{
    "X74n1497_002:0789b03": "法界聖凡水陸勝會修齋儀軌卷第二",
    "X74n1497_002:0789b05": "宋四明東湖沙門　志磐　謹撰",
    "X74n1497_002:0789b06": "明古杭雲棲後學　袾宏　重訂",
    "X74n1497_002:0789b07": "行上堂召請法事",
    "X74n1497_002:0789b08": "(門首設淨道香花幢旛燭籠等。法眾動鈸)。(法師施主上香)。(表白唱言)。",
    "X74n1497_002:0789b09": "至心歸命禮。十方法界諸佛法僧(眾和)。",
    "X74n1497_002:0789b10": "常住三寶。",
    "X74n1497_002:0789b11": "(法師施主同時作禮)。(表白振鈴執爐。述然香偈呪)。",
    "X74n1497_002:0789b12": "　諦此妙香緣起法　　本來無物即真空",
    "X74n1497_002:0789b13": "　太虗周徧盡香雲　　即此難思為妙假",
    "X74n1497_002:0789b14": "　非有非空皆絕待　　雙遮雙照必亡中",
    "X74n1497_002:0789b15": "　仰憑中觀妙心香　　是日殷勤修法供",
    "X74n1497_002:0789b16": "我佛如來有然香真言。謹當宣誦。",
    "X74n1497_002:0789b17": "唵什伐栗多(上)末你(平)　阿鉢羅句吒(竹駕切)蘇(上)",
    "X74n1497_002:0789b18": "破(上)(二合)囉(上)尼(上)　毗迦知(上)　虎[合*牛](呼今切)(二合)",
    "X74n1497_002:0789b19": "(誦呪三徧。動鈸)。(法師想香雲徧滿十方佛剎。一切聖賢。咸起護念)。(表白振鈴述洒淨偈呪)。",
    "X74n1497_002:0789b20": "　性水真空周法界　　湛然一器假難思",
    "X74n1497_002:0789b21": "　若於空假二俱亡　　畢竟全彰中道義",
    "X74n1497_002:0789b22": "　以此觀心融法水　　以茲法水淨諸塵",
    "X74n1497_002:0789b23": "　若依若正盡光嚴　　洞徹十方無障礙",
    "X74n1497_002:0789b24": "我佛如來有洒淨真言。謹當宣誦。",
    "X74n1497_002:0789c01": "唵什伐囉　賒咩(羊鳴音)耶　[合*牛]癹　悉哩摩呬",
    "X74n1497_002:0789c02": "娑訶",
    "X74n1497_002:0789c03": "(誦呪三徧。動鈸)。(表白散花淨道上。及以水洒四方上下淨道等)。(法師想水所至處。即成結界。嚴淨廣",
    "X74n1497_002:0789c04": "博。及想淨道如光明雲。樓閣千萬。重累其上)。(表白振鈴述召請偈)。",
    "X74n1497_002:0789c05": "　稽首十方無上覺　　圓詮教行理三經",
    "X74n1497_002:0789c06": "　大心菩薩大乘僧　　緣覺聲聞三寶眾",
    "X74n1497_002:0789c07": "　傳教四依稱列祖　　天仙八部眾神王",
    "X74n1497_002:0789c08": "　我今普度建壇場　　願展慈光垂密證",
    "X74n1497_002:0789c09": "(表白宣召請文)。",
    "X74n1497_002:0789c10": "伏以非如非異。是為以佛眼觀。何聖何凡。此則於法",
    "X74n1497_002:0789c11": "界一。境俱智寂。體兼用冥。函與葢以相應。水共波而",
    "X74n1497_002:0789c12": "不別。至若隨時起教。為實施權。雖分別於多門。終指",
    "X74n1497_002:0789c13": "歸於一道。然則理繇事見。化以機興。亡絕待中。固不",
    "X74n1497_002:0789c14": "涉離微之論。顯正因性。必須憑緣了之修。是以明燈",
    "X74n1497_002:0789c15": "獻華。低頭合掌。要莊嚴於萬行。俾圓妙以三身。故知",
    "X74n1497_002:0789c16": "寓跡於有為。畢竟歸原於無作。爾乃恪遵洪範。庸尚",
    "X74n1497_002:0789c17": "多儀。崇水陸之清齋。極地天而普濟。妙供養海。納眾",
    "X74n1497_002:0789c18": "流而愈深。勝功德林。挺千枝而並秀。今則特開嘉會。",
    "X74n1497_002:0789c19": "寅奉慈尊。延內懷四攝真人。集外現二乘高士。召五",
    "X74n1497_002:0789c20": "通之仙黨。來八部之天倫。撫盛席以端居。即香肴而",
    "X74n1497_002:0789c21": "克享。施心既啟。覺慧徧知。恭事請迎。願垂臨降(表白唱言)。",
    "X74n1497_002:0789c22": "一心奉請。盡虗空徧法界十方常住一切諸佛。并諸",
    "X74n1497_002:0789c23": "眷屬。",
    "X74n1497_002:0789c24": "清淨法身。毗盧遮那佛。",
    "X74n1497_002:0790a01": "圓滿報身。盧舍那佛。",
    "X74n1497_002:0790a02": "千百億化身。釋迦牟尼佛。",
    "X74n1497_002:0790a03": "西方極樂世界。大慈大悲。阿彌陀佛。",
    "X74n1497_002:0790a04": "兜率天宮。一生補處。當來下生彌勒佛。",
    "X74n1497_002:0790a05": "過去大通智勝佛等。一切過去諸佛。",
    "X74n1497_002:0790a06": "現在淨華宿王智佛等。一切現在諸佛。",
    "X74n1497_002:0790a07": "未來華光佛。華足安行佛等。一切未來諸佛。",
    "X74n1497_002:0790a08": "東方善德佛等。十方法界一切諸佛。",
    "X74n1497_002:0790a09": "過去莊嚴劫。始自華光佛等千佛。",
    "X74n1497_002:0790a10": "現在賢劫。始自拘留孫佛等千佛。",
    "X74n1497_002:0790a11": "未來星宿劫。始自日光佛等千佛。",
    "X74n1497_002:0790a12": "十方法界。一切諸佛全身舍利寶塔。",
    "X74n1497_002:0790a13": "惟願不違本誓。哀憫有情。是日今時。降臨法會",
    "X74n1497_002:0790a14": "(眾和香花請。動鈸)。",
    "X74n1497_002:0790a15": "(法師想十方佛乘寶座。不謀自來。畟塞虗空。了了可見。彼諸如來雖常能應。而實繇我心之所能感。",
    "X74n1497_002:0790a16": "而此能感實繇心具。心具而感。非從外有)。",
    "X74n1497_002:0790a17": "一心奉請。盡虗空徧法界十方常住一切尊法。并諸",
    "X74n1497_002:0790a18": "眷屬。",
    "X74n1497_002:0790a19": "大方廣佛華嚴經。梵網戒經。諸經法寶。",
    "X74n1497_002:0790a20": "鹿苑會中。佛集本行四阿含等。諸經法寶。",
    "X74n1497_002:0790a21": "方等諸會。淨名金光明等經。諸經法寶。",
    "X74n1497_002:0790a22": "大品般若。仁王金剛般若等經。諸經法寶。",
    "X74n1497_002:0790a23": "大乘妙法蓮華經。大般涅槃經。諸經法寶。",
    "X74n1497_002:0790a24": "專談淨土。觀無量壽佛經等。諸經法寶。",
    "X74n1497_002:0790b01": "五時所說大小兩乘。諸部律論一切法寶。",
    "X74n1497_002:0790b02": "西天此土三乘聖賢。說經造論。著述疏記。",
    "X74n1497_002:0790b03": "龍宮所祕。竺土未來。諸經律論一切法寶。",
    "X74n1497_002:0790b04": "十方國土。水鳥樹林。塵說剎說一切法音。",
    "X74n1497_002:0790b05": "惟願不違本誓。哀憫有情。是日今時。降臨法會",
    "X74n1497_002:0790b06": "(法師當想十方諸佛所說大千經卷。無邊教道。能開妙解。是為教經。教即般若。以般若之智在於說",
    "X74n1497_002:0790b07": "故。復能照了諸經所詮一切行門。依而行之。必能趣果。是為行經。行即解脫。以解脫之用從於緣故。",
    "X74n1497_002:0790b08": "復知無邊教道。一切行門。法法常體。即是實相。是為理經。理即法身。以法身之理是所顯故。然此教",
    "X74n1497_002:0790b09": "行理者。雖有三名。不出一體。修圓觀者。一心中得。作此觀時。當如教繇智說。即是真諦。行從緣起。即",
    "X74n1497_002:0790b10": "是俗諦。體此實相。即是中諦。三諦一心。無前後異。即是圓悟不思議之三經也。又須諦觀十方常住",
    "X74n1497_002:0790b11": "無量經卷常放光明。離染清淨。為赴我請。顯現道場。而此顯現繇我能感。及以本具)。",
    "X74n1497_002:0790b12": "一心奉請。盡虗空徧法界十方常住諸菩薩僧。并諸",
    "X74n1497_002:0790b13": "眷屬。",
    "X74n1497_002:0790b14": "文殊師利八萬大士。普賢大師。無邊菩薩。",
    "X74n1497_002:0790b15": "觀世音。大勢至。清淨海眾諸大菩薩。",
    "X74n1497_002:0790b16": "藥王。藥上。法華經中諸大菩薩。",
    "X74n1497_002:0790b17": "賢首菩薩。華嚴經中諸大菩薩。",
    "X74n1497_002:0790b18": "善財歷參五十三善知識諸菩薩。",
    "X74n1497_002:0790b19": "信相菩薩。金光明經中諸大菩薩。",
    "X74n1497_002:0790b20": "兜率內院。無著天親諸大菩薩。",
    "X74n1497_002:0790b21": "極樂國土。一生補處諸大菩薩。",
    "X74n1497_002:0790b22": "五時法會。助宣佛化諸大菩薩。",
    "X74n1497_002:0790b23": "藏通別圓所歷地位一切菩薩。",
    "X74n1497_002:0790b24": "惟願不違本誓哀憫有情。是日今時。降臨法會",
    "X74n1497_002:0790c01": "(法師想十方菩薩。各乘華座。不來而來。畟塞虗空。了了可見。此下諸位賢聖。皆當作感應心具二義",
    "X74n1497_002:0790c02": "運想)。",
    "X74n1497_002:0790c03": "一心奉請。盡虗空徧法界十方常住諸緣覺僧。并諸",
    "X74n1497_002:0790c04": "眷屬。",
    "X74n1497_002:0790c05": "仁王護國經中。八百萬億大仙緣覺。",
    "X74n1497_002:0790c06": "佛出世時。從山中來五百獨覺。",
    "X74n1497_002:0790c07": "佛法滅後。一時出現七百俱胝獨覺。",
    "X74n1497_002:0790c08": "出有佛世。聞法得道諸大緣覺。",
    "X74n1497_002:0790c09": "出無佛世。自然悟道諸大獨覺。",
    "X74n1497_002:0790c10": "出無佛世。部行麟喻諸緣覺獨覺。",
    "X74n1497_002:0790c11": "具相不具相諸緣覺獨覺。",
    "X74n1497_002:0790c12": "現通不現通諸緣覺獨覺。",
    "X74n1497_002:0790c13": "說法不說法諸緣覺獨覺。",
    "X74n1497_002:0790c14": "通教八地辟支佛。藏教辟支佛。",
    "X74n1497_002:0790c15": "惟願不違本誓。哀憫有情。是日今時。降臨法會",
    "X74n1497_002:0790c16": "(法師想十方緣覺。嚴肅威儀。從空而至)。",
    "X74n1497_002:0790c17": "一心奉請。盡虗空徧法界十方常住諸聲聞僧。并諸",
    "X74n1497_002:0790c18": "眷屬。",
    "X74n1497_002:0790c19": "鹿苑先度五比丘。最後須跋陀羅諸阿羅漢。",
    "X74n1497_002:0790c20": "世尊高弟。大迦葉阿難陀等十大弟子。",
    "X74n1497_002:0790c21": "靈山聞法。大比丘眾萬二千大阿羅漢。",
    "X74n1497_002:0790c22": "靈山得記。學地無學地諸大聲聞眾。",
    "X74n1497_002:0790c23": "五時聞法。學地無學地諸大聲聞眾。",
    "X74n1497_002:0790c24": "世尊滅後。結集三藏。阿難陀等諸阿羅漢。",
    "X74n1497_002:0791a01": "住世十六大阿羅漢。萬六千九百弟子眾。",
    "X74n1497_002:0791a02": "天台山方廣聖寺。住世五百大阿羅漢。",
    "X74n1497_002:0791a03": "慧俱無礙三解脫。信行法行六種阿羅漢。",
    "X74n1497_002:0791a04": "通教體法已辦。藏教學無學內外七賢眾。",
    "X74n1497_002:0791a05": "惟願不違本誓。哀憫有情。是日今時。降臨法會",
    "X74n1497_002:0791a06": "(法師想十方聲聞。嚴肅威儀。從空而至)。",
    "X74n1497_002:0791a07": "一心奉請。十方法界傳持教法。禪律諸宗諸祖師僧。",
    "X74n1497_002:0791a08": "并諸眷屬。",
    "X74n1497_002:0791a09": "西天傳教。迦葉龍樹師子尊者等二十三祖。",
    "X74n1497_002:0791a10": "北齊尊者。南嶽禪師。天台智者大禪師。",
    "X74n1497_002:0791a11": "章安尊者。荊溪尊者等九祖。四明法智大師。",
    "X74n1497_002:0791a12": "禪宗達磨圓覺禪師。下及六祖等諸大禪師。",
    "X74n1497_002:0791a13": "臨濟。溈山。洞山。雲門。法眼。五宗諸大禪師。",
    "X74n1497_002:0791a14": "廬山蓮社圓悟法師。歷代往生淨土諸法師。",
    "X74n1497_002:0791a15": "賢首教主國一法師。清涼圭峯諸大法師。",
    "X74n1497_002:0791a16": "慈恩教主大乘法師。瑜伽密教灌頂國師。",
    "X74n1497_002:0791a17": "律宗十祖。南山澄照律師。記主大智律師。",
    "X74n1497_002:0791a18": "譯經摩騰竺法蘭。求法奘三藏等諸法師。",
    "X74n1497_002:0791a19": "惟願不違本誓。哀憫有情。是日今時。降臨法會",
    "X74n1497_002:0791a20": "(法師想諸祖師。嚴肅威儀。從空而下)。",
    "X74n1497_002:0791a21": "一心奉請。十方法界。助宣佛化。持明造論五神通仙。",
    "X74n1497_002:0791a22": "并諸眷屬。",
    "X74n1497_002:0791a23": "過去十方諸佛。往昔因地同行五神通仙。",
    "X74n1497_002:0791a24": "釋迦文佛往昔因地同行千聖王五神通仙。",
    "X74n1497_002:0791b01": "釋迦文佛往昔同行忍辱五神通仙。",
    "X74n1497_002:0791b02": "護育釋種瞿曇仙人。占相太子阿私陀仙。",
    "X74n1497_002:0791b03": "色界諸天。下生人間。為受道者。五神通仙。",
    "X74n1497_002:0791b04": "華嚴會中善知識眾。毗目瞿沙一萬大仙。",
    "X74n1497_002:0791b05": "鹿野園中。轉法輪處。往昔波羅奈仙人。",
    "X74n1497_002:0791b06": "請雲雨會。那羅他九萬九千五通仙人。",
    "X74n1497_002:0791b07": "方等會上。阿瑟吒迦等六十八大仙人。",
    "X74n1497_002:0791b08": "諸國土中。攝諸呪術。造五明論。諸大仙人。",
    "X74n1497_002:0791b09": "惟願不違本誓。哀憫有情。是日今時。降臨法會",
    "X74n1497_002:0791b10": "(法師想十方五神通仙。容服肅敬。從空而至)。",
    "X74n1497_002:0791b11": "一心奉請。十方法界十大明王。穢迹金剛諸大天王。",
    "X74n1497_002:0791b12": "護法諸天。并諸眷屬。",
    "X74n1497_002:0791b13": "大威德不動尊等十大明王。穢迹金剛聖者。",
    "X74n1497_002:0791b14": "華嚴會中。妙燄海大自在天王等諸天王。",
    "X74n1497_002:0791b15": "妙莊嚴宮大梵天王。忉利天宮帝釋天主。",
    "X74n1497_002:0791b16": "多聞天王。持國天王。增長天王。廣目天王。",
    "X74n1497_002:0791b17": "摩訶天女。大功德天。大辯天。天母摩利支天。",
    "X74n1497_002:0791b18": "金剛密迹神王。北天大將。散脂修摩尊天。",
    "X74n1497_002:0791b19": "南天上將韋馱尊天。菩提樹神善女尊天。",
    "X74n1497_002:0791b20": "大地主母堅牢地神。歡喜藥叉將。鬼子母天。",
    "X74n1497_002:0791b21": "散脂大將。所領二十八部威德大權天神。",
    "X74n1497_002:0791b22": "法華會上。從佛聞法。人非人等天龍八部。",
    "X74n1497_002:0791b23": "惟願不違本誓。哀憫有情。是日今時。降臨法會",
    "X74n1497_002:0791b24": "(法師想諸天天神無央數眾。或喜或瞋。威儀非一。聞今召請。從空而至)。",
    "X74n1497_002:0791c01": "一心奉請。十方法界。護佛舍利壇塔伽藍。齋戒護國",
    "X74n1497_002:0791c02": "鎮宅諸大神王。并諸眷屬。",
    "X74n1497_002:0791c03": "護佛舍利。般支分婆多祈利等四大軍主。",
    "X74n1497_002:0791c04": "護戒壇。堅固光曜淨雲音等十二大神王。",
    "X74n1497_002:0791c05": "護佛塔。修利犍陀摩尼跋陀等五大神王。",
    "X74n1497_002:0791c06": "護伽藍。美音梵音天鼓歎妙等十八大神王。",
    "X74n1497_002:0791c07": "護震旦國。毗首羯摩天子。迦毗羅大將。雙瞳目天",
    "X74n1497_002:0791c08": "女。一切神眾。",
    "X74n1497_002:0791c09": "護受三歸。彌栗頭不羅等。護五戒。察芻毗愈他尼",
    "X74n1497_002:0791c10": "等諸大神王。",
    "X74n1497_002:0791c11": "護比丘。軻彌迦羅移嘻隸等百七十二大神王。",
    "X74n1497_002:0791c12": "佛滅度後。護佛弟子。多賴哆等七神王。",
    "X74n1497_002:0791c13": "守鎮宮宅。東方阿脩訶等五方上首神王。",
    "X74n1497_002:0791c14": "六齋觀察人間四天王。各九十一子。各八大天將。",
    "X74n1497_002:0791c15": "四天揵疾使者。",
    "X74n1497_002:0791c16": "惟願不違本誓。哀憫有情。是日今時。降臨法會",
    "X74n1497_002:0791c17": "(法師想諸神王威容嚴肅。聞今召請。從空而至)。",
    "X74n1497_002:0791c18": "一心奉請。發揚水陸。流通至教。製儀立法十大士。并",
    "X74n1497_002:0791c19": "諸眷屬。",
    "X74n1497_002:0791c20": "發揚施食。流通至教。阿難陀尊者聖師。",
    "X74n1497_002:0791c21": "最初示夢。勸興水陸。梁朝神僧聖師。",
    "X74n1497_002:0791c22": "勸發製水陸儀。梁朝誌公尊者聖師。",
    "X74n1497_002:0791c23": "製水陸齋儀。國主救世菩薩梁武皇帝。",
    "X74n1497_002:0791c24": "最初建會。秉法宣文。梁朝祐公律師。",
    "X74n1497_002:0792a01": "中興水陸齋法。唐朝法海英公禪師。",
    "X74n1497_002:0792a02": "總持感驗。稱名樓至。宋朝佛印禪師。",
    "X74n1497_002:0792a03": "詳定舊儀。申明齋法。長蘆賾公禪師。",
    "X74n1497_002:0792a04": "修崇齋法。繪像製讚。太師蘇文忠公。",
    "X74n1497_002:0792a05": "祖述舊儀。製文行世。東川節推楊公。",
    "X74n1497_002:0792a06": "惟願不違本誓。哀憫有情。是日今時。降臨法會",
    "X74n1497_002:0792a07": "(法師想諸大士願力深重。聞今召請。即時降赴)。",
    "X74n1497_002:0792a08": "上來召請上堂三寶。十位聖賢。無央數眾。一念能感。",
    "X74n1497_002:0792a09": "聖應昭然。更誦密言。用伸勤重。",
    "X74n1497_002:0792a10": "我佛如來有召請真言。謹當宣誦。",
    "X74n1497_002:0792a11": "南無三滿多母陀南唵烏佐鉢囉諦賀多諦薩縛",
    "X74n1497_002:0792a12": "怛多孽多俱舍冐地唵娑哩野沒哩布羅迦也薩",
    "X74n1497_002:0792a13": "訶",
    "X74n1497_002:0792a14": "(誦呪三徧。動鈸)。(法師想上來召請三寶諸天一切聖賢普皆雲集。住淨道上寶樓閣中。光明交映。無有",
    "X74n1497_002:0792a15": "障礙。表白白言)。",
    "X74n1497_002:0792a16": "願因祕密。俱賜光臨。檀越歸依。虔誠作禮。",
    "X74n1497_002:0792a17": "(法師同施主三拜)。(表白請一切聖賢。前臨沐浴。白言)。",
    "X74n1497_002:0792a18": "金剛正體。豈非堅密之身。玉毫淨光。斯為真實之相。",
    "X74n1497_002:0792a19": "畢竟本來無垢。當知何處有人。是則開陳沐浴之門。",
    "X74n1497_002:0792a20": "為欲洗滌塵勞之類。冀回蓮瞬。俯監葵傾。將奉導於",
    "X74n1497_002:0792a21": "聖儀。幸前臨於溫室。",
    "X74n1497_002:0792a22": "(燈籠幢旛香花供具前行。大眾引淨道至浴所。表白至浴室前獻浴。白言)。",
    "X74n1497_002:0792a23": "蓮華藏海。當體圓成。流泉浴池。隨處顯發。湛湛兮八",
    "X74n1497_002:0792a24": "功德水。巍巍乎五分法身。須知諸佛元不洗塵。為欲",
    "X74n1497_002:0792b01": "眾生皆令離垢。想見受茲灌沐。夜月之印澄潭。現諸",
    "X74n1497_002:0792b02": "威儀。朝曦之升遠漢。敬宣密語。請濯溫泉。用表法門。",
    "X74n1497_002:0792b03": "不壞世諦。",
    "X74n1497_002:0792b04": "我佛如來有沐浴真言。謹當宣誦。",
    "X74n1497_002:0792b05": "唵底沙底沙　僧伽　娑訶",
    "X74n1497_002:0792b06": "(誦呪三徧。大眾動鈸歌讚。表白至浴室洒淨)。(法師想此浴室七寶所成。寬廣嚴淨。一切聖賢隨順施者",
    "X74n1497_002:0792b07": "獻浴之意。皆入中浴)。(表白振鈴宣偈)。",
    "X74n1497_002:0792b08": "　諸佛法身常本妙　　以由緣了為莊嚴",
    "X74n1497_002:0792b09": "　寂而常照絕言思　　如谷答聲無不應",
    "X74n1497_002:0792b10": "　載仰三乘并八部　　隨宜益物顯慈威",
    "X74n1497_002:0792b11": "　至哉方便有多門　　端自大權悲智起",
    "X74n1497_002:0792b12": "　此日修齋興普度　　十方賢聖悉雲臨",
    "X74n1497_002:0792b13": "　為陳沐浴順彝儀　　了達聖軀元離染",
    "X74n1497_002:0792b14": "　曠矣戒池無有際　　湛然定水鎮常盈",
    "X74n1497_002:0792b15": "　澡除心垢得清涼　　要使羣生開妙悟",
    "X74n1497_002:0792b16": "(聖賢浴罷。表白振鈴白言)。",
    "X74n1497_002:0792b17": "沐如來金剛身。示同塵凡之法。著舍那珍御服。用嚴",
    "X74n1497_002:0792b18": "尊特之容。惟大聖之既臨。諒羣從之畢至。是則星羅",
    "X74n1497_002:0792b19": "開士。霧擁聲聞。梵王執葢以當空。帝釋散華而布地。",
    "X74n1497_002:0792b20": "飛旛前導。鳴樂後隨。冀俯就於道場。用肅成於齋事。",
    "X74n1497_002:0792b21": "(大眾動鈸。威儀導引至道場。周回行道。表白振鈴獻寶座白言)。",
    "X74n1497_002:0792b22": "惟聖賢之既至。慮几席之未嚴。照中道妙觀心。達法",
    "X74n1497_002:0792b23": "性無住本。全體顯發。當念出生。師子座盈滿虗空。寶",
    "X74n1497_002:0792b24": "華臺周徧國土。莫不高廣。悉有光明。仰冀慈悲。俯垂",
    "X74n1497_002:0792c01": "納處。",
    "X74n1497_002:0792c02": "我佛如來有獻寶座真言。謹當宣誦。",
    "X74n1497_002:0792c03": "唵旖暮伽　鉢頭摩遜娜隸　馱羅馱囉抳　漫",
    "X74n1497_002:0792c04": "拏隸吽",
    "X74n1497_002:0792c05": "(誦呪三徧。動鈸)。(法師想道場廣博嚴淨。無量寶座周帀虗空。一切聖賢安住其上)。(表白白言)。",
    "X74n1497_002:0792c06": "趣舉一香。備明三觀。是以了真空則無性無相。寄妙",
    "X74n1497_002:0792c07": "假則為葢為雲。不離緣起之心。全彰中道之理。以茲",
    "X74n1497_002:0792c08": "法供。達彼凡誠。洛誦靈文。益資勝用。",
    "X74n1497_002:0792c09": "我佛如來有然香真言。謹當宣誦。",
    "X74n1497_002:0792c10": "唵阿[可*欠]囉　阿[可*欠]囉　薩縛苾地耶　馱囉布爾",
    "X74n1497_002:0792c11": "底　莎縛訶",
    "X74n1497_002:0792c12": "(誦呪三徧。動鈸)。(法師想此香雲出生無量七寶宮殿。供具衣服。妙樂妙華。甘露肴饍。於諸聖賢之前一",
    "X74n1497_002:0792c13": "時奉供。無不周徧)。(表白獻花白言)。",
    "X74n1497_002:0792c14": "惟眾華之開發。表萬行之莊嚴。是故信解以植立其",
    "X74n1497_002:0792c15": "本根。精進以扶疏其枝葉。既潤之以定水。又拂之以",
    "X74n1497_002:0792c16": "慧風。蓋將培自己功德之林。於以顯本有圓實之果。",
    "X74n1497_002:0792c17": "我佛如來有獻華真言。謹當宣誦。",
    "X74n1497_002:0792c18": "唵阿[可*欠]囉　阿[可*欠]囉　薩縛苾地耶　馱囉布爾",
    "X74n1497_002:0792c19": "底　薩縛訶",
    "X74n1497_002:0792c20": "(誦呪三徧。表白於聖座周帀散華。大眾動鈸)。(法師想所奉華出生七寶臺殿。珍妙衣嬰。天樂妙香。甘露",
    "X74n1497_002:0792c21": "肴饍。種種供具。重重無盡。於各聖賢之前一時奉供。無不周徧。表白洒淨白言)。",
    "X74n1497_002:0792c22": "一器之水至約。三諦之功宛存。是以論其性則本於",
    "X74n1497_002:0792c23": "真空。隨所用則見乎妙假。二邊莫立。中道不安。憑圓",
    "X74n1497_002:0792c24": "觀之融通。助真言之祕密。潔茲座席。淨諸根塵。是皆",
    "X74n1497_002:0793a01": "即事以明心。要在忘情而照理。",
    "X74n1497_002:0793a02": "我佛如來有洒淨真言。謹當宣誦。",
    "X74n1497_002:0793a03": "唵伐什囉　賒咩耶　吽癹　悉哩摩呬薩訶",
    "X74n1497_002:0793a04": "(誦呪三徧。動鈸。表白持水洒聖座)。(法師想水至一一席座諸供養上。無不光潔。表白宣意旨白言)。",
    "X74n1497_002:0793a05": "奉延三寶。畢集諸天。已安住於道場。復證明於齋法。",
    "X74n1497_002:0793a06": "必因疏旨。用達自情。恭對敷陳。伏惟采聽。",
    "X74n1497_002:0793a07": "(讀意旨畢表白懇禱)。",
    "X74n1497_002:0793a08": "仰投尊境。虔露卑忱。如是祈求。誠為懇切。載念修崇",
    "X74n1497_002:0793a09": "之際應多簡陋之愆。或主法者無德以堪。或行施者",
    "X74n1497_002:0793a10": "用心之隘。或道場之失度。或供事之闕儀。諒在大慈。",
    "X74n1497_002:0793a11": "少寬眾過。俯徇下愚之請。冀成嚝濟之緣。惟福報稍",
    "X74n1497_002:0793a12": "微者。尚恐莫聞。若罪情極重者。何繇可至。勅梵王而",
    "X74n1497_002:0793a13": "肆赦。囑帝釋以埀恩。分差捷疾之倫。各領通傳之任。",
    "X74n1497_002:0793a14": "盡令七趣。俱會一時。惡逆不宥之囚徒。當蒙自便。業",
    "X74n1497_002:0793a15": "累相關之罪輩。悉使偕來。矧惟徧知。常興普應。是以",
    "X74n1497_002:0793a16": "淨光照燭。無幽而弗明。神力提持。何苦而不拔。敢祈",
    "X74n1497_002:0793a17": "威重。少俟須臾。為受清齋。勉從至願。眾等無任懇禱",
    "X74n1497_002:0793a18": "激切屏營之至。",
    "X74n1497_002:0793a19": "(眾動鈸)。(法師大眾施主暫退點心。仍專令一誠恪人守護道場。勿令雜人干犯齋禁　○少頃。法師領",
    "X74n1497_002:0793a20": "施主再入道場上香。眾動鈸)。(表白執爐振鈴宣偈)。",
    "X74n1497_002:0793a21": "　歸命三尊無有上　　天仙八部共垂慈",
    "X74n1497_002:0793a22": "　我今依教奉清齋　　為誦密言先徧食",
    "X74n1497_002:0793a23": "(表白徧食白言)。",
    "X74n1497_002:0793a24": "諦觀茲食。不外吾心。繇知諸法常融。故得六塵互徧。",
    "X74n1497_002:0793b01": "是則出醍醐之上味。宣栴檀之清芬。雨七寶以穰穰。",
    "X74n1497_002:0793b02": "散四華而灼灼。聳光明之臺殿。列殊勝之輦輿。仙樂",
    "X74n1497_002:0793b03": "鳴空。笙磬之音間作。天衣擁霧。珠瓔之飾下垂。以念",
    "X74n1497_002:0793b04": "念具足不虧。故彼彼莊嚴無盡。惟此道場之內。紛然",
    "X74n1497_002:0793b05": "事儀之多。是以淨水明燈。懸旛揭葢。金鐃之聲震幽",
    "X74n1497_002:0793b06": "谷。梵唄之響薄層霄。悉入此宗。元非他物。至若了目",
    "X74n1497_002:0793b07": "前之法妙。觀世間之相常。鵲噪鴉鳴。總是深談般若。",
    "X74n1497_002:0793b08": "溪光山色。無非全露遮那。互古今不昧己靈。極依正",
    "X74n1497_002:0793b09": "皆成法供。莫不自存妙假。性本真空。雙照二邊。全彰",
    "X74n1497_002:0793b10": "中道。用一心之圓觀。扶三德之密言。庶憑助顯之功。",
    "X74n1497_002:0793b11": "用發等熏之意。",
    "X74n1497_002:0793b12": "我今持誦無量威德自在光明勝妙力陀羅尼。加持",
    "X74n1497_002:0793b13": "法食。悉令周徧。",
    "X74n1497_002:0793b14": "曩謨薩嚩怛他蘖跢　嚩路枳帝　唵　三跋羅",
    "X74n1497_002:0793b15": "三跋羅吽",
    "X74n1497_002:0793b16": "(大眾誦呪。令足滿二十一徧。經云。若欲供養三寶。應以香華飲食加持二十一徧。則成天肴饍上味。奉獻",
    "X74n1497_002:0793b17": "十方三寶。即為滿足檀波羅蜜。呪畢。動鈸)。(表白以水散洒食上。周帀令徧)。(法師當知食即法界。具一",
    "X74n1497_002:0793b18": "切法。故能想此淨食出生種種甘露上味。及各肴饍。如前徧食文中。六塵互徧。彌滿法界。又知依正莊嚴",
    "X74n1497_002:0793b19": "一切諸法妙觀觀之均為法供。一時普獻十方三寶天仙聖賢之前。無不周徧)。(表白振鈴獻供白言)。",
    "X74n1497_002:0793b20": "唯是一心。唯是一食。以唯食。則一切法趣食。以唯心。",
    "X74n1497_002:0793b21": "則一切色趣心。此心融時色亦融。於法等者食亦等。",
    "X74n1497_002:0793b22": "是則普入三際其性常住。大包十虗。其體恒周。性常",
    "X74n1497_002:0793b23": "住故。一念不生。體恒周故。當處不動。不動。則一切處",
    "X74n1497_002:0793b24": "有。不生。則一切念空。一切念空兮。真空不空。一切處",
    "X74n1497_002:0793c01": "有兮。妙有非有。圓照二諦兮。不取不捨。融會一如兮。",
    "X74n1497_002:0793c02": "絕言絕思。如是觀心。如是觀食。何心非食。何食非心。",
    "X74n1497_002:0793c03": "是為同一覺源。畢竟俱名法界。今則奉為某人宏開",
    "X74n1497_002:0793c04": "嘉會。上奉慈尊。敢輸檀越之誠。仰效純陀之供。大慈",
    "X74n1497_002:0793c05": "憫物。弘誓在懷。為度有生。示受此食。",
    "X74n1497_002:0793c06": "一心奉供。盡虗空徧法界十方常住一切諸佛。并諸",
    "X74n1497_002:0793c07": "眷屬。",
    "X74n1497_002:0793c08": "惟願不違本誓。安住道場。是日今時。受茲供養",
    "X74n1497_002:0793c09": "(眾和香華獻。動鈸。下例此。表白振鈴宣偈。并述讚文)。",
    "X74n1497_002:0793c10": "　法性體周誰不具　　修成報智是為真",
    "X74n1497_002:0793c11": "　自他受用事雖殊　　應化實繇機感見",
    "X74n1497_002:0793c12": "　此土能仁弘教主　　西方清泰聖王師",
    "X74n1497_002:0793c13": "　天宮慈氏俟當來　　補處下生宣大化",
    "X74n1497_002:0793c14": "　三世十方無上士　　人間天上獨稱尊",
    "X74n1497_002:0793c15": "　自茲以外徧塵沙　　無量無邊俱奉供",
    "X74n1497_002:0793c16": "伏以遮那妙體。無非十界十如。般若靈知。不出一人",
    "X74n1497_002:0793c17": "一念。起上下冥資之智。現自他受用之身。雖實報之",
    "X74n1497_002:0793c18": "是居。於寂光而不動。至若乘時利見。設化知宜。為九",
    "X74n1497_002:0793c19": "道之歸依。獨尊無侶。以一音而演說。得解隨機。良繇",
    "X74n1497_002:0793c20": "自住大乘。乃能究盡諸法。壽量極長。則逾於塵點。光",
    "X74n1497_002:0793c21": "明徧照。則過彼河沙。定慧力以自莊嚴。天人類無不",
    "X74n1497_002:0793c22": "宗奉。惟願湛然真應。熟此方震旦之緣。嚝矣大慈。受",
    "X74n1497_002:0793c23": "茲日檀那之供。示八自在。顯六神通。冀普度於迷流。",
    "X74n1497_002:0793c24": "俾咸登於樂土。(大眾和云)故我一心歸命頂禮。",
    "X74n1497_002:0794a01": "(法師施主同時作禮)。(表白白言)。",
    "X74n1497_002:0794a02": "一心奉供。盡虗空徧法界十方常住一切尊法。并諸",
    "X74n1497_002:0794a03": "眷屬。",
    "X74n1497_002:0794a04": "惟願不違本誓。安住道場。是日今時。受茲供養",
    "X74n1497_002:0794a05": "(表白振鈴宣偈。并述讚文)。",
    "X74n1497_002:0794a06": "　佛說華嚴圓頓旨　　聲聞聾啞末堪聞",
    "X74n1497_002:0794a07": "　脫珍著弊為施權　　不動寂場遊鹿苑",
    "X74n1497_002:0794a08": "　方等廣開諸法會　　褎圓歎大俾回心",
    "X74n1497_002:0794a09": "　盛談般若顯真空　　成熟羣生開佛慧",
    "X74n1497_002:0794a10": "　最後靈山宣妙法　　指權即實更非他",
    "X74n1497_002:0794a11": "　涅槃唱滅捃殘機　　演說真常朋佛性",
    "X74n1497_002:0794a12": "　經歷五時俱有序　　分張八教本隨宜",
    "X74n1497_002:0794a13": "　了知曾不外三千　　故我今辰勤奉供",
    "X74n1497_002:0794a14": "伏以軌之成道。法為諸佛所師。煥乎有章。經通五人",
    "X74n1497_002:0794a15": "共說。列八教偏圓之目。開三乘小大之門。雖初後之",
    "X74n1497_002:0794a16": "多時。實卷舒於一化。如筏喻者。已到岸則應捨所乘。",
    "X74n1497_002:0794a17": "以指言之。既見月則必忘其示。然則出世度生之本。",
    "X74n1497_002:0794a18": "在乎開權顯實之功。是知說斯要於靈山。將欲演茲",
    "X74n1497_002:0794a19": "文於大地。遂令末代。獲究真詮。識箱轂輪軸。更無別",
    "X74n1497_002:0794a20": "車。會沼沚江河。皆同一水。惟願正因體徧。不遺此方",
    "X74n1497_002:0794a21": "震旦之緣。中道理彰。豈外檀那今日之供。言辭寂滅。",
    "X74n1497_002:0794a22": "性相混融。冀普悟於迷倫。俾咸開於本覺。(大眾和云)故我",
    "X74n1497_002:0794a23": "一心歸命頂禮。",
    "X74n1497_002:0794a24": "(法師施主作禮表白白言)。",
    "X74n1497_002:0794b01": "一心奉供。盡虗空徧法界十方常住諸菩薩僧。并諸",
    "X74n1497_002:0794b02": "眷屬。",
    "X74n1497_002:0794b03": "惟願不違本誓。安住道場。是日今時。受茲供養。",
    "X74n1497_002:0794b04": "(表白振鈴宣偈。并述讚文)。",
    "X74n1497_002:0794b05": "　妙德普賢諸法子　　輔宣妙法振中天",
    "X74n1497_002:0794b06": "　觀音勢至德難量　　世仰樂邦稱補處",
    "X74n1497_002:0794b07": "　賢首善財知識眾　　金光明與淨名儔",
    "X74n1497_002:0794b08": "　圓初住至後心人　　皆是法身諸大士",
    "X74n1497_002:0794b09": "　成道劫長常隱實　　度生情切故揚權",
    "X74n1497_002:0794b10": "　十方菩薩大乘僧　　於此一時俱奉供",
    "X74n1497_002:0794b11": "伏以立四弘之誓本。志在菩提。滿六度之行門。功繇",
    "X74n1497_002:0794b12": "般若。往古來今而常住。此方彼界以周旋。將悉動於",
    "X74n1497_002:0794b13": "羣機。俾率循於實道。以行悲之大。遂常為五道遊。繇",
    "X74n1497_002:0794b14": "出假之強。永不與二乘共。至若娑竭羅海中教化。兜",
    "X74n1497_002:0794b15": "率陀天上敷揚。威神示現於普門。勸發流通於妙法。",
    "X74n1497_002:0794b16": "皆所以用自性不思議智。應眾生所喜見身。既影響",
    "X74n1497_002:0794b17": "於當時。復津梁於末代。惟願等觀一子。念震旦之緣",
    "X74n1497_002:0794b18": "最深。寂對三輪。知檀那之供無著。密迴慧照。俯運慈",
    "X74n1497_002:0794b19": "心。冀廣度於迷流。俾咸登於樂土。(大眾和云)故我一心歸",
    "X74n1497_002:0794b20": "命頂禮。",
    "X74n1497_002:0794b21": "(法師施主作禮表白白言)。",
    "X74n1497_002:0794b22": "一心奉供。盡虗空徧法界十方常住諸緣覺僧。并諸",
    "X74n1497_002:0794b23": "眷屬。",
    "X74n1497_002:0794b24": "惟願不違本誓。安住道場。是日今時。受茲供養",
    "X74n1497_002:0794c01": "(表白振鈴宣偈。并述讚文)。",
    "X74n1497_002:0794c02": "　出有佛時知學道　　聞因緣法悟無常",
    "X74n1497_002:0794c03": "　如斯得度號中乘　　以鹿為車方便說",
    "X74n1497_002:0794c04": "　滅後未來常示現　　自然覺悟豈無因",
    "X74n1497_002:0794c05": "　部行應化接當機　　究竟權方皆實義",
    "X74n1497_002:0794c06": "　獨拔利根麟戴角　　更侵習氣炭成灰",
    "X74n1497_002:0794c07": "　十方緣覺聖賢僧　　於此一時俱奉供",
    "X74n1497_002:0794c08": "伏以緣覺獨覺。何遽列於兩名。內觀外觀。只同歸於",
    "X74n1497_002:0794c09": "一道。具相不具相以論大小。說法不說法而別智愚。",
    "X74n1497_002:0794c10": "繇一念空。以及根塵空。自無明滅。乃至老死滅。歷去",
    "X74n1497_002:0794c11": "來今世。斷苦惑業因。永盡見思。故不行於正使。常耽",
    "X74n1497_002:0794c12": "寂定。姑取證於無生。加更侵習氣之功。故特出聲聞",
    "X74n1497_002:0794c13": "之右。三多積行。十地分階。稟教次第。則從佛乃知。覽",
    "X74n1497_002:0794c14": "物榮枯。則無師自悟。惟願助宣正化。熟此方震旦之",
    "X74n1497_002:0794c15": "緣。權示中乘。受茲日檀那之供。密迴慧照。俯運悲懷。",
    "X74n1497_002:0794c16": "冀廣度於迷流。俾咸登於樂土。(大眾和云)故我一心歸命",
    "X74n1497_002:0794c17": "頂禮。",
    "X74n1497_002:0794c18": "(法師施主作禮表白白言)。",
    "X74n1497_002:0794c19": "一心奉供。盡虗空徧法界十方常住諸聲聞僧。并諸",
    "X74n1497_002:0794c20": "眷屬。",
    "X74n1497_002:0794c21": "惟願不違本誓。安住道場。是日今時。受茲供養",
    "X74n1497_002:0794c22": "(表白振鈴宣偈。并述讚文)。",
    "X74n1497_002:0794c23": "　初度五人僧寶始　　世尊高弟飲光倫",
    "X74n1497_002:0794c24": "　靈山一會實多徒　　萬二千人無學侶",
    "X74n1497_002:0795a01": "　須跋陀羅居最後　　五時聞法數難知",
    "X74n1497_002:0795a02": "　涅槃已過眾聲聞　　三藏遺言俱結集",
    "X74n1497_002:0795a03": "　十六真人親受囑　　未來為世福田師",
    "X74n1497_002:0795a04": "　十方常住聖賢僧　　於此一時俱奉供",
    "X74n1497_002:0795a05": "伏以人分七方便。自加行至於停心。位列四沙門。繇",
    "X74n1497_002:0795a06": "無學訖於見道。是皆知苦斷集。帶果行因。為析法之",
    "X74n1497_002:0795a07": "權根。會人空之真理。至若證已辦地。入大乘門。其所",
    "X74n1497_002:0795a08": "學般若同。是故與菩薩共。內祕大心之行。外聞佛道",
    "X74n1497_002:0795a09": "之聲。既皆為賢聖之僧。故應受人天之供。惟願妙堪",
    "X74n1497_002:0795a10": "佛囑。熟此方震旦之緣。允副凡情。受茲日檀那之供。",
    "X74n1497_002:0795a11": "密迴慧照。俯運悲懷。冀普度於迷流。俾咸登於樂土。",
    "X74n1497_002:0795a12": "(大眾和云)故我一心歸命頂禮。",
    "X74n1497_002:0795a13": "(法師施主作禮表白白言)。",
    "X74n1497_002:0795a14": "一心奉供。十方法界。傳持教法。禪律諸宗。諸祖師僧。",
    "X74n1497_002:0795a15": "并諸眷屬。",
    "X74n1497_002:0795a16": "惟願不違本誓。安住道場。是日今時。受茲供養",
    "X74n1497_002:0795a17": "(表白振鈴宣偈。并述讚文)。",
    "X74n1497_002:0795a18": "　二十三傳迦葉始　　就中龍猛道尤尊",
    "X74n1497_002:0795a19": "　教弘止觀盛天台　　禪號單傅從達磨",
    "X74n1497_002:0795a20": "　載仰東林修淨業　　洪惟國一演華嚴",
    "X74n1497_002:0795a21": "　慈恩灌頂各開宗　　至矣南山興律學",
    "X74n1497_002:0795a22": "　歷代譯經求法者　　四依應世十科分",
    "X74n1497_002:0795a23": "　十方諸祖聖賢僧　　於此一時俱奉供",
    "X74n1497_002:0795a24": "伏以諸法界等。固知佛不度生。列祖意同。是謂人能",
    "X74n1497_002:0795b01": "弘道。暨色心之論弗合。致性相之徒暫分。豈欲自異",
    "X74n1497_002:0795b02": "其宗。蓋亦各權所據。惟台崖之三觀。抗折百家。繄少",
    "X74n1497_002:0795b03": "室之單傳。流通五派。自餘諸部。咸振一時。極其理。則",
    "X74n1497_002:0795b04": "未善圓談。約其教。則但當別義。然江河皆會於海。而",
    "X74n1497_002:0795b05": "日星俱麗於天。以對機之有殊。故設化之無在。惟願",
    "X74n1497_002:0795b06": "尊居師道。熟此方震旦之緣。冥監物情。受此日檀那",
    "X74n1497_002:0795b07": "之供。密迴智照。俯運悲懷。冀普度於迷流。俾咸登於",
    "X74n1497_002:0795b08": "樂土。(大眾和云)故我一心歸命頂禮。",
    "X74n1497_002:0795b09": "(法師施主作禮表白白言)。",
    "X74n1497_002:0795b10": "一心奉供。十方法界。助宣佛化。持明造論五神通仙。",
    "X74n1497_002:0795b11": "并諸眷屬。",
    "X74n1497_002:0795b12": "惟願不違本誓。安住道場。是日今時。受茲供養",
    "X74n1497_002:0795b13": "(表白振鈴宣偈。并述讚文)。",
    "X74n1497_002:0795b14": "　過去恒沙諸佛世　　因中同行五神通",
    "X74n1497_002:0795b15": "　釋迦千聖轉輪王　　共入雪山俱得道",
    "X74n1497_002:0795b16": "　歌利割身能忍辱　　瞿曇團血復成人",
    "X74n1497_002:0795b17": "　華嚴毗目善財參　　領攝萬徒為上首",
    "X74n1497_002:0795b18": "　造論五明弘正法　　持身苦行誘當機",
    "X74n1497_002:0795b19": "　十方無量大權仙　　於此一時俱奉供",
    "X74n1497_002:0795b20": "伏以外表大仙之相。顯示五通。中懷開士之心。常行",
    "X74n1497_002:0795b21": "四攝。敷草葉而作座。編樹皮以為衣。化固及於多徒",
    "X74n1497_002:0795b22": "壽或延於一劫。威容異眾。去留在所以光明。方便濟",
    "X74n1497_002:0795b23": "生。呪願隨言而成就。至若釋迦學地之千聖。毗目知",
    "X74n1497_002:0795b24": "識之萬人。占儲貳而預卜休祥。忍割截而不興瞋恨。",
    "X74n1497_002:0795c01": "高風可仰。苦行難踰。極今古以無遷。畢自他而俱利。",
    "X74n1497_002:0795c02": "惟願助宣佛道。熟此方震旦之緣。冥監物情。受茲日",
    "X74n1497_002:0795c03": "檀那之供。密回智照。俯運悲懷。冀普度於迷流。俾咸",
    "X74n1497_002:0795c04": "登於樂土。(大眾和云)故我一心歸命頂禮。",
    "X74n1497_002:0795c05": "(法師施主作禮表白白言)。",
    "X74n1497_002:0795c06": "一心奉供。十方法界十大明王。穢迹金剛。護法諸天。",
    "X74n1497_002:0795c07": "并諸眷屬。",
    "X74n1497_002:0795c08": "惟願不違本誓。安住道場。是日今時。受茲供養",
    "X74n1497_002:0795c09": "(表白振鈴宣偈。并述讚文)。",
    "X74n1497_002:0795c10": "　十大明王同穢迹　　華嚴海會眾天王",
    "X74n1497_002:0795c11": "　梵王帝釋四門天　　功德辨才摩理制",
    "X74n1497_002:0795c12": "　密迹散脂韋駄等　　樹神善女及堅牢",
    "X74n1497_002:0795c13": "　藥叉鬼母大天神　　至此俱稱為護教",
    "X74n1497_002:0795c14": "　八部天龍聞法者　　二十八類顯威雄",
    "X74n1497_002:0795c15": "　十方無量大權天　　於此一時俱奉供",
    "X74n1497_002:0795c16": "伏以具大威德。故建號於明王。闡妙神通。遂稱名於",
    "X74n1497_002:0795c17": "穢迹。惟力士英雄之狀。皆如來變化之方。欲顯正以",
    "X74n1497_002:0795c18": "摧邪。故揚權而隱實。可愛樂獨尊於色界。得自在推",
    "X74n1497_002:0795c19": "長於欲天。大梵之王娑婆。亶作初禪之主。帝釋之君",
    "X74n1497_002:0795c20": "忉利。實司下土之權。凡華嚴海會之神。及方等道場",
    "X74n1497_002:0795c21": "之眾。莫不輸誠立誓。護法安人。豈惟翼贊於當時。亦",
    "X74n1497_002:0795c22": "復扶持於末運。惟願大揚佛化。熟此方震旦之緣。冥",
    "X74n1497_002:0795c23": "監物情。受茲日檀那之供。密迴智照。俯運悲懷。冀普",
    "X74n1497_002:0795c24": "度於迷流。俾咸登於樂土。(大眾和云)故我一心歸命頂禮。",
    "X74n1497_002:0796a01": "(法師施主作禮表白白言)。",
    "X74n1497_002:0796a02": "一心奉供。十方法界。護舍利壇塔伽藍。齋戒護國鎮",
    "X74n1497_002:0796a03": "宅諸大神王。并諸眷屬。",
    "X74n1497_002:0796a04": "惟願不違本誓。安住道場。是日今時。受茲供養",
    "X74n1497_002:0796a05": "(表白振鈴宣偈。并述讚文)。",
    "X74n1497_002:0796a06": "　佛舍利光常照世　　伽藍壇塔徧莊嚴",
    "X74n1497_002:0796a07": "　三歸五戒有堅持　　諸大天神俱宿衛",
    "X74n1497_002:0796a08": "　鎮國安家能錫祐　　護人育物為延祥",
    "X74n1497_002:0796a09": "　六齋觀察四天王　　太子巡行并使者",
    "X74n1497_002:0796a10": "　南盡閻浮咸助化　　東漸震旦亦蒙休",
    "X74n1497_002:0796a11": "　十方無量眾神王　　於此一時俱奉供",
    "X74n1497_002:0796a12": "伏以內熏宿誓。特冥本證之身。外化善權。故假神王",
    "X74n1497_002:0796a13": "之號。是以持佛舍利。護僧伽藍。效吉祥以鎮國家。放",
    "X74n1497_002:0796a14": "光明而守壇塔。衛五戒則來於天上。察六齋則降於",
    "X74n1497_002:0796a15": "世間。具大勢以伏諸魔。垂深慈而育羣品。靈而能應。",
    "X74n1497_002:0796a16": "猶空谷之答人聲。湛兮若存。類澄波之現月影。惟茲",
    "X74n1497_002:0796a17": "末代。嗟彼鈍根。學不真湻。心多懈怠。有能顯示威雄",
    "X74n1497_002:0796a18": "之相。親宣告誡之辭。庶愚情自策以知慚。俾善類相",
    "X74n1497_002:0796a19": "箴而寡過。惟願大方無外。熟此方震旦之緣。一物不",
    "X74n1497_002:0796a20": "遺受茲日檀那之供。密迴智照。俯運悲懷。冀普度於",
    "X74n1497_002:0796a21": "迷流。俾咸登於樂土。(大眾和云)故我一心歸命頂禮。",
    "X74n1497_002:0796a22": "(法師施主作禮表白白言)。",
    "X74n1497_002:0796a23": "一心奉供。發揚水陸。流通至教。製儀立法十大士眾。",
    "X74n1497_002:0796a24": "并諸眷屬。",
    "X74n1497_002:0796b01": "惟願不違本誓。安住道場。是日今時。受茲供養",
    "X74n1497_002:0796b02": "(表白振鈴宣偈。并述讚文)。",
    "X74n1497_002:0796b03": "　聖者阿難為起教　　勸行水陸夢中僧",
    "X74n1497_002:0796b04": "　誌公大士贊神機　　梁祖武皇開勝會",
    "X74n1497_002:0796b05": "　僧佑當年親秉法　　英公後世復中興",
    "X74n1497_002:0796b06": "　總持感驗有金山　　載仰長蘆能敘述",
    "X74n1497_002:0796b07": "　內翰蘇公親製讚　　節推楊氏為修文",
    "X74n1497_002:0796b08": "　惟茲十士最功高　　故我今辰勤奉供",
    "X74n1497_002:0796b09": "伏以體俱用寂。理同則生佛一如。智與情分。事異故",
    "X74n1497_002:0796b10": "聖凡十界。欲至普熏之益。爰興等供之誠。植悲敬之",
    "X74n1497_002:0796b11": "兩田。具財法之二施。自開端於慶喜。至製儀於武皇。",
    "X74n1497_002:0796b12": "感異人之見求。斯文未蠧。幸諸賢之繼作。此道彌彰。",
    "X74n1497_002:0796b13": "不惟德重於傳弘。亦復功高於著述。時平而法甚盛。",
    "X74n1497_002:0796b14": "俗變則化幾亡。自非命世亞聖之材。何識設教度人",
    "X74n1497_002:0796b15": "之意。惟願益堅宿誓。熟此方震旦之緣。冥監物情。受",
    "X74n1497_002:0796b16": "茲日檀那之供。密迴智照。俯運悲懷。冀普度於迷流。",
    "X74n1497_002:0796b17": "俾咸登於樂土。(大眾和云)故我一心歸命頂禮。",
    "X74n1497_002:0796b18": "(法師施主作禮。表白宣呪獻供)。",
    "X74n1497_002:0796b19": "我佛如來有獻供養真言。謹當宣誦。",
    "X74n1497_002:0796b20": "唵誐誐曩　三婆嚩　嚩日囉　斛",
    "X74n1497_002:0796b21": "(誦呪三徧。動鈸)。(法師想各聖賢受此供養。悉喜而起護念)。(表白白言)。",
    "X74n1497_002:0796b22": "願因祕密不思議熏。悉使微肴轉成妙供。奉諸聖賢。",
    "X74n1497_002:0796b23": "無不徧周。施主歸依。虔誠作禮。",
    "X74n1497_002:0796b24": "(表白振鈴獻六種供養。初獻香。述偈。并宣呪)。",
    "X74n1497_002:0796c01": "　維此妙香真法供　　久修戒定慧為熏",
    "X74n1497_002:0796c02": "　以繇中道觀心融　　徧法界中常奉供",
    "X74n1497_002:0796c03": "我佛如來有獻香真言。謹當宣誦。",
    "X74n1497_002:0796c04": "唵薩婆怛他揭多　杜婆布闍瞑伽　三慕達囉",
    "X74n1497_002:0796c05": "窣癹囉拏　三末曳(平)[合*牛]",
    "X74n1497_002:0796c06": "(誦呪三徧。動鈸)。(法師想香雲徧名聖賢之前)。(表白次獻華。述偈。宣呪)。",
    "X74n1497_002:0796c07": "　維此妙華真法供　　久修萬行為莊嚴",
    "X74n1497_002:0796c08": "　以繇中道觀心融　　徧法界中常奉供",
    "X74n1497_002:0796c09": "我佛如來有獻華真言。謹當宣誦。",
    "X74n1497_002:0796c10": "唵薩婆怛他揭多　補瑟波布闍瞑伽　三慕達",
    "X74n1497_002:0796c11": "囉　窣癹囉拏　三末曳　[合*牛]",
    "X74n1497_002:0796c12": "(誦呪三徧。動鈸)。(法師想華雲徧各聖賢之前)。(表白三獻燈。述偈。宣呪)。",
    "X74n1497_002:0796c13": "　維此明燈真法供　　是為智炬勝光明",
    "X74n1497_002:0796c14": "　以繇中道觀心融　　徧法界中常奉供",
    "X74n1497_002:0796c15": "我佛如來有獻燈真言。謹當宣誦。",
    "X74n1497_002:0796c16": "唵薩婆怛他揭多　你婆布闍瞑伽　三慕達囉",
    "X74n1497_002:0796c17": "窣癹囉拏　三末曳　[合*牛]",
    "X74n1497_002:0796c18": "(誦呪三徧。動鈸)。(法師想燈雲至各聖賢之前)。(表白四獻飲食。五獻衣服。述偈。宣呪)。",
    "X74n1497_002:0796c19": "　維此現前真法供　　忍衣智食妙難思",
    "X74n1497_002:0796c20": "　以繇中道觀心融　　徧法界中常奉供",
    "X74n1497_002:0796c21": "我佛如來有獻食獻衣真言。謹當宣誦。",
    "X74n1497_002:0796c22": "唵薩婆怛他揭多　阿弩怛囉婆　日嚕跛摩",
    "X74n1497_002:0796c23": "　三摩地　婆鉢那跛那　部折那　薩網(亡可切)那",
    "X74n1497_002:0796c24": "布闍瞑伽　三慕達囉　窣癹囉拏　三末曳",
    "X74n1497_002:0797a01": "　[合*牛]",
    "X74n1497_002:0797a02": "(誦呪三徧畢。動鈸)。(法師想種種飲食茶果衣服如雲徧至一切聖賢之前)。(表白六獻寶。述偈。宣呪)。",
    "X74n1497_002:0797a03": "　妙寶現前真法供　　金剛能斷智難思",
    "X74n1497_002:0797a04": "　以繇中道觀心融　　徧法界中常奉供",
    "X74n1497_002:0797a05": "我佛如來有獻寶真言。謹當宣誦。",
    "X74n1497_002:0797a06": "唵薩婆怛他揭多　摩訶跛折嚕　嗢(烏沒切)婆摩",
    "X74n1497_002:0797a07": "怛那　波羅密多　布闍瞑伽　三慕達囉　窣",
    "X74n1497_002:0797a08": "癹囉拏　三末曳　[合*牛]",
    "X74n1497_002:0797a09": "(誦呪三徧。動鈸)。(法師想七寶徧至一切聖賢之前)。(表白獻法供養白言)。",
    "X74n1497_002:0797a10": "興曠濟懷。發大悲智。須行法施。以滿心期。所謂取如",
    "X74n1497_002:0797a11": "來深妙之經。為眾生分別其義。不輕初學。但以大乘。",
    "X74n1497_002:0797a12": "豈令信受於一時。要必思修於此日。成就六度。隨順",
    "X74n1497_002:0797a13": "四依。有能用心誘進其人。是為以法供養其佛。",
    "X74n1497_002:0797a14": "我佛如來有法供養真言。謹當宣誦。",
    "X74n1497_002:0797a15": "唵薩婆怛他揭多　悟呬耶　摩訶鉢哩鉢底",
    "X74n1497_002:0797a16": "　波羅密多　布闍瞑伽　三慕達囉　窣癹囉拏",
    "X74n1497_002:0797a17": "三末曳　[合*牛]",
    "X74n1497_002:0797a18": "(誦呪三徧。動鈸)。(法師當想前所奉種種供事。妙觀觀之。皆三諦理。是則一一無非真法供養。此理雖易",
    "X74n1497_002:0797a19": "通。人或未達。故今更修法供養者。使義理俱彰。則三諦一體。生佛咸同。法施迷流。可開佛智。作此想時。三",
    "X74n1497_002:0797a20": "寶聖賢咸皆喜之。冥密護念)。(表白舉經。或呪。大眾誦畢。不必繁詞　迴向但唱偈云)。",
    "X74n1497_002:0797a21": "　願以此功德　　普及於一切　　我等與眾生",
    "X74n1497_002:0797a22": "　皆共成佛道",
    "X74n1497_002:0797a23": "(法師對三寶普說水陸緣起。及今日施主舉行齋法。雖別有所為之事。其實普度眾生。故今拳拳懇禱。乞",
    "X74n1497_002:0797a24": "於今晚成大利益)。",
    "X74n1497_002:0797b01": "洪惟釋迦牟尼大聖人。不動法身。垂應茲土。其於一",
    "X74n1497_002:0797b02": "代施化之迹。皆有可觀。是故初為高山王機。演說大",
    "X74n1497_002:0797b03": "教。而其小根聾啞。未堪所聞。於是不得已而調之以",
    "X74n1497_002:0797b04": "三教之漸。歷之以四時之久。逮乎機既湻熟。時亦將",
    "X74n1497_002:0797b05": "至。靈山一會。極暢本懷。大事因緣。得以開顯。指九界",
    "X74n1497_002:0797b06": "之權。即一實之道。點眾生之情。即諸佛之智。始知四",
    "X74n1497_002:0797b07": "十餘年不務速說者。於此更無餘蘊。至於中間備明",
    "X74n1497_002:0797b08": "眾善。能為緣種。將可以成就萬行莊嚴法身本有之",
    "X74n1497_002:0797b09": "德者。則無不讚之。然於眾善之中。求其事簡而功最",
    "X74n1497_002:0797b10": "深者。唯施食一法門爾。是故昔在阿難尊者。嘗於靜",
    "X74n1497_002:0797b11": "夜。見燄口鬼前至白言。卻後三日。當生鬼趣。爾時阿",
    "X74n1497_002:0797b12": "難甚大驚怖。白佛求救。而世尊乃教之以具斛施食",
    "X74n1497_002:0797b13": "之道。且復受以陀羅尼法。俾詛少為多。以成法供。上",
    "X74n1497_002:0797b14": "奉三寶。次及婆羅門。下則施諸餓鬼之眾。咸令捨彼",
    "X74n1497_002:0797b15": "鬼身。生於天上。而阿難尊者遂得以免三日之必死。",
    "X74n1497_002:0797b16": "延百年之具壽。其為自他得益之多有如此者。此即",
    "X74n1497_002:0797b17": "施食起教最初根本也。至我此土梁武皇帝。萬機餘",
    "X74n1497_002:0797b18": "暇。遊心佛理。嘗於夜間夢一高僧來謂帝曰。六道四",
    "X74n1497_002:0797b19": "生。受苦無量。宜建水陸大齋以普濟之。帝於明旦問",
    "X74n1497_002:0797b20": "諸羣臣沙門。莫知其義。唯誌公大士勸帝廣尋經教。",
    "X74n1497_002:0797b21": "必有因緣。帝即遣迎大藏於法雲殿。積日披覽。創造",
    "X74n1497_002:0797b22": "儀文。三年乃成。遂於廣內嚴建道場。手捧儀文。悉停",
    "X74n1497_002:0797b23": "燈燭。告白三寶而自誓曰。若此儀文理協聖凡。願拜",
    "X74n1497_002:0797b24": "起燈燭。不爇自明。若此體式未詳。無所利益。其暗如",
    "X74n1497_002:0797c01": "初。言訖一禮。燈燭盡明。再禮。宮殿震動。三體。空中雨",
    "X74n1497_002:0797c02": "華。乃於江上金山名勝之地。以二月望日。始命僧祐",
    "X74n1497_002:0797c03": "律師親宣其文。當時利益羣品。應驗非一。齋法之行。",
    "X74n1497_002:0797c04": "於茲為盛。此是水陸起教之始。竊詳其事。即阿難施",
    "X74n1497_002:0797c05": "食之遺意也。陳隋之間。此法暫隱。至唐高宗咸亨年",
    "X74n1497_002:0797c06": "中。時則有西京法海寺英禪師者。因夢中往泰山府",
    "X74n1497_002:0797c07": "君所。為演法事。後過旬日。獨坐方丈。見一異人衣冠",
    "X74n1497_002:0797c08": "甚偉。前來告曰。弟子向於府君所竊覩尊容。且知慈",
    "X74n1497_002:0797c09": "德及物甚多。弟子聞世有水陸大齋。可以利霑幽品。",
    "X74n1497_002:0797c10": "其文是梁武所集。今大覺寺吳僧義濟得之。久寘巾",
    "X74n1497_002:0797c11": "箱。殆欲蠧損。願師往求之。以來月十五日如法修設。",
    "X74n1497_002:0797c12": "英公許之。尋詣大覺。果得其文。遂克日依法修齋。既",
    "X74n1497_002:0797c13": "畢。後見向異人與徒屬十數人來致謝曰。弟子即秦",
    "X74n1497_002:0797c14": "莊襄王也。又指其徒曰。此范睢。穰侯。白起。王翦。張儀。",
    "X74n1497_002:0797c15": "陳軫。皆秦臣也。咸坐本罪。幽囚陰府。昔梁武帝於金",
    "X74n1497_002:0797c16": "山設此齋時。前代紂王之臣皆免苦得脫。弟子是時",
    "X74n1497_002:0797c17": "亦暫息苦。但以獄情未決。故未得脫。今蒙吾師設齋",
    "X74n1497_002:0797c18": "懺罪。弟子與此輩。并列國君臣。皆承善力。將生人間。",
    "X74n1497_002:0797c19": "慮世異國殊。故此來謝。言訖而隱。自是英公常設此",
    "X74n1497_002:0797c20": "齋。而天下遵行之者逮今尤盛。凡世之人。有欲息災",
    "X74n1497_002:0797c21": "除病者。欲求願乞福者。欲資糧來報者。欲升度先亡",
    "X74n1497_002:0797c22": "者。未嘗不以是為先務焉。矧經有云。施諸鬼食。便能",
    "X74n1497_002:0797c23": "具足無量福德。則同供養百千俱胝如來功德等無",
    "X74n1497_002:0797c24": "差別。信乎施鬼趣之食既同供佛。亦應同彼三乘及",
    "X74n1497_002:0798a01": "餘五趣。然則即此一食。普霑法界。平等廣大。事盡理",
    "X74n1497_002:0798a02": "到。如南嶽禪師所謂上供十方佛。中奉諸聖賢。下及",
    "X74n1497_002:0798a03": "六道品。等施無差別。即此義也。我輩追惟佛祖垂教",
    "X74n1497_002:0798a04": "天下。而於施食一門致意勤切者。以一切眾生因得",
    "X74n1497_002:0798a05": "食故。有二種益。謂能近資色身以行六度。遠資法身",
    "X74n1497_002:0798a06": "以顯四德。原始要終。其實一道。我等生當末運。竊服",
    "X74n1497_002:0798a07": "真風。深知此道普博深遠。供養中最。於是與我同志",
    "X74n1497_002:0798a08": "恭依舊製。增益新儀。謂於古人所立名位不足者補",
    "X74n1497_002:0798a09": "之(上堂增諸宗祖師護國神王起教大士三位。下堂僧地府諸王及中陰二位。使上下堂各列十位。方為整",
    "X74n1497_002:0798a10": "足。竊詳梁武首創此儀。在天台之前。是時宗教未明。故於名位未能盡善。今因而潤色之。非為有所破立。識者",
    "X74n1497_002:0798a11": "詳之)重出者刪之(僧寶已開作三乘請之。不必更虗立僧伽一位。或者以謂古人所立。不可",
    "X74n1497_002:0798a12": "輙去者。此徒能遵古。而不思其不然也。或以為三寶是總稱。三乘是別稱者。夫言總別。必前後異時可也。今於",
    "X74n1497_002:0798a13": "一處同時奉供。豈可得論總別耶)。義未安者刊定之(改辟支佛為緣覺。使無知者免",
    "X74n1497_002:0798a14": "佛稱之疑。而於三乘之名亦可易曉)。意未已者附益之(如隨筵城隍當境宅神等。雖於",
    "X74n1497_002:0798a15": "福德神位中已通請之。今更別設。以見施家專奉意)。齋法之備。振古絕今。當莫",
    "X74n1497_002:0798a16": "有過於此者。罄法界。等聖凡。即水陸空行一切有生",
    "X74n1497_002:0798a17": "悉舉而普度之。如為一人。眾多亦然。既飽以食。又施",
    "X74n1497_002:0798a18": "以法。法施食施無有二相。淨名所謂於食等者。諸法",
    "X74n1497_002:0798a19": "亦等。諸法等者。於食亦等。蓋此大乘法食。體是法界。",
    "X74n1497_002:0798a20": "法界之理。只一三諦。然則於食於法均是三諦。而此",
    "X74n1497_002:0798a21": "理未嘗不平等也。是故我輩以能深推此理。觀食當",
    "X74n1497_002:0798a22": "體本不可得。即真諦也。香味宛然。即俗諦也。非宛然。",
    "X74n1497_002:0798a23": "非叵得。既雙亡之。復雙照之。即中諦也。得圓解者。三",
    "X74n1497_002:0798a24": "諦一心。絕待對。無前後。如此照理。是為不可思議第",
    "X74n1497_002:0798b01": "一義諦。如此行施。是為無上第一法施也。我等今者",
    "X74n1497_002:0798b02": "為欲依第一義諦行無上法施。廣度羣品。各遂正性。",
    "X74n1497_002:0798b03": "繇是敬遵成法。開建大會。延四聖於午前。召六凡於",
    "X74n1497_002:0798b04": "初夜。盡十法界。致平等供。悲敬兩田無不具足。求其",
    "X74n1497_002:0798b05": "所為之事。雖有別意存焉。莫不以此為緣。而大興普",
    "X74n1497_002:0798b06": "度於此日者也。動天地。感鬼神。警昏迷。燭幽闇。不離",
    "X74n1497_002:0798b07": "當念。能發道心。不離此心。能開佛慧。然則所以能建",
    "X74n1497_002:0798b08": "如是廣大之功者。其在我大檀越此日之善用心也。",
    "X74n1497_002:0798b09": "今則粤有奉佛某人。敬發大心。修營齋法。聖凡等供。",
    "X74n1497_002:0798b10": "無或有遺。然恐儀禮未必周。精意未必至。以故未能",
    "X74n1497_002:0798b11": "感通聖心。利益羣品。而況於六道在迷眾生。障重過",
    "X74n1497_002:0798b12": "多。當召請時。未必一念即能來至。誠如是。則法事雖",
    "X74n1497_002:0798b13": "舉。將成虗設。普度之功。其實何在。是以我輩已於先",
    "X74n1497_002:0798b14": "時敬憑使者修書通請上堂四聖。及以諸天。已荷光",
    "X74n1497_002:0798b15": "臨。亨茲微供。仍別委使者。通書致請下堂六道一切",
    "X74n1497_002:0798b16": "羣靈。及隨筵真宰。受薦先亡。冀在今宵。來趨法會。然",
    "X74n1497_002:0798b17": "恐地府幽囚。未能自便。於是備錄施家拳拳之意。專",
    "X74n1497_002:0798b18": "發奏章。上達梵王。乞行大赦。仍備奏帝釋。號召四大",
    "X74n1497_002:0798b19": "天王。分遣天將。同所委使者。徧報六道會內一切羣",
    "X74n1497_002:0798b20": "生。仍已移文地府泰山城隍當境諸廟。請各伺候天",
    "X74n1497_002:0798b21": "庭赦文指揮。盡地府所屬十方阿鼻諸大地獄。正住",
    "X74n1497_002:0798b22": "八熱。邊地八寒。諸大地獄。惡業重罪。歷劫未脫一切",
    "X74n1497_002:0798b23": "極苦囚徒。及泰山城隍當境諸廟。一應山間水邊諸",
    "X74n1497_002:0798b24": "獨孤獄。輕罪拘繫。久未釋放者。殺害呪詛。怨讎論對。",
    "X74n1497_002:0798c01": "未得伸理者。一切受苦囚徒。及當境管內。新死故亡。",
    "X74n1497_002:0798c02": "山林海島。一切橫死傷亡無祀孤魂。并人間地府餓",
    "X74n1497_002:0798c03": "鬼類中宿業為障歷劫拘囚者。並照指揮。悉與放行。",
    "X74n1497_002:0798c04": "來赴道場。受供聞法。永脫幽途。轉生淨土。今則三寶",
    "X74n1497_002:0798c05": "在座。梵釋同臨。願於此時。特垂悲憫。所冀再與嚴戒",
    "X74n1497_002:0798c06": "天王諸將。令使先時所召六道羣生。若幽若顯。克在",
    "X74n1497_002:0798c07": "今宵。無一不至。如是言之。則知今辰所修齋法。福利",
    "X74n1497_002:0798c08": "所及。無有邊際。固雖三寶聖賢無緣大慈普救普護",
    "X74n1497_002:0798c09": "所能至此。實在乎施主勤勤懇禱之心以為之發起",
    "X74n1497_002:0798c10": "也。故此虔祈。伏惟冥監。",
    "X74n1497_002:0798c11": "(法師作禮而退)。(表白為施主推廣普度之意。發報恩願。先為白言)。",
    "X74n1497_002:0798c12": "孤蟾高照。江河沼沚。現影無偏。一雨均霑。草木根莖。",
    "X74n1497_002:0798c13": "受潤不別。是知此日所營梵福。豈唯私門獨被洪休。",
    "X74n1497_002:0798c14": "要須專主於博施。始可得稱於普度。敬推齋意。虔發",
    "X74n1497_002:0798c15": "願言。用舉殊勳。仰酬至化。是以",
    "X74n1497_002:0798c16": "九重恭祝。百辟俱資。懷父母之生成。感師友之訓誨。",
    "X74n1497_002:0798c17": "蒙受故業。銜荷舊恩。念衣食之自來。暨屋廬之託處。",
    "X74n1497_002:0798c18": "當思報本。豈不知心。至若贊兩儀育物之權。明三教",
    "X74n1497_002:0798c19": "誘人之道。皆陳弘誓。冀表真誠。敢對慈悲。特伸披露。",
    "X74n1497_002:0798c20": "修齋功德　恭為祝延",
    "X74n1497_002:0798c21": "今上皇帝聖躬萬歲　伏願",
    "X74n1497_002:0798c22": "永膺天歷。誕布皇猷。允執厥中。日新盛德。克勤克儉。",
    "X74n1497_002:0798c23": "無怠無荒。四海驩心。咸歸聖化。",
    "X74n1497_002:0798c24": "修齋功德。恭伸仰祝",
    "X74n1497_002:0799a01": "東宮太子。德茂元良。幼海澄清。前星朗耀。重離有慶。",
    "X74n1497_002:0799a02": "萬國維貞。列國諸王。世為藩輔。",
    "X74n1497_002:0799a03": "修齋功德。恭伸仰祝",
    "X74n1497_002:0799a04": "中宮聖后。天壽永延。懿德宣明。母儀天下。上閤元妃。",
    "X74n1497_002:0799a05": "才人采女。賢淑貞良。同膺天福。",
    "X74n1497_002:0799a06": "修齋功德。奉為仰贊儒宗賢哲。學古力行。格致誠正。",
    "X74n1497_002:0799a07": "修齊治平。此道大明。化行天下。",
    "X74n1497_002:0799a08": "修齋功德。奉為仰贊公卿百僚。增祿延壽。事君以忠。",
    "X74n1497_002:0799a09": "為政以德。立身揚名。傳家有慶。",
    "X74n1497_002:0799a10": "修齋功德。奉為仰贊外臺守令。福祿昌熾。布宣德化。",
    "X74n1497_002:0799a11": "獄簡刑清。風俗還醇。人物富庶。",
    "X74n1497_002:0799a12": "修齋功德。奉為仰贊將帥部曲。忠義威勇。御眾有律。",
    "X74n1497_002:0799a13": "安邊有謀。不事于戈。四夷賓服。",
    "X74n1497_002:0799a14": "修齋功德。奉為仰贊若官若史。共務公平。賄賂不行。",
    "X74n1497_002:0799a15": "請託不顧。獄訟明察。無令枉濫。",
    "X74n1497_002:0799a16": "修齋功德。奉為仰贊若官若吏。為政仁厚。租賦所入。",
    "X74n1497_002:0799a17": "悉本經常。保養小民。無令橫斂。",
    "X74n1497_002:0799a18": "修齋功德。奉為仰贊勢力官豪。不矜富貴。凡居鄉黨。",
    "X74n1497_002:0799a19": "忠信仁恕。存恤小民。無令侵奪。",
    "X74n1497_002:0799a20": "修齋功德。奉為仰贊出家四眾。福慧雙修。萬行圓成。",
    "X74n1497_002:0799a21": "三觀妙悟。住持三寶。無令斷絕。",
    "X74n1497_002:0799a22": "修齋功德。奉為仰贊弘教伽藍。大明祖道。法華大義。",
    "X74n1497_002:0799a23": "止觀正宗。有說有行。貴逃數寶。",
    "X74n1497_002:0799a24": "修齋功德。奉為仰贊修禪叢席。大明祖道。單傳心印。",
    "X74n1497_002:0799b01": "見性成佛。宗說兼通。貴祛闇證。",
    "X74n1497_002:0799b02": "修齋功德。奉為仰贊奉律伽藍。大明祖道。遮性兩戒。",
    "X74n1497_002:0799b03": "持犯二門。有說有行。貴逃毀足。",
    "X74n1497_002:0799b04": "修齋功德。奉為仰贊仙宗道流。助發正念。但慕長生。",
    "X74n1497_002:0799b05": "非是究竟。當遂精勤。求無上覺。",
    "X74n1497_002:0799b06": "修齋功德。奉為仰贊魔民男女。開發正見。但勤茹菜。",
    "X74n1497_002:0799b07": "未是真修。當遂回心。進求大道。",
    "X74n1497_002:0799b08": "修齋功德。奉為仰贊官僚士庶。勤行護法。伽藍經像。",
    "X74n1497_002:0799b09": "隨力修營。廣度出家。不斷佛種。",
    "X74n1497_002:0799b10": "修齋功德。奉為仰贊道族男女。勤修淨業。稱名誦經。",
    "X74n1497_002:0799b11": "觀佛依正。定散二善。皆得往生。",
    "X74n1497_002:0799b12": "修齋功德。奉為仰贊道族男女。常相勸發。舉行大齋。",
    "X74n1497_002:0799b13": "普度一切。盡未來際。無令間歇。",
    "X74n1497_002:0799b14": "修齋功德。奉為仰贊歷劫宗親。增福開慧。隨所居處。",
    "X74n1497_002:0799b15": "常聞大乘。進學菩提。入佛知見。",
    "X74n1497_002:0799b16": "修齋功德。奉為仰贊高曾以來。祖宗上世。生產術業。",
    "X74n1497_002:0799b17": "成立我身。憑此追嚴。增長福德。",
    "X74n1497_002:0799b18": "修齋功德。奉為仰贊生身父母。增福開慧。見在世者。",
    "X74n1497_002:0799b19": "富壽康寧。或以遷神。即歸安養。",
    "X74n1497_002:0799b20": "修齋功德。奉為仰贊兄友弟恭。妻和子孝。奉承家訓。",
    "X74n1497_002:0799b21": "行義有聞。憑此良緣。願增勝福。",
    "X74n1497_002:0799b22": "修齋功德。奉為仰贊師席友朋。教誨我者。世及出世。",
    "X74n1497_002:0799b23": "嘉言至行。憑此酬恩。願增勝福。",
    "X74n1497_002:0799b24": "修齋功德。奉為仰贊此生恩舊。提挈我者。官祿財物。",
    "X74n1497_002:0799c01": "俾至富貴。憑此酬恩。願增勝福。",
    "X74n1497_002:0799c02": "修齋功德。奉為仰贊外親眷屬。情好密者。患難相救。",
    "X74n1497_002:0799c03": "饋遺往來。憑此酬恩。願增勝福。",
    "X74n1497_002:0799c04": "修齋功德。奉為仰贊梵釋四王。諸天聖眾。護持佛法。",
    "X74n1497_002:0799c05": "光顯伽藍。保護出家。永無外侮。",
    "X74n1497_002:0799c06": "修齋功德。奉為仰贊天神地祇。遊空真宰。三災殄息。",
    "X74n1497_002:0799c07": "風雨調和。穀果豐成。草木蕃廡。",
    "X74n1497_002:0799c08": "修齋功德。奉為仰贊護國天王。係祀神靈。保持土境。",
    "X74n1497_002:0799c09": "常降吉祥。主聖臣賢。四民樂業。",
    "X74n1497_002:0799c10": "修齋功德。奉為仰贊鎮宅神王。住居香火。保持門戶。",
    "X74n1497_002:0799c11": "訶禁不祥。火盜災殃。永無干犯。",
    "X74n1497_002:0799c12": "修齋功德。奉為仰贊盡法界內六道四生。一切男女。",
    "X74n1497_002:0799c13": "皆我父母。憑此莊嚴。增福開慧。",
    "X74n1497_002:0799c14": "修齋功德。奉為仰贊盡法界內地水火風。一切依報。",
    "X74n1497_002:0799c15": "皆我故身。憑此莊嚴。轉成妙境。",
    "X74n1497_002:0799c16": "修齋功德。奉為仰贊僕隸婢使。奉承我者。願承勝福。",
    "X74n1497_002:0799c17": "俾脫賤流。實冀他生。免相責報。",
    "X74n1497_002:0799c18": "上來施主。虔對三尊。恪意開陳。三十二願。報恩心滿。",
    "X74n1497_002:0799c19": "普度功圓。法界羣生。齊成佛道。",
    "X74n1497_002:0799c20": "(法師施主同作禮。上香。表白述偈讚三寶。宣疏。　此偈十二句。出涅槃經)。",
    "X74n1497_002:0799c21": "獨一無侶。無師自悟。人中象王。大法之師。所可說法。",
    "X74n1497_002:0799c22": "最上最妙。諸佛所遊。常不變易。受正真法。隨順修行。",
    "X74n1497_002:0799c23": "一切眾生。良祐福田。讚歎三寶。恭請證明。茲日開建",
    "X74n1497_002:0799c24": "法界聖凡水陸普度大齋法事周圓。所有疏文。謹當",
    "X74n1497_002:0800a01": "宣讀(宣疏畢。再為施主祈福保安)。",
    "X74n1497_002:0800a02": "上來文疏。披讀告圓。仰冀慈悲。特垂監念。弟子某人",
    "X74n1497_002:0800a03": "伏願所修齋事。本自誠心。上奉三尊。下度六道。惟冀",
    "X74n1497_002:0800a04": "舉家眷序。終日歡和。飲食起居。吉祥安樂。增輝祖業。",
    "X74n1497_002:0800a05": "垂裕孫謀。既壽而康。曰富且貴。火災絕警。寇黨迷蹤。",
    "X74n1497_002:0800a06": "隨心有求。無事不遂。眾等無任歸依懇禱之至。",
    "X74n1497_002:0800a07": "(此祈叩語隨人換易為之。未必專用此也法師施主俱作禮。眾動鈸。少時俱退)。",
    "X74n1497_002:0800a08": "(齋退。設香燈凡席。大眾就一處誦經。準獻狀迴向上堂三位。并下堂十位。及隨筵諸位。正誦經時。須各安",
    "X74n1497_002:0800a09": "坐靜心。肅淨口業。不接俗語。觀心誦經。祖有明誥)。",
    "X74n1497_002:0800a11": "法界聖凡水陸勝會修齋儀軌卷第二"
}