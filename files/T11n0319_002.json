{
    "T11n0319_002:0907b14": "大聖文殊師利菩薩佛剎功德莊",
    "T11n0319_002:0907b15": "嚴經卷中",
    "T11n0319_002:0907b17": "開府儀同三司特進試鴻臚卿肅國",
    "T11n0319_002:0907b18": "公食邑三千戶賜紫贈司空諡大鑒",
    "T11n0319_002:0907b19": "正號大廣智大興善寺三藏沙門",
    "T11n0319_002:0907b20": "不空奉 詔譯",
    "T11n0319_002:0907b21": "[0907b21] 爾時如來，告慈氏菩薩摩訶薩言：「汝今為佛",
    "T11n0319_002:0907b22": "嚴辦法座，我當昇已，說往昔意樂所修諸行，",
    "T11n0319_002:0907b23": "善巧出生諸佛剎土功德莊嚴，趣向正行法",
    "T11n0319_002:0907b24": "門。」[0907b24] 時慈氏菩薩，即作是念：「今者世尊以何義",
    "T11n0319_002:0907b25": "故，令我嚴座？不使阿難陀、大目揵連等？云何",
    "T11n0319_002:0907b26": "棄捨彼諸聲聞、緣覺，將非唯為清淨諸菩薩",
    "T11n0319_002:0907b27": "說？或彼聲聞、緣覺，於此法門而非器故，為菩",
    "T11n0319_002:0907b28": "薩故令我敷座？」",
    "T11n0319_002:0907b29": "[0907b29] 爾時慈氏菩薩摩訶薩，即作神通現行境界，",
    "T11n0319_002:0907c01": "由此通故化師子座，高四萬踰繕那，以無量",
    "T11n0319_002:0907c02": "寶周匝鈿飾，以天妙衣而敷其上，其衣柔軟",
    "T11n0319_002:0907c03": "而觸之者，獲得安樂，從其座出種種光明，照",
    "T11n0319_002:0907c04": "此三千大千世界。是時如來，從本座起而昇",
    "T11n0319_002:0907c05": "此座，三千大千世界六種振動有異於常。",
    "T11n0319_002:0907c06": "[0907c06] 爾時世尊告具壽舍利子：「菩薩成就四法，能",
    "T11n0319_002:0907c07": "令所願皆得滿足。云何為四？一者、發趣菩提",
    "T11n0319_002:0907c08": "意樂。二者、於諸有情起悲愍心。三者、發起精",
    "T11n0319_002:0907c09": "進。四者、近善知識。菩薩由成就此四法故，圓",
    "T11n0319_002:0907c10": "滿大願。[0907c10] 「復次，舍利子！菩薩成就一法，不退",
    "T11n0319_002:0907c11": "大願，淨剎成就。云何一法是菩薩應當學？不",
    "T11n0319_002:0907c12": "動如來為菩薩時，本所修行發弘誓願言：『我",
    "T11n0319_002:0907c13": "當所在生處，若不出家，則為欺誑十方諸佛",
    "T11n0319_002:0907c14": "世尊。』如是，舍利子！是諸菩薩應隨順學，若佛",
    "T11n0319_002:0907c15": "出世若不出世，一切生處皆悉決定，捨家趣",
    "T11n0319_002:0907c16": "於非家。何以故？而諸菩薩最勝利益者，所謂",
    "T11n0319_002:0907c17": "出家。舍利子！菩薩摩訶薩樂出家者，則能攝",
    "T11n0319_002:0907c18": "取十種功德。云何為十？一者、不著諸欲。二者、",
    "T11n0319_002:0907c19": "樂阿蘭若。三者、行佛所行。四者、不著妻子貪",
    "T11n0319_002:0907c20": "愛財利。五者、離惡趣行法。六者、習善趣行法。",
    "T11n0319_002:0907c21": "七者、而能獲得善根成就。八者、積集善根而",
    "T11n0319_002:0907c22": "不退失。九者、恒為諸天之所歎美。十者、常為",
    "T11n0319_002:0907c23": "非人之所擁護。舍利子！樂出家者，則能攝取",
    "T11n0319_002:0907c24": "如是十種功德。是故，舍利子！菩薩摩訶薩欲",
    "T11n0319_002:0907c25": "求正覺者、欲解脫有情者，是故常樂出家。如",
    "T11n0319_002:0907c26": "是，舍利子！是名一法獲得成就，不退大願，得",
    "T11n0319_002:0907c27": "隨意樂清淨佛剎。[0907c27] 「復次，舍利子！菩薩成就二",
    "T11n0319_002:0907c28": "法，不退大願，隨其意樂淨佛剎土。云何為二？",
    "T11n0319_002:0907c29": "所謂菩薩不樂求聲聞，不樂求聲聞乘，不愛",
    "T11n0319_002:0908a01": "樂聲聞所說法，不樂親近聲聞乘者，不學聲",
    "T11n0319_002:0908a02": "聞律儀戒，不樂宣說共聲聞乘相應之法，亦",
    "T11n0319_002:0908a03": "不勸他行聲聞乘；於緣覺乘亦復如是；唯為",
    "T11n0319_002:0908a04": "勸發有情成就最上阿耨多羅三藐三菩提。",
    "T11n0319_002:0908a05": "是名為二。舍利子！若有勸他趣入佛乘，而此",
    "T11n0319_002:0908a06": "菩薩則能攝取十種功德。云何為十？一者、攝",
    "T11n0319_002:0908a07": "取無聲聞、緣覺佛剎。二者、得純一清淨大菩",
    "T11n0319_002:0908a08": "薩眾。三者、諸佛世尊之所護念。四者、常為諸",
    "T11n0319_002:0908a09": "佛稱名讚歎而為說法。五者、於一切事生廣",
    "T11n0319_002:0908a10": "大心。六者、若生天上當作帝釋或梵天王。七",
    "T11n0319_002:0908a11": "者、若生人中作轉輪聖王。八者、常見諸佛世",
    "T11n0319_002:0908a12": "尊而不遠離。九者、為諸天人之所愛樂。十者、",
    "T11n0319_002:0908a13": "獲得不壞眷屬及無量福聚。何以故？舍利子！",
    "T11n0319_002:0908a14": "若有能令三千大千世界諸有情類，一切皆",
    "T11n0319_002:0908a15": "得阿羅漢果或緣覺地，若復有能置一有情",
    "T11n0319_002:0908a16": "於佛菩提，此之功德甚多於彼。何以故？舍利",
    "T11n0319_002:0908a17": "子！若聲聞、緣覺出現於世，則不能令佛種不",
    "T11n0319_002:0908a18": "斷，若佛如來不出於世，亦無聲聞及以緣覺。",
    "T11n0319_002:0908a19": "舍利子！以佛世尊出現於世，是故能令佛種",
    "T11n0319_002:0908a20": "不斷，則有聲聞、緣覺施設。舍利子！由此勸他",
    "T11n0319_002:0908a21": "住菩提心，獲得如是十種功德，不退大願，得",
    "T11n0319_002:0908a22": "隨意樂清淨佛剎。[0908a22] 「復次，舍利子！菩薩成就三",
    "T11n0319_002:0908a23": "法，不退大願，攝取佛剎功德莊嚴。云何為三？",
    "T11n0319_002:0908a24": "一者、尊重住阿蘭若。二者、無所悕望而行法",
    "T11n0319_002:0908a25": "施。三者、安住淨戒律儀。舍利子！菩薩安住淨",
    "T11n0319_002:0908a26": "戒律儀，即能獲得十種無畏。云何為十？一者、",
    "T11n0319_002:0908a27": "入聚落無畏。二者、眾中說法無畏。三者、食飲",
    "T11n0319_002:0908a28": "無畏。四者、出聚落無畏。五者、入寺無畏。六者、",
    "T11n0319_002:0908a29": "入僧眾無畏。七者、安坐無畏。八者、詣和尚阿",
    "T11n0319_002:0908b01": "闍梨無畏。九者、教誡大眾住慈心無畏。十者、",
    "T11n0319_002:0908b02": "受用衣服飲食臥具醫藥資緣之具無畏。",
    "T11n0319_002:0908b03": "[0908b03] 「舍利子！所謂安住淨戒律儀，獲得如是十種",
    "T11n0319_002:0908b04": "無畏。",
    "T11n0319_002:0908b05": "[0908b05] 「又，舍利子！菩薩說法心不悕望，復能攝取十",
    "T11n0319_002:0908b06": "種功德。云何為十？一者、不為多欲。二者、不求",
    "T11n0319_002:0908b07": "他人識知。三者、不求名稱。四者、於施主家心",
    "T11n0319_002:0908b08": "不繫著。五者、不占悕貴族門徒。六者、於&#x9E81;於",
    "T11n0319_002:0908b09": "細而生知足。七者、諸天來詣不生驕慢。八者、",
    "T11n0319_002:0908b10": "而不退於觀佛作意。九者、所說言教為他信",
    "T11n0319_002:0908b11": "受。十者、起念佛心。舍利子！菩薩法施心不悕",
    "T11n0319_002:0908b12": "望，獲得如是十種功德。",
    "T11n0319_002:0908b13": "[0908b13] 「又，舍利子！菩薩尊敬住阿蘭若，復能成就十",
    "T11n0319_002:0908b14": "種功德。云何為十？一者、遠離無益談話。二者、",
    "T11n0319_002:0908b15": "樂於寂靜。三者、心緣定境。四者、不營諸務。五",
    "T11n0319_002:0908b16": "者、愛敬諸佛。六者、不捨禪定喜樂。七者、修梵",
    "T11n0319_002:0908b17": "行時無有障礙。八者、少加功用證三摩地。九",
    "T11n0319_002:0908b18": "者、所受教法名句文身未曾忘失。十者、所聞",
    "T11n0319_002:0908b19": "法義皆悉了知。舍利子！菩薩尊重住阿蘭若，",
    "T11n0319_002:0908b20": "獲得如是十種功德。若菩薩成就三法，不退",
    "T11n0319_002:0908b21": "大願，得隨所樂淨佛剎土。",
    "T11n0319_002:0908b22": "[0908b22] 「復次，舍利子！菩薩成就四法，不退大願，獲隨",
    "T11n0319_002:0908b23": "所樂淨佛剎土。云何為四？一者、實語如說修",
    "T11n0319_002:0908b24": "行。二者、常自謙下剪除我慢。三者、遠離慳嫉。",
    "T11n0319_002:0908b25": "四者、見他榮盛心生歡喜。如是名為成就四",
    "T11n0319_002:0908b26": "法。[0908b26] 「又，舍利子！菩薩實語有四種功德。云何為",
    "T11n0319_002:0908b27": "四？一者、口中常出青蓮華香。二者、語業清淨",
    "T11n0319_002:0908b28": "言辭無礙。三者、人天之中以為準繩。四者、攝",
    "T11n0319_002:0908b29": "取諸佛圓滿音聲。舍利子！菩薩實語，獲得如",
    "T11n0319_002:0908c01": "是四種功德。",
    "T11n0319_002:0908c02": "[0908c02] 「又，舍利子！菩薩謙下有四種功德。云何為四？",
    "T11n0319_002:0908c03": "一者、遠離惡趣，不受&#x99DE;驢牛馬狗等諸傍生",
    "T11n0319_002:0908c04": "身。二者、不被輕毀。三者、惡友怨敵不能淩突。",
    "T11n0319_002:0908c05": "四者、常為人天恭敬禮拜。舍利子！是為菩薩",
    "T11n0319_002:0908c06": "謙下獲得如是四種功德。",
    "T11n0319_002:0908c07": "[0908c07] 「又，舍利子！菩薩遠離慳嫉有四種功德。云何",
    "T11n0319_002:0908c08": "為四？一者、不忘捨心。二者、於飢饉時作大施",
    "T11n0319_002:0908c09": "主。三者、常不閉戶。四者、見律儀者，於施於受",
    "T11n0319_002:0908c10": "不生嫉&#x59AC;。舍利子！是為菩薩遠離慳嫉獲得",
    "T11n0319_002:0908c11": "如是四種功德。",
    "T11n0319_002:0908c12": "[0908c12] 「又，舍利子！菩薩見他榮盛心生歡喜，有四種",
    "T11n0319_002:0908c13": "功德。云何為四？一者、常起是心，為彼有情被",
    "T11n0319_002:0908c14": "此甲冑，令彼快樂；彼等既以自福及以己力，",
    "T11n0319_002:0908c15": "獲得財寶而受安樂，而令於我倍生歡喜。二",
    "T11n0319_002:0908c16": "者、所有財物，王難、水火、劫賊、惡友無能侵奪。",
    "T11n0319_002:0908c17": "三者、隨所生處，財寶男女及其眷屬，皆悉具",
    "T11n0319_002:0908c18": "足，帝王歡喜，何況餘人。四者、財寶廣大受用",
    "T11n0319_002:0908c19": "無窮。舍利子！是為菩薩見他榮盛，心生歡喜",
    "T11n0319_002:0908c20": "獲得如是四種功德。",
    "T11n0319_002:0908c21": "[0908c21] 「復次，舍利子！菩薩成就五法，不退大願，得隨",
    "T11n0319_002:0908c22": "所樂淨佛剎土。云何為五？一者、菩薩為淨佛",
    "T11n0319_002:0908c23": "剎、成就莊嚴而應求法，從彼聞法應當諮問：",
    "T11n0319_002:0908c24": "『菩薩云何成就如是功德莊嚴？』既得聞已如",
    "T11n0319_002:0908c25": "說修行，即應求證真如實相。",
    "T11n0319_002:0908c26": "[0908c26] 「又，舍利子！二者、菩薩欲發願生淨佛國土，應",
    "T11n0319_002:0908c27": "當清淨持淨律儀，由律儀淨故，隨其所願決",
    "T11n0319_002:0908c28": "定得生，既得生于淨佛剎已，即應觀察彼土",
    "T11n0319_002:0908c29": "取其相狀，種種莊嚴聲聞菩薩，大眾受用資",
    "T11n0319_002:0909a01": "具，既得相已，深生恭敬而為合掌詣佛問法。",
    "T11n0319_002:0909a02": "[0909a02] 「又，舍利子！三者、菩薩取彼廣大佛剎功德莊",
    "T11n0319_002:0909a03": "嚴，彼佛世尊知其增上意樂，即便為說。由佛",
    "T11n0319_002:0909a04": "說故，即能成就廣大佛剎功德莊嚴，彼聞法",
    "T11n0319_002:0909a05": "已如說修行。",
    "T11n0319_002:0909a06": "[0909a06] 「又，舍利子！四者、菩薩於事於智而令清淨，遠",
    "T11n0319_002:0909a07": "離非法。云何事？云何智？於能緣、所緣，遠離聲",
    "T11n0319_002:0909a08": "聞、緣覺智故，名之為智；謂所聞法皆當修行，",
    "T11n0319_002:0909a09": "名之為事。",
    "T11n0319_002:0909a10": "[0909a10] 「又，舍利子！五者、菩薩知佛自性，知剎土自性。",
    "T11n0319_002:0909a11": "云何佛自性？云何剎土自性？佛及剎土唯有",
    "T11n0319_002:0909a12": "其名，知其名清淨，如是知故不生執著。如是，",
    "T11n0319_002:0909a13": "舍利子！是為菩薩成就五法，不退大願，獲隨",
    "T11n0319_002:0909a14": "意樂清淨佛剎。",
    "T11n0319_002:0909a15": "[0909a15] 「復次，舍利子！菩薩成就六法，速得阿耨多羅",
    "T11n0319_002:0909a16": "三藐三菩提，超越一切世間取淨佛剎。云何",
    "T11n0319_002:0909a17": "為六？一者、此菩薩為大施主而行捨施，所有",
    "T11n0319_002:0909a18": "愛樂戀著珍玩物等，而生愧恥悉能捨施，踊",
    "T11n0319_002:0909a19": "躍歡喜，作是思惟：『我行大施圓滿大乘，我當",
    "T11n0319_002:0909a20": "滿足無上菩提。』又作是念：『不應以斯少分而",
    "T11n0319_002:0909a21": "能獲得無上正覺。』如是思惟已，所有榮盛盡",
    "T11n0319_002:0909a22": "皆捨施，乃至身命應當捨施，況餘財產妻子",
    "T11n0319_002:0909a23": "男女而不施耶？何以故？舍利子！薩婆若者，謂",
    "T11n0319_002:0909a24": "何句義？舍利子！菩薩摩訶薩行菩薩行時，於",
    "T11n0319_002:0909a25": "自所有一切皆捨，以是義故，獲得菩提，名一",
    "T11n0319_002:0909a26": "切智。[0909a26] 「又，舍利子！二者、在家菩薩、出家菩薩，若",
    "T11n0319_002:0909a27": "安住淨戒律儀，設為活命終不毀犯淨戒學",
    "T11n0319_002:0909a28": "處所持律儀，要期功德迴向一切有情，成阿",
    "T11n0319_002:0909a29": "耨多羅三藐三菩提生大歡喜。我是持戒者，",
    "T11n0319_002:0909b01": "於淨戒律儀深生愛樂，晝夜專修梵行安樂，",
    "T11n0319_002:0909b02": "即佛法現前，與理相應得實相觀，住實相觀",
    "T11n0319_002:0909b03": "故得甚深忍，證深忍故即得正見，由正見故",
    "T11n0319_002:0909b04": "則正修行，由住正修行故厭惡三界，由厭三",
    "T11n0319_002:0909b05": "界故便生怖畏，由怖畏故即求出離，由懷出",
    "T11n0319_002:0909b06": "離見故作是念言：『我既有如是苦惱，一切有",
    "T11n0319_002:0909b07": "情亦應如是，我應為彼有情荷茲重擔，令彼",
    "T11n0319_002:0909b08": "獲得究竟安樂。』作於如是觀察之時即得大",
    "T11n0319_002:0909b09": "悲，既住大悲發大精進，猶如救於頭衣之燃",
    "T11n0319_002:0909b10": "不捨精進，即能獲得薩婆若智。",
    "T11n0319_002:0909b11": "[0909b11] 「又，舍利子！三者、菩薩應被忍辱甲冑，離於憍",
    "T11n0319_002:0909b12": "慢，得大忍力，若遇罵辱及捶打時，忍辱成就",
    "T11n0319_002:0909b13": "不生嗔恨。作是思惟：『假使有棒如蘇迷盧山，",
    "T11n0319_002:0909b14": "有人執持而見捶打，盡俱胝劫常見惡罵，而",
    "T11n0319_002:0909b15": "我不應起嗔恨心。何以故？彼諸有情未隨佛",
    "T11n0319_002:0909b16": "學，而我欲於佛菩薩學。是故若彼所有打罵，",
    "T11n0319_002:0909b17": "便能增長爾所大悲。我當為彼有情被弘誓",
    "T11n0319_002:0909b18": "甲冑，攝取有情令得解脫，離於生死入於涅",
    "T11n0319_002:0909b19": "槃，是故我今不應嗔恨。』若被如是忍辱甲冑，",
    "T11n0319_002:0909b20": "即能獲得十種成就。云何為十？一者、族姓成",
    "T11n0319_002:0909b21": "就。二者、財產成就。三者、眷屬成就。四者、色相",
    "T11n0319_002:0909b22": "成就。五者、捨施成就。六者、善友成就。七者、得",
    "T11n0319_002:0909b23": "聞正法成就。八者、如說修行成就。九者、臨命",
    "T11n0319_002:0909b24": "終時，得見諸佛承事成就。十者、既見佛已，生",
    "T11n0319_002:0909b25": "淨信心成就。舍利子！是為菩薩十種成就。[0909b25] 「又，",
    "T11n0319_002:0909b26": "舍利子！四者、菩薩發大精進堅固要期，成就",
    "T11n0319_002:0909b27": "善法，被於如是精進甲冑，作是思惟：『為一一",
    "T11n0319_002:0909b28": "有情盡未來際，於生死中次第修行諸精進",
    "T11n0319_002:0909b29": "行而不疲倦，以善要期。為一切有情，於爾所",
    "T11n0319_002:0909c01": "劫流轉生死，發是精進不捨有情。』舍利子！若",
    "T11n0319_002:0909c02": "有菩薩，以十方各如殑伽沙數世界滿中七",
    "T11n0319_002:0909c03": "寶，於念念中奉上如來，如是相續盡未來際。",
    "T11n0319_002:0909c04": "若有菩薩，內懷增上意樂住大悲心，以如",
    "T11n0319_002:0909c05": "是心被精進甲冑，而此功德復多於彼。舍利",
    "T11n0319_002:0909c06": "子！菩薩具此精進得十種功德。云何為十？一",
    "T11n0319_002:0909c07": "者、離凡愚行。二者、攝取佛行。三者、於生死中",
    "T11n0319_002:0909c08": "作過患想。四者、由此攝取大悲。五者、不退往",
    "T11n0319_002:0909c09": "昔本願。六者、少諸疾病。七者、不違越三世諸",
    "T11n0319_002:0909c10": "如來故。八者、薄婬怒癡。九者、隨其所聞於名",
    "T11n0319_002:0909c11": "句文皆悉通達。十者、修行成就。舍利子！發精",
    "T11n0319_002:0909c12": "進者獲得如是十種功德。",
    "T11n0319_002:0909c13": "[0909c13] 「又，舍利子！五者、菩薩憶念諸佛世尊，由此心",
    "T11n0319_002:0909c14": "得專注觀於如來，常恒得定靜念成就。作是",
    "T11n0319_002:0909c15": "思惟：『我應行如來行，若心散動失念，則不能",
    "T11n0319_002:0909c16": "得殊勝之處所謂佛智，是故應當捨離心所",
    "T11n0319_002:0909c17": "攝受一切之物，亦捨一切利養恭敬、聚落城",
    "T11n0319_002:0909c18": "邑、飲食資生及諸親友，為欲利益諸有情故",
    "T11n0319_002:0909c19": "不捨有情，樂阿蘭若住寂靜處，獨行無侶如",
    "T11n0319_002:0909c20": "犀一角。』住阿蘭若寂靜處已起大慈心，初遍",
    "T11n0319_002:0909c21": "一方二三四方乃至十方，普遍有情住於慈",
    "T11n0319_002:0909c22": "心，住已則得名為住禪那者。舍利子！若有菩",
    "T11n0319_002:0909c23": "薩以一切樂具，於殑伽沙劫供養一切殑伽",
    "T11n0319_002:0909c24": "沙諸佛，及苾芻僧并諸眷屬。若有出家菩薩",
    "T11n0319_002:0909c25": "求於寂靜，往阿蘭若而行七步，如此福德甚",
    "T11n0319_002:0909c26": "多於彼。何以故？以能速得大菩提故。舍利子！",
    "T11n0319_002:0909c27": "樂於寂靜住禪那者，則能獲得十種功德。云",
    "T11n0319_002:0909c28": "何為十？一者、得念。二者、得慧。三者、得正修行。",
    "T11n0319_002:0909c29": "四者、堅志勇猛。五者、得迅疾辯。六者、得陀羅",
    "T11n0319_002:0910a01": "尼。七者、於生於死而得善巧。八者、於戒蘊等",
    "T11n0319_002:0910a02": "處而不動搖。九者、諸天奉事。十者、於他榮盛",
    "T11n0319_002:0910a03": "而不貪羨。舍利子！樂於寂靜住禪那者。獲得",
    "T11n0319_002:0910a04": "如是十種功德。",
    "T11n0319_002:0910a05": "[0910a05] 「又，舍利子！六者、菩薩善應了知慧所流出而",
    "T11n0319_002:0910a06": "作是念：『慧從何生？謂從淨戒律儀處生，而是",
    "T11n0319_002:0910a07": "慧者能令一切白法增長，是故菩薩應學一",
    "T11n0319_002:0910a08": "切世間智慧。』工巧&#x546A;術醫方，難作難成悉皆",
    "T11n0319_002:0910a09": "遍學，如是學已，復作是念：『而今此慧，不能證",
    "T11n0319_002:0910a10": "入離欲寂滅，亦復不能趣向神通及以正覺。",
    "T11n0319_002:0910a11": "非向沙門、非向婆羅門、非向涅槃，是故我今",
    "T11n0319_002:0910a12": "應更遍求法藥工巧，以如是慧令我得彼究",
    "T11n0319_002:0910a13": "竟寂滅。』而彼菩薩求諸法本，不見少法能起",
    "T11n0319_002:0910a14": "於法，以不見故住於寂滅，住寂滅故則無熱",
    "T11n0319_002:0910a15": "惱，無熱惱故了知生死，為於有情而作利益，",
    "T11n0319_002:0910a16": "令諸有情滅除眾苦。舍利子！是為菩薩成就六",
    "T11n0319_002:0910a17": "法，不退大願，得隨意樂淨佛剎土。",
    "T11n0319_002:0910a18": "[0910a18] 「復次，舍利子！菩薩成就七法，不退大願，得隨",
    "T11n0319_002:0910a19": "所樂淨佛剎土。云何為七？一者、自己所有一",
    "T11n0319_002:0910a20": "切皆捨，所捨不可得故。二者、於戒不缺，不思",
    "T11n0319_002:0910a21": "惟戒故。三者、忍辱柔和，有情不可得故。四者、",
    "T11n0319_002:0910a22": "發起精進，於身口意不可得。故五者、成就靜慮，",
    "T11n0319_002:0910a23": "不住靜慮故。六者、智慧圓滿，無分別故。七者、",
    "T11n0319_002:0910a24": "隨念諸佛，遠離相故。舍利子！菩薩如是成就",
    "T11n0319_002:0910a25": "七法，不退大願，獲得一切淨佛剎土種種莊",
    "T11n0319_002:0910a26": "嚴。",
    "T11n0319_002:0910a27": "[0910a27] 「復次，舍利子！菩薩成就八法，不退大願，得隨",
    "T11n0319_002:0910a28": "所樂淨佛剎土。云何為八？一者、心不嫉&#x59AC;。二",
    "T11n0319_002:0910a29": "者、施莊嚴具。三者、其心廣大。四者、尊敬法師。",
    "T11n0319_002:0910b01": "五者、不行邪命。六者、平等惠施。七者、不自矜",
    "T11n0319_002:0910b02": "高。八者、不輕懱他。舍利子！是為菩薩成就八",
    "T11n0319_002:0910b03": "法，不退大願，得隨意樂淨佛剎土。",
    "T11n0319_002:0910b04": "[0910b04] 「復次，舍利子！菩薩成就九法，不退大願，得隨",
    "T11n0319_002:0910b05": "所樂淨佛剎土。云何為九？一者、具身律儀。二",
    "T11n0319_002:0910b06": "者、具語律儀。三者、具意律儀。四者、令貪欲衰",
    "T11n0319_002:0910b07": "謝。五者、令瞋恚衰謝。六者、令愚癡衰謝。七者、",
    "T11n0319_002:0910b08": "不行欺誑。八者、為堅固善友。九者、不輕慢善",
    "T11n0319_002:0910b09": "友。舍利子！菩薩如是成就九法，不退大願，得",
    "T11n0319_002:0910b10": "隨意樂淨佛剎土。",
    "T11n0319_002:0910b11": "[0910b11] 「復次，舍利子！菩薩成就十法，不退大願，得隨",
    "T11n0319_002:0910b12": "意樂淨佛剎土。云何為十？一者、菩薩執持妙",
    "T11n0319_002:0910b13": "花，詣如來所或窣堵波興供養時，作是願言：",
    "T11n0319_002:0910b14": "『如此妙花色香殊勝，見者欣悅。我成佛時，令",
    "T11n0319_002:0910b15": "我剎中種種妙花遍布其地，及眾寶樹周匝",
    "T11n0319_002:0910b16": "莊嚴，乃至燒香末香塗香，衣服飲食、寶蓋幢",
    "T11n0319_002:0910b17": "幡，金銀&#x7460;璃、真珠車璩、珊瑚等寶，用奉獻時，",
    "T11n0319_002:0910b18": "亦應如是迴向佛剎功德莊嚴；菩薩應當住",
    "T11n0319_002:0910b19": "淨律儀，若住戒者隨心所願皆得成就。』",
    "T11n0319_002:0910b20": "[0910b20] 「復次，舍利子！二者、菩薩觀察自受樂時，作是",
    "T11n0319_002:0910b21": "願言：『兼他同受如是之樂。』是故菩薩成正覺",
    "T11n0319_002:0910b22": "時，其佛剎中所是有情，悉皆具足一向安樂。",
    "T11n0319_002:0910b23": "[0910b23] 「復次，舍利子！三者、菩薩不於他發不喜悅言",
    "T11n0319_002:0910b24": "辭，常出善巧語言。作如是願：『得菩提時，我佛",
    "T11n0319_002:0910b25": "剎中勿令有情聞不悅聲，常使得聞悅意之",
    "T11n0319_002:0910b26": "聲。』",
    "T11n0319_002:0910b27": "[0910b27] 「復次，舍利子！四者、菩薩常勸有情修十善道，",
    "T11n0319_002:0910b28": "所有善根共諸有情，迴向薩婆若智：『得菩提",
    "T11n0319_002:0910b29": "時，我佛剎中悉令成就十善業道。』",
    "T11n0319_002:0910c01": "[0910c01] 「復次，舍利子！五者、菩薩隨所至方眼所見者，",
    "T11n0319_002:0910c02": "有情男女童男童女，一切皆勸令修無上正",
    "T11n0319_002:0910c03": "等菩提，終不讚揚二乘果故。是故菩薩得菩",
    "T11n0319_002:0910c04": "提時，彼佛剎中所生有情，一切皆悉發於無",
    "T11n0319_002:0910c05": "上菩提之心，遠離聲聞緣覺之意，獲得如是",
    "T11n0319_002:0910c06": "清淨剎土，諸菩薩眾充滿其中。",
    "T11n0319_002:0910c07": "[0910c07] 「復次，舍利子！六者、菩薩於他利養終不遮斷，",
    "T11n0319_002:0910c08": "見他得利常生歡喜。是故菩薩得菩提時，彼",
    "T11n0319_002:0910c09": "佛剎中所是有情，受用資具恒無斷絕，獲得",
    "T11n0319_002:0910c10": "如是大法光明。",
    "T11n0319_002:0910c11": "[0910c11] 「復次，舍利子！七者、菩薩若見苾芻、苾芻尼有",
    "T11n0319_002:0910c12": "犯過者終不發揚，但自安住正法之中。是故",
    "T11n0319_002:0910c13": "菩薩得菩提時，彼佛剎中一切無有過失之",
    "T11n0319_002:0910c14": "聲。何以故？以彼大眾皆得清淨無過失法故。",
    "T11n0319_002:0910c15": "[0910c15] 「復次，舍利子！八者、菩薩樂法求法不生熱惱，",
    "T11n0319_002:0910c16": "凡所聞法正住修行。得菩提時，彼佛剎中，有",
    "T11n0319_002:0910c17": "情樂法皆無熱惱，如所聞法隨順修行。",
    "T11n0319_002:0910c18": "[0910c18] 「復次，舍利子！九者、菩薩以商佉鼓角絃管種",
    "T11n0319_002:0910c19": "種音樂，奉獻如來窣堵波時，以此善根迴向",
    "T11n0319_002:0910c20": "成就佛剎莊嚴。是故菩薩得菩提時，彼佛剎",
    "T11n0319_002:0910c21": "中百千音樂不鼓自鳴。",
    "T11n0319_002:0910c22": "[0910c22] 「復次，舍利子！十者、菩薩若見失念有情，作是",
    "T11n0319_002:0910c23": "願言：『令得正念。』是故菩薩得菩提時，彼佛剎",
    "T11n0319_002:0910c24": "中一切有情得禪悅食。[0910c24] 「舍利子！如是佛剎具",
    "T11n0319_002:0910c25": "足功德，設使如來辯才，或於一劫或過一劫，",
    "T11n0319_002:0910c26": "說不能盡。舍利子！然我今者隨諸菩薩之所樂",
    "T11n0319_002:0910c27": "欲，如是略說，令增上意樂者聞已趣向，當獲",
    "T11n0319_002:0910c28": "圓滿佛剎功德。",
    "T11n0319_002:0910c29": "[0910c29] 「復次，舍利子！菩薩成就三法，速得無上正等",
    "T11n0319_002:0911a01": "菩提，所求佛剎皆得成就。云何三法？一者、住",
    "T11n0319_002:0911a02": "不放逸。二者、如所聞法起正修行。三者、發殊",
    "T11n0319_002:0911a03": "勝大願。",
    "T11n0319_002:0911a04": "[0911a04] 「舍利子！若菩薩成就此三法者，速證無上正",
    "T11n0319_002:0911a05": "等菩提，隨其所樂淨佛剎土皆得圓滿。」",
    "T11n0319_002:0911a06": "[0911a06] 爾時具壽舍利子白佛言：「世尊！希有如來善",
    "T11n0319_002:0911a07": "說此法。世尊！由住不放逸故，獲得一切菩提",
    "T11n0319_002:0911a08": "分法，住正修行故得大菩提，以大願殊勝故",
    "T11n0319_002:0911a09": "成就佛剎。」",
    "T11n0319_002:0911a10": "[0911a10] 佛告舍利子：「如是，如是！如汝所說，由不放逸",
    "T11n0319_002:0911a11": "故得菩提分法，由住正修行故得大菩提，由",
    "T11n0319_002:0911a12": "發殊勝大願故得淨佛剎圓滿莊嚴。舍利子！",
    "T11n0319_002:0911a13": "如我往昔依勝願故，成如是剎。舍利子！我由",
    "T11n0319_002:0911a14": "住不放逸故滿其本願，由正修行故得大菩",
    "T11n0319_002:0911a15": "提。舍利子！若但言說而不修行，尚不能至聲",
    "T11n0319_002:0911a16": "聞之地，何況能得無上菩提？是故，舍利子！菩",
    "T11n0319_002:0911a17": "薩應當要期真實，如說修行，於諸學處應如",
    "T11n0319_002:0911a18": "是學。」",
    "T11n0319_002:0911a19": "[0911a19] 爾時會中四萬菩薩，從座而起，合掌向佛，異",
    "T11n0319_002:0911a20": "口同聲白言：「世尊！如佛所說，菩薩學處我當",
    "T11n0319_002:0911a21": "隨學，住不放逸成就修行，滿其大願嚴淨佛",
    "T11n0319_002:0911a22": "剎。如是之行我當行之，若諸菩薩隨其所願，",
    "T11n0319_002:0911a23": "我當滿足。」",
    "T11n0319_002:0911a24": "[0911a24] 爾時世尊熙怡微笑，時舍利子白佛言：「世尊！",
    "T11n0319_002:0911a25": "以何因緣現此微笑？」[0911a25] 佛告舍利子：「汝見此諸",
    "T11n0319_002:0911a26": "善男子作師子吼不？」[0911a26] 舍利子言：「唯然已見。」[0911a26] 佛",
    "T11n0319_002:0911a27": "言：「舍利子！此諸善男子過百千劫，各於異剎",
    "T11n0319_002:0911a28": "得阿耨多羅三藐三菩提，同號願莊嚴，亦如",
    "T11n0319_002:0911a29": "當來師子佛等，其國清淨與無量壽如來剎",
    "T11n0319_002:0911b01": "土不增不減，唯除壽量。」[0911b01] 舍利子言：「彼諸如來",
    "T11n0319_002:0911b02": "壽量幾何？」[0911b02] 佛言：「彼一一佛皆壽十劫。」",
    "T11n0319_002:0911b03": "[0911b03] 爾時師子勇猛雷音菩薩，即從座起，偏袒右",
    "T11n0319_002:0911b04": "肩右膝著地，合掌向佛，白言：「世尊！是文殊師",
    "T11n0319_002:0911b05": "利童真菩薩，諸佛如來常所稱讚。是文殊師",
    "T11n0319_002:0911b06": "利久如當得無上菩提？所得佛剎當復云何？」",
    "T11n0319_002:0911b07": "[0911b07] 佛告師子勇猛雷音菩薩摩訶薩言：「善男子！",
    "T11n0319_002:0911b08": "汝當自問文殊師利童真菩薩。」[0911b08] 師子勇猛雷",
    "T11n0319_002:0911b09": "音菩薩，問文殊師利言：「汝於何時當得阿耨",
    "T11n0319_002:0911b10": "多羅三藐三菩提？」[0911b10] 答言：「善男子！汝何不問我",
    "T11n0319_002:0911b11": "云何住於無上菩提？而乃問我成菩提也？何",
    "T11n0319_002:0911b12": "以故？我於菩提尚猶不住，云何令我證菩提",
    "T11n0319_002:0911b13": "耶？菩提之法不住不證，而我云何有所證住？」",
    "T11n0319_002:0911b14": "[0911b14] 師子勇猛言：「文殊師利！汝豈不為利一切有",
    "T11n0319_002:0911b15": "情證菩提耶？」[0911b15] 答言：「不也！善男子！何以故？有情",
    "T11n0319_002:0911b16": "不可得故。若有情可得，我當為彼有情證於",
    "T11n0319_002:0911b17": "菩提而住菩提。有情壽命及補特伽羅皆無",
    "T11n0319_002:0911b18": "所有，是故我今不住菩提亦不退轉。」[0911b18] 師子勇",
    "T11n0319_002:0911b19": "猛言：「文殊師利！汝豈不住於佛法耶？」[0911b19] 「不也！善",
    "T11n0319_002:0911b20": "男子！一切諸法住於佛法，凡所有法，無漏無",
    "T11n0319_002:0911b21": "際無相無形，是故佛住於如；如佛所住，一切",
    "T11n0319_002:0911b22": "諸法亦復如是。」[0911b22] 師子勇猛復言：「善男子！今汝",
    "T11n0319_002:0911b23": "所言，我不住於佛法。我今當問如是之義，應",
    "T11n0319_002:0911b24": "當忍許而為我說。」[0911b24] 答言：「善男子！於意云何？為",
    "T11n0319_002:0911b25": "色求菩提耶？為色本性、為色如如、為色自性、",
    "T11n0319_002:0911b26": "為色空性、為色遠離、為色法性，求菩提耶？善",
    "T11n0319_002:0911b27": "男子！於意云何？若色是菩提，色豈證菩提耶？",
    "T11n0319_002:0911b28": "色本性、色如如、色自性、色空性、色遠離、色",
    "T11n0319_002:0911b29": "法性，證菩提耶？」[0911b29] 答言：「不也！文殊師利！色不求",
    "T11n0319_002:0911c01": "菩提，菩提無色、本性無色、如如無色、自性無",
    "T11n0319_002:0911c02": "色、空性無色、遠離無色、法性無色，而證菩",
    "T11n0319_002:0911c03": "提，乃至廣說色法性亦不證菩提。」",
    "T11n0319_002:0911c04": "[0911c04] 文殊師利言：「善男子！於意云何？受、想、行、識求",
    "T11n0319_002:0911c05": "菩提耶？善男子！受、想、行、識證菩提耶？乃至識",
    "T11n0319_002:0911c06": "法性證菩提耶？」[0911c06] 答言：「不也！文殊師利！受、想、行、",
    "T11n0319_002:0911c07": "識不求菩提、不證菩提，乃至識法性，不求菩",
    "T11n0319_002:0911c08": "提、不證菩提。」[0911c08] 文殊師利言：「善男子！於意云何？",
    "T11n0319_002:0911c09": "離於五蘊，有我我所施設耶？」[0911c09] 答言：「不也！」[0911c09] 文殊",
    "T11n0319_002:0911c10": "師利言：「善男子！云何二法而證菩提？」[0911c10] 師子勇",
    "T11n0319_002:0911c11": "猛言：「文殊師利！初發心菩薩聞如是語，對文",
    "T11n0319_002:0911c12": "殊師利皆生驚怖，以文殊師利此語便為定",
    "T11n0319_002:0911c13": "量。此諸菩薩而作是言：『我不求菩提、不證菩",
    "T11n0319_002:0911c14": "提。』」[0911c14] 文殊師利言：「善男子！一切諸法無有驚怖，",
    "T11n0319_002:0911c15": "於實際中亦無驚怖，佛為無驚怖者而演說",
    "T11n0319_002:0911c16": "法，若驚怖者彼則生厭；若生厭者，彼則離欲；",
    "T11n0319_002:0911c17": "若離欲者，彼則解脫；若解脫者，則無菩提；若",
    "T11n0319_002:0911c18": "無菩提，是則不著；彼若無著，是則無去；若無",
    "T11n0319_002:0911c19": "有去，是則無來；若無有來，則無願求；若無願",
    "T11n0319_002:0911c20": "求，則無所求；若無所求，則不退轉；若不退轉，",
    "T11n0319_002:0911c21": "從何而退？從我執退耶？從有情壽命及補特",
    "T11n0319_002:0911c22": "伽羅若斷若常取相分別而生退耶？彼若退",
    "T11n0319_002:0911c23": "轉，無退轉者云何而退？從空性、無相、無願、實",
    "T11n0319_002:0911c24": "際及諸佛法退耶？從何佛法而退轉耶？謂不",
    "T11n0319_002:0911c25": "離佛法不究竟佛法，無所觀無所出入，無所",
    "T11n0319_002:0911c26": "行亦無表示，唯有其名，空、無生無滅、無去無",
    "T11n0319_002:0911c27": "來，遠離清淨雜染，無塵離塵、不平不等，遠離",
    "T11n0319_002:0911c28": "作意，無盡無執著，無等無非等，是為佛法。善",
    "T11n0319_002:0911c29": "男子！所有佛法此法無法。何以故？其處不可",
    "T11n0319_002:0912a01": "得故。若如是佛法生者，善男子！新發意菩薩",
    "T11n0319_002:0912a02": "聞此說已心生驚怖，速證菩提；若不驚怖，不",
    "T11n0319_002:0912a03": "證菩提。」[0912a03] 師子勇猛言：「文殊師利！云何如是密",
    "T11n0319_002:0912a04": "意而說？」[0912a04] 答言：「善男子！若驚怖、若分別，彼等咸",
    "T11n0319_002:0912a05": "皆證於菩提。如是發心、若不發心，為於正覺",
    "T11n0319_002:0912a06": "所求之者，皆證菩提。復次，不發心者彼不得",
    "T11n0319_002:0912a07": "菩提，亦不思惟，彼菩提心實無所得，亦不分",
    "T11n0319_002:0912a08": "別，若不分別不證正覺。以何因緣不證正覺？",
    "T11n0319_002:0912a09": "彼不得菩提，亦不證菩提。何以故？善男子！虛",
    "T11n0319_002:0912a10": "空界豈證菩提耶？」[0912a10] 答言：「不也。」[0912a10] 文殊師利言：「善",
    "T11n0319_002:0912a11": "男子！如來豈不說一切法同虛空耶？」[0912a11] 答言：「如",
    "T11n0319_002:0912a12": "是，如是！文殊師利！言如虛空，菩提亦爾；如菩",
    "T11n0319_002:0912a13": "提，虛空亦然。虛空菩提無二無別。若菩薩知",
    "T11n0319_002:0912a14": "此平等，則無所知，亦無不知。」[0912a14] 說此法時，一萬",
    "T11n0319_002:0912a15": "四千苾芻盡諸有漏心得解脫；十二那庾多",
    "T11n0319_002:0912a16": "苾芻遠塵離垢，於諸法中得法眼淨；九萬六",
    "T11n0319_002:0912a17": "千有情，昔未曾發無上菩提之心，今皆已發；",
    "T11n0319_002:0912a18": "五萬菩薩得無生法忍。",
    "T11n0319_002:0912a19": "[0912a19] 爾時師子勇猛雷音菩薩白文殊師利言：「汝",
    "T11n0319_002:0912a20": "發無上菩提心來，為幾時耶？」[0912a20] 文殊師利言：「止！",
    "T11n0319_002:0912a21": "善男子！莫於無生法中而起分別。善男子！若",
    "T11n0319_002:0912a22": "有作如是言：『我發菩提心，我為菩提行。』彼等",
    "T11n0319_002:0912a23": "是大邪見者。善男子！我不見彼心為菩提發",
    "T11n0319_002:0912a24": "故，我以心不可見故，是故不為菩提發心。」[0912a24] 師",
    "T11n0319_002:0912a25": "子勇猛言：「文殊師利！是何句義？」[0912a25] 文殊師利言：",
    "T11n0319_002:0912a26": "「善男子！若無所見是名平等，如向所說。」[0912a26] 師子",
    "T11n0319_002:0912a27": "勇猛言：「文殊師利！云何名為平等？」[0912a27] 「善男子！平",
    "T11n0319_002:0912a28": "等者無種種相，由此平等說一切法一味，一",
    "T11n0319_002:0912a29": "味者說一性，說一性者寂靜性，則無雜染亦",
    "T11n0319_002:0912b01": "無清淨。如是說法，不斷不常、不生不滅，無我",
    "T11n0319_002:0912b02": "無攝受、不取不捨；如是說法，說已無所思亦",
    "T11n0319_002:0912b03": "無所分別。善男子！於此平等法中起修行智，",
    "T11n0319_002:0912b04": "名為平等。復次，善男子！菩薩入於如是法性，",
    "T11n0319_002:0912b05": "不見異不見一，名為平等。其平等者離不平",
    "T11n0319_002:0912b06": "等，於不平等中及以平等，本來清淨。」",
    "T11n0319_002:0912b07": "[0912b07] 爾時師子勇猛雷音菩薩白佛言：「世尊！今文",
    "T11n0319_002:0912b08": "殊師利不肯自說我於無上菩提發心遠近，",
    "T11n0319_002:0912b09": "大眾皆欲樂聞。」[0912b09] 佛言：「善男子！文殊師利是甚",
    "T11n0319_002:0912b10": "深忍者，乃至甚深忍亦不可得，菩提不可得，",
    "T11n0319_002:0912b11": "心亦不可得，以心不可得故，是故不說發心",
    "T11n0319_002:0912b12": "遠近。善男子！汝應善聽，我今當說。文殊師利",
    "T11n0319_002:0912b13": "童真菩薩，久已發於無上菩提之心。善男",
    "T11n0319_002:0912b14": "子！過去久遠過七十萬阿僧企耶百千殑伽",
    "T11n0319_002:0912b15": "沙劫，彼時有佛，號雷音如來、應、正等覺、明行",
    "T11n0319_002:0912b16": "足、善逝、世間解、無上士、調御丈夫、天人師、佛、世",
    "T11n0319_002:0912b17": "尊，出現于世，在於東方去此過七十二那庾",
    "T11n0319_002:0912b18": "多佛剎，有世界名無生，彼雷音如來於中說",
    "T11n0319_002:0912b19": "法，諸聲聞眾有八十四俱胝那庾多，諸菩薩",
    "T11n0319_002:0912b20": "眾二倍過前。[0912b20] 「善男子！彼時有王名曰虛空，七",
    "T11n0319_002:0912b21": "寶具足，王四天下，正法理化為法輪王。善男",
    "T11n0319_002:0912b22": "子！彼虛空王，於雷音如來會中，八萬四千歲",
    "T11n0319_002:0912b23": "以種種樂具衣服飲食宮殿臺觀，僮僕給侍",
    "T11n0319_002:0912b24": "一一殊妙，恭敬供養承事雷音如來及諸菩",
    "T11n0319_002:0912b25": "薩聲聞大眾，其王親族、中宮綵女、王子大臣，",
    "T11n0319_002:0912b26": "唯務供養餘無所作，雖經多歲初無疲倦，過",
    "T11n0319_002:0912b27": "八萬四千歲後，其王是時獨居無侶，作是思",
    "T11n0319_002:0912b28": "惟：『我已積集無量善根，我今迴向如是善根",
    "T11n0319_002:0912b29": "欲求何願？為求帝釋？為梵王耶？為轉輪聖王",
    "T11n0319_002:0912c01": "耶？為求聲聞、緣覺耶？』善男子！彼虛空王作是",
    "T11n0319_002:0912c02": "念已，空中諸天告言：『大王！止！止！勿起如是下",
    "T11n0319_002:0912c03": "劣之心。何以故？王之所集福聚甚多，大王應",
    "T11n0319_002:0912c04": "發無上菩提之心。』善男子！時虛空王聞是語",
    "T11n0319_002:0912c05": "已，歡喜念言：『我今於此決定不退。何以故？天",
    "T11n0319_002:0912c06": "知我心而來告我。』[0912c06] 「善男子！",
    "T11n0319_002:0912c07": "爾時虛空王即與八十俱胝那庾多百千有",
    "T11n0319_002:0912c08": "情，往詣雷音如來所，頂禮雙足右遶七匝退",
    "T11n0319_002:0912c09": "坐一面。又，善男子！彼虛空王向雷音如來合",
    "T11n0319_002:0912c10": "掌說伽他曰：",
    "T11n0319_002:0912c11": "「『我問最勝法，  唯願人尊說。",
    "T11n0319_002:0912c12": "  云何得最勝，  丈夫人中尊？",
    "T11n0319_002:0912c13": "  對於世尊前，  我以廣供養，",
    "T11n0319_002:0912c14": "  以心無所依，  未曾發迴向。",
    "T11n0319_002:0912c15": "  獨處生是念，  一緣繫此心：",
    "T11n0319_002:0912c16": " 「已作廣大福，  云何而迴向？",
    "T11n0319_002:0912c17": "  為求於釋梵，  及以轉輪王？",
    "T11n0319_002:0912c18": "  為求於聲聞，  并及於緣覺？」",
    "T11n0319_002:0912c19": "  心中作是念，  諸天告我言：",
    "T11n0319_002:0912c20": " 「若發下劣心，  其福當損壞，",
    "T11n0319_002:0912c21": "  大王發勝願，  作諸有情利，",
    "T11n0319_002:0912c22": "  為度世間故，  應發菩提心。」』",
    "T11n0319_002:0912c23": "  我問於遍覺，  諸法自在者：",
    "T11n0319_002:0912c24": " 『云何發是心，  成於等正覺？",
    "T11n0319_002:0912c25": "  以何獲此處，  為我而顯示，",
    "T11n0319_002:0912c26": "  應發菩提念，  等同於牟尼？』",
    "T11n0319_002:0912c27": "  從空聞是語，  故白於如來。",
    "T11n0319_002:0912c28": " 『大王汝當知，  我今次第說，",
    "T11n0319_002:0912c29": "  諸法屬因緣，  樂欲為根本，",
    "T11n0319_002:0913a01": "  如彼所希願，  獲果亦如是。",
    "T11n0319_002:0913a02": "  我昔於過去，  亦曾發此心，",
    "T11n0319_002:0913a03": "  利益諸有情，  發如是勝願，",
    "T11n0319_002:0913a04": "  由彼勝願故，  而獲殊勝果，",
    "T11n0319_002:0913a05": "  我證大菩提，  滿足勝希願。",
    "T11n0319_002:0913a06": "  大王應勇猛，  當發如是心，",
    "T11n0319_002:0913a07": "  而行此妙行，  汝必成正覺。』",
    "T11n0319_002:0913a08": "  從佛聞是語，  其王大歡喜，",
    "T11n0319_002:0913a09": "  而作師子吼，  世間皆振動：",
    "T11n0319_002:0913a10": " 『乃至本初際，  及盡生死邊，",
    "T11n0319_002:0913a11": "  利益諸有情，  我行無邊行。",
    "T11n0319_002:0913a12": "  對於大眾前，  我發菩提心，",
    "T11n0319_002:0913a13": "  誓度諸群生，  皆離於眾苦。",
    "T11n0319_002:0913a14": "  願從今已後，  若我有染污，",
    "T11n0319_002:0913a15": "  瞋恚嫉&#x59AC;心，  并我慢貪愛，",
    "T11n0319_002:0913a16": "  是欺誑十方，  及現在諸佛。",
    "T11n0319_002:0913a17": "  從此而已後，  乃至證菩提，",
    "T11n0319_002:0913a18": "  誓行於梵行，  我捨貪欲罪，",
    "T11n0319_002:0913a19": "  隨佛而修學，  淨戒柔和忍，",
    "T11n0319_002:0913a20": "  不以&#x6031;遽心，  速求成正覺。",
    "T11n0319_002:0913a21": "  我盡未來際，  於一一有情，",
    "T11n0319_002:0913a22": "  淨於佛剎土，  無量不思議，",
    "T11n0319_002:0913a23": "  稱揚彼名號，  普聞十方國，",
    "T11n0319_002:0913a24": "  我今自授記，  成佛不應疑。",
    "T11n0319_002:0913a25": "  對於導師前，  我淨於意業，",
    "T11n0319_002:0913a26": "  及淨於身業，  乃至於語業，",
    "T11n0319_002:0913a27": "  悉皆令清淨，  不應起不善，",
    "T11n0319_002:0913a28": "  以我真實行，  得佛利世間。",
    "T11n0319_002:0913a29": "  由斯誠實言，  地當六種動，",
    "T11n0319_002:0913b01": "  我若不實語，  四大互遷易。",
    "T11n0319_002:0913b02": "  以言誠實故，  當有諸音樂，",
    "T11n0319_002:0913b03": "  空中而自奏。  以我實無矯，",
    "T11n0319_002:0913b04": "  亦無諸結使，  以斯誠實故，",
    "T11n0319_002:0913b05": "  願雨天妙花。』  由說不妄語，",
    "T11n0319_002:0913b06": "  真實警覺故，  於十方無量，",
    "T11n0319_002:0913b07": "  俱胝剎振動。  剎那於虛空，",
    "T11n0319_002:0913b08": "  俱胝音樂奏，  雨妙曼陀花，",
    "T11n0319_002:0913b09": "  高七迷盧山。  二十俱胝人，",
    "T11n0319_002:0913b10": "  隨彼王而學，  皆出微妙音：",
    "T11n0319_002:0913b11": " 『我等當成佛。』  如二十俱胝，",
    "T11n0319_002:0913b12": "  一切人亦爾，  學王求正覺。",
    "T11n0319_002:0913b13": "[0913b13] 「善男子！彼時虛空王者莫作異觀，今文殊師",
    "T11n0319_002:0913b14": "利童真菩薩是也！童真菩薩當彼之時為虛",
    "T11n0319_002:0913b15": "空王，過七十萬阿僧企耶百千殑伽沙劫，最",
    "T11n0319_002:0913b16": "初發於菩提之心，又過六十殑伽沙劫，得無",
    "T11n0319_002:0913b17": "生法忍，從此已後滿足十地具足十力，亦滿",
    "T11n0319_002:0913b18": "一切如來之地，亦滿足一切佛法，亦不曾於",
    "T11n0319_002:0913b19": "一念起如是心：『我證無上正等菩提。』[0913b19] 「復次，善",
    "T11n0319_002:0913b20": "男子！彼時二十俱胝人同與彼王，於雷音如",
    "T11n0319_002:0913b21": "來所發菩提心者，皆已證於無上菩提、轉不",
    "T11n0319_002:0913b22": "退法輪，為阿僧祇有情而作佛事，作佛事已，",
    "T11n0319_002:0913b23": "以佛涅槃而般涅槃。彼等皆是文殊師利之",
    "T11n0319_002:0913b24": "所勸發，於施戒忍進定及慧悉皆次第承事，",
    "T11n0319_002:0913b25": "彼等諸佛所有教法皆悉護持。餘有一佛在",
    "T11n0319_002:0913b26": "此下方，過四十殑伽沙佛土，世界名地，佛號",
    "T11n0319_002:0913b27": "地天，壽命無量，今現住世，有無量聲聞之所",
    "T11n0319_002:0913b28": "圍繞。」[0913b28] 說此文殊師利往昔事，時眾中七千有",
    "T11n0319_002:0913b29": "情，皆發無上正等大菩提心。"
}