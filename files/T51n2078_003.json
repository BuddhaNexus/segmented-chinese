{
    "T51n2078_003:0725c09": "傳法正宗記卷第三",
    "T51n2078_003:0725c11": "宋藤州東山沙門釋契嵩編修",
    "T51n2078_003:0725c12": "天竺第十二祖馬鳴大士傳",
    "T51n2078_003:0725c13": "天竺第十三祖迦毘摩羅大士傳",
    "T51n2078_003:0725c14": "天竺第十四祖龍樹大士傳",
    "T51n2078_003:0725c15": "天竺第十五祖迦那提婆大士傳",
    "T51n2078_003:0725c16": "天竺第十六祖羅&#x777A;羅多大士傳",
    "T51n2078_003:0725c17": "天竺第十七祖僧伽難提大士傳",
    "T51n2078_003:0725c18": "天竺第十八祖伽耶舍多大士傳",
    "T51n2078_003:0725c19": "天竺第十九祖鳩摩羅多大士傳",
    "T51n2078_003:0725c20": "天竺第二十祖闍夜多大士傳",
    "T51n2078_003:0725c21": "天竺第十二祖馬鳴大士傳",
    "T51n2078_003:0725c22": "[0725c22] 馬鳴大士者。波羅柰國人也。未詳其姓氏。亦",
    "T51n2078_003:0725c23": "名功勝。蓋以其夙有功德殊勝而命之。然初",
    "T51n2078_003:0725c24": "詣富那夜奢尊者。以問答有所合。乃慕其道。",
    "T51n2078_003:0725c25": "遂從之出家受戒。夜奢因謂之曰。汝夙世以",
    "T51n2078_003:0725c26": "有所愛被降梵天生於毘舍離國。然其國有",
    "T51n2078_003:0725c27": "上中下三類人。其上之者身有光明。其衣食",
    "T51n2078_003:0725c28": "自然。從念而得。中之者身無光明。衣食求之",
    "T51n2078_003:0725c29": "乃得。下之者裸形如馬。汝憫此類。嘗以神力",
    "T51n2078_003:0726a01": "分身為蠶。其人得以為服。由是功德汝得復",
    "T51n2078_003:0726a02": "生今之中國。方汝捨彼國時。其馬人眾感戀",
    "T51n2078_003:0726a03": "汝德。皆共悲鳴。汝亦以偈慰之曰。",
    "T51n2078_003:0726a04": " 我昔生梵天  為有小愛故",
    "T51n2078_003:0726a05": " 而墮毘離國  與汝同憂苦",
    "T51n2078_003:0726a06": " 我見汝無衣  心生保善護",
    "T51n2078_003:0726a07": " 示化於窠圍  當得諸濟度",
    "T51n2078_003:0726a08": "[0726a08] 偈已汝即此生。以故得今馬鳴之號也。然汝",
    "T51n2078_003:0726a09": "當轉法輪為第十二世祖。師尋以大法眼付",
    "T51n2078_003:0726a10": "之。已而大士以其法遊化至花氏國。方大興",
    "T51n2078_003:0726a11": "佛事。雖三乘學人皆能度之。一旦遽有一老",
    "T51n2078_003:0726a12": "叟。陽為疾者。至其會前。坐而仆地。大士因",
    "T51n2078_003:0726a13": "曰。此非常也。將有異相。其人遂即不見。俄而",
    "T51n2078_003:0726a14": "從地涌出為一女子。其狀端美赩如金色。舉",
    "T51n2078_003:0726a15": "手指大士。而說偈曰。",
    "T51n2078_003:0726a16": " 稽首長老尊  當受如來記",
    "T51n2078_003:0726a17": " 今於此地上  而度生死眾",
    "T51n2078_003:0726a18": "[0726a18] 復瞥然不見。大士曰。此魔來欲與吾較。有頃",
    "T51n2078_003:0726a19": "果風雨暴至。天地忽冥。復曰。魔之信至矣。吾",
    "T51n2078_003:0726a20": "當除之。即以手揮空。遂現一千尺金龍。其威",
    "T51n2078_003:0726a21": "神奪張。雖山丘為之震蕩。而魔事遂息。後七",
    "T51n2078_003:0726a22": "日復有一小蟲。狀類蟭螟。潛其座下。大士執",
    "T51n2078_003:0726a23": "之以示眾曰。此魔之所變。盜聽吾法。尋縱之",
    "T51n2078_003:0726a24": "令其自為。終懼而不能動。尋慰之曰。吾非害",
    "T51n2078_003:0726a25": "汝。汝但復其本形。魔乃現其正體。作禮而懺",
    "T51n2078_003:0726a26": "悔。大士因問曰。汝之名誰。其眷屬幾何。魔",
    "T51n2078_003:0726a27": "曰。我名迦毘摩羅。其屬三千。曰汝盡神力",
    "T51n2078_003:0726a28": "能變幾何。魔曰。我化大海不為難事。曰汝化",
    "T51n2078_003:0726a29": "性海得耶。魔茫然乃曰。此言非我所知。大士",
    "T51n2078_003:0726b01": "即為說法曰。此性海者。山河大地皆依建立。",
    "T51n2078_003:0726b02": "三昧六通由茲發現。魔聞法大起信心。遂與",
    "T51n2078_003:0726b03": "其三千徒屬皆求出家。大士即為剃度。乃召",
    "T51n2078_003:0726b04": "五百應真與之受戒。謂之曰。汝趣菩提。當即",
    "T51n2078_003:0726b05": "成聖道。摩羅果得戒體發光明。而異香普薰。",
    "T51n2078_003:0726b06": "大士因之乃大造論議。尋而命之曰。如來大",
    "T51n2078_003:0726b07": "法眼藏今以付汝。傳之勿令斷絕。汝聽吾偈",
    "T51n2078_003:0726b08": "曰。",
    "T51n2078_003:0726b09": " 隱顯即本法  明暗元不二",
    "T51n2078_003:0726b10": " 今付悟了法  非取亦非棄",
    "T51n2078_003:0726b11": "[0726b11] 付法已。即入龍奮迅三昧。挺身空中。如日輪",
    "T51n2078_003:0726b12": "相。尋趣大寂。是時也當此周顯聖王之世也。",
    "T51n2078_003:0726b13": "四眾遂以其真體。閟之於龍龕。",
    "T51n2078_003:0726b14": "天竺第十三祖迦毘摩羅大士傳",
    "T51n2078_003:0726b15": "[0726b15] 迦毘摩羅者。花氏國人也。未詳其姓。初為外",
    "T51n2078_003:0726b16": "道。有大幻術。因詣馬鳴大士。較法不勝。遂與",
    "T51n2078_003:0726b17": "其徒皆求出家。既證聖道。馬鳴即以大法眼",
    "T51n2078_003:0726b18": "付之。已而遊化至西天竺。會其國太子有曰",
    "T51n2078_003:0726b19": "雲自在者。德於大士。乃欲請往其宮中供養。",
    "T51n2078_003:0726b20": "大士辭之曰。佛制。沙門不得親於王臣勢家。",
    "T51n2078_003:0726b21": "此不敢從命。太子曰。然則吾國其城之北有",
    "T51n2078_003:0726b22": "一大山。山有石窟。清靜絕俗。亦可禪棲。雖龍",
    "T51n2078_003:0726b23": "蛇異物所護。而尊者至德。其必順化。大士曰",
    "T51n2078_003:0726b24": "諾。從之而往。方至其山。果有大蟒。長可一",
    "T51n2078_003:0726b25": "里。瞋目相視。大士即直進不顧。至山之南方",
    "T51n2078_003:0726b26": "坐於坦處。蟒復盤繞其身。亦不之顧。蟒須臾",
    "T51n2078_003:0726b27": "遂去。大士視其所隨之眾。已皆逃散無一在",
    "T51n2078_003:0726b28": "者。尋獨進將至其石窟。俄然有一老人。素服",
    "T51n2078_003:0726b29": "而出。合掌致敬。大士問曰。汝何所居。曰我昔",
    "T51n2078_003:0726c01": "嘗為比丘。甚好寂靜。煩於初學所問。因起瞋",
    "T51n2078_003:0726c02": "心。以故命終墮為蟒身。止於此窟。今已千載。",
    "T51n2078_003:0726c03": "適值尊者聖德。故來敬之。大士因問曰。是山",
    "T51n2078_003:0726c04": "復有何人所居。其務道乎汝示我知之。老人",
    "T51n2078_003:0726c05": "曰。此北去十里有巨樹焉。能蔭五百大龍。",
    "T51n2078_003:0726c06": "其樹之王號龍樹者。常為龍眾說法。而我",
    "T51n2078_003:0726c07": "亦預聽。大士又集其徒相將而前。及至巨",
    "T51n2078_003:0726c08": "樹。龍樹果出迎之。忻然致禮而問之曰。深",
    "T51n2078_003:0726c09": "山孤寂龍蛇所居。大德至尊何屈至此。大士",
    "T51n2078_003:0726c10": "曰。吾非至尊來訪賢者。龍樹即默而計之",
    "T51n2078_003:0726c11": "曰。此尊者其得決定性明道眼耶。是大聖人",
    "T51n2078_003:0726c12": "繼真宗乎。大士曰。汝雖心念。吾已意知。但能",
    "T51n2078_003:0726c13": "出家。何慮我之非聖。龍樹於是悔謝。大士",
    "T51n2078_003:0726c14": "即與度之。未幾乃命之曰。今以如來大法眼",
    "T51n2078_003:0726c15": "藏付囑汝傳之。汝聽吾偈曰。",
    "T51n2078_003:0726c16": " 非隱非顯法  說是真實際",
    "T51n2078_003:0726c17": " 悟此隱顯法  非愚亦非智",
    "T51n2078_003:0726c18": "[0726c18] 大士付法已。遽超身太虛。逞其神變。乃趣寂",
    "T51n2078_003:0726c19": "滅。以化火自焚。是時當此周赧王之世也。龍",
    "T51n2078_003:0726c20": "樹遂斂其五色舍利。建寶塔以閟之。",
    "T51n2078_003:0726c21": "[0726c21] 評曰。寶林傳燈二書。皆書天竺諸祖入滅之",
    "T51n2078_003:0726c22": "時。以合華夏周秦之歲甲。然周自宣王已前",
    "T51n2078_003:0726c23": "未始有年。又支竺相遠數萬餘里。其人化滅",
    "T51n2078_003:0726c24": "或有更千餘歲者。其事渺茫隔越。吾恐以重",
    "T51n2078_003:0726c25": "譯比校未易得其實。輒略其年數甲子。且從",
    "T51n2078_003:0726c26": "而存其帝代耳。唯釋迦文佛菩提達磨至乎",
    "T51n2078_003:0726c27": "中國六世之祖其入滅年甲。稍可以推校乃",
    "T51n2078_003:0726c28": "備書也。",
    "T51n2078_003:0726c29": "天竺第十四祖龍樹大士傳",
    "T51n2078_003:0727a01": "[0727a01] 龍樹大士者。西天竺國人也。未詳其本姓。或",
    "T51n2078_003:0727a02": "曰。出於梵志之族。其性大聰晤。才慧卓犖。殆",
    "T51n2078_003:0727a03": "非凡器。少時已能誦四韋陀典。稍長善天文",
    "T51n2078_003:0727a04": "地理。悉通百家藝術。所知若神明。始其國有",
    "T51n2078_003:0727a05": "山號龍勝者。素為龍之所棲。而山有巨樹。",
    "T51n2078_003:0727a06": "能蔭眾龍。及大士有所感悟。意欲出家。遂入",
    "T51n2078_003:0727a07": "山修行。乃依其樹。然而三藏奧義亦自洞曉",
    "T51n2078_003:0727a08": "已。能為其龍眾說法。以故得號龍樹。及摩",
    "T51n2078_003:0727a09": "羅尊者來其山。相遇甚善。大士乃與龍眾禮",
    "T51n2078_003:0727a10": "之為師。方剃度時。其國之君與帝釋梵王。皆",
    "T51n2078_003:0727a11": "赴其勝會。受戒於大羅漢。即成聖道得六神",
    "T51n2078_003:0727a12": "通。摩羅尋以大法眼付之。已而遊化至南天",
    "T51n2078_003:0727a13": "竺國。先是其國之人好修福業。洎大士至說",
    "T51n2078_003:0727a14": "正法要。乃遞相謂曰。唯此興福最為勝事。佛",
    "T51n2078_003:0727a15": "性之說何可見耶。大士因語之曰。汝眾欲見",
    "T51n2078_003:0727a16": "佛性。必除我慢。乃可至之。其人曰。佛性大",
    "T51n2078_003:0727a17": "小。曰非小非大。非廣非狹。無福無報。不死不",
    "T51n2078_003:0727a18": "生。其人眾以大士所說臻理。皆喜好願學其",
    "T51n2078_003:0727a19": "法。大士即於座上化其身。如一月輪。時眾雖",
    "T51n2078_003:0727a20": "聞說法。而無&#x89A9;其形。適有長者之子曰迦那",
    "T51n2078_003:0727a21": "提婆。在彼人之中視之。獨能契悟。遽謂其眾",
    "T51n2078_003:0727a22": "曰。識此相乎。眾曰。非我等能辨。提婆曰。此",
    "T51n2078_003:0727a23": "蓋大士示現以表佛性。欲我等詳之耳。夫無",
    "T51n2078_003:0727a24": "相三昧形如滿月。佛性之義廓然虛明。語方",
    "T51n2078_003:0727a25": "已。而輪相忽隱。大士復儼然處其本座。而說",
    "T51n2078_003:0727a26": "偈曰。",
    "T51n2078_003:0727a27": " 身現圓月相  以表諸佛體",
    "T51n2078_003:0727a28": " 說法無其形  用辨非聲色",
    "T51n2078_003:0727a29": "[0727a29] 於是其人皆大感悟。即求為師。而大士悉與",
    "T51n2078_003:0727b01": "度之。會眾聖與其受戒。而提婆為之上首。會",
    "T51n2078_003:0727b02": "有五千外道。先於其國興大幻術。王與國人",
    "T51n2078_003:0727b03": "皆靡然從之。而佛道將塞。當此大士感慨。遂",
    "T51n2078_003:0727b04": "易其威儀。白衣持幡。伺王每出。則趨其前行。",
    "T51n2078_003:0727b05": "或隱或顯。如此凡七載。一旦王大異之。以善",
    "T51n2078_003:0727b06": "辭命而致之問曰。汝果何人。而常吾前行。追",
    "T51n2078_003:0727b07": "之不得。縱之不去。大士曰。我是智人。知一切",
    "T51n2078_003:0727b08": "事。王復驚其語。即欲驗之曰。諸天今何所為。",
    "T51n2078_003:0727b09": "曰天今方與阿修羅戰。王曰。天事豈易明耶。",
    "T51n2078_003:0727b10": "曰且待將有應&#x52B9;。少頃俄有戈戟。雜人手足。",
    "T51n2078_003:0727b11": "紛然自空而下。王見乃信。遂加歎服。命外道",
    "T51n2078_003:0727b12": "輩歸禮大士。然外道皆求正其見。大士遂因",
    "T51n2078_003:0727b13": "之造眾論議。若智度者。若中觀者。若十二門",
    "T51n2078_003:0727b14": "者。不啻其千萬偈。悉皆方便開釋正法。以應",
    "T51n2078_003:0727b15": "其機宜。其後乃命迦那提婆曰。如來以大法",
    "T51n2078_003:0727b16": "眼付囑迦葉。乃至於我。我今付汝。聽吾偈",
    "T51n2078_003:0727b17": "曰。",
    "T51n2078_003:0727b18": " 為明隱顯法  方說解脫理",
    "T51n2078_003:0727b19": " 於法心不證  無瞋亦無喜",
    "T51n2078_003:0727b20": "[0727b20] 復謂提婆曰。汝善傳持勿使斷絕。當於未來",
    "T51n2078_003:0727b21": "之世大興佛事。已而騰身太虛。入月輪三昧。",
    "T51n2078_003:0727b22": "大逞神變。返其座即入寂定。及後七日天雨",
    "T51n2078_003:0727b23": "舍利。而大士復從定起。以手指空謂其眾曰。",
    "T51n2078_003:0727b24": "此舍利者。蓋昔拘那含佛之弟子號摩訶迦",
    "T51n2078_003:0727b25": "尊者。嘗發三願之所致也。其一曰。願我為佛",
    "T51n2078_003:0727b26": "之時。若有聖士化度於世者。遇天澍雨至於",
    "T51n2078_003:0727b27": "其身即為舍利。其二曰。願天地所生之物。",
    "T51n2078_003:0727b28": "皆堪為藥療眾生病。其三曰。願凡有智者。皆",
    "T51n2078_003:0727b29": "得所知微妙。以通宿命。言已仍泊然大寂。其",
    "T51n2078_003:0727c01": "時當此秦始皇帝之世也。提婆與其四眾遂",
    "T51n2078_003:0727c02": "建塔以閟之。",
    "T51n2078_003:0727c03": "[0727c03] 評曰。正宗貴乎簡妙。而龍樹大士以廣論發",
    "T51n2078_003:0727c04": "之何哉。曰然簡妙常難其至之者。方其人機",
    "T51n2078_003:0727c05": "器有上下。此非以方便導之。則淺信者安得",
    "T51n2078_003:0727c06": "其進嚮。是故大士為論務發彼一機者也。涅",
    "T51n2078_003:0727c07": "槃豈不云乎。汝慎勿為利根之人廣說法語。",
    "T51n2078_003:0727c08": "鈍根之人略說法也。夫簡妙者。要在其心有",
    "T51n2078_003:0727c09": "所到耳。不必以其言不言為之當否。是故證",
    "T51n2078_003:0727c10": "之於簡妙也。彌說而彌至。不證於簡妙也。彌",
    "T51n2078_003:0727c11": "說而彌遠。",
    "T51n2078_003:0727c12": "天竺第十五祖迦那提婆大士傳",
    "T51n2078_003:0727c13": "[0727c13] 迦那提婆者。南天竺國人也。姓毘舍羅。天性",
    "T51n2078_003:0727c14": "才辯。幼習其國風。喜修福業。及趣龍樹大",
    "T51n2078_003:0727c15": "士方至其門。龍樹試之。遣以滿&#x9262;水先置其",
    "T51n2078_003:0727c16": "前。大士即以一針投之。而進相見。忻然契會。",
    "T51n2078_003:0727c17": "龍樹現月輪以表佛性。眾皆罔測。獨大士識",
    "T51n2078_003:0727c18": "之。遂以諭其眾人。尋亦相與師龍樹出家。",
    "T51n2078_003:0727c19": "而提婆果為其高足弟子。及龍樹大士垂入",
    "T51n2078_003:0727c20": "泥洹。遂以大法眼傳之。其後大士以其所證",
    "T51n2078_003:0727c21": "廣化乎他方。先是迦毘羅國有富人。曰梵摩",
    "T51n2078_003:0727c22": "淨德。其國稱為長者。有二子。長曰羅&#x777A;羅琰。",
    "T51n2078_003:0727c23": "次曰羅&#x777A;羅多。淨德好治園林種植嘉木。一",
    "T51n2078_003:0727c24": "朝其園木無故忽然生耳如[卄/困]。大於車輪。其",
    "T51n2078_003:0727c25": "美味可食。如此終年。唯資淨德與其子羅&#x777A;",
    "T51n2078_003:0727c26": "羅多所噉。餘家人輒欲取食。其菌即隱。然淨",
    "T51n2078_003:0727c27": "德疑之。謂其子曰。此木之耳。唯我與汝得食。",
    "T51n2078_003:0727c28": "必非常事何人能為明之。羅&#x777A;羅多遂說偈。",
    "T51n2078_003:0727c29": "欲以他告曰。",
    "T51n2078_003:0728a01": " 此木生奇耳  我食不枯槁",
    "T51n2078_003:0728a02": " 智者解此因  我迴向佛道",
    "T51n2078_003:0728a03": "[0728a03] 適會大士入國至其家。而淨德父子喜得所",
    "T51n2078_003:0728a04": "遇致禮。遂以其事問之。大士乃與辨之曰。昔",
    "T51n2078_003:0728a05": "汝二十之時。&#x751E;命一比丘於舍供養。其比丘",
    "T51n2078_003:0728a06": "雖小有戒行。而法眼未明。心不詣理。坐虛受",
    "T51n2078_003:0728a07": "汝惠。然其能少修行不陷惡趣。故報為此木",
    "T51n2078_003:0728a08": "耳以償於汝。初此比丘居汝舍時。汝諸家人",
    "T51n2078_003:0728a09": "皆不喜之。唯汝與其次子。能以誠待。故今耳",
    "T51n2078_003:0728a10": "[卄/困]獨汝父子得饗。復問淨德曰。汝年幾何。答",
    "T51n2078_003:0728a11": "曰。七十有九。大士因說偈曰。",
    "T51n2078_003:0728a12": " 入道不通理  復身還信施",
    "T51n2078_003:0728a13": " 汝年八十一  此木亦無耳",
    "T51n2078_003:0728a14": "[0728a14] 淨德聞其說。心遽廓然。益勤歎伏。且曰。我媿",
    "T51n2078_003:0728a15": "衰老。雖欲出家。豈堪事師。今此次子素樂入",
    "T51n2078_003:0728a16": "道。願捨以備給侍。幸尊者容之。大士謂曰。昔",
    "T51n2078_003:0728a17": "如來記此子云。後五百年中有大菩薩。號羅",
    "T51n2078_003:0728a18": "&#x777A;羅多。因木之耳出家成道。遂問其子曰。汝",
    "T51n2078_003:0728a19": "何名耶。曰我名羅&#x777A;羅多。大士曰。此誠合佛",
    "T51n2078_003:0728a20": "所記。汝今出家必成大果。尋與剃度。會聖眾",
    "T51n2078_003:0728a21": "與受具戒。遂專隨遊化。一日大士復至巴連",
    "T51n2078_003:0728a22": "弗城。俄聞外道相計欲掩抑佛法。乃自持長",
    "T51n2078_003:0728a23": "幡。往立其會所。外道遽問曰。汝何不前。答",
    "T51n2078_003:0728a24": "曰。汝何不後。又曰。汝似賤人。答曰。汝似良",
    "T51n2078_003:0728a25": "人。又曰。汝解何法。答曰。汝百不解。又曰。我",
    "T51n2078_003:0728a26": "欲得佛。答曰。我灼然得。又曰。汝不合得。答",
    "T51n2078_003:0728a27": "曰。元道我得。汝實不得。又曰。汝既不得。云",
    "T51n2078_003:0728a28": "何言得。答曰。汝有我故所以不得。我無我故。",
    "T51n2078_003:0728a29": "我當自得。於是外道嗣屈。自相謂曰。此必大",
    "T51n2078_003:0728b01": "聖。宜皆歸之。遂問曰。汝名為誰。大士曰。我",
    "T51n2078_003:0728b02": "名迦那提婆。外道輩以夙聞其名。於是服膺",
    "T51n2078_003:0728b03": "悔過。其未即化者。後發百千難問。而大士恣",
    "T51n2078_003:0728b04": "其無礙之辯。一皆折之。由是廣造論議。若百",
    "T51n2078_003:0728b05": "論之類是也。然其勝事既集。終命羅&#x777A;羅多",
    "T51n2078_003:0728b06": "付之法眼。其說偈曰。",
    "T51n2078_003:0728b07": " 本對傳法人  為說解脫理",
    "T51n2078_003:0728b08": " 於法實無證  無終亦無始",
    "T51n2078_003:0728b09": "[0728b09] 已而入奮迅三昧。體放八光。而趣寂滅。其時",
    "T51n2078_003:0728b10": "當此前漢孝文帝之世也。四眾營塔。而梵天",
    "T51n2078_003:0728b11": "助飾。共供養之。",
    "T51n2078_003:0728b12": "天竺第十六祖羅&#x777A;羅多大士傳",
    "T51n2078_003:0728b13": "[0728b13] 羅&#x777A;羅多者。迦毘羅國人也。姓梵摩氏。既得",
    "T51n2078_003:0728b14": "明其家木耳之緣。即從提婆大士出家。隨侍",
    "T51n2078_003:0728b15": "往巴連弗城。尋受付正法。於彼城。其後大士",
    "T51n2078_003:0728b16": "亦統徒。廣行教化。未幾至室羅筏城之南。臨",
    "T51n2078_003:0728b17": "金水河。遽謂其徒曰。汝等知之乎。適五佛影",
    "T51n2078_003:0728b18": "現於中流。吾勺其水。輒有異味。此河之源",
    "T51n2078_003:0728b19": "凡五百里。當有至人居之。然如來昔已記曰。",
    "T51n2078_003:0728b20": "後五百年中當有聖者。號僧伽難提。出於此",
    "T51n2078_003:0728b21": "處。相繼以為十七世祖。遂將眾沂流而上。",
    "T51n2078_003:0728b22": "既至果見難提禪定於石窟中。伺之凡三七",
    "T51n2078_003:0728b23": "日。會其出定。大士乃問之曰。汝身定耶心定",
    "T51n2078_003:0728b24": "乎。難提答曰。我身心俱定。又曰。心身俱定",
    "T51n2078_003:0728b25": "何有出入。答曰。雖有出入不失定相。如金在",
    "T51n2078_003:0728b26": "井金體常寂。又曰。若金在井若金出井。金無",
    "T51n2078_003:0728b27": "動靜何物出入。答曰。言金動靜何物出入。許",
    "T51n2078_003:0728b28": "金出入金非動靜。又曰。若金在井出者何物。",
    "T51n2078_003:0728b29": "答曰。金若出井在者非金。金若在井出者非",
    "T51n2078_003:0728c01": "物。又曰。此義不然。答曰。彼理非著。又曰。此",
    "T51n2078_003:0728c02": "義當墮。答曰。彼義不成。又曰。彼義不成我義",
    "T51n2078_003:0728c03": "成矣。答曰。我義雖成法非我故。又曰。我義已",
    "T51n2078_003:0728c04": "成我無我故。答曰。我無我故復成何義。又曰。",
    "T51n2078_003:0728c05": "我無我故故成汝義。難提乃曰。仁者師於何",
    "T51n2078_003:0728c06": "聖得是無我。大士曰。我師迦那提婆大士證",
    "T51n2078_003:0728c07": "是無我。曰稽首提婆師而出於仁者。仁者無",
    "T51n2078_003:0728c08": "我故我欲師仁者。大士曰。我已無我故。汝須",
    "T51n2078_003:0728c09": "見我我汝。若師我故。知我非我我。難提心即",
    "T51n2078_003:0728c10": "廓然。遂稽首而說偈曰。",
    "T51n2078_003:0728c11": " 三界一明燈  迴光而照我",
    "T51n2078_003:0728c12": " 十方悉開朗  如日虛空住",
    "T51n2078_003:0728c13": "[0728c13] 偈已再禮必求見度。大士曰。汝心自在非繫",
    "T51n2078_003:0728c14": "我所。何須依託而求解脫。大士即以右手擎",
    "T51n2078_003:0728c15": "其金&#x9262;。舉至梵天。取天香飯命眾共食。而",
    "T51n2078_003:0728c16": "其大眾忽生厭惡。皆不能饗。大士曰。讓",
    "T51n2078_003:0728c17": "而不能食。非吾所&#x608B;。汝業自然。乃命難提",
    "T51n2078_003:0728c18": "分座同食。眾復疑之。意其師弟子混而無品。",
    "T51n2078_003:0728c19": "大士知之曰。汝不得食。皆由此故。今與吾分",
    "T51n2078_003:0728c20": "座之者。乃過去婆羅王如來也。應物降&#x8FF9;。將",
    "T51n2078_003:0728c21": "為第十七世祖師。汝輩亦莊嚴劫中嘗趣三",
    "T51n2078_003:0728c22": "果。而未純無漏。適雖親我豈大見性。正宜專",
    "T51n2078_003:0728c23": "意歸此仁者。然吾滅後。即為大眾上首。復出",
    "T51n2078_003:0728c24": "一師號伽耶舍多。亦宜知之。眾曰。大師神力",
    "T51n2078_003:0728c25": "不敢不信。彼云過去佛者尚或疑之。難提以",
    "T51n2078_003:0728c26": "其眾心未伏於已。乃謂羅多曰。世尊在日。世",
    "T51n2078_003:0728c27": "界平正無有堆阜江河溝洫。水皆甘美草木",
    "T51n2078_003:0728c28": "滋茂國土豐盈。人無八苦而行十善。及乎雙",
    "T51n2078_003:0728c29": "林示滅。今將欲千年。而世界丘墟樹木枯",
    "T51n2078_003:0729a01": "悴。人寡至信正念輕微。不務妙悟但樂神力。",
    "T51n2078_003:0729a02": "然我自不為。為亦何難。即展右手入地至于",
    "T51n2078_003:0729a03": "金剛輪際取甘露水。以&#x7460;璃器持至會中分",
    "T51n2078_003:0729a04": "諸大眾。然飲者其心益寧。於是眾皆推伏作",
    "T51n2078_003:0729a05": "禮悔過。大士後乃命之曰。吾今老矣。非久處",
    "T51n2078_003:0729a06": "世。如來之大法眼用付於汝。聽吾偈曰。",
    "T51n2078_003:0729a07": " 於法實無證  不取亦不離",
    "T51n2078_003:0729a08": " 法非有無相  內外云何起",
    "T51n2078_003:0729a09": "[0729a09] 難提聞命。敬奉勤至。復說偈而讚之曰。",
    "T51n2078_003:0729a10": " 善哉大聖者  心明逾日月",
    "T51n2078_003:0729a11": " 一光照世界  暗魔無不滅",
    "T51n2078_003:0729a12": "[0729a12] 羅多大士即其座上入滅。是時也當此漢武",
    "T51n2078_003:0729a13": "帝之世也。四眾建塔以閟全體。",
    "T51n2078_003:0729a14": "天竺第十七祖僧伽難提大士傳",
    "T51n2078_003:0729a15": "[0729a15] 僧伽難提者。室羅伐國人也。姓剎帝利。父曰",
    "T51n2078_003:0729a16": "寶莊嚴。實其國之王也。大士生即能言。與其",
    "T51n2078_003:0729a17": "母語。唯稱佛事。父母異之。詔其國師。問子所",
    "T51n2078_003:0729a18": "以然。其國師異人也。能知往事。謂王曰。此子",
    "T51n2078_003:0729a19": "乃昔娑羅王佛也。欲有所化度故示生王家。",
    "T51n2078_003:0729a20": "七歲當復入道。出居于金河石窟。其父母愛",
    "T51n2078_003:0729a21": "之。常恐如其說。及七歲大士果說偈告父母。",
    "T51n2078_003:0729a22": "欲求出家曰。",
    "T51n2078_003:0729a23": " 稽首大慈父  和南骨血母",
    "T51n2078_003:0729a24": " 我今欲出家  幸願哀愍故",
    "T51n2078_003:0729a25": "[0729a25] 初父母不從。苦求方得其志。王遂命沙門禪",
    "T51n2078_003:0729a26": "利多為其落髮。師留宮中九年。始會勝僧與",
    "T51n2078_003:0729a27": "之受戒。一夕大士乃自警曰。我已具戒而尚",
    "T51n2078_003:0729a28": "處俗舍。年復二十六矣。何遇聖者而得聞道",
    "T51n2078_003:0729a29": "乎。遽感天光下照。俄見一坦路。而前有大山。",
    "T51n2078_003:0729b01": "大士即趣之。以往至其山而天色亦曉。自視",
    "T51n2078_003:0729b02": "已坐於石窟間。及旦王以亡子求不能得。遂",
    "T51n2078_003:0729b03": "擯去禪利多。然大士於此修禪。方且十年。而",
    "T51n2078_003:0729b04": "徒稍歸之。一日因見瑞氣。忽謂之曰。將有聖",
    "T51n2078_003:0729b05": "人為我而來。汝速潔前窟待之。未幾羅&#x777A;羅",
    "T51n2078_003:0729b06": "多果至。是時大士在定。候七日會其起。相",
    "T51n2078_003:0729b07": "與問答。凡數百言。而羅&#x777A;羅多義勝。大士伏",
    "T51n2078_003:0729b08": "膺。遂從其求道。羅多曰。如來記汝當為十七",
    "T51n2078_003:0729b09": "世祖。尋命之傳大法眼。大士一旦謂其眾曰。",
    "T51n2078_003:0729b10": "羅&#x777A;羅多大士嘗說。摩提國當出聖士。號伽",
    "T51n2078_003:0729b11": "耶舍多。繼吾傳法。今與汝等往訪其人。行之",
    "T51n2078_003:0729b12": "無何有祥風自西而來清襲眾人。大士曰。此",
    "T51n2078_003:0729b13": "道德風也。西之三千里必得聖者相會。然是",
    "T51n2078_003:0729b14": "風不類天龍鬼神阿須倫之風者。雖有吹揚",
    "T51n2078_003:0729b15": "而不損萬物。病遇則愈。學遇則通。惡業遇之",
    "T51n2078_003:0729b16": "則無。於是以神通攝眾。少選偕至一山。謂眾",
    "T51n2078_003:0729b17": "曰。此山之頂有紫雲如蓋。必聖人在茲。眾四",
    "T51n2078_003:0729b18": "顧。不遠果有山舍。進之方及其門。俄見一童",
    "T51n2078_003:0729b19": "子持鑑趨迎於前。大士即問曰。汝幾歲耶。答",
    "T51n2078_003:0729b20": "曰。百歲。又曰。汝方童幼何謂百歲。答曰。我",
    "T51n2078_003:0729b21": "不解理正若百歲。又曰。汝善機耶。答曰。佛偈",
    "T51n2078_003:0729b22": "豈不云。若人生百歲。不會諸佛機。未若生一",
    "T51n2078_003:0729b23": "日。而得決了之。大士復問曰。汝持圓鑑。意欲",
    "T51n2078_003:0729b24": "何為。童子乃以偈答曰。",
    "T51n2078_003:0729b25": " 諸佛大圓鑑  內外無瑕翳",
    "T51n2078_003:0729b26": " 兩人同得見  心眼皆相似",
    "T51n2078_003:0729b27": "[0729b27] 父母以其與大士應對有異。遂使之出家。難",
    "T51n2078_003:0729b28": "提受之。&#x643A;還精舍。會眾與受具戒。即命其名",
    "T51n2078_003:0729b29": "曰伽耶舍多。他日風撼其殿之銅鈴。鏜然發",
    "T51n2078_003:0729c01": "聲。復問舍多曰。鈴鳴乎風鳴耶。答曰。非風非",
    "T51n2078_003:0729c02": "鈴。我心鳴耳。又曰。我心誰乎。答曰。俱寂靜",
    "T51n2078_003:0729c03": "故。大士曰。善哉妙會佛理。宜說法要。嗣吾道",
    "T51n2078_003:0729c04": "者非子而誰。尋付大法眼。乃說偈曰。",
    "T51n2078_003:0729c05": " 心地本無生  因地從緣起",
    "T51n2078_003:0729c06": " 緣種不相妨  花果亦復爾",
    "T51n2078_003:0729c07": "[0729c07] 已而舉右手攀木而化。其時當此漢孝昭帝",
    "T51n2078_003:0729c08": "之世也。其眾議曰。大士滅度於茂木之下。其",
    "T51n2078_003:0729c09": "亦垂蔭於後裔乎。或者欲遷於高原而闍維",
    "T51n2078_003:0729c10": "之。雖盡力舉之。終不能動。遂即其處而焚之。",
    "T51n2078_003:0729c11": "斂舍利復塔于彼。",
    "T51n2078_003:0729c12": "天竺第十八祖伽耶舍多大士傳",
    "T51n2078_003:0729c13": "[0729c13] 伽耶舍多者。摩提國人也。姓&#x6B1D;頭藍氏。父曰",
    "T51n2078_003:0729c14": "天蓋。母曰方聖。初方聖得孕之時。夢有人",
    "T51n2078_003:0729c15": "持一寶鑑而嚮之曰。我來也。及寤覺體暢於",
    "T51n2078_003:0729c16": "平日。然其室即有異香。祥光數現。方七日而",
    "T51n2078_003:0729c17": "誕大士。其體瑩然若淨&#x7460;璃生十二歲。不浴",
    "T51n2078_003:0729c18": "而常潔。每以閑寂自處。或與人語。言必高勝。",
    "T51n2078_003:0729c19": "其家本居寶落迦山。及生大士乃有紫雲蓋",
    "T51n2078_003:0729c20": "之。初僧伽難提來其家相求。大士因而師之。",
    "T51n2078_003:0729c21": "尋得付法。遂往化於月支國。先是其國有婆",
    "T51n2078_003:0729c22": "羅門。曰鳩摩羅多。家有一犬而食息。偏處其",
    "T51n2078_003:0729c23": "舍之簷下。霖潦漬濕未始暫離。如此十載。雖",
    "T51n2078_003:0729c24": "苦驅亦不之去。羅多疑訝。欲得所決。當時",
    "T51n2078_003:0729c25": "羅多年方三十。意氣勇壯。不顧有果報。唯外",
    "T51n2078_003:0729c26": "道自然之說。樂聞而師之。尋以問其所師梵",
    "T51n2078_003:0729c27": "志曰。此犬者何以而然。梵志曰。犬之心自好",
    "T51n2078_003:0729c28": "而然。非因緣也。羅多復曰。我夜嘗夢一金日。",
    "T51n2078_003:0729c29": "其明赫然照曜天地。而我與梵志方在暗室。",
    "T51n2078_003:0730a01": "其日之光忽來燭之。我之身即如&#x7460;璃。徐有",
    "T51n2078_003:0730a02": "無數螻蟻。周而食之。師之體則洗然無物。斯",
    "T51n2078_003:0730a03": "何自而然。幸師原之。梵志亦以自然說之。皆",
    "T51n2078_003:0730a04": "無所驗。羅多疑既不決。遂曰。非適人意也。皆",
    "T51n2078_003:0730a05": "謂自然。何異夢而說夢。若別遇智者能為解",
    "T51n2078_003:0730a06": "釋。我願師之。即絕梵志而還。當此大士俄見",
    "T51n2078_003:0730a07": "有異氣起。即座而謂其眾曰。今所見者。大乘",
    "T51n2078_003:0730a08": "之氣也。復釋之曰。氣如金環。其事必圓。氣若",
    "T51n2078_003:0730a09": "玉璫。菩薩在旁。今氣類璫。其下必有聖人焉",
    "T51n2078_003:0730a10": "然佛亦記曰。吾滅之後。後五百年間。當有菩",
    "T51n2078_003:0730a11": "薩現月支國。其後復出一大士於此天竺國。",
    "T51n2078_003:0730a12": "繼世為二十祖。今之此瑞必其應也。尋率眾",
    "T51n2078_003:0730a13": "往其氣所。至是少頃果有婆羅門者。狀類三",
    "T51n2078_003:0730a14": "十許。人來問侍者曰。此師何人。侍者曰。此佛",
    "T51n2078_003:0730a15": "弟子也。婆羅門即返閉戶。大士曰。適氣乃驗",
    "T51n2078_003:0730a16": "在此家。遂叩其扉。內有應曰。此舍無人。大士",
    "T51n2078_003:0730a17": "曰。答無者誰。鳩摩羅多以外語有異。疑必智",
    "T51n2078_003:0730a18": "者。思求決前事。乃開戶納之。遜大士坐其",
    "T51n2078_003:0730a19": "主榻。盛列供養。因以犬事問之曰。若智者所",
    "T51n2078_003:0730a20": "說。解我疑心。即師事之。大士曰。吾說若有所",
    "T51n2078_003:0730a21": "驗。汝實如其言乎。曰不妄。大士遂為辯之",
    "T51n2078_003:0730a22": "曰。此犬者是汝之父。以有微業乃墮畜中。昔",
    "T51n2078_003:0730a23": "汝父。先以黃金千鋌。貯於器中而竊埋簷下。",
    "T51n2078_003:0730a24": "及其死。會汝不在。未得所付。今故戀此。若汝",
    "T51n2078_003:0730a25": "取之。是犬必去。羅多命工發掘。果然得金。其",
    "T51n2078_003:0730a26": "犬即去。羅多信之。乃慕佛法。復以昔夢聞之。",
    "T51n2078_003:0730a27": "大士亦為原之曰。汝夢日者。蓋佛日也。照曜",
    "T51n2078_003:0730a28": "天地者。度二眾也。二人處暗室者。心未明了",
    "T51n2078_003:0730a29": "也。日光照身者。出無明宅也。身如&#x7460;璃者汝",
    "T51n2078_003:0730b01": "所清淨也。彼體無物者。自利一身非能度他",
    "T51n2078_003:0730b02": "也。蟻食汝身者。必眾知識之所湊泊。食汝法",
    "T51n2078_003:0730b03": "味也。羅多以二事皆決。意大廓然。益加歎伏。",
    "T51n2078_003:0730b04": "遂師之出家。擔專給侍。然大士以其道力夙",
    "T51n2078_003:0730b05": "充。雖列之弟子。獨器異之。故命聖眾與受具",
    "T51n2078_003:0730b06": "戒。欲速其證果。後果命曰。昔如來以大法眼",
    "T51n2078_003:0730b07": "付之迦葉。乃至於我。我今用傳於汝。汝受吾",
    "T51n2078_003:0730b08": "教。聽是偈曰。",
    "T51n2078_003:0730b09": " 有種生心地  因緣能發萌",
    "T51n2078_003:0730b10": " 於緣不相礙  當生生不生",
    "T51n2078_003:0730b11": "[0730b11] 鳩摩羅多敬奉其命。拜受勤至。大士即座超",
    "T51n2078_003:0730b12": "身。作一十八變。乃趣大寂。用三昧火於空中",
    "T51n2078_003:0730b13": "而自焚之。雨舍利繽紛而下。四眾接之。隨處",
    "T51n2078_003:0730b14": "各建窣堵波而供養之。其時當此漢孝成帝",
    "T51n2078_003:0730b15": "之世也。",
    "T51n2078_003:0730b16": "天竺第十九祖鳩摩羅多大士傳",
    "T51n2078_003:0730b17": "[0730b17] 鳩摩羅多者。月支國人也。姓婆羅門氏。往世",
    "T51n2078_003:0730b18": "嘗生於梵天。洎以貪愛菩薩瓔珞。乃墮于欲",
    "T51n2078_003:0730b19": "界他天。於彼為一天人說佛知見。彼天人因",
    "T51n2078_003:0730b20": "之證遂成初果。以故得其天眾尊為導師。其",
    "T51n2078_003:0730b21": "時適有天玉女來禮其法會。會之眾有千二百",
    "T51n2078_003:0730b22": "人。未之成果。輒起情愛。故相牽累。亦其紹祖",
    "T51n2078_003:0730b23": "之冥數適至。復示今之所生。然其天女亦墮。",
    "T51n2078_003:0730b24": "偕生此國。為梵志氏。初大士之家巨富。金寶",
    "T51n2078_003:0730b25": "不可勝數。而其父貪&#x608B;不知紀極。會其國有",
    "T51n2078_003:0730b26": "羅難曰海勝者。往在彼天。得大士說法乃",
    "T51n2078_003:0730b27": "證今果。至此思報其往德。恐大士汩沒於俗",
    "T51n2078_003:0730b28": "富故。從之乞金。實欲導而出之。遂至其家。適",
    "T51n2078_003:0730b29": "見大士為童。即語之曰。汝能施我之金。當得",
    "T51n2078_003:0730c01": "福利。大士曰。我方十五。未專家事。雖父不在。",
    "T51n2078_003:0730c02": "俟聞於母。遂以告其母。母從其所施。大士",
    "T51n2078_003:0730c03": "遂以金一斤施之。羅漢尋為記曰。更十五年。",
    "T51n2078_003:0730c04": "汝當遇菩薩得證聖道。然小有難。亦折大業。",
    "T51n2078_003:0730c05": "及其父還。大士以此建白。父怒笞之一百。其",
    "T51n2078_003:0730c06": "父既死。大士亦得決所疑於伽耶舍多。即伏",
    "T51n2078_003:0730c07": "膺為師。尋預傳法。後行教化至中天竺國。會",
    "T51n2078_003:0730c08": "一智士曰闍夜多。先此客遊。輒來禮之。而致",
    "T51n2078_003:0730c09": "問曰。我家父母素敬三寶如法修行。而乃多",
    "T51n2078_003:0730c10": "疾病。所縈不遂。我&#x96A3;之人。兇暴殺害作惡日",
    "T51n2078_003:0730c11": "甚。而其身康寧。所求如意。善惡報應豈非虛",
    "T51n2078_003:0730c12": "說乎。我甚惑此。願仁者一為決之。大士曰。佛",
    "T51n2078_003:0730c13": "說業通三世者。蓋以前世所作善業。而報在",
    "T51n2078_003:0730c14": "此生。此生苟為不善。則應在來世。故人有此",
    "T51n2078_003:0730c15": "生雖為善世不得其福者。前惡之報勝也。今",
    "T51n2078_003:0730c16": "世雖作惡而不受其殃者。前善之勝也。苟以",
    "T51n2078_003:0730c17": "今生非得福報復務為惡。而來世益墮惡趣",
    "T51n2078_003:0730c18": "也。苟以此世得其福報復務為善。而來世益",
    "T51n2078_003:0730c19": "得善趣也。又前世為善其德方半。而改志為",
    "T51n2078_003:0730c20": "惡。及此生也先福而後禍。此生為惡其事方",
    "T51n2078_003:0730c21": "半。而變行為善。及來世也先禍而後福。適今",
    "T51n2078_003:0730c22": "汝父與汝之&#x96A3;。其善惡之應。不以類至蓋先",
    "T51n2078_003:0730c23": "業而致然也。豈可以一世求之耶。夜多聞其",
    "T51n2078_003:0730c24": "說頓解所疑。大士復曰。汝雖已信三世之業。",
    "T51n2078_003:0730c25": "而未明業從惑生。惑因識有。識依不覺。不覺",
    "T51n2078_003:0730c26": "依心。然心本清淨。無生滅無造作。無報應無",
    "T51n2078_003:0730c27": "勝負。寂寂然靈靈然。汝若入此法門。可同諸",
    "T51n2078_003:0730c28": "佛。一切善惡有為無為。皆如夢幻。夜多承其",
    "T51n2078_003:0730c29": "言。即發宿慧。遂求出家。大士曰。汝何許人。",
    "T51n2078_003:0731a01": "父母在乎。誠欲入道可返汝國白之父母。得",
    "T51n2078_003:0731a02": "志&#x5374;來未晚。夜多曰。我國北印度也。去之三",
    "T51n2078_003:0731a03": "千餘里。豈宜&#x5374;來。願屈仁者。就之供養。因得",
    "T51n2078_003:0731a04": "度脫。大士曰。我往雖遠不難。汝何以去。夜多",
    "T51n2078_003:0731a05": "曰。我有小術。亦可從之。少頃而至。大士曰。",
    "T51n2078_003:0731a06": "何術。曰我兄闍夜摩。先為比丘。於國嘗主俱",
    "T51n2078_003:0731a07": "那含佛塔。得其塔前末訶木子。然此神物。用",
    "T51n2078_003:0731a08": "之塗足。須臾可以致遠。欲止則以其葉拭去",
    "T51n2078_003:0731a09": "塗油。足乃不舉。大士從用其法。與之偕去。",
    "T51n2078_003:0731a10": "詣禮其塔。佛即放光遍照其眾。夜多既聞父",
    "T51n2078_003:0731a11": "母。即就剃度。於佛塔之前會聖僧與之受戒。",
    "T51n2078_003:0731a12": "大士乃為說偈曰。",
    "T51n2078_003:0731a13": " 此佛放光明  示度於汝相",
    "T51n2078_003:0731a14": " 汝已得解脫  諸眾亦當然",
    "T51n2078_003:0731a15": "[0731a15] 尋命夜多曰。佛昔嘗記汝。當為二十世祖。今",
    "T51n2078_003:0731a16": "如來大法眼藏。乃以付汝。汝善傳持。聽吾偈",
    "T51n2078_003:0731a17": "曰。",
    "T51n2078_003:0731a18": " 性上本無生  為對求人說",
    "T51n2078_003:0731a19": " 於法既無得  何懷決不決",
    "T51n2078_003:0731a20": "[0731a20] 復曰。此偈蓋妙音。如來見性清淨之說。汝宜",
    "T51n2078_003:0731a21": "受持。夜多再禮奉教。大士即其座上以指爪",
    "T51n2078_003:0731a22": "剺面。如紅蓮開。出大光明照曜四眾。乃趣寂",
    "T51n2078_003:0731a23": "滅。其時當此王莽新室之世也。闍夜多即其",
    "T51n2078_003:0731a24": "處建塔而供養之。",
    "T51n2078_003:0731a25": "天竺第二十祖闍夜多大士傳",
    "T51n2078_003:0731a26": "[0731a26] 闍夜多者。北天竺國人也。未詳其姓氏。素有",
    "T51n2078_003:0731a27": "道識。慕通妙理。初客遊中印度。會鳩摩羅多",
    "T51n2078_003:0731a28": "大士化於其國。以所疑報應問之。羅多為說",
    "T51n2078_003:0731a29": "業通三世。其事既明。因求之出家。羅多不即",
    "T51n2078_003:0731b01": "許。與之歸本國使白其父母。方度為比丘。羅",
    "T51n2078_003:0731b02": "多知其真大法器。復以佛所授記。遂以法付",
    "T51n2078_003:0731b03": "之。既而大士歷化諸國至羅閱城。而其國素",
    "T51n2078_003:0731b04": "多道眾。聞大士來皆趨從之。先是其眾之首",
    "T51n2078_003:0731b05": "者曰婆修盤頭。修行精至晝夜不臥。六時禮",
    "T51n2078_003:0731b06": "佛糞衣一&#x98F1;。而淡然無所欲。其徒甚以此尊",
    "T51n2078_003:0731b07": "之。大士即謂彼眾曰。汝此頭陀苦修梵行。可",
    "T51n2078_003:0731b08": "得佛道乎。曰是上人者如此精進。豈不得道。",
    "T51n2078_003:0731b09": "大士曰。是人與道遠矣。縱其苦行歷劫。適資",
    "T51n2078_003:0731b10": "妄本豈能證耶。曰仁者何蘊而相少吾師。大",
    "T51n2078_003:0731b11": "士曰。我不求道亦不顛倒。我不禮佛亦不輕",
    "T51n2078_003:0731b12": "慢。我不長坐亦不懈怠。我不一食亦不雜食。",
    "T51n2078_003:0731b13": "我不知足亦不貪欲。盤頭聞其說忻然。乃述",
    "T51n2078_003:0731b14": "偈而讚曰。",
    "T51n2078_003:0731b15": " 稽首三昧尊  不求於佛道",
    "T51n2078_003:0731b16": " 不禮亦不慢  心不生顛倒",
    "T51n2078_003:0731b17": " 不坐不懈怠  但食無所好",
    "T51n2078_003:0731b18": " 雖緩而不遲  雖急而不躁",
    "T51n2078_003:0731b19": " 我今遇至尊  和尚依佛教",
    "T51n2078_003:0731b20": "[0731b20] 大士復謂眾曰。此頭陀者。非汝輩所並。彼於",
    "T51n2078_003:0731b21": "往劫修常不輕行而致然也。適吾抑之。蓋以",
    "T51n2078_003:0731b22": "其趣道心切。恐其如絃甚急必絕。故吾不即",
    "T51n2078_003:0731b23": "讚之。欲其趣無所得住安樂地。尋謂槃頭",
    "T51n2078_003:0731b24": "曰。吾言相逆。汝得不動心乎。槃頭曰。何敢",
    "T51n2078_003:0731b25": "動乎。我念前之七世生安樂國。以務道故嘗",
    "T51n2078_003:0731b26": "事智者月淨。而其人謂我曰。汝非久當證斯",
    "T51n2078_003:0731b27": "陀含果。宜勤精進。夫修行譬若昇天。必慕漸",
    "T51n2078_003:0731b28": "上不可退之。苟有所墮而復上益難。其時我",
    "T51n2078_003:0731b29": "年已八十。扶杖不能履。適會大光明菩薩出",
    "T51n2078_003:0731c01": "世。我欲禮之乃詣其精舍。事已而月淨俄來",
    "T51n2078_003:0731c02": "相責曰。咄哉。汝何輕父而重子。吾昨視汝將",
    "T51n2078_003:0731c03": "得證果。今已失之。我時自以無咎不伏其語。",
    "T51n2078_003:0731c04": "即問月淨示其所過。月淨曰。汝適禮大光。安",
    "T51n2078_003:0731c05": "得以杖倚畫佛之面。汝以坐此故退果位。我",
    "T51n2078_003:0731c06": "熟思之。實如其言。此後凡有所聞。不復不信。",
    "T51n2078_003:0731c07": "縱彼惡語猶風度耳。況今尊者以正法見教。",
    "T51n2078_003:0731c08": "豈宜悔吝。大士尋命之曰。如來大法眼藏今",
    "T51n2078_003:0731c09": "以付汝。汝宜傳布勿令其絕。聽吾偈曰。",
    "T51n2078_003:0731c10": " 言下合無生  同於法界性",
    "T51n2078_003:0731c11": " 若能如是解  通達事理竟",
    "T51n2078_003:0731c12": "[0731c12] 婆修盤頭禮以受命。大士於其座上即以首",
    "T51n2078_003:0731c13": "倒植象婆羅樹枝。奄然而化。眾欲正之為其",
    "T51n2078_003:0731c14": "闍維。雖百千人共舉。終不能動。又諸羅漢同",
    "T51n2078_003:0731c15": "以神力舉之。亦不能動。大眾遂炷香祝之。其",
    "T51n2078_003:0731c16": "體乃自傾委。焚已斂舍利。眾建浮圖以供養",
    "T51n2078_003:0731c17": "之。其時當此後漢孝明帝之世也。",
    "T51n2078_003:0731c18": "[0731c18] 評曰。是大士者。反植而化。何其異乎。曰聖人",
    "T51n2078_003:0731c19": "逆順皆得。故其神而為之。不可以常道求。"
}