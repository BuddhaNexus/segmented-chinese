{
    "X30n0605_006:0753a18": "科註妙法蓮華經卷第六",
    "X30n0605_006:0753a20": "宋　柯山金谿棲雲沙門　守倫　註",
    "X30n0605_006:0753a21": "明　玉谿菩提菴沙門　法濟　參訂",
    "X30n0605_006:0753a22": "　　吳興瓶城居士　閔夢得　較刻",
    "X30n0605_006:0753a23": "△七釋五百弟子受記品二初申品目。",
    "X30n0605_006:0753a24": "妙法蓮華經五百弟子受記品第八",
    "X30n0605_006:0753b01": "此品是因緣說中第二段也此品具記千二百題",
    "X30n0605_006:0753b02": "標五百者何也當知五百得記名同而又五百口",
    "X30n0605_006:0753b03": "陳領解故以標品耳。△二解經文二初授滿願記",
    "X30n0605_006:0753b04": "二授千二百記初文又二初敘默領解二如來述",
    "X30n0605_006:0753b05": "記初文又二初敘得解歡喜二初敘得解由四初",
    "X30n0605_006:0753b06": "聞法譬二周開顯。",
    "X30n0605_006:0753b07": "爾時富樓那彌多羅尼子從佛聞是智慧方便隨宜",
    "X30n0605_006:0753b08": "說法。",
    "X30n0605_006:0753b09": "從佛聞是智慧者即領方便火宅中兩處顯實也",
    "X30n0605_006:0753b10": "方便隨宜者即領兩處開權也。△二聞授五大弟",
    "X30n0605_006:0753b11": "子記。",
    "X30n0605_006:0753b12": "又聞授諸大弟子阿耨多羅三藐三菩提記。",
    "X30n0605_006:0753b13": "聞諸大弟子者即領開權也授菩提記者即領顯",
    "X30n0605_006:0753b14": "實也。△三聞宿世事。",
    "X30n0605_006:0753b15": "復聞宿世因緣之事。",
    "X30n0605_006:0753b16": "聞宿世因緣者即領顯實也。△四聞諸佛大神力。",
    "X30n0605_006:0753b17": "復聞諸佛有大自在神通之力。",
    "X30n0605_006:0753b18": "聞諸佛有大自在神力者以如來三達無礙觀彼",
    "X30n0605_006:0753b19": "久遠猶若今日即是大自在神通之力斥異二乘",
    "X30n0605_006:0753b20": "止齊八萬耳即領開權也。△二敘得解歡喜二初",
    "X30n0605_006:0753b21": "明內喜。",
    "X30n0605_006:0753b22": "得未曾有心淨踊躍。",
    "X30n0605_006:0753b23": "此敘得解歡喜先明內解歡喜由昔未聞開權顯",
    "X30n0605_006:0753b24": "實而今得聞故言得未曾有除涅槃愛斷破別惑",
    "X30n0605_006:0753c01": "故言心淨開佛知見是故踊躍。△二明外敬。",
    "X30n0605_006:0753c02": "即從座起到於佛前頭面禮足却住一面瞻仰尊顏",
    "X30n0605_006:0753c03": "目不暫捨。",
    "X30n0605_006:0753c04": "次明外形恭敬得解由佛故起恭敬。△二敘默念",
    "X30n0605_006:0753c05": "領解二初正明默念領解。",
    "X30n0605_006:0753c06": "而作是念世尊甚奇特所為希有隨頓世間若干種",
    "X30n0605_006:0753c07": "性以方便知見而為說法拔出眾生處處貪著我等",
    "X30n0605_006:0753c08": "於佛功德言不能宣。",
    "X30n0605_006:0753c09": "正明默念領解文有二意然上二周得悟皆發言",
    "X30n0605_006:0753c10": "領解此何默念耶當知上為下根未悟事須彰言",
    "X30n0605_006:0753c11": "勸動今下根已悟無所勸動故默念不言又上來",
    "X30n0605_006:0753c12": "但領解不求發迹言則不嫌今則亦解亦發亦解",
    "X30n0605_006:0753c13": "故念避物譏嫌故默默念則允宜也又默念領解",
    "X30n0605_006:0753c14": "是大領解如淨名默然是真入不二法門又權實",
    "X30n0605_006:0753c15": "不可思議非言非念而言而念非言而言故上來",
    "X30n0605_006:0753c16": "口陳領解非念而念故今則默念領解上來何意",
    "X30n0605_006:0753c17": "不求發迹為下根未悟是故不求發迹今下根已",
    "X30n0605_006:0753c18": "解權化事足也若下根發迹則知中上亦權若約",
    "X30n0605_006:0753c19": "上中則於下不便故也世尊甚奇特所為希有者",
    "X30n0605_006:0753c20": "領實智也隨順世間若干種性而為說法即領權",
    "X30n0605_006:0753c21": "智也正是七種方便之根性耳此領方便品中開",
    "X30n0605_006:0753c22": "權顯實意也拔出眾生處處貪著者即是領火宅",
    "X30n0605_006:0753c23": "中開權顯實也我等於佛功德言不能宣者領上",
    "X30n0605_006:0753c24": "藥草喻中如來有無量功德汝等所不能及也既",
    "X30n0605_006:0754a01": "云言不能宣亦是念所不及也。△二明默求發迹",
    "X30n0605_006:0754a02": "請記。",
    "X30n0605_006:0754a03": "唯佛世尊能知我等深心本願。",
    "X30n0605_006:0754a04": "唯佛能知下即是默念求發迹請記也我等者通",
    "X30n0605_006:0754a05": "念請發諸人迹也當知深心是本今現作是迹本",
    "X30n0605_006:0754a06": "願者大慈誓願也。△二如來述記二初長行二偈",
    "X30n0605_006:0754a07": "頌初文又二初述本迹二與授記初文又三初就",
    "X30n0605_006:0754a08": "釋迦世行因發迹三初舉示其人。",
    "X30n0605_006:0754a09": "爾時佛告諸比丘汝等見是富樓那彌多羅尼子不。",
    "X30n0605_006:0754a10": "汝等見不者有二意一見其迹為小不二見其本",
    "X30n0605_006:0754a11": "功德不眾人但見迹為聲聞而不能知本是菩薩",
    "X30n0605_006:0754a12": "故云見不。△二總標本迹章二初迹。",
    "X30n0605_006:0754a13": "我常稱其於說法人中最為第一。",
    "X30n0605_006:0754a14": "此標其迹也迹於說法人中最為第一若非法身",
    "X30n0605_006:0754a15": "妙本無以垂於第一勝迹昔來但言於迹中說法",
    "X30n0605_006:0754a16": "第一今則不爾於無上法久得第一此舉迹以顯",
    "X30n0605_006:0754a17": "本也。△二本。",
    "X30n0605_006:0754a18": "亦常歎其種種功德。",
    "X30n0605_006:0754a19": "亦常歎其下此標其本地福慧萬行法門故云種",
    "X30n0605_006:0754a20": "種然本地既有種種法門迹中何但為二乘耶此",
    "X30n0605_006:0754a21": "舉本以明迹也。△三別釋本迹二初別釋迹中助",
    "X30n0605_006:0754a22": "宣半滿之法。",
    "X30n0605_006:0754a23": "精勤護持助宣我法能於四眾示教利喜具足解釋",
    "X30n0605_006:0754a24": "佛之正法而大饒益同梵行者。",
    "X30n0605_006:0754b01": "此別釋也助宣我法者即是迹中助宣半漏法在",
    "X30n0605_006:0754b02": "鹿苑迹為下根聲聞即是助宣酪法也乃至迹在",
    "X30n0605_006:0754b03": "法華得悟即是護持助宣醍醐法也上總本云我",
    "X30n0605_006:0754b04": "常歎其種種功德者即此意也本具足權實功德",
    "X30n0605_006:0754b05": "而迹於五味助佛調熟實行眾生豈非精勤助宣",
    "X30n0605_006:0754b06": "之意耶別釋本迹功德能於四眾示教利喜者分",
    "X30n0605_006:0754b07": "別半字教也具足解釋者助宣滿字般若教也而",
    "X30n0605_006:0754b08": "大饒益者助佛饒益半滿之眾生也同梵行者是",
    "X30n0605_006:0754b09": "迹中所化半滿弟子也。△二別述本地功德。",
    "X30n0605_006:0754b10": "自捨如來無能盡其言論之辨。",
    "X30n0605_006:0754b11": "自捨等者降佛已還七方便人不能知其本地之",
    "X30n0605_006:0754b12": "辨。△二約過去佛世顯其本行。",
    "X30n0605_006:0754b13": "汝等勿謂富樓那但能護持助宣我法亦於過去九",
    "X30n0605_006:0754b14": "十億諸佛所護持助宣佛之正法於彼說法人中亦",
    "X30n0605_006:0754b15": "最第一又於諸佛所說空法明了通達得四無礙智",
    "X30n0605_006:0754b16": "常能審諦清淨說法無有疑惑具足菩薩神通之力",
    "X30n0605_006:0754b17": "隨其壽命常修梵行彼佛世人咸皆謂之實是聲聞",
    "X30n0605_006:0754b18": "而富樓那以斯方便饒益無量百千眾生又化無量",
    "X30n0605_006:0754b19": "阿僧祇人令立阿耨多羅三藐三菩提為淨佛土故",
    "X30n0605_006:0754b20": "常作佛事教化眾生。",
    "X30n0605_006:0754b21": "此就過去佛世顯其本行也謂非止於我所助宣",
    "X30n0605_006:0754b22": "半滿之法久遠佛所亦復助宣半滿之法取今日",
    "X30n0605_006:0754b23": "助宣為發迹取過去助宣為顯本應知顯本有二",
    "X30n0605_006:0754b24": "一遠本二近本遠本冥邈為信良難故略而不述",
    "X30n0605_006:0754c01": "但舉九十億近本有宿命智能知近本故舉近以",
    "X30n0605_006:0754c02": "證遠就九十億文具明助佛宣揚五味之教調熟",
    "X30n0605_006:0754c03": "眾生護持助宣即擬助宣半字酪味法也佛之正",
    "X30n0605_006:0754c04": "法即擬方等生酥味法又於空法明了者即擬助",
    "X30n0605_006:0754c05": "宣熟酥味法亦如今佛轉教說般若明六波羅蜜",
    "X30n0605_006:0754c06": "互相收攝旋轉無礙九十億佛所亦助宣揚如今",
    "X30n0605_006:0754c07": "無異彼佛世人咸皆謂之實是聲聞于時既未發",
    "X30n0605_006:0754c08": "迹但謂被加命轉般若不言是大菩薩化無量眾",
    "X30n0605_006:0754c09": "生令立三菩提者即是助宣醍醐味法在文可解。",
    "X30n0605_006:0754c10": "△三約三世佛所修因。",
    "X30n0605_006:0754c11": "諸比丘富樓那亦於七佛說法人中而得第一今於",
    "X30n0605_006:0754c12": "我所說法人中亦為第一於賢劫中當來諸佛說法",
    "X30n0605_006:0754c13": "人中亦復第一而皆護持助宣佛法亦於未來護持",
    "X30n0605_006:0754c14": "助宣無量無邊諸佛之法教化饒益無量眾生令立",
    "X30n0605_006:0754c15": "阿耨多羅三藐三菩提為淨佛土故常勤精進教化",
    "X30n0605_006:0754c16": "眾生。",
    "X30n0605_006:0754c17": "此約三世佛所修因如文此亦例前助宣半滿五",
    "X30n0605_006:0754c18": "味之法利益大小也。△二與記七初明因圓。",
    "X30n0605_006:0754c19": "漸漸具足菩薩之道。",
    "X30n0605_006:0754c20": "△二明果滿。",
    "X30n0605_006:0754c21": "過無量阿僧祇劫當於此土得阿耨多羅三藐三菩",
    "X30n0605_006:0754c22": "提號曰法明如來應供正徧知明行足善逝世間解",
    "X30n0605_006:0754c23": "無上士調御丈夫天人師佛世尊。",
    "X30n0605_006:0754c24": "△三明國淨五初明國大嚴淨。",
    "X30n0605_006:0755a01": "其佛以恒河沙等三千大千世界為一佛土七寶為",
    "X30n0605_006:0755a02": "地地平如掌無有山陵谿澗溝壑七寶臺觀充滿其",
    "X30n0605_006:0755a03": "中諸天宮殿近處虗空人天交接兩得相見。",
    "X30n0605_006:0755a04": "地平如掌者經直言如掌不言手掌良以手掌不",
    "X30n0605_006:0755a05": "平則非所引應知海底有石名掌此石無一微塵",
    "X30n0605_006:0755a06": "許不平葢類如海掌爾又賢劫經正明如佛手掌",
    "X30n0605_006:0755a07": "非引同人掌也。△二明純是善道。",
    "X30n0605_006:0755a08": "無諸惡道亦無女人一切眾生皆以化生無有婬欲。",
    "X30n0605_006:0755a09": "△三明人天福慧具足。",
    "X30n0605_006:0755a10": "得大神通身出光明飛行自在志念堅固精進智慧",
    "X30n0605_006:0755a11": "普皆金色三十二相而自莊嚴其國眾生常以二食",
    "X30n0605_006:0755a12": "一者法喜食二者禪悅食。",
    "X30n0605_006:0755a13": "法喜禪悅食者月藏第九云法食喜食禪食經文",
    "X30n0605_006:0755a14": "總言法喜禪悅別分應有三種差別也。△四明菩",
    "X30n0605_006:0755a15": "薩聲聞眾多。",
    "X30n0605_006:0755a16": "有無量阿僧祇千萬億那由他諸菩薩眾得大神通",
    "X30n0605_006:0755a17": "四無礙智善能教化眾生之類其聲聞眾筭數校計",
    "X30n0605_006:0755a18": "所不能知皆得具足六通三明及八解脫。",
    "X30n0605_006:0755a19": "△五總結。",
    "X30n0605_006:0755a20": "其佛國土有如是等無量功德莊嚴成就。",
    "X30n0605_006:0755a21": "如月藏第五云不殺得十種功德一於一切眾生",
    "X30n0605_006:0755a22": "得無所畏乃至第十命終生於善道後作佛國無",
    "X30n0605_006:0755a23": "害仗之具國人長壽不盜十功德一果報具足為",
    "X30n0605_006:0755a24": "事決斷無有難礙乃至第十死生善道後作佛國",
    "X30n0605_006:0755b01": "華寶莊嚴充滿不淫十功德一諸根律儀為事決",
    "X30n0605_006:0755b02": "斷乃至死生善道後作佛時國無女人不妄十功",
    "X30n0605_006:0755b03": "德一眾生信其言乃至死生善道後作佛時國無",
    "X30n0605_006:0755b04": "臭穢常滿寶華不兩舌十功德一身不可壞乃至",
    "X30n0605_006:0755b05": "死生善道後作佛國魔不能壞眷屬不惡口十功",
    "X30n0605_006:0755b06": "德一柔軟語乃至死生善道後作佛國法聲充滿",
    "X30n0605_006:0755b07": "不綺語十功德一天人愛敬乃至死生善道後作",
    "X30n0605_006:0755b08": "佛國眾生強記不忘不貪十功德一身根不缺乃",
    "X30n0605_006:0755b09": "至死生善道後作佛國無魔外道不瞋十功德一",
    "X30n0605_006:0755b10": "離一切瞋乃至死生善道後作佛國人得三昧不",
    "X30n0605_006:0755b11": "邪見十功德一心性柔善乃至死生善道後作佛",
    "X30n0605_006:0755b12": "時國人正信是為無量功德莊嚴也。△四劫國名號。",
    "X30n0605_006:0755b13": "劫名寶明國名善淨。",
    "X30n0605_006:0755b14": "△五明佛壽量。",
    "X30n0605_006:0755b15": "其佛壽命無量阿僧祇劫。",
    "X30n0605_006:0755b16": "△六明法住甚久。",
    "X30n0605_006:0755b17": "法住甚久。",
    "X30n0605_006:0755b18": "△七明滅後供養舍利。",
    "X30n0605_006:0755b19": "佛滅度後起七寶塔徧滿其國。",
    "X30n0605_006:0755b20": "爾時世尊徧重宣此義而說偈言。",
    "X30n0605_006:0755b21": "△二偈頌二初頌上發迹二初總發諸聲聞迹五",
    "X30n0605_006:0755b22": "初標難思之法。",
    "X30n0605_006:0755b23": "諸比丘諦聽佛子所行道善學方便故不可得思議。",
    "X30n0605_006:0755b24": "△二明垂迹之由。",
    "X30n0605_006:0755c01": "知眾樂小法而畏於大智是故諸菩薩作聲聞緣覺。",
    "X30n0605_006:0755c02": "△三明垂迹利益。",
    "X30n0605_006:0755c03": "以無數方便化諸眾生類自說是聲聞去佛道甚遠",
    "X30n0605_006:0755c04": "度脫無量眾皆悉得成就雖小欲懈怠漸當令作佛。",
    "X30n0605_006:0755c05": "小欲者示求小乘也懈怠者示退大乘也以權行",
    "X30n0605_006:0755c06": "引實行化諸眾生漸令作佛也。△四明內懷大道。",
    "X30n0605_006:0755c07": "內秘菩薩行外現是聲聞少欲厭生死實是淨佛土",
    "X30n0605_006:0755c08": "示眾有三毒又現邪見相我弟子如是方便度眾生。",
    "X30n0605_006:0755c09": "非但示為聲聞亦示作外道及三毒凡夫如身子",
    "X30n0605_006:0755c10": "示瞋難陀示貪調達示癡皆其類也。△五指略抑廣。",
    "X30n0605_006:0755c11": "若我具足說種種現化事眾生聞是者心則懷疑惑。",
    "X30n0605_006:0755c12": "△二別發滿願迹本二初頌顯過去本。",
    "X30n0605_006:0755c13": "今此富樓那於昔千億佛勤修所行道宣護諸佛法",
    "X30n0605_006:0755c14": "為求無上慧而於諸佛所現居弟子上多聞有智慧",
    "X30n0605_006:0755c15": "所說無所畏能令眾歡喜未曾有疲倦而以助佛事",
    "X30n0605_006:0755c16": "已度大神通具四無礙智知諸根利鈍常說清淨法",
    "X30n0605_006:0755c17": "演暢如是義教諸千億眾令住大乘法而自淨佛土。",
    "X30n0605_006:0755c18": "具四無礙智者一義無礙智二法無礙智三辭無",
    "X30n0605_006:0755c19": "礙智四樂說無礙智也祖師云若欲闡揚大道必",
    "X30n0605_006:0755c20": "須無礙辯才此四通名無礙智者菩薩於此四法",
    "X30n0605_006:0755c21": "智慧捷疾分別了了通達無滯故也。△二頌三世",
    "X30n0605_006:0755c22": "行因。",
    "X30n0605_006:0755c23": "未來亦供養無量無數佛護助宣正法亦自淨佛土",
    "X30n0605_006:0755c24": "常以諸方便說法無所畏度不可計眾成就一切智。",
    "X30n0605_006:0756a01": "△二頌上授記四初頌因圓。",
    "X30n0605_006:0756a02": "供養諸如來護持法寶藏。",
    "X30n0605_006:0756a03": "此七行半頌授記上文有七今頌其四略不頌壽",
    "X30n0605_006:0756a04": "命法住滅後起塔。△二頌果滿。",
    "X30n0605_006:0756a05": "其後得成佛號名曰法明。",
    "X30n0605_006:0756a06": "△三超頌國劫名號。",
    "X30n0605_006:0756a07": "其國名善淨七寶所合成劫名為寶明。",
    "X30n0605_006:0756a08": "△四頌國土廣淨。",
    "X30n0605_006:0756a09": "菩薩眾甚多其數無量億皆度大神通威德力具足",
    "X30n0605_006:0756a10": "充滿其國土聲聞亦無數三明八解脫得四無礙智",
    "X30n0605_006:0756a11": "以是等為僧其國諸眾生婬欲皆已斷純一變化生",
    "X30n0605_006:0756a12": "具相莊嚴身法喜禪悅食更無餘食想無有諸女人",
    "X30n0605_006:0756a13": "亦無諸惡道富樓那比丘功德悉成滿當得斯淨土",
    "X30n0605_006:0756a14": "賢聖眾甚多如是無量事我今但略說。",
    "X30n0605_006:0756a15": "△二授千二百記三初念請。",
    "X30n0605_006:0756a16": "爾時千二百阿羅漢心自在者作是念我等歡喜得",
    "X30n0605_006:0756a17": "未曾有若世尊各見授記如餘大弟子者不亦快乎。",
    "X30n0605_006:0756a18": "△二與記二初長行三初總記千二百。",
    "X30n0605_006:0756a19": "佛知此等心之所念告摩訶迦葉是千二百阿羅漢",
    "X30n0605_006:0756a20": "我今當現前次第與授阿耨多羅三藐三菩提記。",
    "X30n0605_006:0756a21": "△二別授陳如。",
    "X30n0605_006:0756a22": "於此眾中我大弟子憍陳如比丘當供養六萬二千",
    "X30n0605_006:0756a23": "億佛然後得成為佛號曰普明如來應供正徧知明",
    "X30n0605_006:0756a24": "行足善逝世間解無上士調御丈夫天人師佛世尊。",
    "X30n0605_006:0756b01": "△陳如最初悟道居上座首故別授記。△三別記",
    "X30n0605_006:0756b02": "五百。",
    "X30n0605_006:0756b03": "其五百阿羅漢優樓頻螺迦葉伽耶迦葉那提迦葉",
    "X30n0605_006:0756b04": "迦留陀夷優陀夷阿[少/兔]樓駄離婆多劫賓那薄拘羅",
    "X30n0605_006:0756b05": "周陀沙伽陀等皆當得阿耨多羅三藐三菩提盡同",
    "X30n0605_006:0756b06": "一號名曰普明。",
    "X30n0605_006:0756b07": "五百名同須別與記問但見五百得記不見千二",
    "X30n0605_006:0756b08": "百答此五百即千二百數頌中末後一行半總授",
    "X30n0605_006:0756b09": "七百即是千二百也又持品云我先總說一切聲",
    "X30n0605_006:0756b10": "聞皆已授記即指今一行半非是止授七百聲聞",
    "X30n0605_006:0756b11": "也優陀夷者此云出現以日出時生故得名也乃",
    "X30n0605_006:0756b12": "阿難弟子又周陀莎伽陀等周陀此云大路邊生",
    "X30n0605_006:0756b13": "佛本行經云其母是長者之女隨夫他國久而有",
    "X30n0605_006:0756b14": "孕垂產思歸行至中途即誕其子如是兩度凡生",
    "X30n0605_006:0756b15": "二子故以小大區別之大即周陀小即莎伽陀此",
    "X30n0605_006:0756b16": "云小路邊生又云娑婆揭多此翻善來又周陀者",
    "X30n0605_006:0756b17": "亦云周利槃陀伽亦云周利槃特或翻蛇奴性多",
    "X30n0605_006:0756b18": "愚鈍昔為法師善於經論有五百弟子祕悋佛法",
    "X30n0605_006:0756b19": "不肯教人所以今世感於愚蒙果報或云周利即",
    "X30n0605_006:0756b20": "周陀槃陀伽即莎伽陀也。",
    "X30n0605_006:0756b21": "爾時世尊欲重宣此義而說偈言。",
    "X30n0605_006:0756b22": "△二偈頌二初記陳如及與五百。",
    "X30n0605_006:0756b23": "憍陳如比丘當見無量佛過阿僧祗劫乃成等正覺",
    "X30n0605_006:0756b24": "常放大光明具足諸神通名聞徧十方一切之所敬",
    "X30n0605_006:0756c01": "常說無上道故號為普明其國土清淨菩薩皆勇猛",
    "X30n0605_006:0756c02": "咸昇妙樓閣遊諸十方國以無上供具奉獻於諸佛",
    "X30n0605_006:0756c03": "作是供養已心懷大歡喜須臾還本國有如是神力",
    "X30n0605_006:0756c04": "佛壽六萬劫正法住倍壽像法復倍是法滅天人憂",
    "X30n0605_006:0756c05": "其五百比丘次第當作佛同號曰普明轉次而授記",
    "X30n0605_006:0756c06": "我滅度之後某甲當作佛其所化世間亦如我今日",
    "X30n0605_006:0756c07": "國土之嚴淨及諸神通力菩薩聲聞眾正法及像法",
    "X30n0605_006:0756c08": "壽命劫多少皆如上所說。",
    "X30n0605_006:0756c09": "△二總授一切聲聞記。",
    "X30n0605_006:0756c10": "迦葉汝已知五百自在者餘諸聲聞眾亦當復如是",
    "X30n0605_006:0756c11": "其不在此會汝當為宣說。",
    "X30n0605_006:0756c12": "△三領解二初長行二偈頌初文又二初經家敘",
    "X30n0605_006:0756c13": "其歡喜二初慶今得解故歡喜二初明內心慶喜。",
    "X30n0605_006:0756c14": "爾時五百阿羅漢於佛前得受記已歡喜踊躍。",
    "X30n0605_006:0756c15": "△二明外形恭敬。",
    "X30n0605_006:0756c16": "即從座起到於佛前頭面禮足。",
    "X30n0605_006:0756c17": "△二愧昔不解故自責。",
    "X30n0605_006:0756c18": "悔過自責。",
    "X30n0605_006:0756c19": "△二自陳領解二初法說二初悔得少為足。",
    "X30n0605_006:0756c20": "世尊我等常作是念自謂已得究竟滅度。",
    "X30n0605_006:0756c21": "是悔責昔迷得小為足不知求大。△二責鈍根難",
    "X30n0605_006:0756c22": "悟。",
    "X30n0605_006:0756c23": "今乃知之。",
    "X30n0605_006:0756c24": "是責根鈍始悟不早知之今知小非究竟大為真",
    "X30n0605_006:0757a01": "實也。△二譬說二初略譬二初略舉譬況。",
    "X30n0605_006:0757a02": "如無智者。",
    "X30n0605_006:0757a03": "△二釋無智意。",
    "X30n0605_006:0757a04": "所以者何我等應得如來智慧而便自以小智為足。",
    "X30n0605_006:0757a05": "△二正舉譬二初開譬二初貧人醉酒譬三初親",
    "X30n0605_006:0757a06": "友繫珠譬。",
    "X30n0605_006:0757a07": "世尊譬如有人至親友家醉酒而臥是時親友官事",
    "X30n0605_006:0757a08": "當行以無價寶珠繫其衣裏與之而去。",
    "X30n0605_006:0757a09": "此醉酒譬者譬其法說自悔得少為足不知求大",
    "X30n0605_006:0757a10": "領前法譬宿世中施權之意於中自有三意一者",
    "X30n0605_006:0757a11": "繫珠譬領上王子結緣之意譬如有人者即二乘",
    "X30n0605_006:0757a12": "人也親友者昔日第十六王子也家即大乘教為",
    "X30n0605_006:0757a13": "家也醉酒而臥者當于爾時大機暫發無明暫伏",
    "X30n0605_006:0757a14": "而得聞經內心微解以無明重故還復迷失醉有",
    "X30n0605_006:0757a15": "二義一重醉都不覺知二輕醉微覺尋忘亦名不",
    "X30n0605_006:0757a16": "覺雖有二義終成繫珠如毒皷耳官事當行者明",
    "X30n0605_006:0757a17": "王子餘處機興逗緣往應故云當行弘法化他此",
    "X30n0605_006:0757a18": "非私務故云官事無價珠者一乘實相真如智寶",
    "X30n0605_006:0757a19": "也繫其衣裏者慚愧忍辱能遮瞋恚及防外惡即",
    "X30n0605_006:0757a20": "是外衣信樂之心內褁善根即是內衣于時聞法",
    "X30n0605_006:0757a21": "微信樂欲即了因智願種子也。△二醉臥不覺譬。",
    "X30n0605_006:0757a22": "其人醉臥都不覺知。",
    "X30n0605_006:0757a23": "二者醉臥不覺譬無明心重尋復不憶此領中間",
    "X30n0605_006:0757a24": "懈退不受大法也。△三起已遊行譬。",
    "X30n0605_006:0757b01": "起已遊行到於他國為衣食故勤力求索甚大艱難",
    "X30n0605_006:0757b02": "若少有所得便以為足。",
    "X30n0605_006:0757b03": "三者起已遊行譬領上中間接之以小受三乘化",
    "X30n0605_006:0757b04": "也善根欲發厭苦求樂故云起已遊行無明覆解",
    "X30n0605_006:0757b05": "不知向本求大乘衣食故言向他國求於小乘衣",
    "X30n0605_006:0757b06": "食若魔佛相望生死魔界為他國佛法大小皆為",
    "X30n0605_006:0757b07": "本國若就小大相望小乘未免變易生死猶是他",
    "X30n0605_006:0757b08": "國大乘永免生死乃為本國究竟還源明背大乘",
    "X30n0605_006:0757b09": "國往小乘土不知從珠取給而傭作自資獲一日",
    "X30n0605_006:0757b10": "價得少為足也。△二親友覺悟譬三初訶責。",
    "X30n0605_006:0757b11": "於後親友會遇見之而作是言咄哉丈夫何為衣食",
    "X30n0605_006:0757b12": "乃至如是。",
    "X30n0605_006:0757b13": "此親友發覺譬領上以是本因緣今說法華等賜",
    "X30n0605_006:0757b14": "大車意也其初訶責者即經云咄哉丈夫何為衣",
    "X30n0605_006:0757b15": "食乃至如是譬上動執生疑也。△二示珠。",
    "X30n0605_006:0757b16": "我昔欲令汝得安樂五欲自恣於某年日月以無價",
    "X30n0605_006:0757b17": "寶珠繫汝衣裏今故現在而汝不知勤苦憂惱以求",
    "X30n0605_006:0757b18": "自活甚為癡也。",
    "X30n0605_006:0757b19": "二我昔欲令汝得安樂等即示珠也譬上宿世因",
    "X30n0605_006:0757b20": "緣某年日月者指大通佛所也。△三勸貿。",
    "X30n0605_006:0757b21": "汝今可以此寶貿易所須常可如意無所乏短。",
    "X30n0605_006:0757b22": "三汝今可以此寶貿易等即勸貿也譬得記作佛",
    "X30n0605_006:0757b23": "三周皆有此三意法說中我令脫苦縛即是訶責",
    "X30n0605_006:0757b24": "五佛章中開示即是示珠身子得記即是勸貿譬",
    "X30n0605_006:0757c01": "說中我先不言皆得菩提即是訶責三車一車即",
    "X30n0605_006:0757c02": "是示珠中根得記即是勸貿下根宿世因緣汝等",
    "X30n0605_006:0757c03": "善聽即是訶責覆講結緣還為說大即是示珠下",
    "X30n0605_006:0757c04": "根得記即是勸貿至若繫珠中三意望三周者始",
    "X30n0605_006:0757c05": "在佛樹以大擬之即是繫珠無機息化即是醉臥",
    "X30n0605_006:0757c06": "尋施方便即是起行譬喻中二萬億佛所即是繫",
    "X30n0605_006:0757c07": "珠遣旁人追悶絕不受即是醉臥三車引得即是",
    "X30n0605_006:0757c08": "起行因緣中大通智勝佛所即是繫珠中路懈退",
    "X30n0605_006:0757c09": "即是醉臥接之以小即是起行此等皆名領權也。",
    "X30n0605_006:0757c10": "△二合譬二初合醉酒譬三初合繫珠。",
    "X30n0605_006:0757c11": "佛亦如是為菩薩時教化我等令發一切智心。",
    "X30n0605_006:0757c12": "此合譬也凡言合譬葢是以今法說合上譬喻令",
    "X30n0605_006:0757c13": "彼此意義相符使羣機易曉所以云也諸有智者",
    "X30n0605_006:0757c14": "以譬喻得解其是之謂乎上下諸文準此可知。△",
    "X30n0605_006:0757c15": "二合醉臥不覺知。",
    "X30n0605_006:0757c16": "而尋廢忘不知不覺。",
    "X30n0605_006:0757c17": "△三合起已遊行。",
    "X30n0605_006:0757c18": "既得阿羅漢道自謂滅度資生艱難得少為足。",
    "X30n0605_006:0757c19": "△二合親友覺悟譬三初合訶責。",
    "X30n0605_006:0757c20": "一切智願猶在不失今者世尊覺悟我等作如是言",
    "X30n0605_006:0757c21": "諸比丘汝等所得非究竟滅。",
    "X30n0605_006:0757c22": "△二合示珠。",
    "X30n0605_006:0757c23": "我久令汝等種佛善根以方便故示涅槃相而汝謂",
    "X30n0605_006:0757c24": "為實得滅度。",
    "X30n0605_006:0758a01": "△三合勸貿。",
    "X30n0605_006:0758a02": "世尊我今乃知實是菩薩得受阿耨多羅三藐三菩",
    "X30n0605_006:0758a03": "提記以是因緣甚大歡喜得未曾有爾時阿若憍陳",
    "X30n0605_006:0758a04": "如等欲重宣此義而說偈言。",
    "X30n0605_006:0758a05": "二偈頌二初頌內心得解二初頌歡喜。",
    "X30n0605_006:0758a06": "我等聞無上安穩授記聲歡喜未曾有禮無量智佛。",
    "X30n0605_006:0758a07": "△二頌悔責。",
    "X30n0605_006:0758a08": "今於世尊前自悔諸過咎。",
    "X30n0605_006:0758a09": "△二頌自陳領解二初頌法說。",
    "X30n0605_006:0758a10": "於無量佛寶得少涅槃分。",
    "X30n0605_006:0758a11": "△二頌譬說二初頌略譬二初頌略舉譬。",
    "X30n0605_006:0758a12": "如無智愚人。",
    "X30n0605_006:0758a13": "△二頌釋無智意。",
    "X30n0605_006:0758a14": "便自以為足。",
    "X30n0605_006:0758a15": "△二頌正舉譬二初頌開譬二初頌捨寶不知。",
    "X30n0605_006:0758a16": "譬如貧窮人往至親友家其家甚大富具設諸肴膳",
    "X30n0605_006:0758a17": "以無價寶珠繫著內衣裏默與而捨去時臥不覺知",
    "X30n0605_006:0758a18": "是人既已起遊行詣他國求衣食自濟資生甚艱難",
    "X30n0605_006:0758a19": "得少便為足更不願好者不覺內衣裏有無價寶珠。",
    "X30n0605_006:0758a20": "△二頌親友覺悟。",
    "X30n0605_006:0758a21": "與珠之親友後見此貧人苦切責之己示以所繫珠",
    "X30n0605_006:0758a22": "貧人見此珠其心大歡喜富有諸財物五欲而自恣。",
    "X30n0605_006:0758a23": "△二頌合譬。",
    "X30n0605_006:0758a24": "我等亦如是世尊於長夜常愍見教化令種無上願",
    "X30n0605_006:0758b01": "我等無智故不覺亦不知得少涅槃分自足不求餘",
    "X30n0605_006:0758b02": "今佛覺悟我言非實滅度得佛無上慧爾乃為真滅",
    "X30n0605_006:0758b03": "我今從佛聞授記莊嚴事及轉次受決身心徧歡喜。",
    "X30n0605_006:0758b04": "△八釋授學無學人記品二初申品目。",
    "X30n0605_006:0758b05": "玅法蓮華經授學無學人記品第九",
    "X30n0605_006:0758b06": "研真斷惑名為學真窮惑盡名無學研修真理募",
    "X30n0605_006:0758b07": "求勝見名之為學學位在三果四向真無漏慧也",
    "X30n0605_006:0758b08": "阿羅漢果研理已窮勝見已極無所復學故名無",
    "X30n0605_006:0758b09": "學然此二千人或是學人或是無學人同是一流",
    "X30n0605_006:0758b10": "一時受記同一名號故別為一品也此品是授記",
    "X30n0605_006:0758b11": "中第二段耳。△二釋經文二初請記二初二人請",
    "X30n0605_006:0758b12": "二初默念得記。",
    "X30n0605_006:0758b13": "爾時阿難羅睺羅而作是念我等每自思惟設得授",
    "X30n0605_006:0758b14": "記不亦快乎。",
    "X30n0605_006:0758b15": "默念者意有所欲未敢彰言但冥密在懷而已設",
    "X30n0605_006:0758b16": "得者若或也未敢剛果之辭。△二發言請記二初",
    "X30n0605_006:0758b17": "引例。",
    "X30n0605_006:0758b18": "即從座起到於佛前頭面禮足俱白佛言世尊我等",
    "X30n0605_006:0758b19": "於此亦應有分唯有如來我等所歸。",
    "X30n0605_006:0758b20": "文有二意初引例者我等於此亦應有分是也。△",
    "X30n0605_006:0758b21": "二引望。",
    "X30n0605_006:0758b22": "又我等為一切世間天人阿修羅所見知識阿難常",
    "X30n0605_006:0758b23": "為侍者護持法藏羅睺羅是佛之子若佛見授阿耨",
    "X30n0605_006:0758b24": "多羅三藐三菩提記者我願既滿眾望亦足。",
    "X30n0605_006:0758c01": "次又我等為一切世間天人所見知識等即引望",
    "X30n0605_006:0758c02": "也良以二人最親時眾所望羅云是佛之子俗中",
    "X30n0605_006:0758c03": "親重阿難持佛法藏道中親勝勝重兩人不蒙別",
    "X30n0605_006:0758c04": "記則眾望不足也問若重若勝應同上流何意在",
    "X30n0605_006:0758c05": "此若如列眾二人在上數中今獲記何意居下答",
    "X30n0605_006:0758c06": "總與千二百記二人已同上流今更索別記耳又",
    "X30n0605_006:0758c07": "阿難是學人羅云是弟子位故入學無學章耳。△",
    "X30n0605_006:0758c08": "二二千人請。",
    "X30n0605_006:0758c09": "爾時學無學聲聞弟子二千人皆從座起偏袒右肩",
    "X30n0605_006:0758c10": "到於佛前一心合掌瞻仰世尊如阿難羅睺羅所願",
    "X30n0605_006:0758c11": "住立一面。",
    "X30n0605_006:0758c12": "此二千聲聞請記但有默念引例二意同於二人",
    "X30n0605_006:0758c13": "故言如阿難等耳無發言者無重無勝等事也。△",
    "X30n0605_006:0758c14": "二授記二初記二人二記二千人初文又二初記",
    "X30n0605_006:0758c15": "阿難五初長行。",
    "X30n0605_006:0758c16": "爾時佛告阿難汝於來世當得作佛號山海慧自在",
    "X30n0605_006:0758c17": "通王如來應供正徧知明行足善逝世間解無上士",
    "X30n0605_006:0758c18": "調御丈夫天人師佛世尊當供養六十二億諸佛護",
    "X30n0605_006:0758c19": "持法藏然後得阿耨多羅三藐三菩提教化二十千",
    "X30n0605_006:0758c20": "萬億恒河沙諸菩薩等令成阿耨多羅三藐三菩提",
    "X30n0605_006:0758c21": "國名常立勝幡其土清淨瑠璃為地劫名妙音徧滿",
    "X30n0605_006:0758c22": "其佛壽命無量千萬億阿僧祇劫若人於千萬億無",
    "X30n0605_006:0758c23": "量阿僧祇劫中算數校計不能得知正法住世倍於",
    "X30n0605_006:0758c24": "壽命像法住世復倍正法阿難是山海慧自在通王",
    "X30n0605_006:0759a01": "佛為十方無量千萬億恒河沙等諸佛如來所共讚",
    "X30n0605_006:0759a02": "歎稱其功德。",
    "X30n0605_006:0759a03": "阿難王舍城人姓剎帝利父白飯王佛之從弟也",
    "X30n0605_006:0759a04": "梵語阿難陀此云慶喜亦名歡喜如來成道夜生",
    "X30n0605_006:0759a05": "因以名之名聞博達智慧無礙世尊常歎總持第",
    "X30n0605_006:0759a06": "一加以宿世有大功德受持法藏如水傳器乃命",
    "X30n0605_006:0759a07": "為侍者後阿闍世王白言仁者如來迦葉尊勝二",
    "X30n0605_006:0759a08": "師皆已涅槃而我多故悉不能覩仁者般涅槃時",
    "X30n0605_006:0759a09": "願垂告別阿難許之後自念言我身危脆猶如聚",
    "X30n0605_006:0759a10": "沫況復衰老豈堪長久又念阿闍世王與我有約",
    "X30n0605_006:0759a11": "乃詣王宮告曰吾欲入滅來辭耳門者曰王寢不",
    "X30n0605_006:0759a12": "可以聞阿難曰俟王覺時當為我說時阿闍世王",
    "X30n0605_006:0759a13": "夢中見一寶葢七寶嚴飾千萬億眾圍繞瞻仰俄",
    "X30n0605_006:0759a14": "而風雨暴至吹折其柄珍寶瓔珞悉墜於地心甚",
    "X30n0605_006:0759a15": "驚異既寤門者具陳上事王聞語已失聲號慟哀",
    "X30n0605_006:0759a16": "感天地即至毗舍離城見阿難在恒河中流跏趺",
    "X30n0605_006:0759a17": "而坐王乃作禮而說偈言稽首三界尊棄我而至",
    "X30n0605_006:0759a18": "此暫憑悲願力而莫般涅槃時毗舍王亦在河側",
    "X30n0605_006:0759a19": "復說偈言尊者一何速而歸寂滅場願住須臾間",
    "X30n0605_006:0759a20": "而受我供養爾時阿難見二國王咸來勸請乃說",
    "X30n0605_006:0759a21": "偈言二王善嚴住勿為苦悲戀涅槃當我靜而無",
    "X30n0605_006:0759a22": "諸有故阿難復念我若偏向一國入滅諸國爭競",
    "X30n0605_006:0759a23": "無有是處應以平等度諸有情遂於恒河中流趺",
    "X30n0605_006:0759a24": "坐將入涅槃是時山河大地六種震動雪山中有",
    "X30n0605_006:0759b01": "五百仙人覩茲瑞應飛空而至禮阿難足胡跪白",
    "X30n0605_006:0759b02": "言我於長老當證佛法願垂大慈度脫我等阿難",
    "X30n0605_006:0759b03": "默然受請即變恒河悉為金地為諸仙人而說法",
    "X30n0605_006:0759b04": "要阿難默念先度弟子應當來集斯須五百羅漢",
    "X30n0605_006:0759b05": "從空而下為諸仙人而授具戒其仙眾中有二羅",
    "X30n0605_006:0759b06": "漢一名商那和修二名末田底迦阿難知是法器",
    "X30n0605_006:0759b07": "而告之曰昔如來以正法眼藏付大迦葉迦葉入",
    "X30n0605_006:0759b08": "定而付於我我今將滅用傳於汝汝受吾教當聽",
    "X30n0605_006:0759b09": "偈曰本來付有法付了言無法各各須自悟悟了",
    "X30n0605_006:0759b10": "無無法阿難付法竟踊身虗空作十八變入風迅",
    "X30n0605_006:0759b11": "三昧分身四分一分奉忉利天一分奉娑竭龍宮",
    "X30n0605_006:0759b12": "一分奉毗舍離王一分奉阿闍世王而供養之即",
    "X30n0605_006:0759b13": "厲王十二年癸巳歲也。",
    "X30n0605_006:0759b14": "爾時世尊欲重宣此義而說偈言。",
    "X30n0605_006:0759b15": "△二偈頌。",
    "X30n0605_006:0759b16": "我今僧中說阿難持法者當供養諸佛然後成正覺",
    "X30n0605_006:0759b17": "號曰山海慧自在通王佛其國土清淨名常立勝旛",
    "X30n0605_006:0759b18": "教化諸菩薩其數如恒沙佛有大威德名聞滿十方",
    "X30n0605_006:0759b19": "壽命無有量以愍眾生故正法倍壽命像法復倍是",
    "X30n0605_006:0759b20": "如恒河沙等無數諸眾生於此佛法中種佛道因緣。",
    "X30n0605_006:0759b21": "我今僧中說者梵云僧伽耶此翻眾即是對稠人",
    "X30n0605_006:0759b22": "廣眾而說法也名常立勝幡者什法師云外國破",
    "X30n0605_006:0759b23": "敵得勝則豎勝幡道場降魔亦表其勝相也。△三",
    "X30n0605_006:0759b24": "八千菩薩生疑。",
    "X30n0605_006:0759c01": "爾時會中新發意菩薩八千人咸作是念我等尚不",
    "X30n0605_006:0759c02": "聞諸大菩薩得如是記有何因緣而諸聲聞得如是",
    "X30n0605_006:0759c03": "決。",
    "X30n0605_006:0759c04": "菩薩疑者通疑聲聞今日發心即蒙佛記國淨若",
    "X30n0605_006:0759c05": "此昔方等中記諸菩薩無量劫中勤苦積行爾乃",
    "X30n0605_006:0759c06": "得記其故何哉。△四如來釋疑。",
    "X30n0605_006:0759c07": "爾時世尊知諸菩薩心之所念而告之曰諸善男子",
    "X30n0605_006:0759c08": "我與阿難等於空王佛所同時發阿耨多羅三藐三",
    "X30n0605_006:0759c09": "菩提心阿難常樂多聞我常勤精進是故我已得成",
    "X30n0605_006:0759c10": "阿耨多羅三藐三菩提而阿難護持我法亦護將來",
    "X30n0605_006:0759c11": "諸佛法藏教化成就諸菩薩眾其本願如是故獲斯",
    "X30n0605_006:0759c12": "記。",
    "X30n0605_006:0759c13": "如來發迹釋疑云彼阿難昔日與我同發大心即",
    "X30n0605_006:0759c14": "是同學我由精進所以前超成佛彼由多聞猶故",
    "X30n0605_006:0759c15": "持經迹為侍者本地如此故今與妙記何足疑焉。",
    "X30n0605_006:0759c16": "△五阿難顯本述歎。",
    "X30n0605_006:0759c17": "阿難面於佛前自聞授記及國土莊嚴所願具足心",
    "X30n0605_006:0759c18": "大歡喜得未曾有即時憶念過去無量千萬億諸佛",
    "X30n0605_006:0759c19": "法藏通達無礙如今所聞亦識本願爾時阿難而說",
    "X30n0605_006:0759c20": "偈言。",
    "X30n0605_006:0759c21": "世尊甚希有令我念過去無量諸佛法如今日所聞",
    "X30n0605_006:0759c22": "我今無復疑安住於佛道方便為侍者護持諸佛法。",
    "X30n0605_006:0759c23": "△二記羅睺羅二初長行。",
    "X30n0605_006:0759c24": "爾時佛告羅睺羅汝於來世當得作佛號蹈七寶華",
    "X30n0605_006:0760a01": "如來應供正徧知明行足善逝世間解無上士調御",
    "X30n0605_006:0760a02": "丈夫天人師佛世尊當供養十世界微塵等數諸佛",
    "X30n0605_006:0760a03": "如來常為諸佛而作長子猶如今也是蹈七寶華佛",
    "X30n0605_006:0760a04": "國土莊嚴壽命劫數所化弟子正法像法亦如山海",
    "X30n0605_006:0760a05": "慧自在通王如來無異亦為此佛而作長子過是已",
    "X30n0605_006:0760a06": "後當得阿耨多羅三藐三菩提。",
    "X30n0605_006:0760a07": "爾時世尊欲重宣此義而說偈言。",
    "X30n0605_006:0760a08": "△二偈頌。",
    "X30n0605_006:0760a09": "我為太子時羅睺為長子我今成佛道受法為法子",
    "X30n0605_006:0760a10": "於未來世中見無量億佛皆為其長子一心求佛道",
    "X30n0605_006:0760a11": "羅睺羅密行唯我能知之現為我長子以示諸眾生",
    "X30n0605_006:0760a12": "無量億千萬功德不可數安住於佛法以求無上道。",
    "X30n0605_006:0760a13": "功德不可數謂不可籌量計算也。△二記二千人",
    "X30n0605_006:0760a14": "三初長行。",
    "X30n0605_006:0760a15": "爾時世尊見學無學二千人其意柔軟寂然清淨一",
    "X30n0605_006:0760a16": "心觀佛佛告阿難汝見是學無學二千人不唯然已",
    "X30n0605_006:0760a17": "見阿難是諸人等當供養五十世界微塵數諸佛如",
    "X30n0605_006:0760a18": "來恭敬尊重護持法藏末後同時於十方國各得成",
    "X30n0605_006:0760a19": "佛皆同一號名曰寶相如來應供正徧知明行足善",
    "X30n0605_006:0760a20": "逝世間解無上士調御丈夫天人師佛世尊壽命一",
    "X30n0605_006:0760a21": "劫國土莊嚴聲聞菩薩正法像法皆悉同等。",
    "X30n0605_006:0760a22": "爾時世尊欲重宣此義而說偈言。",
    "X30n0605_006:0760a23": "△二偈頌。",
    "X30n0605_006:0760a24": "是二千聲聞今於我前住悉皆與授記未來當成佛",
    "X30n0605_006:0760b01": "所供養諸佛如上說塵數護持其法藏後當成正覺",
    "X30n0605_006:0760b02": "各於十方國悉同一名號俱時坐道場以證無上慧",
    "X30n0605_006:0760b03": "皆名為寶相國土及弟子正法與像法悉等無有異",
    "X30n0605_006:0760b04": "咸以諸神通度十方眾生名聞普周徧漸入於涅槃。",
    "X30n0605_006:0760b05": "△三明得記歡喜。",
    "X30n0605_006:0760b06": "爾時學無學二千人聞佛授記歡喜踊躍而說偈言",
    "X30n0605_006:0760b07": "世尊慧燈明我聞授記音心歡喜充滿如甘露見灌。",
    "X30n0605_006:0760b08": "△二流通分五初法師品二寶塔品三提婆品四",
    "X30n0605_006:0760b09": "勸持品五安樂行品初文又二初申品目。",
    "X30n0605_006:0760b10": "玅法蓮華經法師品第十",
    "X30n0605_006:0760b11": "此品如來自說弘經功德命覓流通者也法師有",
    "X30n0605_006:0760b12": "五種一受持二讀三誦四解說五書寫大論明六",
    "X30n0605_006:0760b13": "種法師信力故受念力故持看文為讀不忘為誦",
    "X30n0605_006:0760b14": "宣傳為說然聖人經書難解故須解釋六種法師",
    "X30n0605_006:0760b15": "今經合受持為一合解說為一開讀誦為二足書",
    "X30n0605_006:0760b16": "寫為五別論四人是自行一人是化他又法者軌",
    "X30n0605_006:0760b17": "則也師者訓匠也法雖可軌體不自弘通之在人",
    "X30n0605_006:0760b18": "故五種通經皆得稱師舉法成其自行皆以妙法",
    "X30n0605_006:0760b19": "為師師於玅法自行成就故言法師又五種人能",
    "X30n0605_006:0760b20": "以妙法訓匠於他故舉法目師若自軌法若法匠",
    "X30n0605_006:0760b21": "他俱名法師故以法師名品目也。△二釋經文二",
    "X30n0605_006:0760b22": "初歎五種能持法人二歎所持之法示流通方軌",
    "X30n0605_006:0760b23": "初文又二初稟道弟子門功深福重二初佛世弟",
    "X30n0605_006:0760b24": "子二初揀出其人類。",
    "X30n0605_006:0760c01": "爾時世尊因藥王菩薩告八萬大士藥王汝見是大",
    "X30n0605_006:0760c02": "眾中無量諸天龍王夜叉乾闥婆阿修羅迦樓羅緊",
    "X30n0605_006:0760c03": "那羅摩睺羅伽人與非人及比丘比丘尼優婆塞優",
    "X30n0605_006:0760c04": "婆夷求聲聞者求辟支佛者求佛道者。",
    "X30n0605_006:0760c05": "今所揀類者或是八部之類或是四眾三乘之類",
    "X30n0605_006:0760c06": "絓法華座席因藥王告八萬者因者憑寄也欲以",
    "X30n0605_006:0760c07": "妙法憑寄藥王使其領受告語八萬皆流通也汝",
    "X30n0605_006:0760c08": "見是大眾等者的示持經得福之人也。△二揀出",
    "X30n0605_006:0760c09": "得記緣。",
    "X30n0605_006:0760c10": "如是等類咸於佛前聞妙法華經一偈一句乃至一",
    "X30n0605_006:0760c11": "念隨喜者我皆與授記當得阿耨多羅三藐三菩提。",
    "X30n0605_006:0760c12": "咸於佛前者明其時節值佛在座也一句一偈者",
    "X30n0605_006:0760c13": "聞法極少也乃至一念隨喜者明其時節最促也",
    "X30n0605_006:0760c14": "皆與記當得菩提者明其聞法極少時節極促隨",
    "X30n0605_006:0760c15": "喜之功遂得佛果何況具足得聞盡形受持五種",
    "X30n0605_006:0760c16": "流通三業供養者耶。△二滅後弟子二初出弟子",
    "X30n0605_006:0760c17": "類。",
    "X30n0605_006:0760c18": "佛告藥王又如來滅度之後若有人聞妙法華經乃",
    "X30n0605_006:0760c19": "至一偈一句一念隨喜者。",
    "X30n0605_006:0760c20": "出類舉人例上可知。△二亦與授記。",
    "X30n0605_006:0760c21": "我亦與授阿耨多羅三藐三菩提記。",
    "X30n0605_006:0760c22": "我亦與記功報如前解也然則於今如來滅後其",
    "X30n0605_006:0760c23": "有獲聞是經一偈一句乃至一念隨喜者佛慈普",
    "X30n0605_006:0760c24": "廣咸蒙記莂則成佛何疑可謂人人有分者也。△",
    "X30n0605_006:0761a01": "二授道師門功深福重二初長行二偈頌初文又",
    "X30n0605_006:0761a02": "二初別二初現世二初下品師二初明師相。",
    "X30n0605_006:0761a03": "若復有人受持讀誦解說書寫妙法華經乃至一偈",
    "X30n0605_006:0761a04": "於此經卷敬視如佛種種供養華香瓔珞末香塗香",
    "X30n0605_006:0761a05": "燒香繒葢幢幡衣服技樂乃至合掌恭敬。",
    "X30n0605_006:0761a06": "明師相者即五種法師十種供養也言十種者一",
    "X30n0605_006:0761a07": "華二香三瓔珞四末香五塗香六燒香七幡葢八",
    "X30n0605_006:0761a08": "衣服九技樂十合掌也。△二明功報。",
    "X30n0605_006:0761a09": "藥王當知是諸人等已曾供養十萬億佛於諸佛所",
    "X30n0605_006:0761a10": "成就大願愍眾生故生此人間藥王若有人問何等",
    "X30n0605_006:0761a11": "眾生於未來世當得作佛應示是諸人等於未來世",
    "X30n0605_006:0761a12": "必得作佛何以故若善男子善女人於法華經乃至",
    "X30n0605_006:0761a13": "一句受持讀誦解說書寫種種供養經卷華香瓔珞",
    "X30n0605_006:0761a14": "末香塗香燒香繒葢幢幡衣服技樂合掌恭敬是人",
    "X30n0605_006:0761a15": "一切世間所應瞻奉應以如來供養而供養之當知",
    "X30n0605_006:0761a16": "此人是大菩薩成就阿耨多羅三藐三菩提哀愍眾",
    "X30n0605_006:0761a17": "生願生此間廣演分別妙法華經。",
    "X30n0605_006:0761a18": "明下品功報曾供養者先因深也愍眾生故生此",
    "X30n0605_006:0761a19": "人間者明現世功大若有人問下明未來報重也",
    "X30n0605_006:0761a20": "何以故下釋出報重之相也哀愍眾生願生此間",
    "X30n0605_006:0761a21": "者如玅玄眷屬中云眾生諸佛理性無二任運父",
    "X30n0605_006:0761a22": "子理性眷屬說法教化已曾結緣未得解脫牽生",
    "X30n0605_006:0761a23": "分段值佛得度業生眷屬先世結緣雖未斷苦以",
    "X30n0605_006:0761a24": "願生故聞法解脫願生眷屬先世值佛發真見諦",
    "X30n0605_006:0761b01": "或在上界或在他方今以神力來生下界輔佛揚",
    "X30n0605_006:0761b02": "化神通生眷屬若破無明得法身本而能起應入",
    "X30n0605_006:0761b03": "于生死應生眷屬若神通生本受報處猶有報身",
    "X30n0605_006:0761b04": "以身通力分形來此若願生者報處無身願力下",
    "X30n0605_006:0761b05": "生者也。△二明上品師二初況出上品師相。",
    "X30n0605_006:0761b06": "何況盡能受持種種供養者。",
    "X30n0605_006:0761b07": "此況出上品師相也。△二明上品功報。",
    "X30n0605_006:0761b08": "藥王當知是人自捨清淨業報於我滅度後愍眾生",
    "X30n0605_006:0761b09": "故生於惡世廣演此經。",
    "X30n0605_006:0761b10": "藥王當知是人自捨清淨業報此明上品功報也。",
    "X30n0605_006:0761b11": "△二明來世二初明下品師二初明師相。",
    "X30n0605_006:0761b12": "若是善男子善女人我滅度後能竊為一人說法華",
    "X30n0605_006:0761b13": "經乃至一句。",
    "X30n0605_006:0761b14": "能竊為一人說者有慧無聞止堪竊說未任處眾",
    "X30n0605_006:0761b15": "故為下品之師竊為一人說一句者雖得一句之",
    "X30n0605_006:0761b16": "解既不廣聞多學異義不可眾中而說一切問難",
    "X30n0605_006:0761b17": "有所不通便令正理不得宣弘如釋論明有慧無",
    "X30n0605_006:0761b18": "聞譬猶小雨無雷也若欲申此一句正言且宜竊",
    "X30n0605_006:0761b19": "說耳。△二明功報。",
    "X30n0605_006:0761b20": "當知是人則如來使如來所遣行如來事。",
    "X30n0605_006:0761b21": "當知是人即如來使者明功報也須知經是如智",
    "X30n0605_006:0761b22": "所說說於如理今日行人秉此如教宣於如理即",
    "X30n0605_006:0761b23": "是如來所使也行如來事者以如智照如理為事",
    "X30n0605_006:0761b24": "今日行人依如教行如理即是行如來事也一如",
    "X30n0605_006:0761c01": "智一如理化眾生為事今日行人能有大悲以此",
    "X30n0605_006:0761c02": "經中真如之理為眾生說令得利益亦名行如來",
    "X30n0605_006:0761c03": "事矣如來所遣者觀智從如中來也行如來事者",
    "X30n0605_006:0761c04": "歷一切法無不真如真如即佛事也。△二明上品",
    "X30n0605_006:0761c05": "師。",
    "X30n0605_006:0761c06": "何況於大眾中廣為人說。",
    "X30n0605_006:0761c07": "此明上品略不格功報者以前下品望今上品此",
    "X30n0605_006:0761c08": "意可知也然此四科稱別者良以人譚上下之殊",
    "X30n0605_006:0761c09": "時有現未之異所以云也。△二總二初明逆者得",
    "X30n0605_006:0761c10": "罪。",
    "X30n0605_006:0761c11": "藥王若有惡人以不善心於一劫中現於佛前常毀",
    "X30n0605_006:0761c12": "罵佛其罪尚輕若人以一惡言毀訾在家出家讀誦",
    "X30n0605_006:0761c13": "法華經者其罪甚重。",
    "X30n0605_006:0761c14": "此總明五種法師逆者得罪順者得福然此中罪",
    "X30n0605_006:0761c15": "福不論福田濃瘠但約初後之心明其輕重至若",
    "X30n0605_006:0761c16": "初心學人既具煩惱或加障礙則所習事廢故獲",
    "X30n0605_006:0761c17": "罪多佛則平等惡不干逼豈能障礙故言罪輕供",
    "X30n0605_006:0761c18": "養亦爾此人有待若得供養所修事成故施之福",
    "X30n0605_006:0761c19": "勝佛則無待眾事滿足雖復供獻於佛無益故言",
    "X30n0605_006:0761c20": "報劣譬如王子在難供養所須其功甚大若辱王",
    "X30n0605_006:0761c21": "種獲罪不輕故罪福俱重若獻大王衣食為要事",
    "X30n0605_006:0761c22": "微汝欲侵陵不能致損故罪福俱薄。△二明順者",
    "X30n0605_006:0761c23": "獲福。",
    "X30n0605_006:0761c24": "藥王其有讀誦法華經者當知是人以佛莊嚴而自",
    "X30n0605_006:0762a01": "莊嚴則為如來肩所荷擔其所至方應隨向禮一心",
    "X30n0605_006:0762a02": "合掌恭敬供養尊重讚歎華香瓔珞末香塗香燒香",
    "X30n0605_006:0762a03": "繒葢幢幡衣服肴饌作諸伎樂人中上供而供養之",
    "X30n0605_006:0762a04": "應持天寶而以散之天上寶聚應以奉獻所以者何",
    "X30n0605_006:0762a05": "是人歡喜說法須臾聞之即得究竟阿耨多羅三藐",
    "X30n0605_006:0762a06": "三菩提故。",
    "X30n0605_006:0762a07": "以佛莊嚴者即是順之獲福佛用定慧莊嚴此人",
    "X30n0605_006:0762a08": "能修定慧故也為如來肩荷者在背為荷在肩名",
    "X30n0605_006:0762a09": "擔修非權非實法身之體即是為如來荷能權能",
    "X30n0605_006:0762a10": "實二智之用即是為如來擔隨所至方應隨向禮",
    "X30n0605_006:0762a11": "者上明以法為師今明堪為物師此人有所趣向",
    "X30n0605_006:0762a12": "悉與實相相應皆可敬順順即是向敬即是禮敬",
    "X30n0605_006:0762a13": "而順之及與供養等是則俱感勝福妙報者矣然",
    "X30n0605_006:0762a14": "此一科名總者以不分人之上下世之現未通明",
    "X30n0605_006:0762a15": "逆者罪生順者福報。",
    "X30n0605_006:0762a16": "爾時世尊欲重宣此義而說偈言。",
    "X30n0605_006:0762a17": "△二偈頌三初獎勸自行化他。",
    "X30n0605_006:0762a18": "若欲住佛道成就自然智常當勤供養受持法華者",
    "X30n0605_006:0762a19": "其有欲疾得一切種智慧當受持是經并供養持者。",
    "X30n0605_006:0762a20": "此兩行不頌長行但獎勸自行化他功福果報。△",
    "X30n0605_006:0762a21": "二頌師門別總二初頌別二初頌現世二初頌下",
    "X30n0605_006:0762a22": "品師二初明師相。",
    "X30n0605_006:0762a23": "若有能受持玅法華經者。",
    "X30n0605_006:0762a24": "△二明功報。",
    "X30n0605_006:0762b01": "當知佛所使愍念諸眾生。",
    "X30n0605_006:0762b02": "△二頌上品師二初明師相。",
    "X30n0605_006:0762b03": "諸有能受持妙法華經者。",
    "X30n0605_006:0762b04": "△二明功報。",
    "X30n0605_006:0762b05": "捨於清淨土愍眾故生此當知如是人自在所欲生",
    "X30n0605_006:0762b06": "能於此惡世廣說無上法應以天華香及天寶衣服",
    "X30n0605_006:0762b07": "天上玅寶聚供養說法者。",
    "X30n0605_006:0762b08": "△二頌來世二初超頌況出上品師二初頌師相。",
    "X30n0605_006:0762b09": "吾滅後惡世能持是經者。",
    "X30n0605_006:0762b10": "△二頌功報。",
    "X30n0605_006:0762b11": "當合掌禮敬如供養世尊上饌眾甘美及種種衣服",
    "X30n0605_006:0762b12": "供養是佛子冀得須臾聞。",
    "X30n0605_006:0762b13": "長行中本缺功報今偈則有。△二追頌下品師二",
    "X30n0605_006:0762b14": "初頌出人。",
    "X30n0605_006:0762b15": "若能於後世受持是經者。",
    "X30n0605_006:0762b16": "△二明功報。",
    "X30n0605_006:0762b17": "我遣在人中行於如來事。",
    "X30n0605_006:0762b18": "△二頌總二初頌逆者獲罪。",
    "X30n0605_006:0762b19": "若於一劫中常懷不善心作色而罵佛獲無量重罪",
    "X30n0605_006:0762b20": "其有讀誦持是法華經者須臾加惡言其罪復過彼。",
    "X30n0605_006:0762b21": "△二頌順者得福。",
    "X30n0605_006:0762b22": "有人求佛道而於一劫中合掌在我前以無數偈讚",
    "X30n0605_006:0762b23": "由是讚佛故得無量功德歎美持經者其福復過彼",
    "X30n0605_006:0762b24": "於八千億劫以最妙色聲及與香味觸供養持經者",
    "X30n0605_006:0762c01": "如是供養已若得須臾聞則應自欣慶我今獲大利。",
    "X30n0605_006:0762c02": "此四行明順之得福中有兩意初二行明經劫歎",
    "X30n0605_006:0762c03": "佛功利雖多不及讚美持經福報最勝次二行明",
    "X30n0605_006:0762c04": "極誠供養持者但彼略得聞經其功益勝況獲聞",
    "X30n0605_006:0762c05": "佛乘第一之說耶。△三頌歎經尊妙。",
    "X30n0605_006:0762c06": "藥王今告汝我所說諸經而於此經中法華最第一。",
    "X30n0605_006:0762c07": "△二歎所持之法示通經方軌二初長行二偈頌",
    "X30n0605_006:0762c08": "初文又二初歎經法五初約法歎。",
    "X30n0605_006:0762c09": "爾時佛復告藥王菩薩摩訶薩我所說經典無量千",
    "X30n0605_006:0762c10": "萬億已說今說當說而於其中此法華經最為難信",
    "X30n0605_006:0762c11": "難解藥王此經是諸佛祕要之藏不可分布妄授與",
    "X30n0605_006:0762c12": "人諸佛世尊之所守護從昔已來未曾顯說而此經",
    "X30n0605_006:0762c13": "者如來現在猶多怨嫉況滅度後。",
    "X30n0605_006:0762c14": "此約法亦曰格量歎也將已今當說諸經格量顯",
    "X30n0605_006:0762c15": "今最勝也已者大品已上漸頓諸說也今者同一",
    "X30n0605_006:0762c16": "座席謂無量義經也當者謂涅槃也大品等漸頓",
    "X30n0605_006:0762c17": "諸說皆帶方便取信為易無量義一生無量無量",
    "X30n0605_006:0762c18": "未還一是亦易信今法華論法則一切差別融通",
    "X30n0605_006:0762c19": "歸一論人則師弟本迹俱皆久遠人法悉與昔異",
    "X30n0605_006:0762c20": "故難信解當鋒難事法華已說涅槃在後則可信",
    "X30n0605_006:0762c21": "也祕要藏者隱而不說為祕總一切法為要真如",
    "X30n0605_006:0762c22": "實相包蘊為藏不可分布者法妙難信深智可授",
    "X30n0605_006:0762c23": "無智不信謗乃獲罪故不可妄說也從昔已來等",
    "X30n0605_006:0762c24": "者於三藏中不說二乘作佛亦不明師弟本迹方",
    "X30n0605_006:0763a01": "等般若雖說實相之藏亦未說五乘作佛亦未發",
    "X30n0605_006:0763a02": "迹顯本頓漸諸經皆未融會故名為祕此法華經",
    "X30n0605_006:0763a03": "具說昔所祕法即是開祕密藏亦即是秘密藏如",
    "X30n0605_006:0763a04": "此祕藏從昔守護今方顯說也猶多怨嫉者四十",
    "X30n0605_006:0763a05": "餘年不得即說今雖欲說而五千尋退佛世尚爾",
    "X30n0605_006:0763a06": "何況未來理在難化也。△二約人歎。",
    "X30n0605_006:0763a07": "藥王當知如來滅後其能書持讀誦供養為他人說",
    "X30n0605_006:0763a08": "者如來則為以衣覆之又為他方現在諸佛之所護",
    "X30n0605_006:0763a09": "念是人有大信力及志願力諸善根力當知是人與",
    "X30n0605_006:0763a10": "如來共宿則為如來手摩其頭。",
    "X30n0605_006:0763a11": "此法在人則人尊如來衣覆者即修學大忍是為",
    "X30n0605_006:0763a12": "衣也如上文云如來莊嚴是矣佛護念者實相為",
    "X30n0605_006:0763a13": "佛實智為子尊崇實相發生實智即為諸佛之所",
    "X30n0605_006:0763a14": "護念是人有大信力等者四信為信力四弘為願",
    "X30n0605_006:0763a15": "力大智為善根力信則信理理即法身志願是立",
    "X30n0605_006:0763a16": "行行即解脫也善根根固難動此即般若當知三",
    "X30n0605_006:0763a17": "力即三德祕密之藏初心棲此與佛不殊故名與",
    "X30n0605_006:0763a18": "如來共宿也手摩頭者此人以願力善力自行權",
    "X30n0605_006:0763a19": "實以為機感機感名頭如來以化他權實二智名",
    "X30n0605_006:0763a20": "手開發前人自行權實之頭感應道交故言摩頭",
    "X30n0605_006:0763a21": "摩頭即授記也。△三約處歎。",
    "X30n0605_006:0763a22": "藥王在在處處若說若讀若誦若書若經卷所住之",
    "X30n0605_006:0763a23": "處皆應起七寶塔極令高廣嚴飾不須復安舍利所",
    "X30n0605_006:0763a24": "以者何此中已有如來全身此塔應以一切華香瓔",
    "X30n0605_006:0763b01": "珞繒葢幢幡伎樂歌頌供養恭敬尊重讚歎若有人",
    "X30n0605_006:0763b02": "得見此塔禮拜供養當知是等皆近阿耨多羅三藐",
    "X30n0605_006:0763b03": "三菩提。",
    "X30n0605_006:0763b04": "此經在處即處貴夫佛生處得道轉法輪入涅槃",
    "X30n0605_006:0763b05": "等處凡法王所遊歷處皆應起塔然此經是法身",
    "X30n0605_006:0763b06": "生處得道之場法輪正體大涅槃窟此經所在須",
    "X30n0605_006:0763b07": "塔供養不須復安舍利者如釋論云碎骨是生身",
    "X30n0605_006:0763b08": "舍利經卷是法身舍利此經既是法身舍利不須",
    "X30n0605_006:0763b09": "更安生身舍利生法二身各有全碎記云生身全",
    "X30n0605_006:0763b10": "碎如釋迦多寶法身二者諸方便教即法身碎也",
    "X30n0605_006:0763b11": "今經一寶相即法身全也四教五時委簡可見故",
    "X30n0605_006:0763b12": "知諸經全碎相半唯此法華法身全身更無餘法",
    "X30n0605_006:0763b13": "皆入實故。△四約因歎。",
    "X30n0605_006:0763b14": "藥王多有人在家出家行菩薩道若不能得見聞讀",
    "X30n0605_006:0763b15": "誦書持供養是法華經者當知是人未善行菩薩道",
    "X30n0605_006:0763b16": "若有得聞是經典者乃能善行菩薩之道。",
    "X30n0605_006:0763b17": "若未善行菩薩道者謂稟前三教是碎散法身舍",
    "X30n0605_006:0763b18": "利未能巧度若入圓教即是全身舍利方能巧度",
    "X30n0605_006:0763b19": "始名善行也。△五約果歎五初明近果。",
    "X30n0605_006:0763b20": "其有眾生求佛道者若見若聞是法華經聞已信解",
    "X30n0605_006:0763b21": "受持者當知是人得近阿耨多羅三藐三菩提。",
    "X30n0605_006:0763b22": "得近三菩提者即同安樂行中名為近處此菩提",
    "X30n0605_006:0763b23": "果以佛眼佛智知見處為體有二種一初心菩提",
    "X30n0605_006:0763b24": "二後心菩提今言近者正近初住菩提又望圓果",
    "X30n0605_006:0763c01": "而修圓因得似解者名之為近前約因歎若修通",
    "X30n0605_006:0763c02": "別因即是未善行耳謂去圓果遠也若修圓因即",
    "X30n0605_006:0763c03": "是善行去圓果近矣今以圓如實智為因還用為",
    "X30n0605_006:0763c04": "果道前真如即是正因道中真如即為緣因亦名",
    "X30n0605_006:0763c05": "了因道後真如即是圓果故普賢觀云大乘因者",
    "X30n0605_006:0763c06": "即是實相大乘果者亦是實相釋論云初觀實相",
    "X30n0605_006:0763c07": "名因觀竟名果就理而論真如實相無當因果亦",
    "X30n0605_006:0763c08": "非前後若約眾生修行則有前後及因果也。△二",
    "X30n0605_006:0763c09": "開譬。",
    "X30n0605_006:0763c10": "藥王譬如有人渴乏須水於彼高原穿鑿求之猶見",
    "X30n0605_006:0763c11": "乾土知水尚遠施功不已轉見濕土遂漸至泥其心",
    "X30n0605_006:0763c12": "決定知水必近。",
    "X30n0605_006:0763c13": "眾生之心具諸煩惱名高原修習觀智名穿鑿方",
    "X30n0605_006:0763c14": "證理味如得清水若約圓觀中道非空非假而照",
    "X30n0605_006:0763c15": "空假如漸至溼泥若入初住發真中解即破無明",
    "X30n0605_006:0763c16": "如泥澄清得見中道如見清水故法華論云法性",
    "X30n0605_006:0763c17": "水當知次第即其謂也若約教門釋者土譬經教",
    "X30n0605_006:0763c18": "水喻中道教詮中道如土含水三藏教門未詮中",
    "X30n0605_006:0763c19": "道猶如乾土方等般若帶於方便說中道義如見",
    "X30n0605_006:0763c20": "溼土法華教正直顯露說無上道如見泥因法華",
    "X30n0605_006:0763c21": "教生聞思修即悟中道真見佛性所發真慧不復",
    "X30n0605_006:0763c22": "依文如獲清水無復土相故華嚴云十住菩薩所",
    "X30n0605_006:0763c23": "有慧身不由他悟者即其謂矣。△三合譬。",
    "X30n0605_006:0763c24": "菩薩亦復如是若未聞未解未能修習是法華經當",
    "X30n0605_006:0764a01": "知是人去阿耨多羅三藐三菩提尚遠若得聞解思",
    "X30n0605_006:0764a02": "惟修習必知得近阿耨多羅三藐三菩提。",
    "X30n0605_006:0764a03": "於法華中獲聞思修即是圓觀三慧方能近果非",
    "X30n0605_006:0764a04": "三藏方等般若教中聞思修也言合譬者應以上",
    "X30n0605_006:0764a05": "文穿鑿等三義對今聞思修三慧其義宛齊故言",
    "X30n0605_006:0764a06": "合也。△四釋近。",
    "X30n0605_006:0764a07": "所以者何一切菩薩阿耨多羅三藐三菩提皆屬此",
    "X30n0605_006:0764a08": "經此經開方便門示真實相是法華經藏深固幽遠",
    "X30n0605_006:0764a09": "無人能到今佛教化成就菩薩而為開示。",
    "X30n0605_006:0764a10": "此明得近意一切菩薩者明諸權因也三菩提者",
    "X30n0605_006:0764a11": "明一切權果也此權因權果皆攝屬此經如乾溼",
    "X30n0605_006:0764a12": "等土悉依於水故言攝屬也問方便當體是門為",
    "X30n0605_006:0764a13": "通實相故為門答具二義為實相門可解當體是",
    "X30n0605_006:0764a14": "門者如華嚴尋善知識得種種法門如算沙觀海",
    "X30n0605_006:0764a15": "等此二法門各有開閉昔不言三是方便故其門",
    "X30n0605_006:0764a16": "掩今說三是方便故其門開昔不說一是真實故",
    "X30n0605_006:0764a17": "實門掩今說一是真實故實門開二者此方便復",
    "X30n0605_006:0764a18": "通實相故三乘方便為一乘門實相亦二義一當",
    "X30n0605_006:0764a19": "體虗通故名之為門如淨名不二門華嚴法界門",
    "X30n0605_006:0764a20": "等二能通方便作門又作三慧釋一切皆屬此經",
    "X30n0605_006:0764a21": "即圓聞慧也此經開方便即圓思慧也示真實相",
    "X30n0605_006:0764a22": "者即圓修慧也此三幽遠佛今開示即得覩真。△",
    "X30n0605_006:0764a23": "五揀非。",
    "X30n0605_006:0764a24": "藥王若有菩薩聞是法華經驚疑怖畏當知是為新",
    "X30n0605_006:0764b01": "發意菩薩若聲聞人聞是經驚疑怖畏當知是為增",
    "X30n0605_006:0764b02": "上慢者。",
    "X30n0605_006:0764b03": "若菩薩聞此說而驚疑聲聞上慢此等悉是乾土",
    "X30n0605_006:0764b04": "尚非溼土況見水耶。△二示方軌二初示方法三",
    "X30n0605_006:0764b05": "初標章。",
    "X30n0605_006:0764b06": "藥王若有善男子善女人如來滅後欲為四眾說是",
    "X30n0605_006:0764b07": "法華經者云何應說是善男子善女人入如來室著",
    "X30n0605_006:0764b08": "如來衣坐如來座爾乃應為四眾廣說斯經。",
    "X30n0605_006:0764b09": "標章者謂標衣座室三以作弘通之方軌問何故",
    "X30n0605_006:0764b10": "須約三法而明答若一往就事論者凡說法時必",
    "X30n0605_006:0764b11": "先升堂嚴整衣服然後就座敷演舉揚葢常儀耳。",
    "X30n0605_006:0764b12": "△二解釋。",
    "X30n0605_006:0764b13": "如來室者一切眾生中大慈悲心是如來衣者柔和",
    "X30n0605_006:0764b14": "忍辱是如來座者一切法空是。",
    "X30n0605_006:0764b15": "△三勸修。",
    "X30n0605_006:0764b16": "安住是中然後以不懈怠心為諸菩薩及四眾廣說",
    "X30n0605_006:0764b17": "是法華經。",
    "X30n0605_006:0764b18": "五種法師用此三法自軌故云安住是中用此化",
    "X30n0605_006:0764b19": "他故云然後以不懈怠心等此勸修也修如來室",
    "X30n0605_006:0764b20": "即大慈悲是若就同體即法身也若被眾生即解",
    "X30n0605_006:0764b21": "脫也能令眾生會於同體即是般若修如來衣若",
    "X30n0605_006:0764b22": "就所覆即法身也若就能覆嚴身即寂滅忍是般",
    "X30n0605_006:0764b23": "若也若就和光利物即解脫也修如來座若就能",
    "X30n0605_006:0764b24": "坐即般若也若就所坐即法身也身座冥稱即解",
    "X30n0605_006:0764c01": "脫也又大慈安樂即資成軌也柔和伏瞋斷惑即",
    "X30n0605_006:0764c02": "觀照軌也坐座即法身真性軌也。△二明利益五",
    "X30n0605_006:0764c03": "初遣化人。",
    "X30n0605_006:0764c04": "藥王我於餘國遣化人為其集聽法眾。",
    "X30n0605_006:0764c05": "若初心未淳止可遣化人未可遣化四眾八部若",
    "X30n0605_006:0764c06": "見天龍倚此自高妨損其道故不可令見況見佛。",
    "X30n0605_006:0764c07": "△二遣化四眾。",
    "X30n0605_006:0764c08": "亦遣化比丘比丘尼優婆塞優婆夷聽其說法是諸",
    "X30n0605_006:0764c09": "化人聞法信受隨順不逆。",
    "X30n0605_006:0764c10": "△三遣八部。",
    "X30n0605_006:0764c11": "若說法者在空閑處我時廣遣天龍鬼神乾闥婆阿",
    "X30n0605_006:0764c12": "修羅等聽其說法。",
    "X30n0605_006:0764c13": "△四見佛身。",
    "X30n0605_006:0764c14": "我雖在異國時時令說法者得見我身。",
    "X30n0605_006:0764c15": "若心無倚著則堪見佛況復天龍況得總持自證",
    "X30n0605_006:0764c16": "利益耶。△五與總持。",
    "X30n0605_006:0764c17": "若於此經忘失句逗我還為說令得具足。",
    "X30n0605_006:0764c18": "忘失句逗者字本作讀葢音逗逗者止也三軍逗",
    "X30n0605_006:0764c19": "留而不進即其事也。",
    "X30n0605_006:0764c20": "爾時世尊欲重宣此義而說偈言。",
    "X30n0605_006:0764c21": "△二偈頌三初總勸。",
    "X30n0605_006:0764c22": "欲捨諸懈怠應當聽此經是經難得聞信受者亦難。",
    "X30n0605_006:0764c23": "此一行總勸不頌長行勸者普告四眾精進受持",
    "X30n0605_006:0764c24": "恒沙劫內罕遇傳弘無量國中難聞名字故當悉",
    "X30n0605_006:0765a01": "力盡誠聽習斯經也。△二頌長行二初頌歎經法",
    "X30n0605_006:0765a02": "中約果歎二初頌開譬。",
    "X30n0605_006:0765a03": "如人渴須水穿鑿於高原猶見乾燥土知去水尚遠",
    "X30n0605_006:0765a04": "漸見濕土泥決定知近水。",
    "X30n0605_006:0765a05": "△二頌合譬。",
    "X30n0605_006:0765a06": "藥王汝當知如是諸人等不聞法華經去佛智甚遠",
    "X30n0605_006:0765a07": "若聞是深經決了聲聞法是諸經之王聞已諦思惟",
    "X30n0605_006:0765a08": "當知此人等近於佛智慧。",
    "X30n0605_006:0765a09": "頌合譬略不頌餘三近果釋近揀非等也。△二頌",
    "X30n0605_006:0765a10": "示方軌二初頌方軌三初頌標章。",
    "X30n0605_006:0765a11": "若人說此經應入如來室著於如來衣而坐如來座",
    "X30n0605_006:0765a12": "處眾無所畏廣為分別說。",
    "X30n0605_006:0765a13": "△二頌解釋。",
    "X30n0605_006:0765a14": "大慈悲為室柔和忍辱衣諸法空為座處此為說法。",
    "X30n0605_006:0765a15": "△三頌勸修。",
    "X30n0605_006:0765a16": "若說此經時有人惡口罵加刀杖瓦石念佛故應忍。",
    "X30n0605_006:0765a17": "此三行半頌方軌方謂方法軌則末世弘演當修",
    "X30n0605_006:0765a18": "此衣座室三而為大訓或遇惡魔逆境罵詈毀辱",
    "X30n0605_006:0765a19": "副以刀杖瓦石等當思佛誡彌須安忍可也。△二",
    "X30n0605_006:0765a20": "頌利益六初總明五益意。",
    "X30n0605_006:0765a21": "我千萬億土現淨堅固身於無量億劫為眾生說法。",
    "X30n0605_006:0765a22": "總明如來以五事利益之意正由應身徧滿十方",
    "X30n0605_006:0765a23": "能為五事守護行人。△二頌遣四眾。",
    "X30n0605_006:0765a24": "若我滅度後能說此經者我遣化四眾比丘比丘尼",
    "X30n0605_006:0765b01": "及清信士女供養於法師。",
    "X30n0605_006:0765b02": "△三頌遣化人。",
    "X30n0605_006:0765b03": "引導諸眾生集之令聽法若人欲加惡刀杖及瓦石",
    "X30n0605_006:0765b04": "則遣變化人為之作衛護。",
    "X30n0605_006:0765b05": "△四頌與總持。",
    "X30n0605_006:0765b06": "若說法之人獨在空閑處寂寞無人聲讀誦此經典",
    "X30n0605_006:0765b07": "我爾時為現清淨光明身若忘失章句為說令通利。",
    "X30n0605_006:0765b08": "△五頌見佛身。",
    "X30n0605_006:0765b09": "若人具是德或為四眾說空處讀誦經皆得見我身。",
    "X30n0605_006:0765b10": "△六頌遣八部眾。",
    "X30n0605_006:0765b11": "若人在空閑我遣天龍王夜叉鬼神等為作聽法眾",
    "X30n0605_006:0765b12": "是人樂說法分別無罣礙諸佛護念故能令大眾喜。",
    "X30n0605_006:0765b13": "△六結勸。",
    "X30n0605_006:0765b14": "若親近法師速得菩薩道隨順是師學得見恒沙佛。",
    "X30n0605_006:0765b15": "△二釋見寶塔二初申品目。",
    "X30n0605_006:0765b16": "玅法蓮華經見寶塔品第十一",
    "X30n0605_006:0765b17": "梵言塔婆或偷婆此翻方墳或靈廟支提等謂無",
    "X30n0605_006:0765b18": "骨身也此塔既有全身不散則不稱支提阿含明",
    "X30n0605_006:0765b19": "四支徵(知倚切)謂生處得道轉法輪入滅四處起塔",
    "X30n0605_006:0765b20": "今此寶塔是先佛入滅之支徵故經云佛三種身",
    "X30n0605_006:0765b21": "從此經生諸佛於此而坐道場諸佛於此而轉法",
    "X30n0605_006:0765b22": "輪諸佛於此而般涅槃秖此法華即是三世諸佛",
    "X30n0605_006:0765b23": "之四支徵故先佛已居今佛並坐當佛亦然此塔",
    "X30n0605_006:0765b24": "涌出明現顯此事四眾皆覩故言見寶塔品。△二",
    "X30n0605_006:0765c01": "釋經文二初長行二偈頌初文又三初明多寶涌",
    "X30n0605_006:0765c02": "現二明分身遠集三明釋迦唱募初文又六初塔",
    "X30n0605_006:0765c03": "現之相。",
    "X30n0605_006:0765c04": "爾時佛前有七寶塔高五百由旬縱廣二百五十由",
    "X30n0605_006:0765c05": "旬從地涌出住在空中種種寶物而莊校之五千欄",
    "X30n0605_006:0765c06": "楯龕室千萬無數幢幡以為嚴飾垂寶瓔珞寶鈴萬",
    "X30n0605_006:0765c07": "億而懸其上四面皆出多摩羅跋栴檀之香充徧世",
    "X30n0605_006:0765c08": "界其諸幡葢以金銀瑠璃硨磲瑪碯真珠玫瑰七寶",
    "X30n0605_006:0765c09": "合成高至四天王宮。",
    "X30n0605_006:0765c10": "七寶為塔者明法身之地以性得七覺七聖之財",
    "X30n0605_006:0765c11": "寶耳塔者實相之境法身所依處也高五百由旬",
    "X30n0605_006:0765c12": "者是二萬里豎明因中萬行果上萬德也廣二百",
    "X30n0605_006:0765c13": "五十由旬即是一萬里橫用萬善莊嚴也地者無",
    "X30n0605_006:0765c14": "明心地也以無所破破於無明以無所住住第一",
    "X30n0605_006:0765c15": "義空種種寶物者眾多定慧莊校也欄楯是總持",
    "X30n0605_006:0765c16": "也龕室千萬者是無量慈悲之室亦是無量空舍",
    "X30n0605_006:0765c17": "也幢幡是神通勝相也垂寶瓔珞者是四十地功",
    "X30n0605_006:0765c18": "德上用莊嚴法身下被眾生也寶鈴萬億者謂八",
    "X30n0605_006:0765c19": "音四辨也四面出香者四諦道風吹四德香也高",
    "X30n0605_006:0765c20": "至四天王宮者窮四諦理也今文但約表對法門",
    "X30n0605_006:0765c21": "就理釋之若欲窮諸事相上文備之。△二諸天供",
    "X30n0605_006:0765c22": "養。",
    "X30n0605_006:0765c23": "三十三天雨天曼陀羅華供養寶塔餘諸天龍夜叉",
    "X30n0605_006:0765c24": "乾闥婆阿修羅迦樓羅緊那羅摩睺羅伽人非人等",
    "X30n0605_006:0766a01": "千萬億眾以一切華香瓔珞幡葢伎樂供養寶塔恭",
    "X30n0605_006:0766a02": "敬尊重讚歎。",
    "X30n0605_006:0766a03": "三十三天總名忉利葢欲界第二天也居須彌山",
    "X30n0605_006:0766a04": "頂依地而住亦名地居天須彌高廣之相暨天華",
    "X30n0605_006:0766a05": "四色龍鬼八部等者皆如上釋約理釋者三十心",
    "X30n0605_006:0766a06": "為三十十地為一等覺為一妙覺為一合為三十",
    "X30n0605_006:0766a07": "三同依實相境也雨天曼陀羅者初心亦具四十",
    "X30n0605_006:0766a08": "二地功德後心亦爾皆以四十地所有因華歸向",
    "X30n0605_006:0766a09": "法身也餘諸天龍下即是內凡外凡等亦依實相",
    "X30n0605_006:0766a10": "向果行因也。△三多寶稱歎。",
    "X30n0605_006:0766a11": "爾時寶塔中出大音聲歎言善哉善哉釋迦牟尼世",
    "X30n0605_006:0766a12": "尊能以平等大慧教菩薩法佛所護念妙法華經為",
    "X30n0605_006:0766a13": "大眾說如是如是釋迦牟尼世尊如所說者皆是真",
    "X30n0605_006:0766a14": "實。",
    "X30n0605_006:0766a15": "此多寶稱歎釋迦正是證前開權顯實不虗也平",
    "X30n0605_006:0766a16": "等大慧者即是諸佛智慧如前行步平正義也然",
    "X30n0605_006:0766a17": "平等有二一法平等即大慧所觀中道理也二眾",
    "X30n0605_006:0766a18": "生平等謂一切眾生皆用因理以至於果同得佛",
    "X30n0605_006:0766a19": "慧也若所觀理與眾生異不名大慧大者如前高",
    "X30n0605_006:0766a20": "廣之義若約觀心者空觀豎等假觀橫等中觀橫",
    "X30n0605_006:0766a21": "豎平等平等雙照即是平等大慧也如是如是者",
    "X30n0605_006:0766a22": "一如法相是歎佛所說稱於實故二如根性是歎",
    "X30n0605_006:0766a23": "佛至第五時方說法華不差機故皆是真實者如",
    "X30n0605_006:0766a24": "法相說故言真實也。△四時眾驚疑二初得法喜。",
    "X30n0605_006:0766b01": "爾時四眾見大寶塔住在空中又聞塔中所出音聲",
    "X30n0605_006:0766b02": "皆得法喜。",
    "X30n0605_006:0766b03": "聞法適意故歡喜也。△二眾疑怪。",
    "X30n0605_006:0766b04": "怪未曾有從座而起恭敬合掌却住一面。",
    "X30n0605_006:0766b05": "怪未曾有故驚疑也將顯無窮之遠本故現高廣",
    "X30n0605_006:0766b06": "之塔婆其四眾心眼既驚則二尊敷化有憑矣。△",
    "X30n0605_006:0766b07": "五大樂說問三初問何因有此塔。",
    "X30n0605_006:0766b08": "爾時有菩薩摩訶薩名大樂說知一切世間天人阿",
    "X30n0605_006:0766b09": "脩羅等心之所疑而白佛言世尊以何因緣有此寶",
    "X30n0605_006:0766b10": "塔。",
    "X30n0605_006:0766b11": "△二問何故塔從地出。",
    "X30n0605_006:0766b12": "從地涌出。",
    "X30n0605_006:0766b13": "△三問何故發是音聲。",
    "X30n0605_006:0766b14": "又於其中發是音聲。",
    "X30n0605_006:0766b15": "△六如來答三初答第二問。",
    "X30n0605_006:0766b16": "爾時佛告大樂說菩薩此寶塔中有如來全身乃往",
    "X30n0605_006:0766b17": "過去東方無量千萬億阿僧祗世界國名寶淨彼中",
    "X30n0605_006:0766b18": "有佛號曰多寶其佛行菩薩道時作大誓願若我成",
    "X30n0605_006:0766b19": "佛滅度之後於十方國土有說法華經處我之塔廟",
    "X30n0605_006:0766b20": "為聽是經故涌現其前為作證明讚言善哉。",
    "X30n0605_006:0766b21": "先答第二上問何故從地涌出佛今答云此佛有",
    "X30n0605_006:0766b22": "願為證法華故從地涌出耳。△二追答第一問。",
    "X30n0605_006:0766b23": "彼佛成道已臨滅度時於天人大眾中告諸比丘我",
    "X30n0605_006:0766b24": "滅度後欲供養我全身者應起一大塔。",
    "X30n0605_006:0766c01": "追答第一上問以何因緣有此寶塔今答云由彼",
    "X30n0605_006:0766c02": "佛臨滅度時有命令造此塔也。△三答第三問。",
    "X30n0605_006:0766c03": "其佛以神通願力十方世界在在處處若有說法華",
    "X30n0605_006:0766c04": "經者彼之寶塔皆涌出其前全身在於塔中讚言善",
    "X30n0605_006:0766c05": "哉善哉大樂說今多寶如來塔聞說法華經故從地",
    "X30n0605_006:0766c06": "涌出讚言善哉善哉。",
    "X30n0605_006:0766c07": "上問何故發是音聲佛今答云彼佛為作證明故",
    "X30n0605_006:0766c08": "發是音聲也釋論明多寶佛不得說法而取滅度",
    "X30n0605_006:0766c09": "師解不爾彼佛告諸比丘比丘受化人何謂不說",
    "X30n0605_006:0766c10": "當是多寶亦得開三但不得至法華顯實故釋論",
    "X30n0605_006:0766c11": "云不得說法耳以是義故雖復滅度在在處處凡",
    "X30n0605_006:0766c12": "有說法華經便隨喜作證也多寶以因中誓願果",
    "X30n0605_006:0766c13": "上神通為作證明故發是音聲耳。△二分身遠集",
    "X30n0605_006:0766c14": "七初樂說請見多寶。",
    "X30n0605_006:0766c15": "是時大樂說菩薩以如來神力故白佛言世尊我等",
    "X30n0605_006:0766c16": "願欲見此佛身。",
    "X30n0605_006:0766c17": "以如來神力者然欲開塔須集分身分身既集即",
    "X30n0605_006:0766c18": "應付囑以付囑故須召下方下方既出即應開近",
    "X30n0605_006:0766c19": "顯遠此是大事之由豈非佛神力令問也。△二應",
    "X30n0605_006:0766c20": "集分身。",
    "X30n0605_006:0766c21": "佛告大樂說菩薩摩訶薩是多寶佛有深重願若我",
    "X30n0605_006:0766c22": "寶塔為聽法華經故出於諸佛前時其有欲以我身",
    "X30n0605_006:0766c23": "示四眾者彼佛分身諸佛在於十方世界說法盡還",
    "X30n0605_006:0766c24": "集一處然後我身乃出現耳大樂說我分身諸佛在",
    "X30n0605_006:0767a01": "於十方世界說法者今應當集。",
    "X30n0605_006:0767a02": "△三樂說請集。",
    "X30n0605_006:0767a03": "大樂說白佛言世尊我等亦願欲見世尊分身諸佛",
    "X30n0605_006:0767a04": "禮拜供養。",
    "X30n0605_006:0767a05": "△四放光遠召。",
    "X30n0605_006:0767a06": "爾時佛放白毫一光即見東方五百萬億那由他恒",
    "X30n0605_006:0767a07": "河沙等國土諸佛彼諸國土皆以玻[王*梨]為地寶樹寶",
    "X30n0605_006:0767a08": "衣以為莊嚴無數千萬億菩薩充滿其中徧張寶幔",
    "X30n0605_006:0767a09": "寶網羅上彼國諸佛以大妙音而說諸法及見無量",
    "X30n0605_006:0767a10": "千萬億菩薩徧滿諸國為眾說法南西北方四維上",
    "X30n0605_006:0767a11": "下白毫相光所照之處亦復如是。",
    "X30n0605_006:0767a12": "所以白毫光照東方者葢東是方之首故先照之",
    "X30n0605_006:0767a13": "耳其後四維上下十方俱照光所被處依正莊嚴",
    "X30n0605_006:0767a14": "等無有異。△五諸佛同來。",
    "X30n0605_006:0767a15": "爾時十方諸佛各告眾菩薩言善男子我今應往娑",
    "X30n0605_006:0767a16": "婆世界釋迦牟尼佛所并供養多寶如來寶塔。",
    "X30n0605_006:0767a17": "既十方佛各告諸菩薩言我今應往娑婆其同來",
    "X30n0605_006:0767a18": "之義明矣。△六嚴淨國界三初變娑婆。",
    "X30n0605_006:0767a19": "時娑婆世界即變清淨瑠璃為地寶樹莊嚴黃金為",
    "X30n0605_006:0767a20": "繩以界八道無諸聚落村營城邑大海江河山川林",
    "X30n0605_006:0767a21": "藪燒大寶香曼陀羅華徧布其地以寶網幔羅覆其",
    "X30n0605_006:0767a22": "上懸諸寶鈴唯留此會眾移諸天人置於他土是時",
    "X30n0605_006:0767a23": "諸佛各將一大菩薩以為侍者至娑婆世界各到寶",
    "X30n0605_006:0767a24": "樹下一一寶樹高五百由旬枝葉華菓次第莊嚴諸",
    "X30n0605_006:0767b01": "寶樹下皆有師子之座高五由旬亦以大寶而校飾",
    "X30n0605_006:0767b02": "之爾時諸佛各於諸座結跏趺坐如是展轉徧滿三",
    "X30n0605_006:0767b03": "千大千世界而於釋迦牟尼佛一方所分之身猶故",
    "X30n0605_006:0767b04": "未盡。",
    "X30n0605_006:0767b05": "初變娑婆者娑婆梵語新云索訶即釋迦統王之",
    "X30n0605_006:0767b06": "一境其間有百億日月所照名大千界也。△二變",
    "X30n0605_006:0767b07": "八方。",
    "X30n0605_006:0767b08": "時釋迦牟尼佛欲容受所分身諸佛故八方各更變",
    "X30n0605_006:0767b09": "二百萬億那由他國皆令清淨無有地獄餓鬼畜生",
    "X30n0605_006:0767b10": "及阿修羅又移諸天人置於他土所化之國亦以瑠",
    "X30n0605_006:0767b11": "璃為地寶樹莊嚴樹高五百由旬枝葉華菓次第嚴",
    "X30n0605_006:0767b12": "飾樹下皆有寶師子座高五由旬種種諸寶以為莊",
    "X30n0605_006:0767b13": "校亦無大海江河及目真鄰陀山摩訶目真鄰陀山",
    "X30n0605_006:0767b14": "鐵圍山大鐵圍山須彌山等諸山王通為一佛國土",
    "X30n0605_006:0767b15": "寶地平正寶交露幔徧覆其上懸諸幡葢燒大寶香",
    "X30n0605_006:0767b16": "諸天寶華徧布其地。",
    "X30n0605_006:0767b17": "次變二百那由他者那由或云那術或那由多一",
    "X30n0605_006:0767b18": "百洛叉為俱胝二俱胝為一阿庾多二阿庾多為",
    "X30n0605_006:0767b19": "那由他此當萬億數也今云二百萬億那由他者",
    "X30n0605_006:0767b20": "則增廣浩渺殆非凡情所能計也諸佛境界甚深",
    "X30n0605_006:0767b21": "若此目真鄰陀此云石山摩訶云大山王者此如",
    "X30n0605_006:0767b22": "華嚴中雪山香山等十山王也寶交露幔者謂以",
    "X30n0605_006:0767b23": "眾寶交錯而為帳既依空陳設上無遮蔽故云露",
    "X30n0605_006:0767b24": "耳。△三重更變。",
    "X30n0605_006:0767c01": "釋迦牟尼佛為諸佛當來坐故復於八方各更變二",
    "X30n0605_006:0767c02": "百萬億那由他國皆令清淨無有地獄餓鬼畜生及",
    "X30n0605_006:0767c03": "阿修羅又移諸天人置於他土所化之國亦以瑠璃",
    "X30n0605_006:0767c04": "為地寶樹莊嚴樹高五百由旬枝葉華菓次第莊嚴",
    "X30n0605_006:0767c05": "樹下皆有寶師子座高五由旬亦以大寶而校飾之",
    "X30n0605_006:0767c06": "亦無大海江河及目真鄰陀山摩訶目真鄰陀山鐵",
    "X30n0605_006:0767c07": "圍山大鐵圍山須彌山等諸山王通為一佛國土寶",
    "X30n0605_006:0767c08": "地平正寶交露幔徧覆其上懸諸幡葢燒大寶香諸",
    "X30n0605_006:0767c09": "天寶華徧布其地爾時東方釋迦牟尼佛所分之身",
    "X30n0605_006:0767c10": "百千萬億那由他恒河沙等國土中諸佛各各說法",
    "X30n0605_006:0767c11": "來集於此如是次第十方諸佛皆悉來集坐於八方",
    "X30n0605_006:0767c12": "爾時一一方四百萬億那由他國土諸佛如來徧滿",
    "X30n0605_006:0767c13": "其中。",
    "X30n0605_006:0767c14": "此三變土淨者以放光遠召分身來集故須變穢",
    "X30n0605_006:0767c15": "為淨以諸分身本居淨土故也疏云放光遠召三",
    "X30n0605_006:0767c16": "變土淨者此正由三昧二昧有三初變娑婆是背",
    "X30n0605_006:0767c17": "捨能變穢為淨次變二百那由他是勝處轉變自",
    "X30n0605_006:0767c18": "在後變二百那由他是一切處於境無礙又初一",
    "X30n0605_006:0767c19": "變淨表淨除四住也次一變淨表淨除塵沙也後",
    "X30n0605_006:0767c20": "一變淨表淨除無明也今詳考斯文驗知初是就",
    "X30n0605_006:0767c21": "同居變穢為淨也次變同居為方便三變方便為",
    "X30n0605_006:0767c22": "實報固無疑矣何則文中自云變穢為淨則同居",
    "X30n0605_006:0767c23": "明矣次云勝處方便明矣其次云於境無礙則實",
    "X30n0605_006:0767c24": "報明矣所以仍將三惑敵對三變其義愈明所以",
    "X30n0605_006:0768a01": "緣合時會機感相投佛力冥加依正相攝因果互",
    "X30n0605_006:0768a02": "融故致爾耳次文云八背捨者一內有色相外觀",
    "X30n0605_006:0768a03": "色多乃至滅受想是名八背捨也一內有色相外",
    "X30n0605_006:0768a04": "觀色少若好若醜乃至白勝處此名八勝處也青",
    "X30n0605_006:0768a05": "黃赤白地水火風空識等名十一切處也然世間",
    "X30n0605_006:0768a06": "所有諸法此十種收盡故名一切處所謂普也徧",
    "X30n0605_006:0768a07": "也一切之言何所不該今明三變土而及此者良",
    "X30n0605_006:0768a08": "以欲明大聖威神諸佛境界身通自在小大相容",
    "X30n0605_006:0768a09": "依正互攝所以於一毛端現寶王剎坐微塵裏轉",
    "X30n0605_006:0768a10": "大法輪能擲大千置於他方無去來相能促一劫",
    "X30n0605_006:0768a11": "以為七日能延七日以為一劫能以大海澍一毛",
    "X30n0605_006:0768a12": "竅不撓龜魚如是神變推其本源至若法身大士",
    "X30n0605_006:0768a13": "妙覺果人修因之時莫不從背捨勝處諸禪定門",
    "X30n0605_006:0768a14": "觀練熏修自淺之深而得之也今之所明正謂因",
    "X30n0605_006:0768a15": "該果海果徹因源故得依正互融因果交徹者也",
    "X30n0605_006:0768a16": "今者欲顯如來劫塵壽量故須先現變化神通事",
    "X30n0605_006:0768a17": "不孤起由緣乃興斯之謂矣。△七與欲開塔五初",
    "X30n0605_006:0768a18": "諸佛問訊說法。",
    "X30n0605_006:0768a19": "是時諸佛各在寶樹下坐師子座皆遣侍者問訊釋",
    "X30n0605_006:0768a20": "迦牟尼佛各賷寶華滿掬而告之言善男子汝往詣",
    "X30n0605_006:0768a21": "耆闍崛山釋迦牟尼佛所如我辭曰少病少惱氣力",
    "X30n0605_006:0768a22": "安樂及菩薩聲聞眾悉安隱不以此寶華散佛供養",
    "X30n0605_006:0768a23": "而作是言彼某甲佛與欲開此寶塔諸佛遣使亦復",
    "X30n0605_006:0768a24": "如是。",
    "X30n0605_006:0768b01": "諸佛與欲同開塔者此如僧中作法與欲意也大",
    "X30n0605_006:0768b02": "集明若干佛與欲華嚴亦說十方若干佛同說華",
    "X30n0605_006:0768b03": "嚴大品亦云千佛同說般若皆不云是釋迦分身",
    "X30n0605_006:0768b04": "準今經者應是分身彼帶方便故時中不顯說耳",
    "X30n0605_006:0768b05": "今經非但數多亦直說是分身咸來與欲也此其",
    "X30n0605_006:0768b06": "與欲之為義與者同共也欲者願樂也故欲以希",
    "X30n0605_006:0768b07": "須為義葢分身畢集更無異意咸願開塔見佛聞",
    "X30n0605_006:0768b08": "法。△二釋迦開塔。",
    "X30n0605_006:0768b09": "爾時釋迦牟尼佛見所分身佛悉已來集各各坐於",
    "X30n0605_006:0768b10": "師子之座皆聞諸佛與欲同開寶塔即從座起住虗",
    "X30n0605_006:0768b11": "空中一切四眾起立合掌一心觀佛於是釋迦牟尼",
    "X30n0605_006:0768b12": "佛以右指開七寶塔戶出大音聲如却關鑰開大城",
    "X30n0605_006:0768b13": "門。",
    "X30n0605_006:0768b14": "開塔表開權見佛表顯實亦是證前復將開後也",
    "X30n0605_006:0768b15": "如却關鑰者却猶除也關是橫木持其門者鑰即",
    "X30n0605_006:0768b16": "鏁也表執迹之障除顯本之機動也。△三四眾皆",
    "X30n0605_006:0768b17": "同見聞。",
    "X30n0605_006:0768b18": "即時一切眾會皆見多寶如來於寶塔中坐師子座",
    "X30n0605_006:0768b19": "全身不散如入禪定又聞其言善哉善哉釋迦牟尼",
    "X30n0605_006:0768b20": "佛快說是法華經我為聽是經故而來至此爾時四",
    "X30n0605_006:0768b21": "眾等見過去無量千萬億劫滅度佛說如是言歎未",
    "X30n0605_006:0768b22": "曾有以天寶華聚散多寶佛及釋迦牟尼佛上。",
    "X30n0605_006:0768b23": "四眾皆同見聞者謂見多寶全身仍聞彼佛讚釋",
    "X30n0605_006:0768b24": "迦善說法華也。△四二佛分座而坐。",
    "X30n0605_006:0768c01": "爾時多寶佛於寶塔中分半座與釋迦牟尼佛而作",
    "X30n0605_006:0768c02": "是言釋迦牟尼佛可就此座即時釋迦牟尼佛入其",
    "X30n0605_006:0768c03": "塔中坐其半座結跏趺坐。",
    "X30n0605_006:0768c04": "△五四眾請加。",
    "X30n0605_006:0768c05": "爾時大眾見二如來在七寶塔中師子座上結跏趺",
    "X30n0605_006:0768c06": "坐各作是念佛坐高遠惟願如來以神通力令我等",
    "X30n0605_006:0768c07": "輩俱處虗空即時釋迦牟尼佛以神通力接諸大眾",
    "X30n0605_006:0768c08": "皆在虗空。",
    "X30n0605_006:0768c09": "四眾同志請佛威加如來大慈印可其請接諸大",
    "X30n0605_006:0768c10": "眾俱處虗空。△三釋迦唱募三初大聲唱募。",
    "X30n0605_006:0768c11": "以大音聲普告四眾誰能於此娑婆國土廣說妙法",
    "X30n0605_006:0768c12": "華經今正是時。",
    "X30n0605_006:0768c13": "如來募覓流通人。△二明付囑時至。",
    "X30n0605_006:0768c14": "如來不久當入涅槃。",
    "X30n0605_006:0768c15": "大事將畢則機薪既盡應火亦亡。△三明付囑有",
    "X30n0605_006:0768c16": "在。",
    "X30n0605_006:0768c17": "佛欲以此妙法華經付囑有在。",
    "X30n0605_006:0768c18": "有在者若佛在世隨機利物自說正法無待他人",
    "X30n0605_006:0768c19": "今佛化緣既盡欲令此法利益無窮故須付囑流",
    "X30n0605_006:0768c20": "通也付囑有在者此有二意一近令有在付八萬",
    "X30n0605_006:0768c21": "二萬舊住菩薩此土弘宣二遠令有在付本弟子",
    "X30n0605_006:0768c22": "下方千界微塵數菩薩令觸處流通又發起壽量",
    "X30n0605_006:0768c23": "也。",
    "X30n0605_006:0768c24": "爾時世尊欲重宣此義而說偈言。",
    "X30n0605_006:0769a01": "△二偈頌三初頌多寶滅度。",
    "X30n0605_006:0769a02": "聖主世尊雖久滅度在寶塔中尚為法來諸人云何",
    "X30n0605_006:0769a03": "不勤為法此佛滅度無央數劫處處聽法以難遇故",
    "X30n0605_006:0769a04": "彼佛本願我滅度後在在所往常為聽法。",
    "X30n0605_006:0769a05": "中有二意前二行半葢是寄高訓下也勉旃誡勗",
    "X30n0605_006:0769a06": "現在未來之機謂多寶尚爾況餘人乎後一行正",
    "X30n0605_006:0769a07": "明多寶以願故來匡讚助化也。△二頌分身遠集。",
    "X30n0605_006:0769a08": "又我分身無量諸佛如恒沙等來欲聽法及見滅度",
    "X30n0605_006:0769a09": "多寶如來各捨玅土及弟子眾天人龍神諸供養事",
    "X30n0605_006:0769a10": "令法久住故來至此為坐諸佛以神通力移無量眾",
    "X30n0605_006:0769a11": "令國清淨諸佛各各詣寶樹下如清涼池蓮華莊嚴",
    "X30n0605_006:0769a12": "其寶樹下諸師子座佛坐其上光明嚴飾如夜闇中",
    "X30n0605_006:0769a13": "然大炬火身出妙香徧十方國眾生蒙薰喜不自勝",
    "X30n0605_006:0769a14": "譬如大風吹小樹枝以是方便令法久住。",
    "X30n0605_006:0769a15": "此八行半頌分身佛集上文有七今文甚略仍不",
    "X30n0605_006:0769a16": "次第初三行頌第二應集義兼大樂說欲見及以",
    "X30n0605_006:0769a17": "請集為坐諸佛一行頌嚴淨國界也自餘通頌諸",
    "X30n0605_006:0769a18": "佛同來各捨妙土眷屬弟子勝妙五塵為欲流通",
    "X30n0605_006:0769a19": "廣被末劫作將來眼故云令法久住又說佛光明",
    "X30n0605_006:0769a20": "身香徧十方國羣機蒙熏暢適故云喜不自勝。△",
    "X30n0605_006:0769a21": "三頌釋迦付囑二初舉三佛以勸流通三初募覔",
    "X30n0605_006:0769a22": "其人。",
    "X30n0605_006:0769a23": "告諸大眾我滅度後誰能護持讀誦斯經今於佛前",
    "X30n0605_006:0769a24": "自說誓言。",
    "X30n0605_006:0769b01": "自說誓言者良以自制其心名之曰誓若諸菩薩",
    "X30n0605_006:0769b02": "憐愍有情其欲流通此經遐資末世必須大誓莊",
    "X30n0605_006:0769b03": "嚴約心不退所以如來令彼自發誓言其在茲矣。",
    "X30n0605_006:0769b04": "△二舉三佛以勸流通。",
    "X30n0605_006:0769b05": "其多寶佛雖久滅度以大誓願而師子吼多寶如來",
    "X30n0605_006:0769b06": "及與我身所集化佛當知此意諸佛子等誰能護法",
    "X30n0605_006:0769b07": "當發大願令得久住。",
    "X30n0605_006:0769b08": "△三釋勸意。",
    "X30n0605_006:0769b09": "其有能護此經法者則為供養我及多寶此多寶佛",
    "X30n0605_006:0769b10": "處於寶塔常遊十方為是經故亦復供養諸來化佛",
    "X30n0605_006:0769b11": "莊嚴光飾諸世界者若說此經則為見我多寶如來",
    "X30n0605_006:0769b12": "及諸化佛。",
    "X30n0605_006:0769b13": "△二舉難持之法以勸流通二初正舉勸三初誡",
    "X30n0605_006:0769b14": "勸發願。",
    "X30n0605_006:0769b15": "諸善男子各諦思惟此為難事宜發大願。",
    "X30n0605_006:0769b16": "各諦思惟即誡也宜發大願乃勸發願諦謂詳審",
    "X30n0605_006:0769b17": "忖量宜謂當運深心戮力躳力廣宣流布令不斷",
    "X30n0605_006:0769b18": "絕也。△二正舉難持以勸流通。",
    "X30n0605_006:0769b19": "諸餘經典數如恒沙雖說此等未足為難若接須彌",
    "X30n0605_006:0769b20": "擲置他方無數佛土亦未為難若以足指動大千界",
    "X30n0605_006:0769b21": "遠擲他國亦未為難若立有頂為眾演說無量餘經",
    "X30n0605_006:0769b22": "亦未為難若佛滅後於惡世中能說此經是則為難",
    "X30n0605_006:0769b23": "假使有人手把虗空而以遊行亦未為難於我滅後",
    "X30n0605_006:0769b24": "若自書持若使人書是則為難若以大地置足甲上",
    "X30n0605_006:0769c01": "昇於梵天亦未為難佛滅度後於惡世中暫讀此經",
    "X30n0605_006:0769c02": "是則為難假使劫燒擔負乾艸入中不燒亦未為難",
    "X30n0605_006:0769c03": "我滅度後若持此經為一人說是則為難若持八萬",
    "X30n0605_006:0769c04": "四千法藏十二部經為人演說令諸聽者得六神通",
    "X30n0605_006:0769c05": "雖能如是亦未為難於我滅後聽受此經問其義趣",
    "X30n0605_006:0769c06": "是則為難若人說法令千萬億無量無數恒沙眾生",
    "X30n0605_006:0769c07": "得阿羅漢具六神通雖有是益亦未為難於我滅後",
    "X30n0605_006:0769c08": "若能奉持如斯經典是則為難。",
    "X30n0605_006:0769c09": "所舉譬喻皆是絕世難能之事以喻出世無上最",
    "X30n0605_006:0769c10": "尊之法意令群機驚心駭聽起難遭想至若所勸",
    "X30n0605_006:0769c11": "之者不出受持讀誦解說書寫五種法師耳具六",
    "X30n0605_006:0769c12": "神通者有報得修得之異報得者獲神通已方能",
    "X30n0605_006:0769c13": "變化修得者謂先修變化方得神通瓔珞經云神",
    "X30n0605_006:0769c14": "名天心通名慧性天然之慧徹照無礙故名神通",
    "X30n0605_006:0769c15": "修天眼通者於深禪定發得色界四大清淨造色",
    "X30n0605_006:0769c16": "住眼根中即能見其六道眾生死此生彼及見一",
    "X30n0605_006:0769c17": "切世間種種形色是名天眼通也天耳通者能聞",
    "X30n0605_006:0769c18": "六道眾生語言及聞世間種種音聲也知他心通",
    "X30n0605_006:0769c19": "者謂發得他心智能知六道眾生心及數法種種",
    "X30n0605_006:0769c20": "所緣念慮也宿命通者謂發宿命智能知過去一",
    "X30n0605_006:0769c21": "世二世乃至百千萬世及八萬大劫宿命所行之",
    "X30n0605_006:0769c22": "事亦能知六趣眾生宿命及所行之事也身如意",
    "X30n0605_006:0769c23": "者謂發得身通通有二種一者飛行速到山川不",
    "X30n0605_006:0769c24": "能障礙二者能轉變自身及以他身并世間所有",
    "X30n0605_006:0770a01": "隨心自在也漏盡通者謂發得真智三漏永盡也",
    "X30n0605_006:0770a02": "三漏謂欲色無色三界之漏此之六通一一準初",
    "X30n0605_006:0770a03": "天眼中說皆因修禪定中發明也。△三釋難持意。",
    "X30n0605_006:0770a04": "我為佛道於無量土從始至今廣說諸經而於其中",
    "X30n0605_006:0770a05": "此經第一若有能持則持佛身。",
    "X30n0605_006:0770a06": "釋難持意者即若有能持則持佛身此意豈易我",
    "X30n0605_006:0770a07": "為佛道者此遠指如來本地得道初成之時也自",
    "X30n0605_006:0770a08": "彼之始迄至于今於無量國歷微塵劫雖廣說諸",
    "X30n0605_006:0770a09": "經而此經為最。△二釋勸意三初重募持經人。",
    "X30n0605_006:0770a10": "諸善男子於我滅後誰能受持讀誦此經今於佛前",
    "X30n0605_006:0770a11": "自說誓言。",
    "X30n0605_006:0770a12": "重募持經人也故經云假使頂戴經塵劫身為床",
    "X30n0605_006:0770a13": "座徧三千若不傳法度眾生畢竟無能報恩者。△",
    "X30n0605_006:0770a14": "二明能持難持諸佛喜歎。",
    "X30n0605_006:0770a15": "此經難持若暫持者我則歡喜諸佛亦然如是之人",
    "X30n0605_006:0770a16": "諸佛所歎。",
    "X30n0605_006:0770a17": "明能持難持諸佛喜歎者如云諸佛興出世懸遠",
    "X30n0605_006:0770a18": "值遇難正使出于世說是法復難能聽是法者斯",
    "X30n0605_006:0770a19": "人亦復難譬如優曇華一切皆愛樂天人所希有",
    "X30n0605_006:0770a20": "時時乃一出然此經是生靈之大本諸佛之眼目",
    "X30n0605_006:0770a21": "群經之王祕密之藏有暫持者釋尊歡喜諸佛稱",
    "X30n0605_006:0770a22": "嘉譬猶世子能承家業則父豈不歡喜如云我若",
    "X30n0605_006:0770a23": "得子委付財物坦然快樂無復憂慮即其事也諸",
    "X30n0605_006:0770a24": "佛所以稱歎者以無緣大慈本昔誓願其志一也。",
    "X30n0605_006:0770b01": "△三明能持難持即成勝行。",
    "X30n0605_006:0770b02": "是則勇猛是則精進是名持戒行頭陀者則為疾得",
    "X30n0605_006:0770b03": "無上佛道能於來世讀持此經是真佛子住淳善地",
    "X30n0605_006:0770b04": "佛滅度後能解其義是諸天人世間之眼於恐畏世",
    "X30n0605_006:0770b05": "能須臾說一切天人皆應供養。",
    "X30n0605_006:0770b06": "明能持難持成其勝行既有信教之心遵行此道",
    "X30n0605_006:0770b07": "利將兼人其功勝矣文中亦蘊六度之義是則勇",
    "X30n0605_006:0770b08": "猛者檀也精進者毗梨也持戒尸也頭陀禪也住",
    "X30n0605_006:0770b09": "淳善者忍也能解其義者般若也是真佛子即大",
    "X30n0605_006:0770b10": "心眾生也經云為求菩薩者說應六波羅蜜即其",
    "X30n0605_006:0770b11": "事也能於來世者方今之時也以佛世為現世爾",
    "X30n0605_006:0770b12": "於今叔世能弘此經則自然成就六度勝行普賢",
    "X30n0605_006:0770b13": "觀云其有眾生晝夜六時禮十方佛誦大乘經思",
    "X30n0605_006:0770b14": "第一義甚深空法一彈指頃除却百萬億阿僧祇",
    "X30n0605_006:0770b15": "劫生死之罪行此行者是真佛子從諸佛生十方",
    "X30n0605_006:0770b16": "諸佛及諸菩薩為其和尚是名具足菩薩戒不須",
    "X30n0605_006:0770b17": "羯磨自然成就應受一切人天供養於恐畏世者",
    "X30n0605_006:0770b18": "何也天竺名沙悖又經論正云颰陀葢賢劫之異",
    "X30n0605_006:0770b19": "名耳能須臾說者毗曇論明一剎那為一念百二",
    "X30n0605_006:0770b20": "十剎那為一怛剎那此名一瞬六十瞬為一息一",
    "X30n0605_006:0770b21": "息名一羅婆三十羅婆名一摩睺羅摩睺羅此翻",
    "X30n0605_006:0770b22": "須臾三十須臾為一晝夜一晝夜中計有六百三",
    "X30n0605_006:0770b23": "十八萬剎那佛言劫波是長時剎那是短時其短",
    "X30n0605_006:0770b24": "也譬猶二壯士斷一髮毛頃故得名也又僧祇律",
    "X30n0605_006:0770c01": "云二十念為一瞬二十瞬為一彈指二十彈指名",
    "X30n0605_006:0770c02": "一羅豫二十羅豫名一須臾以三十須臾成一晝",
    "X30n0605_006:0770c03": "夜已上總第四卷文畢。",
    "X30n0605_006:0770c05": "科註妙法蓮華經卷第六"
}