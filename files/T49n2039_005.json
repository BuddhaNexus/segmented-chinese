{
    "T49n2039_005:1010b02": "三國遺事卷第五",
    "T49n2039_005:1010b04": "國尊曹溪宗加智山下麟角寺住持",
    "T49n2039_005:1010b05": "圓境冲照大禪師　一然　撰",
    "T49n2039_005:1010b06": "神呪第六",
    "T49n2039_005:1010b07": "密本摧邪",
    "T49n2039_005:1010b08": "善德王德曼遘疾彌留。有興輪寺僧法惕。應",
    "T49n2039_005:1010b09": "詔侍疾。久而無効。時有密本法師。以德行聞",
    "T49n2039_005:1010b10": "於國。左右請代之。王詔迎入內。本在宸仗外",
    "T49n2039_005:1010b11": "讀藥師經。卷軸纔周。所持六環飛入寢內。刺",
    "T49n2039_005:1010b12": "一老狐與法惕。倒擲庭下。王疾乃瘳。時本頂",
    "T49n2039_005:1010b13": "上發五色神光。覩者皆驚。又承相金良圖為",
    "T49n2039_005:1010b14": "阿孩時。忽口噤體硬。不言不遂。每見一大鬼",
    "T49n2039_005:1010b15": "率群小鬼來。家中几有盤肴。皆啖嘗之。巫覡",
    "T49n2039_005:1010b16": "來祭。則群聚而爭侮之圖雖欲命撤。而口不",
    "T49n2039_005:1010b17": "能言。家親請法流寺僧亡名來轉經。大鬼命",
    "T49n2039_005:1010b18": "小鬼。以鐵槌打僧頭仆地。嘔血而死。隔數日。",
    "T49n2039_005:1010b19": "遣使邀本。使還言。本法師受我請將來矣。眾",
    "T49n2039_005:1010b20": "鬼聞之皆失色。小鬼曰。法師至將不利。避之",
    "T49n2039_005:1010b21": "何幸。大鬼侮慢自若曰。何害之有。俄而有四",
    "T49n2039_005:1010b22": "方大力神。皆屬金甲長戟。來捉群鬼而縛去。",
    "T49n2039_005:1010b23": "次有無數天神環拱而待。須臾本至。不待開",
    "T49n2039_005:1010b24": "經其疾乃治。語通身解。具說件事。良圖因此",
    "T49n2039_005:1010b25": "篤信釋氏。一生無怠塑成興輪寺吳堂主。彌",
    "T49n2039_005:1010b26": "陀尊像。左右菩薩。并滿金畫其堂。本嘗住金",
    "T49n2039_005:1010b27": "谷寺。又金庾信嘗與一老居士交厚。世人不",
    "T49n2039_005:1010b28": "知其何人。于時公之戚秀天久染惡疾。公遣",
    "T49n2039_005:1010b29": "居士診衛。適有秀天之舊名因惠師者。自中",
    "T49n2039_005:1010c01": "岳來訪之。見居士而慢侮之曰。相汝形儀。邪",
    "T49n2039_005:1010c02": "佞人也。何得理人之疾。居士曰。我受金公命。",
    "T49n2039_005:1010c03": "不獲已爾。惠曰。汝見我神通。乃奉爐呪香俄",
    "T49n2039_005:1010c04": "頃五色雲旋遶頂上。天花散落。士曰。和尚",
    "T49n2039_005:1010c05": "通力不可思議。弟子亦有拙技請試之。願師",
    "T49n2039_005:1010c06": "乍立於前。惠從之。士彈指一聲。惠倒迸於空。",
    "T49n2039_005:1010c07": "高一丈許。良久徐徐倒下。頭卓地。屹然如",
    "T49n2039_005:1010c08": "植撅。旁人推挽之不動。士出去。惠猶倒卓",
    "T49n2039_005:1010c09": "達曙。明日秀天使扣於金公。公遣居士往",
    "T49n2039_005:1010c10": "勅。乃解。因惠不復賣技。讚曰。",
    "T49n2039_005:1010c11": "　紅紫紛紛幾亂朱　　堪嗟魚目誑愚夫",
    "T49n2039_005:1010c12": "　不因居士輕彈指　　多小巾箱襲碔砆",
    "T49n2039_005:1010c13": "惠通降龍",
    "T49n2039_005:1010c14": "釋惠通。氏族未詳。白衣之時。家在南山西麓",
    "T49n2039_005:1010c15": "銀川洞之口(今南。澗寺東里)一日遊舍東溪上。捕一獺",
    "T49n2039_005:1010c16": "屠之。棄骨園中。詰旦亡其骨。跡血尋之。骨還",
    "T49n2039_005:1010c17": "舊穴。抱五兒而蹲。郎望見驚異。久之感嘆蹰",
    "T49n2039_005:1010c18": "躇。便棄俗出家。易名惠通。往唐謁無畏三藏",
    "T49n2039_005:1010c19": "請業。藏曰。嵎夷之人豈堪法器。遂不開授。通",
    "T49n2039_005:1010c20": "不堪輕謝去。服勤三載。猶不許。通乃憤悱立",
    "T49n2039_005:1010c21": "於庭。頭戴火盆。須臾頂裂聲如雷。藏聞來視",
    "T49n2039_005:1010c22": "之。撤火盆。以指按裂處。誦神呪瘡合如平日。",
    "T49n2039_005:1010c23": "有瑕如王字文。因號王和尚深器之。傳印訣。",
    "T49n2039_005:1010c24": "時唐室有公主疾病。高宗請救於三藏。舉通",
    "T49n2039_005:1010c25": "自代。通受教別處。以白豆一斗呪銀器中。變",
    "T49n2039_005:1010c26": "白甲神兵。逐崇不克。又以黑豆一斗呪金器",
    "T49n2039_005:1010c27": "中。變黑甲神兵。令二色合逐之。忽有蛟龍走",
    "T49n2039_005:1010c28": "出。疾遂瘳。龍怨通之逐已也。來本國文仍林。",
    "T49n2039_005:1010c29": "害命尤毒。是時鄭恭奉使於唐。見通而謂曰。",
    "T49n2039_005:1011a01": "師所逐毒龍歸本國害甚。速去除之。乃與恭",
    "T49n2039_005:1011a02": "以麟德二年乙丑。還國而黜之。龍又怨恭。乃",
    "T49n2039_005:1011a03": "托之柳。生鄭氏門外。恭不之覺。但賞其葱密。",
    "T49n2039_005:1011a04": "酷愛之。及神文王崩。孝昭即位。修山陵除葬",
    "T49n2039_005:1011a05": "路。鄭氏之柳當道。有司欲伐之。恭恚曰。寧斬",
    "T49n2039_005:1011a06": "我頭。莫伐此樹。有司奏聞。王大怒。命司寇",
    "T49n2039_005:1011a07": "曰。鄭恭恃王和尚神術。將謀不遜。侮逆王命。",
    "T49n2039_005:1011a08": "言斬我頭。宜從所好。乃誅之。坑其家。朝議。",
    "T49n2039_005:1011a09": "王和尚與恭甚厚。應有忌嫌。宜先圖之。乃徵",
    "T49n2039_005:1011a10": "甲尋捕。通在王望寺見甲徙至。登屋。携砂",
    "T49n2039_005:1011a11": "瓶研朱筆而呼曰。見我所為。乃於瓶項抹一",
    "T49n2039_005:1011a12": "畫曰。爾輩宜各見項。視之皆朱畫。相視愕然。",
    "T49n2039_005:1011a13": "又呼曰。若斷瓶項。應斷爾項如何。其徒奔走。",
    "T49n2039_005:1011a14": "以朱項赴王。王曰。和尚神通。豈人力所能圖。",
    "T49n2039_005:1011a15": "乃捨之。王女忽有疾。詔通治之。疾愈。王大",
    "T49n2039_005:1011a16": "悅通因言。恭被毒龍之污濫膺國刑。王聞之",
    "T49n2039_005:1011a17": "心悔。乃免恭妻孥。拜通為國師。龍既報冤於",
    "T49n2039_005:1011a18": "恭。往機張山為熊神。慘毒滋甚民多梗之。通",
    "T49n2039_005:1011a19": "到山中。諭龍授不殺戒。神害乃息。初神文王",
    "T49n2039_005:1011a20": "發疽背。請候於通。通至呪之立活。乃曰。陛下",
    "T49n2039_005:1011a21": "曩昔為宰官身。誤決臧人信忠為隷。信忠有",
    "T49n2039_005:1011a22": "怨。生生作報。今茲惡疽亦信忠所祟。宜為",
    "T49n2039_005:1011a23": "忠創伽藍。奉冥祐以解之。王深然之。創寺號",
    "T49n2039_005:1011a24": "信忠奉聖寺。寺成。空中唱云因王創寺。脫苦",
    "T49n2039_005:1011a25": "生天。怨已解矣(或本載此事於真表傳中誤)因其唱地。置折怨",
    "T49n2039_005:1011a26": "堂。堂與寺今存。先是密本之後有高僧明朗。",
    "T49n2039_005:1011a27": "入龍宮得神印(梵云文豆婁。此云神印)。祖創神遊林(今天王寺)屢",
    "T49n2039_005:1011a28": "欀隣國之寇。今和尚傳無畏之髓。遍歷塵寰。",
    "T49n2039_005:1011a29": "救人化物。兼以宿命之明創寺雪怨。密教之",
    "T49n2039_005:1011b01": "風於是乎大振。天磨之總持嵓。母岳之呪錫",
    "T49n2039_005:1011b02": "院等皆其流裔也。或云。通俗名尊勝角干。角",
    "T49n2039_005:1011b03": "干乃新羅之宰相峻級。未聞通歷仕之迹。或",
    "T49n2039_005:1011b04": "云。射得豺狼皆未詳。讚曰。",
    "T49n2039_005:1011b05": "　山桃溪杏映籬斜　　一徑春深兩岸花",
    "T49n2039_005:1011b06": "　賴得郎君閑捕獺　　盡教魔外遠京華",
    "T49n2039_005:1011b07": "明朗神印",
    "T49n2039_005:1011b08": "按金光寺本記云。師挺生新羅。入唐學道。將",
    "T49n2039_005:1011b09": "還因海龍之請。入龍宮傳祕法。施黃金千兩",
    "T49n2039_005:1011b10": "(一云千斤)潛行地下。湧出本宅井底。乃捨為寺。以",
    "T49n2039_005:1011b11": "龍王所施黃金飾塔像。光曜殊特。因名金光",
    "T49n2039_005:1011b12": "焉(僧傳作金羽寺誤)師諱明朗。字國育。新羅沙干才良",
    "T49n2039_005:1011b13": "之子。母曰南澗夫人。或云。法乖娘蘇判茂林",
    "T49n2039_005:1011b14": "之子金氏。則慈藏之姝也。三息。長曰國教",
    "T49n2039_005:1011b15": "大德。次曰義安大德。師其季也。初母夢吞青",
    "T49n2039_005:1011b16": "色珠而有娠。善德王元年入唐。貞觀九年乙",
    "T49n2039_005:1011b17": "未來歸。總章元年戊辰。唐將李勣統大兵。合",
    "T49n2039_005:1011b18": "新羅滅高麗。後餘軍留百濟。將襲滅新羅。羅",
    "T49n2039_005:1011b19": "人覺之。發兵拒之。高宗聞之赫怒。命薜邦",
    "T49n2039_005:1011b20": "興師將討之。文武王聞之懼。請師開祕法禳",
    "T49n2039_005:1011b21": "之(事在文武王傳中)因茲為神印宗祖。及我太祖創業",
    "T49n2039_005:1011b22": "之時。亦有海賊來擾。乃請安惠朗融之裔。廣",
    "T49n2039_005:1011b23": "學大緣等二大德。作法禳鎮。皆朗之傳系也。",
    "T49n2039_005:1011b24": "故并師而上至龍樹為九祖(本寺記三師為律祖未詳)又太祖",
    "T49n2039_005:1011b25": "為創現聖寺。為一宗根柢焉。又新羅京城東",
    "T49n2039_005:1011b26": "南二十餘里有遠源寺。諺傳。安惠等四大德",
    "T49n2039_005:1011b27": "與金庾信金義元金述宗等同願所創也。四",
    "T49n2039_005:1011b28": "大德之遺骨皆藏寺之東峯。因號四靈山祖",
    "T49n2039_005:1011b29": "師嵓云。則四大德皆羅時高德。按[土*(穴/?/ㄆ)]白寺柱",
    "T49n2039_005:1011c01": "貼注脚載。慶州戶長巨川母阿之女。女母明",
    "T49n2039_005:1011c02": "珠女。女母積利女之子。廣學大德大緣三重",
    "T49n2039_005:1011c03": "(古名善會)昆季二人。皆投神印宗。以長興二年辛",
    "T49n2039_005:1011c04": "卯隨太祖上京。隨駕焚修。賞其勞。給二人父",
    "T49n2039_005:1011c05": "母忌日寶于[土*(穴/?/ㄆ)]白寺。田沓若干結云云。則廣",
    "T49n2039_005:1011c06": "學大緣二人。隨聖祖入京者。安師等。乃與金",
    "T49n2039_005:1011c07": "庾信等創遠源寺者也。廣學等二人骨亦來",
    "T49n2039_005:1011c08": "安于茲爾。非四德皆創遠源。皆隨聖祖也詳",
    "T49n2039_005:1011c09": "之。",
    "T49n2039_005:1011c10": "感通第七",
    "T49n2039_005:1011c11": "仙桃聖母隨喜佛事",
    "T49n2039_005:1011c12": "真平王朝。有比丘尼名智惠。多賢行。住安興",
    "T49n2039_005:1011c13": "寺。擬新修佛殿而力未也。夢一女仙風儀婥",
    "T49n2039_005:1011c14": "約。珠翠飾鬟。來慰曰。我是仙桃山神母也。喜",
    "T49n2039_005:1011c15": "汝欲修佛殿。願施金十斤以助之。宜取金於",
    "T49n2039_005:1011c16": "予座下。粧點主尊三像壁上。繪五十三佛。六",
    "T49n2039_005:1011c17": "類聖眾。及諸天神。五岳神君(羅時五岳。謂東吐含山。南智異山。",
    "T49n2039_005:1011c18": "西雞龍。北太伯中父岳。亦云公山也)每春秋二季之十日。叢會善男",
    "T49n2039_005:1011c19": "善女。廣為一切含靈。設占察法會。以為恒規",
    "T49n2039_005:1011c20": "(本朝屈弗池龍託夢於帝。請於靈鷲山長開藥師道場。□平海途。其事亦同)。惠乃驚覺。率",
    "T49n2039_005:1011c21": "徒往神祠座下。堀得黃金一百六十兩。克就",
    "T49n2039_005:1011c22": "乃功。皆依神母所諭。其事唯存。而法事廢",
    "T49n2039_005:1011c23": "矣。神母本中國帝室之女。名娑蘇。早得神仙",
    "T49n2039_005:1011c24": "之術。歸止海東。久而不還。父皇寄書繫足云。",
    "T49n2039_005:1011c25": "隨鳶所止為家。蘇得書放鳶。飛到此山而止。",
    "T49n2039_005:1011c26": "遂來宅為地仙。故名西鳶山。神母久據茲山。",
    "T49n2039_005:1011c27": "鎮祐邦國。靈異甚多。有國已來。常為三祀之",
    "T49n2039_005:1011c28": "一。秩在群望之山。第五十四景明王好使鷹。",
    "T49n2039_005:1011c29": "嘗登此放鷹而失之。禱於神母曰。若得鷹。當",
    "T49n2039_005:1012a01": "封爵。俄而鷹飛來止机上。因封爵大王焉。其",
    "T49n2039_005:1012a02": "始到辰韓也。生聖子為東國始君。蓋赫居閼",
    "T49n2039_005:1012a03": "英二聖之所自也。故稱雞龍雞林白馬等。雞",
    "T49n2039_005:1012a04": "屬西故也。嘗使諸天仙織羅。緋染作朝衣。贈",
    "T49n2039_005:1012a05": "其夫。國人因此始知神驗。又國史史臣曰。軾",
    "T49n2039_005:1012a06": "政和中嘗奉使人宋。詣佑神館。有一堂設女",
    "T49n2039_005:1012a07": "仙像。館伴學士王黼曰。此是貴國之神。公知",
    "T49n2039_005:1012a08": "之乎。遂言曰。古有中國帝室之女。泛海抵辰",
    "T49n2039_005:1012a09": "韓生子。為海東始祖。女為地仙。長在仙桃山。",
    "T49n2039_005:1012a10": "此其像也。又大宋國使王襄到我朝。祭東神",
    "T49n2039_005:1012a11": "聖母女。有娠賢肇邦之句。今能施金奉佛。為",
    "T49n2039_005:1012a12": "含生開香火作津梁。豈徒學長生而囿於溟",
    "T49n2039_005:1012a13": "濛者哉。讚曰。",
    "T49n2039_005:1012a14": "　來宅西鳶幾十霜　　招呼帝子織霓裳",
    "T49n2039_005:1012a15": "　長生未必無生異　　故謁金仙作玉皇",
    "T49n2039_005:1012a16": "郁面婢念佛西昇",
    "T49n2039_005:1012a17": "景德王代。康州(今晉州。一作剛州。則今順安)善士數十人志",
    "T49n2039_005:1012a18": "求西方。於州境創彌陀寺。約万日為契。時有",
    "T49n2039_005:1012a19": "阿干貴珍家一婢名郁面。隨其主歸寺。立中",
    "T49n2039_005:1012a20": "庭。隨僧念佛。主憎其不職。每給穀二碩。一夕",
    "T49n2039_005:1012a21": "舂之。婢一更舂畢。歸寺念佛(俚言己事之忙。大家之舂促。蓋出乎此)",
    "T49n2039_005:1012a22": "日夕徹怠。庭之左右竪立長橛。以繩穿貫兩",
    "T49n2039_005:1012a23": "掌。繫於橛上合掌。左右遊之激勵焉。時有天",
    "T49n2039_005:1012a24": "唱於空。郁面娘入堂念佛。寺眾聞之。勸婢入",
    "T49n2039_005:1012a25": "堂。隨例精進。未幾天樂從西來。婢湧透屋樑",
    "T49n2039_005:1012a26": "而出。西行至郊外。捐骸變現真身。坐蓮臺放",
    "T49n2039_005:1012a27": "大光明。緩緩而逝。樂聲不徹空中。其堂至今",
    "T49n2039_005:1012a28": "有透穴處云(已上鄉傳)按僧傳。棟梁八珍者觀音",
    "T49n2039_005:1012a29": "應現也。結徒有一千分明為二。一勞力。一",
    "T49n2039_005:1012b01": "精修。彼勞力中知事者不獲戒墮畜生道。為",
    "T49n2039_005:1012b02": "浮石寺牛。嘗馱經而行。賴經力轉為阿干貴",
    "T49n2039_005:1012b03": "珍家婢。名郁面。因事至下柯山。感夢遂發道",
    "T49n2039_005:1012b04": "心。阿于家距惠宿法師所創彌陀寺不遠。阿",
    "T49n2039_005:1012b05": "干每至其寺念佛。婢隨往。在庭念佛云云。如",
    "T49n2039_005:1012b06": "是九年。歲在乙未。正月二十一日。禮佛撥屋",
    "T49n2039_005:1012b07": "梁而去。至小伯山墮一隻履。就其地為菩提",
    "T49n2039_005:1012b08": "寺。至山下棄其身。即其地為二菩提寺。榜其",
    "T49n2039_005:1012b09": "殿曰勗面登天之殿。屋脊穴成十許圍。雖暴",
    "T49n2039_005:1012b10": "雨密雪不霑濕。後有好事者。[竺二+(尃*几)]金塔一座。直",
    "T49n2039_005:1012b11": "其穴。安承塵上以誌其異。今榜塔尚存。勗面",
    "T49n2039_005:1012b12": "去後。貴珍亦以其家異人托生之地捨為寺。",
    "T49n2039_005:1012b13": "曰法王。納田民。久後廢為丘墟。有大師懷鏡。",
    "T49n2039_005:1012b14": "與承宣劉碩小卿李元長同願重營之。鏡躬事",
    "T49n2039_005:1012b15": "土木。始輕材。夢老父遺麻葛屨各一。又就古",
    "T49n2039_005:1012b16": "神社。諭以佛理。斫出祠側材木。九五載告",
    "T49n2039_005:1012b17": "畢。又加臧獲。蔚為東南名藍。人以鏡為貴珍",
    "T49n2039_005:1012b18": "後身。議曰。按鄉中古傳郁面乃景德王代事",
    "T49n2039_005:1012b19": "也。據徵(徵字疑作珍下亦同)本傳。則元和三年戊子哀莊",
    "T49n2039_005:1012b20": "王時也。景德後歷惠恭宣德元聖昭聖哀莊",
    "T49n2039_005:1012b21": "等五代。共六十餘年也。徵先面後。與鄉傳乖",
    "T49n2039_005:1012b22": "違。然兩存之闕疑。讚曰。",
    "T49n2039_005:1012b23": "　西隣古寺佛燈明　　舂罷歸來夜二更",
    "T49n2039_005:1012b24": "　自許一聲成一佛　　掌穿繩子直忘形",
    "T49n2039_005:1012b25": "廣德　　嚴莊",
    "T49n2039_005:1012b26": "文武王代。有沙門名廣德嚴莊二人友善。日",
    "T49n2039_005:1012b27": "夕約曰。先歸安養者須告之。德隱居芬皇西",
    "T49n2039_005:1012b28": "里(或云。皇龍寺有西去房。未知孰是)蒲鞋為業。挾妻子而居。莊",
    "T49n2039_005:1012b29": "庵栖南岳。大種刀耕一日。日影施紅。松陰",
    "T49n2039_005:1012c01": "靜暮。窓外有聲。報云。某已西往矣。惟君好",
    "T49n2039_005:1012c02": "住。速從我來。莊排闥而出顧之。雲外有天樂",
    "T49n2039_005:1012c03": "聲。光明屬地。明日歸訪其居。德果亡矣。於是",
    "T49n2039_005:1012c04": "乃與其婦收骸。同營蒿里。既事乃謂婦曰。",
    "T49n2039_005:1012c05": "夫子逝矣。偕處何如。婦曰可。遂留夜宿。將欲",
    "T49n2039_005:1012c06": "通焉。婦靳之曰。師求淨土。可謂求魚緣木。莊",
    "T49n2039_005:1012c07": "驚怪問曰。德既乃爾。予又何妨。婦曰。夫子與",
    "T49n2039_005:1012c08": "我同居十餘載。未嘗一夕同床而枕。況觸污",
    "T49n2039_005:1012c09": "乎。但每夜端身正坐。一聲念阿彌陀佛號。或",
    "T49n2039_005:1012c10": "作十六觀。觀既熟。明月入戶。時昇其光。加趺",
    "T49n2039_005:1012c11": "於上。竭誠若此。雖欲勿西奚往。夫適千里者。",
    "T49n2039_005:1012c12": "一步可規。今師之觀可云東矣。西則未可知",
    "T49n2039_005:1012c13": "也。莊愧赧而退。便詣元曉法師處。懇求津",
    "T49n2039_005:1012c14": "要。曉作錚觀法誘之。藏於是潔己悔責。一意",
    "T49n2039_005:1012c15": "修觀。亦得西昇。錚觀在曉師本傳。與海東僧",
    "T49n2039_005:1012c16": "傳中。其婦乃芬皇寺之婢。蓋十九應身之一",
    "T49n2039_005:1012c17": "德。嘗有歌云。",
    "T49n2039_005:1012c18": "月下伊底亦　西方念丁去賜里遣　無量",
    "T49n2039_005:1012c19": "壽佛前乃　惱叱古音(鄉言云報言也)　多可支白遣",
    "T49n2039_005:1012c20": "賜立　誓音深史隱尊衣希仰支　兩手集",
    "T49n2039_005:1012c21": "刀花乎白良願往生願往生　慕人有如",
    "T49n2039_005:1012c22": "白遣賜立阿邪　此身遺也置遣　四十",
    "T49n2039_005:1012c23": "八大願成遣賜去",
    "T49n2039_005:1012c24": "憬興遇聖",
    "T49n2039_005:1012c25": "神文王代。大德憬興。姓水氏。熊川州人也。年",
    "T49n2039_005:1012c26": "十八出家。遊刃三藏。望重一時。開耀元年。",
    "T49n2039_005:1012c27": "文武王將昇遐。顧命於神文曰。憬興法師可",
    "T49n2039_005:1012c28": "為國師。不忘朕命。神文即位。曲為國老。住",
    "T49n2039_005:1012c29": "三郎寺。忽寢疾彌月。有一尼來謁候之。以華",
    "T49n2039_005:1013a01": "嚴經中善友原病之說為言曰。今師之疾。憂",
    "T49n2039_005:1013a02": "勞所致。喜笑可治。乃作十一樣面貌。各作俳",
    "T49n2039_005:1013a03": "諧之舞。巉巖成削。變態不可勝言。皆可脫",
    "T49n2039_005:1013a04": "頤。師之病不覺洒然。尼遂出門。乃入南巷寺",
    "T49n2039_005:1013a05": "(寺在三郎寺南)而隱。所將杖子在幀畫十一面圓通像",
    "T49n2039_005:1013a06": "前。一日將入王宮。從者先備於東門之外。鞍",
    "T49n2039_005:1013a07": "騎甚都。靴笠斯陳。行路為之辟易。一居士(一云",
    "T49n2039_005:1013a08": "沙門)形儀疎率。手杖背筐來。憩于下馬臺上。視",
    "T49n2039_005:1013a09": "筐中乾魚也。從者呵之曰。爾著緇。奚負觸物",
    "T49n2039_005:1013a10": "耶。僧曰。與其挾生肉於兩股間。背真三市",
    "T49n2039_005:1013a11": "之枯魚。有何所嫌。言訖起去。興方出門。聞其",
    "T49n2039_005:1013a12": "言。使人追之。至南山文殊寺之門外。拋筐而",
    "T49n2039_005:1013a13": "隱。杖在文殊像前。枯魚乃松皮也。使來告。興",
    "T49n2039_005:1013a14": "聞之嘆曰。大聖來戒我騎畜爾。終身不復騎。",
    "T49n2039_005:1013a15": "興之德馨遺味。備載釋玄本所撰三郎寺碑。",
    "T49n2039_005:1013a16": "嘗見普賢章經彌勒菩薩言。我當來世生閻",
    "T49n2039_005:1013a17": "浮提。先度釋迦末法弟子。唯除騎馬比丘不",
    "T49n2039_005:1013a18": "得見佛。可不警哉。讚曰。",
    "T49n2039_005:1013a19": "　昔賢垂範意彌多　　胡乃兒孫莫切瑳",
    "T49n2039_005:1013a20": "　背底枯魚猶可事　　那堪他日負龍華",
    "T49n2039_005:1013a21": "真身受供",
    "T49n2039_005:1013a22": "長壽元年壬辰。孝昭即位。始創望德寺。將以",
    "T49n2039_005:1013a23": "奉福唐室。後景德王十四年。望德寺塔戰動。",
    "T49n2039_005:1013a24": "是年有安史之亂。羅人云。為唐室立茲寺。宜",
    "T49n2039_005:1013a25": "其應也。八年丁酉。設落成會。王親駕辦供。有",
    "T49n2039_005:1013a26": "一比丘儀彩疎陋。局束立於庭。請曰。貧道亦",
    "T49n2039_005:1013a27": "望齋。王許赴床杪。將罷。王戲調之曰。住錫何",
    "T49n2039_005:1013a28": "所。僧曰琵琶嵓。王曰。此去莫向人言赴國。王",
    "T49n2039_005:1013a29": "親供之齋。僧笑答曰。陛下亦莫與人言供養",
    "T49n2039_005:1013b01": "真身釋迦。言訖。湧身淩空。向南而行。王驚",
    "T49n2039_005:1013b02": "愧馳上東岡。向方遙禮。使往尋之。到南山參",
    "T49n2039_005:1013b03": "星谷。或云。大磧川源石上置錫鉢而隱。使來",
    "T49n2039_005:1013b04": "復命。遂創釋迦寺於琵琶嵓下。創佛無寺於",
    "T49n2039_005:1013b05": "滅影處。分置錫鉢焉。二寺至今存。錫鉢亡矣。",
    "T49n2039_005:1013b06": "智論第四云。昔有罽賓三藏。行阿蘭若法。至",
    "T49n2039_005:1013b07": "一王寺。寺設大會。守門人見其衣服麁弊。遮",
    "T49n2039_005:1013b08": "門不前。如是數數。以衣弊故。每不得前。便作",
    "T49n2039_005:1013b09": "方便。假借好衣而來。門人見之。聽前不禁。既",
    "T49n2039_005:1013b10": "獲詣坐。得種種好食。先以與衣。眾人問言何",
    "T49n2039_005:1013b11": "以爾乎。答曰。我比數來。每不得入。今以衣故",
    "T49n2039_005:1013b12": "得此座。得種種食。宜以與衣爾。事可同按。讚",
    "T49n2039_005:1013b13": "曰。",
    "T49n2039_005:1013b14": "　燃香擇佛看新繪　　辦供齋僧喚舊知",
    "T49n2039_005:1013b15": "　從此琵琶嵓上月　　時時雲掩到潭遲",
    "T49n2039_005:1013b16": "月明師兜率歌",
    "T49n2039_005:1013b17": "景德王十九年庚子四月朔。二日並現。挾旬",
    "T49n2039_005:1013b18": "不滅。日官奏。請緣僧作散花功德。則可禳。於",
    "T49n2039_005:1013b19": "是潔壇於朝元殿。駕幸青陽樓望緣僧。時有",
    "T49n2039_005:1013b20": "月明師行于阡陌時之南路。王使召之。命開",
    "T49n2039_005:1013b21": "壇作啟。明奏云。臣僧但屬於國仙之徒。只解",
    "T49n2039_005:1013b22": "鄉歌。不閑聲梵。王曰。既卜緣僧。雖用鄉歌可",
    "T49n2039_005:1013b23": "也。明乃作兜率歌賦之。其詞曰。",
    "T49n2039_005:1013b24": "今日此矣散花唱良巴寶白乎隱花良汝隱",
    "T49n2039_005:1013b25": "直等隱心音矣命叱使以惡只　彌勒座主",
    "T49n2039_005:1013b26": "陪立羅良。",
    "T49n2039_005:1013b27": "解曰。龍樓此日散花歌桃送青雲一片花殷",
    "T49n2039_005:1013b28": "重直心之所使遠邀兜率大仙家　今俗謂此",
    "T49n2039_005:1013b29": "為散花歌。誤矣。宜云兜率歌。別有散花歌。文",
    "T49n2039_005:1013c01": "多不載。既而日怪即滅。王嘉之。賜品茶一襲。",
    "T49n2039_005:1013c02": "水精念珠百八箇。忽有一童子。儀形鮮潔。跪",
    "T49n2039_005:1013c03": "奉茶珠。從殿西小門而出。明謂是內宮之使。",
    "T49n2039_005:1013c04": "王謂師之從者。及玄徵而俱非。王甚異之。使",
    "T49n2039_005:1013c05": "人追之。童入內院塔中而隱。茶珠在南壁畫",
    "T49n2039_005:1013c06": "慈氏像前。知明之至德與至誠。能昭假于至",
    "T49n2039_005:1013c07": "聖也如此。朝野莫不聞知。王益敬之。更贐絹",
    "T49n2039_005:1013c08": "一百疋。以表鴻誠。明又嘗為亡妹營齊。作",
    "T49n2039_005:1013c09": "鄉歌祭之。忽有驚飈吹紙錢。飛舉向西而沒。",
    "T49n2039_005:1013c10": "歌曰。",
    "T49n2039_005:1013c11": "生死路隱　此矣有阿米次肹伊遣　吾隱",
    "T49n2039_005:1013c12": "去內如辭叱都　毛如云遣去內尼叱古",
    "T49n2039_005:1013c13": "　於內秋察早隱風未　此矣彼矣浮良落尸",
    "T49n2039_005:1013c14": "葉如一等隱枝良出古　去奴隱處毛冬乎",
    "T49n2039_005:1013c15": "丁　阿也　彌陀剎良逢乎吾道修良待是",
    "T49n2039_005:1013c16": "古如",
    "T49n2039_005:1013c17": "明常居四天王寺。善吹笛。嘗月夜吹過門前",
    "T49n2039_005:1013c18": "大路。月馭為之停輪。因名其路日月明里。師",
    "T49n2039_005:1013c19": "亦以是著名。師即能俊大師之門人也。羅人",
    "T49n2039_005:1013c20": "尚鄉歌者尚矣。蓋詩頌之類歟。故往往能感",
    "T49n2039_005:1013c21": "動天地鬼神者非一。讚曰。",
    "T49n2039_005:1013c22": "　風送飛錢資逝妹　　笛搖明月住姮娥",
    "T49n2039_005:1013c23": "　莫言兜率連天遠　　萬德花迎一曲歌",
    "T49n2039_005:1013c24": "善律還生",
    "T49n2039_005:1013c25": "望德寺僧善律。施錢欲成六百般若。功未周。",
    "T49n2039_005:1013c26": "忽被陰府所追至冥。司問曰。汝在人間作何",
    "T49n2039_005:1013c27": "業。律曰。貧道暮年欲成大品經。功未就而來。",
    "T49n2039_005:1013c28": "司曰。汝之壽籙雖盡。勝願□□。宜復人間畢",
    "T49n2039_005:1013c29": "成寶典。乃放還。途中有一女子哭涖拜前曰。",
    "T49n2039_005:1014a01": "我亦南閻州新羅人。坐父母陰取金剛寺水",
    "T49n2039_005:1014a02": "田一畝。被冥府追檢。久受重苦。今師若還古",
    "T49n2039_005:1014a03": "里。告我父母速還厥田。妾之在世。胡麻油埋",
    "T49n2039_005:1014a04": "於床下。并藏緻密布於寢褥間。願師取吾油",
    "T49n2039_005:1014a05": "點佛燈。貨其布為經幅。則黃川亦恩。庶幾脫",
    "T49n2039_005:1014a06": "我苦惱矣。律曰。汝家何在。曰沙梁部久遠寺",
    "T49n2039_005:1014a07": "西南里也。律聞之方行。乃蘇。時律死已十日。",
    "T49n2039_005:1014a08": "葬于南山東麓。在塚中呼三日。牧童聞之來",
    "T49n2039_005:1014a09": "告於本寺。寺僧歸發塚出之。具說前事。又訪",
    "T49n2039_005:1014a10": "女家。女死隔十五年。油布宛然。律依其諭作",
    "T49n2039_005:1014a11": "冥福。女來魂報云。賴師之恩妾已離苦得脫",
    "T49n2039_005:1014a12": "矣。時人聞之莫不驚感。助成寶典。其經秩今",
    "T49n2039_005:1014a13": "在東都僧司藏中。每年春秋。披轉禳災焉。讚",
    "T49n2039_005:1014a14": "曰。",
    "T49n2039_005:1014a15": "　堪羨吾師仗勝緣　　魂遊却返舊林泉",
    "T49n2039_005:1014a16": "　爺孃若問兒安否　　為我催還一畝田",
    "T49n2039_005:1014a17": "金現感虎",
    "T49n2039_005:1014a18": "新羅俗每當仲春。初八至十五日。都人士女。",
    "T49n2039_005:1014a19": "競遶興輪寺之殿塔為福會。元聖王代。有郎",
    "T49n2039_005:1014a20": "君金現者。夜深獨遶不息。有一處女念佛隨",
    "T49n2039_005:1014a21": "遶。相感而目送之遶畢。引入屏處通焉。女將",
    "T49n2039_005:1014a22": "還。現從之。女辭拒而強隨之。行至西山之麓。",
    "T49n2039_005:1014a23": "入一茅店。有老嫗問女曰附率者何人。女陳其",
    "T49n2039_005:1014a24": "情。嫗曰。雖好事不如無也。然遂事不可諫也。",
    "T49n2039_005:1014a25": "且藏於密。恐汝弟兄之惡也。把郎而匿之奧。",
    "T49n2039_005:1014a26": "小遶有三虎咆哮而至。作人語曰。家有腥膻",
    "T49n2039_005:1014a27": "之氣療飢何幸。嫗與女叱曰。爾鼻之爽乎。何",
    "T49n2039_005:1014a28": "言之狂也。時有天唱。爾輩嗜害物命尤多。宜",
    "T49n2039_005:1014a29": "誅一以徵惡。三獸聞之。皆有憂色。女謂曰。三",
    "T49n2039_005:1014b01": "兄若能遠避而自懲。我能代受其罰。皆喜俛",
    "T49n2039_005:1014b02": "首妥尾而遁去。女入謂郎曰。始吾恥君子之",
    "T49n2039_005:1014b03": "辱臨弊族。故辭禁爾。今既無隱。敢布腹心。且",
    "T49n2039_005:1014b04": "賤妾之於郎君。雖曰非類。得陪一夕之歡。義",
    "T49n2039_005:1014b05": "重結褵之好。三兄之惡天既厭之。一家之殃",
    "T49n2039_005:1014b06": "予欲當之。與其死於等閑人之手。曷若伏於",
    "T49n2039_005:1014b07": "郎君刃下以報之德乎。妾以明日入市為害",
    "T49n2039_005:1014b08": "劇。則國人無如我何。大王必募以重爵而捉",
    "T49n2039_005:1014b09": "我矣。君其無怯。追我乎城北林中。吾將待之。",
    "T49n2039_005:1014b10": "現曰。人交人彝倫之道。異類而交蓋非常",
    "T49n2039_005:1014b11": "也。既得從容。固多天幸。何可忍賣於伉儷之",
    "T49n2039_005:1014b12": "死。僥倖一世之爵祿乎。女曰。郎君無有此",
    "T49n2039_005:1014b13": "言。今妾之壽夭蓋天命也。亦吾願也。郎君之",
    "T49n2039_005:1014b14": "慶也。予族之福也。國人之喜也。一死而五利",
    "T49n2039_005:1014b15": "備。其可違乎。但為妾創寺。講真詮資勝報。則",
    "T49n2039_005:1014b16": "郎君之惠莫大焉。遂相泣而別。次日果有猛",
    "T49n2039_005:1014b17": "虎。入城中剽甚。無敢當。元聖王聞之。申令",
    "T49n2039_005:1014b18": "曰。戡虎者爵二級。現詣闕奏曰。小臣能之。乃",
    "T49n2039_005:1014b19": "先賜爵以激之。現持短兵入林中。虎變為娘",
    "T49n2039_005:1014b20": "子。熙怡而笑曰。昨夜共郎君繾綣之事。惟君",
    "T49n2039_005:1014b21": "無忽。今日被爪傷者。皆塗興輪寺醬。聆其寺",
    "T49n2039_005:1014b22": "之螺鉢聲則可治。乃取現所佩刀。自頸而仆。",
    "T49n2039_005:1014b23": "乃虎也。現出林而託曰。今茲虎易搏矣。匿其",
    "T49n2039_005:1014b24": "由不洩。但依諭而治之。其瘡皆効。今俗亦用",
    "T49n2039_005:1014b25": "其方。現既登庸。創寺於西川邊。號虎願寺。常",
    "T49n2039_005:1014b26": "講梵網經。以導虎之冥遊。亦報其殺身成己",
    "T49n2039_005:1014b27": "之恩。現臨卒。深感前事之異。乃筆成傳俗。姑",
    "T49n2039_005:1014b28": "聞知因名論虎林稱于今。貞元九年。申屠澄",
    "T49n2039_005:1014b29": "自黃冠調補漢州。什方縣之尉。至真符縣",
    "T49n2039_005:1014c01": "之東十里許。遇風雪大寒。馬不能前。路旁有",
    "T49n2039_005:1014c02": "茅舍。中有煙火甚溫照燈下就之。有老父嫗",
    "T49n2039_005:1014c03": "及處子。環火而坐。其女年方十四五。雖蓬髮",
    "T49n2039_005:1014c04": "垢衣。雪膚花臉。舉止妍媚。父嫗見澄來。遽起",
    "T49n2039_005:1014c05": "曰。客甚衝寒雪。請前就火。澄坐良久。天色",
    "T49n2039_005:1014c06": "已暝。風雪不止。澄曰。西去縣尚遠。請宿于",
    "T49n2039_005:1014c07": "此。父嫗曰。苟不以蓬蓽為陋。敢承命。澄遂解",
    "T49n2039_005:1014c08": "鞍施衾幃。其女見客方止。修容靘粧自[竺二+惟]箔",
    "T49n2039_005:1014c09": "間出。有閑雅之態。猶過初時。澄曰。小娘子明",
    "T49n2039_005:1014c10": "惠過人甚。幸未婚。敢請自媒如何。翁曰。不期",
    "T49n2039_005:1014c11": "貴客欲採拾。豈定分也。澄遂修子婿之禮。澄",
    "T49n2039_005:1014c12": "乃以所乘馬載之而行。既至官俸祿甚薄。妻",
    "T49n2039_005:1014c13": "力以成家。無不歡心。後秩滿將歸。已生一男",
    "T49n2039_005:1014c14": "一女。亦甚明惠。澄尤加敬愛。甞作贈內詩",
    "T49n2039_005:1014c15": "云。一官慚梅福。三年愧孟光。此情何所喻。川",
    "T49n2039_005:1014c16": "上有[元/鳥]鴦。其妻終日吟諷。似默有和者。未",
    "T49n2039_005:1014c17": "甞出口。澄罷官罄室歸本家。妻忽悵然謂澄",
    "T49n2039_005:1014c18": "曰。見贈一篇。尋即有和。乃吟曰。琴瑟情雖",
    "T49n2039_005:1014c19": "重。山林志自深。常憂時節變。辜負百年心。遂",
    "T49n2039_005:1014c20": "與訪其家。不復有人矣。妻思慕之甚。盡日涕",
    "T49n2039_005:1014c21": "泣。忽壁角見一虎皮。妻大笑曰。不知此物尚",
    "T49n2039_005:1014c22": "在耶。遂取披之。即變為虎。哮吼拏攫。突門",
    "T49n2039_005:1014c23": "而出。澄驚避之。携二子尋其路。望山林大哭",
    "T49n2039_005:1014c24": "數日。竟不知所之。噫。澄現二公之接異物也。",
    "T49n2039_005:1014c25": "變為人妾則同矣。而贈背人詩。然後哮吼拏",
    "T49n2039_005:1014c26": "攫而走。與現之虎異矣。現之虎不得已而傷",
    "T49n2039_005:1014c27": "人。然善誘良方以救人。獸有為仁如彼者。今",
    "T49n2039_005:1014c28": "有人而不如獸者。何哉。詳觀事之終始。感人",
    "T49n2039_005:1014c29": "於旋遶佛寺中。天唱徵惡。以自代之。傳神方",
    "T49n2039_005:1015a01": "以救人置精廬講佛戒。非徒獸之性仁者也。",
    "T49n2039_005:1015a02": "蓋大聖應物之多方。感現公之能致情於旋",
    "T49n2039_005:1015a03": "遶。欲報冥益耳。宜其當時能受禧佑乎。讚",
    "T49n2039_005:1015a04": "曰。",
    "T49n2039_005:1015a05": "　山家不耐三兄惡　　蘭吐那堪一諾芳",
    "T49n2039_005:1015a06": "　義重數條輕萬死　　許身林下落花忙",
    "T49n2039_005:1015a07": "融天師彗星歌　　真平王代",
    "T49n2039_005:1015a08": "第五居烈郎。第六實處郎(一作突處郎)第七寶同郎",
    "T49n2039_005:1015a09": "等三花之徒。欲遊楓岳。有彗星犯心大星。郎",
    "T49n2039_005:1015a10": "徒疑之。欲罷其行。時天師作歌歌之。星怪即",
    "T49n2039_005:1015a11": "滅。日本兵還國。反成福慶。大王歡喜。遣郎遊",
    "T49n2039_005:1015a12": "岳焉。歌曰。",
    "T49n2039_005:1015a13": "舊理東尸汀叱　乾達婆矣遊烏隱城叱[月*(夸大+八)]",
    "T49n2039_005:1015a14": "良望良古　倭理叱軍置來叱多烽燒邪隱",
    "T49n2039_005:1015a15": "邊也藪耶　三花矣岳音見賜烏尸聞古",
    "T49n2039_005:1015a16": "　月置八切爾數於將來尸波衣　道尸掃尸",
    "T49n2039_005:1015a17": "星利望良古　彗星也白反也人是有叱多",
    "T49n2039_005:1015a18": "　後句　達阿羅浮去伊叱等邪　此也友",
    "T49n2039_005:1015a19": "物比所音叱彗叱只有叱故",
    "T49n2039_005:1015a20": "正秀師救氷女",
    "T49n2039_005:1015a21": "第四十哀莊王代。有沙門正秀。寓止皇龍寺。",
    "T49n2039_005:1015a22": "冬日雪深。既暮。自三郎寺還。經由天嚴寺門",
    "T49n2039_005:1015a23": "外。有一乞女產兒。凍臥濱死。師見而憫之。就",
    "T49n2039_005:1015a24": "抱。良久氣蘇。乃脫衣以覆之。裸走本寺。苫草",
    "T49n2039_005:1015a25": "覆身過夜。夜半有天唱於王庭曰。皇龍寺沙",
    "T49n2039_005:1015a26": "門正秀宜封王師。急使人撿之。具事升聞。上",
    "T49n2039_005:1015a27": "備威儀迎入大內。冊為國師。",
    "T49n2039_005:1015a28": "避隱第八",
    "T49n2039_005:1015a29": "朗智乘雲　　普賢樹",
    "T49n2039_005:1015b01": "歃良州阿曲縣之靈鷲山(歃良。今梁州阿曲一作西又云求佛。又屈弗。今蔚",
    "T49n2039_005:1015b02": "州置屈弗馹。今存其名)有異僧。庵居累紀。而鄉邑皆不識。",
    "T49n2039_005:1015b03": "師亦不言名氏。常講法華。仍有通力。龍朔初。",
    "T49n2039_005:1015b04": "有沙彌智通。伊亮公之家奴也。出家年七歲。",
    "T49n2039_005:1015b05": "時有烏來鳴云。靈鷲去投朗智為弟子。通聞",
    "T49n2039_005:1015b06": "之尋訪此山。來憩於洞中樹下。忽見異人出。",
    "T49n2039_005:1015b07": "曰我是普大士。欲授汝戒品。故來爾。因宣戒",
    "T49n2039_005:1015b08": "訖乃隱。通神心豁爾。智證頓圓。遂前行路。逢",
    "T49n2039_005:1015b09": "一僧。乃問朗智師何所住。僧曰。奚問朗智乎。",
    "T49n2039_005:1015b10": "通具陳神烏之事。僧莞爾而笑曰。我是朗智。",
    "T49n2039_005:1015b11": "今茲堂前亦有烏來報。有聖兒投師將至矣。",
    "T49n2039_005:1015b12": "宜出迎。故來迎爾。乃執手而嘆曰。靈烏驚爾",
    "T49n2039_005:1015b13": "投吾。報予迎汝。是何祥也。殆山靈之陰助也。",
    "T49n2039_005:1015b14": "傳云。山主乃辨才天女。通聞之泣謝。投禮於",
    "T49n2039_005:1015b15": "師。既而將與授戒。通曰。予於洞口樹下。已蒙",
    "T49n2039_005:1015b16": "普賢大士乃授正戒。智嘆曰。善哉汝已親稟",
    "T49n2039_005:1015b17": "大士滿分之戒。我自生年來。夕惕慇懃。念遇",
    "T49n2039_005:1015b18": "至聖。而猶未能昭格。今汝已受。吾不及汝遠",
    "T49n2039_005:1015b19": "矣。反禮智通。因名其樹曰普賢。通曰。法師住",
    "T49n2039_005:1015b20": "此其已久。如曰法興王丁未之歲。始寓足焉。",
    "T49n2039_005:1015b21": "不知今幾。通到山之時。乃文武王即位元年",
    "T49n2039_005:1015b22": "辛酉歲也。計已一百三十五年矣。通後詣義",
    "T49n2039_005:1015b23": "湘之室。升堂覩奧。頗資玄化。寔為錐洞記主",
    "T49n2039_005:1015b24": "也。元曉住磻高寺時。常往謁智。令著初章觀",
    "T49n2039_005:1015b25": "文及安身事心論。曉撰訖。使隱士文善奉書",
    "T49n2039_005:1015b26": "馳達。其篇尾述偈云。西谷沙彌稽首禮。東岳",
    "T49n2039_005:1015b27": "上德高巖前(磻高在靈鷲之西北。故西谷沙彌乃自謂也)吹以細塵補",
    "T49n2039_005:1015b28": "鷲岳。飛以微滴投龍淵(云云)。山之東有大和",
    "T49n2039_005:1015b29": "江。乃為中國大和池龍植福所創。故云龍淵。",
    "T49n2039_005:1015c01": "通與曉皆大聖也。二聖而摳衣師之。道迈可",
    "T49n2039_005:1015c02": "知。師甞乘雲往中國之清涼山。隨眾聽講。俄",
    "T49n2039_005:1015c03": "頃即還彼中僧謂是隣居者。然罔知攸止。一",
    "T49n2039_005:1015c04": "日令於眾曰。除常住外。別院來僧。各持所居",
    "T49n2039_005:1015c05": "名花異植。來獻道場。智明日折山中異木一",
    "T49n2039_005:1015c06": "枝歸呈之。彼僧見之。乃曰。此木梵號怛提伽。",
    "T49n2039_005:1015c07": "此云赫。唯西竺海東二靈鷲山有之。彼二山",
    "T49n2039_005:1015c08": "皆第十法雲地菩薩所居。斯必聖者也。遂察",
    "T49n2039_005:1015c09": "其行色。乃知住海東靈鷲也。因此改觀。名著",
    "T49n2039_005:1015c10": "中外。鄉人乃號其庵曰赫木。今赫木寺之北",
    "T49n2039_005:1015c11": "崗有古基。乃其遺趾。靈鷲寺記云。朗智甞云。",
    "T49n2039_005:1015c12": "此庵址乃迦葉佛時寺基也。堀地得燈缸二。",
    "T49n2039_005:1015c13": "隔元聖王代。有大德緣會來居山中。撰師之",
    "T49n2039_005:1015c14": "傳行于世。按華嚴經第十名法雲地。今師之",
    "T49n2039_005:1015c15": "馭雲。蓋佛陀屈三指。元曉分百身之類也歟。",
    "T49n2039_005:1015c16": "讚曰。",
    "T49n2039_005:1015c17": "　想料巖藏百歲間　　高名曾未落人寰",
    "T49n2039_005:1015c18": "　不禁山鳥閑饒舌　　雲馭無端洩往還",
    "T49n2039_005:1015c19": "緣會逃名　　文殊岾",
    "T49n2039_005:1015c20": "高僧緣會。甞隱居靈鷲。每讀蓮經修普賢觀",
    "T49n2039_005:1015c21": "行。庭池常有蓮數朵。四時不萎(今靈鷲寺龍藏殿。是緣會舊居)",
    "T49n2039_005:1015c22": "國主元聖王聞其瑞異。欲徵拜為國師。師聞",
    "T49n2039_005:1015c23": "之。乃棄庵而遁。行跨西嶺巖間。有一老叟今",
    "T49n2039_005:1015c24": "爾耕。問師奚適。曰。吾聞邦家濫聽。縻我以爵。",
    "T49n2039_005:1015c25": "故避之爾。叟聽曰。於此可賈。何勞遠售。師之",
    "T49n2039_005:1015c26": "謂賣名無厭乎。會謂其慢已。不聽。遂行數里",
    "T49n2039_005:1015c27": "許。溪邊遇一媼。問師何往。答如初。媼曰。前",
    "T49n2039_005:1015c28": "遇人乎。曰有一老叟侮予之甚。慍且來矣。媼",
    "T49n2039_005:1015c29": "曰。文殊大聖也。夫言之不聽何。會聞即驚悚。",
    "T49n2039_005:1016a01": "遽還翁所。扣顙陳悔曰。聖者之言敢不聞命",
    "T49n2039_005:1016a02": "乎。今且還矣。溪邊媼彼何人。斯叟曰。辯才天",
    "T49n2039_005:1016a03": "女也。言訖遂隱。乃還庵中。俄有天使齎詔徵",
    "T49n2039_005:1016a04": "之。會知業已當受。乃應詔赴闕。封為國師",
    "T49n2039_005:1016a05": "(僧傳云。憲安王封為二朝王師號照咸通四年卒。與元聖年代相示未知孰是)師之感老叟",
    "T49n2039_005:1016a06": "處。因名文殊岾。見女處曰阿尼岾。讚曰。",
    "T49n2039_005:1016a07": "　倚市難藏久陸況　　囊錐既露括難禁",
    "T49n2039_005:1016a08": "　自緣庭下青蓮誤　　不是雲山固未深",
    "T49n2039_005:1016a09": "惠現求靜",
    "T49n2039_005:1016a10": "釋惠現。百濟人。小出家。苦心專志誦蓮經為",
    "T49n2039_005:1016a11": "業。祈禳請福。靈應良稠。兼攻三論。染指通",
    "T49n2039_005:1016a12": "神。初住北部修德寺。有眾則講。無則持誦。四",
    "T49n2039_005:1016a13": "遠欽風。戶外之履滿矣。稍厭煩擁。遂往江南",
    "T49n2039_005:1016a14": "達拏山居焉。山極巖險。來往艱稀。現靜坐求",
    "T49n2039_005:1016a15": "忘。終于山中。同學輿尸置右室中。虎啖盡",
    "T49n2039_005:1016a16": "遺骸。唯髏舌存焉。三周寒暑。舌猶紅軟。過",
    "T49n2039_005:1016a17": "後方變紫。硬如石。道俗敬之藏于石塔。俗齡",
    "T49n2039_005:1016a18": "五十八。即貞觀之初。現不西學。靜退以終。而",
    "T49n2039_005:1016a19": "乃名流諸夏立傳。在唐聲著矣。夫又高麗釋",
    "T49n2039_005:1016a20": "波若入中國天台山。受智者教。觀以神異。間",
    "T49n2039_005:1016a21": "山中而滅。唐僧傳亦有章頗多靈範。讚曰。",
    "T49n2039_005:1016a22": "　鹿尾傳經倦一場　　去年清誦倚雲藏",
    "T49n2039_005:1016a23": "　風前青史名流遠　　火後江蓮舌帶芳",
    "T49n2039_005:1016a24": "信忠掛冠",
    "T49n2039_005:1016a25": "孝成王潛邸時。與賢士信忠圍碁於宮庭柏",
    "T49n2039_005:1016a26": "樹下。甞謂曰。他日若忘卿。有如柏樹。信忠",
    "T49n2039_005:1016a27": "興拜。隔數月。王即位賞功臣。忘忠而不第之。",
    "T49n2039_005:1016a28": "忠怨而作歌。帖於柏樹。樹忽黃悴。王怪使審",
    "T49n2039_005:1016a29": "之。得歌獻之。大驚曰。萬機鞅掌。幾忘乎角",
    "T49n2039_005:1016b01": "弓。乃召之賜爵祿。柏樹乃蘇。歌曰。",
    "T49n2039_005:1016b02": "物叱好支柏史　秋察尸不冬爾屋支墮米",
    "T49n2039_005:1016b03": "　汝於多支行齊教因隱　仰頓隱面矣改",
    "T49n2039_005:1016b04": "衣賜乎隱冬矣也　月羅理影支古理因淵",
    "T49n2039_005:1016b05": "之叱　行尸浪　阿叱沙矣以支如支　兒",
    "T49n2039_005:1016b06": "史沙叱望阿乃　世理都　之叱逸烏隱第",
    "T49n2039_005:1016b07": "也　後句亡",
    "T49n2039_005:1016b08": "由是寵現於兩朝。景德王(王即孝成之弟也)二十二年",
    "T49n2039_005:1016b09": "癸卯。忠與二友相約。掛冠入南岳。再徵不就。",
    "T49n2039_005:1016b10": "落髮為沙門。為王創斷俗寺居焉。願終身立",
    "T49n2039_005:1016b11": "壑。以奉福大王。王許之。留真在金堂後壁是",
    "T49n2039_005:1016b12": "也。南有村名俗休。今訛云小花里(按三和尚傳有。信忠奉",
    "T49n2039_005:1016b13": "聖寺。與此相混。然計其神文之世。距景德已百餘年。况神文與信忠乃宿世之事。則非此信忠明矣。宜詳之)又",
    "T49n2039_005:1016b14": "別記云。景德王代有直長李俊(高僧傳作李純)早曾發",
    "T49n2039_005:1016b15": "願。年至知命須出家創佛寺。天寶七年戊子。",
    "T49n2039_005:1016b16": "年登五十矣。改創槽淵小寺為大剎。名斷俗",
    "T49n2039_005:1016b17": "寺。身亦削髮。法名孔宏長老。住寺二十年乃",
    "T49n2039_005:1016b18": "卒。與前三國史所載不同。兩存之闕疑。讚",
    "T49n2039_005:1016b19": "曰。",
    "T49n2039_005:1016b20": "　功名未已鬢先霜　　君寵雖多百歲忙",
    "T49n2039_005:1016b21": "　隔岸有山頻入夢　　逝將香火祝吾皇",
    "T49n2039_005:1016b22": "包山二聖",
    "T49n2039_005:1016b23": "羅時有觀機道成二聖師。不知何許人。同隱",
    "T49n2039_005:1016b24": "包山(鄉去所瑟山。乃梵音。此云包也)機庵南嶺。成處北穴。相去",
    "T49n2039_005:1016b25": "十許里。披雲嘯月。每相過從。成欲致機。則山",
    "T49n2039_005:1016b26": "中樹木皆向南而俯。如相迎者。機見之而往。",
    "T49n2039_005:1016b27": "機欲邀成也。則亦如之。皆北偃。成乃至。如是",
    "T49n2039_005:1016b28": "有年。成於所居之後。高巖之上。常宴坐。一日",
    "T49n2039_005:1016b29": "自巖縫間透身而出。全身騰空而逝。莫知所",
    "T49n2039_005:1016c01": "至。或云。至壽昌郡(今壽城都)指骸焉。機亦繼踵歸",
    "T49n2039_005:1016c02": "真。今以二師名命其墟。皆有遺趾。道成巖高",
    "T49n2039_005:1016c03": "數丈。後人置寺穴下。大平興國七年壬午。有",
    "T49n2039_005:1016c04": "釋成梵。始來住寺。敞萬日彌陀道場。精懃五",
    "T49n2039_005:1016c05": "十餘年。屢有殊祥。時玄風信士二十餘人歲",
    "T49n2039_005:1016c06": "結社。拾香木納寺。每入山採香。剪折淘洗。攤",
    "T49n2039_005:1016c07": "置箔上。其木至夜放光如燭。由是郡人項施",
    "T49n2039_005:1016c08": "其香。徒以得光之歲為賀。乃二聖之靈感。或",
    "T49n2039_005:1016c09": "岳神攸助也。神名靜聖天王。甞於迦葉佛時",
    "T49n2039_005:1016c10": "受佛矚。有本誓。待山中一千人出世。轉受餘",
    "T49n2039_005:1016c11": "報。今山中甞記九聖遺事。則未詳。曰。觀機。",
    "T49n2039_005:1016c12": "道成。搬師。[打丁+牒]師。道義(有柏岩基)子陽。成梵。今勿",
    "T49n2039_005:1016c13": "女。白牛師。讚曰。",
    "T49n2039_005:1016c14": "　相過蹯月弄雲泉　　二老風流幾百年",
    "T49n2039_005:1016c15": "　滿壑烟霞餘古木　　低昂寒影尚如迎",
    "T49n2039_005:1016c16": "搬音般。鄉云雨木。[打丁+牒]音牒。鄉云加乙木。此二",
    "T49n2039_005:1016c17": "師久隱巖叢。不交人世。皆編木葉為衣。以度",
    "T49n2039_005:1016c18": "寒暑。掩濕遮羞而已。因以為號。甞聞楓岳亦",
    "T49n2039_005:1016c19": "有斯名。乃知古之隱倫之士。例多逸韻如此。",
    "T49n2039_005:1016c20": "但難為蹈襲。子甞寓包山。有記二師之遺",
    "T49n2039_005:1016c21": "美。今并錄之。",
    "T49n2039_005:1016c22": "　紫茅黃精[祝/土]肚皮　　蔽衣木葉非蠶機",
    "T49n2039_005:1016c23": "　寒松颼颼石犖确　　日暮林下樵蘇歸",
    "T49n2039_005:1016c24": "　夜深披向月明坐　　一半颯颯隨風飛",
    "T49n2039_005:1016c25": "　敗蒲橫臥於憨眠　　夢魂不到紅塵羈",
    "T49n2039_005:1016c26": "　雲遊逝兮二庵墟　　山鹿恣登人迹稀",
    "T49n2039_005:1016c27": "永才遇賊",
    "T49n2039_005:1016c28": "釋永才性滑稽。不累於物。善鄉歌。暮歲將隱",
    "T49n2039_005:1016c29": "于南岳。至大峴嶺。遇賊六十餘人。將加害。才",
    "T49n2039_005:1017a01": "臨刃無懼色。怡然當之。賊怪而問其名。曰永",
    "T49n2039_005:1017a02": "才。賊素聞其名。乃命□□□作歌。其辭曰。",
    "T49n2039_005:1017a03": "自矣心米　皃史毛達只將來吞隱日遠鳥",
    "T49n2039_005:1017a04": "逸□過出知遣　今吞藪未去遣省如",
    "T49n2039_005:1017a05": "　但非乎隱焉破□主次弗□史內於都還於",
    "T49n2039_005:1017a06": "尸朗也　此兵物叱沙過乎好尸曰沙也內",
    "T49n2039_005:1017a07": "乎吞尼　阿耶　唯只伊吾音之叱恨隱[泳永+善]",
    "T49n2039_005:1017a08": "陵隱安支尚宅都乎隱以多",
    "T49n2039_005:1017a09": "賊感其意。贈之綾二端。才笑而前謝曰。知財",
    "T49n2039_005:1017a10": "賄之為地獄根本。將避於窮山以餞一生。何",
    "T49n2039_005:1017a11": "敢受焉。乃投之地。賊又感其言。皆釋釰投戈。",
    "T49n2039_005:1017a12": "落髮為徒。同隱智異。不復蹈世。才年僅九十",
    "T49n2039_005:1017a13": "矣。在元聖大王之世。讚曰。",
    "T49n2039_005:1017a14": "　策杖歸山意轉深　　綺紈珠玉豈治心",
    "T49n2039_005:1017a15": "　綠林君子休相贈　　地獄無根只寸金",
    "T49n2039_005:1017a16": "勿稽子",
    "T49n2039_005:1017a17": "第十奈解王即位十七年壬辰。保羅國。古自",
    "T49n2039_005:1017a18": "國(今固城)史勿國(今泗州)等八國。併力來侵邊境。王",
    "T49n2039_005:1017a19": "命太子[木*奈]音將軍一伐等率兵拒之。八國皆",
    "T49n2039_005:1017a20": "降。時勿稽子軍功第一。然為太子所嫌。不賞",
    "T49n2039_005:1017a21": "其功。或謂勿稽曰。此戰之功唯子而已。而賞",
    "T49n2039_005:1017a22": "不及子。太子之嫌君其怨乎。稽曰。國君在上。",
    "T49n2039_005:1017a23": "何怨人臣。或曰。然則奏聞于王幸矣。稽曰。伐",
    "T49n2039_005:1017a24": "功爭命。揚已掩人。志士之所不為也。勵之待",
    "T49n2039_005:1017a25": "時而已。十年乙未。骨浦國(今合浦也)等三國王各",
    "T49n2039_005:1017a26": "率兵來攻竭火(疑屈弗也。今蔚州)王親率禦之。三國皆",
    "T49n2039_005:1017a27": "敗。稽所獲數十級。而人不言稽之功。稽謂其",
    "T49n2039_005:1017a28": "妻曰。吾聞仕君之道。見危致命。臨難忘身。仗",
    "T49n2039_005:1017a29": "於節義。不顧死生。之謂忠也。夫保羅(疑發羅今羅州)",
    "T49n2039_005:1017b01": "竭火之役。誠是國之難。君之危。而吾未曾有",
    "T49n2039_005:1017b02": "忘身致命之勇。此乃不忠甚也。既以不忠而",
    "T49n2039_005:1017b03": "仕君。累及於先人。可謂孝乎。既失忠孝。何顏",
    "T49n2039_005:1017b04": "復遊朝市之中乎。乃被髮荷琴入師彘山(未詳)悲",
    "T49n2039_005:1017b05": "竹樹之性病。寄托作歌。擬溪澗之咽響。扣琴",
    "T49n2039_005:1017b06": "制曲。隱居不復現世。",
    "T49n2039_005:1017b07": "迎如師",
    "T49n2039_005:1017b08": "實際寺釋迎如。未詳族氏。德行雙高。景德王",
    "T49n2039_005:1017b09": "將邀致供養。遣使徵之。如詣內齋罷。將還。王",
    "T49n2039_005:1017b10": "遣使陪送至寺。入門即隱。不知所在。使來奏。",
    "T49n2039_005:1017b11": "王異之。追封國師。後亦不復現世。至今稱曰",
    "T49n2039_005:1017b12": "國師房。",
    "T49n2039_005:1017b13": "布川山　　五比丘　　景德王代",
    "T49n2039_005:1017b14": "歃良州東北二十許里有布山川。石窟奇秀。",
    "T49n2039_005:1017b15": "宛如人斲。有五比丘。未詳名氏。來寓而念彌",
    "T49n2039_005:1017b16": "陀求西方幾十年。忽有聖眾自西來迎。於是",
    "T49n2039_005:1017b17": "五比丘各坐蓮臺。乘空而逝。至通度寺門外",
    "T49n2039_005:1017b18": "留連。而天樂間奏。寺僧出觀。五比丘為說無",
    "T49n2039_005:1017b19": "常苦空之理。蛻棄遺骸。放大光明。向西而去。",
    "T49n2039_005:1017b20": "其捐舍處。寺僧起亭榭。名置樓。至今存焉。",
    "T49n2039_005:1017b21": "念佛師",
    "T49n2039_005:1017b22": "南山東麓有避里村。村有寺。因名避里寺。寺",
    "T49n2039_005:1017b23": "有異僧。不言名氏。常念彌陀。聲聞于城中。三",
    "T49n2039_005:1017b24": "百六十坊。十七萬戶。無不聞聲。聲無高下。琅",
    "T49n2039_005:1017b25": "琅一樣。以此異之。莫不致敬。皆以念佛師為",
    "T49n2039_005:1017b26": "名。死後泥塑真儀。安于敏藏寺中。其本住避",
    "T49n2039_005:1017b27": "里寺。改名念佛寺。寺旁亦有寺名讓避。因村",
    "T49n2039_005:1017b28": "得名。",
    "T49n2039_005:1017b29": "孝善第九",
    "T49n2039_005:1017c01": "真定師孝善雙美",
    "T49n2039_005:1017c02": "法師真定羅人也。白衣時隷名卒伍。而家貧",
    "T49n2039_005:1017c03": "不娶。部役之餘。傭作受粟。以養孀母。家中計",
    "T49n2039_005:1017c04": "產。唯折脚一鐺而已。一日有僧到門。求化營",
    "T49n2039_005:1017c05": "寺鐵物。母以鐺施之。既而定從外歸。母告之",
    "T49n2039_005:1017c06": "故。且虞子意何如爾。定喜現於色曰。施於佛",
    "T49n2039_005:1017c07": "事。何幸如之。雖無鐺又何患。乃以瓦盆為",
    "T49n2039_005:1017c08": "釜。熟食而養之。甞在行伍間。聞人說義湘法",
    "T49n2039_005:1017c09": "師在太伯山說法利人。即有嚮慕之志。告於",
    "T49n2039_005:1017c10": "母曰。畢孝之後。當投於湘法師。落髮學道矣。",
    "T49n2039_005:1017c11": "母曰。佛法難遇。人生大速。乃曰畢孝。不亦晚",
    "T49n2039_005:1017c12": "乎。曷若趁予不死。以聞道聞。慎勿因循。速斯",
    "T49n2039_005:1017c13": "可矣。定曰。萱堂晚景。唯我在側。棄而出家。",
    "T49n2039_005:1017c14": "豈敢忍乎。母曰。噫為我防出家。令我便墮泥",
    "T49n2039_005:1017c15": "黎也。雖生養以三牢七鼎。豈可為孝。予其衣",
    "T49n2039_005:1017c16": "食於人之門。亦可守其天年。必欲孝我。莫作",
    "T49n2039_005:1017c17": "爾言。定沈思久之。母即起罄倒囊儲。有米七",
    "T49n2039_005:1017c18": "升。即日畢炊。且曰。恐汝因熟食經營而行慢",
    "T49n2039_005:1017c19": "也。宜在予目下。喰其一。槖其六。速行速行。",
    "T49n2039_005:1017c20": "定飲泣固辭曰。棄母出家。其亦人子所難忍",
    "T49n2039_005:1017c21": "也。況其杯漿數日之資。盡裹而行。天地其謂",
    "T49n2039_005:1017c22": "我何。三辭三勸之。定重違其志。進途宵征。",
    "T49n2039_005:1017c23": "三日達于太伯山。投湘公剃染為弟子。名曰",
    "T49n2039_005:1017c24": "真定。居三年。母之訃音至。定跏趺入定。七日",
    "T49n2039_005:1017c25": "乃起　說者曰。追傷哀毀之至。殆不能堪。故",
    "T49n2039_005:1017c26": "以定水滌之爾。或曰。以定觀察母之所生處",
    "T49n2039_005:1017c27": "也。或曰。斯乃如實理薦冥福也。既出定以後。",
    "T49n2039_005:1017c28": "事告於湘。湘率門徒歸于小伯山之錐洞。結",
    "T49n2039_005:1017c29": "草為廬。會徒三千。約九十日。講華嚴大典。門",
    "T49n2039_005:1018a01": "人智通隨講。撮其樞要成兩卷。名錐洞記。流",
    "T49n2039_005:1018a02": "通於世。講畢。其母現於夢曰。我已生天矣。",
    "T49n2039_005:1018a03": "大城孝二世父母　　神文代",
    "T49n2039_005:1018a04": "牟梁里(一作浮雲村)之貧女慶祖有兒。頭大頂平如",
    "T49n2039_005:1018a05": "城。因名大城。家窘不能生育。因役傭於貨殖",
    "T49n2039_005:1018a06": "福安家。其家俵田數畝以備衣食之資。時有",
    "T49n2039_005:1018a07": "開士漸開。欲設六輪會於興輪寺。勸化至福",
    "T49n2039_005:1018a08": "安家。安施布五十疋。開呪願曰。檀越好布施。",
    "T49n2039_005:1018a09": "天神常護持。施一得萬倍。安樂壽命長。大城",
    "T49n2039_005:1018a10": "聞之。跳踉而入。謂其母曰。予聽門僧誦倡。云",
    "T49n2039_005:1018a11": "施一得萬倍。念我定無宿善。今茲困匱矣。今",
    "T49n2039_005:1018a12": "又不施。來世益艱。施我傭田於法會。以圖後",
    "T49n2039_005:1018a13": "報何如。母曰善乃施田於開。未幾城物故。是",
    "T49n2039_005:1018a14": "日夜國宰金文亮家有天唱云。牟梁里大城",
    "T49n2039_005:1018a15": "兒今杔汝家。家人震驚使檢牟梁里。城果",
    "T49n2039_005:1018a16": "亡。其日與唱同時有娠生兒。左手握不發。七",
    "T49n2039_005:1018a17": "日乃開。有金簡子彫大城二字。又以名之。迎",
    "T49n2039_005:1018a18": "其母於第中兼養之。既壯。好遊獵。一日登吐",
    "T49n2039_005:1018a19": "含山捕一熊。宿山下村。夢熊變為鬼。訟曰。汝",
    "T49n2039_005:1018a20": "何殺我。我還啖汝。城怖懅請容赦。鬼曰。能為",
    "T49n2039_005:1018a21": "我創佛寺乎。城誓之曰喏。既覺。汗流被蓐。自",
    "T49n2039_005:1018a22": "後禁原野。為熊創長壽寺於其捕地。因而情",
    "T49n2039_005:1018a23": "有所感。悲願增篤。乃為現生二親創佛國寺。",
    "T49n2039_005:1018a24": "為前世爺孃創石佛寺。請神琳表訓二聖師",
    "T49n2039_005:1018a25": "各住焉。茂張像設。且酬鞠養之勞。以一身孝",
    "T49n2039_005:1018a26": "二世父母。古亦罕聞。善施之驗可不信乎。將",
    "T49n2039_005:1018a27": "彫石佛也。欲鍊一大石為龕蓋。石忽三裂。憤",
    "T49n2039_005:1018a28": "恚而假寐。夜中天神來降。畢造而還城方[木*尤]",
    "T49n2039_005:1018a29": "起。走跋南嶺。爇香木以供天神。故名其地為",
    "T49n2039_005:1018b01": "香嶺。其佛國寺雲梯石塔彫鏤石木之功。東",
    "T49n2039_005:1018b02": "都諸剎未有加也。古鄉傳所載如上。而寺中",
    "T49n2039_005:1018b03": "有記云。景德王代。大相大城以天寶十年辛",
    "T49n2039_005:1018b04": "卯始創佛國寺。歷惠恭世。以大歷九年甲寅",
    "T49n2039_005:1018b05": "十二月二日大城卒。國家乃畢成之。初請瑜",
    "T49n2039_005:1018b06": "伽大德降魔住此寺。繼之至于今。與古傳不",
    "T49n2039_005:1018b07": "同。未詳孰是。讚曰。",
    "T49n2039_005:1018b08": "　牟梁春後施三畝　　香嶺秋來獲萬金",
    "T49n2039_005:1018b09": "　萱室百年貧富貴　　槐庭一夢去來今",
    "T49n2039_005:1018b10": "向得舍知割股供親　　景德王代",
    "T49n2039_005:1018b11": "熊川州有向得舍知者。年凶。其父幾於餓死。",
    "T49n2039_005:1018b12": "向得割股以給養。州人具事奏聞。景德王賞",
    "T49n2039_005:1018b13": "賜租五百碩。",
    "T49n2039_005:1018b14": "孫順埋兒　　興德王代",
    "T49n2039_005:1018b15": "孫順者(古今作孫舜)牟梁里人。父鶴山。父沒。與妻",
    "T49n2039_005:1018b16": "同。但傅人家得米穀養老孃。孃名運烏。順有",
    "T49n2039_005:1018b17": "小兒。每奪孃食。順難之。謂其妻曰。兒可得。",
    "T49n2039_005:1018b18": "母難再求。而奪其食。母飢何甚。且埋此兒以",
    "T49n2039_005:1018b19": "圖母腹之盈。乃負兒歸醉山(山在牟梁西北)北郊。堀地",
    "T49n2039_005:1018b20": "忽得石鐘甚奇。夫婦驚怪。乍懸林木上。試擊",
    "T49n2039_005:1018b21": "之。舂容可愛。妻曰。得異物殆兒之福。不可埋",
    "T49n2039_005:1018b22": "也。夫亦以為然。乃負兒與鐘而還家。懸鐘於",
    "T49n2039_005:1018b23": "梁扣之。聲聞于闕。興德王聞之。謂左右曰。西",
    "T49n2039_005:1018b24": "郊有異鐘聲。清遠不類。速檢之。王人來檢其",
    "T49n2039_005:1018b25": "家。具事奏王。王曰。昔郭巨瘞子。天賜金釜。",
    "T49n2039_005:1018b26": "今孫順埋兒。地湧石鐘前孝後孝。覆載同鑑。",
    "T49n2039_005:1018b27": "乃賜屋一區。歲給粳五十碩。以尚純孝焉。順",
    "T49n2039_005:1018b28": "捨舊居為寺。號弘孝寺。安置石鐘真聖王代。",
    "T49n2039_005:1018b29": "百濟橫賊入其里。鐘亡寺存。其得鐘之地名",
    "T49n2039_005:1018c01": "完乎坪。今訛云枝良坪。",
    "T49n2039_005:1018c02": "貧女養母",
    "T49n2039_005:1018c03": "孝宗郎遊南山鮑石亭(或云三花述)門客星馳。有二",
    "T49n2039_005:1018c04": "客獨後。郎問其故。曰芬皇寺之東里有女。年",
    "T49n2039_005:1018c05": "二十左右手抱盲母相號而哭。問同里曰。",
    "T49n2039_005:1018c06": "此女家貧。乞啜而反哺有年矣。適歲荒。倚門",
    "T49n2039_005:1018c07": "難以藉手。贖賃他家。得穀三十石。寄置大家",
    "T49n2039_005:1018c08": "服役。日暮槖米而來家。炊餉伴宿。晨則歸役",
    "T49n2039_005:1018c09": "大家。如是者數日矣。母曰。昔日之糠粃。心和",
    "T49n2039_005:1018c10": "且平。近日之香秔。膈肝若刺。而心未安。何",
    "T49n2039_005:1018c11": "哉。女言其實。母痛哭。女嘆已之但能口腹之",
    "T49n2039_005:1018c12": "養。而失於色難也。故相持而泣。見此而遲留",
    "T49n2039_005:1018c13": "爾。郎聞之潛然。送穀一百斛。郎之二親亦送",
    "T49n2039_005:1018c14": "衣袴一襲。郎之千徒斂租一千石遺之。事達",
    "T49n2039_005:1018c15": "宸聰。時真聖王賜穀五百石。并宅一廛。遣卒",
    "T49n2039_005:1018c16": "徒衛其家。以儆劫掠。旌其坊為孝養之里。後",
    "T49n2039_005:1018c17": "拾其家為寺。名兩尊寺。",
    "T49n2039_005:1018c19": "吾東方三國。本史遺事兩本。他無所刊。而",
    "T49n2039_005:1018c20": "只在本府。歲久刓缺。一行可解僅四五字。",
    "T49n2039_005:1018c21": "余惟士生斯世。歷觀諸史。其於天下治亂",
    "T49n2039_005:1018c22": "興亡。與諸異跡。尚欲博識。況居是邦。不知",
    "T49n2039_005:1018c23": "其國事。可乎。因欲改刊。廣求完本。閱數載",
    "T49n2039_005:1018c24": "不得焉其曾罕行于世。人未易得見。可知",
    "T49n2039_005:1018c25": "若今不改。則將為失傳東方往事。後學竟",
    "T49n2039_005:1018c26": "莫聞知。可嘆也已。幸吾斯文星州牧使權",
    "T49n2039_005:1018c27": "公(輳)聞余之求。求得完本送余。余喜受。具",
    "T49n2039_005:1018c28": "告監司安相國。(塘)都事朴候。(佺)僉曰善。於",
    "T49n2039_005:1018c29": "是分刊列邑。令還藏于本府。噫。物久則必",
    "T49n2039_005:1019a01": "有廢廢則必有興。興而廢。廢而興。是理之",
    "T49n2039_005:1019a02": "常。知理之常而有時興。以永其傳。亦有望",
    "T49n2039_005:1019a03": "於後來之惠學者云。",
    "T49n2039_005:1019a04": "皇明正德壬申季冬。府尹推誠定難功臣",
    "T49n2039_005:1019a05": "嘉善大夫慶州鎮兵馬節制使全平君李繼",
    "T49n2039_005:1019a06": "福謹跋。",
    "T49n2039_005:1019a07": "生員　李　山　甫",
    "T49n2039_005:1019a08": "校正生員　崔　起　潼",
    "T49n2039_005:1019a09": "中訓大夫行慶州府判官慶州鎮",
    "T49n2039_005:1019a10": "兵馬節制都尉　　　　李　瑠",
    "T49n2039_005:1019a11": "奉直郎守慶尚道都事　朴　佺",
    "T49n2039_005:1019a12": "推誠定難功臣嘉靖大夫慶尚道觀察使兼"
}