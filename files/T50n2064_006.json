{
    "T50n2064_006:0984c09": "神僧傳卷第六",
    "T50n2064_006:0984c11": "法順",
    "T50n2064_006:0984c12": "[0984c12] 釋法順。姓杜氏。雍州萬年縣人。稟性柔和。年",
    "T50n2064_006:0984c13": "十八棄俗出家。事因聖寺僧珍禪師受持定",
    "T50n2064_006:0984c14": "業。&#x751E;行化慶州勸民設會供限五百。及臨齋",
    "T50n2064_006:0984c15": "食更倍人來。供主懼焉。順曰。無所畏也。但通",
    "T50n2064_006:0984c16": "周給而莫委供所從來千人皆足。有張河江",
    "T50n2064_006:0984c17": "張弘暢者。家畜牛馬性本弊惡。人皆患之。賣",
    "T50n2064_006:0984c18": "無取者。順示語慈善如有聞從。自後更無觝",
    "T50n2064_006:0984c19": "齧。&#x751E;引眾驪山夏中栖靜。地多蟲蟻無因種",
    "T50n2064_006:0984c20": "菜。順恐有損害。就地示之令蟲移徙。不久往",
    "T50n2064_006:0984c21": "視。如其分齊恰無蟲焉。順時患腫膿潰外流。",
    "T50n2064_006:0984c22": "人有敬而[口*束](子累切)者。或有以帛拭者。尋即瘥",
    "T50n2064_006:0984c23": "愈。餘膿發香流氣難比。拭帛猶帶香氣不散。",
    "T50n2064_006:0984c24": "三原民田薩埵者。生來患聾。又張蘇者亦患",
    "T50n2064_006:0984c25": "生&#x7602;。順聞命來與共言議。遂如常日永即痊",
    "T50n2064_006:0984c26": "復。武功縣僧為毒龍所魅。眾以投之順。端拱",
    "T50n2064_006:0984c27": "對坐。龍遂托病僧言曰。禪師既來義無久住。",
    "T50n2064_006:0984c28": "極相勞嬈尋即釋然。故使遠近瘴癘淫邪所",
    "T50n2064_006:0984c29": "惱者無不投造。順不施餘術但坐而對之無",
    "T50n2064_006:0985a01": "不痊愈。因行南野將度黃渠。其水汎溢厲涉",
    "T50n2064_006:0985a02": "而度岸既峻滑。雖登還墮水忽斷流。便隨陸",
    "T50n2064_006:0985a03": "而度。及順上岸水尋還復。門徒勿&#x89A9;。而不測",
    "T50n2064_006:0985a04": "其然也。以貞觀十四年。都無疾苦告累門人。",
    "T50n2064_006:0985a05": "生來行法令使承用。言訖如常坐定卒於南",
    "T50n2064_006:0985a06": "郊義善寺。",
    "T50n2064_006:0985a07": "志寬",
    "T50n2064_006:0985a08": "[0985a08] 釋志寬。姓姚氏。蒲州河東人也。歷覽諸經以",
    "T50n2064_006:0985a09": "涅槃地論為心要所居。住房每夜必有振動",
    "T50n2064_006:0985a10": "介冑之響。竊而觀者。咸見非常神人繞房而",
    "T50n2064_006:0985a11": "行。時川邑虎暴行人斷路。或數百為群。經歷",
    "T50n2064_006:0985a12": "村郭傷損人畜。中有王獸其頭最大。五色純",
    "T50n2064_006:0985a13": "備威伏諸獸。遂州都督張遜。遠聞慈德遣人",
    "T50n2064_006:0985a14": "往迎。寬乃令州縣立齋行道各受八戒。當夕",
    "T50n2064_006:0985a15": "虎災銷散莫知所往。時人感之奉為神聖。貞",
    "T50n2064_006:0985a16": "觀初還蒲晉。時州郡遇旱諸祈不遂。官民乃",
    "T50n2064_006:0985a17": "往請焉。寬為置壇場以身自誓。不降雨者不",
    "T50n2064_006:0985a18": "處堂房。曝形兩日。密雲垂布三日已後。合境",
    "T50n2064_006:0985a19": "滂流民賴有年。未終之前右脅而臥。枕於右",
    "T50n2064_006:0985a20": "臂告門徒曰。生死長遠有待者皆爾。汝等但",
    "T50n2064_006:0985a21": "自觀身如幻。便無愛結自纏。吾命亦斷。當取",
    "T50n2064_006:0985a22": "椽兩根籧篨一領裹縛輿送。無得隨俗紛紜",
    "T50n2064_006:0985a23": "為不益事也言訖而卒。",
    "T50n2064_006:0985a24": "世瑜",
    "T50n2064_006:0985a25": "[0985a25] 釋世瑜。姓陳氏。住台州。大業十二年往綿州",
    "T50n2064_006:0985a26": "震響寺倫法師所出家。一食頭陀勤苦相續。",
    "T50n2064_006:0985a27": "又往利州入籍住寺。後入益州綿竹縣響應",
    "T50n2064_006:0985a28": "山獨住多年。四猿供給山果等食。有信士母",
    "T50n2064_006:0985a29": "家生者。負糧來送。驚訝深山常燒薰陸沈水",
    "T50n2064_006:0985b01": "香等。既還山半路見兩人。形甚青色狀貌希",
    "T50n2064_006:0985b02": "世。各負蓮華蔗芋而上。云我供給禪師去也。",
    "T50n2064_006:0985b03": "然其山居三年之中食米一石七升。六時行",
    "T50n2064_006:0985b04": "道以猿鳥為侶。初唯一泉。後有三泉流出于",
    "T50n2064_006:0985b05": "下。貞觀元年夢有四龍來入心眼。既覺大悟",
    "T50n2064_006:0985b06": "三論宗旨。遂往靈睿法師講下。所聞詞理宛",
    "T50n2064_006:0985b07": "若舊尋。便往綿州住大施寺。至十有九年四",
    "T50n2064_006:0985b08": "月八日。往崇樂寺言語欲遊方去。或有喻曰。",
    "T50n2064_006:0985b09": "只此寺者是諸方也。因還大施本房香氣滿",
    "T50n2064_006:0985b10": "室。坐處之地涌三金錢。合眾尋香從瑜房而",
    "T50n2064_006:0985b11": "出。乃見加坐手尚執爐奄然而逝。春秋六十",
    "T50n2064_006:0985b12": "三矣。",
    "T50n2064_006:0985b13": "玄奘",
    "T50n2064_006:0985b14": "[0985b14] 釋玄奘。本名禕。姓陳氏。洛州緱氏人也。少罹",
    "T50n2064_006:0985b15": "窮酷隨兄長睫法師住淨土寺。授以精理旁",
    "T50n2064_006:0985b16": "兼巧論。年十一誦維摩法華。東都恒度便預",
    "T50n2064_006:0985b17": "其次。自爾卓然梗正不偶欲慕大法。後達長",
    "T50n2064_006:0985b18": "安住莊嚴寺。又非本望。西踰劍閣既達蜀都。",
    "T50n2064_006:0985b19": "受諸經論一聞不忘。武德五年二十有一為",
    "T50n2064_006:0985b20": "諸學府雄伯沙門講揚心論。不窺文相而誦",
    "T50n2064_006:0985b21": "注無窮。時曰神人。後又遍遊荊揚等州訪諸",
    "T50n2064_006:0985b22": "道&#x96A3;。復還京輦廣就諸蕃。遍學書語行坐尋",
    "T50n2064_006:0985b23": "授。數日博通惟候機會。貞觀三年會夾下&#x52C5;",
    "T50n2064_006:0985b24": "道俗隨豐四出。由斯得往西域取諸經像。行",
    "T50n2064_006:0985b25": "至罽賓國。道險虎豹不可過。奘不知為計。乃",
    "T50n2064_006:0985b26": "鎖房門而坐。至夕開門見一老僧。頭面瘡痍",
    "T50n2064_006:0985b27": "身體膿血。床上獨坐莫知由來。奘乃禮拜勤",
    "T50n2064_006:0985b28": "求。僧口授多心經一卷。令奘誦之。遂得山川",
    "T50n2064_006:0985b29": "平易道路開通虎豹藏形魔鬼潛跡。遂至佛",
    "T50n2064_006:0985c01": "國取經六百餘部。以貞觀十九年還京師。下",
    "T50n2064_006:0985c02": "&#x52C5;令住玉華翻譯經藏。奘生常已來願生彌",
    "T50n2064_006:0985c03": "勒。及遊西域又聞無著兄弟皆生彼天。又頻",
    "T50n2064_006:0985c04": "祈請咸有顯證。後至玉華但有隙次無不發",
    "T50n2064_006:0985c05": "願。麟德元年告翻譯僧及門人曰。有為之法",
    "T50n2064_006:0985c06": "必歸磨滅。泡影形質何得久停。行年六十五",
    "T50n2064_006:0985c07": "必卒玉華。於經論有疑者今可速問。聞者驚",
    "T50n2064_006:0985c08": "異。師曰。此事自知。遂往辭佛及諸僧眾。既臥",
    "T50n2064_006:0985c09": "疾。常見大蓮花鮮白而至。又見佛相。命僧讀",
    "T50n2064_006:0985c10": "所翻經論名目。已總有七十三部一千三百",
    "T50n2064_006:0985c11": "三十卷。自懷欣悅。總召門人有緣並集云。無",
    "T50n2064_006:0985c12": "常將及急來相見。於嘉壽殿以香木樹菩提",
    "T50n2064_006:0985c13": "像骨。對寺僧辭訣并遺表訖。便默念彌勒右",
    "T50n2064_006:0985c14": "&#x8107;累足。右手支頭左手髀上。堅然不動氣絕",
    "T50n2064_006:0985c15": "神逝。兩月色貌如常。乃葬於白鹿原。初奘將",
    "T50n2064_006:0985c16": "往西域。於靈巖寺見有松一樹。奘立於庭以",
    "T50n2064_006:0985c17": "手摩其枝曰。吾西去求佛教。汝可西長。若吾",
    "T50n2064_006:0985c18": "歸即&#x5374;東迴。使吾弟子知之。及去其枝年年",
    "T50n2064_006:0985c19": "西指約長數丈。一年忽東迴。門人弟子曰。教",
    "T50n2064_006:0985c20": "主歸矣。乃西迎之奘果還。至今眾謂此松為",
    "T50n2064_006:0985c21": "摩頂松。",
    "T50n2064_006:0985c22": "法敏",
    "T50n2064_006:0985c23": "[0985c23] 釋法敏姓孫氏。丹陽人也。八歲出家事英禪",
    "T50n2064_006:0985c24": "師為弟子。入茅山聽明法師三論悟其宗旨。",
    "T50n2064_006:0985c25": "貞觀元年出還丹陽講華嚴涅槃。二年越州",
    "T50n2064_006:0985c26": "田都督追還一音寺相續法輪。于時眾集。義",
    "T50n2064_006:0985c27": "學沙門七十餘州八百餘人。當境僧千二百",
    "T50n2064_006:0985c28": "人。尼眾三百。士俗之集不可復紀。至十九年",
    "T50n2064_006:0985c29": "會稽士俗請住靜林講華嚴經。至六月末正",
    "T50n2064_006:0986a01": "講。有蛇懸半身在敏項上。長七尺許。作黃金",
    "T50n2064_006:0986a02": "色吐五色光。終講方隱。至夏訖還一音寺。夜",
    "T50n2064_006:0986a03": "有赤衣二人禮敏曰。法師講四部大經功德",
    "T50n2064_006:0986a04": "難量。須往他方教化。故從東方來迎法師。弟",
    "T50n2064_006:0986a05": "子數十人同見此相。至八月十七日。爾前三",
    "T50n2064_006:0986a06": "日三夜無故闇冥。恰至二十三日將逝。忽放",
    "T50n2064_006:0986a07": "大光夜明如日。因爾遷化。春秋六十有七。身",
    "T50n2064_006:0986a08": "長七尺六寸。停喪七日塔表放光。地為震動",
    "T50n2064_006:0986a09": "異香不滅。莫不怪歎。道俗莊嚴。送於隆安山",
    "T50n2064_006:0986a10": "焉。",
    "T50n2064_006:0986a11": "慧璿",
    "T50n2064_006:0986a12": "[0986a12] 釋慧璿。姓董氏。少出家在襄川。周滅法後南",
    "T50n2064_006:0986a13": "往陳朝入茅山聽明師三論。又入栖霞聽懸",
    "T50n2064_006:0986a14": "布法師四論大品涅槃等。晚往安州大林寺",
    "T50n2064_006:0986a15": "聽圓法師釋論。凡所游刃並契幽極。又返鄉",
    "T50n2064_006:0986a16": "梓住光福寺居山頂。以引汲為勞將移他寺。",
    "T50n2064_006:0986a17": "夜見神人身長一丈。衣以紫袍。頂禮璿曰。奉",
    "T50n2064_006:0986a18": "請住此常講大乘。勿以小乘為慮。其小乘者。",
    "T50n2064_006:0986a19": "亦如高山無水不能利人。大乘經者猶如大",
    "T50n2064_006:0986a20": "海。此山多佛出世。一人讀誦講說大乘。能令",
    "T50n2064_006:0986a21": "所住珍寶光明眷屬榮勝飲食豐饒。若有小",
    "T50n2064_006:0986a22": "乘前事並失。惟願弘持勿孤所望。法師須水",
    "T50n2064_006:0986a23": "此易得耳。來月八日定當得之。自往劍南慈",
    "T50n2064_006:0986a24": "母山大泉請一龍王去也。言已不見。恰至來",
    "T50n2064_006:0986a25": "月七日初夜。大風卒起。從西南來。雷震雨注。",
    "T50n2064_006:0986a26": "在寺北漢高廟下佛堂後百步許。通夜相續",
    "T50n2064_006:0986a27": "至明方住。惟見清泉。香而且美。合眾同幸。及",
    "T50n2064_006:0986a28": "止龍泉漸便乾竭。貞觀二十三年講涅槃經。",
    "T50n2064_006:0986a29": "四月八日夜山神告曰。法師疾作房宇不久",
    "T50n2064_006:0986b01": "當生西方。至七月十四日講盂蘭盆經竟斂",
    "T50n2064_006:0986b02": "手曰。生常信施今須通散。一毫已上捨入十",
    "T50n2064_006:0986b03": "方眾僧及窮獨乞人并諸異道。言已。而終於",
    "T50n2064_006:0986b04": "法座矣。春秋七十有九焉。",
    "T50n2064_006:0986b05": "豐干",
    "T50n2064_006:0986b06": "[0986b06] 釋豐干師者。本居天台國清寺。剪髮齊眉布",
    "T50n2064_006:0986b07": "裘擁質。身量可七尺餘。人或借問。止對曰。隨",
    "T50n2064_006:0986b08": "時二字而已。更無他語。樂獨舂穀。役同城旦。",
    "T50n2064_006:0986b09": "應副齋炊。&#x751E;乘虎直入松門。眾僧驚懼口唱",
    "T50n2064_006:0986b10": "唱道歌。與拾得寒山子二人相得歡甚。豐干",
    "T50n2064_006:0986b11": "出雲遊。適閭丘胤出守台州欲之官。俄病頭",
    "T50n2064_006:0986b12": "風召名醫莫差。豐干偶至其家。自謂善療此",
    "T50n2064_006:0986b13": "疾。閭丘聞而見之。師持淨水噀之須臾祛殄。",
    "T50n2064_006:0986b14": "因是大加敬焉。問所從來。曰天台國清。曰彼",
    "T50n2064_006:0986b15": "有賢達否。曰寒山文殊拾得普賢。當就見之。",
    "T50n2064_006:0986b16": "閭丘至任。三日後即到寺。問曰。此寺曾有豐",
    "T50n2064_006:0986b17": "干禪師否。曰有。院在何所。寒山拾得復是何",
    "T50n2064_006:0986b18": "人。時僧道翹對曰。豐干舊院即經藏後。今闃",
    "T50n2064_006:0986b19": "無人止有虎豹。時來此哮吼耳。寒山拾得二",
    "T50n2064_006:0986b20": "人見在僧&#x53A8;執役。閭丘入干房唯見虎跡縱",
    "T50n2064_006:0986b21": "橫。又問干在此有何行業。曰唯事舂穀供僧",
    "T50n2064_006:0986b22": "粥食。夜則唱歌諷誦不輟。如是再三嗟嘆。乃",
    "T50n2064_006:0986b23": "入&#x53A8;見二人拜之。二人起走曰。豐干饒舌彌",
    "T50n2064_006:0986b24": "陀不識。禮我何為。遂&#x643A;手出松門。更不復入",
    "T50n2064_006:0986b25": "寺焉。豐干後不知所終。",
    "T50n2064_006:0986b26": "寒山子",
    "T50n2064_006:0986b27": "[0986b27] 寒山子者。世謂為貧子。風狂之士弗可恒度",
    "T50n2064_006:0986b28": "推之。隱天台始豐縣西七十里。號為寒暗二",
    "T50n2064_006:0986b29": "巖。每於寒巖幽窟中居之。以為定止。時來國",
    "T50n2064_006:0986c01": "清寺有拾得者。寺僧令知食堂。恒時收拾眾",
    "T50n2064_006:0986c02": "僧殘食菜滓。斷巨竹為筒。投藏于內。若寒山",
    "T50n2064_006:0986c03": "子來即負而去。或廊下徐行。或時叫噪凌人。",
    "T50n2064_006:0986c04": "或望空曼罵。寺僧不耐以杖逼逐。翻身撫掌",
    "T50n2064_006:0986c05": "呵呵徐退。然其布襦零落面貌枯瘁。以樺皮",
    "T50n2064_006:0986c06": "為冠。曳大木屐。或發辭氣宛有所歸歸于佛",
    "T50n2064_006:0986c07": "理。初閭丘入寺放問寒山。沙門道翹對曰。此",
    "T50n2064_006:0986c08": "人狂病。本居寒巖間。好吟詞偈言語不常。或",
    "T50n2064_006:0986c09": "臧或否終不可知。與寺行者拾得以為交友。",
    "T50n2064_006:0986c10": "相聚言說不可詳悉。寺僧見太守拜之。驚曰。",
    "T50n2064_006:0986c11": "大官何禮風狂夫耶。二人連臂笑傲出寺。閭",
    "T50n2064_006:0986c12": "丘復往寒巖謁問。并送衣裳藥物。而高聲倡",
    "T50n2064_006:0986c13": "言曰。賊我賊退。便身縮入巖石穴縫中。復曰。",
    "T50n2064_006:0986c14": "報汝諸人各各努力。其石穴縫泯然而合杳",
    "T50n2064_006:0986c15": "無蹤跡。乃令僧道翹尋其遺物。唯於林間綴",
    "T50n2064_006:0986c16": "葉書詞頌。并村墅人家屋壁所抄錄得二百",
    "T50n2064_006:0986c17": "餘首。編成一集。人多諷誦。至有庭際何所有",
    "T50n2064_006:0986c18": "白雲抱幽石之句云。",
    "T50n2064_006:0986c19": "拾得",
    "T50n2064_006:0986c20": "[0986c20] 拾得者。豐干禪師偶山行至赤城道側。聞兒",
    "T50n2064_006:0986c21": "啼。遂尋之見一子可數歲。初謂牧牛之&#x7AEA;。委",
    "T50n2064_006:0986c22": "問端倪云。無舍孤棄于此。豐干&#x643A;至國清寺。",
    "T50n2064_006:0986c23": "付與典座僧曰。或人來認可還之。後沙門靈",
    "T50n2064_006:0986c24": "熠攝受之令知食堂香燈。忽於一日見其登",
    "T50n2064_006:0986c25": "座與像對盤而&#x98E1;。復呼憍陳如曰。小果聲聞。",
    "T50n2064_006:0986c26": "傍若無人執&#x7B6F;大笑。僧乃驅之。靈熠咨尊宿",
    "T50n2064_006:0986c27": "等罷其堂任。且令&#x53A8;內滌器。洗濯纔畢澄濾",
    "T50n2064_006:0986c28": "食滓。以筒盛之。寒山來必負而去。又護伽藍",
    "T50n2064_006:0986c29": "神廟每日僧&#x53A8;下食。為烏鳥所取狼藉。拾得",
    "T50n2064_006:0987a01": "以杖扑土偶三二下罵曰。汝食不能護。安護",
    "T50n2064_006:0987a02": "伽藍乎。是夕神附夢與闔寺僧曰。拾得打我。",
    "T50n2064_006:0987a03": "明日諸僧說夢符同。一寺紛然始知非常人",
    "T50n2064_006:0987a04": "也。時牒申州縣。郡符下云。賢士隱道菩薩應",
    "T50n2064_006:0987a05": "身。宜用旌之。號拾得為賢士。又於寺莊牧牛。",
    "T50n2064_006:0987a06": "歌詠呼天。當其寺僧布薩時。拾驅牛至僧集",
    "T50n2064_006:0987a07": "堂前。倚門撫掌大笑曰。悠悠者聚頭。時持律",
    "T50n2064_006:0987a08": "首座咄曰。風人何以喧礙說戒。拾得曰。我不",
    "T50n2064_006:0987a09": "放牛也。此群牛者多是此寺知僧事人也。拾",
    "T50n2064_006:0987a10": "得各呼亡僧法號。牛各應聲而過。舉眾錯愕。",
    "T50n2064_006:0987a11": "咸思改往修來。感菩薩垂跡度脫。時道翹纂",
    "T50n2064_006:0987a12": "錄寒山文句。於寺土地神廟壁。見拾得偈詞。",
    "T50n2064_006:0987a13": "附寒山集中。",
    "T50n2064_006:0987a14": "法&#x51B2;",
    "T50n2064_006:0987a15": "[0987a15] 釋法&#x51B2;。字孝敦。姓李氏。隴西成紀人也。幼而",
    "T50n2064_006:0987a16": "秀異傲岸時俗。年二十四遂發心出家。聽涅",
    "T50n2064_006:0987a17": "槃三十餘遍。又至安州暠法師下聽大品三",
    "T50n2064_006:0987a18": "論楞伽經。即入武都山修業。年三十行至冀",
    "T50n2064_006:0987a19": "州。貞觀初年下&#x52C5;有私度者處以極刑。&#x51B2;誓",
    "T50n2064_006:0987a20": "亡身便即剃落。時嶧陽山多有逃僧避難。資",
    "T50n2064_006:0987a21": "給告窮。便造詣州宰曰。如有死事&#x51B2;身當之。",
    "T50n2064_006:0987a22": "但施道糧終獲福祐。守宰等嘉其烈亮膏網",
    "T50n2064_006:0987a23": "周濟。乃分僧兩處各置米倉。可十斛許。一所",
    "T50n2064_006:0987a24": "徒眾四十餘人。純學大乘并修禪業。經年食",
    "T50n2064_006:0987a25": "米如本不減。一所五十六人纔經兩日。食米",
    "T50n2064_006:0987a26": "便盡。由不修禪兼修外學。&#x51B2;曰。不足怪也。能",
    "T50n2064_006:0987a27": "行道者白毫之惠耳。時逃難轉多無處投止。",
    "T50n2064_006:0987a28": "山有虎穴。&#x51B2;詣告曰。今窮客相投可見容否。",
    "T50n2064_006:0987a29": "虎乃相&#x643A;而去。及難解&#x51B2;乃隨處弘法。&#x51B2;雖",
    "T50n2064_006:0987b01": "廣宣經術專以楞伽命家。中書杜正倫每諮",
    "T50n2064_006:0987b02": "稟之。時三歲玄奘不許講舊繙經。&#x51B2;曰。君依",
    "T50n2064_006:0987b03": "舊經出家。若不許弘舊經者。君請還俗。更依",
    "T50n2064_006:0987b04": "新繙經。方許君此意。奘聞遂止。師亦命代弘",
    "T50n2064_006:0987b05": "經護法。強禦之士不可及也。僕射于志寧曰。",
    "T50n2064_006:0987b06": "此法師乃法界頭陀僧也。不可名實拘之。",
    "T50n2064_006:0987b07": "通達",
    "T50n2064_006:0987b08": "[0987b08] 釋通達。雍州人。三十出家栖止無定。常以飲",
    "T50n2064_006:0987b09": "水噉菜任性遊從。或攬折蒿藿生死而食。至",
    "T50n2064_006:0987b10": "于桃杏瓜果必生吞皮核。人問所由。云信施",
    "T50n2064_006:0987b11": "難棄也。貞觀己來稍顯神異。往至人家。歡笑",
    "T50n2064_006:0987b12": "則吉。愁慘則凶。或索財賄。或索功力。隨命多",
    "T50n2064_006:0987b13": "少即須依送。若違其語後失過前。有人騎驢",
    "T50n2064_006:0987b14": "歷寺遊觀。達往就乞惜而不施。其騎尋死。京",
    "T50n2064_006:0987b15": "室貴賤咸宗事之。禍福由其一言。說導唯存",
    "T50n2064_006:0987b16": "離著。所得財利並營寺宇。大將軍薛萬鈞。初",
    "T50n2064_006:0987b17": "聞異行迎宅供養。百有餘日不違正軌。忽於",
    "T50n2064_006:0987b18": "一夜索食欲噉。初不與之苦求不已。試與遂",
    "T50n2064_006:0987b19": "食。從爾已後稍改前跡。專顯變應其行多僻。",
    "T50n2064_006:0987b20": "欲往入內宿。將軍兄弟大怒打之幾死。仰而",
    "T50n2064_006:0987b21": "告曰。卿已打我身肉都毀。血污不淨可作湯",
    "T50n2064_006:0987b22": "洗。待沸涌已脫衣入鑊。狀如冷水傍人怖之。",
    "T50n2064_006:0987b23": "猶索加火。遂合宅驚奉恣其寢處。曾負人錢",
    "T50n2064_006:0987b24": "百有餘貫。後既辦得無人可送。乃將錢寺門",
    "T50n2064_006:0987b25": "伺覓行人。隨負多少償達西市。眾皆止之。而",
    "T50n2064_006:0987b26": "達付不禁。及往勘償不失一文。時逢米貴欲",
    "T50n2064_006:0987b27": "設大齋。乃命寺家多令疏請。及至明旦來赴",
    "T50n2064_006:0987b28": "數千。而供度&#x95B4;然不知何擬。大眾咎之。達曰。",
    "T50n2064_006:0987b29": "他許送供計非妄語。臨至齋時僧徒欲散。忽",
    "T50n2064_006:0987c01": "見熟食美膳連車接輿充道而來。即用施設。",
    "T50n2064_006:0987c02": "乃大餘長並供僧庫。都不委其所從來。食訖",
    "T50n2064_006:0987c03": "須臾人車不見。後不知其終。",
    "T50n2064_006:0987c04": "岑闍黎",
    "T50n2064_006:0987c05": "[0987c05] 襄州禪居寺岑闍黎者。未詳何許人。住寺禪",
    "T50n2064_006:0987c06": "念為業。有先見之明。而寺居山藪資給素少。",
    "T50n2064_006:0987c07": "粒食不繼。岑每日將坩(口甘切)入郭乞酒而飲。又",
    "T50n2064_006:0987c08": "乞滿坩可三斗許。將還在道行飲。達寺坩亦",
    "T50n2064_006:0987c09": "空竭。明日復爾。在寺解齋。將篤坩就&#x53A8;請粥",
    "T50n2064_006:0987c10": "三升。乃掛枝頭。入眾以杖打僧頭。從上至下",
    "T50n2064_006:0987c11": "人別一擊。日日如是。人以其卓越異常。或疑",
    "T50n2064_006:0987c12": "打已災散不辭受之。岑將粥入房。舊養黧犬",
    "T50n2064_006:0987c13": "一頭。并一寺內鼠乃有數千。每旦來集。犬鼠",
    "T50n2064_006:0987c14": "同食庭中堛滿。道俗共觀。一時失一鼠。岑悲",
    "T50n2064_006:0987c15": "惋無聊。必是犬殺。便告責犬。犬便銜來。岑見",
    "T50n2064_006:0987c16": "懊惱以杖捶犬。將鼠埋已悲哀慟哭。寺僧被",
    "T50n2064_006:0987c17": "鼠嚙衣及箱以告於岑。岑總召諸鼠各令相",
    "T50n2064_006:0987c18": "保。一鼠無保。岑曰。汝何嚙人衣杖捶之。鼠不",
    "T50n2064_006:0987c19": "敢動。岑為寺貧便於講堂東白馬泉下濼(音洛)",
    "T50n2064_006:0987c20": "中延記。某處為&#x53A8;庫。某處為倉廩。人並笑之。",
    "T50n2064_006:0987c21": "經宿水縮地出如語。便作遂令豐渥。又遙記",
    "T50n2064_006:0987c22": "云。&#x5374;後六十年當有愚人於寺南立重閣者。",
    "T50n2064_006:0987c23": "然寺基業不虧&#x9B2A;訟不可住耳。永徽中恰有",
    "T50n2064_006:0987c24": "人立重閣。由此相訟如其語焉。",
    "T50n2064_006:0987c25": "慧悟",
    "T50n2064_006:0987c26": "[0987c26] 釋慧悟。未詳氏族。隱太白山中持誦華嚴經。",
    "T50n2064_006:0987c27": "服餌松朮。忽於一時見一居士。來云相請居",
    "T50n2064_006:0987c28": "士騰身入空。令悟於衣帶中坐。攝以飛行至",
    "T50n2064_006:0987c29": "一道場。見五百異僧翔空而至。悟奄就末行。",
    "T50n2064_006:0988a01": "居士語曰。師受持華嚴是佛境界。何得於小",
    "T50n2064_006:0988a02": "聖下坐。遂即引於半千人之上。齋訖居士曰。",
    "T50n2064_006:0988a03": "本所齋意在師一人。雖有五百羅漢來食皆",
    "T50n2064_006:0988a04": "臨時相請耳。遂送還本處。有如夢覺。時高宗",
    "T50n2064_006:0988a05": "永徽中也。",
    "T50n2064_006:0988a06": "法融",
    "T50n2064_006:0988a07": "[0988a07] 釋法融。姓韋。潤州延陵人。年十九入茅山依",
    "T50n2064_006:0988a08": "炅法師剃除服勤請道。貞觀十七年於牛頭",
    "T50n2064_006:0988a09": "山幽栖寺北巖下別立茅茨禪室。日夕思擇",
    "T50n2064_006:0988a10": "無缺寸陰。山有石室深可十步。融於中坐。忽",
    "T50n2064_006:0988a11": "有神蛇長丈餘。目如星火舉頭揚威。於室口",
    "T50n2064_006:0988a12": "經宿。見融不動遂去。因居百日。山素多虎。樵",
    "T50n2064_006:0988a13": "蘇絕人。自融入後往還無阻。又感群鹿依室",
    "T50n2064_006:0988a14": "聽伏曾無懼容。有二大鹿直入。通僧聽法三",
    "T50n2064_006:0988a15": "年而去。所住食&#x53A8;基臨大壑。至於激水不可",
    "T50n2064_006:0988a16": "瓖階。乃顧步徘徊指東嶺曰。昔遠公拄錫朽",
    "T50n2064_006:0988a17": "瓖驚泉。若此可居。會當清泉自溢。經宿東嶺",
    "T50n2064_006:0988a18": "忽涌飛泉。清白甘美冬溫夏冷。即激引登&#x5CEF;",
    "T50n2064_006:0988a19": "趣釜經廊。又二十一年十一月。巖下講法華",
    "T50n2064_006:0988a20": "經。于時素雪滿階法流不絕。於凝&#x6C37;內獲花",
    "T50n2064_006:0988a21": "二莖。狀如芙蓉璨同金色。經于七日忽然失",
    "T50n2064_006:0988a22": "之。永徽三年邑宰請出建初講揚大品。僧眾",
    "T50n2064_006:0988a23": "千人至滅諍品。融乃縱其天辯商搉理義。地",
    "T50n2064_006:0988a24": "忽大動聽侶驚波。鍾磬香床並皆搖蕩。寺外",
    "T50n2064_006:0988a25": "道俗安然不覺。顯慶元年司功蕭元善再三",
    "T50n2064_006:0988a26": "邀請。出在建初。融謂諸僧曰。從今一去再踐",
    "T50n2064_006:0988a27": "無期。離合之道此常規耳。辭而不免。遂出山",
    "T50n2064_006:0988a28": "門。禽獸哀號逾月不止。山澗泉池擊石涌砂",
    "T50n2064_006:0988a29": "一時填滿。房前大桐四株五月繁茂。一朝凋",
    "T50n2064_006:0988b01": "盡。至二年閏正月二十三日終於建初。春秋",
    "T50n2064_006:0988b02": "六十四矣。",
    "T50n2064_006:0988b03": "智勤",
    "T50n2064_006:0988b04": "[0988b04] 釋智勤。俗姓朱氏。隋仁壽因舍利州別置大",
    "T50n2064_006:0988b05": "興國寺。勤少小以匡護為心。每處眾發言無",
    "T50n2064_006:0988b06": "不允睦。精誠勇猛事皆冥祐。初母患委頓為",
    "T50n2064_006:0988b07": "念觀音。宅中樹葉之上皆現化佛。合家並見。",
    "T50n2064_006:0988b08": "母疾遂除。又屬隋末荒亂諸賊競起。勤獨守",
    "T50n2064_006:0988b09": "此寺賊不敢凌。故得寺宇經像一無所損。諸",
    "T50n2064_006:0988b10": "寺湮滅不可目見。又一時權著俗衣以避兵",
    "T50n2064_006:0988b11": "刃。被賊圍繞而欲殺之。忽聞空中聲告。師可",
    "T50n2064_006:0988b12": "去俗衣。遂除外服。賊見頂禮。請將供養。經於",
    "T50n2064_006:0988b13": "數月。後投於蜀聽暠法師講。眾至三千。法師",
    "T50n2064_006:0988b14": "皆委令檢校。遂得安帖內外無事一人力也。",
    "T50n2064_006:0988b15": "又至唐初還歸鄧州。講維摩三論十餘遍。後",
    "T50n2064_006:0988b16": "隱於北山倚立十餘年。所居三所即今見存。",
    "T50n2064_006:0988b17": "恒聞谷中鍾聲。後尋巖嶺忽見一寺。宛麗奇",
    "T50n2064_006:0988b18": "常。入中禮拜。似有人住。如是數度。後更尋覓",
    "T50n2064_006:0988b19": "莫知所在。又居山內糧食將盡。其行道之處",
    "T50n2064_006:0988b20": "土自發起。遂除棄之明日復爾。如是再三。遂",
    "T50n2064_006:0988b21": "有穀現。因即深掘得粟二十餘碩。其粟粒大",
    "T50n2064_006:0988b22": "色赤稍異凡穀。時鄧州佛法陵遲。合州道俗",
    "T50n2064_006:0988b23": "就山禮請。願出住持。遂感夢而出。其夢不詳",
    "T50n2064_006:0988b24": "子細。後時負像出山。中途忽闇莫知其路不",
    "T50n2064_006:0988b25": "得前進。俄有異火兩炬照路極明。因得見道",
    "T50n2064_006:0988b26": "送至村中。火方迴滅村人並見無不驚異。永",
    "T50n2064_006:0988b27": "徽年初以見時事繁雜守房不出。向淹三載",
    "T50n2064_006:0988b28": "讀一切經兩遍。每讀經時恒見有神來聽。初",
    "T50n2064_006:0988b29": "中後夜&#x751E;聞彈指謦欬之聲。至顯慶四年五",
    "T50n2064_006:0988c01": "月。欲終之前所有功德不周之處。曉夜經構",
    "T50n2064_006:0988c02": "使畢。人問何故如此忽速。答曰。無常之法何",
    "T50n2064_006:0988c03": "可保耶。至十五日。寺中樹木枝葉萎枯自然",
    "T50n2064_006:0988c04": "分析。禽鳥悲鳴遍於寺內。僧各驚問莫知所",
    "T50n2064_006:0988c05": "由。至十六日旦忽見昔聽經神來禮拜。語云",
    "T50n2064_006:0988c06": "莫禮。傍人無有見者。於是剃髮披衣在繩床",
    "T50n2064_006:0988c07": "內。手執香爐跏趺而坐。告諸弟子。汝可取大",
    "T50n2064_006:0988c08": "品經讀誦。至往生品訖。遂合掌坐而卒。停經",
    "T50n2064_006:0988c09": "數日顏色如舊。恒有異香聞於寺內。春秋七",
    "T50n2064_006:0988c10": "十四。",
    "T50n2064_006:0988c11": "道宣",
    "T50n2064_006:0988c12": "[0988c12] 釋道宣。姓錢氏。丹徒人也。初母&#x59D9;而夢月貫",
    "T50n2064_006:0988c13": "其懷。復夢梵僧語云。汝所妊者即梁朝僧祐",
    "T50n2064_006:0988c14": "律師。祐則南齊剡溪隱嶽寺僧護也。宜從出",
    "T50n2064_006:0988c15": "家。既弱冠極力護持專精克念。感舍利現于",
    "T50n2064_006:0988c16": "寶函。乃晦&#x8FF9;於終南倣掌之谷。所居之水神",
    "T50n2064_006:0988c17": "人指之。穿地尺餘其泉迸涌。時號為白泉寺。",
    "T50n2064_006:0988c18": "猛獸馴伏每有所依。名花芬芳奇草蔓延。隋",
    "T50n2064_006:0988c19": "末遷豐德寺。&#x751E;因獨坐。護法神告曰。彼清官",
    "T50n2064_006:0988c20": "村故淨業寺。地當寶勢道可習成。聞斯卜焉。",
    "T50n2064_006:0988c21": "焚功德香行般若舟定。時有群龍禮謁。若男",
    "T50n2064_006:0988c22": "若女化為人形。沙彌散心顧盻邪視。龍赫然",
    "T50n2064_006:0988c23": "發怒將搏攫之。尋追悔吐毒井中。具陳而去。",
    "T50n2064_006:0988c24": "宣乃令封閉。人或潛開往往煙上。審其神變",
    "T50n2064_006:0988c25": "或送異花一奩。形似棗花大如榆莢。香氣馝",
    "T50n2064_006:0988c26": "(蒲必切)馞(蒲骨切)數載宛然。又供奇果李杏梨柰。",
    "T50n2064_006:0988c27": "然其味甘其色潔非人間所遇也。門徒&#x751E;欲",
    "T50n2064_006:0988c28": "舉陰事。先是潛通。以定觀根隨病與藥。皆此",
    "T50n2064_006:0988c29": "類也。宣&#x751E;築一壇。俄有長眉僧談知道者。復",
    "T50n2064_006:0989a01": "三果梵僧禮壇。讚曰。自佛滅後像法住世興",
    "T50n2064_006:0989a02": "發唯師一人也。乾封二年春冥感天人來談",
    "T50n2064_006:0989a03": "律相。言鈔文輕重儀中舛誤皆譯之過非師",
    "T50n2064_006:0989a04": "之罪。請師改正。故今所行著述多是重修本",
    "T50n2064_006:0989a05": "是也。又有天人云。曾撰祇洹圖經。計人間紙",
    "T50n2064_006:0989a06": "帛一百許卷是也。貞觀中曾隱沁部雲室山。",
    "T50n2064_006:0989a07": "人睹天童給侍左右於西明寺夜行道足趺前",
    "T50n2064_006:0989a08": "階有物扶持履空無害。熟顧視之乃少年也。",
    "T50n2064_006:0989a09": "宣遽問何人中夜在此。少年曰。某非常人即",
    "T50n2064_006:0989a10": "毘沙門天王之子那吒也。護法之故擁護和",
    "T50n2064_006:0989a11": "尚。時之久矣。宣曰。貧道修行無事煩太子。太",
    "T50n2064_006:0989a12": "子威神自在。西域有可作佛事者。願為致",
    "T50n2064_006:0989a13": "之。太子曰。某有佛牙寶掌雖久頭目猶捨。敢",
    "T50n2064_006:0989a14": "不奉獻。俄授于宣。宣保銶供養焉。復次庭除",
    "T50n2064_006:0989a15": "有一天來禮謁。謂宣曰。律師當生&#x89A9;史天宮",
    "T50n2064_006:0989a16": "持物一包云。是棘林香。爾後十旬安坐而化。",
    "T50n2064_006:0989a17": "乾封二年十月三日也。春秋七十二。僧臘五",
    "T50n2064_006:0989a18": "十二。",
    "T50n2064_006:0989a19": "英師",
    "T50n2064_006:0989a20": "[0989a20] 英禪師。居西京法海寺。有異人來謁曰。弟子",
    "T50n2064_006:0989a21": "知有水陸齋可以利益幽明。自梁武歿後因",
    "T50n2064_006:0989a22": "循不行。今大覺寺有吳僧義濟藏此儀文。願",
    "T50n2064_006:0989a23": "師往求。以來月十五於山北寺如法修設。苟",
    "T50n2064_006:0989a24": "釋狴牢敢不知報。英公尋詣義濟。得儀文以",
    "T50n2064_006:0989a25": "歸即以所期日於山北寺修設。次日曛暮向者",
    "T50n2064_006:0989a26": "異人與十數輩來謝曰。弟子即秦莊襄王也。",
    "T50n2064_006:0989a27": "又指其徒曰。此范睢穰侯白起王翦張儀陳",
    "T50n2064_006:0989a28": "軫。皆秦臣也。咸坐本罪幽囚陰府。大夜冥冥",
    "T50n2064_006:0989a29": "無能救護。昔梁武帝於金山寺設此齋時。前",
    "T50n2064_006:0989b01": "代紂王之臣皆免所苦。弟子爾時亦暫息苦。",
    "T50n2064_006:0989b02": "然以獄情未決不得出離。今蒙吾師設齋。弟",
    "T50n2064_006:0989b03": "子與此徒輩。并列國諸侯眾等皆乘善力將",
    "T50n2064_006:0989b04": "生人間。慮世異國殊故此來謝。言訖遂滅。自",
    "T50n2064_006:0989b05": "是儀文布行天下作大利益。",
    "T50n2064_006:0989b06": "窺基",
    "T50n2064_006:0989b07": "[0989b07] 釋窺基。字洪道。姓尉遲氏。京兆長安人也。初",
    "T50n2064_006:0989b08": "基之生母裴氏。夢掌月輪吞之。寤而有孕。及",
    "T50n2064_006:0989b09": "乎盈月彌。與群兒弗類。數方誦習神晤精爽。",
    "T50n2064_006:0989b10": "至年十七遂預緇林。及乎入法奉&#x52C5;為奘弟",
    "T50n2064_006:0989b11": "子。始住廣福寺。尋奉&#x52C5;選聰慧&#x9834;脫者。入大",
    "T50n2064_006:0989b12": "慈恩寺躬事奘師學諸佛法。後遊五臺山登太",
    "T50n2064_006:0989b13": "行。至西河古佛宇中宿。夢身在半山巖下有",
    "T50n2064_006:0989b14": "無量人唱苦聲。冥昧之間初不忍聞。徒步陟",
    "T50n2064_006:0989b15": "彼層&#x5CEF;。皆琉璃色。盡見諸國土仰望一城。城",
    "T50n2064_006:0989b16": "中有聲曰。住住咄。基公未合到此。斯須二天",
    "T50n2064_006:0989b17": "童自城出。問曰。汝見山下罪苦眾生否。答曰。",
    "T50n2064_006:0989b18": "我聞聲而不見形。童子遂投與一劍曰。剖腹",
    "T50n2064_006:0989b19": "當見矣。基自剖之。腹開有光兩道暉映山下。",
    "T50n2064_006:0989b20": "見無數人受苦。時童子入城持紙二及筆投",
    "T50n2064_006:0989b21": "捧而去。基極驚異。明日於寺中得彌勒上生",
    "T50n2064_006:0989b22": "經。以為彌勒化現。欲開廣之。遂援毫而授。筆",
    "T50n2064_006:0989b23": "端舍利累累而下。&#x751E;造玉文殊像及金寫大",
    "T50n2064_006:0989b24": "般若經。皆獲瑞應。初宣律師以弘律感天&#x53A8;",
    "T50n2064_006:0989b25": "供饌。每薄基三車之玩不甚為禮。基&#x751E;訪宣。",
    "T50n2064_006:0989b26": "其日過午。而天饌不至。及基辭去天神乃降。",
    "T50n2064_006:0989b27": "宣責以後時。天神曰。適見大乘菩薩在此。翊",
    "T50n2064_006:0989b28": "衛嚴甚。故無自而入。宣聞之大驚。於是遐邇",
    "T50n2064_006:0989b29": "增敬焉。先是奘公親搜西域戒賢瑜伽師地",
    "T50n2064_006:0989c01": "論惟識宗。而師盡領其妙。世謂之慈恩教。以",
    "T50n2064_006:0989c02": "永淳元年十一月十三日卒于慈恩寺翻經",
    "T50n2064_006:0989c03": "院。春秋五十一。",
    "T50n2064_006:0989c04": "洪昉",
    "T50n2064_006:0989c05": "[0989c05] 釋洪昉。本京兆人。幼而出家遂證道果。志在",
    "T50n2064_006:0989c06": "禪寂而亦以講經為事。門人常數百。一日昉",
    "T50n2064_006:0989c07": "夜初獨坐。有四人來前曰。鬼王閻羅今為小",
    "T50n2064_006:0989c08": "女疾止造齋請師臨赴。昉曰。吾人汝鬼。何以",
    "T50n2064_006:0989c09": "能至。四人曰。闍黎但行。弟子能致之。昉從",
    "T50n2064_006:0989c10": "之。四人乘馬。人持繩床一足遂北行。可數百",
    "T50n2064_006:0989c11": "里。至一山。山復有小朱門。四人請昉閉目。未",
    "T50n2064_006:0989c12": "食頃。人曰。開之已到王庭矣。其宮闕室屋崇",
    "T50n2064_006:0989c13": "峻非常。侍衛嚴飾頗侔人主。鬼王具冠衣降",
    "T50n2064_006:0989c14": "階迎禮。王曰。有小女久疾。今幸而痊。欲造少",
    "T50n2064_006:0989c15": "福修一齋。是以請師臨顧。齋畢自令侍送無",
    "T50n2064_006:0989c16": "慮。於是請入宮中。其齋場嚴飾華麗。僧且萬",
    "T50n2064_006:0989c17": "人佛像至多。一如人間事。昉仰視空中不見",
    "T50n2064_006:0989c18": "白日。如人間重陰狀。須臾王夫人後宮數百",
    "T50n2064_006:0989c19": "人皆出禮謁。王女年十四五。貌獨病色。昉為",
    "T50n2064_006:0989c20": "贊禮。願畢見諸人持千餘牙盤食到。以次布",
    "T50n2064_006:0989c21": "於僧前坐。昉於大床別置名饌甚香潔。昉且",
    "T50n2064_006:0989c22": "欲食之。鬼王白曰。師若長住此當&#x98E1;鬼食。不",
    "T50n2064_006:0989c23": "敢留師。請不食。昉懼而止。齋畢。餘食猶數百",
    "T50n2064_006:0989c24": "盤。昉見侍衛臣吏向千人皆有欲食之色。昉",
    "T50n2064_006:0989c25": "請王賜之餘食。王曰。促持去賜之。諸官拜謝",
    "T50n2064_006:0989c26": "相顧喜笑。口開達於兩耳。王因跪曰。師既惠",
    "T50n2064_006:0989c27": "顧無他供養。有絹五百匹奉師。請為受八關",
    "T50n2064_006:0989c28": "齋戒。師曰。鬼絹紙也。吾不用之。王曰。自有",
    "T50n2064_006:0989c29": "人絹奉師。因為受八關齋戒。戒畢。王又令前",
    "T50n2064_006:0990a01": "四人者依前送之。昉忽開目已到所居。天猶",
    "T50n2064_006:0990a02": "未曙。門人但謂入禪不覺所適。昉忽開目命",
    "T50n2064_006:0990a03": "火照床。前五百縑在焉。弟子問之。乃言其故。",
    "T50n2064_006:0990a04": "昉既禪行素高聲價日盛。頃到鬼所但神往",
    "T50n2064_006:0990a05": "耳。而其形不動。未幾晨坐。有二天人其質殊",
    "T50n2064_006:0990a06": "麗。拜謁請曰。南天王提頭賴吒請師至天供",
    "T50n2064_006:0990a07": "養。昉許之。因敷天衣坐昉。二人執衣舉而騰",
    "T50n2064_006:0990a08": "空。斯須已到南天。王領侍從曲躬禮拜曰。師",
    "T50n2064_006:0990a09": "道行高遠。諸天願&#x89A9;師講誦。是以輒請師。因",
    "T50n2064_006:0990a10": "置高座坐昉。其道場崇麗殆非人間過百千",
    "T50n2064_006:0990a11": "倍。天人皆長大身有光明。其殿堂樹木皆是",
    "T50n2064_006:0990a12": "七寶盡有光彩奪人目睛。昉初到天形質猶",
    "T50n2064_006:0990a13": "人也。見天王之後身自長大與天人等。設諸",
    "T50n2064_006:0990a14": "珍饌皆自然味。甘美非常。食畢王因請入宮。",
    "T50n2064_006:0990a15": "更設供具談話&#x6B35;至。其侍衛天官兼鬼神甚",
    "T50n2064_006:0990a16": "眾。後忽言曰。弟子欲至三十三天議事。請師",
    "T50n2064_006:0990a17": "且少留。又戒左右曰。師欲遊觀所在聽之。但",
    "T50n2064_006:0990a18": "莫使到後園。再三言而去。去後昉念曰後園",
    "T50n2064_006:0990a19": "有何不利而不欲吾到之。伺無人之際竊至",
    "T50n2064_006:0990a20": "後園。其園甚大泉流池沼。樹木花藥處處皆",
    "T50n2064_006:0990a21": "有。非人間所識漸漸深入。遙聞大呻叫聲不",
    "T50n2064_006:0990a22": "可忍聽。遂到其傍見大銅柱。徑數百尺高千",
    "T50n2064_006:0990a23": "丈柱有穿孔左右傍達。或以銀鐺鎖其頂。或",
    "T50n2064_006:0990a24": "穿其胸骨者。至有數萬。頭皆夜叉也。鋸牙鉤",
    "T50n2064_006:0990a25": "爪身倍於天人。見禪師至叩頭言饑曰。我以",
    "T50n2064_006:0990a26": "食人故為天王所鎖。今乞免我。我若得脫但",
    "T50n2064_006:0990a27": "人間求他食。必不敢食人為害。為饑渴所逼。",
    "T50n2064_006:0990a28": "發此言時口中火出。問其鎖早晚。或云毘婆",
    "T50n2064_006:0990a29": "尸佛出世時。動則數千萬年。亦有三五輩老",
    "T50n2064_006:0990b01": "者。言誠志懇僧許解其縛。而遽還。斯須王至。",
    "T50n2064_006:0990b02": "先問師頗遊後園乎。左右曰無。王乃喜坐定。",
    "T50n2064_006:0990b03": "昉曰。適到後園。見鎖眾生數萬。彼何過乎。王",
    "T50n2064_006:0990b04": "憮然曰。師果遊後園。然小慈是大慈之賊。師",
    "T50n2064_006:0990b05": "不須問。昉又固問。王曰。此諸惡鬼常害於人",
    "T50n2064_006:0990b06": "唯食人肉。非諸天防護。世人已為此鬼食盡。",
    "T50n2064_006:0990b07": "此皆大惡鬼。不可以理待。故鎖之。昉曰。適見",
    "T50n2064_006:0990b08": "三五輩。老者頗誠言。但人間求他食請免之。",
    "T50n2064_006:0990b09": "若此曹不食之。餘者亦可捨也。王曰。此鬼言。",
    "T50n2064_006:0990b10": "何可信。昉固請。王目左右命解老者三五人",
    "T50n2064_006:0990b11": "來。俄而解至。叩頭曰。蒙恩釋放。年已老矣。",
    "T50n2064_006:0990b12": "今得去必不敢擾人。王曰。以禪師故放汝到",
    "T50n2064_006:0990b13": "人間。若更食人此度重來當令苦死。皆曰。不",
    "T50n2064_006:0990b14": "敢。於是釋去。未久忽見王庭前有神至。自稱",
    "T50n2064_006:0990b15": "山嶽川瀆之神。被甲面金色奔波。言曰。不知",
    "T50n2064_006:0990b16": "何處忽有四五夜叉到人間殺人食肉甚眾不",
    "T50n2064_006:0990b17": "可制。故白之。王謂昉曰。弟子言何如。適語師",
    "T50n2064_006:0990b18": "小慈是大慈之賊。此惡鬼言寧可保任。語諸",
    "T50n2064_006:0990b19": "神曰。促擒之。俄而諸神執夜叉到。王怒曰。何",
    "T50n2064_006:0990b20": "違所請。命斬其手足以鐵鎖貫胸。曳去而鎖",
    "T50n2064_006:0990b21": "之。昉乃請還。又令前二人送至寺。寺已失昉",
    "T50n2064_006:0990b22": "二七日。而在天猶如少頃。昉於陝城中選空",
    "T50n2064_006:0990b23": "曠地造龍光寺。又建病坊常養病者數百人。",
    "T50n2064_006:0990b24": "寺極崇麗遠近道俗歸者如雲。則為釋提桓",
    "T50n2064_006:0990b25": "因所請矣。昉晨方漱。有夜叉至其前。左肩頭",
    "T50n2064_006:0990b26": "施五色毯。而言曰。釋迦天王請師講大涅槃",
    "T50n2064_006:0990b27": "經。昉默然還坐。夜叉遂&#x6429;繩床置于左膊。曰",
    "T50n2064_006:0990b28": "請師合目。因舉其左手而伸其右足曰。請師",
    "T50n2064_006:0990b29": "開目。視之已到善法堂。禪師既至天堂天光",
    "T50n2064_006:0990c01": "眩目開不能得。天帝曰。師念彌勒。昉遽念之。",
    "T50n2064_006:0990c02": "於是目開不眩。而人身卑小仰視天形不見",
    "T50n2064_006:0990c03": "其際。天帝又曰。禪師又念彌勒佛。身形當大。",
    "T50n2064_006:0990c04": "如言念之。三念而身三長遂與天等。天帝與",
    "T50n2064_006:0990c05": "諸天禮敬言曰。弟子聞師善講大涅槃經。為",
    "T50n2064_006:0990c06": "日久矣。今諸天欽仰敬設道場。因請大師講",
    "T50n2064_006:0990c07": "經聽受。昉曰。講經之事誠不為勞。然昉病坊",
    "T50n2064_006:0990c08": "之中病者數百。恃昉為命。常行乞以給之。今",
    "T50n2064_006:0990c09": "若留連講經。人間動涉年歲。恐病人餒死。今",
    "T50n2064_006:0990c10": "也固辭。天帝曰。道場已成斯願已久。因請大",
    "T50n2064_006:0990c11": "師勿為辭也。昉不可忽空中有大天人身又",
    "T50n2064_006:0990c12": "數倍於天。天帝敬起迎之。大天人言曰。大梵",
    "T50n2064_006:0990c13": "天王有&#x52C5;。天人既去。天帝憮然曰。本欲留師",
    "T50n2064_006:0990c14": "講經。今梵天有&#x52C5;不許。然師已至。豈不能暫",
    "T50n2064_006:0990c15": "開經卷少講宗旨令天人信受。昉許之。於是",
    "T50n2064_006:0990c16": "置食。食器皆七寶飲食香美精妙倍常。禪師",
    "T50n2064_006:0990c17": "食已。身毛孔皆出異光。毛孔之中盡能觀見",
    "T50n2064_006:0990c18": "諸物。方悟天身勝妙也。既食設金高座敷以",
    "T50n2064_006:0990c19": "天衣。昉遂登座。其善法堂中諸天數百千萬。",
    "T50n2064_006:0990c20": "兼四天王各領徒眾同會聽法。階下左右則",
    "T50n2064_006:0990c21": "有龍王夜叉諸鬼神人非人等。皆合掌而聽。",
    "T50n2064_006:0990c22": "昉因開涅槃經。首講一紙餘。言辭典暢備宣",
    "T50n2064_006:0990c23": "宗旨。天帝大稱贊功德。開經畢又令前夜叉",
    "T50n2064_006:0990c24": "送至本寺。弟子已失昉二十七日矣。",
    "T50n2064_006:0990c25": "華嚴和尚",
    "T50n2064_006:0990c26": "[0990c26] 華嚴和尚。學於神秀。禪宗謂之北祖。&#x751E;在洛",
    "T50n2064_006:0990c27": "都天官寺。弟子三百餘人。每日堂食和尚嚴",
    "T50n2064_006:0990c28": "整瓶&#x9262;必須齊集。有弟子夏臘道業高出流",
    "T50n2064_006:0990c29": "輩。而性煩褊躁。時因臥疾不隨眾赴會。一沙",
    "T50n2064_006:0991a01": "彌瓶&#x9262;未足。來詣此僧頂禮云。欲上堂無&#x9262;。",
    "T50n2064_006:0991a02": "如可暫借明日當自置之。僧不與曰。吾&#x9262;受",
    "T50n2064_006:0991a03": "持已數十年。借汝必恐損之。沙彌懇告曰。上",
    "T50n2064_006:0991a04": "堂食頃而歸。豈便毀損。至于再三。僧乃借之。",
    "T50n2064_006:0991a05": "曰吾愛&#x9262;如命。必若有損同殺我也。沙彌得",
    "T50n2064_006:0991a06": "&#x9262;捧持兢懼。食畢將歸。僧已催之。沙彌持&#x9262;",
    "T50n2064_006:0991a07": "下堂。不意塼破蹴倒遂碎之。少頃僧又催之。",
    "T50n2064_006:0991a08": "既懼遂至僧所作禮承過且千百拜。僧大叫",
    "T50n2064_006:0991a09": "曰。汝殺我也。怒罵至甚。因之病亟一夕而卒。",
    "T50n2064_006:0991a10": "爾後經時。和尚於嵩山岳寺。與弟子百餘人",
    "T50n2064_006:0991a11": "方講華嚴經。沙彌亦在聽位。忽聞寺外山谷",
    "T50n2064_006:0991a12": "中若風雨聲。和尚遂招此沙彌。令於己背後",
    "T50n2064_006:0991a13": "立。須臾見一大蛇長七八丈。大四五圍。直入",
    "T50n2064_006:0991a14": "寺來努目張口。左右皆欲奔走。和尚戒之不",
    "T50n2064_006:0991a15": "令動。蛇漸至講堂升階睥睨若有所求。和尚",
    "T50n2064_006:0991a16": "以錫杖止之云住。蛇欲至座遂俛首閉目。和",
    "T50n2064_006:0991a17": "尚戒之。以錫杖扣其首曰。既明所業。今當迴",
    "T50n2064_006:0991a18": "向三寶。令諸僧齊聲為之念佛。與受三歸五",
    "T50n2064_006:0991a19": "戒。此蛇宛轉而去。時亡僧弟子已有登會者。",
    "T50n2064_006:0991a20": "和尚召謂曰。此蛇汝之師也。修行累年合證",
    "T50n2064_006:0991a21": "果位。為臨終之時惜一&#x9262;故怒此沙彌。遂作",
    "T50n2064_006:0991a22": "一蟒蛇。適此來者欲殺此沙彌。更若殺之當",
    "T50n2064_006:0991a23": "墮大地獄無出期也。賴吾止之與受禁戒。今",
    "T50n2064_006:0991a24": "當捨此身矣。汝往尋之。弟子受命而出。蛇行",
    "T50n2064_006:0991a25": "所過草木開靡如車路焉。行十四五里至深",
    "T50n2064_006:0991a26": "谷間。此蛇自以其首叩石而死矣。歸白和尚。",
    "T50n2064_006:0991a27": "和尚曰。此蛇今已受生在裴郎中宅作女。亦",
    "T50n2064_006:0991a28": "甚聰慧。年十八當亡。即&#x5374;為男。然後出家修",
    "T50n2064_006:0991a29": "道。裴郎中即我門徒。汝可入城為吾省問之。",
    "T50n2064_006:0991b01": "其女今已欲生而甚艱難。汝便可救之。時裴",
    "T50n2064_006:0991b02": "寬為兵部郎中。即和尚門人也。弟子受命入",
    "T50n2064_006:0991b03": "城。遙指裴家。遇裴請假在宅。遂令報云。華嚴",
    "T50n2064_006:0991b04": "和尚傳語。郎中出見神色甚憂。僧問其故。云",
    "T50n2064_006:0991b05": "妻欲產已六七日。燭燈相守甚危困矣僧曰。",
    "T50n2064_006:0991b06": "某能救之。遂令於堂門外淨床席。僧人焚香",
    "T50n2064_006:0991b07": "擊磬呼和尚者三。夫人安然而產一女。後果",
    "T50n2064_006:0991b08": "十八年而卒。",
    "T50n2064_006:0991b09": "清虛",
    "T50n2064_006:0991b10": "[0991b10] 釋清虛。姓唐氏。梓州人也。立性剛決桀黠難",
    "T50n2064_006:0991b11": "防。忽迴心長誦金剛般若。三業偕齊無有懈",
    "T50n2064_006:0991b12": "怠。&#x751E;於山林持誦。有七鹿馴擾若傾聽焉。聲",
    "T50n2064_006:0991b13": "息而去。又&#x96A3;居失火連薨灰燼。唯虛之屋&#x98C8;",
    "T50n2064_006:0991b14": "焰飛過略無焦灼。長安二年獨遊藍田悟真",
    "T50n2064_006:0991b15": "寺上方北院。舊無井泉人力不及。遠取於澗",
    "T50n2064_006:0991b16": "掣瓶荷罋運致極勞。時華嚴大師法藏。聞虛",
    "T50n2064_006:0991b17": "持經靈驗。乃請祈泉。即入彌勒閣內焚香經",
    "T50n2064_006:0991b18": "聲達旦者三。忽心中似見三玉女在閣西北",
    "T50n2064_006:0991b19": "山腹以刀子剜地。隨便有水。虛熟記其處遂",
    "T50n2064_006:0991b20": "趨起掘之。果獲甘泉用之不竭。四年從少林",
    "T50n2064_006:0991b21": "寺坐夏。山頂有一佛室甚寬敞。人無敢到者。",
    "T50n2064_006:0991b22": "云鬼神居宅焉。&#x751E;有律師恃其戒行夜往念",
    "T50n2064_006:0991b23": "律。見一巨人以矛刺之。狼狽下山逡巡氣絕。",
    "T50n2064_006:0991b24": "又持火頭金剛&#x546A;僧。時所宗重。眾謂之曰。君",
    "T50n2064_006:0991b25": "&#x546A;力無雙能宿彼否。曰斯焉足懼。於是齎香",
    "T50n2064_006:0991b26": "火入坐持&#x546A;。俄而神出以手&#x64E5;足。投之間下。",
    "T50n2064_006:0991b27": "七日不語精神昏倒。虛聞之曰。下趣鬼物敢",
    "T50n2064_006:0991b28": "爾。即往彼如常誦經。夜聞堂中似有聲甚厲。",
    "T50n2064_006:0991b29": "即念十一面觀音&#x546A;。又聞堂中似有兩牛&#x9B2A;。",
    "T50n2064_006:0991c01": "佛像皆振&#x546A;既亡效。還持本經一契。帖然相",
    "T50n2064_006:0991c02": "次。影響皆絕。自此居者無患。神遂移去。神龍",
    "T50n2064_006:0991c03": "二年準詔入內祈雨。二十七日雪降。中宗以",
    "T50n2064_006:0991c04": "為未濟時望。令就寺更祈請。即於佛殿內精",
    "T50n2064_006:0991c05": "禱并煉一指。纔及一宵雨足千里。指復如舊",
    "T50n2064_006:0991c06": "纔遇大水寺屋皆墊溺。其院無苦若無澇沒。",
    "T50n2064_006:0991c07": "凡諸異驗皆如此也。",
    "T50n2064_006:0991c08": "金師",
    "T50n2064_006:0991c09": "[0991c09] 僧金師。新羅人。居睢陽。謂錄事參軍房琬云。",
    "T50n2064_006:0991c10": "太守裴寬當改。琬問何時。曰明日午&#x52C5;書必",
    "T50n2064_006:0991c11": "至。當與公相見於郡西南角。琬專候之。午前",
    "T50n2064_006:0991c12": "有驛使兩封牒到。不是琬以為謬也。至午又",
    "T50n2064_006:0991c13": "一驛使送牒來云。裴公改為安陸別駕。房遽",
    "T50n2064_006:0991c14": "命駕迎僧。身又自去。果於郡西南角相遇裴。",
    "T50n2064_006:0991c15": "召問僧云。官雖改其服不改。然公甥姪各當",
    "T50n2064_006:0991c16": "分散。及後&#x52C5;至除別駕紫紱猶存。甥姪之徒",
    "T50n2064_006:0991c17": "各分散矣。"
}