{
    "X84n1583_016:0497b03": "續燈正統卷十六",
    "X84n1583_016:0497b05": "南海普陀嗣祖沙門西蜀 性統 編集",
    "X84n1583_016:0497b06": "  臨濟宗",
    "X84n1583_016:0497b07": "大鑑下第二十四世",
    "X84n1583_016:0497b08": "小菴密禪師法嗣",
    "X84n1583_016:0497b09": "二仰圓欽禪師[0497b09] 禾之秀水人。遍參諸方。毫無所契。入",
    "X84n1583_016:0497b10": "西京。謁小菴於旅舍。菴問。浙中有箇伶俐人。汝還見",
    "X84n1583_016:0497b11": "麼。師曰。圓欽鈍漢。菴曰。我要箇鈍漢作監收。汝還知",
    "X84n1583_016:0497b12": "麼。師罔措。菴曰。數千里來可惜錯過。師遂猛參。一日",
    "X84n1583_016:0497b13": "見鼠從架上過。撲翻油瓮。忽爾頓契。走見菴曰。某已",
    "X84n1583_016:0497b14": "捉得了也。菴搊住曰。道道。師曰。一粒鼠糞。污&#x5374;鍋羹。",
    "X84n1583_016:0497b15": "菴曰。瞎漢參堂去 成化甲午。師居二仰四十餘年。",
    "X84n1583_016:0497b16": "足不越閫。四方尊宿高其行。師一味謝絕塵世。力追",
    "X84n1583_016:0497b17": "汾州高峰之為人。末後智有來參。師歷示本色鉗錘。",
    "X84n1583_016:0497b18": "俾深入閫奧。始授大法。",
    "X84n1583_016:0497b19": "靈谷謙禪師法嗣",
    "X84n1583_016:0497b20": "江寧府靈谷潔菴正映禪師[0497b20] 金谿人。泉州開元&#x8657;席",
    "X84n1583_016:0497b21": "&#x4C17;舉得師。師奉敕。以戊寅六月入院開堂。僧問法筵。",
    "X84n1583_016:0497b22": "肇啟四眾。具瞻皇恩。佛恩如何報答。師曰。甘露泉開",
    "X84n1583_016:0497b23": "流大地。師報恩一句。蒙師指西來祖意若為宣。師曰。",
    "X84n1583_016:0497b24": "庭前石塔聳寒空。曰與麼則&#x5FA7;界不曾藏也。師曰。汝",
    "X84n1583_016:0497c01": "見箇甚麼。曰某甲終不敢自瞞。師曰。眼花不少。問如",
    "X84n1583_016:0497c02": "何是和尚為人一句。師曰。兔角杖挑天上月。龜毛拂",
    "X84n1583_016:0497c03": "散海&#x6FF5;雲。曰恁麼則人天。胥慶四海歸仁也。師曰。且",
    "X84n1583_016:0497c04": "合取口乃曰。山僧比蒙天語。以清心潔己四字。敕住",
    "X84n1583_016:0497c05": "此剎。諸人還知聖意。麼只者四字。是傳佛心印。是鎮",
    "X84n1583_016:0497c06": "海明珠。山僧南來。特特拈出。普施大眾。要須知世法",
    "X84n1583_016:0497c07": "佛法。落霞與孤鶩齊飛。古佛今佛。秋水共長天一色。",
    "X84n1583_016:0497c08": "天心罔測山益高而海益深。聖語難窮天。溥&#x8462;而地。",
    "X84n1583_016:0497c09": "溥載諸人。還會麼莫是不染世塵。麼莫是不貪法味。",
    "X84n1583_016:0497c10": "麼莫是不飲無為酒。不坐涅槃&#x7240;。麼若恁麼會。非固",
    "X84n1583_016:0497c11": "不非。是則不是。山僧今日。不敢久閟。為諸人當陽指",
    "X84n1583_016:0497c12": "出去也。乃拈拄杖。卓一卓曰。木人舞出法堂前。一任",
    "X84n1583_016:0497c13": "炎天飛白雪。師居後百廢俱新。[0497c13] 永樂壬午。朝京回",
    "X84n1583_016:0497c14": "諸山。舉住福州雪峰。法道之振。不減真覺。洪熙甲辰",
    "X84n1583_016:0497c15": "奉旨。住南京靈谷。宣德改元卒。有語錄。題名古鏡三",
    "X84n1583_016:0497c16": "昧。行於世。",
    "X84n1583_016:0497c17": "淨慈聯禪師法嗣",
    "X84n1583_016:0497c18": "杭州府普明立中成禪師[0497c18] 錢塘孫氏子。年十三。投慈",
    "X84n1583_016:0497c19": "光若山出家。首謁祖芳。芳室中。舉臘月火燒山話。師",
    "X84n1583_016:0497c20": "呈頌曰。白雲迷&#x5374;舊行蹤。臘月燒山火正紅。忽地慈",
    "X84n1583_016:0497c21": "風來扇發。冷&#x6C37;&#x6C37;處煖烘烘。芳器之。後於北郭建普",
    "X84n1583_016:0497c22": "明寺。以接方來。未幾請歸慈光。正統辛酉六月十三",
    "X84n1583_016:0497c23": "日上堂。住世今年八十一。老病隨緣。且遣日。今年記",
    "X84n1583_016:0497c24": "著後年事。後年記著今朝日。至癸亥。如期坐化。壽八",
    "X84n1583_016:0498a01": "十三。茶毗舍利無算。建塔於普明。",
    "X84n1583_016:0498a02": "杭州府淨慈照菴宗靜禪師[0498a02] 號恬軒叟。郡之高氏子。",
    "X84n1583_016:0498a03": "自幼薙落本山。適祖芳聯領院事。師依之久。乃得旨。",
    "X84n1583_016:0498a04": "旋典藏鑰。永樂辛卯。應選出住護國。尋遷雪竇。正統",
    "X84n1583_016:0498a05": "乙丑僧錄。以淨慈&#x8657;席。舉師補之。丁卯朝廷。頒賜大",
    "X84n1583_016:0498a06": "藏。師詣闕謝恩。止於彌陀寺。示微疾。謂左右曰。吾緣",
    "X84n1583_016:0498a07": "止矣。沐浴更衣。危坐而寂。世壽七十六。僧臘六十。塔",
    "X84n1583_016:0498a08": "於藕華之祖丘。",
    "X84n1583_016:0498a09": "大鑑下第二十五世",
    "X84n1583_016:0498a10": "二仰欽禪師法嗣",
    "X84n1583_016:0498a11": "壽州無念智有禪師[0498a11] 蜀之漢州人。發足南方。遊四明",
    "X84n1583_016:0498a12": "登天目。後參二仰。仰問曰。行&#x811A;甚處。師曰。南方。仰曰。",
    "X84n1583_016:0498a13": "彼中佛法如何。師曰。山川無異。仰曰。我手何似佛手。",
    "X84n1583_016:0498a14": "師良久。仰曰。莫道無異。後看興化打維那機緣。始浩",
    "X84n1583_016:0498a15": "然大徹。作偈曰。興化打維那。平地遭殃禍。昨夜南山",
    "X84n1583_016:0498a16": "雲。飛向北山朵。仰見為之助喜曰。不孤到此。至嘉靖",
    "X84n1583_016:0498a17": "初。闡化壽州。十有三年。而終焉。",
    "X84n1583_016:0498a18": "大鑑下第二十六世",
    "X84n1583_016:0498a19": "無念有禪師法嗣",
    "X84n1583_016:0498a20": "荊山懷寶禪師[0498a20] 渚宮人。遊壽州。謁無念。念曰。躐縣遊",
    "X84n1583_016:0498a21": "州。畢竟為著何事。師曰。生死大事。求師&#x39DE;度。念曰。汝",
    "X84n1583_016:0498a22": "是荊州人麼。師曰。是。念曰。闍黎即今在甚麼處。師擬",
    "X84n1583_016:0498a23": "對。念曰。若便恁麼。猶較些子。佛法不是。商量參堂去。",
    "X84n1583_016:0498a24": "師自此潛心座下。念一日喚曰。闍黎。師應諾。念曰。在",
    "X84n1583_016:0498b01": "甚麼處。師於言下領旨。乃曰。和尚大慈。真人天師也。",
    "X84n1583_016:0498b02": "念滅度後。師於嘉靖三十七年。以法付鐵牛遠公隱",
    "X84n1583_016:0498b03": "終南。",
    "X84n1583_016:0498b04": "大鑑下第二十七世",
    "X84n1583_016:0498b05": "荊山寶禪師法嗣",
    "X84n1583_016:0498b06": "秦嶺鐵牛德遠禪師[0498b06] 自印心於荊山。後菴居秦嶺。一",
    "X84n1583_016:0498b07": "日身披紅布&#x88B4;頂笠。揮鋤地中。朝陽來參見曰。者漢",
    "X84n1583_016:0498b08": "好似一頭軍。師曰。看箭。陽作躲箭勢師近前&#x643A;手行。",
    "X84n1583_016:0498b09": "至一菴乃曰。我乃徑山之裔。在此待人數十年矣。汝",
    "X84n1583_016:0498b10": "今既來。當為我求人中興祖道。留住三月。付偈曰。就",
    "X84n1583_016:0498b11": "身能打劫。劈筈善奪窩。三玄從此出。三要不為多。探",
    "X84n1583_016:0498b12": "竿影草主賓分。獅子迷蹤奈我何。",
    "X84n1583_016:0498b13": "大鑑下第二十八世",
    "X84n1583_016:0498b14": "鐵牛遠禪師法嗣",
    "X84n1583_016:0498b15": "敘州府朝陽月明聯池禪師[0498b15] 郡之范氏子。係范郡司",
    "X84n1583_016:0498b16": "馬之後也。幼居林下。一日有僧過訪。不遇因題。聯於",
    "X84n1583_016:0498b17": "壁曰。阿彌陀佛閒也。念忙也。念念得佛也。無念也。無",
    "X84n1583_016:0498b18": "無也。無扭落鼻孔。最上乘禪。朝亦參。暮亦參。參到禪",
    "X84n1583_016:0498b19": "亦寂。參亦寂。寂亦寂。劈開面門。師見之。忽然厭世。便",
    "X84n1583_016:0498b20": "祝髮就之。彼僧已先去矣。遂杖笠南遊。苦辛萬狀。單",
    "X84n1583_016:0498b21": "以是聯為提撕話。久之。洛伽道逢一僧偉儀殊相。師",
    "X84n1583_016:0498b22": "在前失&#x811A;念佛一聲。僧曰。此敲門瓦子著他何用。師",
    "X84n1583_016:0498b23": "遂問。拋&#x5374;後如何。僧曰。葉落歸根來時無口。師始豁",
    "X84n1583_016:0498b24": "然。復遊少林會。無言語默深契。但師懷念佛祖道脈。",
    "X84n1583_016:0498c01": "擔荷非易。終不自肯。竟入關中過秦嶺。受鐵牛之囑。",
    "X84n1583_016:0498c02": "(語載鐵牛章)由&#x5CE9;眉返敘州。居郡之朱提山朝陽洞。二十",
    "X84n1583_016:0498c03": "年。聚雲來參師。問曰。如何是古佛心。雲即拱手云。請",
    "X84n1583_016:0498c04": "師尊重。又問。不用音聲與色身。將何喚作本來人。雲",
    "X84n1583_016:0498c05": "便出。令一僧參只者是。僧曰。只者是還參箇甚麼。師",
    "X84n1583_016:0498c06": "曰。放汝三十棒。又應一座主請。至祭壇。指壇問曰。此",
    "X84n1583_016:0498c07": "是甚麼所在。主曰。北壇。師曰。久聞北壇原來在者裡",
    "X84n1583_016:0498c08": "主罔措。崇禎十一年十二月二十四日。端坐而逝。師",
    "X84n1583_016:0498c09": "壽六十有六。全身塔於洞之傍。",
    "X84n1583_016:0498c10": "大鑑下第二十九世",
    "X84n1583_016:0498c11": "朝陽池禪師法嗣",
    "X84n1583_016:0498c12": "忠州聚雲吹萬廣真禪師[0498c12] 敘州宜賓人。姓李氏。其先",
    "X84n1583_016:0498c13": "三世為婆羅門。父無後。禱佛生焉。降神之日。大士八",
    "X84n1583_016:0498c14": "人臨其舍。一人指語父曰。此八寶應真出興於世。母",
    "X84n1583_016:0498c15": "即厭腥食素。三年離乳。至十五歲在&#x7255;下。與同學讀",
    "X84n1583_016:0498c16": "書。偶覽菊華歎曰。此華今歲凋零。來春發生。&#x751E;聞。生",
    "X84n1583_016:0498c17": "死事大。無常迅速。讀書寧免生死。竟絕學登少&#x5CE9;。參",
    "X84n1583_016:0498c18": "浩翁。久之返里。得大慧錄並獲正法眼藏。如臨舊物。",
    "X84n1583_016:0498c19": "朝暮參禮。如有所失。後遇一僧見訪問曰。如何是佛。",
    "X84n1583_016:0498c20": "師擬對曰。不是。再進曰。不是。師被者一劄塵念如&#x7070;。",
    "X84n1583_016:0498c21": "至午值僧磨刀。次急問。如何是佛。僧云。我今日磨剃",
    "X84n1583_016:0498c22": "刀。師於言下有省。次入朱提。參朝陽月明和尚。深蒙",
    "X84n1583_016:0498c23": "敲擊。即以白衣歸。為祖母說法。祖母逝後。服闋二年。",
    "X84n1583_016:0498c24": "方謀出家。先是有氅衣道者。謂里人曰。此處不久。當",
    "X84n1583_016:0499a01": "有至人出世。師果於萬曆四十一年癸丑秋。踰城入",
    "X84n1583_016:0499a02": "山。禮月明和尚受具。一日明謂曰。汝猶有一句未會。",
    "X84n1583_016:0499a03": "師即問。是那一句。曰不用音聲色身。默然良久。與我",
    "X84n1583_016:0499a04": "現出真空來。師拂袖便出。乃自惟曰。此事不可草草。",
    "X84n1583_016:0499a05": "是中必有玄要。遂辭之別山。汲水伐薪。自炊自力。經",
    "X84n1583_016:0499a06": "行危坐。&#x8107;不至蓆。苦參三載。復入朱提。親近月明和",
    "X84n1583_016:0499a07": "尚。師纔拜起。便問曰。畢竟如何現出。明引師手。掩其",
    "X84n1583_016:0499a08": "口。豁然大悟。乃曰。縱然奇特終是尋常。明遂出臨濟",
    "X84n1583_016:0499a09": "正宗源流付之。後閱華嚴。至入法界品。毗目仙人。執",
    "X84n1583_016:0499a10": "善財手。一須臾間。歷過佛剎。微塵數世界。參見微塵",
    "X84n1583_016:0499a11": "諸佛。法法不昧。至事事無礙法界。始解圓悟。示張無",
    "X84n1583_016:0499a12": "盡用處。從此五宗&#x8AB5;&#x8B4C;。悉皆玅契。初住郡之翠屏。得",
    "X84n1583_016:0499a13": "法者四人。俱先化去。乃杖策入吳。涉海過閩踵。粵至",
    "X84n1583_016:0499a14": "萬曆戊午。開法瀟湘之湖東。還蜀。住忠州之聚雲巴",
    "X84n1583_016:0499a15": "臺。夔州之寶峰興龍 上堂。劈面迎風。掌當胸輥肚",
    "X84n1583_016:0499a16": "拳。具眼衲僧向者裡用得猶是三五。一輪在在光輝。",
    "X84n1583_016:0499a17": "火樹銀花。時時燦爛若也。半明半暗。未夢見在呵呵。",
    "X84n1583_016:0499a18": "不是法門無面目。只怕蜈蚣太多足咦。[0499a18] 上堂。一不",
    "X84n1583_016:0499a19": "做。二不休。殺人須究親。下手捉賊。要識真領。頭平息",
    "X84n1583_016:0499a20": "了萬事丟。一顆明珠衣下收。焰山疊嶂從茲破。愛海",
    "X84n1583_016:0499a21": "波濤信不流。卓拄杖下座。[0499a21] 上堂。出眾者三十棒。不",
    "X84n1583_016:0499a22": "出眾者三十棒。出眾不出眾三十棒。有僧出眾問話",
    "X84n1583_016:0499a23": "不契。乃曰。直下三玄已露。何曾三要無施。落花流水",
    "X84n1583_016:0499a24": "空去。殿前古&#x6822;當機。[0499a24] 營盆上堂。颯颯凄風繞樹寒。",
    "X84n1583_016:0499b01": "夜深林裡靄雲煙。錢飛粉蝶千家紙。露溼綺羅萬淚",
    "X84n1583_016:0499b02": "衫。獨有長空輝月面。斗牛銀漢玉闌干。[0499b02] 小參。高聲",
    "X84n1583_016:0499b03": "喚云。看箭。遂以拂子向東指云。者一箭射透十方世",
    "X84n1583_016:0499b04": "界一切眾生性靈。只令山頭翻巨浪海。底熱烽煙枯",
    "X84n1583_016:0499b05": "木口。喃喃髑髏淚潸潸。又以拂向西指云。者一箭射",
    "X84n1583_016:0499b06": "斷十方世界一切眾生命根。只令撒手墮懸嚴。吐舌",
    "X84n1583_016:0499b07": "如扁擔。打碎頻伽瓶。扯斷紅絲線。又以拂向上指云。",
    "X84n1583_016:0499b08": "者一箭射開十方世界一切眾生慧眼。只令頂門光。",
    "X84n1583_016:0499b09": "亞&#x7AEA;驀直走。金蛇百千。手臂百千。執萬億毫端。萬億",
    "X84n1583_016:0499b10": "華。此是涅槃經上三點。老僧今日用作三箭&#x5374;也。當",
    "X84n1583_016:0499b11": "箭即。當即箭。僧問。命根射斷後如何。師曰。斬釘",
    "X84n1583_016:0499b12": "截鐵。進云。如何是衲僧鼻孔掉轉。師曰。斑竹筒。[0499b12] 問",
    "X84n1583_016:0499b13": "如何是父母未生前面目。師曰。黑漆桶。[0499b13] 問僧僧是",
    "X84n1583_016:0499b14": "自己又歸箇甚麼。僧云和尚也。須歸方丈。師云。用歸",
    "X84n1583_016:0499b15": "作麼。僧趨前而立。師云。好箇臨終西方境。僧云。用臨",
    "X84n1583_016:0499b16": "終作麼。師曰。我是死了不曾埋底。僧曰。若活來西方",
    "X84n1583_016:0499b17": "則無也。師曰。如佛度一切。僧曰。既是死了不曾埋底。",
    "X84n1583_016:0499b18": "又如何答得話。師曰。唐以劉瓚為秦王傅。[0499b18] 僧問。一",
    "X84n1583_016:0499b19": "句當軒八萬門永絕生死。如何是絕生死句。師曰。毗",
    "X84n1583_016:0499b20": "盧頂上行。[0499b20] 師寓金陵觀音菴。朝宗禪師來參。師問",
    "X84n1583_016:0499b21": "曰。甚處來。宗曰。天童。師曰。天童近日何如。宗曰。大家",
    "X84n1583_016:0499b22": "在者裡。師曰。不要脫空。宗曰。和尚何不往天童去。師",
    "X84n1583_016:0499b23": "便喝。宗曰。落在甚麼處。師便打。[0499b23] 師出世三十年。雖",
    "X84n1583_016:0499b24": "嚴冷孤峻。而又柔易雍和。室中&#x9A10;人。不擅許可。故其",
    "X84n1583_016:0499c01": "椎拂之下。所得之士。類皆銅頭鐵額。能世其家者。生",
    "X84n1583_016:0499c02": "平所記語錄之外。訓世&#x7FA3;集。總計三十種。近百卷。流",
    "X84n1583_016:0499c03": "布宇內。偶示疾。山神夜哭。樹木摧折。病中歌唱自娛。",
    "X84n1583_016:0499c04": "三月前謂侍僧曰。我臨終須大喝而去。崇禎十二年",
    "X84n1583_016:0499c05": "己卯七月三十。索筆書偈曰。朝打三千。暮打八百。要",
    "X84n1583_016:0499c06": "會聚雲眉毛出血。投筆危坐。至午果大喝一聲而逝。",
    "X84n1583_016:0499c07": "師壽五十有八。臘三十。闍維煙至松。羃結為五彩。荷",
    "X84n1583_016:0499c08": "香&#x5FA7;地起骨。得黃金鎖子三莖。齒化為紫色。五色舍",
    "X84n1583_016:0499c09": "利三百餘顆。入土者無數。平都地藏院。迎十二顆建",
    "X84n1583_016:0499c10": "塔。餘皆塔於本寺三目山之陽。",
    "X84n1583_016:0499c11": "大鑑下第三十世",
    "X84n1583_016:0499c12": "聚雲真禪師法嗣",
    "X84n1583_016:0499c13": "忠州治平慶忠鐵壁慧機禪師[0499c13] 營山羅氏子。家世以",
    "X84n1583_016:0499c14": "一經傳多科甲。師生而貌偉。氣骨不凡。八歲父見背",
    "X84n1583_016:0499c15": "即隨母持齋。是夕見黃龍。長數十丈。凌霄騰於師頂。",
    "X84n1583_016:0499c16": "師指謂兄。兄曰龍也。有精唐舉術者。見師相而異之。",
    "X84n1583_016:0499c17": "視師指掌中。有龍鳳蓮華麟魚鳥獸文。稱許不置。師",
    "X84n1583_016:0499c18": "方就童塾業。鉛塹日記數百行。漸能工羔鴈。且膾炙",
    "X84n1583_016:0499c19": "人口。里中名俊。咸稱之曰。此羅氏龍文也。時有元白",
    "X84n1583_016:0499c20": "道者。隱邑之大蓬山。師往來。叩問雅意。玄學道者。石",
    "X84n1583_016:0499c21": "扃巖戶。辟穀半載。師慕之。母兄為師親迎。師辭之。兄",
    "X84n1583_016:0499c22": "曰。汝清姿映玉摛藻過人。淡墨紅綾木天。一鳳奈何",
    "X84n1583_016:0499c23": "作出塵想。從黃冠遊耶。師曰。人各有志。從所願耳。遂",
    "X84n1583_016:0499c24": "於天啟。壬戌二月十九。潛遁圖入山計行。次大竹築",
    "X84n1583_016:0500a01": "室。松間掩關。危坐無晝夜。日食米二握。沸湯淡飲。五",
    "X84n1583_016:0500a02": "味俱斷。關中三載。心形益暢。目中屢矚。異相種種。疑",
    "X84n1583_016:0500a03": "情頓起。欲扣元白。以釋其惑。出關訪之而白。去終南",
    "X84n1583_016:0500a04": "路多阻。師方薙髮。束包行&#x811A;。竟抵終南。參聚雲。雲曰。",
    "X84n1583_016:0500a05": "奚往。師白。以終南尋道者事。雲笑曰。子真昧於尋師",
    "X84n1583_016:0500a06": "者。師見雲丰儀&#x9008;異。神光陸離。願居弟子之列。雲曰。",
    "X84n1583_016:0500a07": "若向來事道固善矣。猶落傍蹊。子欲予言。夏後可也。",
    "X84n1583_016:0500a08": "夏滿欲求開示。&#x59AC;者恐師暗承衣&#x76CB;。每以計隔之。忽",
    "X84n1583_016:0500a09": "雲出方丈。師跪乞。雲大笑而去。師自泣曰。遇至人而",
    "X84n1583_016:0500a10": "不得一授。遂欲捐軀赴水。僧有諭以從講肆者。師至",
    "X84n1583_016:0500a11": "聽畢。復參聚雲。未幾聞朝陽老人來酆陵。師侍雲溯",
    "X84n1583_016:0500a12": "舟往見。隨眾參禮。因請益朝陽。陽曰。只者是。師曰。只",
    "X84n1583_016:0500a13": "者是還參甚麼。陽曰。放汝三十棒。參扣久之。未得開",
    "X84n1583_016:0500a14": "悟。轉增迷悶。從前之志。漸漸稍怠。欲辭雲南下。雲曰。",
    "X84n1583_016:0500a15": "予有徑山之往。子可稍待。一日命入侍寮。乃問曰。不",
    "X84n1583_016:0500a16": "許夜行投明須到。你如何會。師纔開口。雲厲聲曰。者",
    "X84n1583_016:0500a17": "是甚麼所在。汝還如是見解速道速道。師彈指一下",
    "X84n1583_016:0500a18": "雲曰。快參後侍。雲往金陵。聞密雲悟禪師。唱道天童。",
    "X84n1583_016:0500a19": "師欲暫辭適浙。雲曰。天童接人。固直截孤硬。但恐一",
    "X84n1583_016:0500a20": "去。便不遇老僧宗旨。負汝數年辛苦矣。於是奉侍還",
    "X84n1583_016:0500a21": "蜀。乃命師總院事。自疑此生。果與禪無緣乎。遂盡力",
    "X84n1583_016:0500a22": "院中。經七日。隨眾念誦畢登塌。忽覺渾身骨碎。大笑",
    "X84n1583_016:0500a23": "不止。遂拈偈進呈。是夜普茶。次雲以臨濟四喝出三。",
    "X84n1583_016:0500a24": "爆竹召眾曰。會麼。師便喝。雲曰不是。師又喝。雲曰。是",
    "X84n1583_016:0500b01": "何等音聲。師復喝。雲歸方丈。命師入問玄要宗旨。口",
    "X84n1583_016:0500b02": "呈一頌。雲不之印。復力究三年。忽一日大徹。無論玄",
    "X84n1583_016:0500b03": "要宗旨。祖意教意。有庖丁解牛之勢入室。密啟雲笑",
    "X84n1583_016:0500b04": "曰。汝會老僧意麼。師曰。和尚大慈。為人徹底。自後開",
    "X84n1583_016:0500b05": "堂。師皆首眾焉。崇禎己卯。師繼席聚雲。後遷酆都地",
    "X84n1583_016:0500b06": "藏涪州吟翁石砫三教長溪雲集。萬縣雲來。梁山慶",
    "X84n1583_016:0500b07": "忠。忠州雲巖。南&#x6FF5;寶聖。晚年罷寶聖席。將謀退隱。忠",
    "X84n1583_016:0500b08": "人士依戀不忘。請主龍昌院。龍昌係唐白香山植柳",
    "X84n1583_016:0500b09": "處。先記云。柳茂寺興。柳衰寺敗。師至而柳。復新&#x8462;今",
    "X84n1583_016:0500b10": "治平也。[0500b10] 開法上堂。方丈已出了。座已登了。香已拈",
    "X84n1583_016:0500b11": "了。還要觀甚麼第一義。且向第二頭著眼。&#x7AEA;拂子云。",
    "X84n1583_016:0500b12": "三世諸佛也不識。汝等還會麼。汝等既未會。山僧喚",
    "X84n1583_016:0500b13": "作甚麼。若無山僧喚底。怎知汝等未會。若無汝等未",
    "X84n1583_016:0500b14": "會。怎知三世諸佛。不識三世諸佛。為汝等出世。山僧",
    "X84n1583_016:0500b15": "為三世諸佛出世。更有為山僧出世者麼。速道速道。",
    "X84n1583_016:0500b16": "一僧出眾云。踏破梅梢月。休云火煉丹。師曰。撞木鐘。",
    "X84n1583_016:0500b17": "進云踏破了也。師曰。撞木鐘。僧歸眾。師曰。撞木鐘。又",
    "X84n1583_016:0500b18": "僧出。師曰。問話且止。須聽吾偈。聚雲新木鐘。扣擊得",
    "X84n1583_016:0500b19": "玲瓏。千聖齊掩耳。雪火一爐紅。若是伶俐衲僧。自具",
    "X84n1583_016:0500b20": "一付快便手&#x811A;。纔見宗師眼目定動。早已錯過了也。",
    "X84n1583_016:0500b21": "所以。下雨地必滑。天晴日光達。喝中主賓。棒下縱奪。",
    "X84n1583_016:0500b22": "敲骨取髓。痛下針錐。玄節要關。拈一放一。謹嚴高古。",
    "X84n1583_016:0500b23": "細密簡明。末後轉身。異類親切。只得葫蘆苕&#x7B92;。四方",
    "X84n1583_016:0500b24": "八面一場打&#x95A7;。且道。如何是山僧。即今為人。處有意",
    "X84n1583_016:0500c01": "掩爐。還點雪無心。張弩更開弓。[0500c01] 上堂。一棒一條痕。",
    "X84n1583_016:0500c02": "久雨復還晴。一摑一掌血。凄風驚落葉。須彌頂上著",
    "X84n1583_016:0500c03": "錐子。海底波斯痛不徹。到此方知世界寬。珊瑚枝枝",
    "X84n1583_016:0500c04": "撐著月。[0500c04] 上堂。橫按拄杖云。慣弄靈蛇之勢。赫赫萬",
    "X84n1583_016:0500c05": "層。活捉生馬之威。昂昂千里。撒縵天網。打稱意魚。放",
    "X84n1583_016:0500c06": "破空矢。落&#x51B2;霄鶴。點即不到。到即不點。正與麼時。且",
    "X84n1583_016:0500c07": "問。是誰家風月。卓一卓曰。一箇星子三隻&#x811A;。家家秤",
    "X84n1583_016:0500c08": "錘五箇眼。僧競出問話。師下座。以拄杖一時打散。",
    "X84n1583_016:0500c09": "[0500c09] 舉眉首座立僧上堂。黃面瞿曇拈示。自是桃華貪結",
    "X84n1583_016:0500c10": "子。金色頭陀破顏。錯教人。恨五更風。一人傳&#x8657;百人",
    "X84n1583_016:0500c11": "傳實。直至於今郎當不少。今日不著。便與伊重打算。",
    "X84n1583_016:0500c12": "節候不相饒。錯過成疚患。成何等疚患。只為鐵老漢。",
    "X84n1583_016:0500c13": "口門太寬。除非汝等。一齊&#x64E1;舉。眉山出來塞&#x5374;猶較",
    "X84n1583_016:0500c14": "些子。[0500c14] 上堂。貴買朱砂&#x7575;月打牛打車。不別憎檻欣",
    "X84n1583_016:0500c15": "籠。奈何磨磚作鏡。爭得鳧脛。天然不長。截鶴續之。則",
    "X84n1583_016:0500c16": "疾召大眾云。且道阿膩吒峰。今日有幾人作舞。[0500c16] 上",
    "X84n1583_016:0500c17": "堂。天可載地可覆。山可浪水可烈。日可冷月可熱。惟",
    "X84n1583_016:0500c18": "有佛法。不可說。設或可說也。是捫鐘捫籥。[0500c18] 上堂。年",
    "X84n1583_016:0500c19": "來不欲施慧智。&#x7AEA;箇空拳也勞力。朝粥午飯信口餐。",
    "X84n1583_016:0500c20": "早眠晏起沒瞌睡。雲水諸方去。去來西來大意。誰相",
    "X84n1583_016:0500c21": "憶啟我毗尼。兩片皮開口。令人成笑具。[0500c21] 上堂。世界",
    "X84n1583_016:0500c22": "恁麼&#x6FF6;。為甚鐘聲。披七條三三五五七七八八鳥。豈",
    "X84n1583_016:0500c23": "是鸞鹿焉為馬。白雪陽春為誰歌。無端&#x7575;地之乎也。",
    "X84n1583_016:0500c24": "喝一喝云。東桃西李柳花楊花。[0500c24] 文縣令請上堂。擊",
    "X84n1583_016:0501a01": "禪&#x7240;三下云。起去。拂一拂曰。伺候著。良久曰。隙晷偷",
    "X84n1583_016:0501a02": "光杖兔角。星芒射眼拂龜毛。不是山僧行。正令崑崙",
    "X84n1583_016:0501a03": "&#x544C;屈舜若逃。喝一喝曰。&#x7575;公打口鼓。喝退堂聲下座。",
    "X84n1583_016:0501a04": "[0501a04] 上堂。天一半。地一半。蘇州有。常州有。打破蔡州城。",
    "X84n1583_016:0501a05": "踢倒黃旛綽。不笑牛首伏羲。則罵孔明。諸葛惡惡。四",
    "X84n1583_016:0501a06": "時無春夏。一雨便秋冬。[0501a06] 上堂天之高也奚足高。地",
    "X84n1583_016:0501a07": "之厚也奚足厚。海之深也奚足深。空之大也奚足大。",
    "X84n1583_016:0501a08": "惟有拄杖子頭頭越格。卓一卓曰。今日郎向二施主",
    "X84n1583_016:0501a09": "有齋。[0501a09] 解夏上堂。今歲結眾一夏。大似三人證龜成",
    "X84n1583_016:0501a10": "鱉。且道。是何三人。莫是總府袁寶善麼。莫是副戎王",
    "X84n1583_016:0501a11": "一喝麼。莫是善士傅性一麼。莫是月維二知事麼。如",
    "X84n1583_016:0501a12": "明鏡當臺。瞞諸人一點不得。還見麼。主山高案山低。",
    "X84n1583_016:0501a13": "左青龍右白虎。年年三百六。月月二十五。逆數順數。",
    "X84n1583_016:0501a14": "數到牛首山雲巖寺大殿裏。恰似佛幻三月前。鞔底",
    "X84n1583_016:0501a15": "鹿皮鼓。[0501a15] 上堂。迦文如來。未能鄭重口角。四十九年",
    "X84n1583_016:0501a16": "拋沙撒土。歷代祖師。未能鄭重口角。牽藤引蔓。公案",
    "X84n1583_016:0501a17": "不獨。千七百則之多。天下大和尚。未能鄭重口角。施",
    "X84n1583_016:0501a18": "伎倆使機關。恰似把火燒空。獼猿弄月。且道。即今人",
    "X84n1583_016:0501a19": "天座上。又作麼生。良久曰。喜得老僧無口。[0501a19] 師六十",
    "X84n1583_016:0501a20": "歲。眾請陞座。甲子三百六。看看今日足過此。更如何",
    "X84n1583_016:0501a21": "滿散。清齋粥前三三。後三三。豐干子歸去來。作接引",
    "X84n1583_016:0501a22": "勢下座。[0501a22] 問僧昔日潤侍者。今朝松西堂。侍者西堂。",
    "X84n1583_016:0501a23": "相去多少。云鐵&#x811A;波斯三隻眼。銅頭羅剎一根鬚。師",
    "X84n1583_016:0501a24": "曰。如何是侍者事。曰與和尚過杯茶來。師曰。如何是",
    "X84n1583_016:0501b01": "西堂事。曰大眾不得亂語。師曰。著。[0501b01] 眉山三山。侍師",
    "X84n1583_016:0501b02": "山行。次師指二鵲巢曰。且道子在那一窠。三山曰。放",
    "X84n1583_016:0501b03": "過某甲罷。眉山曰。者邊放過。那邊放不過。三曰。請道",
    "X84n1583_016:0501b04": "看。眉曰。兒孫得力祖父不知。師曰。恁麼又爭得。眉曰。",
    "X84n1583_016:0501b05": "婆心太切。師曰。我也未卵。三作抱勢。眉曰。且莫僥倖。",
    "X84n1583_016:0501b06": "師歸方丈。[0501b06] 師在聚。雲作參頭。告香請普說。師插香",
    "X84n1583_016:0501b07": "依式請問因緣。雲曰。還知落處也未。師曰。野火泛鐵",
    "X84n1583_016:0501b08": "船。雲歸方丈。謂書記曰。即此一語。徑山血脈。猶在雲。",
    "X84n1583_016:0501b09": "[0501b09] 示眾曰。識得兵中意快活過一世。那裡是他快活",
    "X84n1583_016:0501b10": "處。眾下語不契。持以問師。師曰。殺人不眨眼。[0501b10] 僧問。",
    "X84n1583_016:0501b11": "如何是祖師西來意。師曰。人遠話近。又問。達磨面壁",
    "X84n1583_016:0501b12": "意旨如何。師曰。他是異鄉人。[0501b12] 問如何是玄旨。師曰。",
    "X84n1583_016:0501b13": "葫蘆葫蘆。[0501b13] 問如何是正法眼。師曰。烏龜開夜市。",
    "X84n1583_016:0501b14": "[0501b14] 問一切智通無障礙時如何。師曰。船子和尚汎華亭。",
    "X84n1583_016:0501b15": "[0501b15] 師主法三十二年。十坐道場。自親炙嗣法外。公侯",
    "X84n1583_016:0501b16": "籓郡文武士夫。登其門者。不啻百十餘人。凡演化之",
    "X84n1583_016:0501b17": "地。屢有異跡。四方之供者。傾倉倒廩。似非人力所能",
    "X84n1583_016:0501b18": "至。於劻扶祖道。荷負大法。提挈正宗。酷類洞山。文履",
    "X84n1583_016:0501b19": "踐明驗。&#x6C37;操玉潔。宛如積翠。南英邵武。故出其門者。",
    "X84n1583_016:0501b20": "英逸高遠。司理陳蝶。菴曰。奇表雖同滿月慈心。不比",
    "X84n1583_016:0501b21": "死&#x7070;。&#x8462;師不愧古人矣。先是師童子時相者言。師掌",
    "X84n1583_016:0501b22": "中有龍鳳蓮華麟魚鳥獸。文云。是帶果行因。淨土儼",
    "X84n1583_016:0501b23": "然在握。當時名德。咸以法身大士無量壽如來之化",
    "X84n1583_016:0501b24": "跡。往往見。師於假寐中。或於陞堂說法中。突然自謂",
    "X84n1583_016:0501c01": "曰。豐干子歸去來。一談一笑間。不覺露出風采。康熙",
    "X84n1583_016:0501c02": "戊申秋八月二十一日。偶示微疾。凡來問安者。或談",
    "X84n1583_016:0501c03": "六波羅蜜。而尚精進。或以遊戲。而&#x7AEA;指掌危坐經行。",
    "X84n1583_016:0501c04": "了無病意。至九月二十一日。遺偈別諸檀越事畢。索",
    "X84n1583_016:0501c05": "浴整衣。命眾雲集乃曰。日前諸事分。示明白大眾。勤",
    "X84n1583_016:0501c06": "理佛事。謹守遺規。即是報德。便取涅槃。門人請留遺",
    "X84n1583_016:0501c07": "語。師張目。索筆大書曰。儘力難說出驢年想不來信。",
    "X84n1583_016:0501c08": "口道箇偈。非是強安排。豐干子觀自在歸去來。吽吽",
    "X84n1583_016:0501c09": "只當打箇瞌睡呵呵。乃顧首座曰。我去即來。瞑目而",
    "X84n1583_016:0501c10": "逝。師壽六十有六。臘五十。闍維得黃金鎖子數莖。鬚",
    "X84n1583_016:0501c11": "髮化為琉璃。雙目變為青白色。齒骨不壞。五色舍利",
    "X84n1583_016:0501c12": "無數。嗣法門人。三山來。遵遺命。迎師靈骨。一半建塔",
    "X84n1583_016:0501c13": "高峰。餘皆塔於寺西白鹿洞之旁。正錄外著有藥病",
    "X84n1583_016:0501c14": "隨宜慶忠等集。傳於叢林。"
}