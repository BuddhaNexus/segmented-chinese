{
    "T38n1767_010:0093c12": "大般涅槃經疏卷第十",
    "T38n1767_010:0093c14": "隋章安頂法師撰",
    "T38n1767_010:0093c15": "唐天台沙門湛然再治",
    "T38n1767_010:0093c16": "四依品",
    "T38n1767_010:0093c17": "[0093c17] 四者數也。依者憑也。一切世間憑之得益故",
    "T38n1767_010:0093c18": "言四依。憑有二種。一憑自法取益。二憑他取",
    "T38n1767_010:0093c19": "益。若唯憑法不兼憑人不名為依。若憑人者",
    "T38n1767_010:0093c20": "兼得於法。文云四人出世護持建立利益義",
    "T38n1767_010:0093c21": "彊故立四依。答上云何得廣大為眾作依止",
    "T38n1767_010:0093c22": "問。廣大法也。得者人也。直論廣大亦可依止",
    "T38n1767_010:0093c23": "未必有人。若得法者人必有法。上問得法人",
    "T38n1767_010:0093c24": "今答得法人。故知從人立四依名。又昔人雜",
    "T38n1767_010:0093c25": "真偽依法簡人。今法混小大依人簡法。今依",
    "T38n1767_010:0093c26": "正人取正法故依於四人立四依品。又昔依",
    "T38n1767_010:0093c27": "法簡人則其人無法法亦不遍如捨此就彼以",
    "T38n1767_010:0093c28": "求虛空。今明人即秉法不捨此就彼故從四",
    "T38n1767_010:0093c29": "人立四依品。是用四悉檀意以釋品也。問如",
    "T38n1767_010:0094a01": "來是正人何不作如來像。四果非正人那作",
    "T38n1767_010:0094a02": "四果像。答佛雖正人其出佛後故不得作如",
    "T38n1767_010:0094a03": "來之像。四果非正人謂四果是真福田化道",
    "T38n1767_010:0094a04": "易行宜作此像。問餘像難者楞嚴何故種種",
    "T38n1767_010:0094a05": "示現。答通論悉作別存四果。自有如來為如",
    "T38n1767_010:0094a06": "來如來為四依。四依為如來四依為四依。四",
    "T38n1767_010:0094a07": "依為四果四果為四果。四果不能為四依。雖",
    "T38n1767_010:0094a08": "有諸義今取一塗。即是四依為四果像。問如",
    "T38n1767_010:0094a09": "來為四依可得四依為一依不。答上開一相",
    "T38n1767_010:0094a10": "為四相合四相為一相。開則百解脫合則但",
    "T38n1767_010:0094a11": "是如來涅槃。今從涅槃開出四依。合則還是",
    "T38n1767_010:0094a12": "佛為四依。問何故初令依法後令依人。答佛",
    "T38n1767_010:0094a13": "初出世邪人甚多使依正法簡邪人。後無邪",
    "T38n1767_010:0094a14": "人唯有小法令依正人簡小法亦是初。人利",
    "T38n1767_010:0094a15": "故。依法今人鈍故依人。究竟而論人法雙依",
    "T38n1767_010:0094a16": "文云依法者是法性。法性即如來舊明四依",
    "T38n1767_010:0094a17": "位行不同。地論人三十心前是弟子位三十",
    "T38n1767_010:0094a18": "心是師位。初地已上是第二依皆師位。成論",
    "T38n1767_010:0094a19": "人十住六心已前是弟子位。七住已上是初",
    "T38n1767_010:0094a20": "依師位。又云十二心已前是弟子位。十三",
    "T38n1767_010:0094a21": "心是初依師位。彼見華嚴十三心為主為導",
    "T38n1767_010:0094a22": "為尊為勝。又十七心已前弟子位。十八心已",
    "T38n1767_010:0094a23": "上是初依師位。又十九心已前是弟子位。二",
    "T38n1767_010:0094a24": "十心道種。終心是初依師位。中論師十信皆",
    "T38n1767_010:0094a25": "非師位。十住初心去至六住是初依師位。從",
    "T38n1767_010:0094a26": "七住至七地是第二依位。八地九地是第三",
    "T38n1767_010:0094a27": "依位。第十地是第四依位。差別為論初有煩",
    "T38n1767_010:0094a28": "惱無涅槃後有涅槃無煩惱。無差別論初後",
    "T38n1767_010:0094a29": "俱有煩惱俱有涅槃。然地人是別義。中論是",
    "T38n1767_010:0094b01": "圓義。成論三十心不斷別惑而於中立依別",
    "T38n1767_010:0094b02": "圓俱不成。今約地前未斷別惑是初依。地上",
    "T38n1767_010:0094b03": "斷別惑作三依者是別義。約十信是初依三",
    "T38n1767_010:0094b04": "十心十地斷別惑作三依者是圓義。就圓義",
    "T38n1767_010:0094b05": "更作通別。通者四十心共作四依。別者十信",
    "T38n1767_010:0094b06": "是初依。初住至六住是第二依。七住至九住",
    "T38n1767_010:0094b07": "是第三依。十住是第四依。餘皆例爾。他明初",
    "T38n1767_010:0094b08": "依有師弟位。今則不爾四依通是師位能為",
    "T38n1767_010:0094b09": "世間作依止故。通是弟子位弘宣佛法故。別",
    "T38n1767_010:0094b10": "論初依唯弟子後依唯師。中間亦師亦弟子",
    "T38n1767_010:0094b11": "(云云)。",
    "T38n1767_010:0094b12": "[0094b12] 分此品為八。",
    "T38n1767_010:0094b13": "[0094b13]  一標名相 二辨利益 三明出時",
    "T38n1767_010:0094b14": " 四論植因 五判罪福 六勸供養",
    "T38n1767_010:0094b15": " 七簡真偽 八會今昔",
    "T38n1767_010:0094b16": "[0094b16] 初文為三。一標章歎二列數歎三示相歎。標",
    "T38n1767_010:0094b17": "章者。大涅槃中有四種人。此四皆得涅槃",
    "T38n1767_010:0094b18": "法故名涅槃中人。若俱得法云何初依具煩",
    "T38n1767_010:0094b19": "惱性。今明得法多種初依相似得法。後三分",
    "T38n1767_010:0094b20": "真得法真似合論皆在涅槃。此中通歎四人",
    "T38n1767_010:0094b21": "自行化他之德。於有佛法處不令他緣擾亂",
    "T38n1767_010:0094b22": "故言能護。於無佛法處能令興顯故言建立",
    "T38n1767_010:0094b23": "有無兩處皆能住持故言憶念。此三句自行",
    "T38n1767_010:0094b24": "德也。有佛法處能令增上故言能多利益。無",
    "T38n1767_010:0094b25": "佛法處能使見聞故言憐憫。有無兩處雙作",
    "T38n1767_010:0094b26": "依止。今按此句歎益他德。二從何等為四者",
    "T38n1767_010:0094b27": "列數歎也。具煩惱性名第一者。依別教判即",
    "T38n1767_010:0094b28": "三十心。依圓教判即十信位。此之兩位皆斷",
    "T38n1767_010:0094b29": "通惑。則不得言具煩惱事皆伏別惑其事不",
    "T38n1767_010:0094c01": "起其性猶存故言具煩惱性。次二果名第二",
    "T38n1767_010:0094c02": "者。依別教判初地至六地。若依圓教一塗。別",
    "T38n1767_010:0094c03": "判初住至六住。準通共乘見地至薄地俱未",
    "T38n1767_010:0094c04": "離欲。若準大乘七地亦有未離肉身(云云)。三果",
    "T38n1767_010:0094c05": "為第三依者。依別教判是八九地。若依圓教",
    "T38n1767_010:0094c06": "一塗。別判在八住位。準小乘判不還欲界。準",
    "T38n1767_010:0094c07": "大乘判七地之位不還三界(云云)。第四果可解。",
    "T38n1767_010:0094c08": "若細就圓教判者(云云)。從云何名為去是示相",
    "T38n1767_010:0094c09": "歎為二。先示四人相。後總歎德。初文自為四。",
    "T38n1767_010:0094c10": "初人相為三。一伏道相。二修行相。三位相。初",
    "T38n1767_010:0094c11": "伏道者。煩惱未除故名為具事。已被伏但惑",
    "T38n1767_010:0094c12": "體在故名為性故是伏道。次修行相者。伏惑",
    "T38n1767_010:0094c13": "行行不出自他。自行不出戒慧二學。化他不",
    "T38n1767_010:0094c14": "出生善破惡。總而言之不出權實二智。善知",
    "T38n1767_010:0094c15": "方便權智也。祕密之法實智也。尋文可見。八",
    "T38n1767_010:0094c16": "大人覺者出遺教經。少欲知足遠離精進正",
    "T38n1767_010:0094c17": "念正定正慧不戲論。少欲是道多欲非道。乃",
    "T38n1767_010:0094c18": "至不戲論是道戲論非道(云云)。三位相為三。初",
    "T38n1767_010:0094c19": "以凡簡聖。次以聖簡凡。後以因簡果而定其",
    "T38n1767_010:0094c20": "位。初是凡非聖者菩薩非佛。非第八人者用",
    "T38n1767_010:0094c21": "共地釋之。八人是斷道。初依是伏道故非第",
    "T38n1767_010:0094c22": "八。又從後向前八人地。是第八故言非第八",
    "T38n1767_010:0094c23": "人。第二依相亦三。一證相二行相三位相。初",
    "T38n1767_010:0094c24": "證相中若得正法者是斷道證。別惑既除佛",
    "T38n1767_010:0094c25": "性乃顯。與法相應修道得故。故云得法。次行",
    "T38n1767_010:0094c26": "相中受持正法者。即從真起行例如小乘修",
    "T38n1767_010:0094c27": "道之行。亦不出於自行化他。然證道行行心",
    "T38n1767_010:0094c28": "純是法無有非法故言不淨之物。佛聽畜者",
    "T38n1767_010:0094c29": "無有是處(云云)。三是名下位相小難。舊云未得",
    "T38n1767_010:0095a01": "色無色定。又四忍為論但得伏順未得無生",
    "T38n1767_010:0095a02": "寂滅。今明若準前人亦應可照以前簡後是",
    "T38n1767_010:0095a03": "第二人。以後簡前未得第二第三住處。準小",
    "T38n1767_010:0095a04": "乘中佛為第一身子第二阿難第三。此中以",
    "T38n1767_010:0095a05": "後向前簡之。故佛是第一。第四依是第二第",
    "T38n1767_010:0095a06": "三依是第三。此人未得如是第二第三住處",
    "T38n1767_010:0095a07": "名為菩薩。故是因位已得受記。定當得果。此",
    "T38n1767_010:0095a08": "人斷無明見佛性。緣熟即能八相成道。故言",
    "T38n1767_010:0095a09": "已得受記。古來三釋皆不可解。河西云。後人",
    "T38n1767_010:0095a10": "從初人受名。第四從第三。第三從第二。第二",
    "T38n1767_010:0095a11": "從第一。即名第一人。所以未得第二第三住",
    "T38n1767_010:0095a12": "處。觀師云。合凡聖兩人共作一依。但是初依",
    "T38n1767_010:0095a13": "未得第二第三住處。依增一集初二。二果為",
    "T38n1767_010:0095a14": "第二依人。初果未得第二第二果未得第三。",
    "T38n1767_010:0095a15": "彰此二果並有未得。同是功用。故為一依。此",
    "T38n1767_010:0095a16": "解易見。不同諸師。今明若依圓教初依之人。",
    "T38n1767_010:0095a17": "已斷通惑長別三界。豈有第二依未得色無",
    "T38n1767_010:0095a18": "色界住處。若依別教地前初依亦斷通惑。早",
    "T38n1767_010:0095a19": "過三界。不應以色無色為第二三。亦不應以",
    "T38n1767_010:0095a20": "初果為一住處斯陀含為第二住處。第三人",
    "T38n1767_010:0095a21": "相亦三一證相二行相三位相。初證相乃多",
    "T38n1767_010:0095a22": "略示三業清淨。不誹謗正法去是口淨。及為",
    "T38n1767_010:0095a23": "客塵去是意淨。不藏舍利去是身淨。骨肉所",
    "T38n1767_010:0095a24": "覆法身隱沒名如來藏。今法身顯舍利不藏",
    "T38n1767_010:0095a25": "即是身淨。不論說我者重明口淨。受身無蟲",
    "T38n1767_010:0095a26": "重明身淨。臨終不怖即是意淨。次阿那含者",
    "T38n1767_010:0095a27": "為何謂去明行相名為不還。如上說者指第",
    "T38n1767_010:0095a28": "四卷後。不還欲界。乃至不還三界。即是往",
    "T38n1767_010:0095a29": "行。能入欲界不為二十五有過患所污。即是",
    "T38n1767_010:0095b01": "反行。往反利物即是周旋。三名為菩薩去。即",
    "T38n1767_010:0095b02": "判位相。第四依相亦三。一證相。二位相。三行",
    "T38n1767_010:0095b03": "相。雖不如前次第三義是同。初文云。斷諸煩",
    "T38n1767_010:0095b04": "惱者。殺通別兩賊。明其因亡。捨於重擔者。不",
    "T38n1767_010:0095b05": "受分段變易兩生明其果喪。逮得己利得佛",
    "T38n1767_010:0095b06": "所得。得作已辦者至第十地。學行窮滿是名",
    "T38n1767_010:0095b07": "應供。住第十地即是判位出其處所。三得自",
    "T38n1767_010:0095b08": "在智下即行相。得自在智即自行相。隨入所",
    "T38n1767_010:0095b09": "樂即化他行相。欲成佛即成結自在之智。是",
    "T38n1767_010:0095b10": "名四人去。二總歎四人自行化他功德。迦葉",
    "T38n1767_010:0095b11": "白佛去。第二明依利益外遣魔邪內淨結業",
    "T38n1767_010:0095b12": "至功妙用利益世間。就文為二。初教聲聞降。",
    "T38n1767_010:0095b13": "二不教菩薩降。初番有問答。問為三。初唱不",
    "T38n1767_010:0095b14": "依二釋不依三結。唱不依如文。釋中瞿師羅",
    "T38n1767_010:0095b15": "翻為美音。佛答為兩。一然問觀察。二正降魔。",
    "T38n1767_010:0095b16": "佛是外緣內須信智。智照邪非信受正法。於",
    "T38n1767_010:0095b17": "佛尚須信智況復餘耶。正降魔為二。初譬次",
    "T38n1767_010:0095b18": "合。譬為三。初譬魔來。次譬魔降。三譬魔退。",
    "T38n1767_010:0095b19": "偷狗譬魔。舍譬佛法。夜入譬正法衰羸弟子",
    "T38n1767_010:0095b20": "起無明為夜。六卷云賊狗。次其家婢使下正",
    "T38n1767_010:0095b21": "譬降魔。三乘之中聲聞最劣譬之婢使。斷命",
    "T38n1767_010:0095b22": "者五繫繫之魔偽不行義如斷命。三偷狗聞",
    "T38n1767_010:0095b23": "下魔退。汝等下合譬合上三譬可尋。五繫二",
    "T38n1767_010:0095b24": "釋。一五尸繫二繫五處。五尸表五種不淨觀",
    "T38n1767_010:0095b25": "伏愛魔。五繫表五門觀伏見魔。見魔是偷。愛",
    "T38n1767_010:0095b26": "魔是狗。迦葉白佛去是第二不教菩薩降魔。",
    "T38n1767_010:0095b27": "此章有問有答。問為兩。初明依法自足。二明",
    "T38n1767_010:0095b28": "何用依人。佛答為三。初然問。次正答。三贊",
    "T38n1767_010:0095b29": "歎。然問如文。次正答為三。一法。二譬三結",
    "T38n1767_010:0095c01": "成。法說又二。初唱兩章門。次雙釋小大。聲聞",
    "T38n1767_010:0095c02": "雖天而肉。不能徹理為魔所&#x7F82;。所以須教。菩",
    "T38n1767_010:0095c03": "薩雖肉而佛。遍無不照魔界即佛。所以不教",
    "T38n1767_010:0095c04": "(云云)。二譬為三。初譬佛教聲聞。次譬佛不教",
    "T38n1767_010:0095c05": "菩薩。三譬菩薩教聲聞。初譬有開有合。開譬",
    "T38n1767_010:0095c06": "有三。謂教方便教起念教破敵。初方便中云",
    "T38n1767_010:0095c07": "勇健譬佛性。怯弱譬聲聞。聲聞之人常依附",
    "T38n1767_010:0095c08": "佛。四念處如弓。五善根如箭。神通如&#x77DF;。五繫",
    "T38n1767_010:0095c09": "如&#x7F82;索。次又復告言去是教三勝念。不怖是",
    "T38n1767_010:0095c10": "教戒。視他是教定。勇健是教慧。或時有人去",
    "T38n1767_010:0095c11": "是破敵。又為三。謂魔來魔降魔退。魔無智慧",
    "T38n1767_010:0095c12": "故言無膽。變為相好詐作健相。邪定為弓。邪",
    "T38n1767_010:0095c13": "慧為刀。世技為器仗。陣中大呼者說五諦六",
    "T38n1767_010:0095c14": "陰十九界十三入等。汝於是等正降如是輩下",
    "T38n1767_010:0095c15": "是魔退。善男子去合譬。但合後兩不合初一。",
    "T38n1767_010:0095c16": "精進堅固合上教三勝念。善男子下是第二",
    "T38n1767_010:0095c17": "不教菩薩。降魔文為三。初不教降。次釋不降。",
    "T38n1767_010:0095c18": "三譬顯。初聞深經者聞魔界如即佛界。為此",
    "T38n1767_010:0095c19": "義故不教降也。內乘大乘外憑佛力眾魔群",
    "T38n1767_010:0095c20": "盜如螢見日則失威光。此乃釋其不降之意。",
    "T38n1767_010:0095c21": "譬顯可尋。復次善男子下三譬菩薩教聲聞。",
    "T38n1767_010:0095c22": "有譬有合。譬為四。一魔化聲聞。二聲聞受化。",
    "T38n1767_010:0095c23": "三四依降魔。四聲聞還本。復能發心魔用通",
    "T38n1767_010:0095c24": "力轉變猶如大龍。無慈善心此弊惡魔攝化",
    "T38n1767_010:0095c25": "聲聞如欲害人。眼視譬神通。氣噓譬邪。說次",
    "T38n1767_010:0095c26": "是故下聲聞受化。見形者&#x89A9;其變。聞聲者聞",
    "T38n1767_010:0095c27": "其辯。觸身者惑其術。喪命者失善根。三有善",
    "T38n1767_010:0095c28": "&#x546A;者下四依降魔也。善&#x546A;者即是大乘涅槃中",
    "T38n1767_010:0095c29": "道之法力。四如是等下聲聞還本乃至發心。",
    "T38n1767_010:0096a01": "聲聞緣覺下合譬備合四譬。先合聲聞受化。",
    "T38n1767_010:0096a02": "次合魔化聲聞。三學大乘者下合四依降魔。",
    "T38n1767_010:0096a03": "四聲聞去合還本進發。復次去即是第三結",
    "T38n1767_010:0096a04": "成為三。初結為聲聞。次結不教菩薩。三雙結",
    "T38n1767_010:0096a05": "兩意。三是大涅槃去贊歎文。還贊美菩薩人",
    "T38n1767_010:0096a06": "法。初贊現在人法。次贊未來人法。爾時佛告",
    "T38n1767_010:0096a07": "去。是第三明四依出時。是時為用非時無益。",
    "T38n1767_010:0096a08": "若佛在世正法猶興。飽德豐道何勞助弘。若",
    "T38n1767_010:0096a09": "佛滅後正法衰羸。無醫無藥應須治救。方",
    "T38n1767_010:0096a10": "假四依文為三。初佛通說時。二迦葉別問。三",
    "T38n1767_010:0096a11": "迦葉料簡。通說時者。佛涅槃後時通正像",
    "T38n1767_010:0096a12": "未。是通說時。次從迦葉白佛下。是別問時。",
    "T38n1767_010:0096a13": "有問有答。問為兩。一滅後久近不如法時。二",
    "T38n1767_010:0096a14": "滅後久近如法救時。次從佛告去佛答二。問",
    "T38n1767_010:0096a15": "後四十年者正法八十年分為前後。即是後",
    "T38n1767_010:0096a16": "四十年。經說不同。一云正像各千年。一云各",
    "T38n1767_010:0096a17": "五百年。一云正法五百。像法一千。或云正法",
    "T38n1767_010:0096a18": "一百。或云八十。蓋由緣有濃淡致說有賒促。",
    "T38n1767_010:0096a19": "若前四十年去佛猶近如法人多。後四十年",
    "T38n1767_010:0096a20": "去佛小遠猶有見佛者。如釋論優波&#x6BF1;多見",
    "T38n1767_010:0096a21": "年百二十。尼問佛相好比丘威儀。當知後四",
    "T38n1767_010:0096a22": "十年猶有見佛人也。恐是後非法起時多誹",
    "T38n1767_010:0096a23": "謗故。一解云正法五百除四百二十年。取八",
    "T38n1767_010:0096a24": "十年分為前後。前四十年廣行流布。後四十",
    "T38n1767_010:0096a25": "年隱沒於地。一云不然。佛滅後百一十六年",
    "T38n1767_010:0096a26": "王作大會。異部起計。優波&#x6BF1;多不能融會。",
    "T38n1767_010:0096a27": "爾時佛法稍有澆醨。豈唯四百六十方沒於",
    "T38n1767_010:0096a28": "地。當知迦葉阿難持法四十年與佛在不異。",
    "T38n1767_010:0096a29": "後四十年去聖日遠已就澆薄。而後文迦葉",
    "T38n1767_010:0096b01": "問佛去後四十年沒地何時還出。佛答正法欲",
    "T38n1767_010:0096b02": "滅餘八十年前四十年還出過此復沒。正當",
    "T38n1767_010:0096b03": "此言。正道四百二十年後之興沒。又一解佛",
    "T38n1767_010:0096b04": "三十成道。若年十歲人悟道者。至佛滅時其",
    "T38n1767_010:0096b05": "年六十見佛始終能融會大小。於佛滅後四",
    "T38n1767_010:0096b06": "十年秉教如佛在不殊。過此已後不見佛始",
    "T38n1767_010:0096b07": "者。不能整理生斷常計故言隱沒於地。而不",
    "T38n1767_010:0096b08": "道百三十歲者。年耆根熟不能匡正。故不言",
    "T38n1767_010:0096b09": "之。問十歲者見佛始迦葉阿難佛得道日生。",
    "T38n1767_010:0096b10": "此不見始。何能持法如佛在耶。答此二人者",
    "T38n1767_010:0096b11": "迦葉是長子。阿難得佛覺三昧。不比餘人(云",
    "T38n1767_010:0096b12": "云)。次從善男子去。答如法人能拔濟者。文為",
    "T38n1767_010:0096b13": "兩。先正答。後歎勸正。答又二。初褒貶小大。",
    "T38n1767_010:0096b14": "二正明救濟。初褒貶開譬合譬開譬為四。一",
    "T38n1767_010:0096b15": "譬大。二譬小。三結貶。四結褒。即此褒中云粳",
    "T38n1767_010:0096b16": "糧譬常。甘蔗譬樂。石蜜譬我。醍醐譬淨。粟稗",
    "T38n1767_010:0096b17": "譬無常等也。合譬如文。二善男子下正明四",
    "T38n1767_010:0096b18": "依救濟。先譬後合。譬有三。一敘小乘化。二大",
    "T38n1767_010:0096b19": "乘化。三小受大化。初文者小乘之人各有眷",
    "T38n1767_010:0096b20": "屬有所王領故言如王。小化者小行偏曲。譬",
    "T38n1767_010:0096b21": "如深山入無為坑故言惡處。雖有甘蔗慳惜",
    "T38n1767_010:0096b22": "不啖。懼其有盡者小化也。專行小行妨於大",
    "T38n1767_010:0096b23": "道。雖有大教以求有心受持讀誦。譬之慳惜。",
    "T38n1767_010:0096b24": "有所得故譬懼其有盡。二有異國王是四依",
    "T38n1767_010:0096b25": "救濟。以大法統王故稱為王。車載者事解車",
    "T38n1767_010:0096b26": "載經論與之。又云。以神通化之令大乘弘宣。",
    "T38n1767_010:0096b27": "譬如車載。又云。方便智曉令其得解。興皇云。",
    "T38n1767_010:0096b28": "以身弘道譬如車載。今明大行訓之故言車",
    "T38n1767_010:0096b29": "載。三其王得已即受大化。次是四種人下合",
    "T38n1767_010:0096c01": "譬。但合後兩意。以五種過合上貪惜積聚。為",
    "T38n1767_010:0096c02": "利是為地獄有為名譽是鬼。有以解法增長",
    "T38n1767_010:0096c03": "我心是修羅。有為依止故是畜生。有為貿易",
    "T38n1767_010:0096c04": "故是世智辯聰外道業也。次又善男子下歎",
    "T38n1767_010:0096c05": "勸。初歎經。後勸人。王至深山能令深山平坦。",
    "T38n1767_010:0096c06": "譬經至曲見能令曲見大直。地即金剛。譬開",
    "T38n1767_010:0096c07": "小乘理即大乘理。人即金剛開小乘人即大",
    "T38n1767_010:0096c08": "菩薩。迦葉白佛去。第三科簡。時有問有答。問",
    "T38n1767_010:0096c09": "意云。佛滅後四十年隱沒於地。為當永沒復",
    "T38n1767_010:0096c10": "更興耶。次佛答中云餘八十年者。一云但正",
    "T38n1767_010:0096c11": "法餘八十年在時。前四十年興後四十年已",
    "T38n1767_010:0096c12": "即滅。一解云。正法一千五百年未滅。八十前",
    "T38n1767_010:0096c13": "四十興。後四十滅也。迦葉復白佛下是第四",
    "T38n1767_010:0096c14": "植種深淺以顯四依。夫深經妙義不易可聞。",
    "T38n1767_010:0096c15": "況復當徒開演分擘玄毫指南宣揚卷舒宇",
    "T38n1767_010:0096c16": "宙。非輕悰者所能為之。就文為兩。一問二答。",
    "T38n1767_010:0096c17": "初問為三。初舉惡時。次索好人。三請答惡時",
    "T38n1767_010:0096c18": "有四句。正戒正教雙滅惡人惡法。俱興此四",
    "T38n1767_010:0096c19": "句應是五濁亂時。何者。正法滅是見濁。正戒",
    "T38n1767_010:0096c20": "毀是命濁。非法增是煩惱濁。無如法眾生是",
    "T38n1767_010:0096c21": "眾生濁。時是劫濁。索好人有六句。信曰受。不",
    "T38n1767_010:0096c22": "忘曰持。臨文曰讀。背文曰誦。傳文曰寫。傳義",
    "T38n1767_010:0096c23": "曰說。即五種法師。又是三業。受持是意。讀誦",
    "T38n1767_010:0096c24": "說是口。供養書寫是身。於五濁亂時能三業",
    "T38n1767_010:0096c25": "如法者請答此事。今答為三。初歎問。次正答。",
    "T38n1767_010:0096c26": "三勸初如文。次正答中舉九河者。舊解云。值",
    "T38n1767_010:0096c27": "一佛發一願下一沙雖值多佛不發願不下",
    "T38n1767_010:0096c28": "沙。雖發心不見佛亦不下沙。雖見一佛多發",
    "T38n1767_010:0096c29": "心只下一沙。雖一發心見多佛亦只下一沙。",
    "T38n1767_010:0097a01": "以如此數令滿一恒是為一恒。熙連與恒河",
    "T38n1767_010:0097a02": "異者。熙連在拘尸城北尚小跋提。恒河入東",
    "T38n1767_010:0097a03": "海。四河中大故異熙連。若就行者熙連但聞",
    "T38n1767_010:0097a04": "而不謗。一恒加有信樂。二恒加讀誦。三恒說",
    "T38n1767_010:0097a05": "淺義。四恒加一分。五恒加八分。六恒加十二",
    "T38n1767_010:0097a06": "分。七恒加十四分。八恒具足一十六分。四恒",
    "T38n1767_010:0097a07": "從惑取解則難。五恒從解取解則易。六恒去",
    "T38n1767_010:0097a08": "更深細為難。如仕至太尉則易。至丞相則難。",
    "T38n1767_010:0097a09": "此猶難解。十六分者譬如世間一十六兩以",
    "T38n1767_010:0097a10": "為一斤。仙慧師云。熙連是弟子位。八恒是師",
    "T38n1767_010:0097a11": "位。兩兩配四依(云云)。開善冶城云。九恒皆初",
    "T38n1767_010:0097a12": "依位。熙連至二恒是初心習種性。三恒至五",
    "T38n1767_010:0097a13": "恒是中心性種性。六恒至八恒是後心道種",
    "T38n1767_010:0097a14": "性。亦極難解。若全稱佛法以為一斤。則初依",
    "T38n1767_010:0097a15": "人。窮佛法盡至三四依復何所為若稱初依",
    "T38n1767_010:0097a16": "以為一斤。此乃自是初依之法。何關佛法。今",
    "T38n1767_010:0097a17": "明熙連至三恒為初依一分。八分為二依。十",
    "T38n1767_010:0097a18": "二十四為三依。十六為四依。文云。具足解",
    "T38n1767_010:0097a19": "盡其味(云云)。三從若有始發心去是勸也。上",
    "T38n1767_010:0097a20": "說九恒值佛窈窈至深恐時情抑絕更接引勸",
    "T38n1767_010:0097a21": "之。但令發心。未來必能護持建立。善男子有",
    "T38n1767_010:0097a22": "惡比丘去是第五明信謗罪福。前熙連已上",
    "T38n1767_010:0097a23": "唯信而已。今熙連已前有信謗罪福。勸福以",
    "T38n1767_010:0097a24": "遮罪。就文為二。初明罪福因果。次勸福結依。",
    "T38n1767_010:0097a25": "初文明為四。初謗相。佛是一切眾生師父。入",
    "T38n1767_010:0097a26": "涅槃時人天悲苦。乃至毒蠆懷仁無不戀仰。",
    "T38n1767_010:0097a27": "惡人獨言滅快。是一惡也。少欲知足受持禁",
    "T38n1767_010:0097a28": "戒威儀具足。名之為僧。其皆放捨二惡也。大",
    "T38n1767_010:0097a29": "乘之法賢聖之師。其獨拒逆不信三寶即謗",
    "T38n1767_010:0097b01": "相也。從善男子汝今應當去。次明信相。自行",
    "T38n1767_010:0097b02": "生於二世之善。化他滅於二世之惡互舉一",
    "T38n1767_010:0097b03": "邊即信相也。從若有不信去三明謗人之報。",
    "T38n1767_010:0097b04": "現身去是現報。命終後去是生報。生生常處",
    "T38n1767_010:0097b05": "去是後報。從若復有人去四明信人之報。本",
    "T38n1767_010:0097b06": "所受形去是轉報障。譬如霧露去是轉業障。",
    "T38n1767_010:0097b07": "如人出家去是轉煩惱障。立譬多種。若作大",
    "T38n1767_010:0097b08": "戒譬。譬十地真解。若作十戒譬。譬地前似",
    "T38n1767_010:0097b09": "解。如純陀中意此中作無戒譬。始自凡夫發",
    "T38n1767_010:0097b10": "心即階。十住。雖未斷惑因中說果。即是轉煩",
    "T38n1767_010:0097b11": "惱障。上惡人約三報橫論。今善人約三障豎",
    "T38n1767_010:0097b12": "論。綺文互說耳。二從或有眾生去是勸福結",
    "T38n1767_010:0097b13": "依。此文甚寬不問弟子非弟子。因善因惡但",
    "T38n1767_010:0097b14": "能發心聞一偈者。則近菩提因。貪希利養是",
    "T38n1767_010:0097b15": "因三毒發心。況九恒植善四依功德耶。即是",
    "T38n1767_010:0097b16": "能信始終鑑戒謗者因果。善男子汝應供養",
    "T38n1767_010:0097b17": "去是第六勸供養文為二。初勸供養。次論義。",
    "T38n1767_010:0097b18": "初又二。初勸供養。次問答。初文者夫四依大",
    "T38n1767_010:0097b19": "益九恒因厚。難可遭遇故勸供養。次問含二",
    "T38n1767_010:0097b20": "意。云何識田云何供養。佛答亦二。初正答。次",
    "T38n1767_010:0097b21": "引偈。初文者建立正法是福田相。河西云。發",
    "T38n1767_010:0097b22": "心持戒受持大乘為人解說及護法等是福田",
    "T38n1767_010:0097b23": "相。今文但明護法。即兼眾事當捨身命。是供",
    "T38n1767_010:0097b24": "養相。以重奪輕。次偈者初引事師偈。次引",
    "T38n1767_010:0097b25": "事主偈。二迦葉白下是論義。先問次答。問有",
    "T38n1767_010:0097b26": "領旨陳疑請答領旨如文。次陳疑為三。初三",
    "T38n1767_010:0097b27": "定。次三難。後三結。從然出家人去是三難。若",
    "T38n1767_010:0097b28": "從昔法皆不應禮。若從今義皆應供養二旨",
    "T38n1767_010:0097b29": "相違是故作難。從如佛言曰去是二結如文。",
    "T38n1767_010:0097c01": "或言三結取持戒比丘亦名有犯。是結出家",
    "T38n1767_010:0097c02": "不禮在家。二從佛告去答為二。先略答。次廣",
    "T38n1767_010:0097c03": "答。略文少而意廣。何者。我為菩薩說如此偈。",
    "T38n1767_010:0097c04": "不為聲聞。三三之疑皆遣故也。廣答文多而",
    "T38n1767_010:0097c05": "但專明持禮。於破不言有罪。是為意陜。然答",
    "T38n1767_010:0097c06": "此一條餘二例遣二。廣答文為三。一舉時。二",
    "T38n1767_010:0097c07": "設譬。三結。時中又四。一舉時濁。二明救濁。",
    "T38n1767_010:0097c08": "三和濁。四明無罪。初文云。如我上說者近指",
    "T38n1767_010:0097c09": "前文。前文是迦葉問詞。被佛印竟即成佛說。",
    "T38n1767_010:0097c10": "正法滅是見濁。毀正戒是命濁。增長非法是",
    "T38n1767_010:0097c11": "煩惱濁。一切賢聖隱是眾生濁。受畜不淨是",
    "T38n1767_010:0097c12": "劫濁。次從是四人中去是救濁。即能救濁者。",
    "T38n1767_010:0097c13": "此人出世撥亂反正使人之濁不濁。三見諸",
    "T38n1767_010:0097c14": "比丘者。是惡濁之徒。不紏治者且和濁光未",
    "T38n1767_010:0097c15": "得機便。四善男子去結無罪。如此破戒。若年",
    "T38n1767_010:0097c16": "少若在家應須禮敬供養。次善男子去設譬",
    "T38n1767_010:0097c17": "又二。先譬次合。初譬文為三。一為時作譬。二",
    "T38n1767_010:0097c18": "為同作譬。三為紏作譬。此中既釋持毀。又開",
    "T38n1767_010:0097c19": "大小乘。故須此事以消其文。秉法主如國王。",
    "T38n1767_010:0097c20": "緣盡謝世如崩亡。儲君譬傳化弟子。熙連一",
    "T38n1767_010:0097c21": "恒植善淺薄故言&#x7A3A;小。此譬正法毀滅之時。",
    "T38n1767_010:0097c22": "旃陀羅者破法身慧命之種。多饒財寶者惡",
    "T38n1767_010:0097c23": "業增長。多有眷屬者破戒徒黨。篡居王位者",
    "T38n1767_010:0097c24": "破戒統位。此譬破戒增長非法盛時。國人居",
    "T38n1767_010:0097c25": "士婆羅門者譬三種持戒之人。上品遠離故",
    "T38n1767_010:0097c26": "投他國。中品不遠不同故言不欲眼視。下品",
    "T38n1767_010:0097c27": "不能自移故言如樹。又樹譬上品。如童子不",
    "T38n1767_010:0097c28": "遠而能匡正。此譬一切聖人隱不現時。守邏",
    "T38n1767_010:0097c29": "諸道去明其作威作福。守邏諸道譬惡比丘",
    "T38n1767_010:0098a01": "置立制網塞持戒路。七日擊鼓譬立制網開",
    "T38n1767_010:0098a02": "放逸門。灌頂師者。外國登位使七世素貴缾",
    "T38n1767_010:0098a03": "盛四海水灌於王頂。是曰國師。如此間授璽",
    "T38n1767_010:0098a04": "稱尊號時。譬惡眾中求羯磨師和僧三唱是",
    "T38n1767_010:0098a05": "事如是持。分半國者烏迴準此僧正。犍和吒",
    "T38n1767_010:0098a06": "準此僧都。互相羯磨秉捉門徒皆無來者。譬",
    "T38n1767_010:0098a07": "持戒人恥入惡眾不共同事。復作是言去再",
    "T38n1767_010:0098a08": "作威福非法轉盛。若不肯作羯磨師者。當舉",
    "T38n1767_010:0098a09": "破戒者為主。甘露不死藥者名聞利養安身",
    "T38n1767_010:0098a10": "之具。是同此等皆譬非法盛時。二爾時有一",
    "T38n1767_010:0098a11": "婆羅門子去是和同譬文為四。一童子受慕。",
    "T38n1767_010:0098a12": "二王大歡喜。三諸人瞋怪。四同事日久。婆羅",
    "T38n1767_010:0098a13": "門者淨行也。童子者因位也。弱冠二十盛時。",
    "T38n1767_010:0098a14": "二智英勇淨行戒也。長髮慈也。善&#x546A;巧慧我",
    "T38n1767_010:0098a15": "昔為之同事也。次王大歡喜。喜惡化無壅。諸",
    "T38n1767_010:0098a16": "人瞋者是不見機持戒者嫌也。三從爾時童",
    "T38n1767_010:0098a17": "子下為紏作譬文為二。先治惡次立善。治惡",
    "T38n1767_010:0098a18": "文為四。一相研定。二求取大法。三弘宣大乘。",
    "T38n1767_010:0098a19": "四正作擯。初研定者。我捨家法息大乘持戒。",
    "T38n1767_010:0098a20": "來作王師者作破戒眾主。教王微密者元令",
    "T38n1767_010:0098a21": "入大。此意不彰故云微密。次童子答言下是",
    "T38n1767_010:0098a22": "求大法。不死藥者佛性常住之理隱在破戒",
    "T38n1767_010:0098a23": "之下。言不知者惡障妙理則是不知。言持去",
    "T38n1767_010:0098a24": "者不惜破戒之眾任汝開化。三是時童子去",
    "T38n1767_010:0098a25": "攝來大化也。請諸大臣者譬其來學者也。諸",
    "T38n1767_010:0098a26": "臣白王者迷徒得悟傳化者也。王語師言者",
    "T38n1767_010:0098a27": "生信求解。四爾時童子更與餘藥者。依律苦",
    "T38n1767_010:0098a28": "切對治訶責。王既服已受治屈折。藥發悶亂",
    "T38n1767_010:0098a29": "者推尋事理生重憂悔。方乃自知佛海死尸。",
    "T38n1767_010:0098b01": "前大臣白王者上根悟也。王求藥者中根悟",
    "T38n1767_010:0098b02": "也。悶絕者下根悟也。次從爾時童子立本儲",
    "T38n1767_010:0098b03": "君去。是立善人中又為四。一立善。二驅惡。三",
    "T38n1767_010:0098b04": "無犯。四旁歎。初文云立本儲君者。大乘本體",
    "T38n1767_010:0098b05": "還得統立也。師子御座不應升者第一義空與",
    "T38n1767_010:0098b06": "破戒者不相應也。治國理民者破戒亂常擾",
    "T38n1767_010:0098b07": "善機民。次爾時童子復以解藥去更說實相",
    "T38n1767_010:0098b08": "懺悔之方。驅出國者廢小乘中分別決定若",
    "T38n1767_010:0098b09": "持若犯之限域也。三四如文。次從善男子我",
    "T38n1767_010:0098b10": "涅槃後去合譬也。但合二不合時。此初合和",
    "T38n1767_010:0098b11": "同。以方便力合上我捨家法也。與破戒等同",
    "T38n1767_010:0098b12": "其事業者合上來作王師。釋論明四種僧。破",
    "T38n1767_010:0098b13": "戒僧名同。雜僧應是畜不淨僧。有差僧應是",
    "T38n1767_010:0098b14": "假名僧。從爾時菩薩下二合紏治破戒也。八",
    "T38n1767_010:0098b15": "不淨者。謂畜金銀奴婢牛羊倉庫販賣耕種",
    "T38n1767_010:0098b16": "手自作食不受而啖污道污威儀損妨處多故",
    "T38n1767_010:0098b17": "名不淨。從爾時菩薩雖復恭敬去是第三結",
    "T38n1767_010:0098b18": "成。又二。初結有罪無罪。二結但為菩薩不為",
    "T38n1767_010:0098b19": "聲聞。初中云雖恭敬去明持禮毀無罪。雖受",
    "T38n1767_010:0098b20": "不淨是亦無罪。何以故去釋無罪意。從以是",
    "T38n1767_010:0098b21": "因緣去明持受毀供養亦無罪如文。次明若",
    "T38n1767_010:0098b22": "乖此說則有罪。若乖此心則有罪。次從善男",
    "T38n1767_010:0098b23": "子我於經中者結為菩薩。又二。先引偈次判",
    "T38n1767_010:0098b24": "(云云)。迦葉白佛去第七料簡為三。先問答。次",
    "T38n1767_010:0098b25": "約法簡。三領解。初中有問有答。問為兩意。一",
    "T38n1767_010:0098b26": "問緩二問失只應是一問。佛有兩答。故為二。",
    "T38n1767_010:0098b27": "問佛言去答也。先答失不失。後答緩不緩。初",
    "T38n1767_010:0098b28": "答不失中先法次譬。初法者律中解云。若破",
    "T38n1767_010:0098b29": "戒者體解俱失。數師云。戒體常在但是污戒。",
    "T38n1767_010:0098c01": "下文云。失與不失悉是戲論不解佛意。今經",
    "T38n1767_010:0098c02": "明四依示同破戒故無所失。次善男子如隄",
    "T38n1767_010:0098c03": "塘下譬也。又二。先譬次合。譬中又二意。無治",
    "T38n1767_010:0098c04": "則漏。治則不漏。犯已懺悔則不失。不懺則失",
    "T38n1767_010:0098c05": "次合二譬可解。當知菩薩不同隄塘。次於乘",
    "T38n1767_010:0098c06": "緩者答第一問。舊云聲聞急戒緩乘。菩薩急",
    "T38n1767_010:0098c07": "乘緩戒。有人云。乘如綱戒如目。提綱則目正。",
    "T38n1767_010:0098c08": "得中道本戒則自圓。今明不爾經偏舉菩薩",
    "T38n1767_010:0098c09": "急乘緩戒。若具論者聲聞菩薩各有四句如",
    "T38n1767_010:0098c10": "別記。次約法簡又三。初約福田簡。次約智簡。",
    "T38n1767_010:0098c11": "三天眼。簡初福田中三。法譬合(云云)。問下梵",
    "T38n1767_010:0098c12": "行使平等施與此相違。答各有其意。此中明",
    "T38n1767_010:0098c13": "四依故簡真偽。梵行明慈心平等故不分別。",
    "T38n1767_010:0098c14": "又此中誡福田。梵行誡施主(云云)。二復次善",
    "T38n1767_010:0098c15": "男子如迦羅下用智簡。先譬次合。六卷云迦",
    "T38n1767_010:0098c16": "留治牟皆不見翻。但知是甘毒二果譬於持",
    "T38n1767_010:0098c17": "犯。女人譬凡愚執事。小兒譬無智施主。問何",
    "T38n1767_010:0098c18": "處得果者推其根本。笑而捨去譬知偽棄之。",
    "T38n1767_010:0098c19": "善男子大眾下合譬。受八不淨合迦羅迦。不",
    "T38n1767_010:0098c20": "受不淨合鎮頭迦。持毀共住合二果同林。有",
    "T38n1767_010:0098c21": "優婆塞據教問次引祇洹為證。次不許同住",
    "T38n1767_010:0098c22": "等合智者問。從若有受者自毀誤人合上笑",
    "T38n1767_010:0098c23": "而捨去。三從譬如城去約天眼簡於中二。先",
    "T38n1767_010:0098c24": "譬後合。雪山譬涅槃常住妙理。藥譬依涅槃",
    "T38n1767_010:0098c25": "立清淨行。賣藥人譬姦狡執事。雜藥譬毀者",
    "T38n1767_010:0098c26": "不別。不別者買譬無智施主。迦葉去合假名",
    "T38n1767_010:0098c27": "合雜藥。真僧合妙藥。肉眼合不別者。天眼乃",
    "T38n1767_010:0098c28": "能別天眼非但別偽因不應禮施。復能見果。",
    "T38n1767_010:0098c29": "不應禮施。三迦葉白佛是領解。初稱歎次頂",
    "T38n1767_010:0099a01": "受(云云)。從如佛所說去是第八會通。昔依四法",
    "T38n1767_010:0099a02": "今依四人。文有問答。問又二。先舉昔依次請",
    "T38n1767_010:0099a03": "會。初昔依者然阿含中出次第。依法不依人。",
    "T38n1767_010:0099a04": "依了義不依不了義。依義不依語。依智不依",
    "T38n1767_010:0099a05": "識。與今迦葉所列次第有異。梁武云。此文為",
    "T38n1767_010:0099a06": "定。諸法師云。今經出昔依以阿含為定。或言",
    "T38n1767_010:0099a07": "出經者誤。或言於昔雖了望今未了故了義",
    "T38n1767_010:0099a08": "在後。今且釋阿含次第者。昔人無常故不可",
    "T38n1767_010:0099a09": "依。以法常故。故法可依。法有小大大法了義",
    "T38n1767_010:0099a10": "是故須依。語若生著故不須依。了語下義義",
    "T38n1767_010:0099a11": "體無著。是故須依。識著智解是故依智。從如",
    "T38n1767_010:0099a12": "是四法非四種人正請會通。次佛言下答又",
    "T38n1767_010:0099a13": "為二。先別會後總會。所以別會者。正言今依",
    "T38n1767_010:0099a14": "人與昔依法二言相反。故偏須別會文為四。",
    "T38n1767_010:0099a15": "初會人法依法即是依人。二明昔不依人者",
    "T38n1767_010:0099a16": "不依無法之人。三明今依人者還是有法之",
    "T38n1767_010:0099a17": "人。四舉下況上。初依法即依人者人法不異。",
    "T38n1767_010:0099a18": "興皇言。昔以法簡人結還依智。今以人簡法",
    "T38n1767_010:0099a19": "結還依人。昔人既破昔法亦除。今人既存今",
    "T38n1767_010:0099a20": "法須取。但今人法不二。昔人即聲聞緣覺豈",
    "T38n1767_010:0099a21": "依此人。昔法即方便半字。若不悟者亦須破",
    "T38n1767_010:0099a22": "法。若了悟者不除此法。次若復有下明昔不",
    "T38n1767_010:0099a23": "依無法之人。三如上所說下明今依有法之",
    "T38n1767_010:0099a24": "人。又為四。一唱應依。二釋應依。三歎德。四",
    "T38n1767_010:0099a25": "釋歎四。若有人能下舉下況上。明外凡能知",
    "T38n1767_010:0099a26": "佛常不為利養所轉。尚復可依。況於四人而",
    "T38n1767_010:0099a27": "不依耶。次從依法者即是法性去總會四依。",
    "T38n1767_010:0099a28": "又三。初就今教會。二舉今昔相對會。三結會。",
    "T38n1767_010:0099a29": "初文又二。先會次結。初還依問次第會之。文",
    "T38n1767_010:0099b01": "自為四。初依法為三雙。一雙標。二釋釋。三雙",
    "T38n1767_010:0099b02": "結。初依法者即妙有之法。不依聲聞之人。即",
    "T38n1767_010:0099b03": "雙標也。法性者即如來。聲聞者即有為。是雙",
    "T38n1767_010:0099b04": "釋也。雙結可尋。次文二。初會依義者。覺了即",
    "T38n1767_010:0099b05": "般若。不羸劣即法身。滿足即解脫。昔教解脫",
    "T38n1767_010:0099b06": "具則無身智身智在則解脫不滿。又不得是",
    "T38n1767_010:0099b07": "三寶。次不依語下又二。先明無理之語。後明",
    "T38n1767_010:0099b08": "亂正之語。初文者如佛所說。貪求無厭去有",
    "T38n1767_010:0099b09": "二解。一云此是佛說外道經中之言。二解是",
    "T38n1767_010:0099b10": "佛自說經生凡夫之過。不得依此為行。次又",
    "T38n1767_010:0099b11": "復唱言下是亂正之語。三釋依智不依識。若",
    "T38n1767_010:0099b12": "知法身是常即是真智。若言無常即是識著。",
    "T38n1767_010:0099b13": "四釋了義為三。一標宗。二歷法。三辨宗。初約",
    "T38n1767_010:0099b14": "一大乘兩緣來望為了不了。次又聲聞下是",
    "T38n1767_010:0099b15": "歷法有五雙相對。大小常無常大小所說食",
    "T38n1767_010:0099b16": "不食滅不滅可尋。三聲聞乘下辨宗。初辨小",
    "T38n1767_010:0099b17": "後辨大。各有標釋結。次如是下總結。復次",
    "T38n1767_010:0099b18": "依義下第二今昔相對會通釋前兩依文句相",
    "T38n1767_010:0099b19": "涉。人謂但三文為三。初兩依共釋。次釋第三。",
    "T38n1767_010:0099b20": "三釋第四。初共釋為三。一釋依義兼明依法。",
    "T38n1767_010:0099b21": "次釋不依人。三釋不依語。此初第一偏明依",
    "T38n1767_010:0099b22": "義。次此後即不明依語。但語勢相仍。仍明不",
    "T38n1767_010:0099b23": "依人。又明依義即是依法。是故無別依法之",
    "T38n1767_010:0099b24": "文。但有不依人。此即第一偏明依義法者。名",
    "T38n1767_010:0099b25": "常下釋法也。後具結二種。若有說言不可見",
    "T38n1767_010:0099b26": "下釋不依人。若復有人下釋不依語。依智者",
    "T38n1767_010:0099b27": "下二別釋第三依。依智不依識。所言識作識",
    "T38n1767_010:0099b28": "受無和合僧者但有識著作因受識著之果皆",
    "T38n1767_010:0099b29": "是生死。則無常住一體之僧。三依了義者別釋",
    "T38n1767_010:0099c01": "第四依。明了不了。若言有四緣得畜八不淨。",
    "T38n1767_010:0099c02": "即是了義。一無檀越。二時饑。三建立。四淨施",
    "T38n1767_010:0099c03": "解者不同。一云具此四緣方乃得畜。二云隨",
    "T38n1767_010:0099c04": "一皆得。三云前三一一皆得畜之。但須淨施。",
    "T38n1767_010:0099c05": "淨施一事既不可無。是則皆須二緣得畜若",
    "T38n1767_010:0099c06": "說有時非時皆聽畜者。為不了義三分即是",
    "T38n1767_010:0099c07": "三藏。我為肉眼下第三結會也。或時肉天兩",
    "T38n1767_010:0099c08": "眼相對。則是障內外。或法慧相對。此論照真",
    "T38n1767_010:0099c09": "俗異。今以肉慧相對者。此論凡聖之殊。"
}