{
    "T15n0653_002:0789c15": "佛藏經卷中",
    "T15n0653_002:0789c17": "姚秦龜茲三藏鳩摩羅什譯",
    "T15n0653_002:0789c18": "淨戒品之餘",
    "T15n0653_002:0789c19": "[0789c19] ◎「復次舍利弗！破戒比丘聞佛所說如是等",
    "T15n0653_002:0789c20": "經，心不清淨歡喜信樂，自知有過便疑此經：",
    "T15n0653_002:0789c21": "『為我等說不為餘人。何以故？如我等比丘在",
    "T15n0653_002:0789c22": "此事故。』舍利弗！如是上妙無比之法，破戒比",
    "T15n0653_002:0789c23": "丘乃生瞋恨，於說法者心多不信，得聞如是",
    "T15n0653_002:0789c24": "佛所說經，違逆不受，而作是言：『此非佛說，教",
    "T15n0653_002:0789c25": "語餘人。』何以故？破戒比丘不樂修道，修道比",
    "T15n0653_002:0789c26": "丘不逆佛語。此皆破戒愚癡惡法，謂心不信",
    "T15n0653_002:0789c27": "違逆佛語。如是比丘自知有過，但生瞋恨憍",
    "T15n0653_002:0789c28": "慢佷戾，惡邪慢心謗佛法僧。舍利弗！隨此比",
    "T15n0653_002:0789c29": "丘聞是諸經違逆不信，心不通達無上菩提，",
    "T15n0653_002:0790a01": "教語諸人：『非佛所說』。舍利弗！佛說是人則為",
    "T15n0653_002:0790a02": "謗法。以謗法故為非沙門、非釋種子，應當滅",
    "T15n0653_002:0790a03": "擯。是等比丘，若百千萬億諸佛三輪示現，不",
    "T15n0653_002:0790a04": "能令悟使得道果。何以故？舍利弗！如是惡人",
    "T15n0653_002:0790a05": "於此法中自作障道，無復生分、無有信心，但",
    "T15n0653_002:0790a06": "好衣食貪樂世利，我說此人必墮地獄。[0790a06] 「舍利",
    "T15n0653_002:0790a07": "弗！我今明了告汝，若人違逆如是法寶，於好",
    "T15n0653_002:0790a08": "生處永無有分，但生惡處常盲無目。舍利弗！",
    "T15n0653_002:0790a09": "是諸比丘憍慢熾盛不能定說，破我正法，其",
    "T15n0653_002:0790a10": "餘眾人不能自活，為利養故隨破我法。舍利",
    "T15n0653_002:0790a11": "弗！如是法寶爾時壞滅。何以故？如是法寶一",
    "T15n0653_002:0790a12": "切諸佛皆共恭敬，諸辟支佛、阿羅漢等亦皆恭",
    "T15n0653_002:0790a13": "敬。[0790a13] 「破戒比丘、增上慢者、不定說法諸比丘等，",
    "T15n0653_002:0790a14": "爾時皆共輕慢我法而共遠離，多懷慳貪專求",
    "T15n0653_002:0790a15": "生業，貴於財利嫉&#x59AC;所縛，常好諍訟互生怨",
    "T15n0653_002:0790a16": "隙，不相敬順無有威儀，志性輕躁猶如獼猴，",
    "T15n0653_002:0790a17": "轉易威儀行諸惡業，退沙門法遠離賢聖。舍",
    "T15n0653_002:0790a18": "利弗！如是惡人覆藏瑕疵，多欲多求以財自",
    "T15n0653_002:0790a19": "活，惡魔知心為作方便，令其乖異各共散壞，",
    "T15n0653_002:0790a20": "一味僧寶分為五部。既有五部則生諍訟，互",
    "T15n0653_002:0790a21": "相是非論說過失。舍利弗！如今比丘互相教",
    "T15n0653_002:0790a22": "化互相恭敬，同心共行隨順佛語。爾時比丘",
    "T15n0653_002:0790a23": "不相教化不相恭敬，見作惡者畏而捨去，不",
    "T15n0653_002:0790a24": "能以法共相教誨。或時雖有多聞深智，猶懷",
    "T15n0653_002:0790a25": "憍慢輕賤餘人，各以所是自立其論，不喜相",
    "T15n0653_002:0790a26": "見況能受教？[0790a26] 「舍利弗！如來在世三寶一味，我",
    "T15n0653_002:0790a27": "滅度後分為五部。舍利弗！惡魔於今猶尚隱",
    "T15n0653_002:0790a28": "身，佐助調達破我法僧，如來大智現在世故，",
    "T15n0653_002:0790a29": "弊魔不能成其大惡。當來之世惡魔變身，作",
    "T15n0653_002:0790b01": "沙門形入於僧中，種種邪說令多眾生入於邪",
    "T15n0653_002:0790b02": "見為說邪法，謂彌樓陀羅迦樓。&#x9B2A;事五分，事",
    "T15n0653_002:0790b03": "念念滅、事一切有、事有、我事、有所得事。爾時",
    "T15n0653_002:0790b04": "惡魔說如是等邪貪著事，如是事者，非諸佛",
    "T15n0653_002:0790b05": "及佛弟子所說。爾時惡人為魔所迷，各執所",
    "T15n0653_002:0790b06": "見我是彼非。舍利弗！如來豫見未來世中，有",
    "T15n0653_002:0790b07": "如是等破法事故，說是深經悉斷惡魔諸所",
    "T15n0653_002:0790b08": "執著。[0790b08] 「舍利弗！當爾之時，閻浮提內多是增上",
    "T15n0653_002:0790b09": "慢人，作小善順便謂得道，命終之後當墮惡",
    "T15n0653_002:0790b10": "趣。何以故？是人長夜自謂得道，亦復稱說他",
    "T15n0653_002:0790b11": "人得道，冒受聖人所供養事，是人於諸天人",
    "T15n0653_002:0790b12": "世間為大惡賊。如是癡人聞說第一實義，驚疑",
    "T15n0653_002:0790b13": "怖畏如墮深坑。舍利弗！有諸比丘樂此事者，",
    "T15n0653_002:0790b14": "相與共集破壞諸佛無上菩提。爾時增上慢",
    "T15n0653_002:0790b15": "人偏執者多，惡魔又復迷惑在家、出家者心，",
    "T15n0653_002:0790b16": "令執非法。說正法者少於援助，則便散壞不",
    "T15n0653_002:0790b17": "復得立。[0790b17] 「舍利弗！爾時世間年少比丘多有利",
    "T15n0653_002:0790b18": "根。所以者何？諸出家者有餘煩惱，還生人中",
    "T15n0653_002:0790b19": "即復出家。是諸比丘喜樂難問，推求佛法第",
    "T15n0653_002:0790b20": "一實義。舍利弗！爾時增上慢者，魔所迷惑但",
    "T15n0653_002:0790b21": "求活命，實是凡夫自稱羅漢，謂諸年少比丘",
    "T15n0653_002:0790b22": "等言：『善身口意，此是佛法第一實義。善護淨",
    "T15n0653_002:0790b23": "戒，讀誦經法勤修多聞，是名順忍因緣，所謂",
    "T15n0653_002:0790b24": "淨心信佛；又有第一實義，汝當繫心緣中，專",
    "T15n0653_002:0790b25": "念涅槃滅三種苦，則能厭離五陰、十二入、十",
    "T15n0653_002:0790b26": "八界。汝等當於靜處觀此陰、界、入法悉皆無",
    "T15n0653_002:0790b27": "常，自觀其身種種不淨，汝等能如是觀，當得",
    "T15n0653_002:0790b28": "須陀洹果。又能於是五陰等法，深觀無常、苦、",
    "T15n0653_002:0790b29": "空、無我、無有堅牢，則得斯陀含，轉復深觀得阿",
    "T15n0653_002:0790c01": "那含、得阿羅漢，是為第一實義。』[0790c01] 「是中年少比",
    "T15n0653_002:0790c02": "丘復問：『於佛法中阿羅漢果，便是第一義耶！",
    "T15n0653_002:0790c03": "我等亦知是事，得阿羅漢是第一義。今此五",
    "T15n0653_002:0790c04": "陰，為憶念者生，為不憶念者生？』答言：『是五",
    "T15n0653_002:0790c05": "陰者憶念者生，不憶念者不生。』復問：『憶念與",
    "T15n0653_002:0790c06": "五陰為異不？』答言：『如五陰，憶念亦爾！』復問：『若",
    "T15n0653_002:0790c07": "如五陰，憶念亦爾者，誰是念五陰者？』答言：『若",
    "T15n0653_002:0790c08": "無念五陰者，則無涅槃；實有念五陰者，是故",
    "T15n0653_002:0790c09": "有修八直聖道，入涅槃者。』[0790c09] 「舍利弗！未來世中",
    "T15n0653_002:0790c10": "多有比丘成就此忍。舍利弗！爾時會中多諸",
    "T15n0653_002:0790c11": "天眾，欲聞佛法第一實義。聞是增上慢者所",
    "T15n0653_002:0790c12": "說，心生疑悔如墮深坑，咸作是言：『咄哉！釋迦",
    "T15n0653_002:0790c13": "牟尼佛法今將速滅。』舍利弗！中有成就善根",
    "T15n0653_002:0790c14": "比丘，謂是比丘：『癡人、空老、增上慢者。』若有",
    "T15n0653_002:0790c15": "五陰相、十二入、十八界相者，不受此語不喜",
    "T15n0653_002:0790c16": "不悅從座起去。舍利弗！爾時諸天心大歡喜，",
    "T15n0653_002:0790c17": "四方唱言：『釋迦牟尼佛猶有好弟子在，是諸",
    "T15n0653_002:0790c18": "人等善根不少，不喜聞是不淨所說，謂：我見、",
    "T15n0653_002:0790c19": "人見。』諸天聞此皆大歡喜，稱揚讚歎是利根",
    "T15n0653_002:0790c20": "者，喜樂問難必皆成就無生法忍。如是人",
    "T15n0653_002:0790c21": "等合集一處共為徒侶，人眾既少勢力亦弱。",
    "T15n0653_002:0790c22": "[0790c22] 「舍利弗！爾時我諸真子！於父種族尚無愛語，",
    "T15n0653_002:0790c23": "況得供養住止塔寺？舍利弗！汝且觀之，爾時",
    "T15n0653_002:0790c24": "如來便為輕微，我滅度後我諸子等，成就善",
    "T15n0653_002:0790c25": "寂無所得忍時亦為輕賤。我以是故，於無數",
    "T15n0653_002:0790c26": "劫摧諸怨敵，化諸一切天王、人王令心清淨，",
    "T15n0653_002:0790c27": "所以爾者，令我諸子得安父位。舍利弗！如來",
    "T15n0653_002:0790c28": "今以一切世間天人為證，如來如法得阿耨",
    "T15n0653_002:0790c29": "多羅三藐三菩提，轉無上法輪；沙門、婆羅門，",
    "T15n0653_002:0791a01": "若天、魔、梵所不能轉。[0791a01] 「舍利弗！如是現事，如來",
    "T15n0653_002:0791a02": "滅後我此阿耨多羅三藐三菩提，我諸弟子等",
    "T15n0653_002:0791a03": "欲廣流布，是諸惡人不能證明，亦復不能施",
    "T15n0653_002:0791a04": "與無畏。[0791a04] 「舍利弗！譬如蜜瓶置四衢道，而作是",
    "T15n0653_002:0791a05": "言：『若人能食一毛頭者，常不老死。』爾時諸天",
    "T15n0653_002:0791a06": "世人各以刀杖衛護是瓶。時衛護者各作是",
    "T15n0653_002:0791a07": "言：『若或有人食一毛頭者，我等當殺。』舍利弗！",
    "T15n0653_002:0791a08": "中有一人竊作是念：『是瓶中蜜食一毛頭，則",
    "T15n0653_002:0791a09": "不老死，我今何為惜死不噉？若得噉已，則便",
    "T15n0653_002:0791a10": "不畏諸衛護者，亦可常得無老病死。』如是定",
    "T15n0653_002:0791a11": "心不惜壽命直詣瓶所，諸衛護者各持刀杖，",
    "T15n0653_002:0791a12": "競欲殺之。舍利弗！是人若能刀杖未及食",
    "T15n0653_002:0791a13": "一渧者，則免衰患無復老死。[0791a13] 「如是舍利弗！",
    "T15n0653_002:0791a14": "多有惡人、魔及魔民欲滅我法。如來滅後若有",
    "T15n0653_002:0791a15": "人能隨順空法通達無疑，則於諸法心無所",
    "T15n0653_002:0791a16": "得成就上忍。爾時雖為惡人所輕沮壞其道，",
    "T15n0653_002:0791a17": "是人若能不惜身命勤行精進，通達諸法無",
    "T15n0653_002:0791a18": "生無作，則得度脫生老病死。[0791a18] 「舍利弗！蜜瓶是",
    "T15n0653_002:0791a19": "佛第一義法；諸天世人衛護瓶者，則是惡人",
    "T15n0653_002:0791a20": "樂行魔事，自失大利，亦遮他人行實相者，失",
    "T15n0653_002:0791a21": "於大利。舍利弗！增上慢者皆是魔黨助成魔",
    "T15n0653_002:0791a22": "事，咸共譏訶無生滅法。[0791a22] 「又舍利弗！不淨說",
    "T15n0653_002:0791a23": "者，我見、人見、眾生見、五陰、十二入、十八界見，",
    "T15n0653_002:0791a24": "未得謂得，心計得道，計得涅槃，咸亦譏訶如",
    "T15n0653_002:0791a25": "是正法。何以故？是人貪著空故，亦是魔眾，",
    "T15n0653_002:0791a26": "魔所迷惑，以我正法而作魔事。[0791a26] 「舍利弗！若在",
    "T15n0653_002:0791a27": "家、出家，聞是無我、無人、無眾生，畢竟空法驚疑",
    "T15n0653_002:0791a28": "畏者，當知是人受魔教化，是像比丘，為是盜",
    "T15n0653_002:0791a29": "法惡威儀者。舍利弗！是人則是我見、眾生見、",
    "T15n0653_002:0791b01": "有見、無見、常見、斷見，皆是魔民非佛弟子。何",
    "T15n0653_002:0791b02": "以故？我經中說：『一切世間皆空，無我無我",
    "T15n0653_002:0791b03": "所、無人無眾生、無常無定、無不壞法。』如是惡",
    "T15n0653_002:0791b04": "人亦復皆共讀誦是經為他人說，而心貪著",
    "T15n0653_002:0791b05": "我見、人見，如是癡人名為造作苦因、名為反",
    "T15n0653_002:0791b06": "覆兩端、名為&#x9B2A;亂破僧、名為污染道法、名",
    "T15n0653_002:0791b07": "為沙門中濁、名為醜陋穢惡、名為但有言說、",
    "T15n0653_002:0791b08": "名為假偽沙門、名為沙門中貧、名為擔重擔",
    "T15n0653_002:0791b09": "者、名為欺誑諸佛、名為得逆罪者。[0791b09] 「舍利弗！是",
    "T15n0653_002:0791b10": "人名為大惡逆賊、名為惡知識、名為破戒、名",
    "T15n0653_002:0791b11": "為邪見、名為外道、名為無實行、名為惡伴、",
    "T15n0653_002:0791b12": "名為殺鬼、名為癩瘡、名為臭穢、名為燒熱、",
    "T15n0653_002:0791b13": "名為諂曲、名為墮在黑闇、名為入稠榛林、名",
    "T15n0653_002:0791b14": "為墮生死流、名為互出惡者、名為地獄、名為",
    "T15n0653_002:0791b15": "畜生、名為餓鬼、名為阿修羅、名為不入道者、",
    "T15n0653_002:0791b16": "名為欺誑人者、名為自讚己者、名為行占相",
    "T15n0653_002:0791b17": "者、名為大聲喚呼、名為因利求利、名為污染",
    "T15n0653_002:0791b18": "他家、名為常調戲者、名為散亂心者、名為貪",
    "T15n0653_002:0791b19": "所害者、名為瞋所害者、名為癡所害者、名",
    "T15n0653_002:0791b20": "為好面欺者、名為衰惱處者、名為無解脫者，",
    "T15n0653_002:0791b21": "名為憂惱縛者。名為非沙門、形像沙門、沙門",
    "T15n0653_002:0791b22": "旃陀羅、沙門臭穢、沙門糟粕、名為難滿、名",
    "T15n0653_002:0791b23": "為難養、名為壞威儀者、名為無羞恥者、名為",
    "T15n0653_002:0791b24": "截斷頭者、名為身體壞者、名為袈裟繫頸、名",
    "T15n0653_002:0791b25": "為自入闇冥者、名為多貪欲者、名為多瞋恚",
    "T15n0653_002:0791b26": "者、名為多愚癡者、名為五蓋纏覆、名為沒者、",
    "T15n0653_002:0791b27": "名為虛者空者、名為癡者。[0791b27] 「舍利弗！云何名空？",
    "T15n0653_002:0791b28": "退失諸佛讚善人相，故名為空；退失一切",
    "T15n0653_002:0791b29": "沙門功德沙門事法，故名為空。云何為虛？",
    "T15n0653_002:0791c01": "在聖法外故名為虛；遠離空、無相、無願法故名",
    "T15n0653_002:0791c02": "為虛。舍利弗！如是惡人能令魔喜，貪著堅執",
    "T15n0653_002:0791c03": "虛妄法故，同於凡夫備足具有罪惡人相；不",
    "T15n0653_002:0791c04": "似得法忍者，沙門事法沙門功德，百千萬分",
    "T15n0653_002:0791c05": "尚無其一。舍利弗！是故名為空者、虛者。但深",
    "T15n0653_002:0791c06": "貪著世間利樂，非是沙門自稱沙門，不應供",
    "T15n0653_002:0791c07": "養而受供養，名為常賊、立幢相賊，名為自在",
    "T15n0653_002:0791c08": "殺害人賊。是人所食一口皆不清淨，唯有向",
    "T15n0653_002:0791c09": "道得道果者能消供養，是人無此，是故名為",
    "T15n0653_002:0791c10": "不淨食者。舍利弗！是故名為空者、虛者。[0791c10] 「於意",
    "T15n0653_002:0791c11": "云何？若人殺生、偷盜、邪婬、妄語、兩舌、惡口、綺",
    "T15n0653_002:0791c12": "語、貪嫉、瞋、恚、邪見，是人為是常殺生不常奪命",
    "T15n0653_002:0791c13": "不？」[0791c13] 「不也。世尊！在家殺生不常奪命，殺生時少",
    "T15n0653_002:0791c14": "不殺時多。」[0791c14] 「舍利弗！於意云何？若人偷盜，偷盜",
    "T15n0653_002:0791c15": "時多不盜時多？」[0791c15] 「世尊！不盜時多。」[0791c15] 「舍利弗！於",
    "T15n0653_002:0791c16": "意云何？若人邪婬，邪婬時多、不邪婬時多？」[0791c16] 「世",
    "T15n0653_002:0791c17": "尊！不邪婬時多。」[0791c17] 「妄語、惡口、兩舌、綺語、貪嫉、瞋",
    "T15n0653_002:0791c18": "恚時多，不瞋恚時多？」[0791c18] 「世尊！不瞋恚時多。」[0791c18] 「舍利",
    "T15n0653_002:0791c19": "弗！是十不善道中何者罪重？」[0791c19] 「世尊！十不善中",
    "T15n0653_002:0791c20": "邪見罪重。何以故？世尊！邪見者垢常著心，心",
    "T15n0653_002:0791c21": "不清淨。」[0791c21] 「舍利弗！我今語汝，若人一日殺百千",
    "T15n0653_002:0791c22": "萬億眾生，一日偷盜百千萬億金銀寶物，",
    "T15n0653_002:0791c23": "邪婬者晝夜不息；妄語者常欺誑人，口業不",
    "T15n0653_002:0791c24": "淨無一實語；兩舌者常破和合亦助破者；惡",
    "T15n0653_002:0791c25": "口者口常惡逆，乃至不說柔軟一語；綺語者",
    "T15n0653_002:0791c26": "無有根本，人問此事，以餘無量語言干亂；",
    "T15n0653_002:0791c27": "貪嫉者於他物中生非法心；瞋恚者無有因",
    "T15n0653_002:0791c28": "緣橫起瞋恚懷恨滿心；邪見者樂行非道。舍",
    "T15n0653_002:0791c29": "利弗！於意云何？若人成就如是不善法者，罪",
    "T15n0653_002:0792a01": "為多不？」[0792a01] 「甚多。世尊！」[0792a01] 「舍利弗！我今語汝，若人百",
    "T15n0653_002:0792a02": "歲成就如是十不善罪，破戒比丘一日一夜受",
    "T15n0653_002:0792a03": "他供養，罪多於彼。何以故？是殺生者，多人所",
    "T15n0653_002:0792a04": "知、多人所識，人所惡賤，人皆知是殺奪命者，",
    "T15n0653_002:0792a05": "罪人、穢濁、是污染者，不善、無德、人所離者。又",
    "T15n0653_002:0792a06": "舍利弗！殺生之人多奪他命，或生厭心自知",
    "T15n0653_002:0792a07": "不是，當得罪報，人皆知惡無戒穢濁，於此人",
    "T15n0653_002:0792a08": "所不望功德，乃至析毛百分之一，況謂福田",
    "T15n0653_002:0792a09": "而供養之？又舍利弗！是殺生之人，其家妻子，",
    "T15n0653_002:0792a10": "人皆知悉不共恭敬，尚不令坐何況供養？殺",
    "T15n0653_002:0792a11": "生之人以財自活養育妻子，或時供養沙門、",
    "T15n0653_002:0792a12": "婆羅門，以此業報得遇賢聖比丘、比丘尼，為",
    "T15n0653_002:0792a13": "說道法，教離殺生捨其殺業。於佛法中而得",
    "T15n0653_002:0792a14": "出家無有障礙，得出家已近善知識得沙門",
    "T15n0653_002:0792a15": "果，是人現世輕受罪報，不障聖道得免三",
    "T15n0653_002:0792a16": "塗。[0792a16] 「舍利弗！於我法中有諸比丘，非是沙門自",
    "T15n0653_002:0792a17": "言沙門，非是梵行自言梵行，斷諸善根障入",
    "T15n0653_002:0792a18": "涅槃迷惑失道，破道因緣破諸善法，行外道",
    "T15n0653_002:0792a19": "事入於惡道。多諸惡賊，空生受命猶如死人，",
    "T15n0653_002:0792a20": "形色毀悴失正威儀，於我法中名為污染、名",
    "T15n0653_002:0792a21": "為法賊、名為逆人、名為魔使。猶如行廁亦如",
    "T15n0653_002:0792a22": "死狗，如像沙門，同沙門服無沙門事。[0792a22] 「舍利弗！",
    "T15n0653_002:0792a23": "譬如野干在師子群；亦如黃門在於轉輪聖",
    "T15n0653_002:0792a24": "王眾中；亦如獼猴在於諸天；亦復如驢在象",
    "T15n0653_002:0792a25": "王眾；亦如盲人在天眼眾；亦如蝙蝠在金翅",
    "T15n0653_002:0792a26": "鳥眾。舍利弗！破戒比丘在我眾中，百千萬億",
    "T15n0653_002:0792a27": "諸天大眾，見此比丘在眾而坐，皆大憂惱而",
    "T15n0653_002:0792a28": "作是言：『如是惡人何用布薩？是魔黨類，欲聞",
    "T15n0653_002:0792a29": "無上佛道向白衣說。』復有信樂佛法諸龍鬼神",
    "T15n0653_002:0792b01": "等，高聲大喚是惡比丘：『何故於此隱藏其身？",
    "T15n0653_002:0792b02": "似如惡馬在調善馬中。』如是癡人自謂無有",
    "T15n0653_002:0792b03": "見知我惡，自藏於此欺誑天人，為是一切天",
    "T15n0653_002:0792b04": "人中賊，眾共見已皆更大笑。[0792b04] 「舍利弗！如是罪",
    "T15n0653_002:0792b05": "惡比丘，為是諸天所知惡賊，白衣無異而受",
    "T15n0653_002:0792b06": "供養，迎送禮拜合掌恭敬。弊人愚癡猶如死",
    "T15n0653_002:0792b07": "屍，所著衣服皆是偷得，&#x9262;中所食皆是盜取，",
    "T15n0653_002:0792b08": "無人與者，乃至少水亦是盜得。舍利弗！破戒",
    "T15n0653_002:0792b09": "比丘所至之方，若至東方、南西、北方，皆是偷",
    "T15n0653_002:0792b10": "地而行。何以故？是人所有威儀行法，皆是偷",
    "T15n0653_002:0792b11": "盜假竊所作，行立坐臥來去視瞻，屈申俯仰",
    "T15n0653_002:0792b12": "著衣持&#x9262;，今但略說身口意業，有所施作皆",
    "T15n0653_002:0792b13": "是偷賊，若有剃是人髮，為剃賊髮。舉要言之，",
    "T15n0653_002:0792b14": "破戒比丘有所施作，皆是賊作。舍利弗！弊惡",
    "T15n0653_002:0792b15": "比丘，乃至大小便利澡手皆是賊法，何以故？",
    "T15n0653_002:0792b16": "舍利弗！閻浮提內皆是國王及諸大臣、人民",
    "T15n0653_002:0792b17": "所有及屬非人，是惡比丘於中為賊。[0792b17] 「舍利",
    "T15n0653_002:0792b18": "弗！若王大臣，於惡賊所不望功德、不言等我、",
    "T15n0653_002:0792b19": "不言勝我。破戒比丘著聖法服，於是人所望",
    "T15n0653_002:0792b20": "得功德，是故聽使止住國土；若知其惡，乃至",
    "T15n0653_002:0792b21": "唾地亦復不聽。是故舍利弗！弊惡比丘，動身",
    "T15n0653_002:0792b22": "所作皆是賊作，名為常賊、大賊、立幢相賊，打",
    "T15n0653_002:0792b23": "害一切世間人者。何以故？無惡不作故。是故",
    "T15n0653_002:0792b24": "舍利弗！是惡比丘於諸一切天人世間，為是",
    "T15n0653_002:0792b25": "大賊。舍利弗！若人是一切天人世間大賊，是",
    "T15n0653_002:0792b26": "人能消一飲水不？」[0792b26] 「不也。世尊！」[0792b26] 「舍利弗！於意",
    "T15n0653_002:0792b27": "云何？是人非是大惡人耶？」[0792b27] 「如是。世尊！」[0792b27] 「舍利弗！",
    "T15n0653_002:0792b28": "破戒比丘於諸一切天人世間有大惡罪，以",
    "T15n0653_002:0792b29": "是義故，我說此偈：",
    "T15n0653_002:0792c01": "「『寧噉燒石，  吞飲洋銅；  不以無戒，",
    "T15n0653_002:0792c02": "  食人信施。』",
    "T15n0653_002:0792c03": "[0792c03] 「舍利弗！是破戒比丘，無色無德、無復志願，身",
    "T15n0653_002:0792c04": "心熱毒喜見惡夢，不樂獨處，或時獨處、或時",
    "T15n0653_002:0792c05": "獨行，身則戰懼。見淨戒者僻藏避迴，心怯自",
    "T15n0653_002:0792c06": "愧不喜欲見。受供養時驚疑怖畏，心常馳騁",
    "T15n0653_002:0792c07": "多諸想念，深貪財利愛樂美食。如是比丘！",
    "T15n0653_002:0792c08": "命終之後必入地獄。舍利弗！是名破戒比丘七",
    "T15n0653_002:0792c09": "憂惱箭，必入地獄。[0792c09] 「復次舍利弗！破戒比丘樂",
    "T15n0653_002:0792c10": "在眾&#x9599;，散亂多語性好嫉&#x59AC;，與破戒者以為",
    "T15n0653_002:0792c11": "親友，常樂論說破戒惡事，以為喜樂不知羞",
    "T15n0653_002:0792c12": "恥，違逆深經心疑不信。或時聞說如是等經，",
    "T15n0653_002:0792c13": "疑逆諍競不樂聽受，東西顧望心不專一，以",
    "T15n0653_002:0792c14": "手掩口仰視虛空，從坐而起謗佛法教，懷瞋",
    "T15n0653_002:0792c15": "恨心罵說法者。以如是等過惡因緣，命終之",
    "T15n0653_002:0792c16": "後深入地獄。舍利弗！是名破戒比丘八憂惱",
    "T15n0653_002:0792c17": "箭，必墮地獄。[0792c17] 「復次舍利弗！破戒比丘，但樂尊",
    "T15n0653_002:0792c18": "重和上阿闍梨讚其功德以求名利，稱持",
    "T15n0653_002:0792c19": "戒者因以自活，執事便附隨宜善巧，無有羞",
    "T15n0653_002:0792c20": "恥猶如黑烏。為僧因緣多求衣服、飲食恣口",
    "T15n0653_002:0792c21": "身力肥盛，不知慚愧言無次第。手&#x811A;&#x9E81;燥顏",
    "T15n0653_002:0792c22": "色毀悴，樂視婦女不附男子。如是惡人眾所",
    "T15n0653_002:0792c23": "輕賤，天龍鬼神所不稱讚，乃至諸佛亦不歎",
    "T15n0653_002:0792c24": "說。心性急促常好瞋恚，眾僧斷事俠為勢力。",
    "T15n0653_002:0792c25": "舍利弗！如是破戒比丘，多於僧中求有威",
    "T15n0653_002:0792c26": "勢，未問而答常求他過，見淨戒者謂是欺誑。",
    "T15n0653_002:0792c27": "勤求道者不同其法，喜樂別異諍者助喜。舍",
    "T15n0653_002:0792c28": "利弗！是名破戒比丘九憂惱箭，必墮地獄。",
    "T15n0653_002:0792c29": "[0792c29] 「復次舍利弗！破戒比丘，好樂他事任持其",
    "T15n0653_002:0793a01": "理，有&#x9B2A;諍者以為喜樂，衣服嚴身學他威",
    "T15n0653_002:0793a02": "儀，求好臥具利養安身樂人稱讚，護惜檀越",
    "T15n0653_002:0793a03": "及&#x608B;住處，恐好比丘來見我過，憎持戒者親",
    "T15n0653_002:0793a04": "附破戒。常讚布施，不讚持戒、忍辱、精進、禪定、",
    "T15n0653_002:0793a05": "智慧，不讚寂滅遠離獨處。常好譏論持戒者",
    "T15n0653_002:0793a06": "過，亦不稱讚行頭陀者，或指說其事、或惡口",
    "T15n0653_002:0793a07": "橫加、或憶想妄說。依怙種姓數問親族，以",
    "T15n0653_002:0793a08": "少因緣為貪說法，常以曲心而懷驚疑，眾所",
    "T15n0653_002:0793a09": "憎惡久而益賤。於持戒者常好譏說，苦切實",
    "T15n0653_002:0793a10": "語者不欲親近，意不喜聞如是等經。好持讀",
    "T15n0653_002:0793a11": "誦如是經者，聞說是經心歡喜者亦不喜見。",
    "T15n0653_002:0793a12": "又不喜聞讚持戒法，說是等經不來聽受，設",
    "T15n0653_002:0793a13": "來聽受不久即還。多與白衣而作知識，常樂",
    "T15n0653_002:0793a14": "論說持戒比丘，以得自在輕行暴惡。舍利",
    "T15n0653_002:0793a15": "弗！是名破戒比丘十憂惱箭，必墮惡道。[0793a15] 「舍利",
    "T15n0653_002:0793a16": "弗！我滅度後如是等人滿閻浮提，專行求利",
    "T15n0653_002:0793a17": "以自生活。」◎",
    "T15n0653_002:0793a18": "佛藏經◎淨法品第六",
    "T15n0653_002:0793a19": "[0793a19] 佛告舍利弗：「昔迦葉佛豫記我言：『釋迦牟尼",
    "T15n0653_002:0793a20": "佛多受供養故，法當疾滅。』舍利弗！我法實以",
    "T15n0653_002:0793a21": "多供養故，後當疾滅。舍利弗！譬如貧人得大",
    "T15n0653_002:0793a22": "寶藏心則大樂。如是舍利弗！未來世中多有",
    "T15n0653_002:0793a23": "比丘，親近白衣受其供養，漸相狎習而與執",
    "T15n0653_002:0793a24": "事，心便歡喜以為悅樂，猶如貧人得大寶藏。",
    "T15n0653_002:0793a25": "如是癡人，貴於世利世樂奴僕。若見比丘多",
    "T15n0653_002:0793a26": "人供養，心便謂之得阿羅漢，見少知識便謂",
    "T15n0653_002:0793a27": "惡人。如是比丘！為利養故捨上佛道，隨所",
    "T15n0653_002:0793a28": "樂者即成其事。[0793a28] 「舍利弗！如來於今為是癡人",
    "T15n0653_002:0793a29": "說如是等經。何以故？破戒比丘聞說是經，則",
    "T15n0653_002:0793b01": "生悔心當還持戒，不作大賊受他供養。舍利",
    "T15n0653_002:0793b02": "弗！若有比丘得聞是經，心不清淨不喜不樂，",
    "T15n0653_002:0793b03": "是則名為弊惡比丘。何以故？舍利弗！淨戒比",
    "T15n0653_002:0793b04": "丘無法不樂。若說布施、若說持戒、若說忍辱、",
    "T15n0653_002:0793b05": "若說精進、若說禪定、若說智慧，若說如是厭",
    "T15n0653_002:0793b06": "畏經法，心皆喜樂。[0793b06] 「舍利弗！有三種人，聞說是",
    "T15n0653_002:0793b07": "經心則憂惱。何等為三？一者、破戒比丘，二",
    "T15n0653_002:0793b08": "者、增上慢人，三者、不淨說法。復有三種人聞",
    "T15n0653_002:0793b09": "如是經心則憂惱。何等為三？一者、人見，二者、",
    "T15n0653_002:0793b10": "命見，三者、我見。[0793b10] 「舍利弗！我今明了告汝，如好",
    "T15n0653_002:0793b11": "善知識，以慈愍心為人求利、求樂、求安隱，汝",
    "T15n0653_002:0793b12": "等一心聽受我語，常求善利心勿放逸。[0793b12] 「舍利",
    "T15n0653_002:0793b13": "弗！不淨說法者，有五過失。何等為五？一者、",
    "T15n0653_002:0793b14": "自言盡知佛法；二者、說佛經時，出諸經中相",
    "T15n0653_002:0793b15": "違過失；三者、於諸法中心疑不信；四者、自以",
    "T15n0653_002:0793b16": "所知非他經法；五者、以利養故為人說法。舍",
    "T15n0653_002:0793b17": "利弗！如是說者，我說此人當墮地獄不至涅",
    "T15n0653_002:0793b18": "槃。[0793b18] 「復次舍利弗！說法比丘處在大眾，信樂",
    "T15n0653_002:0793b19": "法者為敷高座，捨佛正法而說外道嚴飾文",
    "T15n0653_002:0793b20": "辭（我久勤苦求是法寶，而此惡人捨置不說），",
    "T15n0653_002:0793b21": "但以經中相違語義，互相是非不順正法，於",
    "T15n0653_002:0793b22": "聖法中高心自大，隨意而說為求利養。舍利",
    "T15n0653_002:0793b23": "弗！若比丘說法雜外道義，有善比丘勤求道",
    "T15n0653_002:0793b24": "者，應從坐去。何以故？舍利弗！有信白衣敷置",
    "T15n0653_002:0793b25": "高座，不應演說外道語義；若不去者非善比",
    "T15n0653_002:0793b26": "丘，亦復不名隨佛教者。舍利弗！說法甚難，如",
    "T15n0653_002:0793b27": "是說者，我說此人名為外道尼犍弟子，非佛",
    "T15n0653_002:0793b28": "弟子。是說法者命終之後，當生尼犍子道。何",
    "T15n0653_002:0793b29": "等是尼犍子道？邪見是尼犍子道。何等為邪",
    "T15n0653_002:0793c01": "見？謂是地獄、畜生、餓鬼。何以故？舍利弗！",
    "T15n0653_002:0793c02": "身未證法而在高座，身自不知而教人者，必",
    "T15n0653_002:0793c03": "墮地獄。[0793c03] 「舍利弗！如是因緣如來悉知，我諸弟",
    "T15n0653_002:0793c04": "子，以種種門、種種因緣、種種諸見，滅我正法。",
    "T15n0653_002:0793c05": "舍利弗！若有眾生，聞如是經第一義空無所",
    "T15n0653_002:0793c06": "有法，心歡喜者，當知是人真我弟子。[0793c06] 「舍利弗！",
    "T15n0653_002:0793c07": "過去世有五百盲人行於道路，到一大城飢",
    "T15n0653_002:0793c08": "渴乏極，令一盲人在外守物，餘者入城乞索",
    "T15n0653_002:0793c09": "飲食。未久之間有一誑人，至守物者所，語言：",
    "T15n0653_002:0793c10": "『咄人何以獨住？』答言：『我有多伴入城乞食。』誑",
    "T15n0653_002:0793c11": "人語言：『汝為知不？彼間大施衣食、瓔珞、花香、",
    "T15n0653_002:0793c12": "雜物，隨意可得，汝若須者將汝詣彼。』答言：",
    "T15n0653_002:0793c13": "『可爾！』誑人將盲小離本處盡奪其物。諸盲乞",
    "T15n0653_002:0793c14": "食得已而還，誑人復語諸盲人言：『汝等得值",
    "T15n0653_002:0793c15": "大會施不？』答言：『不值。』誑人語言：『汝等所得",
    "T15n0653_002:0793c16": "可置於此，我將汝等詣大施會。』諸盲盡共留",
    "T15n0653_002:0793c17": "物一處，隨誑人去。誑人盡將五百盲人臨大",
    "T15n0653_002:0793c18": "深坑，而語之言：『此地平好有大施會，汝等各",
    "T15n0653_002:0793c19": "可迴面東行受他施物。』即便一時墮坑而死。",
    "T15n0653_002:0793c20": "[0793c20] 「舍利弗！當來比丘好讀外經，當說法時莊校",
    "T15n0653_002:0793c21": "文辭令眾歡樂，惡魔爾時助惑眾人障礙善",
    "T15n0653_002:0793c22": "法。若有貪著音聲、語言、巧飾文辭，若復有人",
    "T15n0653_002:0793c23": "好讀外道經者，魔皆迷惑令心安隱。若有比",
    "T15n0653_002:0793c24": "丘修佛法者令生疑惑，咸使眾人不復供養。",
    "T15n0653_002:0793c25": "或有比丘若二若三已讀佛經，便使令求外",
    "T15n0653_002:0793c26": "道經法，先自看者讚言善好。是諸人等，為魔",
    "T15n0653_002:0793c27": "所惑覆障慧眼，深貪利養看諸外書，猶如群",
    "T15n0653_002:0793c28": "盲為誑所欺，皆使令墮深坑而死。舍利弗！諸",
    "T15n0653_002:0793c29": "生盲人即是比丘捨佛無上道求外道經書，",
    "T15n0653_002:0794a01": "誑人是惡魔，深坑是邪道。舍利弗！如群盲人",
    "T15n0653_002:0794a02": "捨所得物，欲詣大施而墮深坑；我諸弟子亦",
    "T15n0653_002:0794a03": "復如是，捨&#x9E81;衣食而逐大施求好供養，以世",
    "T15n0653_002:0794a04": "利故失大智慧，而墮深坑阿鼻地獄。[0794a04] 「復次舍",
    "T15n0653_002:0794a05": "利弗！不淨說法者，不知如來隨宜意趣，自不",
    "T15n0653_002:0794a06": "善解而為人說，是人現世得五過失，餘人不",
    "T15n0653_002:0794a07": "知。唯得天眼比丘及諸天所知。何等為五？一、",
    "T15n0653_002:0794a08": "說法時心懷怖畏恐人難我；二、內懷憂怖而外",
    "T15n0653_002:0794a09": "為他說；三、是凡夫無有真智；四、所說不淨但",
    "T15n0653_002:0794a10": "有言辭；五、言無次第處處抄撮，是故在眾心",
    "T15n0653_002:0794a11": "懷恐怖。如是凡夫無有智慧心無決定，但以",
    "T15n0653_002:0794a12": "憍慢微小因緣求於名聞，疑悔在心而為人",
    "T15n0653_002:0794a13": "說，是人長夜自受貪欲、瞋恚、愚癡毒箭。何以",
    "T15n0653_002:0794a14": "故？舍利弗！是人不能定知諸法，而為他說，心",
    "T15n0653_002:0794a15": "不喜樂若樂速失。[0794a15] 「舍利弗！我知不淨說法有",
    "T15n0653_002:0794a16": "此過咎不得正道，是事一切比丘不知、諸天不",
    "T15n0653_002:0794a17": "知，唯我乃知。復有不淨說法比丘，不解如",
    "T15n0653_002:0794a18": "來隨宜所說，而為他人說。諸經中無我、無人、",
    "T15n0653_002:0794a19": "無眾生、無壽命，而是人自以論辭說言有我、",
    "T15n0653_002:0794a20": "有人、有眾生、有壽命。即為謗佛、謗法、謗僧，謗",
    "T15n0653_002:0794a21": "三寶罪。諸天世人所不能知，唯佛乃知。舍利",
    "T15n0653_002:0794a22": "弗！是人亦名不淨說法。我知其過，諸神通者",
    "T15n0653_002:0794a23": "及諸天眾皆不能知，唯佛乃知。[0794a23] 「舍利弗！我今",
    "T15n0653_002:0794a24": "為汝譬喻解說。若人不知佛道義相，而為他",
    "T15n0653_002:0794a25": "人不淨說法，此人成就幾不善事？舍利弗！於",
    "T15n0653_002:0794a26": "意云何？閻浮提眾生寧為多不？」[0794a26] 「甚多。世尊！」[0794a26] 「舍",
    "T15n0653_002:0794a27": "利弗！若有惡人盡奪其命，是人得罪寧為多",
    "T15n0653_002:0794a28": "不？」[0794a28] 「甚多。世尊！」[0794a28] 「如是癡人不知佛道，而為他人",
    "T15n0653_002:0794a29": "不淨說法。罪多於此。何以故？是人不淨說法",
    "T15n0653_002:0794b01": "破無上佛道，亦謗過去、未來、今佛。何以故？舍",
    "T15n0653_002:0794b02": "利弗！若有過去諸佛，說一切法皆畢竟空，無",
    "T15n0653_002:0794b03": "我、無人、無眾生、無壽者、無命者。舍利弗！未來",
    "T15n0653_002:0794b04": "諸佛說一切法亦畢竟空，無我、無人、無眾生、",
    "T15n0653_002:0794b05": "無壽者、無命者。舍利弗！今現在十方恒河沙",
    "T15n0653_002:0794b06": "世界諸佛，說一切法亦畢竟空，無我、無人、無",
    "T15n0653_002:0794b07": "眾生、無壽者、無命者。舍利弗！是名諸佛無上",
    "T15n0653_002:0794b08": "之法，謂一切法無有體性、無所得空，本性寂",
    "T15n0653_002:0794b09": "滅、無生無滅，無有性相自相皆空。如來但為",
    "T15n0653_002:0794b10": "斷諸憶想分別故說，而諸佛菩提無有分別。",
    "T15n0653_002:0794b11": "[0794b11] 「舍利弗！何等為分別？謂分別者，我見、人見、眾",
    "T15n0653_002:0794b12": "生見、壽見、命見、斷見、常見，凡夫成就是諸分別。",
    "T15n0653_002:0794b13": "若人無有如是分別，能悉了知一切法空，無",
    "T15n0653_002:0794b14": "我、無人、無眾生、無壽者、無命者。如是念時心",
    "T15n0653_002:0794b15": "得歡喜，聞第一義空不驚不畏。是人則知五",
    "T15n0653_002:0794b16": "陰虛妄無有真實，知十二入、十八界虛妄無",
    "T15n0653_002:0794b17": "有真實。是人亦不分別涅槃、不念涅槃、不言",
    "T15n0653_002:0794b18": "我能念涅槃。以法得寂滅而不分別，是法所",
    "T15n0653_002:0794b19": "寂滅處，亦不分別亦復不得。舍利弗！是名順",
    "T15n0653_002:0794b20": "忍。是人於是順忍第一義中，亦不得自相。舍",
    "T15n0653_002:0794b21": "利弗！何等是順忍相？所謂無相是順忍相。[0794b21] 「舍",
    "T15n0653_002:0794b22": "利弗！於意云何？若人於此順忍尚不得相，是",
    "T15n0653_002:0794b23": "人若得我相、人相、眾生相、壽相、命相者，無有",
    "T15n0653_002:0794b24": "是處。若人成就如是智慧，應受供養，是名佛",
    "T15n0653_002:0794b25": "子、是名入不住定。[0794b25] 「舍利弗！是名佛法第一義",
    "T15n0653_002:0794b26": "門，謂無憶想分別、無此無彼。而是癡人在大",
    "T15n0653_002:0794b27": "眾中說於邪見，自以憶想分別教人：『此是佛",
    "T15n0653_002:0794b28": "法、此是聖道。』如是癡人，則為誹謗過去未來",
    "T15n0653_002:0794b29": "現在諸佛。如是癡人，名惡知識，不名善知識。",
    "T15n0653_002:0794c01": "舍利弗！怨雖奪命但失一身，如是癡人不淨",
    "T15n0653_002:0794c02": "說法，千萬億劫為諸眾生作大衰惱。是人癡",
    "T15n0653_002:0794c03": "冥覆佛菩提本心，貪著還復熾盛相續不斷，",
    "T15n0653_002:0794c04": "以貪著故往來五道，無善逕路生死不斷。",
    "T15n0653_002:0794c05": "是故舍利弗！不淨說法者得罪極多，亦為眾",
    "T15n0653_002:0794c06": "生作惡知識，亦謗過去、未來、今佛。[0794c06] 「舍利弗！置",
    "T15n0653_002:0794c07": "此閻浮提眾生，若人悉奪三千大千世界眾",
    "T15n0653_002:0794c08": "生命，不淨說法罪多於此。何以故？是人皆",
    "T15n0653_002:0794c09": "破諸佛阿耨多羅三藐三菩提，為助魔事，亦使",
    "T15n0653_002:0794c10": "眾生於百千萬世受諸衰惱，但能作縛不能",
    "T15n0653_002:0794c11": "令解，當知是人於諸眾生為惡知識、為是",
    "T15n0653_002:0794c12": "妄語，於大眾中謗毀諸佛，以是因緣墮大地",
    "T15n0653_002:0794c13": "獄，教多眾生以邪見事，是故名為惡邪見者。",
    "T15n0653_002:0794c14": "舍利弗！我見、人見、眾生見者多墮邪見，斷滅",
    "T15n0653_002:0794c15": "見者多疾得道。何以故？是易捨故。是故當知，",
    "T15n0653_002:0794c16": "是人寧自以利刀割舌，不應眾中不淨說法。」",
    "T15n0653_002:0794c17": "佛藏經往古品第七",
    "T15n0653_002:0794c18": "[0794c18] 佛告舍利弗：「過去久遠無量無邊不可思議阿",
    "T15n0653_002:0794c19": "僧祇劫，爾時有佛，號大莊嚴如來、應、正遍知、",
    "T15n0653_002:0794c20": "明行足、善逝、世間解、無上士、調御丈夫、天人師、",
    "T15n0653_002:0794c21": "佛、世尊。其佛壽命六十八百萬億歲，有六十",
    "T15n0653_002:0794c22": "八百萬億大弟子眾。其佛滅後舍利流布，如",
    "T15n0653_002:0794c23": "我滅後無有異也，正法住世亦五百歲，如我",
    "T15n0653_002:0794c24": "滅後無有異也。其佛滅後大弟子眾，於中一",
    "T15n0653_002:0794c25": "日有百比丘入涅槃者，二百三百四百五百",
    "T15n0653_002:0794c26": "入涅槃者，一日之中或有十萬億比丘入涅",
    "T15n0653_002:0794c27": "槃者。如是展轉，其佛所有多知多識大神通",
    "T15n0653_002:0794c28": "眾，三月之中皆入涅槃。[0794c28] 「舍利弗！大莊嚴佛正",
    "T15n0653_002:0794c29": "法流布，多諸天人所共供養。舍利弗！大莊嚴",
    "T15n0653_002:0795a01": "佛及大弟子滅度之後，漸多有人知沙門法",
    "T15n0653_002:0795a02": "安隱快樂出家學道，而不能知佛所演說甚深",
    "T15n0653_002:0795a03": "諸經無等空義，多為惡魔之所迷惑。時說法",
    "T15n0653_002:0795a04": "者心不決定說不清淨，說有我、人、眾生、壽命，",
    "T15n0653_002:0795a05": "不說一切諸法空寂。其佛滅度百歲之後，諸",
    "T15n0653_002:0795a06": "弟子眾分為五部：一名、普事。二名、苦岸。三名、",
    "T15n0653_002:0795a07": "薩和多。四名、將去。五名、跋難陀。[0795a07] 「舍利弗！此",
    "T15n0653_002:0795a08": "普事比丘、苦岸比丘、薩和多比丘、將去比",
    "T15n0653_002:0795a09": "丘、跋難陀比丘，是五比丘為大眾師。其普",
    "T15n0653_002:0795a10": "事者知佛所說真實空義無所得法，餘四比",
    "T15n0653_002:0795a11": "丘皆隨邪道，多說有我多說有人。舍利弗！",
    "T15n0653_002:0795a12": "普事比丘，為四部所輕無有勢力多人惡賤；",
    "T15n0653_002:0795a13": "四惡比丘多教人眾以邪見道，於佛法中不",
    "T15n0653_002:0795a14": "相恭敬，相違逆故以滅佛法。舍利弗！若有人",
    "T15n0653_002:0795a15": "知普事比丘所說空法信受不逆，我知此人",
    "T15n0653_002:0795a16": "曾於先世供養五千佛，有六十八億那由他",
    "T15n0653_002:0795a17": "人已入涅槃。何以故？舍利弗！此人於過去",
    "T15n0653_002:0795a18": "世諸佛所種諸善根，修習無所得空法應入",
    "T15n0653_002:0795a19": "涅槃。[0795a19] 「舍利弗！是苦岸比丘、一切有比丘、將去",
    "T15n0653_002:0795a20": "比丘、跋難陀比丘，皆計有所得，說有我、人、眾",
    "T15n0653_002:0795a21": "生、壽命，徒眾熾盛。是四惡人多令在家出家",
    "T15n0653_002:0795a22": "住於邪見，捨第一義無所有畢竟空法，貪樂",
    "T15n0653_002:0795a23": "外道尼揵子論。舍利弗！是四惡人，所有在家",
    "T15n0653_002:0795a24": "出家弟子，常相隨逐乃至法盡。舍利弗！是中",
    "T15n0653_002:0795a25": "有人知非法事，受以為法勤心行之，猶尚不",
    "T15n0653_002:0795a26": "得順忍，況得須陀洹果？是人猶尚不作消供",
    "T15n0653_002:0795a27": "養事，何況能生順忍？[0795a27] 「舍利弗！爾時在家、出家",
    "T15n0653_002:0795a28": "弟子，多墮惡道不至善道，是諸惡人滅佛正",
    "T15n0653_002:0795a29": "法，亦與多人大衰惱事。又是惡人命終之後，",
    "T15n0653_002:0795b01": "墮阿鼻地獄，仰臥九百萬億歲；伏臥九百萬",
    "T15n0653_002:0795b02": "億歲；左&#x8107;臥九百萬億歲；右&#x8107;臥九百萬億",
    "T15n0653_002:0795b03": "歲。於熱鐵上燒然燋爛，是中退死，更生炙地獄、",
    "T15n0653_002:0795b04": "大炙地獄、活地獄、黑繩地獄，皆如上歲數受",
    "T15n0653_002:0795b05": "諸苦惱，於黑繩地獄死還生阿鼻大地獄中。",
    "T15n0653_002:0795b06": "舍利弗！以是因緣，若在家出家親近此人，及",
    "T15n0653_002:0795b07": "善知識并諸檀越，凡有六百四萬億人，與此",
    "T15n0653_002:0795b08": "四師俱生俱死，在大地獄受諸燒煮。如是舍",
    "T15n0653_002:0795b09": "利弗！是人所有善知識家、諸檀越家，弟子諸",
    "T15n0653_002:0795b10": "師、隨順行者，凡在其數皆生地獄。[0795b10] 「舍利弗！汝",
    "T15n0653_002:0795b11": "等不能知其多少，唯有如來乃能知之，與此",
    "T15n0653_002:0795b12": "惡人墮大地獄俱生俱死，凡有六百四萬億",
    "T15n0653_002:0795b13": "人，如是展轉一劫受苦，大劫將燒故在地獄。",
    "T15n0653_002:0795b14": "何以故？舍利弗！破諸如來阿耨多羅三藐三",
    "T15n0653_002:0795b15": "菩提，其罪甚重不為輕也。大劫若燒，是四惡",
    "T15n0653_002:0795b16": "人及六百四萬億人從此阿鼻大地獄中，轉生",
    "T15n0653_002:0795b17": "他方在大地獄。何以故？舍利弗！重罪具足其",
    "T15n0653_002:0795b18": "報不少，在於他方無數百千萬億那由他歲",
    "T15n0653_002:0795b19": "受大苦惱，世界還生，是四罪人及六百四萬",
    "T15n0653_002:0795b20": "億人，并及餘人罪未畢者，於彼命終還生",
    "T15n0653_002:0795b21": "此間大地獄中。[0795b21] 「舍利弗！是四罪人及六百四",
    "T15n0653_002:0795b22": "萬億眾生，久久雖免地獄苦惱得生人中，於",
    "T15n0653_002:0795b23": "五百世從生而盲，然後得值一切明佛如來、應",
    "T15n0653_002:0795b24": "供、正遍知、明行足、善逝、世間解、無上士、調御丈",
    "T15n0653_002:0795b25": "夫、天人師、佛、世尊。舍利弗！一切明佛聲聞弟",
    "T15n0653_002:0795b26": "子一億那由他。爾時人民身長三百九十六",
    "T15n0653_002:0795b27": "肘，佛身一倍，常光圓照十萬億由旬。舍利",
    "T15n0653_002:0795b28": "弗！是人於一切明佛法中出家，十萬億歲勤",
    "T15n0653_002:0795b29": "行精進如救頭然，不得順忍，況得道果？何以",
    "T15n0653_002:0795c01": "故？舍利弗！起破阿耨多羅三藐三菩提罪業",
    "T15n0653_002:0795c02": "因緣，法應當爾。命終之後還生阿鼻大地獄",
    "T15n0653_002:0795c03": "中，以先起重不善業因緣。[0795c03] 「舍利弗！是諸人",
    "T15n0653_002:0795c04": "等如是展轉，乃至我今於其中間，得值九十",
    "T15n0653_002:0795c05": "九億佛，於諸佛所不得順忍。何以故？佛說深",
    "T15n0653_002:0795c06": "經是人不信，破壞違逆謗毀賢聖持戒比丘，",
    "T15n0653_002:0795c07": "出其過惡起破法業因緣，法應當爾。[0795c07] 「舍利",
    "T15n0653_002:0795c08": "弗！汝且觀之，誹謗聖人不信聖語，受是無量",
    "T15n0653_002:0795c09": "無邊苦惱不得解脫。舍利弗！有諸眾生起破",
    "T15n0653_002:0795c10": "法罪業違逆不信者，其數無量，於九十九億",
    "T15n0653_002:0795c11": "佛所阿僧祇劫，乃無一人入涅槃者。舍利弗！",
    "T15n0653_002:0795c12": "誰能破諸佛教不信違逆？但凡夫愚癡，及增",
    "T15n0653_002:0795c13": "上慢諸惡比丘，并諸不淨說法比丘。何以故？",
    "T15n0653_002:0795c14": "舍利弗！是三種人不名行者、不名得者。是人",
    "T15n0653_002:0795c15": "不信如來法故，毀謗違逆。[0795c15] 「舍利弗！若汝謂",
    "T15n0653_002:0795c16": "何者是苦岸比丘不淨說法者？即調達癡人",
    "T15n0653_002:0795c17": "是。汝謂何者是一切有比丘不淨說法者，即",
    "T15n0653_002:0795c18": "拘迦離比丘是。舍利弗！汝謂何者是將去比",
    "T15n0653_002:0795c19": "丘不淨說法者。即迦羅比丘是。汝謂何者是",
    "T15n0653_002:0795c20": "跋難陀比丘不淨說法者，即裸形沙門波利",
    "T15n0653_002:0795c21": "摩陀是。舍利弗！汝謂爾時清淨如實說諸佛",
    "T15n0653_002:0795c22": "菩提，利益無量眾生者，即是富樓那彌多羅",
    "T15n0653_002:0795c23": "尼子。所說清淨，諸隨學者得值五千佛，有六",
    "T15n0653_002:0795c24": "十八億那由他人，皆已滅度。[0795c24] 「舍利弗！若人實",
    "T15n0653_002:0795c25": "語，何者為是最上法師決了法義清淨說者？",
    "T15n0653_002:0795c26": "當說富樓那是。舍利弗！富樓那定心決了",
    "T15n0653_002:0795c27": "所說無難，無有所疑而生論議。舍利弗！若",
    "T15n0653_002:0795c28": "人實說，何者是一切因緣法師？當說富樓那",
    "T15n0653_002:0795c29": "是。舍利弗！富樓那世世所生，常為眾生而作",
    "T15n0653_002:0796a01": "佛事。於九十億諸佛法中，常作法師清淨說",
    "T15n0653_002:0796a02": "法，皆於諸佛所盡其形壽，常修梵行清淨說",
    "T15n0653_002:0796a03": "法。舍利弗！富樓那亦於六佛法中而作法",
    "T15n0653_002:0796a04": "師，亦於我法作大法師，成阿羅漢心得解",
    "T15n0653_002:0796a05": "脫。若人實說，何人世世供養諸佛種諸善根？",
    "T15n0653_002:0796a06": "當說富樓那是。舍利弗！富樓那於九十億諸",
    "T15n0653_002:0796a07": "佛法中，勤心求學決定議論，有深智慧。是故",
    "T15n0653_002:0796a08": "如來於諸法師說為第一。舍利弗！若我一日",
    "T15n0653_002:0796a09": "一夜稱說富樓那功德不盡，若過一日一夜",
    "T15n0653_002:0796a10": "亦復不盡。何以故？富樓那法施，無俗因緣不",
    "T15n0653_002:0796a11": "貪利養，富樓那法師得四無礙智。唯除如來，",
    "T15n0653_002:0796a12": "諸世間中言辭義理無能勝者。[0796a12] 「舍利弗！我今",
    "T15n0653_002:0796a13": "告汝，若人欲得阿耨多羅三藐三菩提為人",
    "T15n0653_002:0796a14": "說法，則得無量無邊福德，亦能利益無量眾",
    "T15n0653_002:0796a15": "生。舍利弗！若人破壞違逆不信是法者，則",
    "T15n0653_002:0796a16": "起無量重罪因緣。何以故？舍利弗！惡有惡報",
    "T15n0653_002:0796a17": "善有善報。我以此故，今以是經囑累於汝，當",
    "T15n0653_002:0796a18": "為四眾廣說分別。舍利弗！若聞是經心信歡",
    "T15n0653_002:0796a19": "喜，即得無量無邊福德。若聞不信心不喜樂，",
    "T15n0653_002:0796a20": "即得無量無邊重罪。舍利弗！當知是人名為",
    "T15n0653_002:0796a21": "破戒比丘、若增上慢、不淨說法者。舍利弗！若",
    "T15n0653_002:0796a22": "人違逆如是教者，世世所生常盲無目。[0796a22] 「舍利",
    "T15n0653_002:0796a23": "弗，我今明了告汝，我今所說非如陶師愛護",
    "T15n0653_002:0796a24": "坏器。我今分明廣為四眾，說第一義畢竟空",
    "T15n0653_002:0796a25": "法。堅固者在，不堅固者破。何以故？舍利弗！",
    "T15n0653_002:0796a26": "佛得阿耨多羅三藐三菩提，不為邪見惡人說",
    "T15n0653_002:0796a27": "法，不為我見、人見、眾生見、壽命見者說法。何",
    "T15n0653_002:0796a28": "以故？是諸貪著皆名邪見。舍利弗！如是我見、",
    "T15n0653_002:0796a29": "人見不得順忍，況得道果？舍利弗！若我見、人",
    "T15n0653_002:0796b01": "見、眾生見、壽命見、斷見、常見者，能得順忍、能",
    "T15n0653_002:0796b02": "得道果，無有是處。是故舍利弗！若人成就如",
    "T15n0653_002:0796b03": "是見者，於我法中我則不聽受諸供養，是非",
    "T15n0653_002:0796b04": "行者，亦非得者，但於我法求自活命。[0796b04] 「舍利弗！",
    "T15n0653_002:0796b05": "我說外道欲入佛法，應試四月。何以故？諸外",
    "T15n0653_002:0796b06": "道人，多有我見、人見、眾生見、壽命見、斷見、常",
    "T15n0653_002:0796b07": "見。舍利弗！我諸弟子，無有我見、人見、眾生見、",
    "T15n0653_002:0796b08": "壽命見、斷見、常見。我諸弟子！但說空、無相、無",
    "T15n0653_002:0796b09": "願、無所得忍，說識無所住。舍利弗！若有成就",
    "T15n0653_002:0796b10": "如是忍者，我聽是人出家受戒，得受供養衣",
    "T15n0653_002:0796b11": "服飲食、臥具醫藥。若人無是忍者，應先試之，",
    "T15n0653_002:0796b12": "先教令住諸法無我。舍利弗！若於此忍心不",
    "T15n0653_002:0796b13": "歡喜，聞說第一義空驚疑譏訶，聞說我見心",
    "T15n0653_002:0796b14": "則歡喜，當知是人為魔所使，若先外道。[0796b14] 「舍利",
    "T15n0653_002:0796b15": "弗！智者於此不應生憂，但於此人應生悲心。",
    "T15n0653_002:0796b16": "何以故？舍利弗！若人成就如是惡者，所獲惡",
    "T15n0653_002:0796b17": "報說不可盡，當於此人生利益心，教以諸法",
    "T15n0653_002:0796b18": "無我、諸法空寂、諸法無作、無有受者。是人若",
    "T15n0653_002:0796b19": "愛佛法，得聞是事心喜樂者，其餘空行比丘",
    "T15n0653_002:0796b20": "無所得者，皆應示教利喜安慰其心，為說諸",
    "T15n0653_002:0796b21": "法無所有空；若聞驚畏，應於眾中語其和上",
    "T15n0653_002:0796b22": "阿闍梨，如經中說行空行者。又能了知諸",
    "T15n0653_002:0796b23": "法別相，我與為師，不與我見、人見、顛倒邪見，貪",
    "T15n0653_002:0796b24": "著持戒者為師。[0796b24] 「如來聽許具正見者而共布",
    "T15n0653_002:0796b25": "薩，不聽破戒邪見之人、破威儀者而共布薩。",
    "T15n0653_002:0796b26": "長老弟子聞說空寂無所有法，心不信樂志",
    "T15n0653_002:0796b27": "在外道，佛不聽與外道布薩，是人若當不捨",
    "T15n0653_002:0796b28": "是見，不應聽使得入僧事，亦不受其欲。如是",
    "T15n0653_002:0796b29": "作已猶故不捨，當知是人不得在道便是永",
    "T15n0653_002:0796c01": "棄，應語其和上阿闍梨，不應復畜。舍利弗！",
    "T15n0653_002:0796c02": "若僧如是則供養我，亦為善破外道邪見，是",
    "T15n0653_002:0796c03": "名清淨說戒布薩。[0796c03] 「舍利弗！我今明了告汝，若",
    "T15n0653_002:0796c04": "人受是我見、人見、眾生見、有無見，是人不名",
    "T15n0653_002:0796c05": "供養於我、不名隨我出家受戒，是名隨逐六",
    "T15n0653_002:0796c06": "師出家，以六師為師。舍利弗！若人於是清淨",
    "T15n0653_002:0796c07": "實法不能得忍，而受供養，是人所得則為邪",
    "T15n0653_002:0796c08": "受。舍利弗！是人雖於我法中出家護持淨戒，",
    "T15n0653_002:0796c09": "而於第一義空無所得法，心不信解驚怖疑",
    "T15n0653_002:0796c10": "悔，當知是人但貴持戒多聞禪定。舍利弗！是",
    "T15n0653_002:0796c11": "人不名供養恭敬尊重於我。何以故？舍利弗！",
    "T15n0653_002:0796c12": "無始世來無有眾生不得四禪，若但知得四",
    "T15n0653_002:0796c13": "禪謂為沙門利者，是人何名供養於我？是故",
    "T15n0653_002:0796c14": "舍利弗！我今明了告汝，當來世人，於我法中",
    "T15n0653_002:0796c15": "種種貪著、種種邪見毀壞我法。[0796c15] 「舍利弗！若人",
    "T15n0653_002:0796c16": "但貴持戒多聞禪定，當知是人不能淨行沙",
    "T15n0653_002:0796c17": "門諸法，我則不說此人名為沙門、婆羅門。舍",
    "T15n0653_002:0796c18": "利弗！若人於一切法無我，如實知無我，一",
    "T15n0653_002:0796c19": "切法本來無所有空，能如實知無所有空，是",
    "T15n0653_002:0796c20": "則不以持戒為上、多聞為上、禪定為上。何以",
    "T15n0653_002:0796c21": "故？舍利弗！諸法實相無生無起，於中無法可",
    "T15n0653_002:0796c22": "為上者。舍利弗！是諸法如實中，無持戒者、無",
    "T15n0653_002:0796c23": "破戒者，何況貪著而以為上？舍利弗！是名",
    "T15n0653_002:0796c24": "諸佛阿耨多羅三藐三菩提，謂一切法無相",
    "T15n0653_002:0796c25": "自相空、無我無人。若有是忍，是名行者、是名",
    "T15n0653_002:0796c26": "得者。是人名為以信出家，應受供養清淨布",
    "T15n0653_002:0796c27": "薩，是人則為人中之天。[0796c27] 「舍利弗！諸佛阿耨",
    "T15n0653_002:0796c28": "多羅三藐三菩提，唯是一義，所謂離也。何等",
    "T15n0653_002:0796c29": "為離？離諸欲、諸見。欲者即是無明，見者即是",
    "T15n0653_002:0797a01": "憶念。何以故？一切諸法憶念為本，所有念",
    "T15n0653_002:0797a02": "想即為是見，見即是邪。舍利弗！善法中見，",
    "T15n0653_002:0797a03": "我亦說之名為邪見。何以故？舍利弗！離欲寂",
    "T15n0653_002:0797a04": "滅中無法無非法、無善無惡，是事皆空，遠離",
    "T15n0653_002:0797a05": "諸結一切憶念，是故名離。舍利弗！無上道中",
    "T15n0653_002:0797a06": "諸欲永息。何等諸欲？謂邪不善念，若我若我",
    "T15n0653_002:0797a07": "所、作相事相。是名阿耨多羅三藐三菩提中",
    "T15n0653_002:0797a08": "諸欲永息。」◎"
}