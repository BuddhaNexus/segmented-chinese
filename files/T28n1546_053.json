{
    "T28n1546_053:0383b19": "阿毘曇毘婆沙論卷第五十三",
    "T28n1546_053:0383b21": "迦旃延子造 五百羅漢釋",
    "T28n1546_053:0383b22": "北涼天竺沙門浮陀跋摩",
    "T28n1546_053:0383b23": "共道泰等譯",
    "T28n1546_053:0383b24": "智揵度他心智品第二之五",
    "T28n1546_053:0383b25": "[0383b25] ◎問曰。此六通。幾是明非示現。幾是示現非",
    "T28n1546_053:0383b26": "明。幾是明亦是示現。幾非是明亦非示現耶。",
    "T28n1546_053:0383b27": "答曰。二是明非示現者。謂念前世智生死智。",
    "T28n1546_053:0383b28": "二是示現非明者。謂身通他心智通是。明亦",
    "T28n1546_053:0383b29": "示現者。謂漏盡通。非明非示現者。謂天耳通。",
    "T28n1546_053:0383c01": "問曰。此六通何故。三是示現。三非示現。答",
    "T28n1546_053:0383c02": "曰。令他信樂生希有想。入於法者。名為示現。",
    "T28n1546_053:0383c03": "三通不爾。若作是說。我天耳聞聲。天眼見色。",
    "T28n1546_053:0383c04": "能知過去無數生事。人皆生疑。此事或虛或",
    "T28n1546_053:0383c05": "實。曾聞有一居士。請尼揵陀若提子及弟",
    "T28n1546_053:0383c06": "子眾。於其家食。時尼揵陀若提子既入其家。",
    "T28n1546_053:0383c07": "而便微笑。居士問言。大師已離種種調戲。今",
    "T28n1546_053:0383c08": "何故笑。師答之言。今我法中所有妙法。汝",
    "T28n1546_053:0383c09": "可悉得聞耶。是時居士殷勤重問。而便答言。",
    "T28n1546_053:0383c10": "南拔提河側。有二獼猴。共&#x9B2A;不已。忽然墮",
    "T28n1546_053:0383c11": "河。為水所漂。是以我笑。是時居士。而作是",
    "T28n1546_053:0383c12": "言。大師天眼。甚為希有。明淨乃爾。時諸尼",
    "T28n1546_053:0383c13": "揵。各坐其床。次第下食。以飯覆羹。而上其",
    "T28n1546_053:0383c14": "師。餘諸尼揵。以羹在上。諸餘尼揵。應時皆",
    "T28n1546_053:0383c15": "食。其師而獨不食。居士問言。大師。今者何",
    "T28n1546_053:0383c16": "故不食。師答之言。此飯無羹。是以不食。是時",
    "T28n1546_053:0383c17": "居士。便語師言。天眼明淨。希有乃爾。見南",
    "T28n1546_053:0383c18": "拔提河側獼猴墮河。而不見飯底羹耶。以是",
    "T28n1546_053:0383c19": "事故。三通非示現。不能令他信樂生希有想。",
    "T28n1546_053:0383c20": "入於佛法。若以身通。令一身為多。多還為一。",
    "T28n1546_053:0383c21": "種種變化。上至梵世。令多眾生生希有想。若",
    "T28n1546_053:0383c22": "有知他心所念法者。語他人言。汝有如是念。",
    "T28n1546_053:0383c23": "作如是思惟。悉如其心。而不相違。令多眾生。",
    "T28n1546_053:0383c24": "於佛法中。生希有想。若為他說法。使遠塵離",
    "T28n1546_053:0383c25": "垢。得法眼淨者。亦令多眾生。於佛法中。生希",
    "T28n1546_053:0383c26": "有想。以是事故。三通令他信樂生希有想。入",
    "T28n1546_053:0383c27": "於佛法。",
    "T28n1546_053:0383c28": "[0383c28] 問曰。何等人應為現神變。何等人不應為現",
    "T28n1546_053:0383c29": "神變耶。答曰。若一向信。若一向不信者。不應",
    "T28n1546_053:0384a01": "為現神變。若在中不定信不定不信者。應為",
    "T28n1546_053:0384a02": "現神變。令入佛法。何以知之。經說。佛住那迦",
    "T28n1546_053:0384a03": "揵陀城波婆利迦菴羅林。時有居士子。名翅",
    "T28n1546_053:0384a04": "跋多。往詣佛所。頭面禮足。&#x5374;坐一面。而白佛",
    "T28n1546_053:0384a05": "言。世尊。此那迦乾陀城。豐樂熾盛。人民眾",
    "T28n1546_053:0384a06": "多。加信敬佛法僧。唯願世尊。可聽一沙門於",
    "T28n1546_053:0384a07": "此國土諸人眾前。現上人法種種神變。使那",
    "T28n1546_053:0384a08": "迦揵陀人於佛法僧倍生信敬。佛告居士子。",
    "T28n1546_053:0384a09": "我不為諸弟子作如是說。汝等來往之處。於",
    "T28n1546_053:0384a10": "諸人前。現上人法種種神變。我為諸弟子。而",
    "T28n1546_053:0384a11": "作是說。汝等應覆藏善法發露惡法。爾時居",
    "T28n1546_053:0384a12": "士子。復白佛言。世尊。見何過患。不令諸弟子",
    "T28n1546_053:0384a13": "現神變。而作是說。覆藏善法發露惡法耶。佛",
    "T28n1546_053:0384a14": "告居士子。示現有三種。一神足示現。二知",
    "T28n1546_053:0384a15": "他心示現。三說法示現。云何名神足示現。居",
    "T28n1546_053:0384a16": "士子。若沙門婆羅門。示現種種神變。一身為",
    "T28n1546_053:0384a17": "多身。多身為一身。乃至梵世身得自在。有信",
    "T28n1546_053:0384a18": "者見向不信者說。而作是言。我見沙門婆羅",
    "T28n1546_053:0384a19": "門示現種種神變。一身為多身。多身為一身。",
    "T28n1546_053:0384a20": "乃至梵世身得自在。時不信者。語信者言。汝",
    "T28n1546_053:0384a21": "見此事。有何奇異。有&#x546A;名揵陀羅。有人受持",
    "T28n1546_053:0384a22": "讀誦。亦能示現種種神變。居士子。於意云何。",
    "T28n1546_053:0384a23": "如是不信者。豈非嫌責諸信者耶。居士子白",
    "T28n1546_053:0384a24": "佛言。世尊。實生嫌責。復次居士子。若沙門婆",
    "T28n1546_053:0384a25": "羅門。說他人心所念。汝有如是念如是思惟。",
    "T28n1546_053:0384a26": "悉如其言。而無虛者。有信者聞向不信者說。",
    "T28n1546_053:0384a27": "而作是言。我見沙門婆羅門知他心所念法。",
    "T28n1546_053:0384a28": "乃至廣說。時不信者言。汝見此事。有何奇",
    "T28n1546_053:0384a29": "異。有&#x546A;名剎尼迦若有受持讀誦之者能知",
    "T28n1546_053:0384b01": "他人心所念法。乃至廣說。居士子。當知我以",
    "T28n1546_053:0384b02": "如是過患故。不聽諸弟子示現種種神變。而",
    "T28n1546_053:0384b03": "作是說。汝等當覆藏善法發露惡法。以是事",
    "T28n1546_053:0384b04": "故。一向信一向不信。不應為示現種種神變。",
    "T28n1546_053:0384b05": "若在中不定信不定不信者。應為現神變令",
    "T28n1546_053:0384b06": "入佛法。問曰。何故名示現。答曰。如守門者",
    "T28n1546_053:0384b07": "法。故名為示現。如守門人。示現內法。令外人",
    "T28n1546_053:0384b08": "知。示現外法。令內人知。示現內法令外人知",
    "T28n1546_053:0384b09": "者。如說王今在內。澡浴飲食。觀種種珍寶。示",
    "T28n1546_053:0384b10": "現外法。令內人知者。如說今某國某村。持如",
    "T28n1546_053:0384b11": "是信物。今在門外。以是事故。如守門者法。故",
    "T28n1546_053:0384b12": "名為示現。◎",
    "T28n1546_053:0384b13": "[0384b13] ◎佛經說菩薩於夜初分。起通起明。於夜中",
    "T28n1546_053:0384b14": "分。起通起明。於夜後分。起通起明。問曰。菩",
    "T28n1546_053:0384b15": "薩何故初中後夜起通明耶。答曰。是恒河沙",
    "T28n1546_053:0384b16": "等諸菩薩。次第行法。復次初中後夜起通明",
    "T28n1546_053:0384b17": "者。欲令此身成法器故。復次欲令所作了了",
    "T28n1546_053:0384b18": "分明故。復次欲安足故起通。欲遠照故起明。",
    "T28n1546_053:0384b19": "復次喻如無礙解脫道故起通明。通如無礙",
    "T28n1546_053:0384b20": "道。明如解脫道。復次喻如見道修道故。通如",
    "T28n1546_053:0384b21": "見道。明如修道。復次喻如善有漏法無漏法",
    "T28n1546_053:0384b22": "有漏無漏無記法故。二通是善有漏。謂身通",
    "T28n1546_053:0384b23": "念前世智通。一通是無漏。謂漏盡智通。一通",
    "T28n1546_053:0384b24": "是有漏無漏。謂他心智通。二通是不隱沒無",
    "T28n1546_053:0384b25": "記。謂天眼天耳通。復次次第降魔眾故。曾聞",
    "T28n1546_053:0384b26": "菩薩修苦行。知此非道。便從彼起。受難陀",
    "T28n1546_053:0384b27": "難陀婆羅門。姊妹十六種乳糜。令身有力。",
    "T28n1546_053:0384b28": "從吉人邊受草。詣菩提樹下。躬自敷草。猶如",
    "T28n1546_053:0384b29": "娑修迦龍王結身。交趺而坐。作是誓言。我",
    "T28n1546_053:0384c01": "於此坐不盡漏終不起。是時天地六種震動。",
    "T28n1546_053:0384c02": "如大海中船。亦動自在天宮。如佉陀梨葉。爾",
    "T28n1546_053:0384c03": "時魔王。便作是念。今此宮殿。何故震動。如此",
    "T28n1546_053:0384c04": "觀察。乃知是菩薩在菩提樹結交趺坐立堅",
    "T28n1546_053:0384c05": "固誓。即從自宮詣菩薩所作是言。可起剎利。",
    "T28n1546_053:0384c06": "今時濁惡眾生剛強。汝不能得阿耨多羅三",
    "T28n1546_053:0384c07": "藐三菩提。正應居在轉輪王位。我當獻汝七",
    "T28n1546_053:0384c08": "寶。爾時菩薩。語惡魔言。汝今所說。猶如小",
    "T28n1546_053:0384c09": "兒。日月星宿。可令墮落。山林大地。住在虛",
    "T28n1546_053:0384c10": "空。欲令我於此坐不盡漏而起者。無有是處。",
    "T28n1546_053:0384c11": "爾時惡魔復語菩薩。今我軟美之言。而汝不",
    "T28n1546_053:0384c12": "用。當現大怖畏事。令汝見之。是時惡魔作是",
    "T28n1546_053:0384c13": "語已。便雨眾華。還詣自宮。遍告六欲諸天。汝",
    "T28n1546_053:0384c14": "等皆應執持種種器仗&#x9B2A;戰之具。我今有怨",
    "T28n1546_053:0384c15": "在菩提樹下。惡魔去後。未久之間。爾時菩薩。",
    "T28n1546_053:0384c16": "即作是念。若與常人。有所諍競。尚不可輕。",
    "T28n1546_053:0384c17": "何況欲界中尊。",
    "T28n1546_053:0384c18": "[0384c18] 爾時菩薩。審諦觀察離欲之道。速離欲界欲。",
    "T28n1546_053:0384c19": "起初禪神足。化作種種相對之類。魔眾作鳥",
    "T28n1546_053:0384c20": "形來者。化作狸&#x732B;像。狸&#x732B;形來者。化作狗犬",
    "T28n1546_053:0384c21": "像。狗犬形來者。化作豹像。豹形來者。化作",
    "T28n1546_053:0384c22": "虎像虎形來者。化作師子像。師子形來者。化",
    "T28n1546_053:0384c23": "作刀劍。火焰者作雨。雨者作蓋。自化其身。在",
    "T28n1546_053:0384c24": "琉璃宮內以用障身。不障其眼。亦化此大地。",
    "T28n1546_053:0384c25": "可令出聲。化作如是相對法已。復作是念。我",
    "T28n1546_053:0384c26": "不曾為行道之人作留難耶。便起念前世智。",
    "T28n1546_053:0384c27": "見過去百千萬世。不曾為行道之人而作留",
    "T28n1546_053:0384c28": "難。乃以種種行道之具。而饒益之。復作是",
    "T28n1546_053:0384c29": "念我作何善業。惡魔作何善業。見於惡魔作",
    "T28n1546_053:0385a01": "一大無限施會如魔所作會。我復倍是百千",
    "T28n1546_053:0385a02": "萬數。惡魔布施福業。尚不如我。何況持戒修",
    "T28n1546_053:0385a03": "定福業。",
    "T28n1546_053:0385a04": "[0385a04] 爾時菩薩。以福德力故。端正而坐。是時惡魔。",
    "T28n1546_053:0385a05": "將三十六億魔軍。皆作種種惡貌形色。詣菩",
    "T28n1546_053:0385a06": "提樹下。爾時菩薩語惡魔言。汝作一無限施",
    "T28n1546_053:0385a07": "會。如汝所作無限施會。我復倍汝百千萬數。",
    "T28n1546_053:0385a08": "魔語菩薩。我之施會。以汝為證。誰證汝耶。爾",
    "T28n1546_053:0385a09": "時菩薩。即以相好莊嚴之手。按地出大音聲。",
    "T28n1546_053:0385a10": "魔軍聞聲。尋即破壞。是時菩薩。以業報天眼。",
    "T28n1546_053:0385a11": "見一由旬色。不聞其聲。便起天耳通。一由旬",
    "T28n1546_053:0385a12": "外。雖聞其聲。不見其色。次起天眼通。雖見",
    "T28n1546_053:0385a13": "色聞聲。不知其心為何所念。次起他心智通。",
    "T28n1546_053:0385a14": "知帝釋眷屬心生歡喜。魔王眷屬。心生愁惱。",
    "T28n1546_053:0385a15": "爾時菩薩。復作是念。惡魔為以何事。發是",
    "T28n1546_053:0385a16": "惡心。皆因五欲具。貪著五欲。皆由煩惱。以是",
    "T28n1546_053:0385a17": "事故。便起漏盡通。故作是說。欲次第降魔故。",
    "T28n1546_053:0385a18": "初中後夜。起通明現在前。",
    "T28n1546_053:0385a19": "[0385a19] 若見苦時先得何等不壞淨。見集滅道時。先",
    "T28n1546_053:0385a20": "得何等不壞淨。問曰。何故作此論。答曰。或有",
    "T28n1546_053:0385a21": "說。一時見諦。無次第見諦。如毘婆闍婆提。問",
    "T28n1546_053:0385a22": "曰。彼何故作如是說耶。答曰。彼依佛經。佛經",
    "T28n1546_053:0385a23": "說若於苦無疑。亦於集滅道無疑。若說於苦",
    "T28n1546_053:0385a24": "無疑亦於集滅道無疑者。豈非一時見諦非",
    "T28n1546_053:0385a25": "次第耶。為止如是說者意亦明次第見諦。若",
    "T28n1546_053:0385a26": "一時見諦非次第者。則違佛經。如說須達多",
    "T28n1546_053:0385a27": "居士。往詣佛所。作如是問。世尊為一時見諦。",
    "T28n1546_053:0385a28": "為次第見諦耶。佛告居士。次第見諦。非一時",
    "T28n1546_053:0385a29": "見諦。譬如登四桄梯法。問曰。若次第見諦非",
    "T28n1546_053:0385b01": "一時者。毘婆闍婆提所引經云何通耶。答曰。",
    "T28n1546_053:0385b02": "彼經文應如是說。若於道無疑。亦於苦集",
    "T28n1546_053:0385b03": "滅無疑應作是說。而不說者。有何意耶。答曰。",
    "T28n1546_053:0385b04": "佛說得果人。若一人得果。於四諦無疑。復",
    "T28n1546_053:0385b05": "次此經說不行疑人。若人見苦。畢竟不行於",
    "T28n1546_053:0385b06": "疑。故作是說。尊者佛陀提婆。作如是說。行者",
    "T28n1546_053:0385b07": "始入見道。義名於一切處信。問曰。彼尊者說",
    "T28n1546_053:0385b08": "次第見諦。不說一時見諦。何故作是說耶。答",
    "T28n1546_053:0385b09": "曰。應解彼所說。以彼作是說。行者在苦法忍",
    "T28n1546_053:0385b10": "時。更無住時。必得一切信。如持泥器於三重",
    "T28n1546_053:0385b11": "屋上投之於地。未至之頃。義已名破。彼亦如",
    "T28n1546_053:0385b12": "是。是故欲止他義。欲顯己義。亦欲說法相。相",
    "T28n1546_053:0385b13": "應義故。而作此論。",
    "T28n1546_053:0385b14": "[0385b14] 佛身中無學法。是名佛緣彼無漏信。名於佛",
    "T28n1546_053:0385b15": "不壞信。辟支佛身中所有三根。菩薩身中所",
    "T28n1546_053:0385b16": "有二根三諦名法。若緣彼無漏信。名於法不",
    "T28n1546_053:0385b17": "壞信。聲聞身中所有學法無學法。若緣彼無",
    "T28n1546_053:0385b18": "漏信。是名於僧不壞信。無漏戒是聖所愛戒。",
    "T28n1546_053:0385b19": "若見苦時。先得何等信。答曰。得法即於苦法。",
    "T28n1546_053:0385b20": "尊者瞿沙說曰。信過患法於苦諦。信功德法",
    "T28n1546_053:0385b21": "於滅諦。若見集時。先得何等信。答曰。得法",
    "T28n1546_053:0385b22": "即於集法。尊者瞿沙說曰。見過患法於集諦。",
    "T28n1546_053:0385b23": "見功德法於滅諦。若見滅時。先得何等信。答",
    "T28n1546_053:0385b24": "曰。得法即於滅法。問曰。行者見三諦時。得二",
    "T28n1546_053:0385b25": "種不壞淨。謂信及戒。何故但說信不說戒耶。",
    "T28n1546_053:0385b26": "答曰。應說而不說者。當知此說有餘。復次此",
    "T28n1546_053:0385b27": "中不問有得幾不壞淨。但問有得緣何不壞",
    "T28n1546_053:0385b28": "淨戒。是無緣法故。是以不說。若見道時。先得",
    "T28n1546_053:0385b29": "何等信。答曰。得於佛法僧不壞信。外國法師。",
    "T28n1546_053:0385c01": "作如是說。見道諦三剎那頃。信根現在前時。",
    "T28n1546_053:0385c02": "取其相應迴轉法。有四不壞淨。彼信若緣佛",
    "T28n1546_053:0385c03": "身中無學法。是名於佛不壞信。若緣辟支佛",
    "T28n1546_053:0385c04": "身中三根菩薩二根。名於法不壞信。若緣聲",
    "T28n1546_053:0385c05": "聞身中學無學法。是名於僧不壞信。取其迴",
    "T28n1546_053:0385c06": "轉戒。名聖所愛戒。不應如外國法師所說。罽",
    "T28n1546_053:0385c07": "賓沙門。作如是說。彼信總緣於法。無所分別。",
    "T28n1546_053:0385c08": "名於法不壞信。但信現在前時。未來則有無",
    "T28n1546_053:0385c09": "量信修未來修信。或有緣佛無學法者。是名",
    "T28n1546_053:0385c10": "不共。緣於佛不壞信。或有緣辟支佛三根菩",
    "T28n1546_053:0385c11": "薩二根者。是名不共。緣於法不壞信。或有緣",
    "T28n1546_053:0385c12": "聲聞身中學無學法者。是名不共。緣於僧不",
    "T28n1546_053:0385c13": "壞信。或有緣佛身中無學法辟支佛身中三",
    "T28n1546_053:0385c14": "根菩薩身中二根。或有緣佛身中無學法聲",
    "T28n1546_053:0385c15": "聞身中學無學法。或有緣辟支佛身中三根",
    "T28n1546_053:0385c16": "菩薩身中二根聲聞身中學無學法。或有緣",
    "T28n1546_053:0385c17": "佛身中無學法辟支佛身中三根菩薩身中二",
    "T28n1546_053:0385c18": "根聲聞身中學無學法。如是等盡是共緣於",
    "T28n1546_053:0385c19": "法不壞信。亦得迴轉聖所愛戒。如見道諦時",
    "T28n1546_053:0385c20": "三剎那頃。道比智亦如是。異者行人爾時見",
    "T28n1546_053:0385c21": "道諦三心頃。不得修緣前三諦信。是時頃修。",
    "T28n1546_053:0385c22": "問曰。如滅道體是淨處是淨處。見時得不壞",
    "T28n1546_053:0385c23": "淨可爾。苦集諦體非是淨。非是淨處。所以者",
    "T28n1546_053:0385c24": "何。是煩惱惡行邪見顛倒法。云何見時得不",
    "T28n1546_053:0385c25": "壞淨耶。答曰。以二事故。得不壞淨。一是可信。",
    "T28n1546_053:0385c26": "二是可求。於滅道諦。得不壞淨。有二事。以是",
    "T28n1546_053:0385c27": "可信。亦是可求。於苦集諦。得不壞淨。唯有一",
    "T28n1546_053:0385c28": "事。是可信非是可求。尊者瞿沙說曰。若為苦",
    "T28n1546_053:0385c29": "集所逼。則見滅道是勝。如人為風暴所逼。",
    "T28n1546_053:0386a01": "則見室宅為勝妙。彼亦如是。堅信人於堅信",
    "T28n1546_053:0386a02": "道。以二事故。得不壞淨。一是可信。二是可",
    "T28n1546_053:0386a03": "求。於堅法道。亦有二事。堅法人於堅法道。亦",
    "T28n1546_053:0386a04": "以二事。一是可信。二是可求。於堅信道。唯是",
    "T28n1546_053:0386a05": "可信。非是可求。信解脫道。見到道。時解脫",
    "T28n1546_053:0386a06": "道。非時解脫道。聲聞道。辟支佛道。佛道。隨",
    "T28n1546_053:0386a07": "相而說。問曰。若信舍利弗身中無學法。為是",
    "T28n1546_053:0386a08": "於法不壞信。為是於僧不壞信。若是法者。彼",
    "T28n1546_053:0386a09": "緣聲聞身中無學法。若是僧者。舍利弗一人",
    "T28n1546_053:0386a10": "非僧。答曰。應說是僧。問曰。若然者一人云何",
    "T28n1546_053:0386a11": "是僧。答曰。若以法而言是僧。若以人而言非",
    "T28n1546_053:0386a12": "僧。",
    "T28n1546_053:0386a13": "[0386a13] 若依未至禪。得未曾得。於佛不壞淨現在前",
    "T28n1546_053:0386a14": "時。現在二謂於佛及戒。未來四若起曾得者",
    "T28n1546_053:0386a15": "現在前。現在二未來無。乃至依第四禪說亦",
    "T28n1546_053:0386a16": "如是。若依無色定。得未曾得。於佛不壞淨現",
    "T28n1546_053:0386a17": "在前時。現在一謂信佛。未來四若起曾得者",
    "T28n1546_053:0386a18": "現在前。現在一未來無。",
    "T28n1546_053:0386a19": "[0386a19] 問曰。云何立不壞淨。為以自體。為以所緣。若",
    "T28n1546_053:0386a20": "以自體者。應有二種。謂信及戒。若以所緣者。",
    "T28n1546_053:0386a21": "應有三種。謂佛法僧。所以者何。戒無所緣",
    "T28n1546_053:0386a22": "故。答曰。應作是說。以自體亦以所緣。自體",
    "T28n1546_053:0386a23": "者是戒。所緣者是信。如自體所緣。自體三寶。",
    "T28n1546_053:0386a24": "自體三歸。說亦如是。此是不壞淨體性。乃至",
    "T28n1546_053:0386a25": "廣說。已說體性。所以今當說。何故名不壞。",
    "T28n1546_053:0386a26": "不壞淨是何義。答曰。種種觀解種種籌量得",
    "T28n1546_053:0386a27": "故名不壞淨。復次不可破故名不壞淨。若沙",
    "T28n1546_053:0386a28": "門婆羅門。若天若魔若梵。及餘世間。無有能",
    "T28n1546_053:0386a29": "如法破者。故名不壞淨。復次此信不可斷。故",
    "T28n1546_053:0386b01": "名不壞淨。無有沙門婆羅門能如法斷者。廣",
    "T28n1546_053:0386b02": "說如上。尊者瞿沙說曰。若於佛法。不種種",
    "T28n1546_053:0386b03": "觀解。不種種籌量。猶如水上不繫之船。輕躁",
    "T28n1546_053:0386b04": "易壞。與上相違。則不輕躁易壞。故名不壞淨。",
    "T28n1546_053:0386b05": "問曰。世尊何故先說於佛不壞淨。乃至後說",
    "T28n1546_053:0386b06": "戒不壞淨耶。答曰。若作是說。則文義隨順。說",
    "T28n1546_053:0386b07": "者則易。受者易解。復次佛喻如醫。法喻無",
    "T28n1546_053:0386b08": "病。僧喻瞻病人。戒喻良藥。復次佛能說法故",
    "T28n1546_053:0386b09": "在初。佛為說何法。所以次信。法為誰說。法為",
    "T28n1546_053:0386b10": "僧說。所以次信僧。為以何事故名僧。以戒故",
    "T28n1546_053:0386b11": "名僧。所以次戒。復次能示眾生道故先信佛。",
    "T28n1546_053:0386b12": "能到涅槃城故次信法。猶如善伴故次信僧。",
    "T28n1546_053:0386b13": "如資糧故次戒。復次信佛如船師。信法如彼",
    "T28n1546_053:0386b14": "岸。信僧如同載者。信戒如船。",
    "T28n1546_053:0386b15": "[0386b15] 佛經說此聖所愛戒。不破不穿。不雜穢惡。智",
    "T28n1546_053:0386b16": "者所稱譽。問曰。聖所愛戒。何故名不破不穿",
    "T28n1546_053:0386b17": "不雜穢惡。廣說如雜揵度。◎"
}