{
    "T48n2025_005:1136c11": "勅修百丈清規卷第五",
    "T48n2025_005:1136c13": "大智壽聖禪寺住持臣僧",
    "T48n2025_005:1136c14": "德煇奉　勅重編",
    "T48n2025_005:1136c15": "大龍翔集慶寺住持臣僧",
    "T48n2025_005:1136c16": "大訴奉　勅校正",
    "T48n2025_005:1136c17": "◎沙彌得度",
    "T48n2025_005:1136c18": "凡行者初受度牒。以柈袱托呈本師兩序各",
    "T48n2025_005:1136c19": "處。插香禮三拜。選日設旛剃頭(按律。選處設座。令於露地",
    "T48n2025_005:1136c20": "香水洒之。周匝七尺四角懸旛。今時多大殿須向佛。或相對設座。若法堂中須設像花香燭如儀。今僧堂中為",
    "T48n2025_005:1136c21": "眾多便床坐也)先稟維那和會。戒師并作梵闍梨。引",
    "T48n2025_005:1136c22": "請闍梨。選日既定。則隔宿剃頭。頂心留髮(名曰",
    "T48n2025_005:1136c23": "周羅。梵語周羅。此云小結也)設戒師座几。與住持分手。几",
    "T48n2025_005:1136c24": "上安香燭手爐戒尺。設作梵闍梨座几于聖",
    "T48n2025_005:1136c25": "僧右。與戒師對。几上安磬。聖僧案前置袈裟",
    "T48n2025_005:1136c26": "直裰度牒於上。自行堂鳴鈸引剃頭人出。土",
    "T48n2025_005:1136c27": "地堂祖堂佛殿各處。炷香禮三拜。序立僧堂",
    "T48n2025_005:1136c28": "前。鳴鍾集眾。頭首住持俱入堂訖。戒師二闍",
    "T48n2025_005:1136c29": "梨始入堂。大展三拜。各歸位。大眾齊坐定。引",
    "T48n2025_005:1137a01": "請闍梨至戒師前。大展三拜。胡跪合掌。戒師",
    "T48n2025_005:1137a02": "問云(僧集否)答云(已集)問云(和合否)答云(和合)　戒師云(僧今和合",
    "T48n2025_005:1137a03": "何所作為)答云(為行者剃頭受戒)戒師云(可爾)引請收坐具。起鳴",
    "T48n2025_005:1137a04": "手磬。引剃頭人入堂。聖僧前三拜。次戒師前",
    "T48n2025_005:1137a05": "三拜了就跪。作梵闍梨鳴大磬。作梵云(神仙五通",
    "T48n2025_005:1137a06": "人。作者於呪術。為彼慚愧者。攝諸不慚愧。如來立禁戒。半月半月說。以說戒利益。稽首禮諸佛)云何",
    "T48n2025_005:1137a07": "梵(云何於此經。究竟到彼岸。願佛開微密。廣為眾生說)作梵訖。復白云。為",
    "T48n2025_005:1137a08": "剃頭受戒者說。戒師起座大眾俱立。戒師秉",
    "T48n2025_005:1137a09": "爐白云。戒香定香慧香解脫香解脫知見香。",
    "T48n2025_005:1137a10": "光明雲臺遍法界。供養十方無量佛。十方無",
    "T48n2025_005:1137a11": "量法。十方無量僧。見聞普熏證寂滅。一切",
    "T48n2025_005:1137a12": "眾生亦如是。即將今晨剃頭受戒開啟功德。",
    "T48n2025_005:1137a13": "先願。",
    "T48n2025_005:1137a14": "皇帝萬歲臣統千秋。天下太平法輪常轉。伽",
    "T48n2025_005:1137a15": "藍土地增益威光。護法護人無諸難事。十方",
    "T48n2025_005:1137a16": "施主福慧莊嚴。合道場人身心安樂。師長父",
    "T48n2025_005:1137a17": "母道業超隆。剃頭沙彌修行無障。三途八難",
    "T48n2025_005:1137a18": "咸脫苦輪。九有四生俱登覺岸。仰憑大眾念",
    "T48n2025_005:1137a19": "(清淨法身毘盧遮那佛云云。十號畢)大眾復坐。引請秉爐。教沙彌",
    "T48n2025_005:1137a20": "云(請師言句汝合自陳。汝若不能隨我聲道。凡稱某甲處。當稱自己名)復唱念云。大",
    "T48n2025_005:1137a21": "德一心念　我某甲　今請大德　為剃頭受",
    "T48n2025_005:1137a22": "戒阿闍梨　願大德　為我作剃頭受戒阿闍",
    "T48n2025_005:1137a23": "梨　我依大德故　得剃頭受戒　慈愍故",
    "T48n2025_005:1137a24": "　剃頭人禮一拜。再稱慈愍故禮二拜。三稱慈",
    "T48n2025_005:1137a25": "愍故禮三拜。就胡跪合掌。戒師云。善男子。沙",
    "T48n2025_005:1137a26": "彌(應喏)　戒師云。心源湛寂法海淵深。迷之者",
    "T48n2025_005:1137a27": "永劫沈淪。悟之者當處解脫。欲傳妙道無越",
    "T48n2025_005:1137a28": "出家。放曠喻如虛空。清淨同於皎月。修行緣",
    "T48n2025_005:1137a29": "具道果非遙。始從剋念之功。畢證無為之地。",
    "T48n2025_005:1137b01": "所以大覺世尊捨金輪之寶位。子夜踰城。脫",
    "T48n2025_005:1137b02": "珍御之龍衣。青山斷髮。容鵲巢於頂上。掛蛛",
    "T48n2025_005:1137b03": "網於眉間。修寂滅而證真常。斷塵勞而成正",
    "T48n2025_005:1137b04": "覺。三世諸佛不說在家成道。歷代祖師阿誰",
    "T48n2025_005:1137b05": "行染度人。所以佛佛授手。祖祖相傳。不染世",
    "T48n2025_005:1137b06": "緣方成法器。故得天魔拱手外道歸心。上酬",
    "T48n2025_005:1137b07": "四重之恩。下濟群生之苦。所以云。流轉三界",
    "T48n2025_005:1137b08": "中。恩愛不能捨。棄恩入無為。真是報恩者。出",
    "T48n2025_005:1137b09": "家之後禮越常情。不拜君王不拜父母。汝今",
    "T48n2025_005:1137b10": "可離此座。想念國王水上之恩。父母生成之",
    "T48n2025_005:1137b11": "德。專精拜辭後不拜也。沙彌就禮一拜引請。",
    "T48n2025_005:1137b12": "鳴手磬引出堂外。望北三拜謝恩。復三拜謝",
    "T48n2025_005:1137b13": "父母恩。即更僧衣。引入聖僧前三拜。轉戒師",
    "T48n2025_005:1137b14": "前一拜。胡跪合掌。戒師用淨瓶灌頂。以指滴",
    "T48n2025_005:1137b15": "水於頂上。勢刀剃頭。仍舉偈。眾同誦云(善哉大丈",
    "T48n2025_005:1137b16": "夫。能了世無常。棄俗趣泥洹。希有難思議)三誦訖。沙彌退禮一拜。引",
    "T48n2025_005:1137b17": "請領沙彌。至本師前。胡跪合掌。本師執刀云",
    "T48n2025_005:1137b18": "(最後一結謂之周羅。唯師一人乃能斷之。我今為汝除去。汝今許否)答云(可爾)有垂示法",
    "T48n2025_005:1137b19": "語。仍舉落髮偈云(毀形守志節。割愛辭所親。出家弘聖道。誓度一切人)三舉",
    "T48n2025_005:1137b20": "大眾同聲和。沙彌就禮三拜。仍胡跪合掌。本",
    "T48n2025_005:1137b21": "師持袈裟。亦有垂示法語。付袈裟置沙彌頂",
    "T48n2025_005:1137b22": "上。復舉偈云(大哉解脫服。無相福田衣。披奉如來戒。廣度諸眾生)三舉眾亦",
    "T48n2025_005:1137b23": "同聲和畢。沙彌披袈裟。禮本師三拜。禮聖僧",
    "T48n2025_005:1137b24": "三拜。禮戒師三拜。胡跪合掌。戒師云。善男子。",
    "T48n2025_005:1137b25": "法如大海漸入漸深。汝既出家當先受三歸",
    "T48n2025_005:1137b26": "五戒。方得近事大僧。次受沙彌十戒。乃可同",
    "T48n2025_005:1137b27": "僧利養。事在專誠。不得慢易。我今為汝召請",
    "T48n2025_005:1137b28": "三寶。證明佛事。秉爐云　一心奉請　無邊",
    "T48n2025_005:1137b29": "佛寶　海藏經文十地三賢　五果四向　同",
    "T48n2025_005:1137c01": "垂感降　共作證明　三請訖。乃云。善男子。",
    "T48n2025_005:1137c02": "欲求歸戒。先當懺滌愆瑕。如人浣衣然後加",
    "T48n2025_005:1137c03": "色。汝今至誠隨我懺悔。舉云(我昔所造諸惡業。皆由無始貪嗔癡。",
    "T48n2025_005:1137c04": "從身口意之所生。一切我今皆懺悔)三舉眾三和沙彌三拜。胡跪",
    "T48n2025_005:1137c05": "合掌。戒師云。善男子。法既淨治身口意業今",
    "T48n2025_005:1137c06": "當歸依佛法僧寶。乃舉唱云　歸依佛　歸",
    "T48n2025_005:1137c07": "依法　歸依僧　歸依佛無上尊　歸依法離",
    "T48n2025_005:1137c08": "欲尊　歸依僧眾中尊　歸依佛竟　歸依法",
    "T48n2025_005:1137c09": "竟　歸依僧竟　如來至真等正覺　是我大",
    "T48n2025_005:1137c10": "師　我今歸依　從今以往　稱佛為師　更",
    "T48n2025_005:1137c11": "不歸依邪魔外道　慈愍故。沙彌隨聲念。眾",
    "T48n2025_005:1137c12": "皆和(自歸依佛起至慈愍故。通誦三遍。如慈愍故。次則再疊之。三則三疊之)每誦一遍",
    "T48n2025_005:1137c13": "沙彌隨禮一拜。二遍二拜。三遍三拜。就胡跪",
    "T48n2025_005:1137c14": "合掌。戒師云。善男子。汝既捨邪歸正。戒已周",
    "T48n2025_005:1137c15": "圓。若欲識相護持應受五戒。",
    "T48n2025_005:1137c16": "不殺生",
    "T48n2025_005:1137c17": "不偷盜",
    "T48n2025_005:1137c18": "盡形壽　不婬欲　是五戒相。汝能持不。答",
    "T48n2025_005:1137c19": "云。能持。",
    "T48n2025_005:1137c20": "不妄語",
    "T48n2025_005:1137c21": "不飲酒",
    "T48n2025_005:1137c22": "上來五支淨戒一一不得犯。汝能持不。答云。",
    "T48n2025_005:1137c23": "能持。是事如是持。沙彌三拜胡跪合掌。戒師",
    "T48n2025_005:1137c24": "云。善男子。五戒為入道之初因。出三途之元",
    "T48n2025_005:1137c25": "首。次受沙彌十戒。形備法儀。此稱勤策。依師",
    "T48n2025_005:1137c26": "而住。受利同僧。是為應法沙彌。應當頂受。",
    "T48n2025_005:1137c27": "不殺生",
    "T48n2025_005:1137c28": "不偷盜",
    "T48n2025_005:1137c29": "不婬欲",
    "T48n2025_005:1138a01": "不妄語",
    "T48n2025_005:1138a02": "不飲酒",
    "T48n2025_005:1138a03": "盡　壽　　　是沙彌戒相。汝能持不。答",
    "T48n2025_005:1138a04": "云。能持。",
    "T48n2025_005:1138a05": "不坐臥高廣大床",
    "T48n2025_005:1138a06": "不花鬘瓔珞香油塗身",
    "T48n2025_005:1138a07": "不歌舞作倡故往觀聽",
    "T48n2025_005:1138a08": "不捉金銀錢寶",
    "T48n2025_005:1138a09": "不非時食",
    "T48n2025_005:1138a10": "上來十支淨戒一一不得犯。汝能持不。答云。",
    "T48n2025_005:1138a11": "能持。是事如是持。沙彌三拜胡跪合掌。善男",
    "T48n2025_005:1138a12": "子。汝今受戒之後當須頂戴奉持。不得違犯",
    "T48n2025_005:1138a13": "所持戒律。供養三寶勤種福田。於和尚阿闍",
    "T48n2025_005:1138a14": "梨。一如法教於上中下座。心常恭敬精進行",
    "T48n2025_005:1138a15": "道。報父母恩。衣取蔽形不以文彩。食取支命",
    "T48n2025_005:1138a16": "不得嗜味。花香脂粉無以近身。好色邪聲一",
    "T48n2025_005:1138a17": "無視聽。徐言持正。勿宣人短。倘有爭者兩說",
    "T48n2025_005:1138a18": "和合。男女有別草木無傷。非賢不友非聖不",
    "T48n2025_005:1138a19": "宗。法服應器常與人俱。非時不食非法不言。",
    "T48n2025_005:1138a20": "精勤思義溫故知新。坐則禪思起則諷誦。閉",
    "T48n2025_005:1138a21": "三惡道開涅槃門。於比丘法中增長正業菩",
    "T48n2025_005:1138a22": "提心而不退。般若智以長明。廣化眾生祈成",
    "T48n2025_005:1138a23": "正覺。用心如此。真佛弟子。沙彌禮三拜胡跪",
    "T48n2025_005:1138a24": "合掌。戒師起身秉爐。回向云。上來剃頭受戒",
    "T48n2025_005:1138a25": "功德。奉祝護法天龍伽藍真宰。各展威靈安",
    "T48n2025_005:1138a26": "僧護法。堂頭和尚。常為苦海之津梁。執事高",
    "T48n2025_005:1138a27": "人。永作法門之柱石。合堂清眾。同乘般若之",
    "T48n2025_005:1138a28": "舟。剃頭沙彌。共至菩提之岸。四恩總報三有",
    "T48n2025_005:1138a29": "齊資。法界有情同圓種智。十方三世一切諸",
    "T48n2025_005:1138b01": "佛諸尊菩薩摩訶薩摩訶般若波羅蜜。戒師",
    "T48n2025_005:1138b02": "仍就坐。作梵闍梨鳴磬云。處世界如虛空。如",
    "T48n2025_005:1138b03": "蓮花不著水。心清淨超於彼。稽首禮無上尊。",
    "T48n2025_005:1138b04": "佛　得菩提　道心常不退",
    "T48n2025_005:1138b05": "歸依法　薩般若　得大總持門",
    "T48n2025_005:1138b06": "僧　息諍論　同入和合海",
    "T48n2025_005:1138b07": "上來剃頭受戒功德無限殊勝良因。散周沙",
    "T48n2025_005:1138b08": "界和南聖眾。",
    "T48n2025_005:1138b09": "引請闍梨候作梵闍梨舉處世界如虛空時。",
    "T48n2025_005:1138b10": "即鳴手磬。引沙彌禮戒師三拜。轉身禮聖僧",
    "T48n2025_005:1138b11": "三拜畢問訊。出堂外下手立。戒師二闍梨聖",
    "T48n2025_005:1138b12": "僧前。大展三拜而出。堂司行者鳴堂前鍾三",
    "T48n2025_005:1138b13": "下。住持出堂。大眾下床。首座領眾。隨詣方",
    "T48n2025_005:1138b14": "丈禮賀。如眾多住持當就法堂上受賀。客頭",
    "T48n2025_005:1138b15": "行者仍預排列香燭爐瓶罘罳椅子。伺候先",
    "T48n2025_005:1138b16": "戒師二闍梨行禮。初展云(蒙差授戒勉強祇承。人事荒疎有淹尊重。下情不勝",
    "T48n2025_005:1138b17": "惶恐之至)住持答云(沙彌剃頭有勞神用)再展敘寒溫畢。觸禮三",
    "T48n2025_005:1138b18": "拜。住持答一拜。次首座大眾進前插香。或展",
    "T48n2025_005:1138b19": "或觸禮。或免。次侍者小師插香。大展三拜。不",
    "T48n2025_005:1138b20": "收坐具。進云(沙彌得度舉眾同歡仰對尊嚴。下情不勝欣躍之至)又三拜進",
    "T48n2025_005:1138b21": "敘寒溫退三拜。收坐具次沙彌插香。大展三",
    "T48n2025_005:1138b22": "拜。不收坐具。進云(某等叨圓頂相幸掛田衣。不受塵勞永離愛網。下情不勝欣感",
    "T48n2025_005:1138b23": "之至)又三拜進云(即日時令謹時恭惟。堂頭本師大和尚尊候起居多福)退三拜",
    "T48n2025_005:1138b24": "收坐具。住持巡寮報禮。沙彌一一詣寮禮謝。",
    "T48n2025_005:1138b25": "秖就沙彌寮安下。俟他時登壇受戒。謝戒詞",
    "T48n2025_005:1138b26": "云(某等獲登戒品。濫廁僧倫。仰荷庇庥。特此拜謝)答云(宿承佛記。僧戒圓成。堅忍受持。力扶宗教)。",
    "T48n2025_005:1138b27": "新戒參堂",
    "T48n2025_005:1138b28": "得度受沙彌戒已。覆住持。於何日參堂。次稟",
    "T48n2025_005:1138b29": "首座維那。至期早粥遍食椎後。新戒參頭領",
    "T48n2025_005:1138c01": "眾入堂。聖僧前列問訊插香。大展三拜。不收",
    "T48n2025_005:1138c02": "坐具進云(某等獲廁僧倫攀附清眾此日參堂。下情不勝戰汗之至)又三拜進云",
    "T48n2025_005:1138c03": "(即日時令謹時恭惟。堂頭本師大和尚。首座尊眾大禪師。尊候起居多福)退三拜收坐具。",
    "T48n2025_005:1138c04": "轉身住持前列問訊。從首座板。起巡堂至外",
    "T48n2025_005:1138c05": "堂。復歸內堂中間。問訊而出。然後歸堂。插單",
    "T48n2025_005:1138c06": "隨眾禪誦。",
    "T48n2025_005:1138c07": "登壇受戒",
    "T48n2025_005:1138c08": "三世諸佛皆曰出家成道。歷代祖師傳佛心",
    "T48n2025_005:1138c09": "印盡是沙門。蓋以嚴淨毘尼。方能弘範三界。",
    "T48n2025_005:1138c10": "然則參禪問道戒律為先。若不離過防非。何",
    "T48n2025_005:1138c11": "以成佛作祖。受戒之法應備三衣鉢具并新",
    "T48n2025_005:1138c12": "淨衣物。如無新者浣染令淨。入壇受戒一心",
    "T48n2025_005:1138c13": "專注。慎勿異緣像佛形儀。具佛戒律。得佛受",
    "T48n2025_005:1138c14": "用。此非小事豈可輕心。若徣借衣鉢雖登壇",
    "T48n2025_005:1138c15": "受戒。並不得戒若不曾受。一生為無戒之人。",
    "T48n2025_005:1138c16": "濫廁空門虛消信施。既受聲聞戒。應受菩薩",
    "T48n2025_005:1138c17": "戒。此入法之漸也。",
    "T48n2025_005:1138c18": "護戒",
    "T48n2025_005:1138c19": "受戒之後常應守護。寧有法死不無法生。如",
    "T48n2025_005:1138c20": "小乘四分律云。四波羅夷。十三僧伽婆尸沙。",
    "T48n2025_005:1138c21": "二不定。三十尼薩耆。九十波逸提。四波羅提",
    "T48n2025_005:1138c22": "提舍尼。一百眾學。七滅諍。大乘梵網經十重",
    "T48n2025_005:1138c23": "四十八輕。並須讀誦通利善知持犯開遮。但",
    "T48n2025_005:1138c24": "依金口聖言。莫擅隨於庸輩。如不應食(謂酒葷腥",
    "T48n2025_005:1138c25": "也。葱韭蒜薤園荽曰葷。諸肉味曰腥。並不應食)不非時食(如非粥飯二時皆非時食)並宜",
    "T48n2025_005:1138c26": "服禁。財色之禍甚於毒蛇。尤當遠離。慈念眾",
    "T48n2025_005:1138c27": "生猶如赤子。語言真實心口相應。讀誦大乘",
    "T48n2025_005:1138c28": "資發行願尸羅清淨佛法現前。皮之不存毛",
    "T48n2025_005:1138c29": "將安付。故經云。精進持淨戒。猶如護明珠。",
    "T48n2025_005:1139a01": "辦道具",
    "T48n2025_005:1139a02": "將入叢林。先辦道具。中阿含經云。所蓄物可",
    "T48n2025_005:1139a03": "資身者。即是增長善法之具。菩薩戒經云。資",
    "T48n2025_005:1139a04": "生順道之具。三衣蓋法衣有三也。一僧",
    "T48n2025_005:1139a05": "伽黎(即大衣也)二欝多羅僧(即七條也)三安陀會(即五條也。此是三衣",
    "T48n2025_005:1139a06": "也。若呼七條偏衫裙為三衣者非也)又三品大衣(上品二十五條。二十三條。二十一條。中品十",
    "T48n2025_005:1139a07": "九條。十七條。十五條。下品十三條。十一條。九條)田衣緣起。僧祇律云。佛",
    "T48n2025_005:1139a08": "住帝釋石窟前。見稻田畦畔分明。語阿難云。",
    "T48n2025_005:1139a09": "過去諸佛衣相如是。從今依此作衣相。增輝",
    "T48n2025_005:1139a10": "記云。田畦貯水生長嘉苗。以養形命。法衣之",
    "T48n2025_005:1139a11": "田潤以四利之水。增其三善之苗。以養身法",
    "T48n2025_005:1139a12": "慧命也。坐具梵云尼師壇。此云隨坐衣。根",
    "T48n2025_005:1139a13": "本毘柰耶云。尼師但那唐言坐具。五分律云",
    "T48n2025_005:1139a14": "為護身護衣護僧床褥故。蓄坐具。僧祇云。律",
    "T48n2025_005:1139a15": "應量作長佛二磔手。廣一磔手半(佛一磔手長二尺四寸。此合",
    "T48n2025_005:1139a16": "長四尺八寸。廣三尺六寸)。",
    "T48n2025_005:1139a17": "偏衫古僧衣律制只有僧祇支(此云覆膊衣。亦名掩腋衣)",
    "T48n2025_005:1139a18": "此長覆左膊及右腋。蓋[月*親]三衣故。即天竺之",
    "T48n2025_005:1139a19": "儀也。竺道祖魏錄云。魏宮人見僧袒一肘不",
    "T48n2025_005:1139a20": "以為善。乃作偏袒。縫於僧祇支上相從。因名",
    "T48n2025_005:1139a21": "偏衫(今開脊接領者是。蓋魏遺制也)。",
    "T48n2025_005:1139a22": "裙西域記云。泥縛些羅(些桑箇切)唐言裙。諸律舊",
    "T48n2025_005:1139a23": "譯或云涅槃僧。或云泥洹僧。或譯為內衣。或",
    "T48n2025_005:1139a24": "云圌衣(圌音船。即貯米圓器。似圌而無蓋。取圓儀故云)。",
    "T48n2025_005:1139a25": "直裰相傳前輩見僧有偏衫而無裙。有裙",
    "T48n2025_005:1139a26": "而無偏衫。遂合二衣為直裰。然普化索木直",
    "T48n2025_005:1139a27": "裰。大陽傳革履布裰。古亦有矣。",
    "T48n2025_005:1139a28": "鉢梵云鉢多羅此云應量器。今略云鉢。又",
    "T48n2025_005:1139a29": "呼云鉢盂。即華梵兼名。佛本行集經云。北天",
    "T48n2025_005:1139b01": "竺有二商主。一名帝利富婆。二名跋利迦。奉",
    "T48n2025_005:1139b02": "世尊[麩夫+少]酪密揣。世尊思惟。往昔諸佛悉皆受",
    "T48n2025_005:1139b03": "持鉢器。我今當以何器受商主食。時四天王",
    "T48n2025_005:1139b04": "疾共持四金鉢奉上。世尊不受。以出家人不",
    "T48n2025_005:1139b05": "合蓄此。彼四天王更將四銀鉢。玻[王*梨]鉢。瑠璃",
    "T48n2025_005:1139b06": "鉢。赤珠鉢。瑪瑙鉢。[王*車]璖鉢奉上。悉皆不受。",
    "T48n2025_005:1139b07": "時北方毘沙門天王告三天王言。我念往昔。",
    "T48n2025_005:1139b08": "青色諸天將四石器來奉我等。可用受食。時",
    "T48n2025_005:1139b09": "別有一天子名毘盧遮那。白言。仁等慎勿於",
    "T48n2025_005:1139b10": "此石器受食。但供養如來。當有如來號釋迦",
    "T48n2025_005:1139b11": "牟尼出世。宜將此四石鉢奉彼如來。時四天",
    "T48n2025_005:1139b12": "王共將四石鉢奉佛。世尊念。四天王以信淨",
    "T48n2025_005:1139b13": "心奉我四鉢。若我於一人邊受。餘各有恨。我",
    "T48n2025_005:1139b14": "今總受四鉢。持作一鉢。次第相重安置左手",
    "T48n2025_005:1139b15": "右手按下。合成一鉢。外有四唇。而說偈言。我",
    "T48n2025_005:1139b16": "昔功德諸果滿。以發哀愍清淨心。是故今四",
    "T48n2025_005:1139b17": "大天王清淨牢固施我鉢。",
    "T48n2025_005:1139b18": "錫杖梵云隙棄羅。此云錫杖。錫杖經云。佛",
    "T48n2025_005:1139b19": "告比丘。應受持錫杖。過去未來現在諸佛皆",
    "T48n2025_005:1139b20": "執故。又名智杖。又名德杖。彰顯智行功德本",
    "T48n2025_005:1139b21": "故。迦葉白佛。何名錫杖。佛言。錫者。輕也。依",
    "T48n2025_005:1139b22": "倚是杖除煩惱出三界故。錫明也。得智明故。",
    "T48n2025_005:1139b23": "錫醒也。醒悟苦空三界結究故。錫疏也。謂持",
    "T48n2025_005:1139b24": "者與五欲疏斷故。二股六環是迦葉佛製。四",
    "T48n2025_005:1139b25": "股十二環是釋迦佛製。",
    "T48n2025_005:1139b26": "主杖十誦律云。佛聽蓄杖。其[矛*(替曰+貝)]用鐵為堅",
    "T48n2025_005:1139b27": "牢故。斯蓋行李之善助也。又毘奈耶云。佛聽",
    "T48n2025_005:1139b28": "蓄主丈。有二因緣。一為老瘦無力。二為病苦",
    "T48n2025_005:1139b29": "嬰身故。",
    "T48n2025_005:1139c01": "拂子律云。比丘患草蟲聽作拂子。僧祇云。",
    "T48n2025_005:1139c02": "佛聽作線拂列[疊*毛]拂芒拂樹皮拂。若描牛尾",
    "T48n2025_005:1139c03": "馬尾并金銀裝柄者。皆不可執。",
    "T48n2025_005:1139c04": "數珠牟尼曼陀羅經云。梵語鉢塞莫。梁云",
    "T48n2025_005:1139c05": "數珠。系念修業之具也。木槵子經云。昔有國",
    "T48n2025_005:1139c06": "王名波流黎。白佛言。我國邊小我常不安。法",
    "T48n2025_005:1139c07": "藏深廣不得遍行。願示法要。佛言。若欲滅煩",
    "T48n2025_005:1139c08": "惱。當貫木槵子一百八箇。常自隨身。志心稱",
    "T48n2025_005:1139c09": "南無佛陀。南無達摩南無僧伽名。乃過一子。",
    "T48n2025_005:1139c10": "如是漸次乃過至千萬。能滿二十萬遍。身心",
    "T48n2025_005:1139c11": "不亂。捨命得生炎摩天。若滿百萬遍當除百",
    "T48n2025_005:1139c12": "八結業。獲常樂果。王言。我當奉行。",
    "T48n2025_005:1139c13": "淨瓶梵語捃雉迦。此云瓶。常貯水隨身以",
    "T48n2025_005:1139c14": "用淨手。寄歸傳云。軍遲有二。若[茲/瓦]瓦者是淨",
    "T48n2025_005:1139c15": "用。若銅鐵者是觸用。",
    "T48n2025_005:1139c16": "濾水囊增輝記云。為器雖小其功甚大。為",
    "T48n2025_005:1139c17": "護生命故。中華僧鮮有受持。准律標示。根本",
    "T48n2025_005:1139c18": "百一羯磨云。水羅有五種。一方羅(用絹三尺或二尺。隨時",
    "T48n2025_005:1139c19": "大小。作絹須細密不透虫者。若用踈絹薄紗紵布者。無護生之意)二法瓶(陰陽瓶也)三軍遲",
    "T48n2025_005:1139c20": "(以絹繫口。以繩懸沈於水。待滿引出)四酌水羅。五衣角羅(言衣角者。非袈裟角",
    "T48n2025_005:1139c21": "也。但取密絹一方磔手。或繫瓶口。或安鉢盂中。濾水用也)慈覺大師賾公集經",
    "T48n2025_005:1139c22": "律凡三十一偈。文多不錄。末謂世云。濾羅難",
    "T48n2025_005:1139c23": "安多眾。宗賾崇寧元年於洪濟院厨前井邊。",
    "T48n2025_005:1139c24": "安大水檻。上近檻唇。別安小檻穿角傍出。下",
    "T48n2025_005:1139c25": "安濾羅。傾水之時全無迸溢。亦五大眾沾足。",
    "T48n2025_005:1139c26": "浴院後架倣此。僧行東司亦皆濾水。出家之",
    "T48n2025_005:1139c27": "本道也。後住長蘆。諸井濾水二十餘處。常住",
    "T48n2025_005:1139c28": "若不濾水。罪歸主執之人。普冀勉而行之。",
    "T48n2025_005:1139c29": "戒刀僧史略云。戒刀皆是道具。表斷一切",
    "T48n2025_005:1140a01": "惡故。",
    "T48n2025_005:1140a02": "裝包",
    "T48n2025_005:1140a03": "古者戴笠。笠內安經文茶具之類。衣被束前",
    "T48n2025_005:1140a04": "後包。插祠部筒戒刀。今則頂包裝包之法。用",
    "T48n2025_005:1140a05": "青布袱二條。先以一條收拾衣被之屬。仍用",
    "T48n2025_005:1140a06": "油單裹於外。復用一條重包於外。四角結定",
    "T48n2025_005:1140a07": "用小鎖鎖之。仍繫包鈎於上。度牒有袋懸胸",
    "T48n2025_005:1140a08": "前。袈裟以帕子縛定。入腰包繫於前。下裳鞋",
    "T48n2025_005:1140a09": "襪有袋繫於後。右手携主杖。途中雲水相逢。",
    "T48n2025_005:1140a10": "彼此叉手朝揖而過。如遊山到處將及門。下",
    "T48n2025_005:1140a11": "包捧入旦過。安歇處解包取鞋襪。濯足更衣。",
    "T48n2025_005:1140a12": "搭袈裟與知客相看。",
    "T48n2025_005:1140a13": "遊方參請",
    "T48n2025_005:1140a14": "稟辭師長。慕有道尊宿處。依棲求掛搭(准律云。比",
    "T48n2025_005:1140a15": "丘有法有食處應住。有法無食處亦應住。無法有食處不應住)古規首到客司相看。",
    "T48n2025_005:1140a16": "次往堂司掛搭。送單位經案定。然後到侍司",
    "T48n2025_005:1140a17": "通覆。詣方丈禮拜。今時遊方掛搭初到旦過。",
    "T48n2025_005:1140a18": "推熟於叢林能事者一人為參頭。領眾至客",
    "T48n2025_005:1140a19": "司具威儀。列門首右。白云(暫到相看)知客即接入。",
    "T48n2025_005:1140a20": "詞云(即日恭惟。知賓尊長禪師尊候起居多福。久欽此譽復奉瞻際。下情不勝感激之至)答云(山門",
    "T48n2025_005:1140a21": "多幸特荷遠臨)揖坐燒香喫茶略詢來歷。即起謝茶歸",
    "T48n2025_005:1140a22": "旦過。知客尋往回禮。參頭接入。普同問訊。知",
    "T48n2025_005:1140a23": "客詞云(移刻恭惟。諸位尊長禪師尊候起居多福適承降重特此拜謝。下情不勝感激之至)答云",
    "T48n2025_005:1140a24": "(禮合拜看何勤降重)參頭自送出門。若欲禮拜住持。則放",
    "T48n2025_005:1140a25": "參後詣侍司相看如前禮。起身稟云(某等特來禮拜和尚。敢",
    "T48n2025_005:1140a26": "勞侍者通覆)侍者揖再坐。詳詢來由。或鄉人法眷辦",
    "T48n2025_005:1140a27": "事分明。侍者云(且回安下處容某通覆)即上方丈咨覆。如",
    "T48n2025_005:1140a28": "允次早鍾鳴。侍者令客頭報相看。如未暇。侍",
    "T48n2025_005:1140a29": "者挑燈詣安下處報禮。善言安慰。相看之禮",
    "T48n2025_005:1140b01": "粥罷。參頭領眾。詣寢堂候住持出。侍者接入。",
    "T48n2025_005:1140b02": "參頭進前云(請和尚趺坐)轉身左手插香。退身同眾。",
    "T48n2025_005:1140b03": "初展云(某等久聞道風。此日獲奉尊顏。下情不勝喜躍之至)再展云(即日時令謹時恭惟。堂",
    "T48n2025_005:1140b04": "頭大和尚尊候起居多福)觸禮三拜。如入室弟子法眷則云",
    "T48n2025_005:1140b05": "(久承慈廕)別插香行禮就座。侍者燒香喫茶。住持問",
    "T48n2025_005:1140b06": "鄉里名諱及夏在何處。各須實答。不可多語。",
    "T48n2025_005:1140b07": "起身爐前謝云(重承降接特此拜謝)住持送出。參頭云(和尚尊重)",
    "T48n2025_005:1140b08": "隨至侍司致謝云(有煩神用特此拜謝)歸旦過外下手排立。",
    "T48n2025_005:1140b09": "候住持回。禮同問訊接入。詞云(移刻恭惟。堂頭大和尚尊候起",
    "T48n2025_005:1140b10": "居多福。某等適來分合禮拜過蒙降重。下情不勝感激之至)住持云(安下不便幸望款留)眾送",
    "T48n2025_005:1140b11": "出。參頭轉上手接侍者入。同眾問訊云(移刻恭惟。",
    "T48n2025_005:1140b12": "高侍禪師道體起居多福。禮合詣寮拜看返辱降重。下情不勝感激之至)侍者云(山門多幸特荷遠臨。報謝",
    "T48n2025_005:1140b13": "稽遲下情多愧)今遊方者多不入旦過。到處輒尋鄉曲",
    "T48n2025_005:1140b14": "頭首寮舍安泊。古禮漸至無聞。住持遇名勝",
    "T48n2025_005:1140b15": "相看。就送客位回禮。上座相看。就法堂下間。",
    "T48n2025_005:1140b16": "迎伺住持回禮。免煩降重。而五山大方則不",
    "T48n2025_005:1140b17": "回禮。半齋請點心。當晚特為湯披衣赴。住持",
    "T48n2025_005:1140b18": "接入。爐前通寒溫。就坐侍者燒香揖湯。湯罷",
    "T48n2025_005:1140b19": "起就爐前謝湯。須兩展三禮抽衣就坐藥石。",
    "T48n2025_005:1140b20": "如住持不暇。請頭首代相陪。時當自起燒香。",
    "T48n2025_005:1140b21": "住持自伴湯乃盡禮也。次日粥罷請茶。參頭",
    "T48n2025_005:1140b22": "領眾。排立寢堂前。候住持至。即趨前問訊云",
    "T48n2025_005:1140b23": "(經宿恭惟。堂頭和尚尊候起居多福。某等重承寵呼。下情不勝感激之至)入座侍者燒香",
    "T48n2025_005:1140b24": "喫茶。起至爐前兩展三禮謝茶。初展云(某等重承",
    "T48n2025_005:1140b25": "煎點特此拜謝。下情不勝感激之至)再展云(即日時令謹時恭惟。堂頭和尚尊候起居多福)退身",
    "T48n2025_005:1140b26": "觸禮三拜。住持送出兩三步。如求掛搭。參",
    "T48n2025_005:1140b27": "頭領眾回身。進住持前。稟云(某等生死事大無常迅速。久聞道風特",
    "T48n2025_005:1140b28": "來依附。伏望慈悲收錄)稟訖不伺允否。即普觸禮一拜云。",
    "T48n2025_005:1140b29": "(謝和尚掛搭)當先掛搭參頭。其餘不拘早晚。不擇處",
    "T48n2025_005:1140c01": "所。各知進退。伺候住持求住。方丈近事人",
    "T48n2025_005:1140c02": "母得呵禁。如允仍觸禮一拜。就求帖子。到侍",
    "T48n2025_005:1140c03": "司附名云(適奉方丈慈旨。令就上寮附名)侍者次第發榜頭下堂",
    "T48n2025_005:1140c04": "司維那令行者請新到。喫茶畢出。度牒上床",
    "T48n2025_005:1140c05": "歷(詳具大掛搭歸堂)候送歸堂。或有故出入。須守堂儀。",
    "T48n2025_005:1140c06": "半月方可請假。古云。請假遊山者常將半月",
    "T48n2025_005:1140c07": "期。過期重掛搭。依舊守堂儀。如迫師長父母",
    "T48n2025_005:1140c08": "疾病喪死者。不在此限。",
    "T48n2025_005:1140c09": "凡寢堂中必設參椅示尊師道也。新到相",
    "T48n2025_005:1140c10": "看。住持當居中位。令其插香展禮。側坐受",
    "T48n2025_005:1140c11": "茶於禮無損。今北方猶行之所。時新學沙",
    "T48n2025_005:1140c12": "彌才方入眾。便與大方宿德分坐抗禮視",
    "T48n2025_005:1140c13": "為故常。循習成弊。至於獵等犯分以啟外",
    "T48n2025_005:1140c14": "侮。師道蕩然。能尊師則尊法。尊法則叢林",
    "T48n2025_005:1140c15": "紀綱振矣。若西域諸師其徒奉之。猶君父",
    "T48n2025_005:1140c16": "之尊。惟恐不及可為法也。",
    "T48n2025_005:1140c17": "大相看",
    "T48n2025_005:1140c18": "大方多眾。又尊宿嚴重。無汎常數見之禮。新",
    "T48n2025_005:1140c19": "到須候人多。各預詣侍司。附名作一起相看。",
    "T48n2025_005:1140c20": "侍者稟定。或九月初或冬前年節。眾推辦事",
    "T48n2025_005:1140c21": "名勝。或熟於叢林者為參頭。至日領眾至寢",
    "T48n2025_005:1140c22": "堂排立。侍者請住持出。參頭進云(請和尚趺坐)住持",
    "T48n2025_005:1140c23": "垂語參頭下語已。退步同眾問訊。插香展禮。",
    "T48n2025_005:1140c24": "次謝侍者。次早赴方丈茶求掛搭。候發榜(式見後)",
    "T48n2025_005:1140c25": "下堂司。送歸堂並與前同。住持併在謝掛搭",
    "T48n2025_005:1140c26": "時回禮。",
    "T48n2025_005:1140c27": "榜式　奉方丈慈旨掛搭一僧某甲上座某甲上座",
    "T48n2025_005:1140c28": "今月　日侍司　某報",
    "T48n2025_005:1140c29": "大掛搭歸堂",
    "T48n2025_005:1141a01": "堂司承侍司報榜。即令行者請新到茶。各懷",
    "T48n2025_005:1141a02": "度牒。參頭預備小香合。準歸堂時用。領眾詣",
    "T48n2025_005:1141a03": "堂司對。觸禮一拜敘寒溫。入座受茶畢。起稟",
    "T48n2025_005:1141a04": "云(某等適奉方丈慈旨。令依附左右。伏望甄錄)維那答云(多幸喜得同守寂寥)參頭",
    "T48n2025_005:1141a05": "與眾各取度牒遞付維那。仍對觸禮一拜。逐",
    "T48n2025_005:1141a06": "一上床曆訖付還。只留參頭度牒。行者喝云",
    "T48n2025_005:1141a07": "(請眾首座歸堂掛搭)參頭領眾。前門右手入堂。至聖僧前",
    "T48n2025_005:1141a08": "排立。參頭燒香同眾。大展三拜。巡堂一匝。自",
    "T48n2025_005:1141a09": "上堂至下堂。仍如前排立問訊。從班尾先移",
    "T48n2025_005:1141a10": "步。退聖僧板頭立。維那入堂燒香上間立。堂",
    "T48n2025_005:1141a11": "司行者用盤袱托度牒。維那付還。參頭同眾",
    "T48n2025_005:1141a12": "對。觸禮一拜。參頭送維那出(齋前後門齋後前門)參頭不",
    "T48n2025_005:1141a13": "出門限。維那發諸寮報榜(式見後)行者引至眾寮",
    "T48n2025_005:1141a14": "鳴內板三下。寮主相接入門對。觸禮一拜。敘",
    "T48n2025_005:1141a15": "寒溫畢。分手坐獻空盞。便起身於香爐前。問",
    "T48n2025_005:1141a16": "訊謝畢云(某等適奉維那慈旨。令歸上寮依棲左右。敢望慈悲)寮主云(茲來多幸。且喜",
    "T48n2025_005:1141a17": "同守寂寥)即各觸禮一拜。新掛搭人轉東邊。寮主",
    "T48n2025_005:1141a18": "轉西邊。又觸禮一拜。寮主引掛搭人排列。朝",
    "T48n2025_005:1141a19": "觀音問訊。引巡案一匝。復朝觀音問訊而退。",
    "T48n2025_005:1141a20": "不須送出。行者引見寮元。對觸禮一拜云(即日恭惟",
    "T48n2025_005:1141a21": "坐元禪師尊候起居多福。茲蒙方丈慈旨。令某等依附左右敢望垂慈。下情不勝感激之至)次詣諸",
    "T48n2025_005:1141a22": "頭首寮庫司。各觸禮一拜敘寒溫畢送出。今",
    "T48n2025_005:1141a23": "多不相接止傳語。或謂止首座處有拜皆非",
    "T48n2025_005:1141a24": "法。蓋謝掛搭時兩序回禮通有答拜也。",
    "T48n2025_005:1141a25": "榜　掛搭　一僧某甲上座某州人氏某戒",
    "T48n2025_005:1141a26": "某甲上座　　　今月　日堂司　某報",
    "T48n2025_005:1141a27": "報侍司曰申尊住持也前堂首座侍司眾寮",
    "T48n2025_005:1141a28": "式　必具戒次州名餘皆不具",
    "T48n2025_005:1141a29": "小掛搭歸堂方丈許掛搭。侍司發榜下堂",
    "T48n2025_005:1141a30": "司。請茶上床曆畢。送入眾寮。維那居上間對。",
    "T48n2025_005:1141b01": "觸禮一拜。轉下間。又對觸禮一拜。掛搭人詞",
    "T48n2025_005:1141b02": "云(茲者多幸重辱溫存。下情不勝感激之至)答云(寮舍不便幸乞寬處)參頭送維那",
    "T48n2025_005:1141b03": "出眾寮外右立。堂司行者鳴寮內小板三下。",
    "T48n2025_005:1141b04": "寮主相接。禮並同前。西堂首座掛搭如大方",
    "T48n2025_005:1141b05": "名德欲作住計。語次露意。住持度有單寮可",
    "T48n2025_005:1141b06": "處。及行坐位次上下安順則留之。次日赴茶",
    "T48n2025_005:1141b07": "畢稟云(某為生死事大特來依棲)即觸禮一拜或別日或即時。",
    "T48n2025_005:1141b08": "會兩序勤舊茶。住持躬起燒香復位立白云",
    "T48n2025_005:1141b09": "(某處西堂首座不棄來此同守寂寥。煩兩序勤舊同送歸寮)受送人即進前云(特來依棲",
    "T48n2025_005:1141b10": "重荷收錄)住持同兩序勤舊送歸寮。對觸禮一拜。送",
    "T48n2025_005:1141b11": "住持出。受送人居主位。揖侍者入問訊送出。",
    "T48n2025_005:1141b12": "揖兩序。勤舊入問訊畢即懷香。詣方丈拜謝。",
    "T48n2025_005:1141b13": "堂司行者引詣兩序勤舊處。回禮方丈。別日",
    "T48n2025_005:1141b14": "特為管待講茶禮。旦望請茶。並與勤舊列。",
    "T48n2025_005:1141b15": "諸方名勝掛搭凡欲求掛搭。次日赴茶。罷",
    "T48n2025_005:1141b16": "稟云(某等為生死事大。特來依棲伏望收錄)普觸禮一拜。住持如允",
    "T48n2025_005:1141b17": "則會首座知事維那茶畢。住持躬起燒香白",
    "T48n2025_005:1141b18": "送意如前。受送人進云(某等重蒙收錄。只歸僧堂隨眾)答云(山門禮合",
    "T48n2025_005:1141b19": "延送)隨職名高下。送蒙堂前資。對觸禮一拜。送",
    "T48n2025_005:1141b20": "住持出。與寮主問訊。詞云(宿生多幸得依左右)答云(多生緣熟",
    "T48n2025_005:1141b21": "且喜同居)受送人轉主位揖侍者人問訊送出。與",
    "T48n2025_005:1141b22": "兩序問訊畢。即懷香詣方丈。拜謝榻位。堂司",
    "T48n2025_005:1141b23": "行者引至庫司諸頭首寮回禮。或方丈發榜",
    "T48n2025_005:1141b24": "頭煩首座。請送則首座令堂司行者。請知事",
    "T48n2025_005:1141b25": "一人維那侍者及受送人。同至寮首座燒香",
    "T48n2025_005:1141b26": "獻茶。白住持發批山門相送之意。送入門時。",
    "T48n2025_005:1141b27": "首座居主位。代住持觸禮一拜。受送人歸主",
    "T48n2025_005:1141b28": "位。首座轉居客位與知事維那同。問訊餘禮",
    "T48n2025_005:1141b29": "並同前。",
    "T48n2025_005:1141c01": "法眷辦事掛搭不拘時訪侍者說來歷。通",
    "T48n2025_005:1141c02": "覆住持。插香展禮。若以下法眷曾執侍者。住",
    "T48n2025_005:1141c03": "持皆當受禮。隨職名高下延送同前。",
    "T48n2025_005:1141c04": "拋香相看",
    "T48n2025_005:1141c05": "新到或迫緣故來不及時。或止掛搭不得通",
    "T48n2025_005:1141c06": "覆。不拘處所。纔迎見住持即拋香于前云(暫到",
    "T48n2025_005:1141c07": "禮拜和尚)觸禮一拜。隨自收香伺求掛搭。如住持許",
    "T48n2025_005:1141c08": "容則侍司發榜下堂司。禮同前。若圖帳已定。",
    "T48n2025_005:1141c09": "則詣堂司稟添名入圖。或人多列戒次後。",
    "T48n2025_005:1141c10": "謝掛搭",
    "T48n2025_005:1141c11": "古規掛搭歸堂者。即時謝掛搭。後以冬節歲",
    "T48n2025_005:1141c12": "節夏前三次謝掛搭。自佛照和尚由育王赴",
    "T48n2025_005:1141c13": "徑山。權孤雲為入院侍者。時佛照以禮繁併",
    "T48n2025_005:1141c14": "在夏前。近時衲子到處坐席未溫。移單東西",
    "T48n2025_005:1141c15": "多致不謝掛搭。既曰經冬過夏。折中當在冬",
    "T48n2025_005:1141c16": "前夏前兩期報謝。侍者先期。取堂司戒臘簿。",
    "T48n2025_005:1141c17": "檢看新掛搭戒臘在上者一人為參頭。一人為",
    "T48n2025_005:1141c18": "副參(舊以諸方侍者為參頭。往往以寺門高下爭競不安。原夫侍者皆在眾寮掛搭。既曰隨眾。當依戒臘。依",
    "T48n2025_005:1141c19": "戒佛制也。況諸圖帳。及眾寮戒臘牌不以名字分高下。一遵佛制。二免爭競。三得眾和同居。惟住持力主行之)",
    "T48n2025_005:1141c20": "參頭當具小圖習儀。三人一引每引一人為",
    "T48n2025_005:1141c21": "小參頭。須詳記詞語進退折旋合度。免致臨",
    "T48n2025_005:1141c22": "時參差。堂司行者具名數。率香錢寫小榜云",
    "T48n2025_005:1141c23": "(新歸堂首座各率錢若干買香。謝掛搭　堂司行者　某取覆)貼眾寮前。收香錢",
    "T48n2025_005:1141c24": "足交侍者納方丈。就稟擬定何日謝掛搭。出",
    "T48n2025_005:1141c25": "榜報眾云(新歸堂兄弟來日粥罷。詣　方丈謝掛搭　今月　日　侍司　某報)至日就",
    "T48n2025_005:1141c26": "寢堂。或法堂設住持位。排列香几鑪瓶燭臺。",
    "T48n2025_005:1141c27": "侍者付大香一片與參頭。交副參收領眾依",
    "T48n2025_005:1141c28": "圖位排立。參頭隨同侍者。請住持出。歸位立。",
    "T48n2025_005:1141c29": "參頭同眾齊問訊畢。參頭進住持前稟云(請和尚趺",
    "T48n2025_005:1142a01": "坐)退左足側轉身。於香几右手空處出行過復",
    "T48n2025_005:1142a02": "位。齊問訊畢。副參袖中取香捧遞。參頭接藏",
    "T48n2025_005:1142a03": "懷中小問訊叉手。進爐前左手插香。仍從空",
    "T48n2025_005:1142a04": "處過。復位齊問訊。本引三人一展坐具。住持",
    "T48n2025_005:1142a05": "展手約免之即收起。參頭進前云(某等宿生慶幸獲遂依棲。",
    "T48n2025_005:1142a06": "下情不勝喜躍之至)仍如前退身。香几右手轉歸位問訊。",
    "T48n2025_005:1142a07": "再展坐具住持復如前約免。收坐具再進前",
    "T48n2025_005:1142a08": "云(即日時令謹時恭惟。堂頭和尚尊候起居多福)仍如前轉歸位問訊。觸",
    "T48n2025_005:1142a09": "禮三拜。住持答一拜。第一引問訊。過左邊接",
    "T48n2025_005:1142a10": "班尾。次第三人趲上。詞禮並同。參頭立於侍",
    "T48n2025_005:1142a11": "者下肩。伺各各禮畢。副參趲到初立處。參頭",
    "T48n2025_005:1142a12": "歸元位。領眾齊問訊而退。副參領眾先行。參",
    "T48n2025_005:1142a13": "頭居末。至眾寮門外下手立。副參引眾從右",
    "T48n2025_005:1142a14": "邊入寮內下間。旋轉量眾多寡。不拘行數。副",
    "T48n2025_005:1142a15": "參趲向前接聯參頭肩次。伺住持至。與眾俱",
    "T48n2025_005:1142a16": "迎問訊轉入寮內。眾當前後相顧成行進退",
    "T48n2025_005:1142a17": "步趨。參頭轉身至爐前對。觸禮一拜。詞云(移刻",
    "T48n2025_005:1142a18": "恭惟。堂頭和尚尊候起居多福。某等重荷收錄。禮合拜謝茲蒙降尊。下情不勝感激之至)眾同送出。",
    "T48n2025_005:1142a19": "參頭門外轉上手立。副參仍引眾旋轉居上",
    "T48n2025_005:1142a20": "間。出聯參頭肩次。揖侍者入。詞云(某等多幸獲依左右。茲",
    "T48n2025_005:1142a21": "沐降重不勝感激之至)參頭一人送侍者出。次揖兩序入對。",
    "T48n2025_005:1142a22": "觸禮一拜。詞云(即刻恭惟。座元都總諸位禪師尊候多福。某等獲遂依附廼承降重。下情不",
    "T48n2025_005:1142a23": "勝感激之至)參頭送兩序出。復歸上間立。副參引眾",
    "T48n2025_005:1142a24": "自觀音後轉出爐前。仍顧班尾。俱立定對參",
    "T48n2025_005:1142a25": "頭。觸禮一拜。詞云(某等適間甚勞神用。特此拜謝)其儀亦當預",
    "T48n2025_005:1142a26": "習。當日侵早。方丈客頭堂司行者各寫回禮。",
    "T48n2025_005:1142a27": "榜帖眾寮前。方丈榜貼上問。兩序榜貼下",
    "T48n2025_005:1142a28": "間(式見後)。",
    "T48n2025_005:1142a29": "堂頭和尚粥罷回禮",
    "T48n2025_005:1142b01": "榜　新歸堂首座　今月　日客頭行者某",
    "T48n2025_005:1142b02": "式　承准頭首知事粥罷回禮",
    "T48n2025_005:1142b03": "新歸堂首座　今月　日堂司行者某　拜覆",
    "T48n2025_005:1142b04": "方丈特為新掛搭茶(庫司頭首附見)",
    "T48n2025_005:1142b05": "請客侍者照戒臘雙字名寫茶狀(式見後)至日侵",
    "T48n2025_005:1142b06": "晨洗面時備卓子筆硯列照堂。請客於名下",
    "T48n2025_005:1142b07": "書云(某甲謹拜尊命)如掛搭諸方名勝亦依戒寫。入茶",
    "T48n2025_005:1142b08": "狀內。隔日方丈客頭先持狀請僉名。侍者令",
    "T48n2025_005:1142b09": "客頭依戒列名寫特為牌或作四出六出。首座",
    "T48n2025_005:1142b10": "光伴。諸方名勝必與住持對面位。若有異議。",
    "T48n2025_005:1142b11": "則於名勝內推戒最高者坐之。參頭與光伴",
    "T48n2025_005:1142b12": "對面位。蓋受送者先謝榻位。此同赴茶耳。至",
    "T48n2025_005:1142b13": "日齋罷鳴鼓集眾。侍者揖入。住持相接問訊。",
    "T48n2025_005:1142b14": "次與光伴人問訊。各依照牌歸位立定。燒香",
    "T48n2025_005:1142b15": "侍者請客侍者分左右位頭。行禮巡揖坐。揖",
    "T48n2025_005:1142b16": "香揖茶燒光伴香。鳴鼓退座。並與四節小座",
    "T48n2025_005:1142b17": "湯禮同。受特為人引眾排立謝茶。初展云(某等此日",
    "T48n2025_005:1142b18": "重蒙煎點。特此拜謝。下情不勝感激之至)再展云(即日時令謹時恭惟堂頭和尚尊候起居多福)退",
    "T48n2025_005:1142b19": "身觸禮三拜而退。次日庫司客頭行者依戒",
    "T48n2025_005:1142b20": "單字名。具茶狀。列眾寮前請僉名。書云(某甲敬依",
    "T48n2025_005:1142b21": "來命)庫堂排位。首座光伴鳴庫堂板。上首知事",
    "T48n2025_005:1142b22": "與維那行禮。又次日首座眾頭首具狀請僉",
    "T48n2025_005:1142b23": "同前。照堂排位。都寺光伴鳴照堂板。全班行",
    "T48n2025_005:1142b24": "禮。或四人六人分巡問訊。如三人五人。首座",
    "T48n2025_005:1142b25": "燒香只居中立。古法三日講行。令諸方多併",
    "T48n2025_005:1142b26": "作一日。就方丈借座及鼓。頭首知事空住持",
    "T48n2025_005:1142b27": "一位。互為主伴位次。行禮並同(但謝茶必當齊離位轉身問訊",
    "T48n2025_005:1142b28": "致謝。近習只位頭起謝。非禮也)。",
    "T48n2025_005:1142b29": "新掛搭　某甲上座列名　堂頭和尚今晨",
    "T48n2025_005:1142b30": "茶　齋退就寢堂點茶　特為伏希　雲集　今",
    "T48n2025_005:1142c01": "月　日侍司某拜請庫司頭首則云　新掛",
    "T48n2025_005:1142c02": "狀　搭　某上座列名　右某等今晨齋退就庫",
    "T48n2025_005:1142c03": "司點茶一中　特為伏望　眾慈同垂降重",
    "T48n2025_005:1142c04": "式　今月　日庫司比丘某等拜請",
    "T48n2025_005:1142c05": "頭首當列名止於知客就照堂餘同前",
    "T48n2025_005:1142c06": "坐禪",
    "T48n2025_005:1142c07": "每日粥罷。堂司行者先覆首座。僧堂前眾寮",
    "T48n2025_005:1142c08": "前。俱掛坐禪牌報眾。令供頭僧堂內裝香點",
    "T48n2025_005:1142c09": "燈。先鳴眾寮前板一聲。大眾歸堂向裏坐。次",
    "T48n2025_005:1142c10": "第俱集。覆眾頭首鳴板第二聲。候入堂少緩。",
    "T48n2025_005:1142c11": "鳴板第三聲。副寮閉眾寮門。鳴首座寮前板",
    "T48n2025_005:1142c12": "三聲。初聲出門。二聲約到半途。三聲入堂。首",
    "T48n2025_005:1142c13": "座聖僧前燒香巡堂。自下間至上間一匝。就",
    "T48n2025_005:1142c14": "歸被位坐。次覆住持。鳴方丈板三聲。住持入",
    "T48n2025_005:1142c15": "堂燒香覆堂。自上間至下間一匝歸位坐定。",
    "T48n2025_005:1142c16": "久之僧眾方可次第起身抽解。又須看上下",
    "T48n2025_005:1142c17": "肩起止急緩。免見成連單位空缺。或有留被",
    "T48n2025_005:1142c18": "在堂不隨眾者。或有暫來隨眾留袈裟在被",
    "T48n2025_005:1142c19": "位於外放逸者。皆當檢舉懲罰。頭首大眾並",
    "T48n2025_005:1142c20": "從出入板往來。唯前堂首座許從住持前出",
    "T48n2025_005:1142c21": "入。堂司行者候齋次第覆首座放禪轉從聖",
    "T48n2025_005:1142c22": "僧後右出。撑簾下牌。輕撼作聲。住持頭首出",
    "T48n2025_005:1142c23": "堂。堂司行者右邊側立。伺候問訊。或山門有",
    "T48n2025_005:1142c24": "迎接祈禱普請看誦送亡。及眾寮淨髮洗衣。",
    "T48n2025_005:1142c25": "則不坐禪。亦不坐參。參後坐禪如常。住持首",
    "T48n2025_005:1142c26": "座仍巡堂。堂中有直堂牌。刻云(輪次直堂周而復始。住山押兩",
    "T48n2025_005:1142c27": "面刻)照依被位資次。每日五更鍾絕後。交下次",
    "T48n2025_005:1142c28": "人。終日看守。或有開櫃插單下鉢抽被者。皆",
    "T48n2025_005:1142c29": "當白直堂人知。至放參鍾鳴時。交付聖僧侍",
    "T48n2025_005:1142c30": "者看管。至晚則眾僧皆守被位矣。牌則在次",
    "T48n2025_005:1142c31": "早交過。近時直堂成群相陪。分俵果核聚談",
    "T48n2025_005:1143a01": "戲笑習以為常。惱亂禪寂住持首座力戒違",
    "T48n2025_005:1143a02": "者示罰。",
    "T48n2025_005:1143a03": "坐禪儀",
    "T48n2025_005:1143a04": "夫學般若菩薩起大悲心發弘誓願。精修三",
    "T48n2025_005:1143a05": "昧誓度眾生。不為一身獨求解脫。放捨諸緣",
    "T48n2025_005:1143a06": "休息萬念。身心一如動靜無間。量其飲食調",
    "T48n2025_005:1143a07": "其睡眠。於閒靜處厚敷坐物。結跏趺坐。或半",
    "T48n2025_005:1143a08": "跏趺。以左掌安右掌上。兩大拇指相拄。正身",
    "T48n2025_005:1143a09": "端坐。令耳與肩對。鼻與臍對。舌拄上腭唇齒",
    "T48n2025_005:1143a10": "相著。目須微開。免致昏睡。若得禪定其力最",
    "T48n2025_005:1143a11": "勝。古習定高僧坐常開目。法雲圓通禪師呵",
    "T48n2025_005:1143a12": "人閉目坐禪。謂黑山鬼窟。有深旨矣。一切善",
    "T48n2025_005:1143a13": "惡都莫思量。念起即覺。常覺不昧不昏不散。",
    "T48n2025_005:1143a14": "萬年一念非斷非常。此坐禪之要術也。坐禪",
    "T48n2025_005:1143a15": "乃安樂法門。而人多致疾者。蓋不得其要。得",
    "T48n2025_005:1143a16": "其要則自然四大輕安。精神爽利。法味資神",
    "T48n2025_005:1143a17": "寂而常照。寤寐一致生死一如。但辦肯心必",
    "T48n2025_005:1143a18": "不相賺。然恐道高魔盛逆順萬端。若能正念",
    "T48n2025_005:1143a19": "現前。一切不能留礙。如楞嚴經天台止觀圭",
    "T48n2025_005:1143a20": "峯修證儀。具明魔事。皆自心生非由外有。定",
    "T48n2025_005:1143a21": "慧力勝魔障自消矣。若欲出定徐徐動身安",
    "T48n2025_005:1143a22": "詳而起。不得卒暴。出定之後常作方便。護持",
    "T48n2025_005:1143a23": "定力。諸修行中禪定為最。若不安禪靜慮。三",
    "T48n2025_005:1143a24": "界流轉觸境茫然。所以道探珠宜靜。浪動水",
    "T48n2025_005:1143a25": "取應難。定水澄清心珠自現。故圓覺經云。無",
    "T48n2025_005:1143a26": "礙清淨慧皆依禪定生。法華經云。在於閒處",
    "T48n2025_005:1143a27": "修攝其心。安住不動如須彌山。是知超凡越",
    "T48n2025_005:1143a28": "聖必假靜緣。坐脫立亡須憑定力。一生取辦",
    "T48n2025_005:1143a29": "尚恐蹉跎。況乃遷延將何敵業。幸諸禪友三",
    "T48n2025_005:1143b01": "復斯文。自利利他同成正覺。◎",
    "T48n2025_005:1143b02": "勅修百丈清規卷第五(終)"
}