{
    "X85n1594_008:0573b17": "佛祖綱目卷第八(荒字號)",
    "X85n1594_008:0573b19": "甲子(周惠王二十年起)庚午(襄王元年)癸卯(頃王元年)己酉(匡王元年)乙",
    "X85n1594_008:0573b20": "卯(定王元年)癸亥(周定王九年止)",
    "X85n1594_008:0573b21": "(甲申)六祖彌遮迦傳法婆須蜜",
    "X85n1594_008:0573b22": "[0573b22] 彌遮迦。中印度人。既得法於提多迦已。遊化至北天",
    "X85n1594_008:0573b23": "竺國。見雉堞之上。有金色祥雲。嘆曰。斯道人氣也。必",
    "X85n1594_008:0573b24": "有大士。為吾法嗣。乃入城。於闤闠間。有一人手。持酒",
    "X85n1594_008:0573c01": "器。迎而問曰。師何方而來。欲往何所。彌遮迦曰。從自",
    "X85n1594_008:0573c02": "心來。欲往無處。彼曰。識我手中物否。彌遮迦曰。此是",
    "X85n1594_008:0573c03": "觸器。而負淨者。彼曰。師識我否。彌遮迦曰。我即不識。",
    "X85n1594_008:0573c04": "識即非我。復謂之曰。汝試自稱名氏。吾當後示本因。",
    "X85n1594_008:0573c05": "彼說偈答曰。我從無量劫。至於生此國。本姓頗羅墮。",
    "X85n1594_008:0573c06": "名字婆須蜜。彌遮迦曰。我師提多迦說。世尊昔遊北",
    "X85n1594_008:0573c07": "印度。語阿難言。此國中。吾滅度後三百年。有一聖人。",
    "X85n1594_008:0573c08": "姓頗羅墮。名婆須蜜。而於禪祖。當獲第七。世尊記汝。",
    "X85n1594_008:0573c09": "汝應出家。彼乃置器。作禮側立。而言曰。我思往劫。嘗",
    "X85n1594_008:0573c10": "作檀那。獻一如來寶座。彼佛記我曰。汝於賢劫釋迦",
    "X85n1594_008:0573c11": "法中。宣傳至教。今符師說。願加度脫。彌遮迦即與披",
    "X85n1594_008:0573c12": "剃。復圓戒相。乃告之曰。正法眼藏。今付於汝。勿令斷",
    "X85n1594_008:0573c13": "絕。乃說偈曰。無心無可得。說得不名法。若了心非心。",
    "X85n1594_008:0573c14": "始解心心法。彌遮迦說偈已。入師子奮迅三昧。踴身",
    "X85n1594_008:0573c15": "&#x8657;空。高七多羅樹。&#x5374;復本座。化火自焚。婆須蜜收靈",
    "X85n1594_008:0573c16": "骨。貯七寶函。建浮圖寘於上級。當此土周襄王十五",
    "X85n1594_008:0573c17": "年甲申歲也。",
    "X85n1594_008:0573c18": "(丁巳)震旦國李耳示生",
    "X85n1594_008:0573c19": "[0573c19] 周定王三年。九月十四日。老子生於楚國陳郡苦縣",
    "X85n1594_008:0573c20": "賴鄉曲仁里。姓李氏。名耳。字伯陽。諡曰聃。在母胎八",
    "X85n1594_008:0573c21": "十一年。剖左&#x8107;而生。生即皓然。故號老子。生於李樹",
    "X85n1594_008:0573c22": "下。故姓李。黃色美眉。長耳大目。鼻有雙柱。耳有三門。",
    "X85n1594_008:0573c23": "釋迦會中。老子為迦葉菩薩。經云。迦葉應生震旦。示",
    "X85n1594_008:0573c24": "號老子。設無外之教。以治國。假神仙之術。以治身。佛",
    "X85n1594_008:0574a01": "滅至老子生。凡三百四十六年。"
}