{
    "X83n1578_027:0693b22": "指月錄卷之二十七",
    "X83n1578_027:0693b24": "  六祖下第十三世",
    "X83n1578_027:0693c01": "▲隆與府泐潭洪英禪師[0693c01] 閱華嚴十明論。至為真智",
    "X83n1578_027:0693c02": "慧無體性。不能自知無性故。為無性之性。不能自知",
    "X83n1578_027:0693c03": "無性故。名曰無明。華嚴第六地曰。不了第一義故。號",
    "X83n1578_027:0693c04": "曰無明。將知真智慧。本無性故。不能自了。若遇了緣",
    "X83n1578_027:0693c05": "而了。則無明滅矣。是謂成佛要門。願以此法。紹隆佛",
    "X83n1578_027:0693c06": "種。然今諸方誰可語此。良久喜曰。有積翠老在。即日",
    "X83n1578_027:0693c07": "造黃檗南禪師席。檗與語達旦。曰荷擔大法。盡在爾",
    "X83n1578_027:0693c08": "躬厚自愛 又往見翠巖真點胸。方入室。真問曰。女",
    "X83n1578_027:0693c09": "子出定意旨如何。師引手掐真膝而去。真笑曰。賣匙",
    "X83n1578_027:0693c10": "箸客未在。真自是知其機辯脫略窠臼。大稱賞之。於",
    "X83n1578_027:0693c11": "是一時學者宗向 僧禮拜起。便垂下袈裟角曰。脫",
    "X83n1578_027:0693c12": "衣卸甲時如何。師曰。喜得狼&#x70DF;息。弓弰壁上懸。僧&#x5374;",
    "X83n1578_027:0693c13": "攬上袈裟曰。重整衣甲時如何。師曰。不到烏江畔。知",
    "X83n1578_027:0693c14": "君未肯休。僧便喝。師曰。驚殺我。僧拍一拍。師曰。也是",
    "X83n1578_027:0693c15": "死中得活。僧禮拜。師曰。將謂是收燕破趙之才。元來",
    "X83n1578_027:0693c16": "是販私鹽漢 上堂。釋迦老子。當時一手指天一手",
    "X83n1578_027:0693c17": "指地云。天上天下惟我獨尊。釋迦老子旁若無人。當",
    "X83n1578_027:0693c18": "時若遇個明眼衲僧。直教他上天無路。入地無門。然",
    "X83n1578_027:0693c19": "雖如是。也須是銅沙鑼裏滿盛油始得。",
    "X83n1578_027:0693c20": "[0693c20] 妙喜曰。可貴可賤。",
    "X83n1578_027:0693c21": "[0693c21] 南昌潘居士。同宿雙嶺。居士曰。龍潭見天皇時節。冥",
    "X83n1578_027:0693c22": "合孔子。師驚問。何以驗之。曰孔子曰。二三子以我為",
    "X83n1578_027:0693c23": "隱乎。吾無隱乎爾。吾無行而不與二三子者是丘也。",
    "X83n1578_027:0693c24": "師以為何如。師笑曰。楚人以山&#x9DC4;為鳳。世傳以為笑。",
    "X83n1578_027:0694a01": "不意居士此語相類。汝擎茶來。我為汝接。汝行&#x76CC;來。",
    "X83n1578_027:0694a02": "我為汝受。汝問訊。我起手。若言是說。說個甚麼。若言",
    "X83n1578_027:0694a03": "不說。龍潭何以便悟。此所謂無法可說。是名說法。以",
    "X83n1578_027:0694a04": "世尊之辯。亦不能加此兩句耳。學者但求解會。譬如",
    "X83n1578_027:0694a05": "以五色圖&#x7575;&#x8657;空。鳥窠無佛法可傳授。不可默坐。閑",
    "X83n1578_027:0694a06": "拈布毛吹之。侍者便悟。學者乃曰。拈起布毛。全體發",
    "X83n1578_027:0694a07": "露。似此見解。未出教乘。其可稱祖師門下客哉。九峰",
    "X83n1578_027:0694a08": "被人問。深山裏有佛法也無。不得已曰有。及被窮詰。",
    "X83n1578_027:0694a09": "無可有。乃曰。石頭大者大。小者小。學者卜度曰。剎說",
    "X83n1578_027:0694a10": "眾生說。三世熾然說。審如是。教乘自足。何必更問祖",
    "X83n1578_027:0694a11": "師意旨耶。要得脫體明去。譬如眼病人求醫治之。醫",
    "X83n1578_027:0694a12": "者但能去翳膜。不曾以光明與之。居士推&#x7240;驚曰。吾",
    "X83n1578_027:0694a13": "憂積翠法道未有繼者。今知盡在子躬。厚自愛 雙",
    "X83n1578_027:0694a14": "嶺順禪師問。菴中老師好問學者。併&#x5374;咽喉唇吻。道",
    "X83n1578_027:0694a15": "取一句。首座曾道得麼。師乾笑已。而有偈曰。阿家&#x751E;",
    "X83n1578_027:0694a16": "醋三尺喙。新婦洗面摸著鼻。道吾答話得腰&#x88E9;。玄沙",
    "X83n1578_027:0694a17": "開書是白紙。順公屈服 熙寧二年六月。知事紛爭。",
    "X83n1578_027:0694a18": "止之不可。初九日謂眾曰。領眾不肅。正坐無德。吾有",
    "X83n1578_027:0694a19": "媿黃龍。呼維那鳴鐘集眾。敘行&#x811A;始末曰。吾滅後火",
    "X83n1578_027:0694a20": "化。以骨石藏普通塔。明生死不離清眾也。言卒而逝。",
    "X83n1578_027:0694a21": "▲袁州仰山行偉禪師[0694a21] 受賢首宗於太三藏成名。見",
    "X83n1578_027:0694a22": "同學法亮者參南宗。問曰。汝今稱禪者。禪宗奧義語",
    "X83n1578_027:0694a23": "我來。亮曰。待我死後。為汝敷說。師曰狂耶。亮曰。我狂",
    "X83n1578_027:0694a24": "已息。汝今方熾。即趨去。師因棄講。謁南禪師。每造室。",
    "X83n1578_027:0694b01": "南公必斂目良久乃語。師曰。和尚見行偉。必合眼何",
    "X83n1578_027:0694b02": "耶。曰麻谷見良遂來。荷鉏鉏草。良遂有悟處。我見汝",
    "X83n1578_027:0694b03": "來。但閑閉目。汝雖無悟。然且有疑。尚亦可在。師滋不",
    "X83n1578_027:0694b04": "曉。時泐潭月禪師。與南公同坐夏積翠。月以經論有",
    "X83n1578_027:0694b05": "聲。師常侍坐。聽其談論。因讀小釋迦傳曰。韋尚書問",
    "X83n1578_027:0694b06": "仰山寂公。禪師尋常如何接人。寂曰。僧來必問。來為",
    "X83n1578_027:0694b07": "何事。曰來親近。又問。還見老僧否。曰見。又問。老僧何",
    "X83n1578_027:0694b08": "似驢。僧未有酬者。韋曰。若言見。爭奈驢。若言不見。今",
    "X83n1578_027:0694b09": "禮覲誰。以此故難答。寂曰。無人如尚書辨析者耳。月",
    "X83n1578_027:0694b10": "公稱善。師亦以為然。南公獨曰。溈仰宗枝。不到今者。",
    "X83n1578_027:0694b11": "病在此耳。師日夜究思。不悟其意。將治行。而西卜菴",
    "X83n1578_027:0694b12": "嵩少之下。為粥飯僧。夜與一僧同侍坐。僧問。法華經",
    "X83n1578_027:0694b13": "言。得解一切眾生語言陀羅尼。何等語是陀羅尼。南",
    "X83n1578_027:0694b14": "公顧香罏。僧即引手候火有無。無火。又就添以炷香。",
    "X83n1578_027:0694b15": "仍依位而立。南公笑曰。此是陀羅尼。師驚喜進曰。如",
    "X83n1578_027:0694b16": "何解。南公令僧且去。僧揭簾趨出。南公曰。若不解。爭",
    "X83n1578_027:0694b17": "能與麼。師方有省 師律身甚嚴。燕坐忘夜旦。占一",
    "X83n1578_027:0694b18": "室。謝絕交遊。有過師者。&#x8657;己座以延之。躬起炷香叉",
    "X83n1578_027:0694b19": "手而立。南公聞之。以為太絕物。非和光同塵義。面誡",
    "X83n1578_027:0694b20": "之。師曰。道業未辦。歲月如流。大根器如雲門趙州。猶",
    "X83n1578_027:0694b21": "曰我惟粥飯二時是雜用心。又曰。我豈有工夫閑處",
    "X83n1578_027:0694b22": "用。矧行偉根器。日劫相倍者。寧暇囿世情。事清談。諛",
    "X83n1578_027:0694b23": "悅人。增我相乎。南公賢之。夏夜坐深林。袒以飼蚊蚋。",
    "X83n1578_027:0694b24": "&#x8193;毒作。十日不愈。以刀絕之尺許。血流不止。門人泣",
    "X83n1578_027:0694c01": "曰。師奈何不少忍。師曰。為其障我行道。蒲伏&#x7240;上。無",
    "X83n1578_027:0694c02": "所利於物。得死不愈於生乎。元豐三年十一月二十",
    "X83n1578_027:0694c03": "六日。說偈而化。後三日闍維。得五色舍利。骨石拴索",
    "X83n1578_027:0694c04": "勾連。塔於寺之東。",
    "X83n1578_027:0694c05": "▲黃龍恭首座[0694c05] 出世住禪林。訪法昌遇和尚。遇問曰。",
    "X83n1578_027:0694c06": "見說你要為黃龍燒香。是否。曰不敢。遇曰。龍生龍子。",
    "X83n1578_027:0694c07": "須是解興雲吐霧始得。師曰。隨家豐儉。遇曰。你未拈",
    "X83n1578_027:0694c08": "香。早鈍置黃龍了也。師曰。且莫多口。遇曰。你且道黃",
    "X83n1578_027:0694c09": "龍實頭處作麼生。師提起坐具。遇喚行者。討坐具來。",
    "X83n1578_027:0694c10": "行者提在手中。遇便打云。你三十年後。也道見老僧",
    "X83n1578_027:0694c11": "來。師後住衡之華光。乃有坦率之風。罹有司民其衣。",
    "X83n1578_027:0694c12": "華光既遭回祿。而師語錄。於&#x7070;燼中字畫無損。餘紙",
    "X83n1578_027:0694c13": "悉盡。信般若之明驗矣。",
    "X83n1578_027:0694c14": "▲安吉州報本慧元禪師[0694c14] 參黃龍。師每坐下板。輒自",
    "X83n1578_027:0694c15": "引手反覆視之曰。寧有道理而云似佛手。知吾家揭",
    "X83n1578_027:0694c16": "陽。而乃復問生緣何處乎。久而頓釋其疑。一日為達",
    "X83n1578_027:0694c17": "上座咨問入室。龍曰。既是達了。為甚麼更來。師曰。事",
    "X83n1578_027:0694c18": "不厭細。龍曰。你便打趕出去。不是做得老僧侍者。師",
    "X83n1578_027:0694c19": "曰。不得一句。龍遂行入方丈。師曰。大小黃檗。龍頭蛇",
    "X83n1578_027:0694c20": "尾。龍笑而已 師脅不至席三十年。平生規法。南禪",
    "X83n1578_027:0694c21": "師作止。元祐六年十一月十六日。陞座說偈曰。五十",
    "X83n1578_027:0694c22": "五年。夢幻身。東西南北孰為親。白雲散盡千山外。萬",
    "X83n1578_027:0694c23": "里秋空片月新。言訖而化。",
    "X83n1578_027:0694c24": "▲景福順禪師[0694c24] 得心印於老黃龍。&#x751E;有偈曰。夏日人",
    "X83n1578_027:0695a01": "人把扇搖。冬來以炭滿罏燒。若能於此全知曉。曠劫",
    "X83n1578_027:0695a02": "無明當下消。壽八十餘。坐脫於香城山。顏貌如生。素",
    "X83n1578_027:0695a03": "與潘延之善。臨終使人要延之敘別。延之至。而師去",
    "X83n1578_027:0695a04": "矣。",
    "X83n1578_027:0695a05": "▲黃檗積翠永菴主[0695a05] 問僧審奇。汝久不見。何所為。奇",
    "X83n1578_027:0695a06": "曰。見偉藏主。有個安樂處。師曰。舉似我。奇敘所得。師",
    "X83n1578_027:0695a07": "曰。汝是偉未是。奇莫測。以語偉。偉曰。汝非永不非。奇",
    "X83n1578_027:0695a08": "走積翠質之南公。南亦大笑。師聞作偈曰。明暗相參",
    "X83n1578_027:0695a09": "殺活機。大人境界普賢知。同條生不同條死。笑倒菴",
    "X83n1578_027:0695a10": "中老古錐。",
    "X83n1578_027:0695a11": "▲延慶洪準禪師[0695a11] 得法黃龍。天資純至。聞人之善。喜",
    "X83n1578_027:0695a12": "見眉宇。聞人之惡。合掌扣空。暮年不領院事。寓跡于",
    "X83n1578_027:0695a13": "寒溪寺。年已逾八十矣。平生日夕無所營為。眠食之",
    "X83n1578_027:0695a14": "餘。惟吟梵音讚觀世音而已。臨寂。弟子皆赴供。惟一",
    "X83n1578_027:0695a15": "僕夫在。安坐讀孔雀經一周。瞑目而逝。三日不傾。鄉",
    "X83n1578_027:0695a16": "人觀者如堵。師忽開目而笑。使坐於地。弟子還。師呼",
    "X83n1578_027:0695a17": "立其右。握手如炊熟狀。良久視之。寂然去矣。顏色如",
    "X83n1578_027:0695a18": "生。道俗塑而龕之。",
    "X83n1578_027:0695a19": "▲舒州白雲守端禪師[0695a19] 衡陽葛氏子。幻事翰墨。冠依",
    "X83n1578_027:0695a20": "茶陵郁禪師披削。往參楊岐。岐一日忽問。受業師為",
    "X83n1578_027:0695a21": "誰。師曰。茶陵郁和尚。岐曰。吾聞伊過橋遭&#x6527;有省。作",
    "X83n1578_027:0695a22": "偈甚奇。能記否。師誦曰。我有明珠一顆。久被塵勞關",
    "X83n1578_027:0695a23": "鎖。今朝塵盡光生。照破山河萬朵。岐笑而趨起。師愕",
    "X83n1578_027:0695a24": "然通夕不寐。黎明咨詢之。適歲暮。岐曰。汝見昨日打",
    "X83n1578_027:0695b01": "敺儺者麼。曰見。岐曰。汝一籌不及渠。師復駭曰。何謂",
    "X83n1578_027:0695b02": "也。岐曰。渠愛人笑。汝怕人笑。師大悟 師遊廬山。圓",
    "X83n1578_027:0695b03": "通訥以院事讓師。而訥處東堂。未幾。訥厭閑寂。郡守",
    "X83n1578_027:0695b04": "至。自陳客情。太守惻然目師。師笑唯唯而已。明日陞",
    "X83n1578_027:0695b05": "座曰。昔法眼禪師有偈曰。難難難是遣情難。情盡圓",
    "X83n1578_027:0695b06": "明一顒寒。方便遣情猶不是。更除方便太無端。大眾",
    "X83n1578_027:0695b07": "且道。情作麼生遣。喝一喝下座。負包去。一眾大驚。挽",
    "X83n1578_027:0695b08": "之不可 示眾。明明知道只是這個。為甚麼透不過。",
    "X83n1578_027:0695b09": "只為見人開口時。便喚作言句。見人閉口時。便喚作",
    "X83n1578_027:0695b10": "良久默然。又道。動展施為。開言吐氣。盡十方世界內。",
    "X83n1578_027:0695b11": "無不是自己。所以墮在塗中。隱隱猶懷近日嫌。豈不",
    "X83n1578_027:0695b12": "見雲門道。聞聲悟道。見色明心。遂舉手云。觀世音菩",
    "X83n1578_027:0695b13": "薩。將錢來買胡餅。放下手云。元來&#x5374;是饅頭。又不見",
    "X83n1578_027:0695b14": "山僧在法華時。當示眾云。無業禪師道。一毫頭聖凡",
    "X83n1578_027:0695b15": "情念未盡。未免入驢胎馬腹裏去。大眾。直饒一毫頭",
    "X83n1578_027:0695b16": "聖凡情念頓盡。亦未免入驢胎馬腹裏去。瞎漢但恁",
    "X83n1578_027:0695b17": "麼看取。參 示眾曰。此事如萬仞崖頭相似。總知道",
    "X83n1578_027:0695b18": "放著手便撲到底。只是捨命不得。法華今日。不動一",
    "X83n1578_027:0695b19": "毫頭。教諸人到底去也。擲拄杖下座 示眾。若端的",
    "X83n1578_027:0695b20": "得一回汗出來。也向一莖草上。便現瓊樓玉殿。若未",
    "X83n1578_027:0695b21": "端的得一回汗出。縱有玉殿瓊樓。&#x5374;被一莖草&#x76D6;&#x5374;。",
    "X83n1578_027:0695b22": "且道。作麼生得汗出去。良久云。自有一雙窮相手。不",
    "X83n1578_027:0695b23": "曾容易舞三臺。",
    "X83n1578_027:0695b24": "[0695b24] 妙喜曰。一莖草上。現瓊樓玉殿。決定可信。瓊樓玉",
    "X83n1578_027:0695c01": "殿。被一莖草&#x76D6;&#x5374;。莫被他熱瞞。徑山恁麼道。為已",
    "X83n1578_027:0695c02": "得一回汗出者說。若未得一回汗出者。切不得疑",
    "X83n1578_027:0695c03": "著。",
    "X83n1578_027:0695c04": "[0695c04] 僧問。智不到處。切忌道著。道著時如何。師曰。風吹日",
    "X83n1578_027:0695c05": "炙。曰恁麼則無處容身去也。師曰。碓擣磨磨。曰官不",
    "X83n1578_027:0695c06": "容針。私通車馬。師曰。可貴可賤。僧彈指一下。師曰恰",
    "X83n1578_027:0695c07": "是。僧吐舌。師曰。家貧猶自可。路貧愁殺人。僧呵呵大",
    "X83n1578_027:0695c08": "笑。師曰。放過一著。",
    "X83n1578_027:0695c09": "▲金陵保寧仁勇禪師[0695c09] 僧問。如何是佛。師曰。近火先",
    "X83n1578_027:0695c10": "焦。曰如何是道。曰泥裏有刺。曰如何是道中人。曰切",
    "X83n1578_027:0695c11": "忌踏著 上堂。山僧入&#x39DE;舌地獄去也。以手拽舌云。",
    "X83n1578_027:0695c12": "阿[口*耶]阿[口*耶] 上堂。古人底今人用。今人底古人為。古",
    "X83n1578_027:0695c13": "今無背面。今古幾人知。[口*耶]嗚&#x541A;。一九與二九。相逢不",
    "X83n1578_027:0695c14": "出手 上堂。有手&#x811A;無背面。明眼人看不見。天左旋",
    "X83n1578_027:0695c15": "地右轉。拍膝云。西風一陣來。落葉兩三片 示眾云。",
    "X83n1578_027:0695c16": "釋迦老子。四十九年說法。不曾道著一字。優波&#x6BF1;多。",
    "X83n1578_027:0695c17": "丈室盈籌。不曾度得一人。達磨不居少室。六祖不住",
    "X83n1578_027:0695c18": "曹溪。彼自無瘡。勿傷之也。拍膝顧眾云。且喜得天下",
    "X83n1578_027:0695c19": "太平。",
    "X83n1578_027:0695c20": "▲比部孫居士[0695c20] 因楊岐來訪。值視斷次。士曰。某為王",
    "X83n1578_027:0695c21": "事所牽。何由免難。岐指曰。委悉得麼。士曰。望師點破。",
    "X83n1578_027:0695c22": "岐曰。此是比部弘願深廣。利濟&#x7FA3;生。士曰。未審如何。",
    "X83n1578_027:0695c23": "岐示以偈曰。應現宰官身。廣弘悲願深。為人重指處。",
    "X83n1578_027:0695c24": "棒下血淋淋。士於此有省。",
    "X83n1578_027:0696a01": "▲潭州大溈慕&#x5586;真如禪師[0696a01] 上堂。月生一。大地茫茫",
    "X83n1578_027:0696a02": "誰受屈。月生二。東西南北沒把鼻。月生三。善財特地",
    "X83n1578_027:0696a03": "向南參。所以道。放行則怛薩舒光。把住則泥沙匿曜。",
    "X83n1578_027:0696a04": "且道。放行是。把住是。良久云。圓伊三點永。萬物自尖",
    "X83n1578_027:0696a05": "新 師室中問學者。趙州洗&#x9262;盂話。上人如何會。僧",
    "X83n1578_027:0696a06": "擬對。則師以手托之曰。歇去。自其分座接納至終。未",
    "X83n1578_027:0696a07": "&#x751E;換機 師律身精嚴。放參罷。輒自作務。使令者在",
    "X83n1578_027:0696a08": "側。如路人 紹聖二年十月八日。無疾說偈曰。昨夜",
    "X83n1578_027:0696a09": "三更。風雷忽作。雲散長空。前溪月落。良久別眾趨寂。",
    "X83n1578_027:0696a10": "闍維舍利斗許。大如豆。目睛齒爪不壞。分塔於京潭。",
    "X83n1578_027:0696a11": "▲福州聖泉紹燈禪師[0696a11] 古田陳氏子。生時異香滿室。",
    "X83n1578_027:0696a12": "紫帽覆首。幼不茹葷。觀諸經論如宿習。一日索浴更",
    "X83n1578_027:0696a13": "衣陞座。四方檀信湊至。師說偈曰。吾年五十三。去住",
    "X83n1578_027:0696a14": "本無貪。臨行事若何。不用口喃喃。儼然示寂。兩日後。",
    "X83n1578_027:0696a15": "聞鐘聲忽復醒。自後四大輕安。身頻出舍利。元豐中。",
    "X83n1578_027:0696a16": "本郡大旱。太守孫公。請師祈雨。甘澤大沛。後凡有所",
    "X83n1578_027:0696a17": "禱輒應。不著所終。",
    "X83n1578_027:0696a18": "[0696a18] 又有慧力善周禪師者。元祐元年十二月望日。沐",
    "X83n1578_027:0696a19": "浴淨髮。說偈曰。山僧住瑞筠。未&#x751E;形言句。七十三",
    "X83n1578_027:0696a20": "年來。七十三年去。言畢而逝。五日後鬚髮再生。亦",
    "X83n1578_027:0696a21": "玉泉嗣。",
    "X83n1578_027:0696a22": "▲鄧州丹霞子淳禪師[0696a22] 上堂。舉德山示眾曰。我宗無",
    "X83n1578_027:0696a23": "語句。實無一法與人。德山恁麼說話。可謂是祇知入",
    "X83n1578_027:0696a24": "草求人。不覺通身泥水。子細觀來。祇具一隻眼。若是",
    "X83n1578_027:0696b01": "丹霞則不然。我宗有語句。金刀剪不開。深深玄妙旨。",
    "X83n1578_027:0696b02": "玉女夜懷胎。",
    "X83n1578_027:0696b03": "▲洪州寶峰闡提惟照禪師[0696b03] &#x751E;夜坐閣道。時風雪震",
    "X83n1578_027:0696b04": "薄。聞警道者傳呼過之。隨有所得。辭去。大觀中。芙蓉",
    "X83n1578_027:0696b05": "嬰難。師自三吳欲趨沂水。僕夫迷道。師舉杖擊之。忽",
    "X83n1578_027:0696b06": "大悟。歎曰。是地非鰲山也耶。比至沂。芙蓉望而喜曰。",
    "X83n1578_027:0696b07": "紹隆吾宗。必子數輩矣 示聰藏主法語五則。一曰。",
    "X83n1578_027:0696b08": "曹山立四禁。盡衲僧命&#x8109;。透得過。切忌依倚將來。了",
    "X83n1578_027:0696b09": "事人。須別有生機一路。二曰。衲僧向異類中行履。先",
    "X83n1578_027:0696b10": "德道。異類墮。此了事人病。明安道。須是識主始得。三",
    "X83n1578_027:0696b11": "曰。闡提尋常向人道。不得參禪。不得學佛。只要伊如",
    "X83n1578_027:0696b12": "大死人。只恐聞此語。作無事會。作無法可當情曾。正",
    "X83n1578_027:0696b13": "是死不得。若是死得。決不&#x80BB;作這般見解。他時為人。",
    "X83n1578_027:0696b14": "切宜子細。四曰。吾家立五位為宗。往往人以理事明。",
    "X83n1578_027:0696b15": "以寂照會。以能所見。以體用解。盡落今時。何得名為",
    "X83n1578_027:0696b16": "教外別傳之妙。生死路頭。那個是得處。總不恁麼時",
    "X83n1578_027:0696b17": "如何。卜度即不中。五曰。有情故情滲漏。有見故見滲",
    "X83n1578_027:0696b18": "漏。有語故語滲漏。設得見無情無語無。拽住便問他。",
    "X83n1578_027:0696b19": "你是何人。",
    "X83n1578_027:0696b20": "▲襄州石門元易禪師[0696b20] 上堂。十方同聚會。個個學無",
    "X83n1578_027:0696b21": "為。此是選佛場。心空及第歸。大眾。祇如聞見覺知未",
    "X83n1578_027:0696b22": "&#x751E;有間。作麼生說個心空底道理。莫是見而不見。聞",
    "X83n1578_027:0696b23": "而不聞。謂之心空耶。錯。莫是忘機息慮。萬法俱捐。銷",
    "X83n1578_027:0696b24": "能所以入玄宗。泯性相而歸法界。謂之心空耶。錯。恁",
    "X83n1578_027:0696c01": "麼也不得。不恁麼也不得。恁麼不恁麼總不得。未審",
    "X83n1578_027:0696c02": "畢竟作麼生。還會麼。良久曰。若實無為無不為。天堂",
    "X83n1578_027:0696c03": "地獄長相隨。三尺杖子攪黃河。八臂那[日*乇]冷眼窺。無",
    "X83n1578_027:0696c04": "限魚龍盡奔走。捉得循河三&#x811A;龜。脫取&#x6BBB;鐵錐錐。吉",
    "X83n1578_027:0696c05": "凶之兆便分輝。借問東村白頭老。吉凶未兆若何為。",
    "X83n1578_027:0696c06": "休休休。古往今來春復秋。白日騰騰隨分過。更嫌何",
    "X83n1578_027:0696c07": "處不風流。咄。",
    "X83n1578_027:0696c08": "▲東京淨因自覺禪師[0696c08] 政和五年九月四日。忽召主",
    "X83n1578_027:0696c09": "事。令以楮囊分而為四。眾僧童行常住津送。各一。既",
    "X83n1578_027:0696c10": "而復曰。丹霞有個公案。從來推倒扶起。今朝普示諸",
    "X83n1578_027:0696c11": "人。且道是個甚底。顧視左右曰。會麼。曰不會。師曰。偉",
    "X83n1578_027:0696c12": "哉大丈夫。不會末後句。遂就寢右&#x8107;而化。",
    "X83n1578_027:0696c13": "▲東京法雲善本大通禪師[0696c13] 遊方至蘇州瑞光。謁圓",
    "X83n1578_027:0696c14": "照。坐定。照特顧之。師便契旨 僧問。寶塔原無縫。如",
    "X83n1578_027:0696c15": "何指示人。師曰。&#x70DF;霞生背面。星月遶簷楹。曰如何是",
    "X83n1578_027:0696c16": "塔中人。師曰。竟日不干清世事。長年占斷白雲鄉。曰",
    "X83n1578_027:0696c17": "向上更有事也無。師曰。太無厭生 師所至。見佛菩",
    "X83n1578_027:0696c18": "薩行立之像。不敢坐。伊蒲塞饌。以魚胾名者不食。其",
    "X83n1578_027:0696c19": "真誠應事。防心離過。類如此。大觀三年十二月甲子。",
    "X83n1578_027:0696c20": "屆三指謂左右曰。止有三日。屆期而化。與圓照齊名。",
    "X83n1578_027:0696c21": "時號大小本。",
    "X83n1578_027:0696c22": "▲投子修顒禪師[0696c22] 參慧林。因喫&#x6527;有省。作偈曰。這一",
    "X83n1578_027:0696c23": "交這一交。萬兩黃金也合消。頭上笠腰下包。清風明",
    "X83n1578_027:0696c24": "月杖頭挑 富鄭公。因趙清獻公警發。不捨晝夜。力",
    "X83n1578_027:0697a01": "進此道。謁師於投子。會師方為眾登座。富見師左右",
    "X83n1578_027:0697a02": "顧視。忽有省。因執弟子禮。趨函丈。命侍者請為入室。",
    "X83n1578_027:0697a03": "師見即曰。相公已入來。富弼猶在外。富聞汗流浹背。",
    "X83n1578_027:0697a04": "即大悟。隨以頌寄圓照。頌見圓照章中。",
    "X83n1578_027:0697a05": "▲清獻公趙抃[0697a05] 字悅道。年四十餘。擯去聲色。繫心宗",
    "X83n1578_027:0697a06": "教。會佛慧來居衢之南禪。公日親之。慧未&#x751E;容措一",
    "X83n1578_027:0697a07": "詞。後典青州。政事之餘多宴坐。忽大雷震驚。即契悟。",
    "X83n1578_027:0697a08": "作偈曰。默坐公堂&#x8657;隱几。心源不動湛如水。一聲霹",
    "X83n1578_027:0697a09": "靂頂門開。喚起從前自家底。慧聞笑曰。趙悅道撞彩",
    "X83n1578_027:0697a10": "耳。公&#x751E;自題偈齋中曰。腰佩黃金已退藏。個中消息",
    "X83n1578_027:0697a11": "也尋常。世人欲識高齋老。祇是柯村趙四郎。復曰。切",
    "X83n1578_027:0697a12": "忌錯認 臨終遺書佛慧。有曰。非師平日警誨。至此",
    "X83n1578_027:0697a13": "必不得力矣。",
    "X83n1578_027:0697a14": "指月錄卷之二十七",
    "X83n1578_027:0697a15": "音釋 卷二十四之二十七",
    "X83n1578_027:0697a16": "[0697a16] 鑠(式灼切商入聲銷金) 舐(上紙切時上聲以舌取食物也) 渤澥(音孛蟹海別枝) 弛(詩止切音",
    "X83n1578_027:0697a17": "始釋也) 逴(尺約切音綽行貌蹇也) 揕(職任切斟去聲擬擊也) [搘-日+且](旨而切音支) 鷃(於諫",
    "X83n1578_027:0697a18": "切音晏鵪鶉也) &#x8975;(質涉切音摺衣&#x8975;) 騭(職日切音質) 湜(承職切音寔) 榼(克合切堪入聲",
    "X83n1578_027:0697a19": "酒器) &#x9F53;(同齔音襯毀齒也) 詬(古候切音垢&#x803B;也詈也) 暹(思廉切音纖日光聲也) 黐(抽知",
    "X83n1578_027:0697a20": "切音癡膠也) 耄(莫報切音帽惛忘也) 譁(胡瓜切音華諠譁) 掖(夷益切挾持也) 闞(虎瞻切音",
    "X83n1578_027:0697a21": "喊怒聲又聲大貌) 偵(丑成切音稱探伺也) 畋(音田獵也) 駸(七林切音侵馬行疾也) 璠璵",
    "X83n1578_027:0697a22": "(音煩于魯寶玉) &#x8D0B;(魚澗切音鴈偽物) 捃(舉窘切均入聲拾取也) &#x764E;(何艱切音閑小兒瘨&#x764E;)",
    "X83n1578_027:0697a23": " 徼(古弔切音教循也繞也掠也境也邊也塞也徼者敢邀遮之義) 夤(夷真切音夤緣連也) 窆(悲念",
    "X83n1578_027:0697a24": "切音貶去聲下棺也) [(ㄇ@人)/音](遏合切庵入聲覆&#x76D6;) [皻-皮+齒](側加切音查齒不正也) 齖(牛加切音牙) 胾",
    "X83n1578_027:0697b01": "(資四切音恣切肉曰胾) 痁(持廉切閃平聲瘧病) [若/(若*若)](力瓦切泥不熟貌) 苴(側下切音鮓查滓也)",
    "X83n1578_027:0697b02": " 劘(眉波切音磨) 躂(也達切音撻足跌也) 鬅鬙(音朋僧髮亂貌) 拴(且緣切音詮揀也) 抃"
}