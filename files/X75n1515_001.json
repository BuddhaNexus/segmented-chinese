{
    "X75n1515_001:0739a04": "續佛祖統紀諸師列傳之一",
    "X75n1515_001:0739a05": "法照法師文杲法師智覺法師永清法師",
    "X75n1515_001:0739a06": "子儀法師允澤法師元凱法師性澄法師",
    "X75n1515_001:0739a07": "蒙潤法師弘濟法師本無法師允若法師",
    "X75n1515_001:0739a08": "善繼法師",
    "X75n1515_001:0739a10": "續佛祖統紀諸師列傳之二",
    "X75n1515_001:0739a11": "必才法師普曜法師正壽法師子實法師",
    "X75n1515_001:0739a12": "大佑法師慧日法師子思法師普容法師",
    "X75n1515_001:0739a13": "祖禰法師弘道法師友奎法師如&#x7398;法師",
    "X75n1515_001:0739a14": "自朋法師大山法師良玉法師元領法師",
    "X75n1515_001:0739a15": "紹宗法師",
    "X75n1515_001:0739b03": "No. 1515",
    "X75n1515_001:0739b04": "續佛祖統紀卷之一",
    "X75n1515_001:0739b06": "北峰印法師法嗣",
    "X75n1515_001:0739b07": "法師法照[0739b07] 字晦岩。台州黃岩大墺人。俗姓童氏。族聚",
    "X75n1515_001:0739b08": "四百餘年。父冕。事佛崇善里苾童佛。生九子。師居其",
    "X75n1515_001:0739b09": "次。母陳氏。夢日[雨/貝]褰裳得之妊。十二月乃娩。氣貌奇",
    "X75n1515_001:0739b10": "偉。耳垂肩。眼瞱瞱如電。方入小學。根器已不凡。讀儒",
    "X75n1515_001:0739b11": "書多&#x9834;悟。年十三繼父志。願為僧。禮聖水宣公出家。",
    "X75n1515_001:0739b12": "一夕歸自外寺。僧望兩炬晶熒近接之。乃目光也。月",
    "X75n1515_001:0739b13": "溪暉公言於多福堪首座曰。此子異。必振吾宗。堪為",
    "X75n1515_001:0739b14": "薙落。自後肄業東掖。精進教乘。三[門@免]大藏。出遊諸方。",
    "X75n1515_001:0739b15": "先往北禪謁北峰印法師。次參蔣山琰淅翁。北&#x5CEF;住",
    "X75n1515_001:0739b16": "下竺。招師歸。講論授受冷然有得。北&#x5CEF;順寂。振錫東",
    "X75n1515_001:0739b17": "還。錢丞相作高僧堂以延之。年三十三出住陽淡。改",
    "X75n1515_001:0739b18": "住天台大慈。&#x8FC1;聖水。史衛王舉住雲間延慶。繼&#x8FC1;鳳",
    "X75n1515_001:0739b19": "山褒親。丞相史永公舉住四明。延慶．海順二師自日",
    "X75n1515_001:0739b20": "本來聽講。請所撰讀教記。繪師像歸國。高麗崔丞相",
    "X75n1515_001:0739b21": "亦致書問佛法大旨。乞九祖圖。且遺師縹&#x7506;&#x9262;及金",
    "X75n1515_001:0739b22": "硯匣香藥。育王&#x8657;席。郡請兼住辭。曰。自梁隋已降。達",
    "X75n1515_001:0739b23": "磨智者各有宗承。舉痴絕&#x51B2;。自代[閫-木+(夭-(乂-(必-心)))]師奪寺園為酒",
    "X75n1515_001:0739b24": "庫。師即排包而遁道。出東掖。兩山學徒歡迎於境上。",
    "X75n1515_001:0739c01": "宏齋包公屈致智者真覺。重祖庭也。理宗聞師名。&#x52D1;",
    "X75n1515_001:0739c02": "住下天竺。尋&#x8FC1;上竺。補右街鑒義。特賜佛光法師。進",
    "X75n1515_001:0739c03": "錄左街。賜金襴袈裟。召見倚桂閣。對御稱旨。時集慶",
    "X75n1515_001:0739c04": "寺成。有旨命開山。力辭。舉白蓮觀主南峰誠法師以",
    "X75n1515_001:0739c05": "代。明年誠圓寂。特旨轉左右街都僧錄。令兼住。不許",
    "X75n1515_001:0739c06": "辭免。御書晦岩二大字賜之。師曰。開無礙講。凡禪教",
    "X75n1515_001:0739c07": "律三宗學徒雲集。聞者多所解悟。召見延相殿講華",
    "X75n1515_001:0739c08": "嚴經。又大書靈山堂以賜。遣姪武經即童炎奉震翰",
    "X75n1515_001:0739c09": "歸里。東宮成引見後右殿講般若經。再賜紫金襴衣。",
    "X75n1515_001:0739c10": "齋于明華殿。力奏還山。度宗即位。&#x52C5;再住上天竺。前",
    "X75n1515_001:0739c11": "後閱二十四年。平章賈魏公為造塔於寺之東岡。奏",
    "X75n1515_001:0739c12": "請額天岩塔院。賜田三頃以助香&#x706F;。是年秋示疾。移",
    "X75n1515_001:0739c13": "歸塔院。卻藥屏醫。作文自祭。中秋之夕書偈云。仙壽",
    "X75n1515_001:0739c14": "八十。我多九年。&#x8657;空掇轉。大用現前。擲筆端坐而逝。",
    "X75n1515_001:0739c15": "享年八十又九。僧臘七十四。生於淳凞乙巳七月二",
    "X75n1515_001:0739c16": "十八日。終於咸淳八月十五日。大弟子妙聲．繼席及",
    "X75n1515_001:0739c17": "時舉等四十餘人。手度一百餘人。奉全身窆。以衣髮",
    "X75n1515_001:0739c18": "窆金地天岩墓。導初志也。次年賜諡普通法師。塔曰",
    "X75n1515_001:0739c19": "慈應。師以學問之淵&#x613D;。識見之峻拔。機鋒之敏捷。度",
    "X75n1515_001:0739c20": "量之廓容。禪律無不貫通。等視幻世。不物於物。人莫",
    "X75n1515_001:0739c21": "得以涯涘窺。宜德表叢林。名薄海外。上而冕旒簡知。",
    "X75n1515_001:0739c22": "下而名公鉅卿。皆願與交。衡台之道至師尤盛。有讀",
    "X75n1515_001:0739c23": "教記二十卷行世。其餘法語遺文具見別集。法師行",
    "X75n1515_001:0739c24": "果號南澗。住天竺靈鷲。與湯文清公漢為莫逆交。有",
    "X75n1515_001:0740a01": "唱和詩文。又乞檜於吳中學士云。昨荷許頒蟠檜。足",
    "X75n1515_001:0740a02": "仞慨特。然非托世契。不敢致此請。倘蒙踐言。遴選二",
    "X75n1515_001:0740a03": "株高大相稱者即授以的。俾群目聳觀。飛來增勝。亦",
    "X75n1515_001:0740a04": "不孤珍賜也(云云)。無文燦禪師祭之以文曰。我昔遊",
    "X75n1515_001:0740a05": "長安。見公飛來峰下。挾病負貪轍煩車。殆公授之&#x8218;。",
    "X75n1515_001:0740a06": "餉之泉石。納之圖畫中。&#x5010;而來。忽而逝。公不以久數",
    "X75n1515_001:0740a07": "而厭且殆也。綠[竺-二+哀]青箬西還大江之南。今七十年矣。",
    "X75n1515_001:0740a08": "量如泰山之納雲。氣如春風之著物。公風度儀軌耽",
    "X75n1515_001:0740a09": "耽心目間也。去年秋。伯氏還京師。公以書來。感慨激",
    "X75n1515_001:0740a10": "越。與昔者往來書詞大異。既讀而疑曰。老子將厭人",
    "X75n1515_001:0740a11": "間世乎。何其言之訣也。不幾何時。前之疑者遂信然",
    "X75n1515_001:0740a12": "矣。烏乎。悲夫口不必講而心法合於契經。眾不必多",
    "X75n1515_001:0740a13": "而光燄厭於靈竺。貨不必殖而揮斥富於猗頓。天地",
    "X75n1515_001:0740a14": "大矣。如此人品百年能幾見哉。尚記昔者侍坐時。升",
    "X75n1515_001:0740a15": "降進退。眼中無凡子。韻如叔凱。清如小山。雅如貫卿。",
    "X75n1515_001:0740a16": "和如養直。顒顒印印。應接不暇。今三子者已不可作。",
    "X75n1515_001:0740a17": "小山深入台雲。燦也眩甚。亦將槁死江南澤中。今北",
    "X75n1515_001:0740a18": "道主人亦不復見矣。遙想北山之下。疏通岩戶自若",
    "X75n1515_001:0740a19": "也。玲瓏臺觀自若也。鮮明松桂自若也。一世人物能",
    "X75n1515_001:0740a20": "復如昔之盛乎。斂不知以何日。葬不知以何時。塔不",
    "X75n1515_001:0740a21": "知以何地。長安故人既不我告。天地闊遠。欲問無所",
    "X75n1515_001:0740a22": "也。我哀無聲。我言無文。山中猿鶴。間應斷魂。",
    "X75n1515_001:0740a23": "總庵心法師法嗣",
    "X75n1515_001:0740a24": "法師文杲[0740a24] 字如晦。姓喻盛氏。其先開封人。生秀之華",
    "X75n1515_001:0740b01": "亭。自號古鏡。以母初妊&#x751E;驚&#x7AB9;大圓鏡也。早失恃怙。",
    "X75n1515_001:0740b02": "慶寧寺僧師訓謂出家可以報德。師從之。十八受具",
    "X75n1515_001:0740b03": "戒。性醇。謹一&#x9B31;多羅未&#x751E;去體。時台宗推總庵心公．",
    "X75n1515_001:0740b04": "坦庵英公。師遊其間盡究宗旨。一夕夢韋天神執雙",
    "X75n1515_001:0740b05": "箭處層閣。師欲陞未能。忽垣庵從旁招之。平躋獧視。",
    "X75n1515_001:0740b06": "皆大教古軸。若干親題抄者。早起識于慶寧之壁垣。",
    "X75n1515_001:0740b07": "庵住天竺靈山。請為第一座。坦庵聞其提唱。嘆曰。吾",
    "X75n1515_001:0740b08": "&#x9262;囊有所付矣。從容次言及執箭事。垣庵曰。子神交",
    "X75n1515_001:0740b09": "賢聖。晚迭住上下兩竺。此其兆乎。嘉定戊辰住青鎮",
    "X75n1515_001:0740b10": "廣福塔寺。有盜數十。&#x64D5;凶具夜至。師略無怖意。空所",
    "X75n1515_001:0740b11": "蓄與之。&#x751E;謂學不悟則不能洞徹佛意。行不密則不",
    "X75n1515_001:0740b12": "能優入聖域。是故諸三昧期或七七晝夜。歲率為常。",
    "X75n1515_001:0740b13": "間舉似總庵之偈曰。一隊痴漢患顛。四七晝夜不眠。",
    "X75n1515_001:0740b14": "費盡娘生氣力。分明掘地討天。又遷吳王之時。思薦",
    "X75n1515_001:0740b15": "福雲間之延慶。鳳山之褒親。惟廣福前後三至焉。壬",
    "X75n1515_001:0740b16": "辰秋詔主天竺靈山。端平三年中使齎御奩。賜無量",
    "X75n1515_001:0740b17": "壽佛像。建閣嚴奉。奎章大書其扁。昭回雲漢。嘉凞己",
    "X75n1515_001:0740b18": "亥上竺&#x8657;席。京兆端明趙公與權奏。無以易文杲。詔",
    "X75n1515_001:0740b19": "曰可。明年意若有不豫。抗章請退。先是信人羅氏創",
    "X75n1515_001:0740b20": "寶華院。擬師開山。至是適副其願。上竺挽請益力。師",
    "X75n1515_001:0740b21": "乃還。天旱。大士出明慶寺。六月晦。師入奏謝。丙寅皇",
    "X75n1515_001:0740b22": "帝詣寺請禱。師啟白辭意懇切。上契震哀。駕回而雨。",
    "X75n1515_001:0740b23": "即班左街僧錄。主管教門公事之旨。及佛慧法師之",
    "X75n1515_001:0740b24": "號。未幾詔主靈山。聽學者日不下數千指。歲饑。雲水",
    "X75n1515_001:0740c01": "之眾無歸。獨靈山不戶。其入腹皆果然。建僧堂以贍",
    "X75n1515_001:0740c02": "眾。廣懺室以熏修。增置畎畝靡費不舉。&#x751E;述住持十",
    "X75n1515_001:0740c03": "箴。自儆不逮。務誠實以成智行。依定慧以導律儀。弘",
    "X75n1515_001:0740c04": "道德以接方來。崇梵福以裨國祚。量才能以為翊輔。",
    "X75n1515_001:0740c05": "合禮義以識安危。用悉檀以應眾機。儉一己以興百",
    "X75n1515_001:0740c06": "廢。明因果以護常住。立法度以振紀綱。缺一於斯。&#x8657;",
    "X75n1515_001:0740c07": "名何益。端明平齋洪公咨夔。見而題曰。此古鏡磨鏡",
    "X75n1515_001:0740c08": "法也。久後光明透徹。似無待磨。諸禪莫被老行者熱",
    "X75n1515_001:0740c09": "瞞道不須拂拭。時北澗簡師亦有贊辭。又以四無自",
    "X75n1515_001:0740c10": "厲。謂然無盡&#x706F;。續無聲漏。坐無生境。觀無量壽也。&#x6822;",
    "X75n1515_001:0740c11": "庭月公以四偈發明其趣。&#x751E;疏嚴觀諸師異同。會歸",
    "X75n1515_001:0740c12": "于一。以啟學者。淳祐二年六服乙亥示寂于靈山。正",
    "X75n1515_001:0740c13": "寢先一日。力疾草奏。手書訣朝賢。或以藥進。正色曰。",
    "X75n1515_001:0740c14": "世間相常住。汝知之。手書偈。擲筆而逝。奉全身塔于",
    "X75n1515_001:0740c15": "月桂&#x5CEF;之右。諡其塔曰圓照。坐夏五十九。享年七十",
    "X75n1515_001:0740c16": "六。得度者幾二百人。得法者東掖．妙湛．延慶．如益．廣",
    "X75n1515_001:0740c17": "福．如皎．興福．懷總．先福．懷德．永寧．道彬．永福．德斌．慈",
    "X75n1515_001:0740c18": "感．普慧等十餘人。",
    "X75n1515_001:0740c19": "嘯岩虎法師法嗣",
    "X75n1515_001:0740c20": "法師智覺[0740c20] 號頑空。東嘉項氏簪纓之族。蚤惠就家塾。",
    "X75n1515_001:0740c21": "進倍&#x7FA3;&#x7A49;。十三捨家。禮郡之越興寺從定得度。甫具",
    "X75n1515_001:0740c22": "戒即白定曰。誓學台乘。&#x5FA7;依諸老。隙地淨几金玉寸",
    "X75n1515_001:0740c23": "陰決志大猷不弄筆墨。涼霄雨夕朗誦祖誥曰。吾以",
    "X75n1515_001:0740c24": "此代聲律。忽感而曰。卿先哲廣智．法智適也。在則人。",
    "X75n1515_001:0741a01": "亡則書。敢不勉諸。歸取二智遺書。沉潛反覆。砉然解",
    "X75n1515_001:0741a02": "會。回視群言如破竹矣。往見嘯岩於東掖山。岩已默",
    "X75n1515_001:0741a03": "識之。從容詶詰。尺&#x56F2;鑰合。即俾冠冕多士。久之徜徉",
    "X75n1515_001:0741a04": "二竺間。&#x6822;庭．古雲二主翁禮敬優異。先後命分其席",
    "X75n1515_001:0741a05": "庭。羅致尤勤。形諸偈語。紹定己丑春有旨。以禳禬事",
    "X75n1515_001:0741a06": "宣上竺主僧赴南水門引見。庭方在假。師居座元。得",
    "X75n1515_001:0741a07": "旨代入峻事。王音褒嘉。賜賚甚渥。庭目疾久。擬告老。",
    "X75n1515_001:0741a08": "表師自代。牢讓乃已。出世明之。超杲&#x6FF5;海。凋瘵處旋。",
    "X75n1515_001:0741a09": "徙室嚴。京尹節齊．趙大資以大雄招。僅及。暮有旨住",
    "X75n1515_001:0741a10": "圓覺。學子繩繩雷動蟄奮。各隨根器。及玄鍵闔開。雖",
    "X75n1515_001:0741a11": "老同門叵測。首闢大義堂。雋徒質疑問難其中。滯於",
    "X75n1515_001:0741a12": "言則引之以意味。膠於玄則示之以正直。方將索之",
    "X75n1515_001:0741a13": "於意味徑直中。則舌端河漢濤瀾起伏。不使滯一隅",
    "X75n1515_001:0741a14": "矣。四處應緣一香未拈。有間焉則曰涅槃堂裡看。眾",
    "X75n1515_001:0741a15": "莫涯其意。當示寂日。始撾&#x76B7;會眾。一瓣為嘯岩。償初",
    "X75n1515_001:0741a16": "心也。書偈曰。六十一年。弄巧成拙。末後翻身。&#x8657;空迸",
    "X75n1515_001:0741a17": "裂。擲筆而逝。僧臘四十七。龕留四日。闍維頂骨牙齒",
    "X75n1515_001:0741a18": "儼然於燼餘。塔藏歸雲之東。師傾然而&#x766F;。&#x9834;邁超豁。",
    "X75n1515_001:0741a19": "筌&#x7F64;名句。&#x69D6;籥深徵。當講說時部帙皆屏去。惟趺坐",
    "X75n1515_001:0741a20": "默然。及臨筵捉麈則庭瓴決隄未足為駛。每言三千",
    "X75n1515_001:0741a21": "中道之談。乃性德圓具之旨。雖&#x80A7;胎妙經中。由智者",
    "X75n1515_001:0741a22": "發其秘。法智宏闡深切著明。淨覺封執而失諸馴致。",
    "X75n1515_001:0741a23": "厥後謬謂三千&#x5C05;體則當俗諦。其毫釐千里之謂歟。",
    "X75n1515_001:0741a24": "早年假道禪關入太白無際之室。與諸老相抑揚。故",
    "X75n1515_001:0741b01": "見于講貫者。脫洒圓活與執&#x5E12;上語者大遼邈矣。一",
    "X75n1515_001:0741b02": "日講至迦葉聞琴起舞。須彌涌沒低昂。海水騰波處。",
    "X75n1515_001:0741b03": "縱學流之說隨攻破之。俟其語窮意盡。忽指露柱曰。",
    "X75n1515_001:0741b04": "請為諸人說。或謂師曰。盍著述乎。師曰吾不欲屋下",
    "X75n1515_001:0741b05": "架屋。因曉之曰。夫言所以達意。得意忘言。言忘則意",
    "X75n1515_001:0741b06": "亦忘。名相何有哉。龍猛建宗。達磨別傳。同工而異曲。",
    "X75n1515_001:0741b07": "安晚鄭丞相問曰。一人發真歸元。十方世界悉皆消",
    "X75n1515_001:0741b08": "殞。頑空消殞也無。師曰向甚處見頑空。又曰。好箇佛",
    "X75n1515_001:0741b09": "堂未有佛在。師曰何處不稱尊。存&#x754A;趙開府為奏賜",
    "X75n1515_001:0741b10": "真悟大師之號。餘公卿以內典問者。隨機啟迪。皆充",
    "X75n1515_001:0741b11": "然有得焉。一衲修然終老孝敬。方母病革呻吟。師為",
    "X75n1515_001:0741b12": "焚香哀懺即安。然而終子夜必盥漱誦經。資親於冥。",
    "X75n1515_001:0741b13": "寒暑造次不爽。把弟隨緣不問榮陋。傾&#x9262;勝新建置。",
    "X75n1515_001:0741b14": "輟施利。周貧急。所至皆然。此時餘事耳。",
    "X75n1515_001:0741b15": "桐洲坦法師法嗣",
    "X75n1515_001:0741b16": "法師永清[0741b16] 字夷仲。號古源。嘉興海鹽人徐氏。生嘉定",
    "X75n1515_001:0741b17": "乙亥十一月二十四日。在襁褓能稱佛號。其母驚異。",
    "X75n1515_001:0741b18": "年十二依邑之廣程萬壽寺義公習法華。甫三月背",
    "X75n1515_001:0741b19": "誦如流。二十薙髮受具戒。晨夜禮佛。聞華亭延慶桐",
    "X75n1515_001:0741b20": "洲法師學行高世。白義往從之。五年得其道。復見佛",
    "X75n1515_001:0741b21": "光於上竺。佛光偉視之。遂以為領袖。淳祐辛亥出世",
    "X75n1515_001:0741b22": "常熟報慈。越十年百廢具舉。丘公岳．常公懋．即公用",
    "X75n1515_001:0741b23": "雷皆因是知之。有捨田伍頃為立觀堂者。邑令尹俾",
    "X75n1515_001:0741b24": "文士為之記。辛酉遷杭之興福新像。設作猊軒。講貫",
    "X75n1515_001:0741c01": "無&#x8657;日。暇則與同志補涅槃經。未入科者學徒賴之。",
    "X75n1515_001:0741c02": "增置田土以給饘粥。聲譽徹聞。壬戌召入內道場懺",
    "X75n1515_001:0741c03": "禱有驗。賜號祥應法師加紫服。甲子冬召至福寧殿",
    "X75n1515_001:0741c04": "講法華稱旨。內翰林公希逸贊其繪像云。得佛心。傳",
    "X75n1515_001:0741c05": "佛口。福寧殿上師子吼。蓋紀實也。甲戌歸舊隱。自時",
    "X75n1515_001:0741c06": "厥後世故相仍&#x751E;遭剽掠。&#x52D1;牒伽黎。得之水&#x6FF5;。為靈",
    "X75n1515_001:0741c07": "山都講。歲餘副參楊公鎮疆。起住南竺演福。&#x751E;與林",
    "X75n1515_001:0741c08": "公論一心三觀。林曰。欲知智者空中假。即是南華周",
    "X75n1515_001:0741c09": "遍咸。師以為南華&#x8657;無之說豈同三觀真實名義者",
    "X75n1515_001:0741c10": "哉。要不可以文字語嘿會。林以偈謝曰。誰能會得渠",
    "X75n1515_001:0741c11": "三昧。便是宗家老大虫。乃作興其寺。瓶立宏規。象龍",
    "X75n1515_001:0741c12": "雲會。大昌教海。自是而始。寺右有肇法師講經處。名",
    "X75n1515_001:0741c13": "曰白蓮華遺&#x8FF9;。猶存寺左。有僧史寧僧統塔。越在艸",
    "X75n1515_001:0741c14": "&#x83BE;。遷於肇之東。建堂三間。每月八日集同袍四十八",
    "X75n1515_001:0741c15": "人效廬山社修念佛三昧。一日語眾曰。辨才在上竺",
    "X75n1515_001:0741c16": "年七十遂退歸龍井。吾年今已及不可復留。亦退歸",
    "X75n1515_001:0741c17": "白蓮華。天竺．南湖爭致之。辭不復往。偶行山後卓錫",
    "X75n1515_001:0741c18": "得泉。觱沸甘美闢以為池。名曰祥應。示不忘本也。師",
    "X75n1515_001:0741c19": "姿狀&#x74CC;秀襟期洒落。所至多有建立。日誦法華雖老",
    "X75n1515_001:0741c20": "不懈。亦有言句傳諸其人。自更憂患。一味退斂。作貧",
    "X75n1515_001:0741c21": "老歌以見志。布衣蔬食隨化委順而已。隨建四七晝",
    "X75n1515_001:0741c22": "夜法華期懺。僅再舉。示疾而終。辛卯正月十日也。壽",
    "X75n1515_001:0741c23": "七十七。臘五十七。茶毗齒不壞。舍利燦然。二月四日",
    "X75n1515_001:0741c24": "藏骨肇寧之西。中順大夫牟[嶽-狺+巿]為作塔上之。銘有曰。",
    "X75n1515_001:0742a01": "昔田命其子曰。我死必&#x585F;西門豹邊。其履行與吾等。而",
    "X75n1515_001:0742a02": "王伯鸞宜相近今古。源塔近肇寧。得非志行之同者歟。",
    "X75n1515_001:0742a03": "冶堂模法師法嗣",
    "X75n1515_001:0742a04": "法師子儀[0742a04] 鳳山其號也。會稽上虞人。其父陳□。在宋",
    "X75n1515_001:0742a05": "知縣溫之樂清。為元兵所執。不屈而死。師在襁褓。其",
    "X75n1515_001:0742a06": "母懷抱歸里。家益窶。十歲依郡之大善寺德公。[口*受]以",
    "X75n1515_001:0742a07": "梵書。一覽即嘿誦。又五年祝髮稟戒。尋從冶堂於華",
    "X75n1515_001:0742a08": "涇報本。習智者教。治堂遷台之國清。又侍焉。悉究其",
    "X75n1515_001:0742a09": "學。繼遊錢唐。謁雲夢澤公於演福。俾綱維其眾。由是",
    "X75n1515_001:0742a10": "聲譽驟起。&#x751E;手寫法華經三帙。其一以墨。二用黃金。",
    "X75n1515_001:0742a11": "三則出指血也。出世餘姚之積慶。辨香卒歸冶堂。至",
    "X75n1515_001:0742a12": "大初觀光上國。高麗瀋王．璋王秉意教門傾心內典。",
    "X75n1515_001:0742a13": "問法師授據經論。談辨雲興。引見武宗。皇帝降璽書",
    "X75n1515_001:0742a14": "復台之瀑布。既領寺事。廣興土木。更瓶殿宇及佛菩",
    "X75n1515_001:0742a15": "薩天神之像。明年朝京賜金納失失伽黎。加佛智強",
    "X75n1515_001:0742a16": "範海月寶淨妙慧大師號。特命講經三藏試鴻臚卿",
    "X75n1515_001:0742a17": "以冠其首。繼奉青宮令旨。撰金剛膽巴上師行業傳。",
    "X75n1515_001:0742a18": "書成經進。同高僧傳入藏。賜賚優渥。荐沐綸音。升住",
    "X75n1515_001:0742a19": "杭之天竺靈山。師極力振興。犯律軌者擯斥焉。持行",
    "X75n1515_001:0742a20": "業者與進焉。人多嚴憚之。四方學子&#x637F;止輪下。師皆",
    "X75n1515_001:0742a21": "待以殊禮。&#x751E;曰初學難同老成(云云)。累&#x8040;充講。乃分",
    "X75n1515_001:0742a22": "內事。初學之士離父師。棄鄉井。非負道念奚能至是。",
    "X75n1515_001:0742a23": "吾等據宗師之位。不以禮貌汲引。使其望涯而退。寧",
    "X75n1515_001:0742a24": "不為斷佛種人。延祐中瀋王遊江淅。集諸山碩德於",
    "X75n1515_001:0742b01": "郡之明慶律寺。啟如意輪懺期。竣事設伊蒲饌。有司",
    "X75n1515_001:0742b02": "供張。推王中居高座廁。諸山下席。法師昌言於前曰。",
    "X75n1515_001:0742b03": "今日齊事誰為之。審斯禮。甚非王者待教門之意。即",
    "X75n1515_001:0742b04": "令撤下其座。王欣然服從。即延諸山上席。聞者莫不",
    "X75n1515_001:0742b05": "韙之。尋歸越城。購別業。奉母氏食息其中。夷險不貶",
    "X75n1515_001:0742b06": "其志。至治初英宗皇帝踐祚。入覲被旨再住下天竺。",
    "X75n1515_001:0742b07": "名香馹騎絡繹于道。錫予無&#x8657;日。明年復趨上京。寓",
    "X75n1515_001:0742b08": "慶壽寺之西堂。名公鉅卿從師論道。戶外車馬常滿",
    "X75n1515_001:0742b09": "鄈丘。李公仲賓．吳興子昂趙公．漁陽鮮于伯機．東陽",
    "X75n1515_001:0742b10": "柳公道傳皆與師交。詩文&#x9167;唱累滿卷軸。師以母老。",
    "X75n1515_001:0742b11": "欽省侍丞欲還里。至下邳。忽得微疾。[(厂@((既-旡)-日+口))*頁]謂左右曰。吾",
    "X75n1515_001:0742b12": "平昔講貫。鮮事利養。雖處住持。然皆廢弛之餘。力莫",
    "X75n1515_001:0742b13": "能興。思仰聖上鴻福。少展未景。今既若此。時緣可知。",
    "X75n1515_001:0742b14": "而等能以白金奉吾母。死無所憾。言畢書偈遂卒於",
    "X75n1515_001:0742b15": "舟中。是歲丙寅十一月十日也。其徒奉遺骨歸葬受",
    "X75n1515_001:0742b16": "經之石奇山。世壽八十五。僧臘四十三。所著有讀教",
    "X75n1515_001:0742b17": "私記。其詩文曰天遊集。前奎章學士蜀郡虞公為之",
    "X75n1515_001:0742b18": "序。師神觀雄邁。音吐如鐘。英風剛氣。震動山岳。自國",
    "X75n1515_001:0742b19": "家崇尚教乘。海內宗匠莫不奮躍所長以趨至化。故",
    "X75n1515_001:0742b20": "世道益理教法益振。師出入禁闥二十年。際遇三朝。",
    "X75n1515_001:0742b21": "聖君賢相能以吾佛妙說彌縫昌運扶樹教基。使東",
    "X75n1515_001:0742b22": "南弘天台之學者金舂玉應。為世所重。殆非偶然者矣。",
    "X75n1515_001:0742b23": "剡源先師法嗣",
    "X75n1515_001:0742b24": "法師允澤[0742b24] 字立翁。自號雲夢。越之剡溪人。俗姓求氏。",
    "X75n1515_001:0742c01": "師生時。伯父夢神人東下。輿服導從非常。明日瑞彩",
    "X75n1515_001:0742c02": "充幃。異香滿室乃娩。在褓襁。神氣&#x51B2;裕。齠齔類成人。",
    "X75n1515_001:0742c03": "不茹世味。十四出家于報恩寺。投剡源妙悟法師得",
    "X75n1515_001:0742c04": "度。明年稟具。習法華．楞嚴．楞伽諸經。悉通大義。玅悟",
    "X75n1515_001:0742c05": "時主淅東西名剎。從學者常數百人。師侍巾瓶盡得",
    "X75n1515_001:0742c06": "其道。一心三觀之旨洞然無疑。年二十九出住崇壽。",
    "X75n1515_001:0742c07": "如新發硎。上慢退席。繼遷廣福。起廢歸侵。刻石猶在。",
    "X75n1515_001:0742c08": "復升延慶。講席大啟。樓殿[日/折]新。粥魚齊&#x76B7;歲入有加。",
    "X75n1515_001:0742c09": "孤山以玄門廢。師起而寺復。開山之席乃成遠襲。國",
    "X75n1515_001:0742c10": "清以禪宗革。師出而論定。雨華之塵乃授同門。基故",
    "X75n1515_001:0742c11": "宮以創興源。而規畫之。而闡揚之。相形勢以恢演福。",
    "X75n1515_001:0742c12": "而指授之。而振起之。下至姚園五百羅漢寺日崇且",
    "X75n1515_001:0742c13": "闢而綱維之。余山建報恩為退處之地。龍井創安養",
    "X75n1515_001:0742c14": "為十方學子之歸。剡之報恩則又追崇其師之鄉也。",
    "X75n1515_001:0742c15": "一皆崇以棟宇。入以土田。慈恩之報意亦勤矣。師凡",
    "X75n1515_001:0742c16": "再詣闕庭。世祖神功文武皇帝召見。問佛法大旨。賜",
    "X75n1515_001:0742c17": "齊香殿。授以紅金襴大衣。錫佛慧玄辨之號。璽書屢",
    "X75n1515_001:0742c18": "降。光被諸方。便教之冠於禪者。實師之功也。翰林伯",
    "X75n1515_001:0742c19": "淳張公苾為權實之教魁。圓頓之宗碩者。殆非&#x8657;語。",
    "X75n1515_001:0742c20": "大德丁酉七月十六日留偈示寂于南竺演福。越八",
    "X75n1515_001:0742c21": "日門人奉遺骨塔于龍井之安養。春秋六十有七。僧",
    "X75n1515_001:0742c22": "夏五十有三。得法弟子志安．元淨．性澄．淨真．宗渠等",
    "X75n1515_001:0742c23": "四十餘人。師歷名剎七復道場。二被璽書。三其道德",
    "X75n1515_001:0742c24": "之&#x96A5;重。考燄之輝赫。一時王公大臣交致問法。宗工",
    "X75n1515_001:0743a01": "磌士北面服膺者亦有所自矣夫。",
    "X75n1515_001:0743a02": "東屏吾法師法嗣(佛光下)",
    "X75n1515_001:0743a03": "法師元凱[0743a03] 號南叟。以南天竺演福第一座出世青鎮",
    "X75n1515_001:0743a04": "廣福。初寺西向而紆。議開正路以易之。三十年弗克",
    "X75n1515_001:0743a05": "底成。延祐三年南叟既至。以弘教為急務。故人從之",
    "X75n1515_001:0743a06": "者日益眾。乃架橋芙蓉浦曰翠波。疏榛穢直至。車溪",
    "X75n1515_001:0743a07": "墓道。作門揭其扁曰。車溪祖關。又搆亭曰景遠。所以",
    "X75n1515_001:0743a08": "尊祖也。始開正路得大坦平。所以繼志也。宋大參陳",
    "X75n1515_001:0743a09": "公簡齊奉祠于寺。與大儒葉天經．詩僧大圓叟洪智",
    "X75n1515_001:0743a10": "講道賦詩。作三老亭於浦上。既久廢。南叟亦即其基",
    "X75n1515_001:0743a11": "作亭以復其舊。所以敬賢也。翰林待制周仁榮寺記",
    "X75n1515_001:0743a12": "云。南叟之行學事業&#x9008;異於眾。宜所建立。克輝前哲。",
    "X75n1515_001:0743a13": "故喜道之以為記。",
    "X75n1515_001:0743a14": "雲夢澤法師法嗣",
    "X75n1515_001:0743a15": "法師性澄[0743a15] 因字以為號曰湛堂。家本越之會稽。故又",
    "X75n1515_001:0743a16": "以越溪為別號。父孫君滿。母姜氏。夢日輪從空而墮。",
    "X75n1515_001:0743a17": "既覺。初日正照其榻。師遂以生。幼有異質。四歲戲拈",
    "X75n1515_001:0743a18": "筆為佛像。授以經書即能成誦。若宿習然。至元丙子",
    "X75n1515_001:0743a19": "出家。投佛果寺石門殊律師。明年祝髮受具戒。持法",
    "X75n1515_001:0743a20": "華經以為日課。石門謂。三世佛法。戒為根本。而通其",
    "X75n1515_001:0743a21": "遮性雙單制聽止作之義。歲乙酉始依佛鑑銛法師",
    "X75n1515_001:0743a22": "為天台之學。聞[日/折]山講席之盛。更往依焉。尋歸侍石",
    "X75n1515_001:0743a23": "門。時弘公道夫．靜公仁叟適相密邇。二公皆宗門巨",
    "X75n1515_001:0743a24": "擘。朝夕咨扣得益為多。逮石門示寂。乃謁雲夢澤公",
    "X75n1515_001:0743b01": "於南天竺。一見深加器重。歷居要職。天台國清寺實",
    "X75n1515_001:0743b02": "智者大師行道之所。或據而有之。且易教為禪。師不",
    "X75n1515_001:0743b03": "遠數千里走京師。具建置之顛末。白于宣政院。平復",
    "X75n1515_001:0743b04": "其舊。以秘密教不傳於東土。因稟戒於膽巴上師。既",
    "X75n1515_001:0743b05": "入其室而受覺海圓明之號。又從哈尊上師傳修習",
    "X75n1515_001:0743b06": "法門而究其宗旨。元貞乙未入覲于上京。賜食禁中。",
    "X75n1515_001:0743b07": "復以國清為言。宣政院為奏請降璽書加護。命弘公",
    "X75n1515_001:0743b08": "主之。辨正宗緒扶植教基。使來者有依庇焉。師欲東",
    "X75n1515_001:0743b09": "遊勾麗求天台遺書。先上書其國之嗣王。而彼國答",
    "X75n1515_001:0743b10": "以無有遂止。再詣上京。陛辭而歸。大德丁酉出世東",
    "X75n1515_001:0743b11": "天竺之興源。丁未吳越大旱。師為說法禳禱。好事之",
    "X75n1515_001:0743b12": "家多為感動。指所有以活。其不能自食者死。無以斂。",
    "X75n1515_001:0743b13": "則為掩其遺骸。仍作大會普度之。至大戊申遷住南",
    "X75n1515_001:0743b14": "天竺之演福。郡長官剡上其道行及濟人利物之功",
    "X75n1515_001:0743b15": "于行宣政院者。轉聞于朝。降璽書加護焉。至治壬戌",
    "X75n1515_001:0743b16": "驛召至京師。入對明仁殿。被旨於青塔寺校正經律",
    "X75n1515_001:0743b17": "論三藏。有司供張。歲時錫予為禮殊厚。駕幸文殊閣",
    "X75n1515_001:0743b18": "引見問勞。賜食正旦。及天壽節再朝於大明殿。賜以",
    "X75n1515_001:0743b19": "無量壽經。挍正事畢。特賜金襴袈裟加以御用衣段",
    "X75n1515_001:0743b20": "已給驛&#x52B5;。將南還。俄有旨。即白塔寺建水陸大會。亟",
    "X75n1515_001:0743b21": "相東平忠獻王留陞座說法。眾感悅服事。聞寵賚尤",
    "X75n1515_001:0743b22": "渥。仍降璽書加護。追號佛海大法師。一時文學侍從",
    "X75n1515_001:0743b23": "之臣皆賦詩以美之。泰定甲子選住上天竺。越至順",
    "X75n1515_001:0743b24": "辛未七年矣。是歲六月朔。撾鼓告眾曰。吾三住名山",
    "X75n1515_001:0743c01": "逾三十年。自行無益。世緣有限。雖愧不敏。古德風烈",
    "X75n1515_001:0743c02": "猶或可攀。即說偈。以辨才歸龍井自喻。眾固留不可。",
    "X75n1515_001:0743c03": "竟拂衣歸南竺雲外齊。歲餘東還佛果以終老焉。師",
    "X75n1515_001:0743c04": "所至學徒坌集。諸方宿衲素有時名者爭趨其座下。",
    "X75n1515_001:0743c05": "誨迪獎勵未&#x751E;少怠。台乘四書大小部講徹則復始。",
    "X75n1515_001:0743c06": "雄談&#x613D;辨風駛濤湧。有疑而未決者折以數語。莫不",
    "X75n1515_001:0743c07": "冷然意解。晚年薦志淨業。晨昏繫念雖病不廢。曾屏",
    "X75n1515_001:0743c08": "絕左右修一心不亂觀門七晝夜。屢感瑞應。至於統",
    "X75n1515_001:0743c09": "領庶務。細靡密未始憚煩。規制庳陋則增廣瑣之。居",
    "X75n1515_001:0743c10": "處弊壞則繕完之。資用儉薄則經度之。不以其涉於",
    "X75n1515_001:0743c11": "有為而忽之也。佛果久廢。師歸休其中。慨念石門付",
    "X75n1515_001:0743c12": "囑之重。罄己&#x69D6;一新之。一日眾以月旦問訊如常。時",
    "X75n1515_001:0743c13": "師遽迎之曰。老僧向非退閑。十二年幾在半途。今日",
    "X75n1515_001:0743c14": "則有。明日則無。光陰其可把。既乎煩大眾點指行李。",
    "X75n1515_001:0743c15": "用表無常。眾為念佛。師曰。止止。佛須自念。明日&#x5374;勞",
    "X75n1515_001:0743c16": "送別。黎明眾集。端坐書偈而逝。至正壬子八月二日",
    "X75n1515_001:0743c17": "也。春秋七十有八。夏六十四。奉全身窆于清泰院。先",
    "X75n1515_001:0743c18": "是師在上竺&#x524F;流香塔院以奉開山臻法師．洎如法",
    "X75n1515_001:0743c19": "師。而肖己像於其左。至是分爪髮建塔其中。及南竺",
    "X75n1515_001:0743c20": "明靜塔院。以為後人展敬之地。所著有金剛經集註．",
    "X75n1515_001:0743c21": "消&#x707E;經注．彌陀經句解．仁王經如意論。&#x546A;經科並行",
    "X75n1515_001:0743c22": "於世。嗣其法者弘濟．本無．允若．大安．善繼等若干人。",
    "X75n1515_001:0743c23": "古源清法師法嗣",
    "X75n1515_001:0743c24": "法師蒙潤[0743c24] 號玉岡。海鹽顧氏。父敏。隱君子也。母強氏。",
    "X75n1515_001:0744a01": "祥應法師清公之甥女。師方娠。母感異夢。年十四棄",
    "X75n1515_001:0744a02": "家依清公於白蓮花。&#x751E;禮護伽藍神。土偶&#x8F19;仆若荅",
    "X75n1515_001:0744a03": "拜然。左右皆驚。授以經書應口成誦。命禮院僧一祥",
    "X75n1515_001:0744a04": "為師。祝髮進具。從古源受天台家金錍．十不二門諸",
    "X75n1515_001:0744a05": "書。即能了其大義。會古源歸寂。又從竹堂傳公以卒",
    "X75n1515_001:0744a06": "其業。因苦學嬰奇疾。修請觀音懺七七日。既獲靈應。",
    "X75n1515_001:0744a07": "疾愈而心倍明利。勤說勤行。自集慶維那分座於演",
    "X75n1515_001:0744a08": "福。湛堂澄公來&#x8385;教席。號為極盛。師陞居第一座。凡",
    "X75n1515_001:0744a09": "所闡揚。辭暢旨顯。老成宿學咸敬服焉。出世於海鹽",
    "X75n1515_001:0744a10": "德藏。長夏講法華經。聽者日千餘人。屠沽有為之易",
    "X75n1515_001:0744a11": "業者。瑞應不可勝紀。遷主演福。宗風益振。居六年退",
    "X75n1515_001:0744a12": "歸白蓮花修念佛三昧。依之者益眾。日於肇公講堂",
    "X75n1515_001:0744a13": "為說止觀。間語其徒曰。吾祖智者所謂風&#x70DF;山水外",
    "X75n1515_001:0744a14": "足忘憂。妙慧深禪內充愉樂者。其在茲乎。自是誓不",
    "X75n1515_001:0744a15": "出山。行宣政院強起之主下竺靈山。時寺新燬惟普",
    "X75n1515_001:0744a16": "賢殿巋存。因慨然曰。吾茲寺成於慈雲。一殿尚存則",
    "X75n1515_001:0744a17": "祖師願力有在。乃首加葺治。次&#x82D0;構諸堂舍。然不以",
    "X75n1515_001:0744a18": "經度程督之勞癈教。事書夜講演無倦色。率同志修",
    "X75n1515_001:0744a19": "法華三昧。感普賢放光現瑞。居三年以涉世將迎幸",
    "X75n1515_001:0744a20": "其素志。復歸白蓮老焉。至正二年十二月二十六日",
    "X75n1515_001:0744a21": "示寂。呼子實．法明策示止觀安之法。且告之曰。吾生",
    "X75n1515_001:0744a22": "緣殆盡。茲惟其時。驟苾佛號數考。泊然而逝。世壽六",
    "X75n1515_001:0744a23": "十八。僧臘五十四。明年正月三日茶毗。得舍利於遺",
    "X75n1515_001:0744a24": "燼中。始師無恙時。有請預為造塔者。以偈謝之曰。死",
    "X75n1515_001:0744b01": "後茶毗一幻身。盡&#x53CE;白骨&#x7145;為塵。何須石塔標名字。",
    "X75n1515_001:0744b02": "畢竟當初無此人。其人遂不敢復請。至是門人建塔",
    "X75n1515_001:0744b03": "於風篁嶺下白蓮華院之六唯亭。奉舍利藏焉。所&#x7740;",
    "X75n1515_001:0744b04": "有四教儀集註行於世。師神資&#x9834;秀出於天賦。道力",
    "X75n1515_001:0744b05": "純固。觀慧&#x8657;融。志在他有所即應利。&#x751E;求古源塔銘",
    "X75n1515_001:0744b06": "於凌陽牟公。問以三觀之義。其答如響。公擊節不已。",
    "X75n1515_001:0744b07": "以為聞所未聞。每與儒士折衷儒釋所談理性之異",
    "X75n1515_001:0744b08": "同。無不嘆其言簡而理盡。及於徇緣御物一本於誠。",
    "X75n1515_001:0744b09": "所至道俗嚮慕。或捨所居或&#x524F;寺宇以延致之。在嘉",
    "X75n1515_001:0744b10": "禾則有演壽．吉祥．慧光。在杭則有壽聖．瑞光懺院等。",
    "X75n1515_001:0744b11": "至於自行之精進。修常坐三昧以九十日為期者七。",
    "X75n1515_001:0744b12": "法華．光明．大悲．淨土諸懺法不計期數。而潛德密行",
    "X75n1515_001:0744b13": "證語所及。有未易淺窺者。此特其應&#x8FF9;而已。天目中",
    "X75n1515_001:0744b14": "峰國師&#x751E;致書曰。法師能以芬陀利香充塞宇宙。人",
    "X75n1515_001:0744b15": "謂古佛復出。信矣。",
    "X75n1515_001:0744b16": "佛海澄法師法嗣",
    "X75n1515_001:0744b17": "法師弘濟[0744b17] 字同丹。別號天岸。紹興餘姚姚氏。蚤孤投",
    "X75n1515_001:0744b18": "從父舜田滿禪師出家。其祖繼公授以妙經。應口能",
    "X75n1515_001:0744b19": "闇誦。十六薙染。二十進戒。持四分律。忽自奮曰。律可",
    "X75n1515_001:0744b20": "學。教不可學乎。遂往四明延慶。從半山全公習衡台",
    "X75n1515_001:0744b21": "止觀之書。&#x751E;修法華．金光明．淨土期懺。在觀定中都",
    "X75n1515_001:0744b22": "智者國師授以犀角如意。自是講貫了無留&#x788D;。時大",
    "X75n1515_001:0744b23": "山恢公主松江延慶。佛海澄公董杭之演福。學徒川",
    "X75n1515_001:0744b24": "委。並延師居第一座。高昌總統般若室利公。學通華",
    "X75n1515_001:0744c01": "梵出入經論。以本國言與法師譯小止觀。文采粲發。",
    "X75n1515_001:0744c02": "公深敬服。泰定初開法圓覺。倡佛海之道自師始。兩",
    "X75n1515_001:0744c03": "浙學人奔湊。師罄大小部帙。晝夜弘演多所啟發。明",
    "X75n1515_001:0744c04": "年鹽官洲崩。行省亟相脫驩公憂之。禱于上竺廣興",
    "X75n1515_001:0744c05": "法事。命法師親履其地。仍令有司修水陸大會七日",
    "X75n1515_001:0744c06": "夕。法師&#x546A;以沙水。足&#x8FF9;所按土皆凝然。至今居民不",
    "X75n1515_001:0744c07": "化魚[敞/魚]者。&#x8462;師願力有在也。天曆改元陞住大集慶。",
    "X75n1515_001:0744c08": "歲饑喟然嘆曰。吾教雖以食為外命。其如四眾何。即",
    "X75n1515_001:0744c09": "退處別室。吳人以疏幣來聘師。誘掖來學留姑蘇者",
    "X75n1515_001:0744c10": "六夏。至元再紀之五年。郡以圓通久廢。屈師主之。則",
    "X75n1515_001:0744c11": "曰。先德弘化。報地主恩為重。越吾父母邦。欣然應聘。",
    "X75n1515_001:0744c12": "至焉。糧食闢齊舍。攝徒侶至數千指。隘無以容。咸謂",
    "X75n1515_001:0744c13": "茲山自開。香嚴重興。後五十年無此。作四載又謝事。",
    "X75n1515_001:0744c14": "旋故丘。專修念佛三昧。當會心處不知念而非念。非",
    "X75n1515_001:0744c15": "念而念也。扁室曰其中。&#x7740;銘以自見。至正七年年八",
    "X75n1515_001:0744c16": "十矣。杭三宗又以大普福起之。師堅臥不赴。門人法",
    "X75n1515_001:0744c17": "航請曰。圓頓大教退藏於密久矣。不在此時作某等",
    "X75n1515_001:0744c18": "龜鏡。將抱終身之憾。乃束裝徑度。居亡何海內兵興。",
    "X75n1515_001:0744c19": "竟拂衣還山。開清鏡閣而深蟄焉。龍翔&#x54B2;隱訢公有",
    "X75n1515_001:0744c20": "詩美之。&#x751E;閱楞嚴經古註。繁簡不倫。方將折衷其說。",
    "X75n1515_001:0744c21": "俄疾作進。諸徒申淨土法門有未解師意者。師厲聲",
    "X75n1515_001:0744c22": "曰。死生難。頃之書偈而逝。至正十六年三月十日也。",
    "X75n1515_001:0744c23": "世壽八十六。僧夏七十一。嗣法上首上竺．道臻．超果．",
    "X75n1515_001:0744c24": "允中．雍&#x7188;．淨琛．圓通有傳等。先是師卜地受經之西",
    "X75n1515_001:0745a01": "崦。植松其上。標曰松華塢。其法孫至大以陶器奉蛻",
    "X75n1515_001:0745a02": "質焉。導治命也。師狀貌魁偉。言吐洒然。魯誥竺墳過",
    "X75n1515_001:0745a03": "目不忘。緇白無貴賤爭導事之。平日以疏通教觀為",
    "X75n1515_001:0745a04": "務。講法華妙義無慮百十會。若杭城東之吉祥。西湖",
    "X75n1515_001:0745a05": "之崇福。獲之南翔大德。皆有瑞徵感天雨花。集賢仁",
    "X75n1515_001:0745a06": "榮周公曰。法師才贍而言約。器宏而道深。安陽明善",
    "X75n1515_001:0745a07": "韓公曰。師才全學&#x613D;。以文寓意。無求於名觀二先生",
    "X75n1515_001:0745a08": "之言。可以知師之為人矣。所著有四教儀紀要．天岸",
    "X75n1515_001:0745a09": "外集。並行於世。至若上堂題贊詩頌。時苾獨步。不俟",
    "X75n1515_001:0745a10": "編集。傳諸人人焉。",
    "X75n1515_001:0745a11": "法師本無[0745a11] 字極元。或以其宴居之扁苾為我菴。台之",
    "X75n1515_001:0745a12": "黃岩著族。姓陳氏。父自然。素業儒。其高曾皆以科舉",
    "X75n1515_001:0745a13": "取顯仕。父早世。母趙清&#x732E;公抃四世孫。賢而知書。師",
    "X75n1515_001:0745a14": "在髫&#x9F53;。母課之語孟。殊進年十三。依方山寶禪師於",
    "X75n1515_001:0745a15": "瑞岩為落髮受具柢。中竺元叟端禪師留居侍旁。時",
    "X75n1515_001:0745a16": "佛海澄公住演福。而寺之方山大公佐焉。實師母黨",
    "X75n1515_001:0745a17": "親。每過候之。&#x8F19;以老病相屬托。遮挽不聽去。咄曰。佛",
    "X75n1515_001:0745a18": "法隨緣。若果無情耶。會澄公亦問以山家教義開其",
    "X75n1515_001:0745a19": "意。玉岡潤公從臾其間。師由是無它志。篝燈達曙。深",
    "X75n1515_001:0745a20": "契二威緘授之妙。而荊溪四明記述之詳。過目皆能",
    "X75n1515_001:0745a21": "口辨指畫。以極其淵奧。故任之紀綱而眾濟其才。位",
    "X75n1515_001:0745a22": "之表率而眾熏其德。&#x751E;曰。文字之學必待靜默而後",
    "X75n1515_001:0745a23": "有所悟入。師得之矣。俄以宣政院檄出住鳳山崇壽。",
    "X75n1515_001:0745a24": "繼遷普福及明之延慶。詔書法旨累加漿譽。授以佛",
    "X75n1515_001:0745b01": "護宣覺憲慈匡道之號。時教法大行。簦笈趨擁。鼓聲",
    "X75n1515_001:0745b02": "籤顯靡間書夜。其智謀幹力有餘地。則理產業。飾佛",
    "X75n1515_001:0745b03": "像。起頹仆。為壯麗事。蹟見所在&#x7891;刻。若以金新昌彌",
    "X75n1515_001:0745b04": "勒像板。集註楞嚴經。亦其化風所致。師性姿高潔。所",
    "X75n1515_001:0745b05": "交多名士大夫。若屬文議論雄拔。有山意集行世。尤",
    "X75n1515_001:0745b06": "不耐紛[(虺-兀+(完-、))-虫+((厂@(既-旡))/寸)]。稍遇之則引避。[(厂@((既-旡)-日+口))*頁]延慶酬應煩劇。即築溪",
    "X75n1515_001:0745b07": "舍南湖上以老焉。至正二年納麟高公使行院。起師",
    "X75n1515_001:0745b08": "住上天竺三年。癸未示寂。世壽五十八。臘四十二。門",
    "X75n1515_001:0745b09": "人以其遺體塔于上竺之流香別院。嗣法弘道．慧隱．",
    "X75n1515_001:0745b10": "允中．大始等。",
    "X75n1515_001:0745b11": "法師允若[0745b11] 字季蘅。族相里氏。父慶。以儒行苾。師九歲",
    "X75n1515_001:0745b12": "能通春秋。其父方以亢宗為期。忽翛然有出塵之想。",
    "X75n1515_001:0745b13": "乃依雲門廣孝元公祝髮。十五納滿分戒。渡江至虎",
    "X75n1515_001:0745b14": "林謁大山恢師於興福。授以天台諸乘即知大意。已",
    "X75n1515_001:0745b15": "而聞佛海澄公主南竺演福。四方名德多來棲止。而",
    "X75n1515_001:0745b16": "方岩則師．愛山靜師尤龍象中苾雄者。師復住依焉。",
    "X75n1515_001:0745b17": "凡法智立陰觀妄別理隨緣究竟蛣蜣理毒性惡等",
    "X75n1515_001:0745b18": "文。益推斥其義而沉涵之。至於恩清之兼業。昭圓之",
    "X75n1515_001:0745b19": "異說。齋潤之黨邪。仁岳之背正。亦皆察其非是及所",
    "X75n1515_001:0745b20": "以害道之故。心既有得乃質之二師。而復取正於澄",
    "X75n1515_001:0745b21": "公。聲入心通解行日著。澄公甚器之。俾歷要職。至治",
    "X75n1515_001:0745b22": "初澄公奉詔入燕都挍正經律論三藏。遂白其行業",
    "X75n1515_001:0745b23": "於帝師大寶法王。錫以慈光圓照法師之號。大德中",
    "X75n1515_001:0745b24": "出世昌源淨聖。丁歲侵師為經度之。田之菜蕪者闢",
    "X75n1515_001:0745c01": "之。室之弊漏者葺之。踰三年演福請師居第一座。攝",
    "X75n1515_001:0745c02": "眾千餘人。師持規峻整。升堂入室具有儀範。經其指",
    "X75n1515_001:0745c03": "示多所悟入。泰定中行宣政院請主興福。當是時倡",
    "X75n1515_001:0745c04": "道杭之南北兩山者。若天岸濟我庵．無玉庭罕與師",
    "X75n1515_001:0745c05": "皆有重望。人苾為佛海四天王。居無何。退皈雲門。與",
    "X75n1515_001:0745c06": "斷江恩師．體&#x754A;逸師翱翔千岩萬岳中。人又目之為",
    "X75n1515_001:0745c07": "雲門三高。至正間起主越之圓通。亟相康里公具疏",
    "X75n1515_001:0745c08": "延主下竺靈山。有瓔珞泉其涸已久。師持錫扣岩祝",
    "X75n1515_001:0745c09": "曰。吾緣苟在是。泉當為吾一來。言始脫口。泉果涌出。",
    "X75n1515_001:0745c10": "戶部尚書貢公師泰。比之慈雲重榮檜。命名曰再來",
    "X75n1515_001:0745c11": "泉。作文記之。師四坐道場。教雨灌溉如甘露醍醐。飲",
    "X75n1515_001:0745c12": "者心泰。尋以年高退居雲門。築深居精舍。以法華觀",
    "X75n1515_001:0745c13": "慧三昧為暮年淨行。會天下亂干戈紛擾。師與之遇。",
    "X75n1515_001:0745c14": "脅以白刃毅然不為屈。因遇害。白乳溢於地。實至正",
    "X75n1515_001:0745c15": "己亥二月二十九日。世壽八十。僧夏五十有五。兵既",
    "X75n1515_001:0745c16": "退。其徒孫息幻具衣棺為斂。闍維之夕獲舍利甚夥。",
    "X75n1515_001:0745c17": "塔于雲門之麓。師風度簡遠。不妄言笑。趙魏公孟頫",
    "X75n1515_001:0745c18": "呼之為僧中御史。善詩若文。雄健有法。黃文獻公溍",
    "X75n1515_001:0745c19": "為序其首。謂其遊戲如幻。變化不測。理事混融。不相",
    "X75n1515_001:0745c20": "留礙。一時名公卿如鄧文肅公．袁文清公．虞文靖公．",
    "X75n1515_001:0745c21": "韓莊節公皆與師方外交。而忠介公泰不華歆豔為",
    "X75n1515_001:0745c22": "尤切。函書問道殆無&#x8657;日。雲門之旁有若耶溪。世以",
    "X75n1515_001:0745c23": "法師名高宜配地望。故復稱之為若耶溪。嗣其法者",
    "X75n1515_001:0745c24": "則集慶友奎．演福良謹等。或者以師素履之美而不",
    "X75n1515_001:0746a01": "獲考終命。頗致疑焉。殊不知定業所感千劫弗遷。雖",
    "X75n1515_001:0746a02": "以西域聖師深入神通三昧。或為鴆毒所加。或罹刀",
    "X75n1515_001:0746a03": "劍之厄。卒未能免。何傷乎道德之高也。",
    "X75n1515_001:0746a04": "法師善繼[0746a04] 字絕宗。族婁氏。越之諸暨人。母王氏。當有",
    "X75n1515_001:0746a05": "妊。夢神人授白芙蕖乃生。始能言。見母持佛號合掌",
    "X75n1515_001:0746a06": "隨聲和之。年稍長。季父客授山陰靈秘寺。從治春秋",
    "X75n1515_001:0746a07": "經。竊窺三藏諸書。嘆曰。春秋乃世間法。欲求出世。非",
    "X75n1515_001:0746a08": "釋氏將疇依。即投其寺僧思恭祝髮授具戒。從杭之",
    "X75n1515_001:0746a09": "興福大山恢公習天台教觀。時大山遷雲間延慶。師",
    "X75n1515_001:0746a10": "復往南竺演福從湛堂澄公。間問之曰十不二門屬",
    "X75n1515_001:0746a11": "何觀。法師曰。三種觀法屬對三部。此文既與止觀同",
    "X75n1515_001:0746a12": "成觀體。的是從行。又問諸經之體為迷為悟。師曰。體",
    "X75n1515_001:0746a13": "非迷悟。迷悟由人。顧所詮經之旨何如耳。湛堂喜溢",
    "X75n1515_001:0746a14": "顏色曰。真法輪將。它日有望於子矣。宗周文公時住",
    "X75n1515_001:0746a15": "集慶。豔師之學。延曲賓師。尋領懺事。湛堂復招師居",
    "X75n1515_001:0746a16": "座端。南竺素稱教海。師提唱宗乘有聲。絕出於四方。",
    "X75n1515_001:0746a17": "會湛堂遷上竺。而玉岡潤公來補其處。仍留師居其",
    "X75n1515_001:0746a18": "職。學徒四集。無不涵腴飲醇克足而後去。天曆己巳",
    "X75n1515_001:0746a19": "出往良渚大雄。日講金光明經。夢法智謂之曰。汝所",
    "X75n1515_001:0746a20": "談經與吾若合符節。惜乎所踐猶未逮其言耳。遂益",
    "X75n1515_001:0746a21": "篤精進之行。至正壬午高公納麟為宣政院使。移住",
    "X75n1515_001:0746a22": "天竺薦福。丙戌江浙行省左亟相朵爾只公領院事。",
    "X75n1515_001:0746a23": "陞住天台能仁。凡三主名剎。執經輪下者多豪俊之",
    "X75n1515_001:0746a24": "士。開闡法華妙玄文句五章四釋奧義昭&#x6663;。且策勵",
    "X75n1515_001:0746b01": "之曰。吾祖有云。止觀一部即法華三昧之筌&#x7F64;。十乘",
    "X75n1515_001:0746b02": "十觀即法華三昧之正體。須解行並馳。正助兼運。則",
    "X75n1515_001:0746b03": "圓位可登。而不負吾祖命家之意。未幾兵難荐作。其",
    "X75n1515_001:0746b04": "高弟是乘請師&#x8FD8;華經。歡然就之。且以無常迅速。嚴",
    "X75n1515_001:0746b05": "修淨業。繫念佛名晝夜不輟。一日集眾而言曰。佛祖",
    "X75n1515_001:0746b06": "弘化貴乎時節因緣。緣與時違。化將焉托。吾其歸矣。",
    "X75n1515_001:0746b07": "遂索筆書偈端坐而逝。時丁酉七月二十二日也。春",
    "X75n1515_001:0746b08": "秋七十有二。夏六十三。火化齒牙及舌根不壞。舍利",
    "X75n1515_001:0746b09": "纍纍然。斂骨塔于靈秘之西坡。嗣其法者靈鷲懷古．",
    "X75n1515_001:0746b10": "延慶自明．崇壽是乘．演福如&#x7398;．能仁淨昱等。師氣局",
    "X75n1515_001:0746b11": "衍裕。行履固純。山家諸書無不精徹。大江東南推為",
    "X75n1515_001:0746b12": "教中之宗。講演法華．金光明凡若干會。主修懺期所",
    "X75n1515_001:0746b13": "感靈異不一。是乘&#x751E;請著書以淑後人。師曰。吾宗本",
    "X75n1515_001:0746b14": "離言說。不得已而有言。為彰授受也。是故章安結集",
    "X75n1515_001:0746b15": "之後。不過代相緘授。其間或有斥邪衛正者。亦豈好",
    "X75n1515_001:0746b16": "辨哉。今大經大法粲如日星。宜修習不暇。奚俟予言。",
    "X75n1515_001:0746b17": "聞者悅脫。"
}