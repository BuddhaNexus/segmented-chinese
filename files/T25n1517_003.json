{
    "T25n1517_003:0907a02": "佛母般若波羅蜜多圓集要義釋",
    "T25n1517_003:0907a03": "論卷第三",
    "T25n1517_003:0907a05": "三寶尊菩薩造",
    "T25n1517_003:0907a06": "大域龍菩薩造本論",
    "T25n1517_003:0907a07": "西天譯經三藏朝奉大夫試光",
    "T25n1517_003:0907a08": "祿卿傳法大師賜紫沙門臣",
    "T25n1517_003:0907a09": "施護等奉 詔譯",
    "T25n1517_003:0907a10": "[0907a10] 所言四種清淨者：一、自性清淨；二、離垢清淨；",
    "T25n1517_003:0907a11": "三、所緣清淨；四、平等清淨。初自性清淨者，即",
    "T25n1517_003:0907a12": "是無差別無二之智。行相云何？自性者謂本",
    "T25n1517_003:0907a13": "性不虛假，即真我性。於自性中有如是相，如",
    "T25n1517_003:0907a14": "摩尼寶映現和合。如佛所言一切眾生即如",
    "T25n1517_003:0907a15": "來藏，彼一切法與善逝等而無自性。此如是",
    "T25n1517_003:0907a16": "說，即自性清淨。二離垢清淨者，離垢者即離",
    "T25n1517_003:0907a17": "諸垢染、清淨之義，已如前釋。行相云何？謂所",
    "T25n1517_003:0907a18": "行對治諸有觀力，隨生相應無二之智。此所",
    "T25n1517_003:0907a19": "作已，所有世尊增上意樂事等，即彼實際真如",
    "T25n1517_003:0907a20": "法界。此如是說，即離垢清淨。三所緣清淨者，",
    "T25n1517_003:0907a21": "所緣者謂即所有普盡般若波羅蜜多義等",
    "T25n1517_003:0907a22": "一切所緣境界作用，又彼所得性或所成性",
    "T25n1517_003:0907a23": "亦是所緣，於是所緣中而得清淨。清淨之義",
    "T25n1517_003:0907a24": "已如前釋。此如是說，即所緣清淨。四平等清",
    "T25n1517_003:0907a25": "淨者，平等者齊等無差義，即是平等微妙清",
    "T25n1517_003:0907a26": "淨法界大法光明，彼平等性乃名平等，於是",
    "T25n1517_003:0907a27": "平等中而得清淨。清淨之義已如前釋。此如",
    "T25n1517_003:0907a28": "是說，即平等清淨。如是總說四種清淨即圓",
    "T25n1517_003:0907a29": "成自性，是故說此般若波羅蜜多諸有行相。",
    "T25n1517_003:0907b01": "如是言義，此如是等和合作已，離虛假法，所",
    "T25n1517_003:0907b02": "以頌言「般若波羅蜜」。此中云何？謂即所有般",
    "T25n1517_003:0907b03": "若波羅蜜多，諸有所說言義自性，謂佛世尊",
    "T25n1517_003:0907b04": "一切如是，當知皆依三種相說，非離依他等",
    "T25n1517_003:0907b05": "自性別有所成義。此中所說行相云何？謂若",
    "T25n1517_003:0907b06": "幻喻等見邊說已，即是說彼依他起性而無",
    "T25n1517_003:0907b07": "別異；若依他起性說者，即是幻喻等見邊。何",
    "T25n1517_003:0907b08": "以故？無復有法故。如是餘處亦然應知。復次",
    "T25n1517_003:0907b09": "此中若說止門所有行相，即是說彼遍計之",
    "T25n1517_003:0907b10": "性而無別異；若遍計性說者，即是所說止門。",
    "T25n1517_003:0907b11": "何以故？此法無故。問：圓成實性中，云何可有",
    "T25n1517_003:0907b12": "彼言說門？以彼法中無有性故，如是隨其所",
    "T25n1517_003:0907b13": "生分位，即彼如是所說分位而亦無實。所以",
    "T25n1517_003:0907b14": "頌言：",
    "T25n1517_003:0907b15": "「十分別散亂，  對治如次說；",
    "T25n1517_003:0907b16": " 此三種知已，  若即若離說。」",
    "T25n1517_003:0907b17": "[0907b17] 此言「十分別散亂，對治如次說」等者，謂即所",
    "T25n1517_003:0907b18": "有十種分別散亂，今此次第說彼對治，即相",
    "T25n1517_003:0907b19": "違對治及能所對治。所言「三種」者，謂遍計、依",
    "T25n1517_003:0907b20": "他、圓成實性，如是三種如其次第。「知已」者，謂",
    "T25n1517_003:0907b21": "了知已。所言「若即若離說」者，謂般若波羅蜜",
    "T25n1517_003:0907b22": "多教中有即有離故。此中總意，若如是了知",
    "T25n1517_003:0907b23": "已，彼遍計依他等所有諸事相，或即或離，彼",
    "T25n1517_003:0907b24": "一一相如其所說顯明開示。問：此中云何若",
    "T25n1517_003:0907b25": "即若離說遍計等？所以頌言：",
    "T25n1517_003:0907b26": "「如初語圓成，  依他及遍計，",
    "T25n1517_003:0907b27": " 無相分別色，  彼散亂止遣。」",
    "T25n1517_003:0907b28": "[0907b28] 此言「如初語」等者，「如」者指法，謂此如是八千",
    "T25n1517_003:0907b29": "頌般若教中最初語言，如彼經云「須菩提！隨",
    "T25n1517_003:0907c01": "汝樂說諸菩薩摩訶薩般若波羅蜜多，應當",
    "T25n1517_003:0907c02": "發起如菩薩摩訶薩般若波羅蜜多出生等」，此",
    "T25n1517_003:0907c03": "如是語，即最初語。此語依彼圓成、依他、遍計",
    "T25n1517_003:0907c04": "三性而說，如所說相即圓成性等，自色相非",
    "T25n1517_003:0907c05": "無。若於如是自色相中起色無相分別散亂",
    "T25n1517_003:0907c06": "者，世尊於此皆悉止遣。問：復次此義云何了",
    "T25n1517_003:0907c07": "知？答：如彼最初語中依三種義說，所有彼語",
    "T25n1517_003:0907c08": "今於此中略指其義。如彼經云「如菩薩摩訶",
    "T25n1517_003:0907c09": "薩般若波羅蜜多出生等」，「出」者即出離義，又",
    "T25n1517_003:0907c10": "出生義，或得無上道義。以要言之，或為種種",
    "T25n1517_003:0907c11": "義界。此如是說，由此出生一切義故。此中復",
    "T25n1517_003:0907c12": "能出生稱讚等事，謂佛菩薩等所有稱讚。彼",
    "T25n1517_003:0907c13": "稱讚相如前已說。又如經言「須菩提！隨汝樂",
    "T25n1517_003:0907c14": "說諸菩薩摩訶薩般若波羅蜜多，應當發起",
    "T25n1517_003:0907c15": "諸境界事」。所言「樂說」者，謂得樂說慧及得樂",
    "T25n1517_003:0907c16": "說光明，故名樂說。此如是等一段經文，即依",
    "T25n1517_003:0907c17": "他起性所說事相。若如彼經從「須菩提乃至",
    "T25n1517_003:0907c18": "出生等」全段經文，其中若有說彼實義，即是",
    "T25n1517_003:0907c19": "依彼遍計性說。又如經言「如菩薩摩訶薩般",
    "T25n1517_003:0907c20": "若波羅蜜多出生等」此一段經文，即圓成實",
    "T25n1517_003:0907c21": "性所說事相。此中總意，由此因故依三種義",
    "T25n1517_003:0907c22": "宣說般若波羅蜜多，是故所說有即有離。復",
    "T25n1517_003:0907c23": "次頌言：",
    "T25n1517_003:0907c24": "「彼佛亦菩提，  不見說者等，",
    "T25n1517_003:0907c25": " 至了畢此知，  止遣遍計性。」",
    "T25n1517_003:0907c26": "[0907c26] 此言「彼」者謂即彼因。此中云何？謂諸愚者於",
    "T25n1517_003:0907c27": "般若波羅蜜多教中取著句義，執實能知所",
    "T25n1517_003:0907c28": "知，起諸遍計，故此止遣。問：何法能止邪？答：止",
    "T25n1517_003:0907c29": "法應知。問：何人是說者？頌自答言「彼佛亦菩",
    "T25n1517_003:0908a01": "提，不見說者等」。此中云何？謂如所應安立句",
    "T25n1517_003:0908a02": "義，能覺了者即是佛故。「菩提」者，謂離煩惱所",
    "T25n1517_003:0908a03": "知二障之智。「等」即等攝菩薩聲聞。所言「說」者",
    "T25n1517_003:0908a04": "即是佛等。謂若有於蘊等自性中顛倒遍計",
    "T25n1517_003:0908a05": "者，佛為說彼止遣法故。此中如是即有彼說",
    "T25n1517_003:0908a06": "者，頌言「不見」者，如理應知。問：而彼所說，何等",
    "T25n1517_003:0908a07": "是其分限？頌自答言「至了畢」，謂此般若波羅",
    "T25n1517_003:0908a08": "蜜多教中，自初至末而悉周畢，是為分限。頌",
    "T25n1517_003:0908a09": "言「止遣遍計性」者，謂此所說佛及菩提不見",
    "T25n1517_003:0908a10": "等義，皆是止遣有相分別遍計性故。問：云何",
    "T25n1517_003:0908a11": "此中但止遍計性、不止圓成邪？頌自通言：",
    "T25n1517_003:0908a12": "「自性空彼色，  俱相何所有？",
    "T25n1517_003:0908a13": " 此別異語中，  了知已彼止。」",
    "T25n1517_003:0908a14": "[0908a14] 此言「自性」等者，「自性」者即本性義。「空彼色」者，",
    "T25n1517_003:0908a15": "謂色自性空。若彼智相見有色故即有所取，",
    "T25n1517_003:0908a16": "如是一切計色有實彼為對礙，於俱相中而",
    "T25n1517_003:0908a17": "有增相還成分別。所分別相其云何有？所以",
    "T25n1517_003:0908a18": "頌言「俱相何所有」。「俱相」者即二俱相，謂色自",
    "T25n1517_003:0908a19": "性於勝義諦中無所取分位，譬如人角，其義",
    "T25n1517_003:0908a20": "應知。是故但止遍計、不止圓成。何以故？勝義",
    "T25n1517_003:0908a21": "諦中非有性故。頌言「此別異語中，了知已彼",
    "T25n1517_003:0908a22": "止」者。「此」者因義。「了知」者解了義。謂由於彼",
    "T25n1517_003:0908a23": "別異語中善了知已，即能遠離。所言「彼止」者，",
    "T25n1517_003:0908a24": "「止」謂止遣，謂即止彼所有遍計。此如是等當",
    "T25n1517_003:0908a25": "知皆是止遣。俱相分別散亂後，當止遣毀謗",
    "T25n1517_003:0908a26": "分別散亂，如彼頌言：",
    "T25n1517_003:0908a27": "「此不空故空，  如是語所說；",
    "T25n1517_003:0908a28": " 諸毀謗分別，  一切說皆止。」",
    "T25n1517_003:0908a29": "[0908a29] 所言「此不空故空」等者，謂佛世尊於般若波",
    "T25n1517_003:0908b01": "羅蜜多本母中，宣說如是不空故空。所言「如",
    "T25n1517_003:0908b02": "是語所說」者，謂即說此如是語故。所說云何？",
    "T25n1517_003:0908b03": "所謂不空故空，空性離故。所言「諸毀謗分別」",
    "T25n1517_003:0908b04": "者，若有於此不空故空中取空自性者，是即",
    "T25n1517_003:0908b05": "毀謗分別，今悉止遣。所言「一切說皆止」者，「一",
    "T25n1517_003:0908b06": "切」者謂一切處、一切種類。「說」謂言說，謂佛世",
    "T25n1517_003:0908b07": "尊不但此中止遣遍計分別，於一切處執空",
    "T25n1517_003:0908b08": "之言皆悉止遣。復次頌言：",
    "T25n1517_003:0908b09": "「如幻亦然佛，  彼如夢亦然，",
    "T25n1517_003:0908b10": " 如是如次知，  智語邊決定。」",
    "T25n1517_003:0908b11": "[0908b11] 此言「如幻亦然佛，彼如夢亦然」等者，當知此說",
    "T25n1517_003:0908b12": "亦是止遣毀謗分別。「如幻」者，以幻喻法故名",
    "T25n1517_003:0908b13": "如幻。何者如幻？謂即佛故。「亦然」者，相續說義。",
    "T25n1517_003:0908b14": "「如夢亦然」者，謂即彼佛亦復如夢。此中若有",
    "T25n1517_003:0908b15": "說佛之言，當知皆是說無二智。而彼自性與",
    "T25n1517_003:0908b16": "異生等相續有故，但為無明幻等之所覆故，",
    "T25n1517_003:0908b17": "而諸愚者乃於自相隱而不現。頌言「如是如",
    "T25n1517_003:0908b18": "次知，智語邊決定」者，謂如是所說，如其次第",
    "T25n1517_003:0908b19": "如理而知。「知」謂了知。問：何人能知？頌答言「智」，",
    "T25n1517_003:0908b20": "「智」即智者。問：何等是語邊決定？答：所謂一切",
    "T25n1517_003:0908b21": "法如幻。問：此中止遣毀謗分別，如是知已，後",
    "T25n1517_003:0908b22": "復云何有所開示？所以頌言：",
    "T25n1517_003:0908b23": "「諸同等所作，  此說佛如幻；",
    "T25n1517_003:0908b24": " 幻喻等言等，  此說依他性。」",
    "T25n1517_003:0908b25": "[0908b25] 此言「諸同等所作，此說佛如幻」等者，「同所作」",
    "T25n1517_003:0908b26": "者，謂同其幻。此中意者，若一切處無二智中",
    "T25n1517_003:0908b27": "無所生者，彼諸同等所作說不相應。何所以",
    "T25n1517_003:0908b28": "邪？以諸幻等皆有性故。此中如是佛亦有性，",
    "T25n1517_003:0908b29": "是故頌言「說佛如幻」。頌言「幻喻等言等，此說",
    "T25n1517_003:0908c01": "依他性」者，上言「等」者，等攝夢等。復言「等」者，即",
    "T25n1517_003:0908c02": "是因義。「說」謂言說。若說幻喻等言，即是說彼",
    "T25n1517_003:0908c03": "依他起性，此依他性佛所說故。依他者謂依",
    "T25n1517_003:0908c04": "屬於他，故名依他。此依他者，即無明自體。此",
    "T25n1517_003:0908c05": "等分位有所依止，即此如幻說佛亦然。是故",
    "T25n1517_003:0908c06": "應知，非一切種一切無性，以自性清淨故。彼",
    "T25n1517_003:0908c07": "等幻喻佛等所說，一切皆然。如是等說，若有",
    "T25n1517_003:0908c08": "毀謗分別者，彼非如來藏，一切眾生非無二",
    "T25n1517_003:0908c09": "智。何以故？於一切有中毀謗分別故。由如是",
    "T25n1517_003:0908c10": "故，於所成義而悉不成亦不和合。問：若勝義",
    "T25n1517_003:0908c11": "諦中無二之智即是如來者，云何此中說異",
    "T25n1517_003:0908c12": "生智邪？為破此疑，所以頌言：",
    "T25n1517_003:0908c13": "「若諸異生智，  彼自性清淨，",
    "T25n1517_003:0908c14": " 故說彼佛言，  菩薩亦如佛。」",
    "T25n1517_003:0908c15": "[0908c15] 此言「若諸異生智，彼自性清淨」者，即諸異生",
    "T25n1517_003:0908c16": "本性清淨體即自性清淨之智。所云「說彼佛",
    "T25n1517_003:0908c17": "言」者，謂說彼佛如實無二智故，此說異生智",
    "T25n1517_003:0908c18": "亦復同等。問：若以所行相中如是說者，其復",
    "T25n1517_003:0908c19": "何如？頌自答言「菩薩亦如佛」，以無二智所生",
    "T25n1517_003:0908c20": "如是義故，是故菩薩亦即如佛。由此因故，佛",
    "T25n1517_003:0908c21": "及菩薩說無別異。問：若異生、若諸佛於如實",
    "T25n1517_003:0908c22": "智中有所生者，云何前言無所得邪？頌自通",
    "T25n1517_003:0908c23": "言：",
    "T25n1517_003:0908c24": "「自性自色覆，  彼無明因作，",
    "T25n1517_003:0908c25": " 如幻別異現，  果如夢棄捨。」",
    "T25n1517_003:0908c26": "[0908c26] 此言「自性自色覆，彼無明因作」者，謂諸異生",
    "T25n1517_003:0908c27": "和合自識自性無二，由彼無明為因所作起",
    "T25n1517_003:0908c28": "我我所，我謂自性、我所謂自色。以自色覆故、",
    "T25n1517_003:0908c29": "別異所現故起二相，是相無二亦無有實。此",
    "T25n1517_003:0909a01": "復何如？頌言「如幻」。於是如幻無自性中取實",
    "T25n1517_003:0909a02": "物性，而彼所取與無二智而為對礙。問：若此",
    "T25n1517_003:0909a03": "無二智自性與異生智自性平等說者，何故",
    "T25n1517_003:0909a04": "異生識中無所出現？答：以能取、所取顛倒之",
    "T25n1517_003:0909a05": "性所隱覆故。然如來識中於一切時常所出",
    "T25n1517_003:0909a06": "現，以清淨性故。問：若諸異生清淨性中而無",
    "T25n1517_003:0909a07": "有果真實出現者，即一切時無明堅著，其復",
    "T25n1517_003:0909a08": "云何？是故頌文破此疑，言「果如夢棄捨」。「棄捨」",
    "T25n1517_003:0909a09": "者即不取著義。此中意者，所有自性清淨智",
    "T25n1517_003:0909a10": "中非無果性，但為無明所隱覆故。如聞思等",
    "T25n1517_003:0909a11": "慧和合所作，其所得果而無實義，此中亦然。",
    "T25n1517_003:0909a12": "如夢中果，覺無實義，無相可表。雖和合而作，",
    "T25n1517_003:0909a13": "似有所得，得已棄捨。此說決定是為正理。復",
    "T25n1517_003:0909a14": "次頌言：",
    "T25n1517_003:0909a15": "「無二別異說，  果等定毀謗；",
    "T25n1517_003:0909a16": " 毀謗諸分別，  彼毀謗此說。」",
    "T25n1517_003:0909a17": "[0909a17] 此言「無二別異說」等者，謂諸愚夫於無二智",
    "T25n1517_003:0909a18": "中，別異所現起顛倒見，著於二種境界之相。",
    "T25n1517_003:0909a19": "頌言「果等定毀謗」者，「果等」者謂於果等境界",
    "T25n1517_003:0909a20": "真如相中決定毀謗。今此止遣，頌言「毀謗諸",
    "T25n1517_003:0909a21": "分別」等者，謂毀謗故起諸分別，而彼毀謗諸",
    "T25n1517_003:0909a22": "分別等今悉止遣。頌言「此說」者，為止遣故，今",
    "T25n1517_003:0909a23": "此說言不空故空，為令棄捨彼虛假說。應知",
    "T25n1517_003:0909a24": "此中色即是空。復次此中一性分別有所起",
    "T25n1517_003:0909a25": "現，此復云何？謂般若波羅蜜多本母中說「若",
    "T25n1517_003:0909a26": "色空即非色」。作此如是和合所說，為令止遣",
    "T25n1517_003:0909a27": "一性分別決定語義，所以頌言：",
    "T25n1517_003:0909a28": "「色空非和合，  彼互相違礙；",
    "T25n1517_003:0909a29": " 無色無空名，  色相自和合。」",
    "T25n1517_003:0909b01": "[0909b01] 此言「色空非和合」者，謂色與空不和合故，不",
    "T25n1517_003:0909b02": "和合者不相應義。問：何故不和合？頌自答言",
    "T25n1517_003:0909b03": "「彼互相違礙」，謂色、空二互相害故。相違行相",
    "T25n1517_003:0909b04": "此中云何？頌言「無色無空名」，謂若無色即無",
    "T25n1517_003:0909b05": "空，以無自性故，譬如虛空蓮華。其義應知。",
    "T25n1517_003:0909b06": "頌言「名」者即印可義，印可此說無自性故。頌",
    "T25n1517_003:0909b07": "言「色相自和合」者，謂青黃赤白眾色之相而",
    "T25n1517_003:0909b08": "自和合。此中總意，彼有自性及無自性，應知",
    "T25n1517_003:0909b09": "二種決定相違。復次頌言：",
    "T25n1517_003:0909b10": "「此一性分別，  對治種種性；",
    "T25n1517_003:0909b11": " 空不異彼色，  彼空何所有？」",
    "T25n1517_003:0909b12": "[0909b12] 所言「此一性分別」等者，「此」者因義。由是因故，",
    "T25n1517_003:0909b13": "謂即表示對治止遣一性分別。是故此般若",
    "T25n1517_003:0909b14": "波羅蜜多教中所說「若色空即非色」，此中如",
    "T25n1517_003:0909b15": "是為令止遣一性分別故，所以頌言「空不異",
    "T25n1517_003:0909b16": "彼色，彼空何所有」。如上頌言「對治種種性」者，",
    "T25n1517_003:0909b17": "謂即止遣種種性中有所分別。是故此般若",
    "T25n1517_003:0909b18": "波羅蜜多本母中作如是說「所謂空不異色」。",
    "T25n1517_003:0909b19": "此如是語云何所作？以空礙色故。問：何所止",
    "T25n1517_003:0909b20": "邪？答：止遣種種性分別。此復何因？所謂彼",
    "T25n1517_003:0909b21": "空不異色蘊之相，色何所有？是故此說色即",
    "T25n1517_003:0909b22": "是空，離空無有少色可得，以無所有故。如是",
    "T25n1517_003:0909b23": "所說，悉為止遣種種性分別散亂。問：此復何",
    "T25n1517_003:0909b24": "因離空無色？所以頌言：",
    "T25n1517_003:0909b25": "「此無實所現，  彼無明所起；",
    "T25n1517_003:0909b26": " 此無實能表，  彼說無明故。」",
    "T25n1517_003:0909b27": "[0909b27] 所言「此無實所現」等者，「無實」者謂無所有，此",
    "T25n1517_003:0909b28": "所出現而為對礙。頌言「彼無明所起」者，謂所",
    "T25n1517_003:0909b29": "有色，彼色自性有所執著，無明所起。「執著」者",
    "T25n1517_003:0909c01": "蓋障義。若於如是不實所現中取著有性者，",
    "T25n1517_003:0909c02": "是為蓋障，是故此中增上意說空不異色。問：",
    "T25n1517_003:0909c03": "所有諸異生自性清淨智，云何彼中說無明",
    "T25n1517_003:0909c04": "言？是故頌文破此疑，言「此無實能表，彼說無",
    "T25n1517_003:0909c05": "明故」。「無實」者謂不實句義，「表」即表了，「能」謂",
    "T25n1517_003:0909c06": "力能。為無實故，非所能表。此中總意，說無明",
    "T25n1517_003:0909c07": "故非勝義諦。復次頌言：",
    "T25n1517_003:0909c08": "「此如是說色，  般若波羅蜜，",
    "T25n1517_003:0909c09": " 無二二如是，  二分別對治。」",
    "T25n1517_003:0909c10": "[0909c10] 所言「此如是說色，般若波羅蜜」等者，謂此般",
    "T25n1517_003:0909c11": "若波羅蜜多所說色義，即自性清淨智，而能",
    "T25n1517_003:0909c12": "遣除能取所取隱覆性故，般若中所說者即",
    "T25n1517_003:0909c13": "慧力故。問：若無明相分別起現，彼以何對治？",
    "T25n1517_003:0909c14": "頌自答言「無二二如是，二分別對治」。此中意",
    "T25n1517_003:0909c15": "者，若彼如是二有所現，即以勝義相中無二",
    "T25n1517_003:0909c16": "自性清淨之智而為對治，即對治彼有性無",
    "T25n1517_003:0909c17": "性二分別相。復由聞思修慧和合對治。如是",
    "T25n1517_003:0909c18": "對治彼二相已，此如是義是即真實如理對",
    "T25n1517_003:0909c19": "治，如曠野中見其陽焰妄生水想。其義應知。",
    "T25n1517_003:0909c20": "此中如是如來最上真實了知故，於般若波",
    "T25n1517_003:0909c21": "羅蜜多本母中如實而說。復次當知，此般若",
    "T25n1517_003:0909c22": "波羅蜜多中所說十種分別散亂，皆以無分",
    "T25n1517_003:0909c23": "別智而為對治。問：若如是者，何故總攝但說",
    "T25n1517_003:0909c24": "二種分別對治？豈非過失邪？答：此亦無過。謂",
    "T25n1517_003:0909c25": "即如是於此二中而能隱攝，亦能止遣餘諸",
    "T25n1517_003:0909c26": "分別，是故此意總攝二種。又問：若此二種已",
    "T25n1517_003:0909c27": "能隱攝餘分別者，何故世尊復說多種分別",
    "T25n1517_003:0909c28": "散亂邪？答：此中意者，但為眾生意差別故，",
    "T25n1517_003:0909c29": "義自和合。且止斯論。"
}