{
    "T07n0220_572:0953a04": "大般若波羅蜜多經卷第五百七",
    "T07n0220_572:0953a05": "十二",
    "T07n0220_572:0953a07": "三藏法師玄奘奉　詔譯",
    "T07n0220_572:0953a08": "第六分顯德品第十一",
    "T07n0220_572:0953a09": "爾時，曼殊室利菩薩摩訶薩從座而起，頂禮",
    "T07n0220_572:0953a10": "佛足，偏覆左肩，右膝著地，合掌恭敬白言：",
    "T07n0220_572:0953a11": "「世尊！諸菩薩摩訶薩經幾劫數行深般若波",
    "T07n0220_572:0953a12": "羅蜜多，供養幾佛，而能對揚如來所說甚深",
    "T07n0220_572:0953a13": "般若波羅蜜多如最勝天王者？」佛告曼殊室",
    "T07n0220_572:0953a14": "利菩薩摩訶薩言：「善男子！如此之事不可思",
    "T07n0220_572:0953a15": "議，若非無量百千大劫修集眾行種諸善根，",
    "T07n0220_572:0953a16": "則不得聞甚深般若波羅蜜多功德名字。善",
    "T07n0220_572:0953a17": "男子！十方各如殑伽沙界，其中所有諸殑伽",
    "T07n0220_572:0953a18": "沙尚可知數，是菩薩摩訶薩行深般若波羅",
    "T07n0220_572:0953a19": "蜜多，所經劫數、供養幾佛俱不可知。「善男子！",
    "T07n0220_572:0953a20": "過去無量無數無邊難思議劫，有佛出世名",
    "T07n0220_572:0953a21": "曰多聞，十號具足，劫名增上，國名日光。多",
    "T07n0220_572:0953a22": "聞如來為諸菩薩摩訶薩說清淨法門言：『善男",
    "T07n0220_572:0953a23": "子！汝應精勤修諸善法，勿顧身命。』「時，彼會中",
    "T07n0220_572:0953a24": "有一菩薩名精進力，即從座起頂禮佛足，偏",
    "T07n0220_572:0953a25": "覆左肩，右膝著地，合掌恭敬而白佛言：『世尊",
    "T07n0220_572:0953a26": "所說：汝應精勤修諸善法，勿顧身命。如我解",
    "T07n0220_572:0953a27": "佛所說義者，諸菩薩摩訶薩宜應懈怠不修",
    "T07n0220_572:0953a28": "善法，乃能速證無上菩提。所以者何？若諸菩",
    "T07n0220_572:0953a29": "薩勤修眾善，是則不能久住生死利樂有情；",
    "T07n0220_572:0953b01": "然諸菩薩行深般若波羅蜜多，伏斷煩惱久",
    "T07n0220_572:0953b02": "住生死，終不自為速證涅槃，但為利樂諸有",
    "T07n0220_572:0953b03": "情故。菩薩以處生死為樂，不以涅槃而為樂",
    "T07n0220_572:0953b04": "也！何以故？諸菩薩摩訶薩以化有情而為樂",
    "T07n0220_572:0953b05": "故。謂隨所樂方便善巧，說授法門令得安樂；",
    "T07n0220_572:0953b06": "若勤修善便速盡漏，不能利樂一切有情。是",
    "T07n0220_572:0953b07": "故菩薩觀察生死多諸苦惱，起大悲心不捨",
    "T07n0220_572:0953b08": "有情成就本願。「『世尊！諸菩薩摩訶薩具方便",
    "T07n0220_572:0953b09": "力久住生死，得見無量無邊如來，聽受無量",
    "T07n0220_572:0953b10": "無邊正法，化導無量無邊有情，是故菩薩為",
    "T07n0220_572:0953b11": "如是事不厭生死、不樂涅槃。世尊！諸菩薩摩",
    "T07n0220_572:0953b12": "訶薩若觀生死而起厭怖、欣樂涅槃則墮非",
    "T07n0220_572:0953b13": "道，不能利樂一切有情，通達如來甚深境界。",
    "T07n0220_572:0953b14": "云何非道？謂樂聲聞及獨覺地，於有情類無",
    "T07n0220_572:0953b15": "大悲心。所以者何？聲聞、獨覺所行之道，非",
    "T07n0220_572:0953b16": "諸菩薩摩訶薩道。何以故？聲聞、獨覺厭怖生",
    "T07n0220_572:0953b17": "死、欣樂涅槃，不能具足福德智慧，以是義故",
    "T07n0220_572:0953b18": "非菩薩道。』「時，多聞佛即便讚歎精進力言：『善",
    "T07n0220_572:0953b19": "哉！善哉！如汝所說。諸菩薩摩訶薩應修自行，",
    "T07n0220_572:0953b20": "勿習非道。』「時，精進力白言：『世尊！何謂菩薩自",
    "T07n0220_572:0953b21": "所行道？』「多聞佛言：『菩薩成就一切福慧，以大",
    "T07n0220_572:0953b22": "悲力不捨有情，遠離聲聞及獨覺地，得無生",
    "T07n0220_572:0953b23": "忍不捨三界，無所希望生長善根，方便善巧",
    "T07n0220_572:0953b24": "修行一切波羅蜜多，以智慧力無分別心生",
    "T07n0220_572:0953b25": "長善根，成就盡智無量功德；雖知諸法無一",
    "T07n0220_572:0953b26": "可生，而方便現生；雖知有情無一實有，而方便",
    "T07n0220_572:0953b27": "化導，知一切法皆離自性；觀諸佛土猶如虛",
    "T07n0220_572:0953b28": "空，而能巧便嚴淨佛土；知一切佛法身無像，",
    "T07n0220_572:0953b29": "方便示現相好莊嚴；隨諸有情心所好樂，即",
    "T07n0220_572:0953c01": "能方便而授與之。菩薩身心雖常寂靜，而說",
    "T07n0220_572:0953c02": "諸法化導有情，亦以巧便遠離喧雜，修諸寂",
    "T07n0220_572:0953c03": "定知自性空，悉能通達甚深智慧，能以方便",
    "T07n0220_572:0953c04": "為他說法，不證聲聞、獨覺乘果，勤求如來所",
    "T07n0220_572:0953c05": "證解脫，不捨菩薩一切道行。善男子！是名菩",
    "T07n0220_572:0953c06": "薩自所行道。』「曼殊室利！時，精進力從彼如來",
    "T07n0220_572:0953c07": "聞說菩薩所行境界，得未曾有，尋即復白多",
    "T07n0220_572:0953c08": "聞佛言：『希有！世尊！如我解佛所說義者，菩薩",
    "T07n0220_572:0953c09": "具足方便善巧，觀一切法無非是道。譬如虛",
    "T07n0220_572:0953c10": "空含容眾色，如是菩薩具大方便，所行之道",
    "T07n0220_572:0953c11": "攝一切法。又如虛空，一切草木、花果、香樹因",
    "T07n0220_572:0953c12": "之生長，如是諸物於虛空界不能染淨、不令",
    "T07n0220_572:0953c13": "瞋喜，如是菩薩具大方便甚深般若波羅蜜",
    "T07n0220_572:0953c14": "多，觀一切法皆悉是道，謂異生法、若聲聞法、",
    "T07n0220_572:0953c15": "若獨覺法、若菩薩法、若如來法。何以故？是",
    "T07n0220_572:0953c16": "諸菩薩所通達故。「『譬如大火若遇草木必無",
    "T07n0220_572:0953c17": "退還，是諸草木皆順益火發其光明，如是諸",
    "T07n0220_572:0953c18": "法無不皆順菩薩道，故名菩薩道。譬如金剛",
    "T07n0220_572:0953c19": "自體堅密，刀不能斫，火不能燒，水不能爛，毒",
    "T07n0220_572:0953c20": "不能損，如是菩薩方便智慧，獨覺、聲聞及諸",
    "T07n0220_572:0953c21": "外道一切煩惱所不能壞。如水清珠能清濁",
    "T07n0220_572:0953c22": "水，如是菩薩甚深般若波羅蜜多，能使有情",
    "T07n0220_572:0953c23": "一切煩惱悉得清淨。譬如良藥、妙寶神珠，毒",
    "T07n0220_572:0953c24": "不共居能消眾毒，如是菩薩行深般若波羅",
    "T07n0220_572:0953c25": "蜜多方便善巧，不與一切煩惱共居，而能斷",
    "T07n0220_572:0953c26": "滅一切煩惱。以是因緣，所有諸法皆是菩薩",
    "T07n0220_572:0953c27": "摩訶薩道。』「曼殊室利！彼精進力說是法時，八",
    "T07n0220_572:0953c28": "千菩薩俱發無上正等覺心，二百菩薩得無",
    "T07n0220_572:0953c29": "生忍。曼殊室利！彼精進力即是今者最勝天",
    "T07n0220_572:0954a01": "王。」",
    "T07n0220_572:0954a02": "爾時，曼殊室利菩薩復白佛言：「世尊！云何諸",
    "T07n0220_572:0954a03": "菩薩摩訶薩行深般若波羅蜜多，得堅固力",
    "T07n0220_572:0954a04": "護持正法？」佛告曼殊室利菩薩言：「善男子！若",
    "T07n0220_572:0954a05": "菩薩摩訶薩寧棄身命不捨正法，於他謙下",
    "T07n0220_572:0954a06": "不起憍慢，卑賤恥辱其心能忍，飢渴有情施",
    "T07n0220_572:0954a07": "好飲食，在危難者能施無畏，於諸疾病如法",
    "T07n0220_572:0954a08": "療治，貧匱有情令豐財寶，諸佛靈廟修建嚴",
    "T07n0220_572:0954a09": "飾，惡事掩遏善事光揚，憂苦有情則施安樂，",
    "T07n0220_572:0954a10": "是菩薩摩訶薩行深般若波羅蜜多，得堅固力",
    "T07n0220_572:0954a11": "護持正法。」曼殊室利復白佛言：「世尊！云何諸",
    "T07n0220_572:0954a12": "菩薩摩訶薩行深般若波羅蜜多能調伏心？」",
    "T07n0220_572:0954a13": "佛告曼殊室利菩薩言：「善男子！若菩薩摩訶",
    "T07n0220_572:0954a14": "薩行深般若波羅蜜多，不預他事先思後行，",
    "T07n0220_572:0954a15": "心性調直離諂曲行，不自矜高意常柔軟，是",
    "T07n0220_572:0954a16": "菩薩摩訶薩能調伏心。」曼殊室利復白佛言：",
    "T07n0220_572:0954a17": "「若菩薩摩訶薩行深般若波羅蜜多能調伏",
    "T07n0220_572:0954a18": "心，當生何趣？」佛告曼殊室利菩薩言：「善男子！",
    "T07n0220_572:0954a19": "若菩薩摩訶薩行深般若波羅蜜多能調伏",
    "T07n0220_572:0954a20": "心，或生天上，或生人中；若生天上，則為帝釋，",
    "T07n0220_572:0954a21": "或作梵王堪忍界主；若生人趣，作轉輪王，或",
    "T07n0220_572:0954a22": "作餘王、長者、居士。天上、人中常得值佛，是菩",
    "T07n0220_572:0954a23": "薩摩訶薩行深般若波羅蜜多能調伏心，生",
    "T07n0220_572:0954a24": "如是趣。」曼殊室利復白佛言：「世尊！正信流出",
    "T07n0220_572:0954a25": "何法？」佛告曼殊室利菩薩：「正信流出得真善",
    "T07n0220_572:0954a26": "友。」「世尊！多聞流出何法？」佛言：「多聞流出妙",
    "T07n0220_572:0954a27": "慧。」「世尊！布施流出何法？」佛言：「布施流出大",
    "T07n0220_572:0954a28": "富。」「世尊！淨戒流出何法？」佛言：「淨戒流出善",
    "T07n0220_572:0954a29": "趣。」「世尊！安忍流出何法？」佛言：「安忍流出容",
    "T07n0220_572:0954b01": "受一切有情。」「世尊！精進流出何法？」佛言：「精",
    "T07n0220_572:0954b02": "進流出能辦一切佛法。」「世尊！靜慮流出何法？」",
    "T07n0220_572:0954b03": "佛言：「靜慮流出遠離一切散動。」「世尊！般若流",
    "T07n0220_572:0954b04": "出何法？」佛言：「般若流出遠離一切煩惱。」「世尊！",
    "T07n0220_572:0954b05": "聽法流出何法？」佛言：「聽法流出遠離一切疑",
    "T07n0220_572:0954b06": "網。」「世尊！正問流出何法？」佛言：「正問流出於法",
    "T07n0220_572:0954b07": "決定妙智。」「世尊！居靜流出何法？」佛言：「居靜流",
    "T07n0220_572:0954b08": "出勝定及諸神通。」「世尊！正修流出何法？」佛言：",
    "T07n0220_572:0954b09": "「正修流出厭道。」「世尊！無常聲流出何法？」佛言：",
    "T07n0220_572:0954b10": "「無常聲流出於境無所攝護。」「世尊！苦聲流出",
    "T07n0220_572:0954b11": "何法？」佛言：「苦聲流出無生。」「世尊！無我聲流出",
    "T07n0220_572:0954b12": "何法？」佛言：「無我聲流出滅除我、我所執。」「世尊！",
    "T07n0220_572:0954b13": "空聲流出何法？」佛言：「空聲流出寂靜。」「世尊！",
    "T07n0220_572:0954b14": "正念流出何法？」佛言：「正念流出聖見。」「世尊！身",
    "T07n0220_572:0954b15": "心遠離流出何法？」佛言：「身心遠離流出一切",
    "T07n0220_572:0954b16": "妙定神通。」「世尊！聖道流出何法？」佛言：「聖道流",
    "T07n0220_572:0954b17": "出聖果。」「世尊！勝解流出何法？」佛言：「勝解流出",
    "T07n0220_572:0954b18": "成就一切解脫。」「世尊！佛生流出何法？」佛言：「佛",
    "T07n0220_572:0954b19": "生流出一切菩提分法。」爾時，最勝前白佛言：",
    "T07n0220_572:0954b20": "「云何佛生？」佛告最勝：「如發無上正等覺心。」「世",
    "T07n0220_572:0954b21": "尊！云何而發無上正等覺心？」佛言：「天王！如生",
    "T07n0220_572:0954b22": "大悲。」「世尊！云何而生大悲？」佛言：「不捨一切有",
    "T07n0220_572:0954b23": "情。」「世尊！云何不捨有情？」佛言：「應如不捨三寶。」",
    "T07n0220_572:0954b24": "「世尊！誰能不捨三寶？」佛言：「一切無煩惱者。」爾",
    "T07n0220_572:0954b25": "時，最勝便白佛言：「甚奇！世尊！希有！善逝！諸佛",
    "T07n0220_572:0954b26": "祕密甚深微妙，雖說法空、無生、無滅、本來寂",
    "T07n0220_572:0954b27": "靜，而不破壞善惡業果，遠離斷常。世尊！頗有",
    "T07n0220_572:0954b28": "有情聞如是法，不起敬信、生毀謗不？」佛言：「亦",
    "T07n0220_572:0954b29": "有。」「世尊！如是有情因過去世修行善業得受",
    "T07n0220_572:0954c01": "人身，由近惡友於是深法不能敬信、生毀謗",
    "T07n0220_572:0954c02": "心，則為辜負過去善業。諸佛恩德實為深重，",
    "T07n0220_572:0954c03": "假使有人以己肉血，供養諸佛亦不能報。以",
    "T07n0220_572:0954c04": "佛恩故，我等今者增長善根，得大法樂，住大",
    "T07n0220_572:0954c05": "自在，天、人恭敬。世尊！諸菩薩摩訶薩行深般",
    "T07n0220_572:0954c06": "若波羅蜜多，應知佛恩，親近善友，當修佛行",
    "T07n0220_572:0954c07": "證佛菩提。」說是法時，眾中二萬五千菩薩得",
    "T07n0220_572:0954c08": "無生忍，四萬五千諸人、天眾俱發無上正等",
    "T07n0220_572:0954c09": "覺心，一萬二千諸天子眾遠塵離垢生淨",
    "T07n0220_572:0954c10": "法眼。",
    "T07n0220_572:0954c11": "第六分現化品第十二",
    "T07n0220_572:0954c12": "爾時，善思菩薩白最勝天王言：「佛所化身更",
    "T07n0220_572:0954c13": "能化不？」最勝答曰：「今對世尊以為明證，佛所",
    "T07n0220_572:0954c14": "化身更能化作殑伽沙數無量化佛，種種色",
    "T07n0220_572:0954c15": "像、神通、說法利樂有情。所以者何？諸佛往昔",
    "T07n0220_572:0954c16": "願力清淨故能如是。」善思菩薩復作是言：「天",
    "T07n0220_572:0954c17": "王善能說甚深法，謂佛往昔願力清淨。唯",
    "T07n0220_572:0954c18": "願天王請佛神力，令深般若波羅蜜多久住",
    "T07n0220_572:0954c19": "世間常無隱滅。」最勝報曰：「善思當知！甚深般",
    "T07n0220_572:0954c20": "若波羅蜜多一切如來常共守護。何以故？文",
    "T07n0220_572:0954c21": "字宣說甚深般若波羅蜜多，如是文字不起、",
    "T07n0220_572:0954c22": "不盡，常無隱滅，其所顯義亦不起盡，常無隱",
    "T07n0220_572:0954c23": "滅，由此諸佛甚深般若波羅蜜多亦無隱滅。",
    "T07n0220_572:0954c24": "何以故？法不生故。若法無生亦則無滅，即是",
    "T07n0220_572:0954c25": "諸佛祕密之教；如是妙理，如來出世若不出",
    "T07n0220_572:0954c26": "世性相湛然，名曰真如，亦名法界，亦名實際。",
    "T07n0220_572:0954c27": "隨順因緣而不違逆，是為正法，其性常住永",
    "T07n0220_572:0954c28": "無隱滅。」善思菩薩復問天王：「更何等人能護",
    "T07n0220_572:0954c29": "正法？」最勝答言：「若不違逆一切法者能護正",
    "T07n0220_572:0955a01": "法。所以者何？不違正理，常無諍論名護正法。」",
    "T07n0220_572:0955a02": "善思復問：「云何名為不違正理，常無諍論名",
    "T07n0220_572:0955a03": "護正法？」最勝答曰：「若順文字不違正理，常無",
    "T07n0220_572:0955a04": "諍論名護正法。何以故？世間愚夫皆著諸見，",
    "T07n0220_572:0955a05": "順正理者則常說空，是故世間共興諍論，如",
    "T07n0220_572:0955a06": "是愚夫愛重有法，順正理者於有則輕。世間說",
    "T07n0220_572:0955a07": "有常、樂、我、淨，順正理者說無常、苦、無我、不淨，",
    "T07n0220_572:0955a08": "是故世間共興諍論；諸愚夫類順世間流，順",
    "T07n0220_572:0955a09": "正理者逆世間流，是故世間共興諍論。世間",
    "T07n0220_572:0955a10": "愚夫著蘊、界、處，順正理者都無所著，是故世",
    "T07n0220_572:0955a11": "間共興諍論；順世愚夫不行正理，順正理者",
    "T07n0220_572:0955a12": "與世相違，故常無諍名護正法。」善思菩薩復",
    "T07n0220_572:0955a13": "問最勝：「今者天王為何所取？」最勝答曰：「善思",
    "T07n0220_572:0955a14": "當知！我不取我亦不取法。」善思又問：「云何不",
    "T07n0220_572:0955a15": "取？」最勝答言：「我自性離，有情及法自性亦離，",
    "T07n0220_572:0955a16": "如是諸離亦不可得；過去自性離，未來、現在",
    "T07n0220_572:0955a17": "自性亦離，如是諸離亦不可得；諸佛自性非",
    "T07n0220_572:0955a18": "離，諸佛自性非不離；諸佛土自性非離，諸佛",
    "T07n0220_572:0955a19": "土自性非不離；諸法自性非離，諸法自性非",
    "T07n0220_572:0955a20": "不離。善思當知！如是之行名順正理，無取、不",
    "T07n0220_572:0955a21": "取能護正法。」爾時，善思菩薩讚最勝天王言：",
    "T07n0220_572:0955a22": "「善哉！善哉！大士！正士！能如是說甚深般若波",
    "T07n0220_572:0955a23": "羅蜜多，無取、無著、無文、無字，滅諸戲論，離能",
    "T07n0220_572:0955a24": "分別及所分別。」爾時，眾中有一天子名曰賢",
    "T07n0220_572:0955a25": "德，從座而起頂禮佛足，偏覆左肩，右膝著地，",
    "T07n0220_572:0955a26": "合掌恭敬而白佛言：「世尊！最勝天王所說無",
    "T07n0220_572:0955a27": "分別者為是何法？」佛告賢德：「天子當知！無分",
    "T07n0220_572:0955a28": "別者是寂靜法。所以者何？能取、所取俱不可",
    "T07n0220_572:0955a29": "得，不生、不滅、離我、我所，如是名為無分別法。",
    "T07n0220_572:0955b01": "若菩薩摩訶薩如是觀者能護正法，不見能",
    "T07n0220_572:0955b02": "護及所護法。」說此法時，十千苾芻心得解脫，",
    "T07n0220_572:0955b03": "一千天子遠塵離垢生淨法眼。",
    "T07n0220_572:0955b04": "爾時，善思菩薩問最勝天王言：「何等辯才能說",
    "T07n0220_572:0955b05": "如是甚深之法？」最勝答言：「一切煩惱習氣無",
    "T07n0220_572:0955b06": "者所得辯才，能說如是甚深之法；過語言道",
    "T07n0220_572:0955b07": "不可思量勝義妙智，如是辯才能說如是甚",
    "T07n0220_572:0955b08": "深之法。」善思菩薩問賢德天子言：「云何無生",
    "T07n0220_572:0955b09": "法中以辯才說？」賢德天子答善思言：「若菩薩",
    "T07n0220_572:0955b10": "摩訶薩不住無生無滅法者，則無辯才說甚",
    "T07n0220_572:0955b11": "深法。何以故？遠離戲論，不見所緣，不見能緣，",
    "T07n0220_572:0955b12": "心無所住，是故能說。不住我法，不住此彼，唯",
    "T07n0220_572:0955b13": "住清淨勝義諦中，是故能說。」善思菩薩即白",
    "T07n0220_572:0955b14": "佛言：「甚奇！世尊！賢德天子實為希有！乃能通",
    "T07n0220_572:0955b15": "達甚深之法辯才無盡。」佛告善思：「賢德天",
    "T07n0220_572:0955b16": "子從妙喜界不動佛所，而來至此堪忍世界",
    "T07n0220_572:0955b17": "聽深般若波羅蜜多。汝等當知！賢德天子已",
    "T07n0220_572:0955b18": "於無量百千億劫，修習希有陀羅尼門，經劫",
    "T07n0220_572:0955b19": "說法亦不窮盡。」善思菩薩復白佛言：「何謂希",
    "T07n0220_572:0955b20": "有陀羅尼門？」佛言：「善思！此希有者名眾法不",
    "T07n0220_572:0955b21": "入陀羅尼門，此陀羅尼門過諸文字，言不能",
    "T07n0220_572:0955b22": "入，心不能量，內外法中皆不可得。「善思當知！",
    "T07n0220_572:0955b23": "無有少法能入此者，是故名為眾法不入陀羅",
    "T07n0220_572:0955b24": "尼門。所以者何？此法平等，無高無下、無入無",
    "T07n0220_572:0955b25": "出，無一文字從外而入，無一文字從內而出，",
    "T07n0220_572:0955b26": "無一文字住此法中，亦無文字共相見者，亦",
    "T07n0220_572:0955b27": "不分別法非、法異。是諸文字說亦無減、不說",
    "T07n0220_572:0955b28": "無增，從本際來都無起作及壞滅者。如諸文",
    "T07n0220_572:0955b29": "字，心亦如是；如心，一切法亦如是。何以故？法",
    "T07n0220_572:0955c01": "離言語亦離思量，從本際來無生無滅故無",
    "T07n0220_572:0955c02": "入出，由此名為眾法不入陀羅尼門。若能通",
    "T07n0220_572:0955c03": "達此法門者辯才無盡。所以者何？通達不斷",
    "T07n0220_572:0955c04": "無盡法故。若有人能入虛空者，則能入此陀",
    "T07n0220_572:0955c05": "羅尼門。「善思當知！若菩薩摩訶薩能通達此",
    "T07n0220_572:0955c06": "陀羅尼門，心得清淨，身、語亦爾；所行順理，般",
    "T07n0220_572:0955c07": "若堅固；諸惡魔軍無能嬈者，一切外道不敢",
    "T07n0220_572:0955c08": "對揚；諸煩惱業莫之能壞，身力堅固心離怯",
    "T07n0220_572:0955c09": "弱；凡所演說辯才無盡，能宣深妙諸聖諦門；",
    "T07n0220_572:0955c10": "智慧多聞猶如大海，安住寂定喻妙高山，如",
    "T07n0220_572:0955c11": "師子王處眾無畏，世法不染猶淨蓮花，饒益",
    "T07n0220_572:0955c12": "有情譬之大地，洗除垢穢喻如大水，成熟世",
    "T07n0220_572:0955c13": "間方諸大火，增長善法同彼大風，清涼悅意",
    "T07n0220_572:0955c14": "類之朗月，能破眾闇其猶烈日，摧煩惱怨如",
    "T07n0220_572:0955c15": "威勇士，心性調伏猶大象王，能震法雷大龍",
    "T07n0220_572:0955c16": "為喻，普雨眾法譬之大雲，如大良醫除煩惱",
    "T07n0220_572:0955c17": "病，猶大國主善御世間，如四天王護有情類",
    "T07n0220_572:0955c18": "及護正法，如天帝釋於人天中富貴最勝心",
    "T07n0220_572:0955c19": "得自在，如大梵王於堪忍界主領自在身得",
    "T07n0220_572:0955c20": "無礙，如揭路茶示教有情，如世間父能流法",
    "T07n0220_572:0955c21": "寶，如毘沙門能出世間種種珍寶；福德智慧",
    "T07n0220_572:0955c22": "之所莊嚴，有情見者無不蒙益，諸佛世尊之",
    "T07n0220_572:0955c23": "所稱讚，天、龍等眾咸擁護之。「善思當知！諸菩",
    "T07n0220_572:0955c24": "薩摩訶薩若得如是陀羅尼門，即能自在饒",
    "T07n0220_572:0955c25": "益有情，方便說法而不窮盡，心無疲倦不徇",
    "T07n0220_572:0955c26": "利譽，法施平等無有慳嫉，受持淨戒三業無",
    "T07n0220_572:0955c27": "愆，安忍清淨離諸恚惱，精進清淨所作成立，",
    "T07n0220_572:0955c28": "靜慮清淨善調伏心，般若清淨永無疑惑，具",
    "T07n0220_572:0955c29": "四無量如大梵王，能善修行等持、等至，入出",
    "T07n0220_572:0956a01": "自在勝諸世間，修大覺因具諸福慧，受灌頂",
    "T07n0220_572:0956a02": "位得大自在。」佛說如是總持門時，眾中六萬",
    "T07n0220_572:0956a03": "四千菩薩得不退轉，三萬菩薩得無生忍，二",
    "T07n0220_572:0956a04": "萬天人遠塵離垢生淨法眼，無量無邊人、天",
    "T07n0220_572:0956a05": "等眾俱發無上正等覺心。",
    "T07n0220_572:0956a06": "第六分陀羅尼品第十三",
    "T07n0220_572:0956a07": "爾時，曼殊室利菩薩摩訶薩即從座起頂禮",
    "T07n0220_572:0956a08": "佛足，偏覆左肩，右膝著地，合掌恭敬而白佛",
    "T07n0220_572:0956a09": "言：「甚奇！世尊！如來所說：諸菩薩摩訶薩若得",
    "T07n0220_572:0956a10": "如是眾法不入陀羅尼門，成就無量無邊功",
    "T07n0220_572:0956a11": "德。」佛告曼殊室利菩薩言：「善男子！如是功德，",
    "T07n0220_572:0956a12": "假使如來百千年說亦未能盡。」爾時，眾中有",
    "T07n0220_572:0956a13": "一菩薩名寂靜慧，即白曼殊室利菩薩摩訶",
    "T07n0220_572:0956a14": "薩言：「若菩薩摩訶薩證得如是陀羅尼門，為",
    "T07n0220_572:0956a15": "佛世尊之所稱歎，如是菩薩善得大利，自行",
    "T07n0220_572:0956a16": "化彼皆悉不空。」時，曼殊室利菩薩報寂靜慧菩",
    "T07n0220_572:0956a17": "薩言：「善男子！勝義諦中無法可讚無色無相，",
    "T07n0220_572:0956a18": "無色相者有何可讚？無可讚故於何歡喜？」時，",
    "T07n0220_572:0956a19": "寂靜慧復作是言：「我聞如來契經中說：諸法",
    "T07n0220_572:0956a20": "自性無我、我所，無能令喜亦無令瞋；此法平",
    "T07n0220_572:0956a21": "等菩薩應學。譬如大地依止水輪，若鑿井池",
    "T07n0220_572:0956a22": "得水受用，其不鑿者無由致之；如是聖智法",
    "T07n0220_572:0956a23": "平等境遍一切法，若有勤修般若巧便即便",
    "T07n0220_572:0956a24": "證得，其不修者云何得之？是故菩薩欲求無",
    "T07n0220_572:0956a25": "上正等菩提不應懈怠，若勤精進，如是所說",
    "T07n0220_572:0956a26": "法平等境則現在前。「如生盲人不能見色，如",
    "T07n0220_572:0956a27": "是煩惱所盲有情，於平等法不能得見。如人",
    "T07n0220_572:0956a28": "有眼無外光明，不能覩見所有色像，如是行",
    "T07n0220_572:0956a29": "人雖有智慧，若無善友不能見法。如有天眼",
    "T07n0220_572:0956b01": "不假外明自能見色，如是菩薩預法流者自",
    "T07n0220_572:0956b02": "然勝進。譬如世間處胎藏者，雖漸增長而不",
    "T07n0220_572:0956b03": "自見；如是菩薩勤精進者，眾行漸增亦不自",
    "T07n0220_572:0956b04": "見，而能成辦一切佛法。如雪山中有妙藥樹，",
    "T07n0220_572:0956b05": "枝條、莖檊不枯不折；如是菩薩勤修精進，",
    "T07n0220_572:0956b06": "所有勝行不退不失。「如轉輪王出現於世具",
    "T07n0220_572:0956b07": "七財寶，如是菩薩發菩提心具七法寶，所謂",
    "T07n0220_572:0956b08": "布施、淨戒、安忍、精進、靜慮、般若、巧便。如轉輪",
    "T07n0220_572:0956b09": "王遊四洲界，於有情類其心平等，如是菩薩",
    "T07n0220_572:0956b10": "以四攝事饒益有情，心常平等。如轉輪王隨",
    "T07n0220_572:0956b11": "所在處則無諍訟，如是菩薩如實說法亦無",
    "T07n0220_572:0956b12": "諍論。譬如三千大千世界初成，即有妙高山",
    "T07n0220_572:0956b13": "王及以大海，如是菩薩初發無上正等覺心，",
    "T07n0220_572:0956b14": "即有般若及以大悲。譬如日出，諸山高者其",
    "T07n0220_572:0956b15": "光先照，如是菩薩得般若炬，諸有高行根熟",
    "T07n0220_572:0956b16": "菩薩先蒙光照。譬如大地普能荷負，一切草",
    "T07n0220_572:0956b17": "木、花果、藥樹皆悉平等，如是菩薩證得如是",
    "T07n0220_572:0956b18": "陀羅尼門，於諸有情其心平等。」爾時，佛讚寂",
    "T07n0220_572:0956b19": "靜慧言：「善哉！善哉！如汝所說。諸菩薩摩訶薩",
    "T07n0220_572:0956b20": "若得如是陀羅尼門，諸有所說一文一字無",
    "T07n0220_572:0956b21": "非佛語，如是所說遠離色、聲、香、味、觸、法。何以",
    "T07n0220_572:0956b22": "故？此所說法非世俗故無盡無邊，能引一切",
    "T07n0220_572:0956b23": "身心輕利。假使百千佛前，說者亦不怯弱。所",
    "T07n0220_572:0956b24": "以者何？是菩薩摩訶薩佛加持故心無所著，",
    "T07n0220_572:0956b25": "謂不著我，不著有情，不著諸法，由此證得清",
    "T07n0220_572:0956b26": "淨真如、清淨法界、清淨實際，得法無盡、文字",
    "T07n0220_572:0956b27": "無盡、辯說無盡，爾時即生殊勝歡喜，得妙慧",
    "T07n0220_572:0956b28": "故，得妙智故，無疑網故。」當佛說此總持門",
    "T07n0220_572:0956b29": "時，八千菩薩俱得如是眾法不入陀羅尼門，",
    "T07n0220_572:0956c01": "復有一萬二千菩薩得不退轉，五千菩薩得",
    "T07n0220_572:0956c02": "無生忍，一萬六千諸天子眾遠塵離垢生淨法",
    "T07n0220_572:0956c03": "眼，無量無邊諸有情類俱發無上正等覺心。",
    "T07n0220_572:0956c04": "爾時，佛告寂靜慧言：「此陀羅尼能伏魔眾、摧",
    "T07n0220_572:0956c05": "諸外道、壞嫉法人。然般若燈滅煩惱火，護說",
    "T07n0220_572:0956c06": "法者令至涅槃，調伏內心、善化外眾，容儀整",
    "T07n0220_572:0956c07": "肅見者歡喜，為正行人平等說法，如實觀察",
    "T07n0220_572:0956c08": "有情根性，授法應時非前非後。」佛說如是諸",
    "T07n0220_572:0956c09": "功德時，於此三千大千世界，一切大海、妙高",
    "T07n0220_572:0956c10": "山王、大地、諸山皆悉振動。爾時，天雨微妙音",
    "T07n0220_572:0956c11": "花、大微妙音花、妙靈瑞花、大妙靈瑞花、嗢鉢",
    "T07n0220_572:0956c12": "羅花、拘某陀花、鉢特摩花、奔荼利花、迦末羅",
    "T07n0220_572:0956c13": "花，諸天空中作眾伎樂。世尊復告寂靜慧言：",
    "T07n0220_572:0956c14": "「善男子！過去無量無數無邊難思議劫，有佛",
    "T07n0220_572:0956c15": "出世名為寶月，十號具足，國名無毀，劫名喜",
    "T07n0220_572:0956c16": "讚，聲聞弟子三十二億，菩薩弟子無量無邊，",
    "T07n0220_572:0956c17": "然彼如來先無苦行及降魔事而證菩提。時，",
    "T07n0220_572:0956c18": "彼眾中有一菩薩名寶功德，具妙辯才，能為",
    "T07n0220_572:0956c19": "有情種種說法。時，諸大眾請彼如來不入涅",
    "T07n0220_572:0956c20": "槃久住於世。「時，寶功德告大眾言：『諸佛世尊",
    "T07n0220_572:0956c21": "無生無滅，何用勸請不入涅槃？若太虛空入",
    "T07n0220_572:0956c22": "涅槃者，如來乃可入般涅槃；若有真如、法界、",
    "T07n0220_572:0956c23": "實際、不思議界入涅槃者，如來乃可入般涅",
    "T07n0220_572:0956c24": "槃。所以者何？如來之法無成無壞、無染無淨，",
    "T07n0220_572:0956c25": "非世間非出世間、非有為非無為、非常非斷。",
    "T07n0220_572:0956c26": "假令一口而有十舌，是一一舌復生百舌，是",
    "T07n0220_572:0956c27": "一一舌復生千舌，亦不能說如來成壞，乃至",
    "T07n0220_572:0956c28": "不能說有常斷，云何大眾勸請如來不入涅",
    "T07n0220_572:0956c29": "槃久住於世？』「彼寶功德說此法時，八萬六千",
    "T07n0220_572:0957a01": "諸菩薩眾得不退轉，七千菩薩摩訶薩眾俱",
    "T07n0220_572:0957a02": "得無邊功德陀羅尼門、悅意陀羅尼門、無礙",
    "T07n0220_572:0957a03": "陀羅尼門、歡喜陀羅尼門、大悲陀羅尼門、月",
    "T07n0220_572:0957a04": "愛陀羅尼門、月光陀羅尼門、日愛陀羅尼門、",
    "T07n0220_572:0957a05": "日光陀羅尼門、妙高山王陀羅尼門、深廣大",
    "T07n0220_572:0957a06": "海陀羅尼門、功德寶王陀羅尼門，三萬六千",
    "T07n0220_572:0957a07": "人、天大眾遠塵離垢生淨法眼。」世尊復告寂",
    "T07n0220_572:0957a08": "靜慧言：「昔寶功德今汝身是，由此因緣，汝能",
    "T07n0220_572:0957a09": "說是陀羅尼門種種功德。」時，曼殊室利菩薩",
    "T07n0220_572:0957a10": "摩訶薩而說頌言：",
    "T07n0220_572:0957a11": "「總持猶妙藥，　　能療眾惑病，",
    "T07n0220_572:0957a12": "　亦如天甘露，　　服者常安樂。」",
    "T07n0220_572:0957a13": "時，功德花王菩薩摩訶薩復說頌言：",
    "T07n0220_572:0957a14": "「總持無文字，　　文字顯總持，",
    "T07n0220_572:0957a15": "　由般若大悲，　　離言以言說。」",
    "T07n0220_572:0957a16": "爾時，珊覩史多天王即從座起頂禮佛足，偏",
    "T07n0220_572:0957a17": "覆左肩右膝著地，合掌恭敬而白佛言：「諸佛",
    "T07n0220_572:0957a18": "功德不可思議，諸佛所說不可思議，諸大菩",
    "T07n0220_572:0957a19": "薩所行勝行所說妙法不可思議。我等諸天",
    "T07n0220_572:0957a20": "宿世所植善根深厚，得值如來聞說如是甚",
    "T07n0220_572:0957a21": "深妙法。」即以無量天妙花香奉散如來而為",
    "T07n0220_572:0957a22": "供養。爾時，佛告彼天王言：「天王當知！諸欲供",
    "T07n0220_572:0957a23": "養佛世尊者，當修三法：一者、發菩提心。二者、",
    "T07n0220_572:0957a24": "護持正法。三者、如教修行。天王當知！若能修",
    "T07n0220_572:0957a25": "學此三法者，乃得名為真供養佛。假使如來",
    "T07n0220_572:0957a26": "一劫住世，說此供養所獲功德亦不能盡。是",
    "T07n0220_572:0957a27": "故，天王！若欲供養佛世尊者，具此三法名真",
    "T07n0220_572:0957a28": "供養。天王當知！若有護佛一四句頌，則為擁",
    "T07n0220_572:0957a29": "護過去未來現在諸佛所證無上正等菩提。",
    "T07n0220_572:0957b01": "何以故？諸佛世尊所證無上正等菩提從法",
    "T07n0220_572:0957b02": "生故。法供養者名真供養，諸供養中最為第",
    "T07n0220_572:0957b03": "一，資財供養所不能比。天王當知！我念過去",
    "T07n0220_572:0957b04": "無量無數難思議劫精勤修學菩薩道時，聞",
    "T07n0220_572:0957b05": "虛空中天說頌曰：",
    "T07n0220_572:0957b06": "「『二人遠離王賊等，　　所不能侵大寶藏，",
    "T07n0220_572:0957b07": "　　百千萬劫法難聞，　　得聞不持不施等。",
    "T07n0220_572:0957b08": "　　大菩提心護正法，　　如教修行心寂靜，",
    "T07n0220_572:0957b09": "　　自利利他心平等，　　是則名真供養佛。』",
    "T07n0220_572:0957b10": "「天王當知！我於過去初聞此頌即為他說，時",
    "T07n0220_572:0957b11": "有八千諸有情類俱發無上正等覺心。是故，",
    "T07n0220_572:0957b12": "天王！以法供養最為第一。何以故？諸佛無上",
    "T07n0220_572:0957b13": "正等菩提從法生故。」",
    "T07n0220_572:0957b14": "第六分勸誡品第十四之一",
    "T07n0220_572:0957b15": "爾時，曼殊室利菩薩復從座起頂禮佛足，偏",
    "T07n0220_572:0957b16": "覆左肩，右膝著地，合掌恭敬而白佛言：「如來",
    "T07n0220_572:0957b17": "所說甚深般若波羅蜜多，頗有有情於當來",
    "T07n0220_572:0957b18": "世正法將滅時分轉時能信受不？若善男子、",
    "T07n0220_572:0957b19": "善女人等聞說是經信受不謗，如此人等成",
    "T07n0220_572:0957b20": "何功德？」佛告曼殊室利菩薩言：「善男子！於當",
    "T07n0220_572:0957b21": "來世正法將滅時分轉時，有善男子、善女人",
    "T07n0220_572:0957b22": "等，曾於無量無邊佛所修行淨戒、靜慮、般若，",
    "T07n0220_572:0957b23": "是佛真子能信此經，所致功德不可稱計。諸",
    "T07n0220_572:0957b24": "勝善法從般若生，若有人能信受不謗，吾",
    "T07n0220_572:0957b25": "今為汝略以喻說。「曼殊室利！此贍部洲周匝",
    "T07n0220_572:0957b26": "七千踰繕那量，北廣南狹形如車箱，其中人",
    "T07n0220_572:0957b27": "面亦復如是。假使充滿此贍部洲預流、一來、",
    "T07n0220_572:0957b28": "不還、阿羅漢、獨覺，如粟、稻、麻、竹、荻、蘆葦、甘蔗",
    "T07n0220_572:0957b29": "林等中無間隙。有善男子、善女人等盡彼聖",
    "T07n0220_572:0957c01": "眾壽量短長，以諸世間上妙飲食、衣服、臥具",
    "T07n0220_572:0957c02": "及醫藥等，起殷淨心奉施供養。般涅槃後各",
    "T07n0220_572:0957c03": "收馱都，起窣堵波嚴飾供養，或以七寶滿贍",
    "T07n0220_572:0957c04": "部洲積至梵宮，於諸聖眾各別奉施爾所七",
    "T07n0220_572:0957c05": "寶，畢自壽量晝夜三十牟呼栗多相續不斷。",
    "T07n0220_572:0957c06": "曼殊室利！於意云何？是善男子、善女人等由",
    "T07n0220_572:0957c07": "此因緣獲福多不？」曼殊室利即白佛言：「甚多！",
    "T07n0220_572:0957c08": "世尊！甚多！善逝！」佛告曼殊室利菩薩：「若善",
    "T07n0220_572:0957c09": "男子、善女人等能於此經信受不謗，所獲福",
    "T07n0220_572:0957c10": "聚於前施福，百倍為勝，千倍為勝，乃至鄔波",
    "T07n0220_572:0957c11": "尼殺曇倍亦復為勝。「曼殊室利！東勝身洲周",
    "T07n0220_572:0957c12": "匝八千踰繕那量，形如半月，人面亦爾。假使",
    "T07n0220_572:0957c13": "充滿東勝身洲預流、一來、不還、阿羅漢、獨覺，",
    "T07n0220_572:0957c14": "如粟、稻、麻、竹、荻、蘆葦、甘蔗林等中無間隙。有",
    "T07n0220_572:0957c15": "善男子、善女人等盡彼聖眾壽量短長，以諸",
    "T07n0220_572:0957c16": "世間上妙飲食、衣服、臥具及醫藥等，起殷淨",
    "T07n0220_572:0957c17": "心奉施供養。般涅槃後各收馱都，起窣堵波",
    "T07n0220_572:0957c18": "嚴飾供養，或以七寶滿勝身洲積至梵宮，於",
    "T07n0220_572:0957c19": "諸聖眾各別奉施爾所七寶，畢自壽量晝夜",
    "T07n0220_572:0957c20": "三十牟呼栗多相續不斷。曼殊室利！於意云",
    "T07n0220_572:0957c21": "何？是善男子、善女人等由此因緣獲福多不？」",
    "T07n0220_572:0957c22": "曼殊室利即白佛言：「甚多！世尊！甚多！善逝！」佛",
    "T07n0220_572:0957c23": "告曼殊室利菩薩：「若善男子、善女人等能於",
    "T07n0220_572:0957c24": "此經信受不謗，所獲福聚於前施福，百倍為",
    "T07n0220_572:0957c25": "勝，千倍為勝，乃至鄔波尼殺曇倍亦復為勝。",
    "T07n0220_572:0957c26": "「曼殊室利！西牛貨洲周匝九千踰繕那量，形",
    "T07n0220_572:0957c27": "如滿月，人面亦爾。假使充滿西牛貨洲預流、",
    "T07n0220_572:0957c28": "一來、不還、阿羅漢、獨覺，如粟、稻、麻、竹、荻、蘆葦、甘",
    "T07n0220_572:0957c29": "蔗林等中無間隙。有善男子、善女人等盡彼",
    "T07n0220_572:0958a01": "聖眾壽量短長，以諸世間上妙飲食、衣服、臥具",
    "T07n0220_572:0958a02": "及醫藥等，起殷淨心奉施供養。般涅槃後各",
    "T07n0220_572:0958a03": "收馱都，起窣堵波嚴飾供養，或以七寶滿牛",
    "T07n0220_572:0958a04": "貨洲積至梵宮，於諸聖眾各別奉施爾所七",
    "T07n0220_572:0958a05": "寶，畢自壽量晝夜三十牟呼栗多相續不斷。",
    "T07n0220_572:0958a06": "曼殊室利！於意云何？是善男子、善女人等由",
    "T07n0220_572:0958a07": "此因緣獲福多不？」曼殊室利即白佛言：「甚多！",
    "T07n0220_572:0958a08": "世尊！甚多！善逝！」佛告曼殊室利菩薩：「若善男",
    "T07n0220_572:0958a09": "子、善女人等能於此經信受不謗，所獲福聚",
    "T07n0220_572:0958a10": "於前施福，百倍為勝，千倍為勝，乃至鄔波尼",
    "T07n0220_572:0958a11": "殺曇倍亦復為勝。「曼殊室利！北俱盧洲周匝",
    "T07n0220_572:0958a12": "十千踰繕那量，其形方正，人面亦爾。假使充",
    "T07n0220_572:0958a13": "滿北俱盧洲預流、一來、不還、阿羅漢、獨覺，如",
    "T07n0220_572:0958a14": "粟、稻、麻、竹、荻、蘆葦、甘蔗林等中無間隙。有善",
    "T07n0220_572:0958a15": "男子、善女人等盡彼聖眾壽量短長，以諸世",
    "T07n0220_572:0958a16": "間上妙飲食、衣服、臥具及醫藥等，起殷淨心",
    "T07n0220_572:0958a17": "奉施供養。般涅槃後各收馱都，起窣堵波嚴",
    "T07n0220_572:0958a18": "飾供養，或以七寶滿俱盧洲積至梵宮，於諸",
    "T07n0220_572:0958a19": "聖眾各別奉施爾所七寶，畢自壽量晝夜三",
    "T07n0220_572:0958a20": "十牟呼栗多相續不斷。曼殊室利！於意云何？",
    "T07n0220_572:0958a21": "是善男子、善女人等由此因緣獲福多不？」曼",
    "T07n0220_572:0958a22": "殊室利即白佛言：「甚多！世尊！甚多！善逝！」佛告",
    "T07n0220_572:0958a23": "曼殊室利菩薩：「若善男子、善女人等能於此",
    "T07n0220_572:0958a24": "經信受不謗，所獲福聚於前施福，百倍為勝，",
    "T07n0220_572:0958a25": "千倍為勝，乃至鄔波尼殺曇倍亦復為勝。」",
    "T07n0220_572:0958a26": "大般若波羅蜜多經卷第五百七十二"
}