{
    "X75n1512_026:0236a04": "隆興佛教編年通論卷第二十六",
    "X75n1512_026:0236a06": "隆興府石室沙門 祖琇 撰",
    "X75n1512_026:0236a07": "  唐",
    "X75n1512_026:0236a08": "[0236a08] 大中元年。尚書白居易卒。年七十有五。贈尚書左僕",
    "X75n1512_026:0236a09": "射。宣宗以詩吊之。居易被遇憲宗時事無不言。湔剔",
    "X75n1512_026:0236a10": "抉摩多見聽可。然為當路所忌。遂擯斥。所蘊不得施。",
    "X75n1512_026:0236a11": "乃放意文酒。能順適所遇。託釋氏死生之說。若忘形",
    "X75n1512_026:0236a12": "骸者。後復進用。又皆幼君偃蹇。益不合居官。&#x8F19;病去。",
    "X75n1512_026:0236a13": "遂無立功名意。與弟行簡及從祖弟敏中友愛東都。",
    "X75n1512_026:0236a14": "所居履道里疏沼種樹。架石樓香山。鑿八節灘。號醉",
    "X75n1512_026:0236a15": "吟先生。自為之傳。晚節好佛尤甚。至經月不食葷。稱",
    "X75n1512_026:0236a16": "香山居士。與胡杲等九人宴集。皆高年不仕者。人慕",
    "X75n1512_026:0236a17": "之。繪為九老圖。居易於文章精切。然寂工於詩。當時",
    "X75n1512_026:0236a18": "士人爭傳誦之。其始生方七月能展書。姆指之無兩",
    "X75n1512_026:0236a19": "字。雖試之百數不差。九歲諳識音律。其篤於才章&#x76D6;",
    "X75n1512_026:0236a20": "天稟然。既卒。以其所居第施為佛寺。宣宗思其賢不",
    "X75n1512_026:0236a21": "已。因擢其弟敏中為相。居易&#x751E;疾。肖彌陀佛像而禱",
    "X75n1512_026:0236a22": "之。自為之記曰。我本師釋迦如來說言。從是西方過",
    "X75n1512_026:0236a23": "十萬億佛土。有世界號極樂。以無八苦四惡道故也。",
    "X75n1512_026:0236a24": "其國號淨土。以無三毒五濁業故也。其佛號阿彌陀。",
    "X75n1512_026:0236b01": "以壽無量願無量功德相好光明無量故也。諦觀此",
    "X75n1512_026:0236b02": "娑婆世界眾生。無賢愚無貴賤無幼艾。有起心歸佛",
    "X75n1512_026:0236b03": "者。舉手合掌必向西方。有怖厄苦惱開口發聲必先",
    "X75n1512_026:0236b04": "念阿彌陀。又範金合土刻石&#x7D89;紋乃至印水聚沙童",
    "X75n1512_026:0236b05": "子戲者。莫不率以阿彌陀佛為上首。不知其然而然。",
    "X75n1512_026:0236b06": "由是而觀。是彼如來有大誓願於此眾生。眾生有大",
    "X75n1512_026:0236b07": "因緣於彼國土明矣。不然。南北東方過去現在未來",
    "X75n1512_026:0236b08": "佛多矣。何獨如是哉。何獨如是哉。唐中大夫太子少",
    "X75n1512_026:0236b09": "傅白居易當衰莫之歲。中風[病-丙+旱]之疾。乃捨俸錢三十",
    "X75n1512_026:0236b10": "萬。命工人杜敬宗按阿彌陀．無量壽二經畫西方世",
    "X75n1512_026:0236b11": "界一部。高九尺。廣丈有三尺。阿彌陀尊佛坐中央。觀",
    "X75n1512_026:0236b12": "音．勢至二大士侍左右。人天瞻仰眷屬繞圍。樓臺伎樂",
    "X75n1512_026:0236b13": "水樹花鳥。七寶嚴飾五綵張施。爛爛煌煌功德成就。",
    "X75n1512_026:0236b14": "弟子居易焚香稽首。跪於佛前。起慈悲心發弘誓願。",
    "X75n1512_026:0236b15": "願此功德面施一切眾生。一切眾生有如我老者。如",
    "X75n1512_026:0236b16": "我病者。願離苦得樂。斷惡修善。不越南部便&#x89A9;西方。",
    "X75n1512_026:0236b17": "白毫大光應念來感。青蓮上品隨願往生。從現在身",
    "X75n1512_026:0236b18": "盡未來際。常得親近而供養也。欲重宣此義而說讚",
    "X75n1512_026:0236b19": "曰。極樂世界清淨土。無諸惡道及眾苦。願如我身老",
    "X75n1512_026:0236b20": "病者。同生無量壽佛所。",
    "X75n1512_026:0236b21": "[0236b21] 論曰。唐史稱居易與元稹齊名。稹中道徼險。得宰",
    "X75n1512_026:0236b22": "相名望漼然。居易當李宗閔時。權勢震赫終不附",
    "X75n1512_026:0236b23": "離。為進取計完節自高。居易其賢哉。竊謂樂下罪",
    "X75n1512_026:0236b24": "特賢於當時。如 本朝韓魏公之德業。蘇東坡之",
    "X75n1512_026:0236c01": "文章。皆景慕之。斑斑著於翰墨。然則樂天賢於百",
    "X75n1512_026:0236c02": "世可也。觀其雍容談道。深徹宗教之源。於唐三百",
    "X75n1512_026:0236c03": "年間唯樂天．柳子厚．裴公美．梁肅數公而已。雖各",
    "X75n1512_026:0236c04": "本師承。亦皆性自通悟發於天縱。非大士乘願力",
    "X75n1512_026:0236c05": "再來。疇能及此哉。",
    "X75n1512_026:0236c06": "[0236c06] 二年。觀察使裴休守宣城。&#x751E;與名緇會難。有設疑以",
    "X75n1512_026:0236c07": "試公曰。三界&#x8657;妄。群生顛倒。何有修行能解纏縛。孰",
    "X75n1512_026:0236c08": "為智慧可化凡愚。胡為乎。公區區徒自撓耳。公曰。嘻",
    "X75n1512_026:0236c09": "珠玉在櫝。啟之則見其珍。聖賢在門。行之則踐其閫。",
    "X75n1512_026:0236c10": "分塗而往。唯善惡焉。善惡如東西耳。趣之不已則至",
    "X75n1512_026:0236c11": "其所至焉。在乎推心於不染。馭馬於無途。如是三界",
    "X75n1512_026:0236c12": "信真實。群生非顛倒。但學者不能窒欲壞貪違名去",
    "X75n1512_026:0236c13": "利。弗舍有漏而思往無為耳。然捨之在我。取之由人。",
    "X75n1512_026:0236c14": "非用智慧解纏縛。如此則了無一物以撓吾真也。他",
    "X75n1512_026:0236c15": "日門人有謂公曰。敢問三界之言未立。人不知修行。",
    "X75n1512_026:0236c16": "不見因果。畏陰&#x96B2;者不為之多。介景福者不為之少。",
    "X75n1512_026:0236c17": "理亂增損繫乎其時。洎斯教也行乎中夏。愚人畏罪",
    "X75n1512_026:0236c18": "損其惡。賢人望神增其善。增之不已則至今當盡善",
    "X75n1512_026:0236c19": "矣。損之不已亦至今當無惡矣。何昏迷暴虐無減於",
    "X75n1512_026:0236c20": "秦漢之前。福慧&#x8066;明不增於魏晉之後。歸之者殊途",
    "X75n1512_026:0236c21": "輻湊。立之者萬法雲興。稽諸天不見其文。求諸古莫",
    "X75n1512_026:0236c22": "有其法。號為大聖作人天師。是宜使吾人盡昇覺路。",
    "X75n1512_026:0236c23": "不宜&#x86A9;&#x86A9;庶類。由古迄今若斯之迷也。設使像法至",
    "X75n1512_026:0236c24": "今未行。將盡墮惡道為鬼為蜮乎。夫法未始有。今而",
    "X75n1512_026:0237a01": "有之。希聖之徒何存而知之耶。由之之固。庸非溺乎。",
    "X75n1512_026:0237a02": "公笑謂之曰。大明肇啟。法不齊備。聖人繼出。代天為",
    "X75n1512_026:0237a03": "工。結繩畫封文質滋改。一聖立。一法生。天道人事顯",
    "X75n1512_026:0237a04": "若符契。燧人氏之未有火也。則天無火星。人無火食。",
    "X75n1512_026:0237a05": "龜無火兆。物無火災必矣。少昊氏之未理金也。則天",
    "X75n1512_026:0237a06": "無金星。人無金用。龜無金兆。物無金災必矣。及聖人",
    "X75n1512_026:0237a07": "攻木出火。鍛石取金。於是乎精芒主宰騰變上下。則",
    "X75n1512_026:0237a08": "知世法時事隨聖人也。考精神之源。窮性命之表。作",
    "X75n1512_026:0237a09": "大方便護於群生。群生受之而不知。&#x76D6;由天道運行",
    "X75n1512_026:0237a10": "物以生茂。皆謂自己。孰知其然也。於是問者廓然自",
    "X75n1512_026:0237a11": "得佛味。及詔許立寺而宣之。士民相&#x76B7;以萬。請先立",
    "X75n1512_026:0237a12": "之于宣郛。遂復新興寺焉。",
    "X75n1512_026:0237a13": "[0237a13] 三年九月辛亥。詔曰。潮州司馬李德裕。早籍門弟幼",
    "X75n1512_026:0237a14": "踐清華。累居將相之榮。唯以姦傾為業。當會昌之際。",
    "X75n1512_026:0237a15": "極公台之崇。騁諛&#x4FAB;以得君。遂恣橫而持政。專權生",
    "X75n1512_026:0237a16": "事妒賢害忠。動多詭異之謀。潛懷僭越之志。秉直者",
    "X75n1512_026:0237a17": "必棄。向善者盡排。誣忠良造朋黨之名。肆姦偽生加",
    "X75n1512_026:0237a18": "諸之亹。計有逾於指鹿。罪實見於欺天。屬者方處鈞",
    "X75n1512_026:0237a19": "衡曾無嫌避。委國史於愛&#x58FB;之手。寵祕文於弱子之",
    "X75n1512_026:0237a20": "身。洎參信書亦見親&#x7724;恭推元和實錄乃不刊之書。",
    "X75n1512_026:0237a21": "擅敢改張。罔有畏忌。奪他人之懿績為私門之令猷。",
    "X75n1512_026:0237a22": "附李榮之曲情成吳湘之怨獄。擢爾之髮。數罪未窮。",
    "X75n1512_026:0237a23": "載窺罔上之由。益驗無君之意。朕務全大體。久為含",
    "X75n1512_026:0237a24": "容。雖黜降其官榮。尚盡藏其醜狀。而睥睨未已競惕",
    "X75n1512_026:0237b01": "無聞。積惡既張公議難抑。可崖州司戶。未幾。德裕慚",
    "X75n1512_026:0237b02": "忿不卒。乃見夢哀訴於宰相令孤綯。乞歸葬其尸。識",
    "X75n1512_026:0237b03": "者謂之。強&#x4FAB;雖殊亦不衰云。",
    "X75n1512_026:0237b04": "[0237b04] 論曰。唐李習之曰。史官紀事不得實。乃取行狀諡",
    "X75n1512_026:0237b05": "牒。凡為狀者。皆門生故史苟言&#x8657;美。尤不足信。予",
    "X75n1512_026:0237b06": "觀李德裕故吏鄭亞所為會昌一品制集序。鋪張",
    "X75n1512_026:0237b07": "德裕勳業。與新史本傅無異。而舊史武宗紀則著",
    "X75n1512_026:0237b08": "德裕之惡。與詔詞皆合。然則新史取信故吏之說。",
    "X75n1512_026:0237b09": "寧不&#x609E;後來者乎。",
    "X75n1512_026:0237b10": "[0237b10] 三年。湖南觀察使裴休躬謁華林善覺禪師。休問師",
    "X75n1512_026:0237b11": "還有待者否。覺云有一兩箇。休云在什麼處。覺乃喚",
    "X75n1512_026:0237b12": "大空小空。時二虎自庵後而出。休都之大驚。覺語虎",
    "X75n1512_026:0237b13": "曰。且去。有客在。二虎哮吼而去。休問師作何行業感",
    "X75n1512_026:0237b14": "得如斯。覺良久云會麼。休云不會。覺云。山僧常念觀",
    "X75n1512_026:0237b15": "音。休歎異而去。覺隱居常持錫夜出林麓間。七步一",
    "X75n1512_026:0237b16": "振錫。一稱觀音名號。&#x751E;有僧來參。方展坐具。覺曰且",
    "X75n1512_026:0237b17": "緩緩。僧曰和尚見箇什麼。覺云。可惜許。磕破鍾樓。其",
    "X75n1512_026:0237b18": "僧從此有省。",
    "X75n1512_026:0237b19": "[0237b19] 四年。黃蘗希運禪師示寂。師福唐人。姿&#x7683;豐碩。游方",
    "X75n1512_026:0237b20": "晚趨江西參馬祖。值祖歸寂乃見百丈。問馬祖平日",
    "X75n1512_026:0237b21": "機緣。丈舉再參馬祖掛拂話。師於言下大悟。丈曰。子",
    "X75n1512_026:0237b22": "他日嗣馬祖去。師曰。不然。今日因師舉得見馬祖大",
    "X75n1512_026:0237b23": "機之用。若嗣馬祖。喪我兒孫。丈曰。如是如是。見與師",
    "X75n1512_026:0237b24": "齊減師半德。見過於師乃堪傳受。師自是混&#x8FF9;于眾。",
    "X75n1512_026:0237c01": "後於豫章遇觀察使裴休。道緣契合。遂出世說法。&#x751E;",
    "X75n1512_026:0237c02": "示眾曰。汝等諸人欲何所求。遂以棒趁去。而眾不散。",
    "X75n1512_026:0237c03": "因謂之曰。汝曹盡是&#x5647;酒糟漢。恁麼行&#x811A;取笑於人。",
    "X75n1512_026:0237c04": "但見八百一千人便去。不可只圖熱&#x9599;也。老漢行&#x811A;",
    "X75n1512_026:0237c05": "時。或遇草根下有一箇漢。便從頂上一錐。看他若知",
    "X75n1512_026:0237c06": "痛痒可以布袋盛米供養他。可中總似你如此容易。",
    "X75n1512_026:0237c07": "何處更有今日事。汝等既稱行&#x811A;。亦須&#x7740;些精神。還",
    "X75n1512_026:0237c08": "知道大唐國裏無禪師麼。時有僧出云。只如諸方尊",
    "X75n1512_026:0237c09": "宿聚徒闡化又作麼生。師曰。不道無禪。只是無師。汝",
    "X75n1512_026:0237c10": "豈不見馬大師座下出八十四人坐大道場。得大師",
    "X75n1512_026:0237c11": "正眼者止三兩人而已。歸宗和尚是其一也。夫出家",
    "X75n1512_026:0237c12": "人須知有從上來事分。且如四祖下牛頭融大師。橫",
    "X75n1512_026:0237c13": "說&#x7AEA;說猶不知向上關&#x68D9;子。有此眼腦方辨得邪正",
    "X75n1512_026:0237c14": "宗黨。且當人事宜不能體會得。但知學語言念向肚",
    "X75n1512_026:0237c15": "皮裏安&#x7740;。到處稱我會禪。還替得汝生死麼。輕忽老",
    "X75n1512_026:0237c16": "宿。入地獄如箭。我才見入門來。便識得你了也。還知",
    "X75n1512_026:0237c17": "麼。急須努力。莫容易事持片衣口食空過一生。明眼",
    "X75n1512_026:0237c18": "人笑汝。久後總被俗人筭將去在。宜自看遠近是阿",
    "X75n1512_026:0237c19": "誰分上事。若會即便會。不會即散去。",
    "X75n1512_026:0237c20": "[0237c20] 五年。詔京兆薦福寺弘辨禪即入內。帝問曰禪宗何",
    "X75n1512_026:0237c21": "有南北之名。對曰。禪門本無南北。昔如來以正法眼",
    "X75n1512_026:0237c22": "付大迦葉。展轉相傳至三十一世。此土弘忍大師有",
    "X75n1512_026:0237c23": "二弟子。一名慧能。受衣法居嶺南。一名神秀。在北揚",
    "X75n1512_026:0237c24": "化。得法雖一而開導發悟有頓漸之異。故曰南頓北",
    "X75n1512_026:0238a01": "漸。非禪宗本有南北之號也。帝曰何名戒定慧。對曰。",
    "X75n1512_026:0238a02": "防非止惡名戒。六根涉境心不隨緣名定。心境俱空",
    "X75n1512_026:0238a03": "照鑒無惑為慧。帝曰何名方便。對曰。方便者隱實覆",
    "X75n1512_026:0238a04": "相權巧之門也。被接中下。曲施誘迪。謂之方便。設為",
    "X75n1512_026:0238a05": "上根。言捨方便但說無上道者。斯亦方便之談。以至",
    "X75n1512_026:0238a06": "祖師玄言志功絕謂。亦無出方便之&#x8FF9;。帝曰何為佛",
    "X75n1512_026:0238a07": "心。對曰。佛者覺也。謂人有智慧覺照為佛心。心者佛",
    "X75n1512_026:0238a08": "之別名。則有百千異號。體唯其一。本無形狀。非青黃",
    "X75n1512_026:0238a09": "赤白男女等相。在天非天在人非人而現天現人。能",
    "X75n1512_026:0238a10": "男能女。非始非終無生無滅。故號靈覺之性。如陛下",
    "X75n1512_026:0238a11": "日應萬機即是。陛下佛心。假使千佛共傳。應無別有",
    "X75n1512_026:0238a12": "所得也。帝曰如今有人念佛如何。對曰。如來出世為",
    "X75n1512_026:0238a13": "天人師。隨根器而說。為上根者開最上乘頓悟至理。",
    "X75n1512_026:0238a14": "中下根者未能頓曉。是以佛為韋提希開十六觀門。",
    "X75n1512_026:0238a15": "令念佛生於極樂。故經云。是心是佛。是心作佛。心外",
    "X75n1512_026:0238a16": "無佛。佛外無心。帝曰復有人持經持&#x546A;求佛如何。對",
    "X75n1512_026:0238a17": "曰。如來種種說法。皆為最上一乘。如百千眾流莫不",
    "X75n1512_026:0238a18": "朝宗于海。如是差別諸緣皆歸薩婆若海。帝曰。祖師",
    "X75n1512_026:0238a19": "既傳心印。金剛經云無所得法如何。對曰。佛之一化",
    "X75n1512_026:0238a20": "實無一法與人。但云眾生各各自性同一法藏。當時",
    "X75n1512_026:0238a21": "燃燈如來但印釋迦本法。而無所得方契燃燈本意。",
    "X75n1512_026:0238a22": "故經云。無我無人眾生無壽者。是法平等。修一切善",
    "X75n1512_026:0238a23": "不&#x7740;於相。帝曰。禪師既會祖意。還禮佛看經否。對曰。",
    "X75n1512_026:0238a24": "沙門禮佛誦經&#x76D6;是住持常法。有四報焉。依佛戒修",
    "X75n1512_026:0238b01": "身。參尋知識。漸修梵行。履踐如來所行之&#x8FF9;。帝曰。何",
    "X75n1512_026:0238b02": "為頓見。何為漸修。對曰。頓明自性與佛無二。然有無",
    "X75n1512_026:0238b03": "始染習。故假漸修對治。令順性起用。如人喫飯非一",
    "X75n1512_026:0238b04": "口便飽。是日辨對七刻方罷。帝悅。賜號圓智禪師。",
    "X75n1512_026:0238b05": "[0238b05] 論曰。宣宗在開成會昌間。&#x751E;詭服遁世為沙門。於",
    "X75n1512_026:0238b06": "監官會中遇黃檗禮佛次問曰。不&#x7740;佛求。不&#x7740;法",
    "X75n1512_026:0238b07": "求。不&#x7740;僧求。禮拜作什麼。蘗曰。不&#x7740;佛求。不&#x7740;法",
    "X75n1512_026:0238b08": "求。不&#x7740;僧求。某甲常禮如是事。宣宗凡三次致問。",
    "X75n1512_026:0238b09": "檗三如是答。乃曰會麼。宣宗云不會。檗遽收坐具",
    "X75n1512_026:0238b10": "打之。故雪竇頌云。凜凜威風不自誇。端居寰海定",
    "X75n1512_026:0238b11": "龍&#x8675;。大中天子曾輕觸。三度親遭弄爪牙。即其事",
    "X75n1512_026:0238b12": "也。檗異時為相國裴公開示傳心法要。及弘辨對",
    "X75n1512_026:0238b13": "帝十問語句皆明白顯了。與大乘經旨無少異。然",
    "X75n1512_026:0238b14": "則為人君朝賢說法。固不應與擒縱衲子同日而",
    "X75n1512_026:0238b15": "語也。抑宗門法式類如此。嗚呼。不如是烏可謂宗",
    "X75n1512_026:0238b16": "師之全才者歟。",
    "X75n1512_026:0238b17": "[0238b17] 六年。江州刺史崔黯復廬山東林寺。黯自為之&#x7891;。其",
    "X75n1512_026:0238b18": "略曰。佛之心以空化執。智化也。以福利化欲。仁化也。",
    "X75n1512_026:0238b19": "以緣業化妄。術化也。以地獄化愚。劫化也。故中下之",
    "X75n1512_026:0238b20": "人聞其說利而畏之。所謂救溺以手。救火以水。其於",
    "X75n1512_026:0238b21": "生人恩亦弘矣。然用其法不用其心。以至於甚則失",
    "X75n1512_026:0238b22": "其道&#x8827;於物。失其道者迷其徒。蠹於物者覆其宗。皆",
    "X75n1512_026:0238b23": "非佛之以手以水之意也。為國家者取其有益於人。",
    "X75n1512_026:0238b24": "去其蠹物之病則通矣。唐有天下一十四帝。視其甚",
    "X75n1512_026:0238c01": "理而汰之。而執事之人不以歸生返本以結人心。其",
    "X75n1512_026:0238c02": "道甚桀。幾為一致。今天子取其益生人。稍復其教。通",
    "X75n1512_026:0238c03": "而流之以濟中下。於是江州奉例詔。予時為刺史。前",
    "X75n1512_026:0238c04": "訪茲地。松門千樹嵐光熏天。蜩嘒湍鳴松籟冷然。可",
    "X75n1512_026:0238c05": "別愛而不剪利以時往至是即喜而復之。又曰。&#x751E;觀",
    "X75n1512_026:0238c06": "晉史見遠公之事。及得其書。其辯若注。其言若鋒。足",
    "X75n1512_026:0238c07": "以見其當時取今之所謂遠公者也。吾聞嶺南之山",
    "X75n1512_026:0238c08": "峻而不山。嶺北之山山而不秀。而廬山為山。山與秀",
    "X75n1512_026:0238c09": "兩有之。五老窺湖懸泉墜天。杭香藥靈鳥閑獸善。煙",
    "X75n1512_026:0238c10": "嵐之中恍有絳節白鶴。使人觀之而不能回眸也。且",
    "X75n1512_026:0238c11": "金陵六代代促俗薄。臣以功危。主以疑慘。潯陽為四",
    "X75n1512_026:0238c12": "方之中。有江山之美。遠公豈非得計於此而視於時",
    "X75n1512_026:0238c13": "風耶。然鷙者搏羶。襲者居素。前入不暇。自歎者多。則",
    "X75n1512_026:0238c14": "遠師固為賢矣。是山也以遠師更清。遠師也以是山",
    "X75n1512_026:0238c15": "更名。暢佛之法。如以曹溪。以天台為號者。不可一二。",
    "X75n1512_026:0238c16": "故寺以山。山以遠。三相挾而為天下具美矣。",
    "X75n1512_026:0238c17": "[0238c17] 八年。溈山靈祐禪師示寂。師&#x751E;示眾曰。夫道人之心",
    "X75n1512_026:0238c18": "質直無偽。無背無面。無詐妄心行。一切時視聽尋常",
    "X75n1512_026:0238c19": "更無委曲。亦不閉眼塞耳。但情不附物即得。從上諸",
    "X75n1512_026:0238c20": "聖只是說濁邊過患。若無如許多惡覺情見想習之",
    "X75n1512_026:0238c21": "事。譬如秋水澄渟。清淨無為澹泞無礙。喚作道人亦",
    "X75n1512_026:0238c22": "名無事人。時有僧問。頓悟之人還更有修否。師云若",
    "X75n1512_026:0238c23": "真悟得本。他自知時。修與不修是兩頭語。如今初心",
    "X75n1512_026:0238c24": "雖從緣得一念頓悟自理。猶有無始曠劫習氣未能",
    "X75n1512_026:0239a01": "頓淨。須教渠淨除現業流識。即是修也。不道別有法",
    "X75n1512_026:0239a02": "教渠修行趣向。從聞入理。聞理深妙。心自圓明。不居",
    "X75n1512_026:0239a03": "惑地。雖有百千妙義抑揚當時。此乃得坐披衣自解",
    "X75n1512_026:0239a04": "作活計。時相國鄭愚為之&#x7891;曰。天下之言道術者多",
    "X75n1512_026:0239a05": "矣。各用所宗為是。而五常教化人事之外。於精神性",
    "X75n1512_026:0239a06": "命之際。史氏以為道家之言。故老莊之類是也。其書",
    "X75n1512_026:0239a07": "具存。然至於盪情累。外生死。出於有無之間。超然獨",
    "X75n1512_026:0239a08": "得。言象不可以擬議。勝妙不可以意況。則浮屠氏之",
    "X75n1512_026:0239a09": "言。禪者庶幾乎盡也。有口無所用其辯。巧歷無所用",
    "X75n1512_026:0239a10": "其數。愈得者愈失。愈是者愈非。我則我矣。不知我者",
    "X75n1512_026:0239a11": "誰氏。知則知矣。不知知者何以無。其無不能盡空。其",
    "X75n1512_026:0239a12": "空不能了。是者無所不是。得者無所不得。山林不必",
    "X75n1512_026:0239a13": "寂。城郭不必諠。無春夏秋冬四時之行。無得失是非",
    "X75n1512_026:0239a14": "去來之&#x8FF9;。非盡無也。冥於順也。遇所即而安。故不介",
    "X75n1512_026:0239a15": "於時。當其處無必。故不跼於物。其大旨如此。其徒雖",
    "X75n1512_026:0239a16": "千百。得者無一二。近代言之者必有宗。宗必有師。師",
    "X75n1512_026:0239a17": "必有傳。然非聰明環宏傑達之器不能得其傳。當其",
    "X75n1512_026:0239a18": "傳是皆鴻庬偉絕之度也。今長沙郡西北有山名大",
    "X75n1512_026:0239a19": "溈。蟠木穹谷不知其&#x5FA7;幾千百里。為羆豹虎兕之宅。",
    "X75n1512_026:0239a20": "雖夷人射獵虞&#x8FF9;樵甿不敢從也。師始僧。號靈祐。生",
    "X75n1512_026:0239a21": "福唐。笠首屩足背閩來游。菴於翳薈。非食時不出。栖",
    "X75n1512_026:0239a22": "栖風雨默坐而已。恬然晝夜物不能害。非夫外死生",
    "X75n1512_026:0239a23": "忘憂患冥順大和者孰能於是哉。昔孔門殆庶之士。",
    "X75n1512_026:0239a24": "以單瓢樂陋巷。夫子猶稱詠之。以其有生之厚也。且",
    "X75n1512_026:0239b01": "生死於人。得喪之大者也。既無得於生。必無得於死。",
    "X75n1512_026:0239b02": "既無得於得。必無得於失。故於其間得失是非所不",
    "X75n1512_026:0239b03": "容措。委化而已。其為道術。天下之能事畢矣。凡涉語",
    "X75n1512_026:0239b04": "是非之端。辨之益惑。無補於學者。今不論也。師既以",
    "X75n1512_026:0239b05": "茲為事。其徒稍稍徙從之。則與之結構廬室。與之伐",
    "X75n1512_026:0239b06": "去陰黑。以至於千有餘人自為飲食紀綱。而於師言",
    "X75n1512_026:0239b07": "無所是非。其有間者隨語而答。不強所不能也。數十",
    "X75n1512_026:0239b08": "年言佛者。天下以為稱首。武宗毀寺逐僧。遂空其所。",
    "X75n1512_026:0239b09": "師遽畏首為民。惟恐出雖雖之輩。有識者益貴重之。",
    "X75n1512_026:0239b10": "後湖南觀察使裴公休酷好佛事。值宣宗釋武宗之",
    "X75n1512_026:0239b11": "禁。固請迎而出之。乘之以己輿。親為其徒列。又議重",
    "X75n1512_026:0239b12": "削其鬚髮。師始不欲。戲其徒曰。爾以鬚髮為佛耶。其",
    "X75n1512_026:0239b13": "徒愈強之。不得已笑而從之。復到其所居為同慶寺",
    "X75n1512_026:0239b14": "而歸。諸徒復來。其事如初。師昔幼視無所為意。忽一",
    "X75n1512_026:0239b15": "日笑報其徒示若有疾。以大中八年正月九日歸寂。",
    "X75n1512_026:0239b16": "年八十三。即窆於大溈之南阜。後十有一年。其徒以",
    "X75n1512_026:0239b17": "師之道上聞。始加諡號及墳塔以厚其終。噫人生萬",
    "X75n1512_026:0239b18": "類之最靈者。而以精神為本。自童孺至老白首。始於",
    "X75n1512_026:0239b19": "飲食漸於功名利養。是非嫉&#x59AC;晝夜纏縛。又其念慮",
    "X75n1512_026:0239b20": "未&#x751E;時餉歷息煎熬形器。起如冤讎。行坐則思想。偃",
    "X75n1512_026:0239b21": "臥則魂夢。以耽淫之利欲。役老朽之筋骸。&#x98E1;飯既耗。",
    "X75n1512_026:0239b22": "齒髮已弊。猶拔白餌藥以從其事。外以夸人。內以欺",
    "X75n1512_026:0239b23": "己。曾不知息陰休影。捐慮安神。求須臾之暇。以至溘",
    "X75n1512_026:0239b24": "焉而盡。親交不翅如行路。利養悉委他人。愧負積於",
    "X75n1512_026:0239c01": "神明。辱殆流於後嗣。淫渝汙漫不能自止。斯皆自心",
    "X75n1512_026:0239c02": "而發不可不制以道術。道術之妙莫有及此。佛經之",
    "X75n1512_026:0239c03": "說益以神聖。然其歸趣悉臻無有。僧事千百不可梗",
    "X75n1512_026:0239c04": "&#x69E9;。各言宗教自相矛盾。故褐衣圓頂未必皆是。若予",
    "X75n1512_026:0239c05": "者洗心於是逾三十載。適師之徒有審虔者。以師之",
    "X75n1512_026:0239c06": "圖形自大溈來。知予學佛。求為讚說。觀其圖狀。果前",
    "X75n1512_026:0239c07": "所謂鴻庬絕特之度者也。既與其贊。則又欲&#x7891;師之",
    "X75n1512_026:0239c08": "道於精廬之前。予笑而諾之。遂因其說以自警觸。故",
    "X75n1512_026:0239c09": "者立言不專以褒大溈之事云。",
    "X75n1512_026:0239c10": "[0239c10] 論曰。鄭愚或云曾拜相。而唐史無傳。然鄭谷與愚",
    "X75n1512_026:0239c11": "同以詩鳴。今觀大溈&#x7891;。可謂能文者矣。使人讀之",
    "X75n1512_026:0239c12": "莫不洗然省己之非而悟禪宗之深妙也。如",
    "X75n1512_026:0239c13": "本朝太師富鄭公&#x751E;因比部張隱之輕誚禪學以",
    "X75n1512_026:0239c14": "為葛藤。公與之書。其略曰。吾輩自少為俗事浸漬。",
    "X75n1512_026:0239c15": "及長又取妻養子。奔走仕官黃卷赤軸。往往未&#x751E;",
    "X75n1512_026:0239c16": "入手。雖乘閑披玩只是助譚柄而已。何暇究其義",
    "X75n1512_026:0239c17": "理哉。且士農工商各為業次纏縛。縱知有山門禪",
    "X75n1512_026:0239c18": "席欲去參問。何由去得。豈復有結伴參禪問道及",
    "X75n1512_026:0239c19": "眾中&#x613D;約薰蒸之益乎。萬一明眼人偶然因事遭",
    "X75n1512_026:0239c20": "際且無一味工夫。所問能有多少。儻不自行探討",
    "X75n1512_026:0239c21": "深加鑽仰。纔得一言半句。殊未曉了。便鼻孔撩天。",
    "X75n1512_026:0239c22": "自謂我已超佛越祖。佛經禪冊都不一[(厂@((既-旡)-日+口))*頁]。以避葛",
    "X75n1512_026:0239c23": "&#x8542;之誚。弼之愚見深恐未然也。弼不學禪則已。既",
    "X75n1512_026:0239c24": "辨身心學之。須是周旋委曲深&#x920E;遠索。透頂透底",
    "X75n1512_026:0240a01": "得一切見。成光明淨潔。絕無一塵許疑翳。方敢放",
    "X75n1512_026:0240a02": "下。俟到這地位。然後口也不開。眼也不覷人去在。",
    "X75n1512_026:0240a03": "何處更著得葛藤。何處更用工夫耶。隱之隱之。此",
    "X75n1512_026:0240a04": "語誠大钁頭。誠大沒意智。緣此一事要脫無量劫",
    "X75n1512_026:0240a05": "來生死。直&#x6E4F;與管生死底閻老作抵敵始得。不可",
    "X75n1512_026:0240a06": "聽人閑語便自昧也。嗚呼。鄭公於 吾宋。首以制",
    "X75n1512_026:0240a07": "科進。為朝廷大用。其位貌勳烈可謂蔪然傑出者",
    "X75n1512_026:0240a08": "矣。若恣情宴樂何所不可。乃砥節礪行要明己事。",
    "X75n1512_026:0240a09": "以悟徹為期。此歷古以來大臣中所未易有也。",
    "X75n1512_026:0240a10": "[0240a10] 十年。潭州道林沙門疏言詣太原府訪求藏經。高士",
    "X75n1512_026:0240a11": "李節餞以序曰。業儒之人喜排釋氏。其論必曰。禹湯",
    "X75n1512_026:0240a12": "文武周公孔子之代皆無有釋。釋氏之興衰亂之所",
    "X75n1512_026:0240a13": "奉也。宜一掃絕&#x5257;革之使不得滋。釋氏源於漢。流於",
    "X75n1512_026:0240a14": "晉。瀰漫於宋魏齊梁陳隋唐孝和聖真之間。論者之",
    "X75n1512_026:0240a15": "言粗矣。抑能知其然。未知其所以然也。吾請言之。昔",
    "X75n1512_026:0240a16": "有一夫。膚腯而色凝。氣烈而神清。未&#x751E;謁醫。未&#x751E;禱",
    "X75n1512_026:0240a17": "鬼。恬然保順。罔有札瘥之患。固善也。即一夫不幸而",
    "X75n1512_026:0240a18": "有寒暑風濕之痾。背癃而足躄。耳聵而目瞑。於是攻",
    "X75n1512_026:0240a19": "熨之術用焉。禳禬之事紛焉。是二夫豈特相反耶。&#x76D6;",
    "X75n1512_026:0240a20": "病與不病勢異耳。嗟乎三代之前世康矣。三代之季",
    "X75n1512_026:0240a21": "世病矣。三代之前禹湯文武德義播之。周公孔子典",
    "X75n1512_026:0240a22": "教持之。道風雖衰漸漬猶存。詐不勝信。惡知避善。於",
    "X75n1512_026:0240a23": "是有擊壤之歌由庚之詩。人人而樂也。三代之季道",
    "X75n1512_026:0240a24": "風大衰。力詐以覆信。扇澆而散朴。善以柔退。惡以強",
    "X75n1512_026:0240b01": "用。廢井田則豪窶相乘矣。貪封略則攻戰丞用矣。務",
    "X75n1512_026:0240b02": "實帑則聚斂之臣升矣。務勝下則&#x63DE;剋之吏貴矣。上",
    "X75n1512_026:0240b03": "所以御其下者欺之。下所以奉其上者苟之。上下相",
    "X75n1512_026:0240b04": "仇。激為怨俗。於是有汨羅之客。有負石之夫。人人愁",
    "X75n1512_026:0240b05": "怨也。夫釋氏之教。以清淨恬&#x8657;為禪定。以柔謙退讓",
    "X75n1512_026:0240b06": "為忍辱。故怨爭可得而息也。以菲薄勤苦為修行。以",
    "X75n1512_026:0240b07": "窮達壽夭為因果。故陋賤可得而安也。故其喻云必",
    "X75n1512_026:0240b08": "煩惱乃見佛性。則本衰代之風激之也。夫衰代之風",
    "X75n1512_026:0240b09": "舉無可樂者也。不有釋氏以救之。尚安所寄其心乎。",
    "X75n1512_026:0240b10": "論者不責衰代之俗。而尤釋氏之興。則是抱疾之夫",
    "X75n1512_026:0240b11": "而責其醫禱攻療者也。徒知釋因衰代而興。不知衰",
    "X75n1512_026:0240b12": "代&#x6E4F;釋氏之救也。何以言之耶。夫俗既病矣。人既愁",
    "X75n1512_026:0240b13": "矣。不有釋氏使安其分。勇者將奮而思&#x9B2A;。智者將靜",
    "X75n1512_026:0240b14": "而思謀。則阡陌之人將紛紛而群起矣。今釋氏一歸",
    "X75n1512_026:0240b15": "之分而不責於人。故賢智雋朗之士皆息心焉。其不",
    "X75n1512_026:0240b16": "能達此者愚人也。惟上所役焉。故罹衰亂之俗可得",
    "X75n1512_026:0240b17": "而安賴此也。若之何而剪去之哉。論者不思釋氏扶",
    "X75n1512_026:0240b18": "世助化之大益。而疾其雕鎪綵繪之小費。吾故曰能",
    "X75n1512_026:0240b19": "知其然不知其所以然者也。會昌季年武宗大剪釋",
    "X75n1512_026:0240b20": "氏。巾其徒且數萬之民隸貝其居。容貌於土木者沉",
    "X75n1512_026:0240b21": "諸水。言詞於&#x5E0B;素者烈諸火。分命御史乘馹走天下",
    "X75n1512_026:0240b22": "察。敢隱匿者罪之。由是天下名祠珍宇毀撤如掃。天",
    "X75n1512_026:0240b23": "子建號之初。雪釋氏之不可廢也。詔徐復之。而自湖",
    "X75n1512_026:0240b24": "以南遠人畏法不能酌朝廷之體。前時焚撤書像殆",
    "X75n1512_026:0240c01": "無遺者。故雖明命復許制立。莫能得其書。道林寺湖",
    "X75n1512_026:0240c02": "西之勝游也。有釋疏言警辯有謀。獨曰。太原府國家",
    "X75n1512_026:0240c03": "舊都。多釋祠。我聞其帥司空范陽公天下仁人。我第",
    "X75n1512_026:0240c04": "往來購釋氏遺文以惠湘川之人。宜其聽我而助成",
    "X75n1512_026:0240c05": "之矣。即辭而北游。既上謁軍門。范陽公果諾之。因四",
    "X75n1512_026:0240c06": "求散逸不成蘊秩者。至釋祠不見毀而副剩者。又命",
    "X75n1512_026:0240c07": "講丐以補繕闕漏者。月未幾凡得釋經五千四十八",
    "X75n1512_026:0240c08": "卷。以大中十年秋八月輦自河東而歸於湘焉。嘻釋",
    "X75n1512_026:0240c09": "氏之助世既言之矣。向非我君洞鑒理源。其何能復",
    "X75n1512_026:0240c10": "立之耶。既立之且亡其書。非有疏言遠識而誠堅。孰",
    "X75n1512_026:0240c11": "克弘之耶。吾喜疏言奉君之令。演釋之宗。不憚寒暑",
    "X75n1512_026:0240c12": "之勤。德及遠人。為敘其事。且贈以詩。詩曰。湘水狺狺",
    "X75n1512_026:0240c13": "兮俗獷且很。利殺業偷兮吏莫之馴。繄釋氏兮易暴",
    "X75n1512_026:0240c14": "使仁。釋何在兮釋在斯文。湘水滔滔兮四望何已。猿",
    "X75n1512_026:0240c15": "狖騰拏兮雲樹靡靡。月沉浦兮煙冥山。檣席卷兮櫓",
    "X75n1512_026:0240c16": "床閑。偃仰兮嘯詠。&#x76B7;長波兮何時還。湘川超忽兮落",
    "X75n1512_026:0240c17": "目晼晼。松覆秋庭兮蘭被春畹。上人去兮幾千里。何",
    "X75n1512_026:0240c18": "日同游兮湘川水。"
}