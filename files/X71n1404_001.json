{
    "X71n1404_001:0001a02": "No. 1404-A",
    "X71n1404_001:0001a03": " 師範和南手白",
    "X71n1404_001:0001a05": "[0001a05] 靈巖堂頭長老。別去許久。中間受信。後莫知動止。歲",
    "X71n1404_001:0001a06": "暮忽於蘇城舟中。收書并信。且知出世。出自諸山公",
    "X71n1404_001:0001a07": "舉。甚慰老懷。既曰住持。&#x5374;與閑衲子不同。便有住持",
    "X71n1404_001:0001a08": "之職。從上來大有軌則。當一一依而行之。緊要者。惟",
    "X71n1404_001:0001a09": "以本分事。廣攝來學。亦宜隨己力量施設。當去過與",
    "X71n1404_001:0001a10": "不及之患。久久自然感驗也。貴老久立叢林。備見今",
    "X71n1404_001:0001a11": "時之弊。可默省察。莫令失&#x811A;。墮其輩流。為識者笑。吾",
    "X71n1404_001:0001a12": "老矣。一住五峰。今十七年矣。開奏後漸。理求閑計。只",
    "X71n1404_001:0001a13": "有早晚矣。法衣乙頂付去。遇上堂可一披。幻質無現",
    "X71n1404_001:0001a14": "成者。付在別日。旅中草略奉答。不甚子細。餘宜為宗",
    "X71n1404_001:0001a15": "乘自愛。不一一。",
    "X71n1404_001:0001a16": "[0001a16] 師範和南手白",
    "X71n1404_001:0001a17": "[0001a17] 靈巖堂頭長老",
    "X71n1404_001:0001a21": "兀菴和尚語錄目次",
    "X71n1404_001:0001a22": "卷上",
    "X71n1404_001:0001a23": "師範手白",
    "X71n1404_001:0001a24": "慶元府象山靈巖廣福禪院語錄",
    "X71n1404_001:0001b01": "常州無錫南禪福聖禪寺語錄",
    "X71n1404_001:0001b02": "卷中",
    "X71n1404_001:0001b03": "巨福山建長興國禪寺語錄",
    "X71n1404_001:0001b04": "婺州雲黃山寶林禪寺語錄",
    "X71n1404_001:0001b05": "卷下",
    "X71n1404_001:0001b06": "法語序跋佛祖贊自讚",
    "X71n1404_001:0001b07": "偈頌小佛事跋",
    "X71n1404_001:0001b13": "No. 1404",
    "X71n1404_001:0001b14": "兀菴和尚語錄卷上",
    "X71n1404_001:0001b16": "兀菴和尚初住慶元府象山靈巖廣福禪院語",
    "X71n1404_001:0001b17": "錄",
    "X71n1404_001:0001b18": "侍者 淨&#x97F5; 編",
    "X71n1404_001:0001b19": "[0001b19] 指三門。迷悟兩門。聖凡二路。以手劃一劃云。總與諸",
    "X71n1404_001:0001b20": "人開闢了也。普請一時證入。",
    "X71n1404_001:0001b21": "[0001b21] 佛殿。一釋迦二元和三佛陀。當甚&#x6900;脫丘。然雖如是。",
    "X71n1404_001:0001b22": "仁義道中 (便燒香禮拜)。",
    "X71n1404_001:0001b23": "[0001b23] 據方丈。橫按拄杖云。莫有不顧危亡底麼。良久云。果",
    "X71n1404_001:0001b24": "然。",
    "X71n1404_001:0001c01": "[0001c01] 拈帖云。從上來。被這些子一把把定。更無轉身吐氣",
    "X71n1404_001:0001c02": "處。寧上座尋常一味橫點頭。到此盡平生伎倆。也擺",
    "X71n1404_001:0001c03": "脫不下。且道。因甚如此。公道已行。",
    "X71n1404_001:0001c04": "[0001c04] 指法座。坐斷千差。當陽烜赫。任是須彌燈王。也須望",
    "X71n1404_001:0001c05": "空斫額。",
    "X71n1404_001:0001c06": "[0001c06] 陞座祝 聖。次祝州縣香 次云。此一瓣香。生無陰",
    "X71n1404_001:0001c07": "陽之地。出絕思慮之鄉。軟頑中軟頑。惡辣中惡辣。無",
    "X71n1404_001:0001c08": "端一回嗅著。直得喪盡平生。今日人天眾前。當陽爇",
    "X71n1404_001:0001c09": "&#x5374;。奉為見住徑山佛鑑圓照禪師大和尚。用酬法乳。",
    "X71n1404_001:0001c10": "[0001c10] 據坐。(問答不錄) 乃云。釋迦不出世。四十九年說。祖",
    "X71n1404_001:0001c11": "師不西來。少林有妙訣。所以道。法無去來。無動轉相。",
    "X71n1404_001:0001c12": "昨朝乳竇。今日靈巖。曾無動轉之跡。寧有去來之跡。",
    "X71n1404_001:0001c13": "如是則從上佛祖眼睛。天下衲僧鼻孔。驀拈拄杖卓",
    "X71n1404_001:0001c14": "一下云。總被山僧拄杖子一時穿&#x5374;。盡乾坤大地。更",
    "X71n1404_001:0001c15": "無纖毫透漏。雖然。且道功歸何所。靠主丈云。四海浪",
    "X71n1404_001:0001c16": "平龍睡穩。九天雲靜鶴飛高。",
    "X71n1404_001:0001c17": "[0001c17] 復舉三聖道。我逢人即出。出即不為人。興化道。我逢",
    "X71n1404_001:0001c18": "人則不出。出則便為人。拈云。二大老。一人先行不到。",
    "X71n1404_001:0001c19": "一人末後太過。檢點將來。總欠一著。寧上座寄跡巖",
    "X71n1404_001:0001c20": "竇。隱遁過時。無端被人推將出來。做這舉止。出則出",
    "X71n1404_001:0001c21": "已。且道為人不為人。乃云。信手斫方圓。自然合規矩。",
    "X71n1404_001:0001c22": "[0001c22] 當晚小參。如來唯一說無二說。祖師唯心傳無別傳。",
    "X71n1404_001:0001c23": "所以道。垂&#x920E;四海。只&#x920E;獰龍。格外玄機。為尋知己。雖",
    "X71n1404_001:0001c24": "然。且據令一句又作麼生。朔風捲地百草死。芙蓉著",
    "X71n1404_001:0002a01": "花生晚寒 復舉德山小參示眾云。今夜不答話。時",
    "X71n1404_001:0002a02": "有僧出。德山便打。僧云。某甲話也未問。因甚打某甲。",
    "X71n1404_001:0002a03": "山云。你是甚處人。僧云。新羅人。山云。未跨船舷。好與",
    "X71n1404_001:0002a04": "三十棒。拈云。德山老漢。能放不能收。能殺不能活。當",
    "X71n1404_001:0002a05": "時若要盡令。直須棒了&#x8D82;出。",
    "X71n1404_001:0002a06": "[0002a06] 徑山付法衣到。師拈起法衣。召大眾云。大庾嶺頭提",
    "X71n1404_001:0002a07": "不起。因什麼&#x5374;在靈巖手中。諸人還知端的麼。若也",
    "X71n1404_001:0002a08": "知得。便知道。從上來佛佛授手。祖祖相傳。的的無私。",
    "X71n1404_001:0002a09": "繩繩有準。其或未知。(便舉法衣云。)這箇是徑山圓照",
    "X71n1404_001:0002a10": "老人。親手付來底(便披)。",
    "X71n1404_001:0002a11": "[0002a11] 上堂。召大眾云。披野干皮。作獅子吼。指東為西。將無",
    "X71n1404_001:0002a12": "作有。驚起法身藏北斗。喝一喝。下座。",
    "X71n1404_001:0002a13": "[0002a13] 結制上堂。過去諸如來。斯門已成就。錯。見在諸菩薩。",
    "X71n1404_001:0002a14": "今各亦圓明。錯。未來修學人。應當如是學。錯。諸人還",
    "X71n1404_001:0002a15": "知這三錯落處麼。若也知得。不妨同此安居。其或未",
    "X71n1404_001:0002a16": "然。且聽從頭指出一錯。點開從上佛祖眼睛。一錯捩",
    "X71n1404_001:0002a17": "轉天下衲僧鼻孔。且道。更有一錯作麼生。驀拈拄杖",
    "X71n1404_001:0002a18": "云。拄杖子莫道得麼。試出來。將錯就錯。道看。卓一下",
    "X71n1404_001:0002a19": "云。餿飯泥茶爐。",
    "X71n1404_001:0002a20": "[0002a20] 上堂云。教中道。離言說相。離文字相。離心緣相。畢竟",
    "X71n1404_001:0002a21": "平等。無有變易。驀召大眾云。這般說話。蝦跳何曾出",
    "X71n1404_001:0002a22": "得斗。向衲僧門下。猶隔重關。畢竟事作麼生。荷葉團",
    "X71n1404_001:0002a23": "團團似鏡。菱角尖尖尖似錐。風吹抑絮毛毬走。雨打",
    "X71n1404_001:0002a24": "梨花蛺蝶飛。",
    "X71n1404_001:0002b01": "[0002b01] 中夏上堂云。一夏九十日。不覺已過半。管帶牯牛兒。",
    "X71n1404_001:0002b02": "切忌隨物轉。緊把鼻頭索。莫放令寬緩。如是十二時。",
    "X71n1404_001:0002b03": "時時無間斷。收得純熟。斥之不去。受人言語。不動不",
    "X71n1404_001:0002b04": "變。覿面當機。當機覿面。必竟如何。良久云。不得動著。",
    "X71n1404_001:0002b05": "動著則頭角生。",
    "X71n1404_001:0002b06": "[0002b06] 解制小參。目前無法。意在目前。東西十萬。南北八千。",
    "X71n1404_001:0002b07": "所以。達磨不來東土。二祖不往西天。點檢將來。只見",
    "X71n1404_001:0002b08": "一邊。設使東去西去。直向萬里無寸草處去。大似泥",
    "X71n1404_001:0002b09": "裏推車。陸地行船。直饒總道出門便是草。雖則君子",
    "X71n1404_001:0002b10": "千里同風。未免隔山見&#x70DF;。爭如任運騰騰。騰騰任運。",
    "X71n1404_001:0002b11": "飢&#x98E1;渴飲。行坐困眠。自然處處朝宗。頭頭合轍。縱橫",
    "X71n1404_001:0002b12": "得妙。八穴七穿。且總不任麼。又作麼生。拍膝一下云。",
    "X71n1404_001:0002b13": "不覺日又夜。爭教人少年 復舉。僧問雲門。秋初夏",
    "X71n1404_001:0002b14": "末。東去西去。前途或有人問。如何祗對。雲門云。大眾",
    "X71n1404_001:0002b15": "退後。僧云。某甲過在甚處。雲門云。還我九十日飯錢",
    "X71n1404_001:0002b16": "來。師拈云。雲門老漢。當斷不斷。返招其亂。當時纔問。",
    "X71n1404_001:0002b17": "擘脊便棒。待它道某甲過在甚處。&#x5374;向道。逢人不得",
    "X71n1404_001:0002b18": "錯舉。",
    "X71n1404_001:0002b19": "[0002b19] 道舊至上堂。召大眾云。沒絃琴。指趣深。尖新曲調。須",
    "X71n1404_001:0002b20": "遇知音。知音既遇。試彈一操去也。遂橫拄杖。作撫琴",
    "X71n1404_001:0002b21": "勢云。會麼。高山流水無窮意。落落斷崖千萬尋。",
    "X71n1404_001:0002b22": "[0002b22] 上堂。召大眾云。寒食清明節。家家拜掃時。木人空嘆",
    "X71n1404_001:0002b23": "息。石女&#x6CEA;雙垂。惟有林下道人。絕學無為。百不會。百",
    "X71n1404_001:0002b24": "不知。拈起少林無孔笛。逆風吹了順風吹。好大哥。",
    "X71n1404_001:0002c01": "[0002c01] 結制上堂。諸方安居結制。靈巖結制安居。雖是一般",
    "X71n1404_001:0002c02": "規矩。於中大有差殊。作麼生。趙州東壁掛葫蘆。",
    "X71n1404_001:0002c03": "[0002c03] 端午上堂。拈拄杖示眾云。拄杖子無偏黨。遍界不曾",
    "X71n1404_001:0002c04": "藏。通身無影像。左邊卓一下云。妖&#x6060;盡勦除。右邊卓",
    "X71n1404_001:0002c05": "一下云。佛魔俱掃蕩。掃蕩後如何。擲下主丈云。普天",
    "X71n1404_001:0002c06": "皇道無遮障。",
    "X71n1404_001:0002c07": "[0002c07] 徑山圓照先師訃音至。上堂。召大眾云。頑處非常放",
    "X71n1404_001:0002c08": "軟頑。偏能陸地要&#x6491;船。驀然撐向龍門去。蹤跡不知",
    "X71n1404_001:0002c09": "往那邊。幾多望斷空惆悵。亦復嗟嘆&#x6CEA;潸然。拍禪床",
    "X71n1404_001:0002c10": "一下云。安得鸞膠續斷絃 舉哀。召大眾云。我有一",
    "X71n1404_001:0002c11": "句子。不封亦不樹。不在舌頭邊。亦非思憶處。諸人若",
    "X71n1404_001:0002c12": "要知得親切。徑山圓照老人。即今在汝諸人眼睫上。",
    "X71n1404_001:0002c13": "放大光明。肆口宣說。急須諦聽。其或未然。蒼天中哭",
    "X71n1404_001:0002c14": "蒼天。",
    "X71n1404_001:0002c15": "[0002c15] 祈雨感應上堂。拈拄杖示眾云。拄杖子化為龍。拏雲",
    "X71n1404_001:0002c16": "&#x3E15;霧。妙應難窮。霈然洪&#x9714;。四海皆通。五穀結實。萬物",
    "X71n1404_001:0002c17": "歸功。鼓腹謳歌忘世事。以拄杖打圓相云。太陽依舊",
    "X71n1404_001:0002c18": "海門東。擲下主丈下座。",
    "X71n1404_001:0002c19": "[0002c19] 解夏小參。直下猶難會。尋言轉更賒。若言佛與祖。特",
    "X71n1404_001:0002c20": "地隔天涯。便任麼承當。已是不堪持論。那更休夏自",
    "X71n1404_001:0002c21": "恣。取驗蠟人。也大屈哉。靈巖恁麼告報。莫有猛省底",
    "X71n1404_001:0002c22": "麼。拍禪床一下云。無端夜來鴈。驚起後池秋 復舉。",
    "X71n1404_001:0002c23": "巴陵示眾云。不是風動。不是旛動。既不是風旛。向甚",
    "X71n1404_001:0002c24": "處著。有人與祖師作主。出來與巴陵相見。後來雪竇",
    "X71n1404_001:0003a01": "道。是風動。是旛動。既是風旛。向甚處著。有人與巴陵",
    "X71n1404_001:0003a02": "作主。出來與雪竇相見。師拈云。總道。二古德互相擊",
    "X71n1404_001:0003a03": "揚。金聲玉振。耀古騰今。殊不知。一人太儉。一人太奢。",
    "X71n1404_001:0003a04": "有人與二老宿作主。出來與靈巖相見。",
    "X71n1404_001:0003a05": "[0003a05] 建閣謝修造上堂。拆東籬補西壁。從空架空。以楔出",
    "X71n1404_001:0003a06": "楔。佗時聳壑昂霄。須信不勞餘力。這般說話。直是好",
    "X71n1404_001:0003a07": "笑。何故。纔方搓彈子。便要&#x63D1;金剛。下座。",
    "X71n1404_001:0003a08": "[0003a08] 上堂。舉僧問巴陵。祖意教意。是同是別。巴陵云。&#x9DC4;寒",
    "X71n1404_001:0003a09": "上樹。鴨寒下水。圓照老師道。川僧藞苴。浙僧瀟洒。師",
    "X71n1404_001:0003a10": "拈云。二老雖則各擅家風。其奈優劣不等。靈巖也有",
    "X71n1404_001:0003a11": "箇道處。或問祖意教意是同是別。只向道。鳶飛戾天。",
    "X71n1404_001:0003a12": "魚躍于&#x56E6;。",
    "X71n1404_001:0003a13": "[0003a13] 上堂。拈拄杖示眾云。山僧昨日入邑滿散。於無心中",
    "X71n1404_001:0003a14": "收得一物。非長短方圓。亦非青黃赤白。賤則價重娑",
    "X71n1404_001:0003a15": "婆。貴則分文不直。不敢囊藏。今日歸來。不免擊鼓陞",
    "X71n1404_001:0003a16": "堂。與諸人平分去也。卓一下云。一加三。二添六。擲下",
    "X71n1404_001:0003a17": "云。收。",
    "X71n1404_001:0003a18": "[0003a18] 浴佛上堂。舉藥山因遵布衲殿主浴佛次。藥山問云。",
    "X71n1404_001:0003a19": "你只浴得這箇。還浴得那箇麼。遵云。且將那箇來。藥",
    "X71n1404_001:0003a20": "山休去。師拈云。藥山老漢。纔開臭口。便見鄉談。引得",
    "X71n1404_001:0003a21": "布衲隨邪逐惡。當時待它恁麼道。但舀香湯浴佛。管",
    "X71n1404_001:0003a22": "取藥山開口了合不得。靈巖不問你這箇那箇。今日",
    "X71n1404_001:0003a23": "正當四月八。敢保諸人。未曾夢見山僧&#x76D6;膽毛在。",
    "X71n1404_001:0003a24": "住常州無錫南禪福聖寺語錄",
    "X71n1404_001:0003b01": "侍者 清澤 編",
    "X71n1404_001:0003b02": "[0003b02] 指三門。我此門風。孤危不立。若是臨濟兒孫。便請單",
    "X71n1404_001:0003b03": "刀直入。喝一喝。",
    "X71n1404_001:0003b04": "[0003b04] 佛殿。釋迦彌勒是他奴。他是阿誰。插香云。且看四稜",
    "X71n1404_001:0003b05": "蹋地時。",
    "X71n1404_001:0003b06": "[0003b06] 大聖殿。出現在楊州。留錫於此地。寶塔凌高空。聲光",
    "X71n1404_001:0003b07": "動萬里。利物應群機。如月分眾水。我來爇瓣香。一瞻",
    "X71n1404_001:0003b08": "一頂禮。從教人道自倒還自起。",
    "X71n1404_001:0003b09": "[0003b09] 據方丈。橫按拄杖召大眾云。山僧坐地。待汝搆去。良",
    "X71n1404_001:0003b10": "久云。諸人還覺頂門重麼。擲拄杖(便起)。",
    "X71n1404_001:0003b11": "[0003b11] 拈漕帖。此是都運殿撰侍郎。幹旋造化。掌握乾坤。於",
    "X71n1404_001:0003b12": "無心中。當陽拈出。令未信者信。未聞者聞。山僧頂戴",
    "X71n1404_001:0003b13": "奉行。誰不伏聽處分。",
    "X71n1404_001:0003b14": "[0003b14] 指法座。向上一路滑。壁立千仞險。南禪不立&#x5826;級。直",
    "X71n1404_001:0003b15": "與當頭坐斷。 祝",
    "X71n1404_001:0003b16": "聖。次祝州縣香。據坐 (問答不錄) 乃云。靈山的旨。",
    "X71n1404_001:0003b17": "少室真機。孤&#x9008;&#x9008;生風颯颯地。直得超情離見。&#x8462;色",
    "X71n1404_001:0003b18": "騎聲。&#x63D1;聚放開。無適不可。所以。居海岸則時聞潮落",
    "X71n1404_001:0003b19": "潮生。潮聲浩浩。寓梁溪則但見上載下載。來往憧憧。",
    "X71n1404_001:0003b20": "賓主交參。風雲會合。正恁麼時。如何通信。良久云。洞",
    "X71n1404_001:0003b21": "庭七十二峰青 舉鳥窠和尚。因白侍郎問。如何是",
    "X71n1404_001:0003b22": "佛法大意。鳥窠云。諸惡莫作。眾善奉行。侍郎云。三歲",
    "X71n1404_001:0003b23": "孩兒。也解恁麼道。窠云。三歲孩兒雖道得。八十老翁",
    "X71n1404_001:0003b24": "行不得。師拈云。侍郎手擎仲尼日月。腰佩毗盧金印",
    "X71n1404_001:0003c01": "等閑通箇消息。&#x9008;出常流。鳥窠雖則當機直截。其奈",
    "X71n1404_001:0003c02": "易見難明。諸人還知古德為人處麼。擘開華岳連天",
    "X71n1404_001:0003c03": "秀。放出黃河一派清。",
    "X71n1404_001:0003c04": "[0003c04] 當晚小參。折&#x811A;鐺。破木杓。無柄&#x8987;。難摸索。橫拈倒用。",
    "X71n1404_001:0003c05": "破二作三。正按傍提。七穿八穴。靈山密付之後。少室",
    "X71n1404_001:0003c06": "單傳以來。的的無私。繩繩有準。若以正眼觀之。當甚",
    "X71n1404_001:0003c07": "閑家破具。雖然。此意分明誰共委。相同扶起舊家風。",
    "X71n1404_001:0003c08": "復舉。芭蕉和尚。僧問。不落諸緣。請師直指。蕉云。有問",
    "X71n1404_001:0003c09": "有答。拈云。芭蕉接物應機。頗善平高就下。子細檢點",
    "X71n1404_001:0003c10": "將來。未免拖泥帶水。若問南禪。不落諸緣。請師直指。",
    "X71n1404_001:0003c11": "拈棒便打。若稍如痛痒。必不辜恩負德。",
    "X71n1404_001:0003c12": "[0003c12] 歲夜小參。心隨萬境轉。轉處實能幽。隨流認得性。無",
    "X71n1404_001:0003c13": "喜亦無憂。山僧官差不自由。只得隨流入流。所以新",
    "X71n1404_001:0003c14": "來乍到。未知井&#x7AC8;郎忙。送舊迎新。未暇改聲換調。廚",
    "X71n1404_001:0003c15": "乏聚蠅之糝。囊無繫蟻之絲。內空外空內外空。多憂",
    "X71n1404_001:0003c16": "多慮多煩惱。年已盡歲已除。窮廝煎餓廝吵。露柱暗",
    "X71n1404_001:0003c17": "攢眉。燈籠拍手笑。且道。笑箇什麼。良久云。毗婆尸佛",
    "X71n1404_001:0003c18": "早留心。直至如今不得妙 舉雲門示眾云。三乘十",
    "X71n1404_001:0003c19": "二分教。達磨西來。放過即不可。若不放過。不消一喝。",
    "X71n1404_001:0003c20": "雪竇舉了一喝。復云。好喝。大眾若要鼻孔遼天。辯取",
    "X71n1404_001:0003c21": "這一喝。師拈云。唱高和寡。則不無二古德。檢點將來。",
    "X71n1404_001:0003c22": "當甚[尸@豕]沸聲。",
    "X71n1404_001:0003c23": "[0003c23] 上堂。舉靈雲見桃花悟道頌。三十年來尋&#x5292;客。(著語",
    "X71n1404_001:0003c24": "云。癡狂外邊走)幾回葉落又抽枝。(曾經霜雪苦)自從",
    "X71n1404_001:0004a01": "一見桃花後。(喚鐘作甕)直至如今更不疑。(狐狸探水)",
    "X71n1404_001:0004a02": "設有無師自悟底。不堪與南禪洗&#x811A;。只如玄沙云。諦",
    "X71n1404_001:0004a03": "當甚諦當。敢保老兄未徹在。又作麼生。良久云。曾為",
    "X71n1404_001:0004a04": "浪子偏怜客。為愛貪盃惜醉人。",
    "X71n1404_001:0004a05": "[0004a05] 三月三。大聖生日上堂。舉泗州大聖國師。昔日有問",
    "X71n1404_001:0004a06": "云。住在何國。答曰。何國。(著語云板齒如鐵橛)又問云。",
    "X71n1404_001:0004a07": "何姓。答曰姓何。(舌頭拄上&#x816D;。)拈云。東涌西沒。七縱八",
    "X71n1404_001:0004a08": "橫。則不無大聖。其奈醜惡俱露。茲遇誕辰。拈拄杖云。",
    "X71n1404_001:0004a09": "拄杖子未免應時應節。下箇注&#x811A;。卓一下云。遲日江",
    "X71n1404_001:0004a10": "山麗。春風花草香。泥融飛燕子。沙暖睡鴛鴦。擲拄杖。",
    "X71n1404_001:0004a11": "[0004a11] 徑山佛智偃溪和尚至上堂。東澗水清且泚。源遠流",
    "X71n1404_001:0004a12": "長。波&#x8645;鼎沸。從這裏入。不知其幾。是則是。只如國一",
    "X71n1404_001:0004a13": "禪師。經過梁溪。驀將泗州大聖鼻孔一&#x63D1;。直得無處",
    "X71n1404_001:0004a14": "出氣。為復壓良為賤。為復神通游戲。良久云。君子可",
    "X71n1404_001:0004a15": "八。",
    "X71n1404_001:0004a16": "[0004a16] 淨慈斷橋至上堂。舉阿難問迦葉云。世尊傳金襴外。",
    "X71n1404_001:0004a17": "別傳何物公案。師頌云。弟應兄呼。自揚家醜。倒&#x5374;剎",
    "X71n1404_001:0004a18": "竿。全機漏逗。雖有西湖月如晝。何似南禪鐵苕&#x7B92;。",
    "X71n1404_001:0004a19": "[0004a19] 天童智別山至上堂。舉芙蓉訪實性大師上堂。以右",
    "X71n1404_001:0004a20": "手拈拄杖。安向左邊云。若不是芙蓉師兄。大難委悉。",
    "X71n1404_001:0004a21": "便下座。師拈云。實性用處。雖則左之右之。其奈翻成",
    "X71n1404_001:0004a22": "特地。南禪亦欲&#x52B9;古之作。未免拔貧作富。蒿湯備禮。",
    "X71n1404_001:0004a23": "擲下拄杖云。若不是天童師兄。大難委悉。便下座。",
    "X71n1404_001:0004a24": "[0004a24] 結制小參。金烏急玉兔速。百歲光陰一瞬息。驀拈拄",
    "X71n1404_001:0004b01": "杖云。惟有拄杖子。硬葛狚黑粼皴。勿變&#x8FC1;無面目。三",
    "X71n1404_001:0004b02": "月護生。九旬禁足。酌然使得十二時。不被十二時催",
    "X71n1404_001:0004b03": "促。任他門外紅塵擾擾。來往憧憧。肥馬碌碌。瘦馬碌",
    "X71n1404_001:0004b04": "碌。驀然翻變化為龍。為雨為霖俱莫測。卓一下。",
    "X71n1404_001:0004b05": "[0004b05] 復舉。僧問智門。蓮花未出水時如何。答云。蓮花。出水",
    "X71n1404_001:0004b06": "後如何。答云。荷葉。師拈云。應機接物。則不無智門。要",
    "X71n1404_001:0004b07": "且只能順水張帆。不解逆風把柂。有問南禪蓮花未",
    "X71n1404_001:0004b08": "出水時如何。答云三平二滿。出水後如何。答云四角",
    "X71n1404_001:0004b09": "六張。",
    "X71n1404_001:0004b10": "[0004b10] 結制上堂。衲僧家。擔兜行&#x811A;。那邊經冬。這裏過夏。&#x6491;",
    "X71n1404_001:0004b11": "眉努目。口嘮舌沸。及乎與之立箇期限。同住大光明",
    "X71n1404_001:0004b12": "藏。禁足護生。一似&#x8675;入竹筒。伎倆俱盡。山僧不免撥",
    "X71n1404_001:0004b13": "開些子活路。總教轉得身吐得氣。見山是山。見水是",
    "X71n1404_001:0004b14": "水。飢來喫飯困來睡。",
    "X71n1404_001:0004b15": "[0004b15] 祈雨開經佛事。毗盧遮那佛。願力周法界。一切國土",
    "X71n1404_001:0004b16": "中。恒轉無上輪。所謂一句之內。包法界之無邊。一毫",
    "X71n1404_001:0004b17": "之中。置剎土而非隘。塵塵爾剎剎爾。巍巍乎蕩蕩乎。",
    "X71n1404_001:0004b18": "靄慈雲而誘大千。霏法雨而津百億。遂得五穀秀實。",
    "X71n1404_001:0004b19": "萬物滋生。處處通津。頭頭合轍。任麼委悉。如是我聞",
    "X71n1404_001:0004b20": "開。信受奉行卷。不滯言詮。脫或未然。切忌巡行數墨。",
    "X71n1404_001:0004b21": "淹黑豆子。是則是。只如 端明相公。與眾官等。為民",
    "X71n1404_001:0004b22": "祈請。閱此大經。臨筵作證。必竟有何祥瑞。乃云。願展",
    "X71n1404_001:0004b23": "調&#x7FAE;活國手。為霖為雨沃人間。",
    "X71n1404_001:0004b24": "[0004b24] 上堂。舉無著和尚往五臺。路逢一老人。無著問云。莫",
    "X71n1404_001:0004c01": "是文殊麼。老人云。豈有二文殊。無著便禮拜。老人忽",
    "X71n1404_001:0004c02": "然不見。趙州代云。文殊文殊。薦福懷云。無著只有先",
    "X71n1404_001:0004c03": "鋒。且無殿後。老人若不隱去。有甚面目見無著。師拈",
    "X71n1404_001:0004c04": "云。二古德。總是隨邪逐惡。無著認假不認真。待他道",
    "X71n1404_001:0004c05": "豈有二文殊。便與兜一喝。老人縱有神通。亦使隱身",
    "X71n1404_001:0004c06": "無路。諸人只今要見文殊麼。擲下拄杖云。直下來也。",
    "X71n1404_001:0004c07": "急著眼看。",
    "X71n1404_001:0004c08": "[0004c08] 元宵上堂。召大眾云。祖佛付授。以心傳心。猶如鏡燈",
    "X71n1404_001:0004c09": "交光互照。燈喻一真心。鏡喻十法界。燈燈相攝。鏡鏡",
    "X71n1404_001:0004c10": "交羅。盡十方佛剎。微塵數世界。重重無盡。無盡重重。",
    "X71n1404_001:0004c11": "炳煥融通。靈明廓徹。所以道。重重交映。若帝網之垂",
    "X71n1404_001:0004c12": "珠。念念圓融。類夕夢之經世。然雖如是。諸人夜半法",
    "X71n1404_001:0004c13": "堂上。東行西行。切須照顧。且道照顧箇什麼。良久云。",
    "X71n1404_001:0004c14": "照顧撞著露柱。",
    "X71n1404_001:0004c15": "[0004c15] 退院上堂。梁渚溪邊下直&#x920E;。波翻浪輥費牽抽。六年",
    "X71n1404_001:0004c16": "用盡腕頭力。收卷絲綸恁性遊。不著此岸。不著彼岸。",
    "X71n1404_001:0004c17": "不滯中流。&#x6B35;乃一聲天地秋。",
    "X71n1404_001:0004c19": "[0004c19] 師因日域法眷。道舊鄉人。不忘徑山道聚之義。屢邀",
    "X71n1404_001:0004c20": "閑樂。累&#x5374;復至。於景定庚申。暫與一遊。海舡檣上。龍",
    "X71n1404_001:0004c21": "獻七大寶珠。舉眾瞻仰。咸云。東海龍王來迎。繼即須",
    "X71n1404_001:0004c22": "帆。速達彼岸。聖福禪寺住持乃法眷。適值開山千光",
    "X71n1404_001:0004c23": "法師忌辰。方丈大眾。禮請",
    "X71n1404_001:0004c24": "陞座。(問答不錄) 乃云。毗盧性海。本無大小方圓。妙",
    "X71n1404_001:0005a01": "淨明心。不礙色空明暗。如鏡含萬象。似月印千江。曾",
    "X71n1404_001:0005a02": "無出沒之蹤。奚分彼此之間。所以居宋朝則口吞三",
    "X71n1404_001:0005a03": "世佛。遊  日本則喜動萬家春。處處通方。頭頭合",
    "X71n1404_001:0005a04": "轍。適值聖福法兄。雲集此方他土。若聖若凡。宴坐圓",
    "X71n1404_001:0005a05": "覺妙場。為說摩訶般若。前半夏說前分般若。後半夏",
    "X71n1404_001:0005a06": "說後分般若。前後頓說常說熾然說。無間歇。只要諸",
    "X71n1404_001:0005a07": "人頓證頓悟。一夏無&#x8657;棄底道理。茲值開山和尚千",
    "X71n1404_001:0005a08": "光法師遠諱之辰。俾令為眾闡揚。且道說箇什麼。以",
    "X71n1404_001:0005a09": "拂子擊禪床一下云。這裏見得徹去。釋迦彌勒飲氣",
    "X71n1404_001:0005a10": "吞聲。臨濟德山望空啟告。雖然。不是任公子。徒勞話",
    "X71n1404_001:0005a11": "釣竿。",
    "X71n1404_001:0005a12": "[0005a12] 復舉。南泉和尚示眾云。王老師自小牧一頭水牯牛。",
    "X71n1404_001:0005a13": "擬向溪東牧。未免食他國王水草。擬向溪西牧。未免",
    "X71n1404_001:0005a14": "食他國王水草。不如隨分納些些。總不見得。師拈云。",
    "X71n1404_001:0005a15": "南泉老漢。雖則不忘水草之恩。其柰&#x811A;跟未點地在。",
    "X71n1404_001:0005a16": "兀庵盡力勃跳。也出他綣繢不得。雖則這邊那邊應",
    "X71n1404_001:0005a17": "用不缺。其柰先被聖福法兄勘破。然雖如是。且作麼",
    "X71n1404_001:0005a18": "生是納些些底道理。以拂子擊禪床一下云。眼睛纔",
    "X71n1404_001:0005a19": "定動。未免那斯祈。",
    "X71n1404_001:0005a20": "[0005a20] 師次至京東福禪寺。方丈大眾。禮請",
    "X71n1404_001:0005a21": "陞座。(問答不錄) 提綱。欲識佛性義。當觀時節因緣。",
    "X71n1404_001:0005a22": "時節既至。其理自彰。是故。靈山密付之後。少室單傳",
    "X71n1404_001:0005a23": "以來。諸祖[牙-(必-心)+?]興。分宗列派。繩繩有準。的的無私。續焰",
    "X71n1404_001:0005a24": "聯芳。直至今日。堂頭法兄。不忘徑山師席。義聚屢承",
    "X71n1404_001:0005b01": "之約。正為提持窳惰。暫導來誡。越漠觀國之光。即回",
    "X71n1404_001:0005b02": "舊隱畢殘。既乍到此。俾令為眾舉揚。只得客聽主裁。",
    "X71n1404_001:0005b03": "遂即大唐國裏打鼓。日本國裏陞堂。宗通說通。無固",
    "X71n1404_001:0005b04": "無必。人天畢集。凡聖交參。宛爾一會靈山。儼然未散。",
    "X71n1404_001:0005b05": "普使未信者信。未聞者聞。人人獨步大方。箇箇歸家",
    "X71n1404_001:0005b06": "穩坐。是以謂之佛性義。時節因緣。時節既至。其理自",
    "X71n1404_001:0005b07": "彰。雖然如是。惟有向上一路。未敢動著。何故。相逢且",
    "X71n1404_001:0005b08": "說三分話。未可全拋一片心。",
    "X71n1404_001:0005b09": "[0005b09] 師關東部從遠迓。纔到建長禪寺。掌國最明寺殿。懷",
    "X71n1404_001:0005b10": "香先來參禮。力勸端坐。受炷拜了。復進前覆云。弟子",
    "X71n1404_001:0005b11": "在大宋。曾禮拜和尚。今者多幸。再拜慈顏。(見其語異)",
    "X71n1404_001:0005b12": "師即握起拳云。吾雖年老。拳頭硬在。復進前云。弟子",
    "X71n1404_001:0005b13": "兩年前。曾夢見和尚頂相。教訓參禪。惺後親繪供養。",
    "X71n1404_001:0005b14": "此者獲拜慈相。與夢見一同。喜悅之至。師云。且莫說",
    "X71n1404_001:0005b15": "夢。又問。和尚尊年多少。師云。六十三。云弟子不問這",
    "X71n1404_001:0005b16": "箇年。師仍&#x7AEA;拳云。莫是這箇年麼。擬議無語。師便[祝/土]",
    "X71n1404_001:0005b17": "三拳。忻然領話云。蒙和尚教打。懽喜無量。師云。不得",
    "X71n1404_001:0005b18": "作拳頭會。方就坐。少&#x6B35;而辭。次朝復至。同方丈大眾",
    "X71n1404_001:0005b19": "禮請。即就寺為眾普說。",
    "X71n1404_001:0005b20": "[0005b20] 據坐。垂釣。年來佛法播關東。兩國喧傳觸處通。僕僕",
    "X71n1404_001:0005b21": "來觀殊勝處。果然殊勝妙難窮。莫有共相贊揚者麼。",
    "X71n1404_001:0005b22": "禪客出問云。收綸罷釣入扶桑。大海應難可測量。道",
    "X71n1404_001:0005b23": "眼從來空宇宙。灼然遍界不曾藏。學人上來。願聞法",
    "X71n1404_001:0005b24": "要。師云。四海浪平龍睡穩。九天雲靜鶴飛高。進云。恁",
    "X71n1404_001:0005c01": "麼則非但建長增秀氣。少林花木又重新。師云。有水",
    "X71n1404_001:0005c02": "皆含月。無山不帶雲。進云。記得昔日臨濟得黃檗印",
    "X71n1404_001:0005c03": "證之後。往遊徑山。彼時徑山七百餘眾。因甚星飛火",
    "X71n1404_001:0005c04": "亂。師云。不會做客。勞煩主人。進云。可謂真不掩偽。曲",
    "X71n1404_001:0005c05": "不藏直。師云。錯下名言。進云。堂頭和尚。為五山龍象",
    "X71n1404_001:0005c06": "之首。作巨剎人天之師。駕海而來。闔國忻幸。師云。不",
    "X71n1404_001:0005c07": "因紫陌花開早。爭得黃鶯下柳條。進云。恁麼則天高",
    "X71n1404_001:0005c08": "群象正。海闊百川朝。師云。天下人仰望不及。進云。臨",
    "X71n1404_001:0005c09": "濟上徑山。七百餘眾。星飛火亂。和尚遊日本。六十餘",
    "X71n1404_001:0005c10": "郡。仰德瞻風。且道與臨濟是同是別。師云。龍得水時",
    "X71n1404_001:0005c11": "添意氣。虎逢山色長威獰。進云。今古應無墜。分明在",
    "X71n1404_001:0005c12": "目前。師云。猶隔重關。進云。今日方丈大眾。奉上命禮",
    "X71n1404_001:0005c13": "請。為眾普說。和尚必竟如何指示。師云。更吃老僧拳",
    "X71n1404_001:0005c14": "頭始得。進云。恁麼則棒頭有眼明如日。要識真金火",
    "X71n1404_001:0005c15": "裏看。師云。得饒人處且饒人。又一僧問云。德山入門",
    "X71n1404_001:0005c16": "便棒時如何。師云。匙挑不上。笑殺傍觀。進云。臨濟入",
    "X71n1404_001:0005c17": "門便喝時如何。師云。翻成忉怛。進云。一人行棒。一人",
    "X71n1404_001:0005c18": "行喝。那箇親那箇&#x758E;。師云。一時列下。進云。堂頭大和",
    "X71n1404_001:0005c19": "尚。光臨此土。必竟行棒耶行喝耶。師云。總不作野狐",
    "X71n1404_001:0005c20": "精見解。進云。如何是為人底一句。師云。三十棒且待",
    "X71n1404_001:0005c21": "別時 乃云。鎌倉路滑。到者還稀。巨福山高。誰能到",
    "X71n1404_001:0005c22": "頂。千聖應難入作。萬靈景仰無門。若非切切相邀。拙",
    "X71n1404_001:0005c23": "者安能到此。便見大力量人。大智慧者。同一悲願。同",
    "X71n1404_001:0005c24": "一慈力。&#x524F;新寶所。金碧奐然。樓閣重重。像法濟濟。令",
    "X71n1404_001:0006a01": "一切人。&#x89A9;像法而悟心法。了自心而見佛心。於一心",
    "X71n1404_001:0006a02": "而頓證百千法門。於一法而貫通無量妙義。以至布",
    "X71n1404_001:0006a03": "慢天網。開萬&#x7145;爐。&#x7145;聖&#x7145;凡。烹佛烹祖。掀翻海岳。撥",
    "X71n1404_001:0006a04": "亂乾坤。拽取占波與新羅&#x95D8;額。是則是。只如今日主",
    "X71n1404_001:0006a05": "實互換。凡聖交參。賓主歷然。合談何事。驀拈拄杖云。",
    "X71n1404_001:0006a06": "兩箇馱子相逢著。世上元來無直人。卓一下。",
    "X71n1404_001:0006a07": "[0006a07] 復云。目前無法。意在目前。不是目前法。非耳目之所",
    "X71n1404_001:0006a08": "到。是故。三教聖人。互相出興。各立門庭。示真實相。無",
    "X71n1404_001:0006a09": "非只要天下人。遷善遠惡。明心見性。雖然殊途。究竟",
    "X71n1404_001:0006a10": "同歸一理。惟是證悟有淺深。用處有廣略。如水銀落",
    "X71n1404_001:0006a11": "地。大者大圓。小者小圓。如明鏡當臺。胡來胡現。漢來",
    "X71n1404_001:0006a12": "漢現。且老拙生緣西蜀。幼年棄儒祝髮。挾冊講肆數",
    "X71n1404_001:0006a13": "載。知非究竟捨去。南詢遍歷諸老門庭。及到蔣山。八",
    "X71n1404_001:0006a14": "月二十五。值癡絕和尚上堂。舉覆船有僧到雪峰。峰",
    "X71n1404_001:0006a15": "云甚處來。僧云覆船。雪峰云。生死海未度。為甚覆船。",
    "X71n1404_001:0006a16": "渠無生死。言下忽然認得本來面目。憤憤之心稍息。",
    "X71n1404_001:0006a17": "及到育王。參無準和尚。遇上堂。舉僧問古德。深山巖",
    "X71n1404_001:0006a18": "崖。還有佛法也無。古德云有。如何是深山巖崖佛法。",
    "X71n1404_001:0006a19": "答云。石頭大底大小底小。言下如夢忽覺。自後凡遇",
    "X71n1404_001:0006a20": "入室。常下語。及侍師上徑山。一日聞師云。昔日白雲",
    "X71n1404_001:0006a21": "端和尚。因東山演祖參請次。與之云。近有數僧。自廬",
    "X71n1404_001:0006a22": "山來。教伊說禪亦說得。下語亦下得。批判古今。亦批",
    "X71n1404_001:0006a23": "判得。祖云。和尚如何。端云。我向伊道。直是未在。演祖",
    "X71n1404_001:0006a24": "聞此語。數日飲食無味。後七日方諭厥旨。是時拙者。",
    "X71n1404_001:0006b01": "一聞舉此。無言可對。只向未在處做工夫。久久不輟。",
    "X71n1404_001:0006b02": "凡入室也不下語。一日遇入室。先師把住云。尋常口",
    "X71n1404_001:0006b03": "嘮舌沸。如何不下語。打一竹篦。當下打破漆桶。禮拜",
    "X71n1404_001:0006b04": "了退。然後徐徐陳於師前。乃云。汝徹也。只是得道易。",
    "X71n1404_001:0006b05": "守道雖。須要默默守之。久久自然感驗也。自此如癡",
    "X71n1404_001:0006b06": "如兀度日。先師遺以兀庵二大字。只欲隨緣放曠。以",
    "X71n1404_001:0006b07": "度殘喘。無柰數處。被抑首眾。業緣所牽。公選屢董小",
    "X71n1404_001:0006b08": "剎。不容辭避。在眾時。曾同蘭溪。聚首於蔣山。徑山千",
    "X71n1404_001:0006b09": "百眾中。雖各究明己躬大事時。復以此道切瑳琢磨。",
    "X71n1404_001:0006b10": "執別而來。各天一涯。伏聞航海東來。際遇王公大人。",
    "X71n1404_001:0006b11": "信向佛法。留心此道。不忘悲願。同心同力。&#x524F;新寶所。",
    "X71n1404_001:0006b12": "日域魁為第一甲剎。與宋朝第一徑山。無有異矣。數",
    "X71n1404_001:0006b13": "年前屢承之約。累&#x5374;復至。以故撤去寺事。越漠乍到。",
    "X71n1404_001:0006b14": "乃荷遠迓之禮。伏承謙&#x51B2;領大眾。奉上命請為眾普",
    "X71n1404_001:0006b15": "說。不容堅辭。普說二字。何敢承當。前輩尊宿。圓悟大",
    "X71n1404_001:0006b16": "慧諸宿德。辨瀉懸河。滔滔無間。具載方冊。看者無",
    "X71n1404_001:0006b17": "不明心見性。安敢望古德萬分之一。雖然。久參之士。",
    "X71n1404_001:0006b18": "故不在言。後學初機。亦須親見親聞。以故。勉從所請。",
    "X71n1404_001:0006b19": "應箇時節。略聞此間。從古以來。惟弘教法。於今始&#x524F;",
    "X71n1404_001:0006b20": "宗門。往往信與疑而未決者眾。殊不知。不立文字。直",
    "X71n1404_001:0006b21": "指人心見性成佛之旨。從上無數大劫。千佛萬佛。互",
    "X71n1404_001:0006b22": "相出世。惟傳此心。非特迦文老漢出世。強立此旨。且",
    "X71n1404_001:0006b23": "如初生下來。一手指天。一手指地云。天上天下。唯我",
    "X71n1404_001:0006b24": "獨尊。但不知此語。出何教典。此便是不立文字。直指",
    "X71n1404_001:0006c01": "人心底張本。以至棄金輪王寶位。直入雪山。六年修",
    "X71n1404_001:0006c02": "道。於&#x81C8;月八夜。&#x89A9;見明星。忽然頓悟。乃云。奇哉一切",
    "X71n1404_001:0006c03": "眾生。具有如來智慧德相。但以妄想執著。不能證得。",
    "X71n1404_001:0006c04": "此是不立文字。直指人心底樣子。但不知教相中。以",
    "X71n1404_001:0006c05": "為教解釋耶。以為禪解釋耶。自成道之後。於三七中。",
    "X71n1404_001:0006c06": "思惟如是事。無啟口處。&#x8462;為下根中根上根啟問。不",
    "X71n1404_001:0006c07": "得已起道樹詣鹿苑。觀根逗教。應機而說。下根者。為",
    "X71n1404_001:0006c08": "說小乘法。四諦法門等是。中根者。為說中乘法。十二",
    "X71n1404_001:0006c09": "因緣等是。上根者。為說大乘法。六波羅蜜等是。初談",
    "X71n1404_001:0006c10": "有教。阿含等經是。為一切眾生。皆著有見。次演空宗。",
    "X71n1404_001:0006c11": "般若等經是。一切眾生。復著空見。著有著空。執病轉",
    "X71n1404_001:0006c12": "深。後向靈山。始開中道。非有非空。中道大乘之教。圓",
    "X71n1404_001:0006c13": "覺楞嚴華嚴等經是。說來說去。三百餘會。漸積之多。",
    "X71n1404_001:0006c14": "滿龍宮盈海藏。凡一切經中。皆說不立文字。直指人",
    "X71n1404_001:0006c15": "心之理。曉然無纖毫差殊。如何見得。如金剛經。首先",
    "X71n1404_001:0006c16": "須菩提白佛言。世尊。如來善護念諸菩薩。善付囑諸",
    "X71n1404_001:0006c17": "菩薩。乃至。云何應住。云何降伏其心。世尊更不周由",
    "X71n1404_001:0006c18": "者也。只就他身子上打劫。答云。須菩提。若善男子善",
    "X71n1404_001:0006c19": "女人。發阿耨多羅三藐三菩提心者。應如是住。如是",
    "X71n1404_001:0006c20": "降伏其心。須菩提當下妥首貼耳。便道。唯然世尊。只",
    "X71n1404_001:0006c21": "不合道箇願樂欲聞。引得許多葛藤遍地。此是諸經",
    "X71n1404_001:0006c22": "中。說不立文字直指人心底影子。此之經語。只指為",
    "X71n1404_001:0006c23": "教相文字之說得麼。末後又道。云何為人演說。不取",
    "X71n1404_001:0006c24": "於相。如如不動。雖有疏鈔解釋。到此亦未免口似磉",
    "X71n1404_001:0007a01": "磐。南泉和尚。猶放不過。便道喚作如如。早是變了也。",
    "X71n1404_001:0007a02": "衲僧門下。無縫罅處。拶開縫罅得人憎。無出這些子。",
    "X71n1404_001:0007a03": "所以瞿曇老漢。洞見後來必有泥教者。乃云。始從鹿",
    "X71n1404_001:0007a04": "野苑。終至跋提河。於是二中間。未&#x751E;說一字。雖則盡",
    "X71n1404_001:0007a05": "力&#x5257;除執泥教相之病。其柰執病轉深。此處合徹見",
    "X71n1404_001:0007a06": "不立文字直指人心之要。後於靈山百萬眾前。拈一",
    "X71n1404_001:0007a07": "枝花。獨有迦葉。領於一笑之頃。便見拂跡成痕。不合",
    "X71n1404_001:0007a08": "更使冬瓜印。吾有正法眼藏。涅槃妙心。分付摩訶大",
    "X71n1404_001:0007a09": "迦葉。壒圾堆上。重添壒圾。當時百萬眾中。忽有箇漢。",
    "X71n1404_001:0007a10": "翻轉面皮。便見一場敗缺不少。瞿曇入滅之後。迦葉",
    "X71n1404_001:0007a11": "阿難諸大弟子。結集從前四十九年所說之法。列為",
    "X71n1404_001:0007a12": "三乘十二分教。豈特只滿龍宮盈海藏耶。其有無著",
    "X71n1404_001:0007a13": "天親護法馬鳴等諸菩薩。深慮小根小智者。難曉佛",
    "X71n1404_001:0007a14": "理。於是各各造論解釋。號為經律論三藏。漸漸傳來",
    "X71n1404_001:0007a15": "唐土。終未能足。由是玄奘諸師。親往西天。請經律論。",
    "X71n1404_001:0007a16": "歸來東土。乃見一切人。實難曉解。遂製疏造鈔解釋。",
    "X71n1404_001:0007a17": "令一切人。容易曉解。積來積去。堆積如山。自此之後。",
    "X71n1404_001:0007a18": "習經律論疏鈔者。執為文字之學。以為究竟之學。不",
    "X71n1404_001:0007a19": "信教外別傳之旨。是為究竟之道。深可怜憫。但不知",
    "X71n1404_001:0007a20": "執泥文字者。除&#x5374;黑墨白紙之外。如何趣向。往往金",
    "X71n1404_001:0007a21": "口玉舌。亦難與分說。逗到&#x81C8;月三十日。生死到來。前",
    "X71n1404_001:0007a22": "路茫茫。未知何往。方知文字之學。果不得力。悔將何",
    "X71n1404_001:0007a23": "及。迦葉阿難等。結集法藏之後。更不復著眼。只將靈",
    "X71n1404_001:0007a24": "山密付不立文字直指人心之要。祖祖相傳。是故。阿",
    "X71n1404_001:0007b01": "難問迦葉云。師兄。世尊傳金襴外。別傳何物。迦葉呼",
    "X71n1404_001:0007b02": "云阿難。阿難應諾。迦葉云。倒&#x5374;門前剎竿著。這箇即",
    "X71n1404_001:0007b03": "是前來所得底冬瓜印子。遞相傳授。至二十八祖菩",
    "X71n1404_001:0007b04": "提達磨祖師。得法破六宗之後。受讖記。十萬里航海",
    "X71n1404_001:0007b05": "而來。遊梁歷魏。惟以不立文字直指人心之要。少林",
    "X71n1404_001:0007b06": "九年面壁。得神光求道于前。其神光者。乃所學儒教。",
    "X71n1404_001:0007b07": "諸子百家。貫古通今。無不曉了。所習三乘十二分教。",
    "X71n1404_001:0007b08": "無不精通。問法達磨祖師云。諸佛無上妙道。可得聞",
    "X71n1404_001:0007b09": "乎。達磨祖師答云。諸佛無上妙道。豈小根小智下劣",
    "X71n1404_001:0007b10": "之者所得哉。於是神光斷臂于前。立雪齊腰。祖師問",
    "X71n1404_001:0007b11": "云。當以何求。神光云。我心未寧。乞師安心。祖師答云。",
    "X71n1404_001:0007b12": "將心來。與汝安。神光推窮儒教諸子百家三乘十二",
    "X71n1404_001:0007b13": "分教中。並無一句相應。只據實祗對云。內外覓心了",
    "X71n1404_001:0007b14": "不可得。如&#x8D82;狗逼墻。計窮力盡。祖師只輕輕以冬瓜",
    "X71n1404_001:0007b15": "印子。面門上一搭云。與汝安心竟。且道與世尊答須",
    "X71n1404_001:0007b16": "菩提。應如是住。如是降伏其心之旨。何異何別。試著",
    "X71n1404_001:0007b17": "眼看。神光得此印可。據師繩為二祖。繼得三祖。乃是",
    "X71n1404_001:0007b18": "白衣居士。儒釋之教。無不精通。忽患風恙。特來問法",
    "X71n1404_001:0007b19": "於二祖云。弟子身纏風恙。乞師懺罪。二祖更不移易",
    "X71n1404_001:0007b20": "一絲毫子。便云。將罪來與汝懺。三祖亦如是。推窮無",
    "X71n1404_001:0007b21": "計。乃云。內外覓罪。了不可得。二祖仍將所得底印子。",
    "X71n1404_001:0007b22": "一塔云。與汝懺罪竟。佛佛授手。祖祖相傳。直至今日。",
    "X71n1404_001:0007b23": "所以靈山拈花一節。謂之教外別行。既是經律論。皆",
    "X71n1404_001:0007b24": "包括在中。更不單單具載。是知。我此宗門。猶如大海。",
    "X71n1404_001:0007c01": "百川異流。莫不同歸一味。如太&#x8657;空。盡百億恒河沙",
    "X71n1404_001:0007c02": "世界。無不包容。所以道。未有世界。早有此性。世界壞",
    "X71n1404_001:0007c03": "時。此性不壞。諸佛未出世。祖師未西來。人人常光現",
    "X71n1404_001:0007c04": "前。箇箇壁立千仞。在聖不增一絲毫。在凡不減一絲",
    "X71n1404_001:0007c05": "毫。惟是迷悟有殊。所以聖凡有異。遂致執泥文字之",
    "X71n1404_001:0007c06": "學滋多。本有之性。不能發現。背覺合塵。&#x5F03;本逐末。&#x8462;",
    "X71n1404_001:0007c07": "由是矣。儒教亦云。君子務本。本立而道生。此本即是",
    "X71n1404_001:0007c08": "自己本命元辰。本來面目。得此本立。方可得道生。本",
    "X71n1404_001:0007c09": "若不立。何緣得道。生此是儒家膚淺之教。尚且說得",
    "X71n1404_001:0007c10": "如此親切。何況不傳之妙者耶。是汝諸人。若要真箇",
    "X71n1404_001:0007c11": "參禪學道。究明生死大事。以徹證為期者。第一須",
    "X71n1404_001:0007c12": "具堅久身心。先將平昔所學。諸子百家。文章四六。所",
    "X71n1404_001:0007c13": "習經律論。文字之學。與夫見聞覺知。惡知惡覺。一切",
    "X71n1404_001:0007c14": "雜毒。颺在他方世界。然後退步就己。放教空勞勞地。",
    "X71n1404_001:0007c15": "只將古人一轉語。貼在鼻尖子上。晝三夜三。行住坐",
    "X71n1404_001:0007c16": "臥。折旋俯仰。孜孜切切。抵死[拚-ㄙ+ㄊ]生。與之廝&#x5393;。無纖毫",
    "X71n1404_001:0007c17": "間斷。不見道。暫時不在。如同死人。提撕來提撕去。日",
    "X71n1404_001:0007c18": "久歲深。因緣純熟。忽然啐地折。嚗地斷。大死一回。己",
    "X71n1404_001:0007c19": "眼豁開。本地風光。頓現在前。方知道。元來只在自己。",
    "X71n1404_001:0007c20": "不在別人。直下不疑佛。不疑祖。不疑天下老和尚舌",
    "X71n1404_001:0007c21": "頭。所以道。參禪須是悟。悟了須遇人。若不求明眼宗",
    "X71n1404_001:0007c22": "師印證。譬如讀書發解及第了。不得轉官相似。亦只",
    "X71n1404_001:0007c23": "徒然。既得柄&#x8987;入手。便知生從何來。死從何去。生死",
    "X71n1404_001:0007c24": "去來。絲毫無疑。到任麼田地。方謂之大休大歇。無生",
    "X71n1404_001:0008a01": "死可怖。無菩提可求。盡十方世界。通上徹下。是箇真",
    "X71n1404_001:0008a02": "實人體。豈不見古德道。若有一人。發真歸源。十方&#x8657;",
    "X71n1404_001:0008a03": "空悉皆消殞。信不誣矣。然後道香果熟。入纏垂手。隨",
    "X71n1404_001:0008a04": "機接物。自然綽綽有餘裕哉。若是半信半疑。今日問",
    "X71n1404_001:0008a05": "一句。明日問一句。更歇數日。又看冊子中。記得兩句。",
    "X71n1404_001:0008a06": "又問如何若何。央央庠庠。更有一等薄福闡提。專要",
    "X71n1404_001:0008a07": "點檢別人。並不點檢自己。決不堪為種草。散保此等",
    "X71n1404_001:0008a08": "之人。參到驢年。也未夢見在。豈不見。良遂座主講得",
    "X71n1404_001:0008a09": "極是淵源。乃知教相文字之學。非是究竟。聞麻谷和",
    "X71n1404_001:0008a10": "尚門墻孤峻。&#x5F03;去文字之學。特去參扣。麻谷一見。便",
    "X71n1404_001:0008a11": "知是箇漢。便去菜園裏。善知識者。是大因緣。且不與",
    "X71n1404_001:0008a12": "你周由者也。如何若何。只要箇人。向無入作處入作。",
    "X71n1404_001:0008a13": "及至第二次見。麻谷直入方丈閉&#x5374;門。良遂忽然大",
    "X71n1404_001:0008a14": "悟。直從死邊過。便供出死&#x6B35;云。和尚莫瞞良遂。良遂",
    "X71n1404_001:0008a15": "若不來見和尚。幾乎被十二本經論。賺過一生。從前",
    "X71n1404_001:0008a16": "執泥經論文字之學。執病。當下冰消瓦解。及歸講肆",
    "X71n1404_001:0008a17": "中。謂眾曰。諸人知處。良遂總知。良遂知處。諸人不知。",
    "X71n1404_001:0008a18": "若不回光返照。安有此耶。所以宗門不問僧之與俗。",
    "X71n1404_001:0008a19": "貴之與賤。皆可趣向。所以從前大儒李翱相公裴相",
    "X71n1404_001:0008a20": "國東坡內翰韓文公張無盡楊無為等。諸大朝貴。自",
    "X71n1404_001:0008a21": "小讀書發解。及第做官。到極則處。了儒教故是貫古",
    "X71n1404_001:0008a22": "通今。飛英騰茂。釋教道教。無不精通。亦知非是究竟。",
    "X71n1404_001:0008a23": "急急回頭轉腦。參見知識。往往聰明靈利。半信半疑",
    "X71n1404_001:0008a24": "者。難得入手。其聰明靈利底。除是不向前。若奮鐵石",
    "X71n1404_001:0008b01": "身心。極容易契證。豈不見于&#x9814;相公。參見紫玉藥山",
    "X71n1404_001:0008b02": "諸老宿。他尋常儒釋之教。無不遍看。只將所疑之句。",
    "X71n1404_001:0008b03": "以發問端。一日忽問云。如何是黑風吹其船舫。飄墮",
    "X71n1404_001:0008b04": "羅剎鬼國。古德便與直提向上頂門。痛與一槌。答云。",
    "X71n1404_001:0008b05": "于&#x9814;客作漢道什麼。于&#x9814;相公滿面怒色。古德指云。",
    "X71n1404_001:0008b06": "這箇便是黑風吹其船舫。飄墮羅剎鬼國。于&#x9814;言下",
    "X71n1404_001:0008b07": "忽然契悟。須信佛法無人情。除是大根器人。方禁得",
    "X71n1404_001:0008b08": "這箇惡辣手段。與央央庠庠。半信半疑者。何啻天地",
    "X71n1404_001:0008b09": "懸殊。所以古德道。參禪參到無參處。參到無參始徹",
    "X71n1404_001:0008b10": "頭。又有老宿云。參禪參到無參處。參到無參未徹頭。",
    "X71n1404_001:0008b11": "一似水上捺葫蘆子相似。如何摸索。必竟如何。一拳",
    "X71n1404_001:0008b12": "拳倒黃鶴樓。一踢踢翻&#x9E0E;鵡洲。有意氣時添意氣。不",
    "X71n1404_001:0008b13": "風流處也風流 復舉蔣山贊元禪師。因荊公舒王",
    "X71n1404_001:0008b14": "問云。如何是佛法大意。蔣山不答。舒王扣之既久。不",
    "X71n1404_001:0008b15": "得已而謂之曰。公受氣剛大。世緣深厚。以剛大之氣。",
    "X71n1404_001:0008b16": "必能身任天下之重。然用捨不能必心之未平。以未",
    "X71n1404_001:0008b17": "平之心。安能一念萬年哉。師拈云。大小大贊元禪師。",
    "X71n1404_001:0008b18": "雖則著草鞋。向舒王肚裏走千百&#x5E00;。殊不知。剛大之",
    "X71n1404_001:0008b19": "氣。即是此道之大本。佛法之根源。本欲當面瞞人。那",
    "X71n1404_001:0008b20": "知翻成自瞞矣。當時舒王。若裂轉面皮。甚處討蔣山。",
    "X71n1404_001:0008b21": "然雖如是。要見舒王則易。見蔣山則難。且道。&#x8AB5;訛在",
    "X71n1404_001:0008b22": "什麼處。諸人還委悉麼。以拂子擊禪床一下云。伯牙",
    "X71n1404_001:0008b23": "與子期。不是閑相識。便下座。"
}