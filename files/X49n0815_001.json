{
    "X49n0815_001:0479b04": "成唯識論疏義演卷之一本",
    "X49n0815_001:0479b05": "西京福壽寺沙門　如理　集",
    "X49n0815_001:0479b06": "【疏】機有三品不同者意說不定性人歸佛法僧智解",
    "X49n0815_001:0479b07": "淺深三時悟異名曰三機非定別有三人名三機也",
    "X49n0815_001:0479b08": "何以故以唯對不定性立三時故即如憍陳如等從",
    "X49n0815_001:0479b09": "如等從始至終具三根也故云機有三品不同教亦",
    "X49n0815_001:0479b10": "三時有異。",
    "X49n0815_001:0479b11": "【疏】無明所盲至迷執有我意云無明是能盲異生是",
    "X49n0815_001:0479b12": "所盲無明者即通取一切無明不唯取發業者起造",
    "X49n0815_001:0479b13": "惡業者起即起惑造即造業也。",
    "X49n0815_001:0479b14": "【疏】仙人鹿苑者上古有仙多於此處修仙道故念佛",
    "X49n0815_001:0479b15": "三昧經第四云於古仙住處又大集經第二云於仙",
    "X49n0815_001:0479b16": "人住處而轉法輪又彼經云彼處常饒寂靜仙人故。",
    "X49n0815_001:0479b17": "【疏】阿笈摩者若大小乘經皆得名阿笈摩阿笈摩是",
    "X49n0815_001:0479b18": "梵語此云傳皆是上代諸佛展傳來故云傳也然小",
    "X49n0815_001:0479b19": "乘人結集時即取佛一代所設言教言阿笈摩即四",
    "X49n0815_001:0479b20": "阿含經是也若四阿含經所不攝者即名零落經亦",
    "X49n0815_001:0479b21": "名解脫經如下云解脫經中亦密意說有阿賴耶識",
    "X49n0815_001:0479b22": "即指此零落經也問若一切經得名阿笈摩者何故",
    "X49n0815_001:0479b23": "小乘人結集即取佛一代所設教名阿笈摩大乘中",
    "X49n0815_001:0479b24": "結集一切經中即不名阿笈摩答大乘中亦說所以",
    "X49n0815_001:0479c01": "法華中有阿含甚深是今者且據佛初成道說四諦",
    "X49n0815_001:0479c02": "教約所增勝故小乘教偏得名傳。",
    "X49n0815_001:0479c03": "【疏】令小根等至解深密等者意云謂有情根有三品",
    "X49n0815_001:0479c04": "不同所以說教亦初中後三時有異問且如說教三",
    "X49n0815_001:0479c05": "時易知根性三差別如何辨釋答聞阿笈摩即名小",
    "X49n0815_001:0479c06": "根既聞小教亦證小果故云漸登聖位也後時如來",
    "X49n0815_001:0479c07": "觀此小乘根有堪聞皆空教所以於鷲嶺說般若等",
    "X49n0815_001:0479c08": "經聞經已即名中根若如是者云何言聞般若等令",
    "X49n0815_001:0479c09": "中根皆捨小趣大耶答如來說經意欲令此中根捨",
    "X49n0815_001:0479c10": "小果而趣大乘所以彼聞經已棄有心計空為是何",
    "X49n0815_001:0479c11": "以故以如來密意說一切法空故名捨小歸大答未",
    "X49n0815_001:0479c12": "聞般若名小根已般若名中根即中根對小名大也",
    "X49n0815_001:0479c13": "為聞般若教故即從小至中名捨小歸大。",
    "X49n0815_001:0479c14": "【疏】便撥二諦性相皆空者二諦即真俗二諦也性相",
    "X49n0815_001:0479c15": "者有兩解一三性者唯勝義諦相者即依他起撥此",
    "X49n0815_001:0479c16": "二種總無名為空也二云性相通於二諦且真勝義",
    "X49n0815_001:0479c17": "中性相者一真法界即是性分為六種無為九種無",
    "X49n0815_001:0479c18": "為等即名相有多無為相狀故若依俗諦性相者如",
    "X49n0815_001:0479c19": "依他法體即名性如意識以了別為性色以質礙為",
    "X49n0815_001:0479c20": "性餘者准知諸法各各有如是相貌。",
    "X49n0815_001:0479c21": "【疏】由斯二聖互執有者問唯望不定性立有三時何",
    "X49n0815_001:0479c22": "有二聖互執空有答豈言不定唯一人人既有多悟",
    "X49n0815_001:0479c23": "亦前後名以所證為是互執何失又縱一人執前後",
    "X49n0815_001:0479c24": "別對執不同亦得稱互。",
    "X49n0815_001:0480a01": "【疏】迷謬競興者問何言迷謬者答有二解一云小根",
    "X49n0815_001:0480a02": "執法實有不了法空名迷也於其法空全不解故謬",
    "X49n0815_001:0480a03": "者此中根人既聞般若經總撥為空以為上理名謬",
    "X49n0815_001:0480a04": "也以邪解故二云執有執空皆有迷謬且如執有有",
    "X49n0815_001:0480a05": "迷謬者以迷於有不了法空名迷全不解法空故妄",
    "X49n0815_001:0480a06": "執法實有名謬以邪解故然執空亦有迷謬者迷法",
    "X49n0815_001:0480a07": "空故於中道理全不解故名迷暗計此空為是名謬",
    "X49n0815_001:0480a08": "以邪解故通二種義亦無違。",
    "X49n0815_001:0480a09": "【疏】如來為除此空有執者問說唯除空執何故兼說",
    "X49n0815_001:0480a10": "有耶答如來所說群聖既多執空類應非一說除空",
    "X49n0815_001:0480a11": "有於義何妨又云約一人先起有執後起空執今通",
    "X49n0815_001:0480a12": "前說故云除空有執義亦無違意就中道第三時教",
    "X49n0815_001:0480a13": "說除空有之言也故知第三時教名了義大乘。",
    "X49n0815_001:0480a14": "【疏】解深密經說唯識者按彼經第一云廣八慧應知",
    "X49n0815_001:0480a15": "於六趣生死彼彼有情隨彼彼有情眾中或在四生",
    "X49n0815_001:0480a16": "身分生起於中最初一切種子心識成就廣慧此識",
    "X49n0815_001:0480a17": "名阿陀那亦名阿賴耶亦名為心為依止故六識身",
    "X49n0815_001:0480a18": "轉如依瀑水而有浪生依淨明鏡有影像起。",
    "X49n0815_001:0480a19": "【疏】遣執皆空者意云心外法無破初有執非無內識",
    "X49n0815_001:0480a20": "破後空執既聞唯識之言迷其空執皆盡故云遣執",
    "X49n0815_001:0480a21": "皆空遣者盡也。",
    "X49n0815_001:0480a22": "【疏】悟證有方者意云方者方法也既離二執處於中",
    "X49n0815_001:0480a23": "道即是悟證真如之法也。",
    "X49n0815_001:0480a24": "【疏】於俗諦中妙能留捨者意云依四重世俗諦說一",
    "X49n0815_001:0480b01": "一諦中皆為留捨第一有名無實諦謂瓶衣等既無",
    "X49n0815_001:0480b02": "實體但可言捨有作用故須留第二隨事差別諦約",
    "X49n0815_001:0480b03": "蘊處界辨然蘊處界通有漏無漏有漏法捨無漏法",
    "X49n0815_001:0480b04": "留第三約方便安立諦辨苦集是有漏法捨滅道是",
    "X49n0815_001:0480b05": "無漏法留第四約假名非安立諦辨執二空門者法",
    "X49n0815_001:0480b06": "捨二空門之理法留故云妙能留捨又解云不謂約",
    "X49n0815_001:0480b07": "四重俗諦說但總約俗諦中說依佗法留遍計法能",
    "X49n0815_001:0480b08": "捨於依他中染者能捨淨法者能留。",
    "X49n0815_001:0480b09": "【疏】又今此論至中道之教也者意云此論既免明唯",
    "X49n0815_001:0480b10": "識唯識是第三時教者以何為證答如此引教即為",
    "X49n0815_001:0480b11": "證也如來出現功德莊嚴經者即如所引頌云如來",
    "X49n0815_001:0480b12": "無垢識等是至文當說問曰如何名分別瑜伽論答",
    "X49n0815_001:0480b13": "瑜伽是梵語此云相應即是相應觀照之義分別者",
    "X49n0815_001:0480b14": "解釋也即解釋觀照相應之義故名分別瑜伽論也",
    "X49n0815_001:0480b15": "又如亦品難雜更引起盡多界解脫經等但為證傍",
    "X49n0815_001:0480b16": "義引成非正證唯識道理故此不說言了相大乘者",
    "X49n0815_001:0480b17": "即顯現說故名為了相若密意說名不了相。",
    "X49n0815_001:0480b18": "【疏】此約機理漸教法門以辨三時者問約機可爾如",
    "X49n0815_001:0480b19": "何約理以辨三時答據實理無三時今約證有淺深",
    "X49n0815_001:0480b20": "故理分三時異。",
    "X49n0815_001:0480b21": "【疏】年月前後者但約三時說教前後名年月前後也",
    "X49n0815_001:0480b22": "更無別義。",
    "X49n0815_001:0480b23": "【疏】解深密經說唯識是也意云此即是第三時教然",
    "X49n0815_001:0480b24": "深密經中亦廣有三時教如勝義生菩薩問曰如世",
    "X49n0815_001:0480c01": "尊先說有教是為希有第二說有法空教亦方世尊",
    "X49n0815_001:0480c02": "重今此時中說不空不有教更方奇特等廣如彼說。",
    "X49n0815_001:0480c03": "【疏】即華嚴中說唯心至最第一說者佛初成道第二",
    "X49n0815_001:0480c04": "七日即說華嚴經一心之教按彼經第十九頌云譬",
    "X49n0815_001:0480c05": "如工畫師不能知自心而由心故畫諸法性如是若",
    "X49n0815_001:0480c06": "人知心行普造諸世間是人則見佛了佛真實性若",
    "X49n0815_001:0480c07": "人欲了知三世一切佛應觀法界性一切唯心起(文)",
    "X49n0815_001:0480c08": "又大般若四百六十七云謂諸菩薩作是思惟諸行",
    "X49n0815_001:0480c09": "如幻唯是虗妄分別所起一切皆是自心所變准斯",
    "X49n0815_001:0480c10": "般若第二時中亦說唯識然疏依多分言第三時問",
    "X49n0815_001:0480c11": "深密華嚴俱說唯識如何一時三時不同答若望頓",
    "X49n0815_001:0480c12": "教法門大乘不由小起即華嚴是第一時說若望大",
    "X49n0815_001:0480c13": "由小起深密教即第三時教亦不相違。",
    "X49n0815_001:0480c14": "【疏】此約多分者意云說華嚴是頓教者約多分說如",
    "X49n0815_001:0480c15": "入法界品五百聲聞亦在會座明知亦通漸教今據",
    "X49n0815_001:0480c16": "唯被菩薩大不由小起約此道理說是頓教也問佛",
    "X49n0815_001:0480c17": "初成道總未度人即說華嚴如何得有舍利弗等六",
    "X49n0815_001:0480c18": "千人耶答華嚴法門有七處八會不可一時說盡此",
    "X49n0815_001:0480c19": "經不妨中間更化群品說有教等故華嚴法界品既",
    "X49n0815_001:0480c20": "在於後得有聲聞而有何爽問既云說華嚴經而有",
    "X49n0815_001:0480c21": "間斷如何總得名華嚴經耶答雖復間斷流類是同",
    "X49n0815_001:0480c22": "總名華嚴猶如大術經佛向忉利天安居為母說法",
    "X49n0815_001:0480c23": "後時下來說涅槃經已入涅槃摩耶夫人知已下來",
    "X49n0815_001:0480c24": "如來復從金棺起為母說法雖復說法而有前後以",
    "X49n0815_001:0481a01": "是為母說故總名為大術經如此類例非一也問云",
    "X49n0815_001:0481a02": "既云有聲聞未審是化是實答亦有斷云是化佛初",
    "X49n0815_001:0481a03": "成道未度人故亦有斷云是實據此中間度人不妨",
    "X49n0815_001:0481a04": "實也問云此聲聞華嚴經生領解不答初聞說經如",
    "X49n0815_001:0481a05": "聾如盲後文殊菩薩發起之後方能領解十種法門",
    "X49n0815_001:0481a06": "故此教門通被漸也。",
    "X49n0815_001:0481a07": "【疏】如樞要說者不越此解也。",
    "X49n0815_001:0481a08": "【疏】二種皆是者意云今此論所明唯識教者頓漸二",
    "X49n0815_001:0481a09": "教皆是也故云二種皆是如疏云若不定姓至無別",
    "X49n0815_001:0481a10": "定教者即解通頓漸所由也。",
    "X49n0815_001:0481a11": "【疏】此顯頓漸無別定教者意說無有教唯被頓唯被",
    "X49n0815_001:0481a12": "漸凡所說教皆通被頓漸也。",
    "X49n0815_001:0481a13": "【疏】依瑜伽等有五種姓者以瑜伽五種姓此論不被",
    "X49n0815_001:0481a14": "無姓如何楞伽經即被無姓耶答經論說無姓別瑜",
    "X49n0815_001:0481a15": "伽無性無種姓名無姓楞伽無姓無有果姓故名無",
    "X49n0815_001:0481a16": "姓大悲菩薩不成佛故問楞伽無姓此論被不答被",
    "X49n0815_001:0481a17": "以菩薩機攝故言證阿賴耶者但證解名證也。",
    "X49n0815_001:0481a18": "【疏】無性有情不能窮底者意云此論唯被二種姓人",
    "X49n0815_001:0481a19": "若趣寂種姓及無姓人而不被也何以故以無姓不",
    "X49n0815_001:0481a20": "能窮底故問曰若證小法不全通達可云不能窮底",
    "X49n0815_001:0481a21": "既總不解如何云不能窮底答無失也如人雖善其",
    "X49n0815_001:0481a22": "文而不解義又有一人文義俱不解雖二人有異一",
    "X49n0815_001:0481a23": "種總名不解其義今此無姓有情亦如是雖總不解",
    "X49n0815_001:0481a24": "亦得名不能窮底也。",
    "X49n0815_001:0481b01": "【疏】及不定姓趣菩薩者然其二類如有一人有聲聞",
    "X49n0815_001:0481b02": "菩薩種姓有一人有獨覺菩薩種姓更有一人具三",
    "X49n0815_001:0481b03": "乘姓更有一人但菩薩不獨覺姓今唯識論被有菩",
    "X49n0815_001:0481b04": "薩姓者如有二乘姓者雖名不定姓此教不被疏簡",
    "X49n0815_001:0481b05": "於此故云趣菩薩者。",
    "X49n0815_001:0481b06": "【疏】浩汗包括難可詳矣者海浪波濤之貌也今此論",
    "X49n0815_001:0481b07": "亦復浩汗包括大小頓漸兼被也亦難可詳也。",
    "X49n0815_001:0481b08": "【疏】執離心外至能取所取者問執所取可言心外執",
    "X49n0815_001:0481b09": "能取云何言心外耶答執實能取是遍計所執非依",
    "X49n0815_001:0481b10": "他心故稱為外又執他心實有亦是自心外也。",
    "X49n0815_001:0481b11": "【疏】甘露法者略有兩解一云拔苦既聞受此法能出",
    "X49n0815_001:0481b12": "離生死二云濟命意云既得甘露二種無我觀法常",
    "X49n0815_001:0481b13": "脩習時速出生死得快樂果豈非濟命終此即上古",
    "X49n0815_001:0481b14": "諸師解。",
    "X49n0815_001:0481b15": "【疏】依如上教等製三十頌離廣略者即指上六經十",
    "X49n0815_001:0481b16": "一論等唯識三十至離廣略者有云瑜伽等廣二十",
    "X49n0815_001:0481b17": "唯識略異前二論今三十頌即名離廣略也又云三",
    "X49n0815_001:0481b18": "十頌明唯識但表得中云離廣略何得別指論耶。",
    "X49n0815_001:0481b19": "【疏】識有非空者非但能變之識名為唯識其所變之",
    "X49n0815_001:0481b20": "識亦唯識今有此二種唯識故云識有非空境無非",
    "X49n0815_001:0481b21": "有者但無心外遍計所執之境又若執能緣唯識真",
    "X49n0815_001:0481b22": "實有者亦是心外境收故今顯此二種心外境無故",
    "X49n0815_001:0481b23": "云境無非有也。",
    "X49n0815_001:0481b24": "【疏】雖具明諸法皆不離識者此釋伏難謂有難云此",
    "X49n0815_001:0481c01": "論中既具明色心心所不相應無為等諸法何故唯",
    "X49n0815_001:0481c02": "以唯識為宗答雖具明諸法而皆不離識故所以但",
    "X49n0815_001:0481c03": "用唯識為宗。",
    "X49n0815_001:0481c04": "【疏】謂佛慈悲本願緣力等者即是如來因中行菩薩",
    "X49n0815_001:0481c05": "行時發願云眾生見我者於自識上文義相生佛雖",
    "X49n0815_001:0481c06": "不說法由本願緣力故又由眾生有善根力故即眾",
    "X49n0815_001:0481c07": "生自識上有文義相生也。",
    "X49n0815_001:0481c08": "【疏】唯有無漏大定智悲者問曰言唯定等即證無文",
    "X49n0815_001:0481c09": "義者既但有三法應亦無色身答有二解一云無也",
    "X49n0815_001:0481c10": "無有所見者亦唯是能見識之變矣如文義等二云",
    "X49n0815_001:0481c11": "佛離戲論名等故無色身若依本願大悲變現色身",
    "X49n0815_001:0481c12": "令物覩益故非戲論也身故有今按佛地及此論第",
    "X49n0815_001:0481c13": "十前義為本至文自悉又此龍軍論師說如來有十",
    "X49n0815_001:0481c14": "七界而無聲界為不說法故然法處名等皆是戲論",
    "X49n0815_001:0481c15": "法故佛無戲論法故唯有十七界若佛身中亦成就",
    "X49n0815_001:0481c16": "聲界若約身中論即有十八界也又此師許十地菩",
    "X49n0815_001:0481c17": "薩有漏無漏心中皆得說法故此不許化佛他受用",
    "X49n0815_001:0481c18": "佛說法也即五位中菩薩皆是其可聞者自意識上",
    "X49n0815_001:0481c19": "文義相生故。",
    "X49n0815_001:0481c20": "【疏】若依自識者謂聽法者識名為自識問佛無文義",
    "X49n0815_001:0481c21": "有漏識變云何言似無所似故答有二釋一云名等",
    "X49n0815_001:0481c22": "佛識雖無然聽法者謂佛實說故自心上有似文義",
    "X49n0815_001:0481c23": "雖無本質所似名等似自內心故亦無爽如言似我",
    "X49n0815_001:0481c24": "向內似故二云似佛無漏非似文義也無所似故文",
    "X49n0815_001:0482a01": "義之言相從來矣祥曰後義難依本明教體不欲唯",
    "X49n0815_001:0482a02": "辨漏無漏故有云七地已前有漏心位而過少故名",
    "X49n0815_001:0482a03": "似無漏非約影質名相似也詳曰疏意通言諸有漏",
    "X49n0815_001:0482a04": "心所變文義不唯七地豈地前等不聽佛說若許聽",
    "X49n0815_001:0482a05": "者自識所變豈不得名似無漏耶既得名似故前釋",
    "X49n0815_001:0482a06": "善問佛若無言說林葉等喻而何以通答據為其緣",
    "X49n0815_001:0482a07": "令諸有情識上變法解名我已說如手中葉未為作",
    "X49n0815_001:0482a08": "緣眾生自心未起法解名我未說如林中葉約為增",
    "X49n0815_001:0482a09": "上緣名說不說也。",
    "X49n0815_001:0482a10": "【疏】無漏心現即真無漏文義為體者即是菩薩後得",
    "X49n0815_001:0482a11": "智上有真無漏文義相現也。",
    "X49n0815_001:0482a12": "【疏】我成佛來不說一字汝亦不聞者龍軍論師云此",
    "X49n0815_001:0482a13": "言是眾生語非如來說也以佛無言說故。",
    "X49n0815_001:0482a14": "【疏】論說聚集顯現為體者此即引論證佛不說法也",
    "X49n0815_001:0482a15": "但是眾生自識心上文義聚集為體佛實不說法此",
    "X49n0815_001:0482a16": "即是無性攝論文無性菩薩作此計佛地一師者即",
    "X49n0815_001:0482a17": "龍軍論師與無性同計故。",
    "X49n0815_001:0482a18": "【疏】攝波葉者即是攝林名名尸召林西國有此方無",
    "X49n0815_001:0482a19": "亦不翻。",
    "X49n0815_001:0482a20": "【疏】展轉增上力者即是佛眾生展轉互為增上緣力",
    "X49n0815_001:0482a21": "也由佛大悲增上力遂應眾生機為之說教由眾生",
    "X49n0815_001:0482a22": "善根力故遂感如來出現說教二識成決定者即佛",
    "X49n0815_001:0482a23": "識及眾生識名二識成決定者佛識定說法眾生定",
    "X49n0815_001:0482a24": "聞法故名決定。",
    "X49n0815_001:0482b01": "【疏】是密意說者護法謂破文字執且總言不說法也",
    "X49n0815_001:0482b02": "又諸法體性離言故云不說問四途出不聞等問四",
    "X49n0815_001:0482b03": "途出體□皆以文義為體為取說者文義為體為取",
    "X49n0815_001:0482b04": "聽者識上文義為體答有三解一云若據無性龍軍",
    "X49n0815_001:0482b05": "師云唯取聽者識上文義為體以佛不說法無文義",
    "X49n0815_001:0482b06": "故二云若護法師唯取能說法者文義為教體即取",
    "X49n0815_001:0482b07": "佛本質聲名等以為教體不取聽者識上聲名等為",
    "X49n0815_001:0482b08": "體何以故以影像聲名通漏無漏三性等故三云亦",
    "X49n0815_001:0482b09": "通取說聽二人識上文義為體以生解故故得為教",
    "X49n0815_001:0482b10": "體也。",
    "X49n0815_001:0482b11": "【疏】三攝假隨實者意說攝假隨實以聲為體謂名句",
    "X49n0815_001:0482b12": "文是不相應假色心分位不離於聲要由於聲演名",
    "X49n0815_001:0482b13": "句故故假依實實色為體也。",
    "X49n0815_001:0482b14": "【疏】四性用別論至彼十處全等者意云此約百法出",
    "X49n0815_001:0482b15": "體言色心假實各別處收者色蘊攝彼十處謂根境",
    "X49n0815_001:0482b16": "等等者等取法處實色也名句文是假即法處攝意",
    "X49n0815_001:0482b17": "識緣故是不相應行蘊攝故聲即是性故色處收名",
    "X49n0815_001:0482b18": "句文等即是用故法處攝心即是性意處攝四相等",
    "X49n0815_001:0482b19": "是用法處收四相等是用法處收攝此意證佛實說",
    "X49n0815_001:0482b20": "法何以故依佛聲上有名句文故。",
    "X49n0815_001:0482b21": "【疏】自識所變等者此約佛不說法所有即是第二攝",
    "X49n0815_001:0482b22": "境從心名句文但於自心上現不依佛聞若并言佛",
    "X49n0815_001:0482b23": "說法者即名句與聲各別處收即是第四性用別論",
    "X49n0815_001:0482b24": "故也故云上來第二第四體訖。",
    "X49n0815_001:0482c01": "【疏】聞者似法說者真教者意云真教即佛說真無漏",
    "X49n0815_001:0482c02": "法似者眾生聞法名似無漏法此證佛說法又云以",
    "X49n0815_001:0482c03": "義准設佛不說法亦得名似問曰佛既無言說如何",
    "X49n0815_001:0482c04": "名似答佛雖無言說然眾生見佛謂佛實說法遂生",
    "X49n0815_001:0482c05": "說法之解所以名似也前解為勝然俱從法界所流",
    "X49n0815_001:0482c06": "即以真如為體有難云有漏心實可名為似無漏心",
    "X49n0815_001:0482c07": "實如何稱似此亦不然但不親得境影而名緣名為",
    "X49n0815_001:0482c08": "似也言真教者即真無漏本質之教名為真教諸佛",
    "X49n0815_001:0482c09": "所說法皆從真如流出故名真教。",
    "X49n0815_001:0482c10": "【疏】今此論體至通二性故者意云此約相名等五法",
    "X49n0815_001:0482c11": "三性出此論體也。",
    "X49n0815_001:0482c12": "【疏】此所詮體至即聲名等者意云此約教理行果以",
    "X49n0815_001:0482c13": "出教體此名等所詮謂唯識境境即真如理也以是",
    "X49n0815_001:0482c14": "正智所緣之境故喚理名境正行者即有為正行是",
    "X49n0815_001:0482c15": "無漏智道諦也果者謂菩提涅槃通有為無為二種",
    "X49n0815_001:0482c16": "果也能證者即聲名等故所詮能詮俱為論體也。",
    "X49n0815_001:0482c17": "【疏】經體雖二至正教體故者二者謂一文二義觀此",
    "X49n0815_001:0482c18": "疏意通解伏難伏難云經體既說文義二種何故不",
    "X49n0815_001:0482c19": "以義為教體唯用聲名等為教體耶答據實通取無",
    "X49n0815_001:0482c20": "妨但謂聲名等是能詮由能詮名等義得顯故所以",
    "X49n0815_001:0482c21": "偏取聲名不說義也故聲名等為正教體。",
    "X49n0815_001:0482c22": "【疏】聲名句文真善無漏者約佛後得智說問未審菩",
    "X49n0815_001:0482c23": "薩後得智所變聲為有漏為無漏耶答菩薩後得智",
    "X49n0815_001:0482c24": "起聲說法是有漏何以故以此聲是第八識相分第",
    "X49n0815_001:0483a01": "八見分既有漏明知相分亦是有漏若所變聲境相",
    "X49n0815_001:0483a02": "分即是無漏以是第六無漏識變此聲故更有廣解",
    "X49n0815_001:0483a03": "如第九卷說。",
    "X49n0815_001:0483a04": "【疏】能斷金剛般若論說者能斷是智金剛喻煩惱令",
    "X49n0815_001:0483a05": "纏縛有情不得解脫猶如金剛。",
    "X49n0815_001:0483a06": "【疏】此論第二至辭緣於聲者意云此證聲名等為教",
    "X49n0815_001:0483a07": "體所由也言境有差別者即名等是法無礙解智境",
    "X49n0815_001:0483a08": "聲即是詞無礙解智境問菩薩既得四無礙解智純",
    "X49n0815_001:0483a09": "是無漏如何聲有漏以是詞無礙解之所緣境故答",
    "X49n0815_001:0483a10": "如詞無礙解智雖是無漏聲唯是境謂是第八識相",
    "X49n0815_001:0483a11": "分故是有漏問菩薩四無礙解為有漏耶答菩薩四",
    "X49n0815_001:0483a12": "無礙解唯是無漏以是後得無漏智所起問八九地",
    "X49n0815_001:0483a13": "菩薩可許全得七地已前為亦得不答七地已前亦",
    "X49n0815_001:0483a14": "分得問菩薩有漏心中得不答雖亦有說法等力然",
    "X49n0815_001:0483a15": "似無漏而亦不得名真無漏□□問有漏□□□□",
    "X49n0815_001:0483a16": "說法時前所說法聲為是有漏耶答此自變影像聲",
    "X49n0815_001:0483a17": "是無漏以是第六無漏意識所變聲故問如何此聲",
    "X49n0815_001:0483a18": "亦通漏無漏耶答若約前本質聲他所變者亦有漏",
    "X49n0815_001:0483a19": "是他第八相分故若約自無漏第六所變聲即是無",
    "X49n0815_001:0483a20": "漏問亦如初地已上菩薩妙觀察智所起化身所有",
    "X49n0815_001:0483a21": "聲為有漏為無漏耶若云有漏者如何說言化若云",
    "X49n0815_001:0483a22": "無漏者如何色根有漏聲是無漏耶答有二解一云",
    "X49n0815_001:0483a23": "化有二種一者即質化二者離質化若即質化聲等",
    "X49n0815_001:0483a24": "是有漏為即以本質身而轉變故若離質化者聲是",
    "X49n0815_001:0483b01": "無漏雖無文證以理而論通無漏為勝第二解云離",
    "X49n0815_001:0483b02": "質化身亦是有漏如何得知由觀察智擊發第八識",
    "X49n0815_001:0483b03": "而方變故雖有此解以何為證答如佛地論云要由",
    "X49n0815_001:0483b04": "平等智擊發大圓鏡智鏡智變起他受用身已平等",
    "X49n0815_001:0483b05": "智託彼為質而更變智影像他受用身亦猶如聲要",
    "X49n0815_001:0483b06": "須第八所變者為質亦識自所變者為影像境此亦",
    "X49n0815_001:0483b07": "如是雖有二解任情取捨。",
    "X49n0815_001:0483b08": "【疏】若明教體一切唯識如何乃言佛菩薩說者意云",
    "X49n0815_001:0483b09": "若一切唯識如何言佛菩薩說耶今此問意為問說",
    "X49n0815_001:0483b10": "法為問不說法家答據其疏意質問二家。",
    "X49n0815_001:0483b11": "【疏】無性釋云至故作是說者此是不說法家答增上",
    "X49n0815_001:0483b12": "者佛也生者眾生也意云佛與眾生但為增上緣眾",
    "X49n0815_001:0483b13": "生識上有文義相實不說法故作是說者喚此增上",
    "X49n0815_001:0483b14": "緣名佛說法故云故作是說又解云增上生者總是",
    "X49n0815_001:0483b15": "佛也故作是說者佛自云我成道已不說一字汝亦",
    "X49n0815_001:0483b16": "不聞即佛自作是說故云故作是說總是無性答也。",
    "X49n0815_001:0483b17": "【疏】世親解云至互為增土緣故者二識者即說者聽",
    "X49n0815_001:0483b18": "者二識也謂餘相續識差別者謂餘者眾生之餘即",
    "X49n0815_001:0483b19": "佛也相續者身也差別者佛識不一名差別識此無",
    "X49n0815_001:0483b20": "性釋若□世親云□□一法名差別識令餘相續差",
    "X49n0815_001:0483b21": "別識者由佛說法令餘有情解常無常等差別識生。",
    "X49n0815_001:0483b22": "【疏】直非直說者直者長行非直者即偈頌也更有別",
    "X49n0815_001:0483b23": "解如法苑說。",
    "X49n0815_001:0483b24": "【疏】瑜伽論第三說至必意識生者意云五識一剎那",
    "X49n0815_001:0483c01": "唯卒爾必起尋求意識生也意識如是雖言五識意",
    "X49n0815_001:0483c02": "說一一識別起。",
    "X49n0815_001:0483c03": "【疏】有三心現者意云三心現問何故無卒爾尋求答",
    "X49n0815_001:0483c04": "謂由前聞諸字但有二心謂卒爾尋求言常字時有",
    "X49n0815_001:0483c05": "染淨等流二心所以添前總有七心若許聚起無前",
    "X49n0815_001:0483c06": "後不定若不聚起即如上作法是。",
    "X49n0815_001:0483c07": "【疏】即從決定後却起尋求者意云若許聚起即從前",
    "X49n0815_001:0483c08": "行字上決定心後起尋求前法等而無卒爾心問若",
    "X49n0815_001:0483c09": "如是者如前瑜伽論云卒爾心後必起尋求如何今",
    "X49n0815_001:0483c10": "言決定心後起尋求耶答瑜伽論據不亂決定次第",
    "X49n0815_001:0483c11": "起說今者據許亂起說二義亦不相違問曰若云從",
    "X49n0815_001:0483c12": "決定心後却起尋求者如何前言前無字上但有二",
    "X49n0815_001:0483c13": "心謂卒爾尋求耶答不然彼約亂起無於行字上却",
    "X49n0815_001:0483c14": "起尋求而無卒爾故知亂起尋求非七心攝但唯尋",
    "X49n0815_001:0483c15": "求前行法也今約無間次第生故聞無字時有二心",
    "X49n0815_001:0483c16": "也。",
    "X49n0815_001:0483c17": "【疏】尋求以後許亂起故者即引論起尋求所以也此",
    "X49n0815_001:0483c18": "文指前散亂時生即不定文也上來總約七心解也。",
    "X49n0815_001:0483c19": "【疏】云若新新解已下約十二心作法云第一有等是",
    "X49n0815_001:0483c20": "也問如何七心十二心不同答若諸行等四字通說",
    "X49n0815_001:0483c21": "即有七心若四字等二別說即有十二心何以故新",
    "X49n0815_001:0483c22": "新解故。",
    "X49n0815_001:0483c23": "【疏】既於初字有卒爾心等者問何故初字說有卒爾",
    "X49n0815_001:0483c24": "後後字說有尋求決定不說有卒爾耶答但在舉聞",
    "X49n0815_001:0484a01": "豈前字上而無尋求決定耶故在舉也有云此文重",
    "X49n0815_001:0484a02": "結七心文者此義未詳。",
    "X49n0815_001:0484a03": "【疏】慧愷法師俱舍序云至千一百年者意云愷法師",
    "X49n0815_001:0484a04": "造古俱舍論之序云千一百年天親菩薩生問天親",
    "X49n0815_001:0484a05": "世親□□□□答約義不同言天親者天所尊重故",
    "X49n0815_001:0484a06": "名天親世親者□□□□故名世親今取世親號稍",
    "X49n0815_001:0484a07": "好。",
    "X49n0815_001:0484a08": "【疏】達羅毗茶國者此云總持國。",
    "X49n0815_001:0484a09": "【疏】建至城者謂此城中建興佛事至在逾又美又解",
    "X49n0815_001:0484a10": "云亦云通除禮樂等事濬者深也濬渤也朗者明也",
    "X49n0815_001:0484a11": "勝者也。",
    "X49n0815_001:0484a12": "【疏】日月之麗天者麗者嚴麗由天有日月而得嚴由",
    "X49n0815_001:0484a13": "有護法內教皆嚴麗也溟渤者大海也又云溟者深",
    "X49n0815_001:0484a14": "也渤者大也海有深大用紀地者大海與大地為紀",
    "X49n0815_001:0484a15": "表護法與道俗為綱紀也日月者晝夜也冠者籠招",
    "X49n0815_001:0484a16": "也亦云王也意說德慧德業籠招前英也猶以冠籠",
    "X49n0815_001:0484a17": "故也問何故名英答主千人曰英越百人稱彥德慧",
    "X49n0815_001:0484a18": "為百千人之主也。",
    "X49n0815_001:0484a19": "【疏】芳聲流於四主者東方曰人主以人為主故即此",
    "X49n0815_001:0484a20": "方也南方曰象主以出好象故西方曰寶主以多出",
    "X49n0815_001:0484a21": "珍寶處故北方曰馬主有好馬故然德慧美聲流四",
    "X49n0815_001:0484a22": "主四主咸聞流驤者騰也即無翼而騰空者曰驤如",
    "X49n0815_001:0484a23": "龍等五印者即竺國也德慧菩薩聲舉騰於五天。",
    "X49n0815_001:0484a24": "【疏】扇徽猷者扇者動也徽者明也猷者道也小運者",
    "X49n0815_001:0484b01": "小乘也蘭蕙者即香草之美名也即諸花草中最勝",
    "X49n0815_001:0484b02": "香草之氣遠聞表此菩薩起慧名聞亦爾也。",
    "X49n0815_001:0484b03": "【疏】造勝義七十釋者意云金七十論是外道與如意",
    "X49n0815_001:0484b04": "論師論義因論苦集諦外道云苦集如意師云集苦",
    "X49n0815_001:0484b05": "然集苦之言以是犯聲據義不違因先得故於是國",
    "X49n0815_001:0484b06": "王意用外道謂僧不如外道遂造論申其自家當時",
    "X49n0815_001:0484b07": "國王賜金七十行頌未及得釋遂便滅度後淨月菩",
    "X49n0815_001:0484b08": "薩出世遂廣釋勝義七十頌也云何名勝義答意明",
    "X49n0815_001:0484b09": "此論勝於金七十論更廣釋如第四卷疏。",
    "X49n0815_001:0484b10": "【疏】唯有正說至具有三分者意云世親菩薩年時八",
    "X49n0815_001:0484b11": "十命終時造三十行頌所以但有依教廣成分而無",
    "X49n0815_001:0484b12": "初後二分問何故世親命終造論答此有二解一云",
    "X49n0815_001:0484b13": "顯因緣盡不知滅故二云顯他勝往復更說故故無",
    "X49n0815_001:0484b14": "初後二分也。",
    "X49n0815_001:0484b15": "【疏】又顯敬禮三輪因故者以身業敬者得神通輪飛",
    "X49n0815_001:0484b16": "騰虗空故以語業敬者得記心輪他心中諸所有事",
    "X49n0815_001:0484b17": "為他說故以意業敬者得教誡輪即漏盡通可責有",
    "X49n0815_001:0484b18": "情勿令造惡增長善故又總法師云為眾生不信故",
    "X49n0815_001:0484b19": "得神通輪飛騰虗空而令信故既信法已未知眾生",
    "X49n0815_001:0484b20": "心中為猶影不波竝者則得記心輪為說法故得記",
    "X49n0815_001:0484b21": "心輪欲化眾生謂教誡輪令斷惡故丘法師云神通",
    "X49n0815_001:0484b22": "輪用神境通為體記心輪用天耳他心二通為體遠",
    "X49n0815_001:0484b23": "聞他語得天耳故既聽語已了知彼心故同二通為",
    "X49n0815_001:0484b24": "體教誡輪者用漏盡通為體教誡令他斷染趣聖非",
    "X49n0815_001:0484c01": "漏盡通不得。",
    "X49n0815_001:0484c02": "【疏】故我至誠身語思者意云身語二業是假業思是",
    "X49n0815_001:0484c03": "動發思為實業又思能發動身語二業也又思是意",
    "X49n0815_001:0484c04": "業故思通三業脩無倒歸命禮者總結也至誠通三",
    "X49n0815_001:0484c05": "業也。",
    "X49n0815_001:0484c06": "【疏】一者虗妄即遍計所執者意云釋唯識性也問云",
    "X49n0815_001:0484c07": "何故遍計所執性名唯識性耶答遍計所執體雖是",
    "X49n0815_001:0484c08": "無然不離唯識性性者體性非真如性性又真如體",
    "X49n0815_001:0484c09": "一約義分三遍計依他名唯識性者依至釋圓成實",
    "X49n0815_001:0484c10": "名唯識性者持業釋。",
    "X49n0815_001:0484c11": "【疏】於後所得清淨者此有二意一云證圓成實性故",
    "X49n0815_001:0484c12": "名所得二云斷染依他得無漏依他如第九卷云無",
    "X49n0815_001:0484c13": "漏依他亦圓成實此解好。",
    "X49n0815_001:0484c14": "【疏】唯內證淨者意云此圓成性唯是內證淨故依主",
    "X49n0815_001:0484c15": "釋。",
    "X49n0815_001:0484c16": "【疏】為簡依他故說唯識性者意云釋通伏難云何故",
    "X49n0815_001:0484c17": "論□說唯識性答為簡依他說唯識性也。",
    "X49n0815_001:0484c18": "【疏】略不敬也者無漏依他既在滿分之中所以法中",
    "X49n0815_001:0484c19": "不說也。",
    "X49n0815_001:0484c20": "【疏】淨者同前者意云同前持業依主若取後釋但是",
    "X49n0815_001:0484c21": "依主釋也。",
    "X49n0815_001:0484c22": "【疏】一切所敬皆第四囀故者意云但說佛菩薩等而",
    "X49n0815_001:0484c23": "非法□□□□□□故言一切者約小分說未必兼",
    "X49n0815_001:0484c24": "法也。",
    "X49n0815_001:0485a01": "【疏】佛聖弟子至而造論故者意云佛為教法所依弟",
    "X49n0815_001:0485a02": "子依法脩學無倒而能造論此即佛之聖弟子也。",
    "X49n0815_001:0485a03": "【疏】分有所得者世親雖是地前十信菩薩然伏煩惱",
    "X49n0815_001:0485a04": "修有漏唯識觀故言分有所得。",
    "X49n0815_001:0485a05": "【疏】理教行果至但說理法者意云此有難有釋也理",
    "X49n0815_001:0485a06": "教行果四法不同者是難辭難云法既有四何故論",
    "X49n0815_001:0485a07": "初唯說理法不說餘三耶答有多義一是軌則義生",
    "X49n0815_001:0485a08": "證解故二者四法之中真如為本如何為本答要證",
    "X49n0815_001:0485a09": "真如餘方有故三者是教行果三真實性故四者三",
    "X49n0815_001:0485a10": "乘聖者之根本故五者或說彼本即兼末故故真如",
    "X49n0815_001:0485a11": "是本餘是末疏總分為三釋。",
    "X49n0815_001:0485a12": "【疏】一問何故論初至具大悲故者總有六重問答未",
    "X49n0815_001:0485a13": "審問答何答論初三三寶不次或問云何故論初法",
    "X49n0815_001:0485a14": "寶三寶三寶既有多種歸敬何者三寶故申六重問",
    "X49n0815_001:0485a15": "答。",
    "X49n0815_001:0485a16": "【疏】最吉祥故者吉猶善也祥者瑞也。",
    "X49n0815_001:0485a17": "【疏】說唯識性滿分淨故者意云一乘三寶以寬故故",
    "X49n0815_001:0485a18": "論初說先法後佛次僧故論說唯識性滿分淨故也",
    "X49n0815_001:0485a19": "今言僧者是菩薩僧非聲聞僧何故不取三乘三寶",
    "X49n0815_001:0485a20": "答二乘不修唯識觀故言一乘三寶者是大非小又",
    "X49n0815_001:0485a21": "計化身即特佛故法既不同所以不取。",
    "X49n0815_001:0485a22": "【疏】善說妙三身至先讚禮者意云此歸命一乘三寶",
    "X49n0815_001:0485a23": "也三身即佛寶教法即法寶牟尼子即僧寶牟尼佛",
    "X49n0815_001:0485a24": "也子者僧及通一切賢聖。",
    "X49n0815_001:0485b01": "【疏】二諦者真俗二諦問真諦法寶俗諦如何亦敬耶",
    "X49n0815_001:0485b02": "答無漏依他亦俗諦故一乘眾者即一乘三寶也。",
    "X49n0815_001:0485b03": "【疏】四問此中所敬三寶如何者意云問云此中論敬",
    "X49n0815_001:0485b04": "三寶如何答以釋迦佛雖小乘計是特身佛然大乘",
    "X49n0815_001:0485b05": "不許□此中佛法通攝三身言分者即許佛餘聖故",
    "X49n0815_001:0485b06": "知此論亦敬三乘別相三寶然法寶通攝一切法也",
    "X49n0815_001:0485b07": "如前。",
    "X49n0815_001:0485b08": "【疏】許彼種類有多獨覺等者大乘許麟角獨覺有多",
    "X49n0815_001:0485b09": "種類同時出故所謂騰空獨□□□□□□類既多",
    "X49n0815_001:0485b10": "明是僧寶攝演祕不許僧寶攝者據□□□□□。",
    "X49n0815_001:0485b11": "【疏】唯識性中義兼說故者有軌持名法名法有覺性",
    "X49n0815_001:0485b12": "故名佛有和合義名僧。",
    "X49n0815_001:0485b13": "【疏】若能見三寶常住同真諦者意說同相三寶。",
    "X49n0815_001:0485b14": "【疏】二所調能調善方便故者意云於所化有情而能",
    "X49n0815_001:0485b15": "調修有善方便也。",
    "X49n0815_001:0485b16": "【疏】四財供養時至方歡喜故者意說若財供養如來",
    "X49n0815_001:0485b17": "不喜正行六度行時如來方喜□□□者但種如來",
    "X49n0815_001:0485b18": "本佛名喜非是捨勤名喜也。",
    "X49n0815_001:0485b19": "【疏】及二體性者意謂能敬所敬二體也能敬即護法",
    "X49n0815_001:0485b20": "等所敬即三寶又云二體性者即同相三寶別相三",
    "X49n0815_001:0485b21": "寶也諸門義者謂十二分教也。",
    "X49n0815_001:0485b22": "【疏】此中第四至非法故者意云雖前第四言敬佛法",
    "X49n0815_001:0485b23": "僧今更重解於前第三亦第四云敬非人非法非法",
    "X49n0815_001:0485b24": "即佛非人即法也。",
    "X49n0815_001:0485c01": "【疏】於境第七至滿淨故者意云第四約所敬第七境",
    "X49n0815_001:0485c02": "聲不可敬故。",
    "X49n0815_001:0485c03": "【疏】一由智德者即是自利生起解也二由恩德者菩",
    "X49n0815_001:0485c04": "薩造論意既利他即表菩薩有恩德也為自利生大",
    "X49n0815_001:0485c05": "智為利他生大悲總是令法久住濟諸含識也或為",
    "X49n0815_001:0485c06": "求當成智德恩德報化二身為生大智是故造論有",
    "X49n0815_001:0485c07": "云彼法既是賢劫□佛而釋彼說表有智德既釋彼",
    "X49n0815_001:0485c08": "說生他大智也既利樂有情表有恩德有情既得利",
    "X49n0815_001:0485c09": "展轉令他亦得利樂故言生大悲也。",
    "X49n0815_001:0485c10": "【疏】其謂義者即沉恒之義。",
    "X49n0815_001:0485c11": "【疏】此言有情至無別能有者意云此第一解即眾生",
    "X49n0815_001:0485c12": "類是情故名有情無別能有所有也。",
    "X49n0815_001:0485c13": "【疏】假者能有者此第二解以五薀假者為能有別八",
    "X49n0815_001:0485c14": "識為所有。",
    "X49n0815_001:0485c15": "【疏】又情者性也有此性故者此第三解意說此總假",
    "X49n0815_001:0485c16": "者有別法性也法性即十二入等。",
    "X49n0815_001:0485c17": "【疏】又情者愛也能有愛生故者意云此第四解即總",
    "X49n0815_001:0485c18": "假者有第八識情故□□□□□□能生愛等如下",
    "X49n0815_001:0485c19": "云愛阿賴耶樂阿賴耶等故第三云若無本識復依",
    "X49n0815_001:0485c20": "何法建立有情故知情體即第八識薩婆多喚六識",
    "X49n0815_001:0485c21": "名情不同大乘。",
    "X49n0815_001:0485c22": "【疏】有情不同有六十二復自然□名□依樞要有情",
    "X49n0815_001:0485c23": "頌曰五四三三四三二及三七十九四四一名六十",
    "X49n0815_001:0485c24": "二有情五者謂五趣地獄傍生鬼人天四者即四姓",
    "X49n0815_001:0486a01": "一婆羅門二剎帝利三毗舍四首陀三者一男二女",
    "X49n0815_001:0486a02": "三非男非女即二形又三者劣中妙即上中下三品",
    "X49n0815_001:0486a03": "也又云欲界為劣色界名中無色界名妙此解稍好",
    "X49n0815_001:0486a04": "四者一謂在家二謂出家三苦行四非苦行然在家",
    "X49n0815_001:0486a05": "有二一者邪見在家二者正見在家謂信佛法等就",
    "X49n0815_001:0486a06": "出家亦二一者邪見出家謂外道等二者正見出家",
    "X49n0815_001:0486a07": "謂信向正法三者一者律儀(善)二者不律儀(不善)三者",
    "X49n0815_001:0486a08": "非律儀非不律儀(無記)二者一云離欲二云未離欲凡",
    "X49n0815_001:0486a09": "夫以六行伏惑生上即名離欲不以六行伏惑名未",
    "X49n0815_001:0486a10": "離欲總亦就欲界人中有妻室名未離欲從小不犯",
    "X49n0815_001:0486a11": "欲名離欲三者一者邪定二者正定三者不定言邪",
    "X49n0815_001:0486a12": "定者邪決定故造五逆罪正定者正決定故謂十信",
    "X49n0815_001:0486a13": "第六心必不退故不定者謂異生等於邪定正定中",
    "X49n0815_001:0486a14": "但不修故未至十信第六心故復不作無間業故得",
    "X49n0815_001:0486a15": "不定名定者決定義非定慧中定也七者一者比丘",
    "X49n0815_001:0486a16": "二者比丘尼三者式叉摩那尼四者沙彌五者沙彌",
    "X49n0815_001:0486a17": "尼六近事男七近事女十九者一者習斷習斷有三",
    "X49n0815_001:0486a18": "一者習善法煩惱不起習斷二伏煩惱不起名習斷",
    "X49n0815_001:0486a19": "即六行伏惑等三斷習氣名習斷約聖說也二者習",
    "X49n0815_001:0486a20": "誦習誦聖教通在家出家等三者淨施四句一云施",
    "X49n0815_001:0486a21": "者淨受者不淨二云受者淨施者不淨三云施受俱",
    "X49n0815_001:0486a22": "淨四云施受俱不淨四者耆年亦通在家出家出家",
    "X49n0815_001:0486a23": "二十夏已上名耆年在家五十已上名耆年五者中年",
    "X49n0815_001:0486a24": "在家三十已上名中年出家十夏已上者名中年六者",
    "X49n0815_001:0486b01": "少年在家幼年出家九夏已上名少年七者軌範師",
    "X49n0815_001:0486b02": "謂阿闍利八者親教師即和上九者共住弟子及近",
    "X49n0815_001:0486b03": "住弟子各有二種一云同說戒名共住二者同親近",
    "X49n0815_001:0486b04": "和上名近住弟子第二云與和上一處住名共住與",
    "X49n0815_001:0486b05": "和上毗傍住名近住十者賓容二種在家出家十一",
    "X49n0815_001:0486b06": "者營僧事亦有二一云未樂營僧□□□□□越十",
    "X49n0815_001:0486b07": "二者貪利養者亦通僧俗十三者猒捨亦通凡聖恭",
    "X49n0815_001:0486b08": "敬有漏欣上故十四者多聞即通正及邪并非邪非",
    "X49n0815_001:0486b09": "正謂即聞慧十五者大福智起思慧亦有二一者世",
    "X49n0815_001:0486b10": "間有漏智二者無漏智聖者十六者法隨法行即修",
    "X49n0815_001:0486b11": "慧法隨者師諦法行者□□十七者持經者十八者",
    "X49n0815_001:0486b12": "持律十九者持論者通凡聖也四者一者異生二者",
    "X49n0815_001:0486b13": "見道三者修道四者究竟道四者一獨覺二聲聞三",
    "X49n0815_001:0486b14": "菩薩四如來一者輪王雖有金銀銅鐵四種輪王不",
    "X49n0815_001:0486b15": "同總合為一以名同故故所利有情有六十二種問",
    "X49n0815_001:0486b16": "此有情中有無姓人答但被有姓不被無姓如下云",
    "X49n0815_001:0486b17": "勝者我開演故又云亦被無姓既聞教法各於自乘",
    "X49n0815_001:0486b18": "與得果故前云勝者據入見道者說。",
    "X49n0815_001:0486b19": "【疏】或利與樂一體異名者意說利樂但是一體約所",
    "X49n0815_001:0486b20": "益分利樂二名問如前十利中亦云約所益分利樂",
    "X49n0815_001:0486b21": "別與今何別答但約世利益分利樂不辨於體今辨",
    "X49n0815_001:0486b22": "於體故有差別。",
    "X49n0815_001:0486b23": "【疏】上之十種解利樂者有頌如疏然依次配十利五",
    "X49n0815_001:0486b24": "樂者世者即是後濟現濟並現益後益第一第二是",
    "X49n0815_001:0486c01": "性者即是攝善離惡並翻此者第三第四是苦樂者",
    "X49n0815_001:0486c02": "即出苦與樂第五是智福者即第六是出世世者即",
    "X49n0815_001:0486c03": "第七是小大者即第八是與名異者即第九是十利",
    "X49n0815_001:0486c04": "五樂者總結也即向第十利中攝也。",
    "X49n0815_001:0486c05": "【疏】或此頌中至本利他故者意云釋造論之意今釋",
    "X49n0815_001:0486c06": "彼說者但為有情欲令信學所以造論即一緣造論",
    "X49n0815_001:0486c07": "問前具二緣造論何故今說一緣造論答菩薩本利",
    "X49n0815_001:0486c08": "他故有情信學法便住故一緣亦無違二緣。",
    "X49n0815_001:0486c09": "【疏】依所具緣前解為本者意說□□□□造論所由",
    "X49n0815_001:0486c10": "故前解約緣具後解約大悲並無妨□□□□□令",
    "X49n0815_001:0486c11": "法久住濟諸含識其義將勝即護法安慧等釋彼說",
    "X49n0815_001:0486c12": "也。",
    "X49n0815_001:0486c14": "成唯識論疏義演卷之一(論牒以前)"
}