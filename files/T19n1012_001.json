{
    "T19n1012_001:0682b09": "No. 1012 [Nos. 1009, 1011, 1013-1018]",
    "T19n1012_001:0682b10": "佛說出生無量門持經",
    "T19n1012_001:0682b12": "東晉天竺三藏佛陀跋陀羅譯",
    "T19n1012_001:0682b13": "[0682b13] 如是我聞。一時佛在毘舍離大林精舍重閣",
    "T19n1012_001:0682b14": "講堂。與大比丘眾四萬人俱。爾時世尊欲捨",
    "T19n1012_001:0682b15": "壽行。&#x5374;後三月當般涅槃。便告長老大目揵",
    "T19n1012_001:0682b16": "連。汝行遍告三千大千世界。聲聞比丘并緣",
    "T19n1012_001:0682b17": "覺道。及諸菩薩皆悉來會大林精舍重閣講",
    "T19n1012_001:0682b18": "堂。目連受教往須彌頂。入如意定以大音聲。",
    "T19n1012_001:0682b19": "遍告三千大千世界無不聞知。長老舍利弗",
    "T19n1012_001:0682b20": "作是念。我今亦當入如意定。普請依止閻浮",
    "T19n1012_001:0682b21": "提內諸比丘。皆悉來會大林精舍重閣講堂。",
    "T19n1012_001:0682b22": "作是念已即如其像。入于三昧遍請諸比丘。",
    "T19n1012_001:0682b23": "依止閻浮提者皆來集會。爾時大林精舍重",
    "T19n1012_001:0682b24": "閣講堂。有三百萬比丘眾會。於是世尊告現",
    "T19n1012_001:0682b25": "無癡菩薩文殊師利童子。離惡趣菩薩無憂",
    "T19n1012_001:0682b26": "冥菩薩。離蔭蓋菩薩寂諸境界菩薩。觀世音",
    "T19n1012_001:0682b27": "菩薩香象菩薩。無量辯菩薩彌勒菩薩。汝等",
    "T19n1012_001:0682b28": "善男子行詣十方恒河沙諸佛國土。遍告諸",
    "T19n1012_001:0682b29": "一生補處菩薩。不退轉菩薩得不起法忍菩",
    "T19n1012_001:0682c01": "薩信解菩薩。皆悉來集大林精舍重閣講堂。",
    "T19n1012_001:0682c02": "是諸菩薩即受教行。遍告十方恒沙佛土諸",
    "T19n1012_001:0682c03": "一生補處菩薩。及不退轉得不起法忍信解",
    "T19n1012_001:0682c04": "菩薩。皆來集會大林精舍重閣講堂。是時大",
    "T19n1012_001:0682c05": "林精舍重閣講堂。有八十億百千一生補處",
    "T19n1012_001:0682c06": "菩薩。一億百千得不退轉。三十億菩薩得不",
    "T19n1012_001:0682c07": "起法忍。六十億菩薩得信解脫。是諸大士一",
    "T19n1012_001:0682c08": "時來會大林精舍重閣講堂。爾時尊者舍利",
    "T19n1012_001:0682c09": "弗。見諸菩薩大眾雲集。便作是念我當承佛",
    "T19n1012_001:0682c10": "威神敬問世尊。令諸菩薩得離疑網。疾成甚",
    "T19n1012_001:0682c11": "深無閡辯才。逮聞十方恒沙剎土。諸佛說",
    "T19n1012_001:0682c12": "法念持不忘。疾成無上正真之道為最正覺。",
    "T19n1012_001:0682c13": "又使菩薩得四無盡清淨法門。何等為四。一",
    "T19n1012_001:0682c14": "曰眾生淨。二曰法淨。三曰辯才淨。四曰佛土",
    "T19n1012_001:0682c15": "嚴淨。得四最勝和悅之法。何等為四。一曰身",
    "T19n1012_001:0682c16": "和悅。二曰口和悅。三曰意和悅。四曰方便和",
    "T19n1012_001:0682c17": "悅。疾成四種微妙持門。何等為四。一曰出生",
    "T19n1012_001:0682c18": "無量門持。二曰甚深法忍持。三曰善於眾",
    "T19n1012_001:0682c19": "生諸根持。四曰善於眾生因果持。尊者舍利",
    "T19n1012_001:0682c20": "弗思惟。是菩薩清淨無量慧地。欲令佛說。即",
    "T19n1012_001:0682c21": "以是義上問世尊。於是世尊讚舍利弗言。善",
    "T19n1012_001:0682c22": "哉善哉舍利弗。乃能為諸菩薩問如是義。汝",
    "T19n1012_001:0682c23": "舍利弗諦聽諦聽善思念之。我今當說菩薩",
    "T19n1012_001:0682c24": "所行疾成無上正真之道甚深功德。若舍利",
    "T19n1012_001:0682c25": "弗欲得一切智知一切法者。當學此門持當",
    "T19n1012_001:0682c26": "學此持句。所謂無句正句普句。成就樂說光",
    "T19n1012_001:0682c27": "明順道。善分別究竟分別。堅固所說堅固伊",
    "T19n1012_001:0682c28": "羅伊梨。伊羅悉帝旃貳。為履上&#x8FF9;不動寂",
    "T19n1012_001:0682c29": "靜。離諸怨敵熾然永滅。出生無垢清淨自性。",
    "T19n1012_001:0683a01": "巧說諸有者無所有無所著。善能降伏光明",
    "T19n1012_001:0683a02": "離垢。善自攝持果而大勇。得大名稱動無動。",
    "T19n1012_001:0683a03": "以正動難堅固善住。安隱遊無閡著開諸法",
    "T19n1012_001:0683a04": "門。隨順所應強而有勢。精進勇猛得方便力。",
    "T19n1012_001:0683a05": "大光普照明曜無垢。意解平等普無不入。事",
    "T19n1012_001:0683a06": "無不逝。此善妙持諸佛所住。如是舍利弗行",
    "T19n1012_001:0683a07": "持菩薩。於數無數不以分別亦無所得。於諸",
    "T19n1012_001:0683a08": "斷法增進功德。而無所作亦無不作。不見諸",
    "T19n1012_001:0683a09": "法有合有離。有起有滅。亦無去來現在之知。",
    "T19n1012_001:0683a10": "亦不知法有力無力。修行念佛不念相好。不",
    "T19n1012_001:0683a11": "念種性亦不念眷屬。不戒不定不慧。不解",
    "T19n1012_001:0683a12": "亦無解脫度知見念。無住無得不盡煩惱。不",
    "T19n1012_001:0683a13": "以知無不知。不言說法不淨眾生。不我故非",
    "T19n1012_001:0683a14": "彼故。不法不律不威儀。無清淨不念身不念",
    "T19n1012_001:0683a15": "意。無涅槃究竟。亦不念過去當來今現在。不",
    "T19n1012_001:0683a16": "因己不因他。於一切法行無受者。舍利弗是",
    "T19n1012_001:0683a17": "名執受一切諸法隨順念佛。名為一切諸法",
    "T19n1012_001:0683a18": "所入無畏持門微妙句義。一切所欲皆悉周",
    "T19n1012_001:0683a19": "備。名為隨順一道三昧。亦名一切善本。不由",
    "T19n1012_001:0683a20": "他得種性相好。因自法生。名為正覺度諸魔",
    "T19n1012_001:0683a21": "事。舍利弗是為菩薩出生無量門持。其有聞",
    "T19n1012_001:0683a22": "是持者。皆於阿耨多羅三藐三菩提得不退",
    "T19n1012_001:0683a23": "轉。所以者何從是持。究竟一切諸佛功德。",
    "T19n1012_001:0683a24": "悉能分別一切眾生之所行處。得無所得故。",
    "T19n1012_001:0683a25": "名出生無量門持。爾時世尊而說偈言。",
    "T19n1012_001:0683a26": " 法空無疑惑  為道不放逸",
    "T19n1012_001:0683a27": " 法性無忘想  是行疲得持",
    "T19n1012_001:0683a28": " 是經如所說  彼持無有盡",
    "T19n1012_001:0683b01": " 從是生妙智  疾成無上道",
    "T19n1012_001:0683b02": " 若得此持者  菩薩無所畏",
    "T19n1012_001:0683b03": " 十方佛說法  如所說悉聞",
    "T19n1012_001:0683b04": " 一切能受持  義味悉具足",
    "T19n1012_001:0683b05": " 日生無量光  持生智如是",
    "T19n1012_001:0683b06": " 乃至無上法  微妙諸持門",
    "T19n1012_001:0683b07": " 一切從是句  當善護此經",
    "T19n1012_001:0683b08": " 正使一切人  窮劫思難問",
    "T19n1012_001:0683b09": " 悉能決定疑  其智不可盡",
    "T19n1012_001:0683b10": " 近無上道坐  為真法王子",
    "T19n1012_001:0683b11": " 持法者親厚  常念斯經故",
    "T19n1012_001:0683b12": " 眾生所敬重  十方佛護念",
    "T19n1012_001:0683b13": " 名稱遍十方  執持此經故",
    "T19n1012_001:0683b14": " 八十億諸佛  臨終悉能見",
    "T19n1012_001:0683b15": " 一切皆授手  接此持經者",
    "T19n1012_001:0683b16": " 若於億千劫  造諸不善業",
    "T19n1012_001:0683b17": " 一月可以除  當受誦此經",
    "T19n1012_001:0683b18": " 菩薩所興福  億劫來積聚",
    "T19n1012_001:0683b19": " 善誦此持經  一月等於彼",
    "T19n1012_001:0683b20": " 念力精進力  三昧勝妙持",
    "T19n1012_001:0683b21": " 悉皆現在前  疾成最正覺",
    "T19n1012_001:0683b22": " 三界眾生類  一切悉為魔",
    "T19n1012_001:0683b23": " 不能令中斷  修習是經者",
    "T19n1012_001:0683b24": " 從彼誠諦說  從彼究竟法",
    "T19n1012_001:0683b25": " 從彼得成道  逮得一切智",
    "T19n1012_001:0683b26": " 昔聞是持故  定光授我決",
    "T19n1012_001:0683b27": " 恒沙等諸佛  即時悉能現",
    "T19n1012_001:0683b28": " 欲聞十方佛  所說悉能解",
    "T19n1012_001:0683b29": " 當專習此持  一切疾得成",
    "T19n1012_001:0683c01": " 莊嚴佛國土  清淨眾成就",
    "T19n1012_001:0683c02": " 光相及種性  當從是經得",
    "T19n1012_001:0683c03": " 得除心放逸  七日專思念",
    "T19n1012_001:0683c04": " 八十億諸佛  俱來授此經",
    "T19n1012_001:0683c05": " 不思思所思  亦不思無思",
    "T19n1012_001:0683c06": " 此思亦無思  從是疾得成",
    "T19n1012_001:0683c07": " 尊崇是經教  於道莫疑惑",
    "T19n1012_001:0683c08": " 譬如大海中  不應疑無寶",
    "T19n1012_001:0683c09": " 欲安諸天人  一切願不難",
    "T19n1012_001:0683c10": " 此為道心生  但當正意行",
    "T19n1012_001:0683c11": "[0683c11] 復次舍利弗。菩薩成就四法。疾得是持。何等",
    "T19n1012_001:0683c12": "為四。厭離愛欲。不生疾心。於一切眾生施",
    "T19n1012_001:0683c13": "一切有。晝夜求法心不懈惓。爾時世尊而說",
    "T19n1012_001:0683c14": "偈言。",
    "T19n1012_001:0683c15": " 厭離於色欲  魔界地獄緣",
    "T19n1012_001:0683c16": " 放逸造眾惡  惡令墮惡道",
    "T19n1012_001:0683c17": " 於他不起&#x59AC;  不為於名稱",
    "T19n1012_001:0683c18": " 愍愛視眾生  尊貴色端嚴",
    "T19n1012_001:0683c19": " 眾生起怨諍  皆以貪為本",
    "T19n1012_001:0683c20": " 是故當捨愛  愛捨成妙持",
    "T19n1012_001:0683c21": " 晝夜常樂法  推異推道求",
    "T19n1012_001:0683c22": " 專精求道者  疾得成妙持",
    "T19n1012_001:0683c23": "[0683c23] 又舍利弗。菩薩復有四法。成就疾得是持。何",
    "T19n1012_001:0683c24": "等為四。閑居寂志。得深法忍。不求利養。一切",
    "T19n1012_001:0683c25": "內外盡施無遺。是為四。爾時世尊而說偈言。",
    "T19n1012_001:0683c26": " 閑居寂志佛所譽  自守空靜不輕彼",
    "T19n1012_001:0683c27": " 常樂修習深法忍  如救頭然不放逸",
    "T19n1012_001:0683c28": " 不求名譽及利養  因斯造諸諂曲行",
    "T19n1012_001:0683c29": " 處處知足如飛鳥  節身損己修仁行",
    "T19n1012_001:0684a01": " 快哉得佛教  出家受具戒",
    "T19n1012_001:0684a02": " 捨家離眾苦  遵修於佛教",
    "T19n1012_001:0684a03": " 若不得佛教  出家是戒利",
    "T19n1012_001:0684a04": " 信戒施聞慧  皆悉不成就",
    "T19n1012_001:0684a05": " 此過離佛遠  是故捨貪利",
    "T19n1012_001:0684a06": "[0684a06] 又舍利弗。菩薩復有四法。成就疾得是持。何",
    "T19n1012_001:0684a07": "等為四。一曰八字是義隨義悉入其中。八字",
    "T19n1012_001:0684a08": "者波羅婆迦闍陀賒叉。波者第一義。一切",
    "T19n1012_001:0684a09": "諸法無我悉來入門。羅者相好無相。如如來",
    "T19n1012_001:0684a10": "身入於法性。婆者愚癡之法及智慧法。隨順",
    "T19n1012_001:0684a11": "入義。迦者業行果報及非業行報。皆悉究竟",
    "T19n1012_001:0684a12": "隨順入義。闍者生緣老死皆悉隨入不生不",
    "T19n1012_001:0684a13": "滅。陀者一切諸持悉隨入空無相無願。賒者",
    "T19n1012_001:0684a14": "一切諸持皆隨順入。叉者盡一切諸法悉入",
    "T19n1012_001:0684a15": "於如是。如是八字是義悉入其中。二曰善",
    "T19n1012_001:0684a16": "書此經執持不捨。三曰半月半月誦習此經。",
    "T19n1012_001:0684a17": "四曰帝當供給供養持此經者。爾時世尊而",
    "T19n1012_001:0684a18": "說偈言。",
    "T19n1012_001:0684a19": " 當思八字義  善書持此經",
    "T19n1012_001:0684a20": " 半月次來誦  勸發行持者",
    "T19n1012_001:0684a21": " 一切十方恒沙國  無量諸佛在其前",
    "T19n1012_001:0684a22": " 得坐道場妙相滿  當勤修習此持行",
    "T19n1012_001:0684a23": "[0684a23] 復次舍利弗。菩薩學此持者得四功德利。何",
    "T19n1012_001:0684a24": "等為四。一者十方諸佛所念。二者離諸魔事。",
    "T19n1012_001:0684a25": "三者惡罪業障疾得清淨。四者無礙斷辯才",
    "T19n1012_001:0684a26": "皆悉成就。是為四。爾時世尊而說偈言。",
    "T19n1012_001:0684a27": " 諸佛常護念  眾魔不得便",
    "T19n1012_001:0684a28": " 罪業障悉除  得妙無量持",
    "T19n1012_001:0684a29": "[0684a29] 佛告舍利弗。乃昔過去無數劫時。有佛世尊",
    "T19n1012_001:0684b01": "號寶首焰王如來應供等正覺明行成善逝世",
    "T19n1012_001:0684b02": "間解無上士調御丈夫天人師佛世尊。舍利",
    "T19n1012_001:0684b03": "弗彼寶首焰王如來臨滅度時。有轉輪王名",
    "T19n1012_001:0684b04": "曰持光明。王四天下快得自在。王有太子名",
    "T19n1012_001:0684b05": "無念德道。其初生時形如十六歲童子。從彼",
    "T19n1012_001:0684b06": "世尊得聞此持。聞此持已專精求學。經七千",
    "T19n1012_001:0684b07": "歲不為睡眠之所蔭蓋。七千歲中未曾起身",
    "T19n1012_001:0684b08": "愛。未曾念王事。又七千歲中身不猗臥端坐",
    "T19n1012_001:0684b09": "正受。於是即見九十億那由他諸佛。從其聞",
    "T19n1012_001:0684b10": "法皆能受持。便出家學道。九萬歲中以是無",
    "T19n1012_001:0684b11": "量門出生之持廣為人說。於一生中成就八",
    "T19n1012_001:0684b12": "十億那由他人。立阿耨多羅三藐三菩提心。",
    "T19n1012_001:0684b13": "勸進教化令不退轉。彼時眾中有長者子名",
    "T19n1012_001:0684b14": "曰月幢。得聞是持至心隨喜。彼以隨喜善根",
    "T19n1012_001:0684b15": "因緣故。常得親近九十億佛。得最上持得最",
    "T19n1012_001:0684b16": "上處無量辯才。復於三劫親近諸佛。三劫末",
    "T19n1012_001:0684b17": "時月幢得佛號燈光如來應供等正覺。彼時",
    "T19n1012_001:0684b18": "王子無念德道者。今西方無量壽佛是。舍利",
    "T19n1012_001:0684b19": "弗我亦與賢劫諸菩薩。曾聞此持聞已隨喜。",
    "T19n1012_001:0684b20": "以此隨喜善根因緣。除&#x5374;四十萬劫生死之",
    "T19n1012_001:0684b21": "罪。又得親近九十億佛。是故舍利弗若菩薩",
    "T19n1012_001:0684b22": "摩訶薩。欲得疾成阿耨多羅三藐三菩提者。",
    "T19n1012_001:0684b23": "於此妙持當勤隨喜。隨喜功德。乃至菩薩不",
    "T19n1012_001:0684b24": "退轉地作大因緣。況復書持受誦如說修行。",
    "T19n1012_001:0684b25": "一切人民莫能思量稱說其福。爾時世尊而",
    "T19n1012_001:0684b26": "說偈言。",
    "T19n1012_001:0684b27": " 聞經心隨喜  書持敬諷誦",
    "T19n1012_001:0684b28": " 天人莫能計  福報之限量",
    "T19n1012_001:0684b29": " 生生常見佛  信向不迴動",
    "T19n1012_001:0684c01": " 體解深法要  疾覺無上道",
    "T19n1012_001:0684c02": " 三昧不退減  三明總持門",
    "T19n1012_001:0684c03": " 財色常見佛  乃至無上道",
    "T19n1012_001:0684c04": " 憶念過去世  長者子聞持",
    "T19n1012_001:0684c05": " 即見九十億  那由他諸佛",
    "T19n1012_001:0684c06": " 所求如其願  得成無上道",
    "T19n1012_001:0684c07": " 若欲疾成佛  道力降眾魔",
    "T19n1012_001:0684c08": " 欲滿百福相  行此非有難",
    "T19n1012_001:0684c09": " 如滿恒沙剎  積寶以布施",
    "T19n1012_001:0684c10": " 比書持此經  終不得為比",
    "T19n1012_001:0684c11": "[0684c11] 又舍利弗菩薩行此持者。有八大鬼是雪山",
    "T19n1012_001:0684c12": "之神。共護視之。其名曰勇健神強力神。自在",
    "T19n1012_001:0684c13": "神雄猛神。知行神難勝神。鳩摩羅神善臂神。",
    "T19n1012_001:0684c14": "是為八。彼欲令諸神來者。當澡浴其身淨其",
    "T19n1012_001:0684c15": "衣服。正色經行慈念眾生。思是法要如其憶",
    "T19n1012_001:0684c16": "念。彼諸神等尋現在前。復有八菩薩生欲行",
    "T19n1012_001:0684c17": "天。亦常護念。何等為八。照明十方天子離",
    "T19n1012_001:0684c18": "欲行天子。慧光天子如日天子。真諦天子願",
    "T19n1012_001:0684c19": "滿天子。星王天子知行天子。是為八。是等",
    "T19n1012_001:0684c20": "菩薩常來護念。令彼專精疾得妙持。行是持",
    "T19n1012_001:0684c21": "者真實為本。而常恭敬當念知恩。學深法忍",
    "T19n1012_001:0684c22": "等觀無生無滅之法。平等持戒自護兼彼。說",
    "T19n1012_001:0684c23": "是法時三十二恒河沙等菩薩尋得是持。不",
    "T19n1012_001:0684c24": "退轉於阿耨多羅三藐三菩提。六十萬人得",
    "T19n1012_001:0684c25": "不起法忍。三萬二千天與人。皆發無上正真",
    "T19n1012_001:0684c26": "道意。是時三千大千世界六種震動。天雨眾",
    "T19n1012_001:0684c27": "華普遍世界。天發伎樂不鼓自鳴。是時舍利",
    "T19n1012_001:0684c28": "弗白佛言。世尊當何名此經。佛告舍利弗。此",
    "T19n1012_001:0684c29": "經之要名出生無量門持。亦名一生補處道",
    "T19n1012_001:0685a01": "行。亦名成道降魔得一切智。當奉持之。說是",
    "T19n1012_001:0685a02": "法時尊者舍利弗。及諸十方來會菩薩。并諸",
    "T19n1012_001:0685a03": "眾會天與人乾闥婆阿修羅等。聞佛所說皆",
    "T19n1012_001:0685a04": "大歡喜。"
}