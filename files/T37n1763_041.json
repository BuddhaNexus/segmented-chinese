{
    "T37n1763_041:0507c09": "大般涅槃經集解卷第四十一",
    "T37n1763_041:0507c11": "[0507c11]  釋念法無相 念僧為福田",
    "T37n1763_041:0507c12": " 念戒為橋梁 念施為菩提因",
    "T37n1763_041:0507c13": " 念天是第一義天 辨三品入胎差別",
    "T37n1763_041:0507c14": " 解迦葉佛法七日滅義",
    "T37n1763_041:0507c15": " 明涅槃經流通則佛法不滅",
    "T37n1763_041:0507c16": " 明惡世聲聞取相失理佛法則滅",
    "T37n1763_041:0507c17": " 出不得食十種肉之數及賣刀酒洛沙等事",
    "T37n1763_041:0507c18": "梵行品之第六",
    "T37n1763_041:0507c19": "[0507c19] 云何菩薩摩訶薩念法(至)是名菩薩念法。",
    "T37n1763_041:0507c20": "[0507c20] 案。僧亮曰。以涅槃經為法。朝修夕得利。夕修",
    "T37n1763_041:0507c21": "朝得利。故言無時而有現果。法眼所見至無",
    "T37n1763_041:0507c22": "為無數。說十一空。是法無舍宅至畢竟微妙。",
    "T37n1763_041:0507c23": "釋空以名法能涅槃也。非色斷色者。說真",
    "T37n1763_041:0507c24": "也。而亦是色者。說應也。非因者。非作因也。",
    "T37n1763_041:0507c25": "是因者。智為解脫作了因也。",
    "T37n1763_041:0507c26": "[0507c26] 云何念僧諸佛聖僧(至)常不變易是名念僧。",
    "T37n1763_041:0507c27": "[0507c27] 案。僧亮曰。諸佛聖僧。至修行正直法。釋如法",
    "T37n1763_041:0507c28": "住也。佛師於法。法常故如來常。僧有三義。此",
    "T37n1763_041:0507c29": "釋和合及弟子僧義。不可觀見至不可思議。",
    "T37n1763_041:0508a01": "義常僧也。一切眾生。良祐福田。釋福田僧義",
    "T37n1763_041:0508a02": "也。",
    "T37n1763_041:0508a03": "[0508a03] 云何念戒菩薩思惟(至)是名菩薩摩訶薩念戒。",
    "T37n1763_041:0508a04": "[0508a04] 案。僧亮曰。有戒不破。至諸佛讚歎。說淨",
    "T37n1763_041:0508a05": "戒體也。是大方等至妙寶勝幢。美戒也。能",
    "T37n1763_041:0508a06": "生萬行譬地。度生死河譬船。莊嚴眾生譬瓔",
    "T37n1763_041:0508a07": "珞。能持僧眾譬如大姓。洗除煩惱譬灰汁。障",
    "T37n1763_041:0508a08": "諸惡風雨譬舍宅。斷諸結縛譬刀劍。無樂不",
    "T37n1763_041:0508a09": "備譬寶珠。所向自在譬&#x811A;足。見涅槃路譬眼",
    "T37n1763_041:0508a10": "目。能生眾善譬父母。彰煩惱熱譬蔭涼。昇",
    "T37n1763_041:0508a11": "涅槃山譬梯橙。摧諸魔賊譬幢也。",
    "T37n1763_041:0508a12": "[0508a12] 云何念施菩薩摩訶薩(至)廣說如雜華中。[0508a12] 案。",
    "T37n1763_041:0508a13": "僧亮曰。初訖之所讚歎。說成就外功德也。從",
    "T37n1763_041:0508a14": "施眾生食則施命。說內功德也。",
    "T37n1763_041:0508a15": "[0508a15] 云何念天有四天王處(至)而是菩薩所知見覺。",
    "T37n1763_041:0508a16": "[0508a16] 案。僧亮曰。遣三塗之畏也。信戒施聞慧。三",
    "T37n1763_041:0508a17": "界天因。我今具之。無地獄等苦。世天無常。迴",
    "T37n1763_041:0508a18": "此功德。以求義天。永離生死。何有生死之畏。",
    "T37n1763_041:0508a19": "[0508a19] 善男子若我弟子(至)甚奇甚特不可思議。",
    "T37n1763_041:0508a20": "[0508a20] 案。僧亮曰。已說修經者德。今結經不可思議",
    "T37n1763_041:0508a21": "也。僧宗曰。自梵行以來。明四無量慈悲喜捨。",
    "T37n1763_041:0508a22": "而明捨自有八段。文句相生。其義已畢。故今",
    "T37n1763_041:0508a23": "歎經也。有三翻。第一明受持書寫功德。則大",
    "T37n1763_041:0508a24": "不比餘經。第二寄人以歎經也。言所以得八",
    "T37n1763_041:0508a25": "不思議者。由經力故也。第三寄興滅歎經。言",
    "T37n1763_041:0508a26": "此經在世則法興。此經若沒則淪翳。既興",
    "T37n1763_041:0508a27": "滅必由此典。當知眾經之勝也。寶亮曰。此",
    "T37n1763_041:0508a28": "以下。是梵行中第三文。歎經流通。就此歎經",
    "T37n1763_041:0508a29": "中。有三翻。第一將法華以前校量。今涅槃具",
    "T37n1763_041:0508b01": "足明六行故勝。然昔經但明三行。是故不如",
    "T37n1763_041:0508b02": "也。第二從復言菩薩不可思議以下。就益人",
    "T37n1763_041:0508b03": "以致歎。此人不從人聞法。惡世中但見此經。",
    "T37n1763_041:0508b04": "能自依六行。而修因取益。猶經力大故爾也。",
    "T37n1763_041:0508b05": "第三從上佛法幾時而滅以下。盡就興廢以",
    "T37n1763_041:0508b06": "為歎也。何故爾。自法華以前經。應眾生根性。",
    "T37n1763_041:0508b07": "漸進其行。為伏四倒。根機亦熟。便廢此教。然",
    "T37n1763_041:0508b08": "大涅槃。是究竟無餘之唱。三世諸佛。共宣此",
    "T37n1763_041:0508b09": "理。故無興廢也。智秀曰。此下品中。第四段歎",
    "T37n1763_041:0508b10": "經也。夫行不孤立。立必藉經。故辨行體竟。",
    "T37n1763_041:0508b11": "次歎經也。有三翻。第一約受持。第二約成就",
    "T37n1763_041:0508b12": "不思議。第三約法興滅。此即第一寄受持之",
    "T37n1763_041:0508b13": "勝負。辨經力之優降也。",
    "T37n1763_041:0508b14": "[0508b14] 迦葉菩薩白佛言世尊(至)大般涅槃亦不可思",
    "T37n1763_041:0508b15": "議。[0508b15] 案。僧亮曰。將欲致問。先受解也。僧宗",
    "T37n1763_041:0508b16": "曰。此下第二翻。寄人以為歎也。以經力故。得",
    "T37n1763_041:0508b17": "八不思議也。",
    "T37n1763_041:0508b18": "[0508b18] 世尊以何義故復言菩薩(至)三藐三菩提因。",
    "T37n1763_041:0508b19": "[0508b19] 案。寶亮曰。第一明菩薩得此經。無師自悟。能",
    "T37n1763_041:0508b20": "依六行理。而修因取佛也。",
    "T37n1763_041:0508b21": "[0508b21] 善男子如是菩薩未見阿耨(至)是故菩薩不可",
    "T37n1763_041:0508b22": "思議。[0508b22] 案。僧亮曰。聞經發心。無有人數。未",
    "T37n1763_041:0508b23": "見菩提之利。而能不惜身命。第一事也。",
    "T37n1763_041:0508b24": "[0508b24] 又復不可思議菩薩(至)是故復名不可思議。",
    "T37n1763_041:0508b25": "[0508b25] 案。僧亮曰。有兩譬。顯安苦無厭。第二事也。",
    "T37n1763_041:0508b26": "寶亮曰。菩薩見此經。自能修行。為眾生受苦。",
    "T37n1763_041:0508b27": "乃至三塗不厭也。",
    "T37n1763_041:0508b28": "[0508b28] 善男子無量眾生發菩提心(至)是故復名不可",
    "T37n1763_041:0508b29": "思議。[0508b29] 案。僧亮曰。上二菩薩。未階初地。而心",
    "T37n1763_041:0508c01": "堅固。由經力致爾。重結上二事也。寶亮曰。第",
    "T37n1763_041:0508c02": "四三事。明眾生發心雖多。而成就者少。此",
    "T37n1763_041:0508c03": "人見經。而能畢竟不退也。",
    "T37n1763_041:0508c04": "[0508c04] 善男子若有唱言我能浮度(至)是故復名不可",
    "T37n1763_041:0508c05": "思議。[0508c05] 案。僧亮曰。為發心作譬也。力小而現",
    "T37n1763_041:0508c06": "事大。果其心也。第三事也。寶亮曰。第四事。",
    "T37n1763_041:0508c07": "世人能度生死海。此人能度。取佛果故也。",
    "T37n1763_041:0508c08": "[0508c08] 善男子菩薩摩訶薩(至)是故復名不可思議。",
    "T37n1763_041:0508c09": "[0508c09] 案。僧亮曰。雖顛倒說。而不染生死。第四事",
    "T37n1763_041:0508c10": "也。案。寶亮曰。第五事。此人為眾生說常等。",
    "T37n1763_041:0508c11": "而非虛妄也。",
    "T37n1763_041:0508c12": "[0508c12] 善男子人有三品謂上中下(至)是故復名不可",
    "T37n1763_041:0508c13": "思議。[0508c13] 案。僧亮曰。凡夫受生顛倒。下者起",
    "T37n1763_041:0508c14": "顛。上者生貪。而六念菩薩。同是凡夫受生。",
    "T37n1763_041:0508c15": "不起貪顛。第五事也。寶亮曰。第六事。此人",
    "T37n1763_041:0508c16": "得經力。能修定學慧。自知入胎出胎等事也。",
    "T37n1763_041:0508c17": "[0508c17] 善男子阿耨多羅三藐(至)是故復名不可思",
    "T37n1763_041:0508c18": "議。[0508c18] 案。僧亮曰。菩提果。心是因。因果皆不可",
    "T37n1763_041:0508c19": "以事比說。涅槃經說之。菩薩更不師人能",
    "T37n1763_041:0508c20": "滅。菩提能為人說。第六事也。寶亮曰。第七",
    "T37n1763_041:0508c21": "事。佛果真如。有而無。相非人比。類不可取。",
    "T37n1763_041:0508c22": "此因中得此經。故安心修行。復能令他安心。",
    "T37n1763_041:0508c23": "同起極果也。",
    "T37n1763_041:0508c24": "[0508c24] 善男子菩薩摩訶薩(至)不可思議口亦如是。",
    "T37n1763_041:0508c25": "[0508c25] 案。僧亮曰。離即十善戒也。菩薩無我無我所。",
    "T37n1763_041:0508c26": "而修淨戒。輕重不犯。第七事也。",
    "T37n1763_041:0508c27": "[0508c27] 善男子從身離身從口離口(至)是故復名不可",
    "T37n1763_041:0508c28": "思議。[0508c28] 案。僧亮曰。欲說菩薩善解假名。先說",
    "T37n1763_041:0508c29": "實法無斷結。從身作遠離。身無作也。餘類爾",
    "T37n1763_041:0509a01": "也。慧是實。言實有實法無斷結。不能令菩薩。",
    "T37n1763_041:0509a02": "遠離異生異滅也。終不生念至非虛妄。善解",
    "T37n1763_041:0509a03": "法假故。言不虛妄。第八事也。寶亮曰。第八事",
    "T37n1763_041:0509a04": "明菩薩遠離十惡。而不在離相。不見一法。是",
    "T37n1763_041:0509a05": "身是業及離主者。以空理而求。則不見三業",
    "T37n1763_041:0509a06": "以緣假而求。亦是有也。實有此慧。不能令菩",
    "T37n1763_041:0509a07": "薩遠離者。言菩薩不存實慧。虛心會理。故能",
    "T37n1763_041:0509a08": "知從身離身。乃至從慧遠離。非身非口。三業",
    "T37n1763_041:0509a09": "既空。十惡斯遣也。無有一法者。上句明緣成",
    "T37n1763_041:0509a10": "假空。此明相續假空。言無一法者。就實法道。",
    "T37n1763_041:0509a11": "常分自滅。前不至後。故無慧遠離。舊此下",
    "T37n1763_041:0509a12": "第八翻。明此人由經力故。識假名實法。知因",
    "T37n1763_041:0509a13": "緣虛有。能息三業。不為非法。亦不思議也。止",
    "T37n1763_041:0509a14": "身三惡。故言從身離身。止口四過。故言從口",
    "T37n1763_041:0509a15": "離口。要得慧故。能翻三毒。故言從慧遠離非",
    "T37n1763_041:0509a16": "身非口也。實有此慧。然不能離者。明實法之",
    "T37n1763_041:0509a17": "中。無別力用。前生後滅。初不相及慧生之時。",
    "T37n1763_041:0509a18": "無惑可斷。惑在之時。復無有慧。要是相續道",
    "T37n1763_041:0509a19": "中。向有而今無。方得辨用也。",
    "T37n1763_041:0509a20": "[0509a20] 迦葉菩薩白佛言世尊(至)住當久近幾時而",
    "T37n1763_041:0509a21": "滅。[0509a21] 案。僧亮曰。欲聞經故。先受解也。當久近",
    "T37n1763_041:0509a22": "住者。問一切佛法也。寶亮曰。此下第三就興",
    "T37n1763_041:0509a23": "廢為歎也。故先審後開問也。智秀曰。就此第",
    "T37n1763_041:0509a24": "三歎中有七翻。論興廢也。",
    "T37n1763_041:0509a25": "[0509a25] 善男子若大涅槃經(至)當知爾時佛法未滅。",
    "T37n1763_041:0509a26": "[0509a26] 案。僧亮曰。說佛常住一句偈。是此經五行文",
    "T37n1763_041:0509a27": "備稱之。是眾經之本。人能奉本。則枝條必茂。",
    "T37n1763_041:0509a28": "佛法未滅。",
    "T37n1763_041:0509a29": "[0509a29] 善男子若大涅槃經(至)當知佛法將滅不久。",
    "T37n1763_041:0509b01": "[0509b01] 案。僧亮曰。經雖流布。而不能信敬。則為將滅",
    "T37n1763_041:0509b02": "不久也。寶亮曰。若行此經者。則其道不廢。若",
    "T37n1763_041:0509b03": "棄而從惡。則將滅不久也。智秀曰。第一翻明",
    "T37n1763_041:0509b04": "此經在故。則佛法不滅。故知。理攝眾典矣。",
    "T37n1763_041:0509b05": "[0509b05] 迦葉菩薩復白佛言世尊(至)是諸如來祕密之",
    "T37n1763_041:0509b06": "藏。[0509b06] 案。僧亮曰。理及名句為經。有三種。一謂",
    "T37n1763_041:0509b07": "名字經。二謂章句經。三謂紙墨經。彼時人皆",
    "T37n1763_041:0509b08": "強記。不須紙墨。放紙墨經滅也。有是經不",
    "T37n1763_041:0509b09": "者。若有是經。人應恭敬。經法不應滅。名其",
    "T37n1763_041:0509b10": "無者。則非共有。不應說言此經典者是諸佛",
    "T37n1763_041:0509b11": "祕藏也。僧宗曰。就言語中。非不相負。故致問",
    "T37n1763_041:0509b12": "也。假為二開。意在願聞不滅之理。乃所以為",
    "T37n1763_041:0509b13": "歎經也。若常教恒在。則不應言滅。以其滅盡。",
    "T37n1763_041:0509b14": "則不應常也。寶亮曰。先作一審。即結兩開難",
    "T37n1763_041:0509b15": "也。若迦葉佛法。有此常經。則不得言七日便",
    "T37n1763_041:0509b16": "滅。若其無者。則不得言諸佛祕藏也。智秀曰。",
    "T37n1763_041:0509b17": "第二翻將顯興廢之相。先作兩開難也。",
    "T37n1763_041:0509b18": "[0509b18] 佛言善男子我上說言(至)當知爾時佛法不",
    "T37n1763_041:0509b19": "滅。[0509b19] 案。僧亮曰。涅槃經興二種法。皆不滅也。",
    "T37n1763_041:0509b20": "僧宗曰。以九重法相對。明常法不滅。無常不",
    "T37n1763_041:0509b21": "滅也。寶亮曰。第一事。舉世法以音聲章句有",
    "T37n1763_041:0509b22": "滅。第一義非世間可毀。故不滅也。智秀曰。第",
    "T37n1763_041:0509b23": "三翻將欲答。先列諸法。略明興廢。在文不在",
    "T37n1763_041:0509b24": "於理。",
    "T37n1763_041:0509b25": "[0509b25] 善男子汝向所問迦葉如來(至)所不說故故名",
    "T37n1763_041:0509b26": "為藏。[0509b26] 案。僧亮曰。一切諸佛。皆具淨穢二土。",
    "T37n1763_041:0509b27": "佛在惡土。開三乘教。先淺後深。漸除諸惡。故",
    "T37n1763_041:0509b28": "名藏也。僧宗曰。迦葉佛時。有此經不者。上已",
    "T37n1763_041:0509b29": "定理。今答其問。言迦葉佛時。豈得無邪。所",
    "T37n1763_041:0509c01": "以法教不傳者。于時人根易悟。煩惱減少。不",
    "T37n1763_041:0509c02": "假言教。自能深思幽旨。不可以人不傳。故使",
    "T37n1763_041:0509c03": "常理亦喪也。今世眾生。多煩惱故。須說此經",
    "T37n1763_041:0509c04": "也。若有眾生。我計無我者。出其人。政有如此",
    "T37n1763_041:0509c05": "人。其惑厚重。故須常教以訓物心耳。寶亮曰。",
    "T37n1763_041:0509c06": "豈問有無。但十一部不明。故為滅。",
    "T37n1763_041:0509c07": "[0509c07] 如人七寶不出外用(至)迦葉佛時有是經不。",
    "T37n1763_041:0509c08": "[0509c08] 案。僧亮曰。經為滅重惡故出。若惡不息。經則",
    "T37n1763_041:0509c09": "名隱。經隱故。一切法滅也。寶亮曰。釋所以不",
    "T37n1763_041:0509c10": "明者。如外問藏積七寶。要具四種因緣。方",
    "T37n1763_041:0509c11": "出用耳。一為穀貴。二擬賊來賞賚。三為值惡",
    "T37n1763_041:0509c12": "王贖命。四擬財物難得時出用。明佛意亦然。",
    "T37n1763_041:0509c13": "如說四時教。後眾生斷常見病發。便為說涅",
    "T37n1763_041:0509c14": "槃經。令物情得法味以自充。如為穀貴而須",
    "T37n1763_041:0509c15": "食也。既起煩惱。於行道事發。便為說常教。如",
    "T37n1763_041:0509c16": "賊來運財而賜賞。眾生智慧命不續。如值惡",
    "T37n1763_041:0509c17": "王贖命。既起結業。招生死八苦。今說於極理。",
    "T37n1763_041:0509c18": "令解心得發是於生死也。是以眾生。起種種",
    "T37n1763_041:0509c19": "病時。如來欲為滅此之惡故。以說此理而導",
    "T37n1763_041:0509c20": "物也。既顯祕藏之義如此。便呵迦葉向難。然",
    "T37n1763_041:0509c21": "後正答。明迦葉佛法。于時住世七日後方滅。",
    "T37n1763_041:0509c22": "何以然。此是淨土眾生。神根俊利。智慧滋多。",
    "T37n1763_041:0509c23": "故七日之中。受持悉得。過是已後。不復須此",
    "T37n1763_041:0509c24": "音聲章句。故言其滅。理寶常恒。而不毀也。今",
    "T37n1763_041:0509c25": "此世界。愚癡無智。穢濁居懷。不體於常故。所",
    "T37n1763_041:0509c26": "以須分明宣辨理本常住。豈容滅耶。",
    "T37n1763_041:0509c27": "[0509c27] 善男子迦葉佛時所有眾生(至)雖有是典不須",
    "T37n1763_041:0509c28": "演說。[0509c28] 案。僧亮曰。于時國土嚴淨。無有鈍根。",
    "T37n1763_041:0509c29": "不須三種經也。",
    "T37n1763_041:0510a01": "[0510a01] 善男子今世眾生多諸煩惱(至)何以故常不",
    "T37n1763_041:0510a02": "變。[0510a02] 案。僧亮曰。明此國土穢惡。眾生喜忘",
    "T37n1763_041:0510a03": "故。具有三種經也。智秀曰。第四正答所問也。",
    "T37n1763_041:0510a04": "明迦葉佛法。理常不滅。正以學者根利。不須",
    "T37n1763_041:0510a05": "言說。由言教不興。故言滅也。",
    "T37n1763_041:0510a06": "[0510a06] 善男子若有眾生我見無我(至)不可說言如來",
    "T37n1763_041:0510a07": "法滅。[0510a07] 案。僧亮曰。上說多諸煩惱。今說煩惱。",
    "T37n1763_041:0510a08": "相也。寶亮曰。對向七寶譬贖命等句也。若眾",
    "T37n1763_041:0510a09": "生斷常病起。便說六行。有能安心此理。則慧",
    "T37n1763_041:0510a10": "命增也。乃引俊等六事為誓也。智秀曰。第",
    "T37n1763_041:0510a11": "五翻辨諸須說時也。",
    "T37n1763_041:0510a12": "[0510a12] 善男子若佛初出得阿耨(至)當知是法久住於",
    "T37n1763_041:0510a13": "世。[0510a13] 案。僧亮曰。明此經隱時。餘經亦滅也。行",
    "T37n1763_041:0510a14": "惡法者。惡法互起。起惡涅槃經隱也。僧宗曰。",
    "T37n1763_041:0510a15": "廣明佛法滅不滅相。乃有十二句。合為六對。",
    "T37n1763_041:0510a16": "要使道俗相須。方得弘法。得失相形。互辨",
    "T37n1763_041:0510a17": "優劣也。智秀曰。第六翻。廣明滅不滅相。",
    "T37n1763_041:0510a18": "[0510a18] 善男子我法滅時(至)悉發阿耨多羅三藐三菩",
    "T37n1763_041:0510a19": "提心。[0510a19] 案。僧亮曰。上說諸佛法有興衰。此說",
    "T37n1763_041:0510a20": "釋迦法中第六惡也。酪沙者。從波羅奢華中",
    "T37n1763_041:0510a21": "出也。出時純虫可用除也。有十二萬諸大菩",
    "T37n1763_041:0510a22": "薩。至燒一切經典。證涅槃經不滅。直是紙墨",
    "T37n1763_041:0510a23": "文字滅耳。智秀曰。第七翻明釋迦法興滅之",
    "T37n1763_041:0510a24": "相也。"
}