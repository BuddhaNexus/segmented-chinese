{
    "T44n1848_005:0319b02": "起信論疏筆削記卷第五",
    "T44n1848_005:0319b04": "長水沙門子璿錄",
    "T44n1848_005:0319b05": "[0319b05] ◎述意中二。初顯意。疏出兩意。上正下兼",
    "T44n1848_005:0319b06": "爾。",
    "T44n1848_005:0319b07": "[0319b07] 疏初句下。二釋文中二。初總釋此偈三。初釋",
    "T44n1848_005:0319b08": "初句。所為機者。唯眾生二字餘皆能。為屬菩",
    "T44n1848_005:0319b09": "薩也。眾生通於三聚五性。於中為有兼正。如",
    "T44n1848_005:0319b10": "懸談所辨故云如前。",
    "T44n1848_005:0319b11": "[0319b11] 疏次二下釋中二句也。文二。初釋上句。明離",
    "T44n1848_005:0319b12": "過二。初正解此句。言離過者。過即疑執也。由",
    "T44n1848_005:0319b13": "疑下釋疑執之相。迷真者。雖有如無謂之迷",
    "T44n1848_005:0319b14": "也。故下文云。所言不覺義者。謂不如實知真",
    "T44n1848_005:0319b15": "如法一故。不覺心起而有其念等。既迷一真。",
    "T44n1848_005:0319b16": "即菩提涅槃二無上樂。棄之如遺。故云失樂。",
    "T44n1848_005:0319b17": "起妄者。妄即五蘊色心認虛為實謂之執。此",
    "T44n1848_005:0319b18": "則因迷起似執似為實。從微至著展轉發生。",
    "T44n1848_005:0319b19": "故圓覺經云。妄認四大為自身相。六塵緣影",
    "T44n1848_005:0319b20": "為自心相等。既起於妄則三苦八苦自此而",
    "T44n1848_005:0319b21": "生。故云種苦。故下文云。動則有苦果不離因",
    "T44n1848_005:0319b22": "故。十地論即天親所造。解華嚴十地品也。遠",
    "T44n1848_005:0319b23": "離等。即前迷真失樂義。具足等即前起妄種",
    "T44n1848_005:0319b24": "苦義。彼二即失真樂具妄苦。於此不知不覺",
    "T44n1848_005:0319b25": "故名顛倒。失不知者。如法華說。窮子於己庫",
    "T44n1848_005:0319b26": "藏以為他物。雖付主執而無希取一餐之意。",
    "T44n1848_005:0319b27": "斯則日用而不知也。得不覺者。亦如法華說",
    "T44n1848_005:0319b28": "火宅。諸子戀著嬉戲了無出心。亦復不知何",
    "T44n1848_005:0319b29": "者是火云何為失。但東西馳走視父而已。然",
    "T44n1848_005:0319c01": "此三種不出於二。以顛倒無體。只就前二約",
    "T44n1848_005:0319c02": "不知覺。便成顛倒合為三也。故令下結歸聖",
    "T44n1848_005:0319c03": "意以菩薩。觀彼眾生有如是過。是故造論",
    "T44n1848_005:0319c04": "疏故解下二通對下文。一者正義既顯疑情",
    "T44n1848_005:0319c05": "自除真常二樂因。茲永悟。二者邪執雖多治",
    "T44n1848_005:0319c06": "之則捨。無涯妄苦由此永離。三者諸佛菩薩",
    "T44n1848_005:0319c07": "所證道相。分別令知使發心趣向。即成信行",
    "T44n1848_005:0319c08": "也然此後段因配論文。未是正釋。",
    "T44n1848_005:0319c09": "[0319c09] 疏既於下二解後句。明成行二。初釋大乘。既",
    "T44n1848_005:0319c10": "於等三句躡前成問。引起論文謂於下一句",
    "T44n1848_005:0319c11": "正以論答。以一下釋所以。此中二句初句是",
    "T44n1848_005:0319c12": "出大乘體。大乘之體只是一心為萬法本。德",
    "T44n1848_005:0319c13": "相具足應用無盡故論三義也。次句正明於",
    "T44n1848_005:0319c14": "彼起行之由。究竟者。是決定無上義。謂若說",
    "T44n1848_005:0319c15": "若解約行約證。皆以此為究竟決定之法。根",
    "T44n1848_005:0319c16": "本者。揀非枝末法也。此是所說法門之根本",
    "T44n1848_005:0319c17": "故。又一切染淨等法皆從生故。故下文云。一",
    "T44n1848_005:0319c18": "者信根本。所謂樂念真如法故等。又云。謂欲",
    "T44n1848_005:0319c19": "解釋如來根本之義。令諸眾生正解不謬故。",
    "T44n1848_005:0319c20": "此即皆以一心等為根本也。若於此起行方",
    "T44n1848_005:0319c21": "名正行。",
    "T44n1848_005:0319c22": "[0319c22] 疏未知下二釋正信也。初亦躡前問起也。以",
    "T44n1848_005:0319c23": "信下釋所以。眾行雖多皆以信為根本故。十",
    "T44n1848_005:0319c24": "一善內五位之中。皆信居首。華嚴云。功德母",
    "T44n1848_005:0319c25": "者。即斯義也。即翻下結配前句。謂以正翻邪",
    "T44n1848_005:0319c26": "以信除疑。是正敵對也。",
    "T44n1848_005:0319c27": "[0319c27] 疏後一下三釋後句也。必使眾生離疑執之",
    "T44n1848_005:0319c28": "過求正信之行者。意欲令其信滿入住趣證",
    "T44n1848_005:0319c29": "大果。即是佛種不斷也。信滿即十信位極也。",
    "T44n1848_005:0320a01": "入住即三賢之初十住位也。不退者。通說則",
    "T44n1848_005:0320a02": "既入十住正定聚中。信已成根根深難拔。故",
    "T44n1848_005:0320a03": "云不退。別則十住中第七名不退住也。堪求",
    "T44n1848_005:0320a04": "佛果者。信既不退決定成佛。不同十信位中",
    "T44n1848_005:0320a05": "毛心未定故。既入十住。行願漸成功德增長。",
    "T44n1848_005:0320a06": "唯進無退。堪能紹繼的趣菩提。佛種豈斷耶。",
    "T44n1848_005:0320a07": "引文可知。",
    "T44n1848_005:0320a08": "[0320a08] 疏又解下二別釋除疑也。此是海東疏義。此",
    "T44n1848_005:0320a09": "義稍切故引用之。多塗者。謂疑佛疑法疑因",
    "T44n1848_005:0320a10": "疑果。一多空有等疑有無量。故曰多塗。求大",
    "T44n1848_005:0320a11": "乘者。是決定求趣大乘之人。故無率爾之疑。",
    "T44n1848_005:0320a12": "但有茲二疑法等者。疑云。大乘法體為一為",
    "T44n1848_005:0320a13": "多。法體若一彼此無異。我即是佛何用更求。",
    "T44n1848_005:0320a14": "眾生本成何須復度。悲智既息願約亦止。發",
    "T44n1848_005:0320a15": "心三種由是不為。故云障於發心也。法體若",
    "T44n1848_005:0320a16": "多彼此成異。彼自成道我自沈淪。如何發心",
    "T44n1848_005:0320a17": "求彼佛道。我既如此眾生皆然。何須發心度",
    "T44n1848_005:0320a18": "令成佛。又若多者。如經所說。十方世界唯有",
    "T44n1848_005:0320a19": "一乘。心佛眾生三無差別。一心一智無畏亦",
    "T44n1848_005:0320a20": "然。如何會通。由此猶豫不能發心上求下化。",
    "T44n1848_005:0320a21": "疑門等者。疑云。進趣之門合有無量。未知於",
    "T44n1848_005:0320a22": "此依何等門。若使總依如何頓入。若取一二",
    "T44n1848_005:0320a23": "何是何非。由是遲迴不能修行。立一心等者。",
    "T44n1848_005:0320a24": "謂大乘之法唯是一心。一心之外更無別法。",
    "T44n1848_005:0320a25": "但由無明迷自心海起。成六道波浪。波浪雖",
    "T44n1848_005:0320a26": "起不出一心之海。約相即不妨上求下化。約",
    "T44n1848_005:0320a27": "性則不礙彼此體同。大悲大智由此發起故無",
    "T44n1848_005:0320a28": "疑也。開二門等者。謂行雖無量不出二門。依",
    "T44n1848_005:0320a29": "真如門修於止行。依生滅門起於觀行。若止",
    "T44n1848_005:0320b01": "觀雙運萬行斯備。入此二門諸門皆達。由是",
    "T44n1848_005:0320b02": "解之疑心自息。必修行也。故圓覺云。方便隨",
    "T44n1848_005:0320b03": "順其數無量。圓攝所歸循性差別。當有三種。",
    "T44n1848_005:0320b04": "即是依此二門修止觀及俱行也。論本為此",
    "T44n1848_005:0320b05": "故。立一心法開二種門矣。",
    "T44n1848_005:0320b06": "[0320b06] 標益起說疏一心等者。論中所說道理雖多。",
    "T44n1848_005:0320b07": "正宗法義不逾於此故。立義分中特立此等。",
    "T44n1848_005:0320b08": "以為根本也。論能起等者。大乘法是能起。信",
    "T44n1848_005:0320b09": "根是所起也。大乘之體是一心等法。若依此",
    "T44n1848_005:0320b10": "法而起信者。名大乘信。如前開題處說。題目",
    "T44n1848_005:0320b11": "等者。題云大乘起信。此云起大乘信。但左右",
    "T44n1848_005:0320b12": "之語。無別異也。信理決定者。以真如門中但",
    "T44n1848_005:0320b13": "唯顯理理體真實故云決定。決定即不生不",
    "T44n1848_005:0320b14": "滅。非有非無畢竟平等。無有變異不可破壞。",
    "T44n1848_005:0320b15": "為一切法平等之性。不增減故。信業果者。業",
    "T44n1848_005:0320b16": "果通於染淨。若無明為因生三細。境界為緣",
    "T44n1848_005:0320b17": "生六&#x9E81;。即是世間染因果不亡。始覺反流翻",
    "T44n1848_005:0320b18": "九相成四位。即是出世淨因果不亡。隨流反",
    "T44n1848_005:0320b19": "流定有此事。如影隨形必然之理。故云不亡。",
    "T44n1848_005:0320b20": "亡無也。三寶等者。以有體相二大故。信法寶",
    "T44n1848_005:0320b21": "不壞。以有用大故信佛僧不壞。不壞亦即決",
    "T44n1848_005:0320b22": "定不亡之義。然疏不說信一心者。以二門三",
    "T44n1848_005:0320b23": "大即是心之行相。但信於此即是信心故。不",
    "T44n1848_005:0320b24": "言爾。信滿入住者。謂自外凡之內凡。既離毛",
    "T44n1848_005:0320b25": "道信則決定不失不壞故。云成根不退。能持",
    "T44n1848_005:0320b26": "等者。謂能任持前之信力。自分不退故。譬植",
    "T44n1848_005:0320b27": "草木根成必活。生後等者。信既成就即能生",
    "T44n1848_005:0320b28": "長。後位功德漸勝漸進行向地果故。如草木",
    "T44n1848_005:0320b29": "成根漸生華果。然大乘中信之為要具。有六",
    "T44n1848_005:0320c01": "喻。一如手。華嚴云。如人有手。入寶山中自在",
    "T44n1848_005:0320c02": "取寶。有信亦爾。入佛法中自在取於無漏法",
    "T44n1848_005:0320c03": "財。二如師子筋絃其聲一發。一切諸絃皆悉",
    "T44n1848_005:0320c04": "斷絕。若人發一信心。一切惑障悉皆消滅。三",
    "T44n1848_005:0320c05": "如師子乳。或以一滴投餘乳中。悉成清水。若",
    "T44n1848_005:0320c06": "人發一信心。一切惡魔悉皆變成清淨法流。",
    "T44n1848_005:0320c07": "四如世財能養色身壽命。信財能養法身慧",
    "T44n1848_005:0320c08": "命故。七財之首名曰信財。五如其根。如前所",
    "T44n1848_005:0320c09": "辨。六如力。有力能伏剛硬。強盛信力能摧惡",
    "T44n1848_005:0320c10": "不善法故。五力之中有信力也。今言根者。即",
    "T44n1848_005:0320c11": "當第五。須要說者。謂聖人利見理宜說法。若",
    "T44n1848_005:0320c12": "不說者違本誓願。如何名為大慈悲人求正",
    "T44n1848_005:0320c13": "覺者。法門既塞苦趣道開。茫茫群生飄流何",
    "T44n1848_005:0320c14": "息。",
    "T44n1848_005:0320c15": "[0320c15] 論標列。疏有由等者。表異常人多率爾故。由",
    "T44n1848_005:0320c16": "即因緣也。分義皆同故。下不釋綱要者。網上",
    "T44n1848_005:0320c17": "大繩曰綱。能持一網故云要也。宗本者。凡有",
    "T44n1848_005:0320c18": "所為必須據本。若其無本末從何生。將欲廣陳",
    "T44n1848_005:0320c19": "故。略標本宗。要既略者欲張其本故。攬廣以",
    "T44n1848_005:0320c20": "成略。欲生其解故。展略以為廣。謂於真如門。",
    "T44n1848_005:0320c21": "明離言依言空義不空義。於生滅門。說染說淨",
    "T44n1848_005:0320c22": "辨因辨果。隨流反流是本是末。令不迷真妄",
    "T44n1848_005:0320c23": "正解無謬也。依解起行者。分別諸法令解不",
    "T44n1848_005:0320c24": "謬者。所謂要起修行故也。由行成於前解。由",
    "T44n1848_005:0320c25": "解導於所行。令解不成乾慧。令行不成邪倒。",
    "T44n1848_005:0320c26": "解行相濟。有所至焉。故須行也。如貧數寶者。",
    "T44n1848_005:0320c27": "是華嚴經喻。餘文云。自無半錢分。於法不修",
    "T44n1848_005:0320c28": "行。多聞亦如是。意云。本所解者。意在修行既",
    "T44n1848_005:0320c29": "不修行解將何用。如人有目無足。豈至前所。",
    "T44n1848_005:0321a01": "行儀者。四信五行等即修行之儀軌也。舉益",
    "T44n1848_005:0321a02": "勸修者。佛所說經尚多激勸。菩薩造論得不",
    "T44n1848_005:0321a03": "然乎。然五下合五為三。若據大疏。有其三",
    "T44n1848_005:0321a04": "說。一約論主謂歸敬述意。是行起所依為序",
    "T44n1848_005:0321a05": "分。中間五分是所起行法為正宗。後迴向一",
    "T44n1848_005:0321a06": "偈。是所起大願為流通。此即約一論前後始",
    "T44n1848_005:0321a07": "終。而對三分。二約法說。即不取前後二偈。但",
    "T44n1848_005:0321a08": "約中間五分以判。初是法起因緣為序分。中",
    "T44n1848_005:0321a09": "間三分是正顯所說為正宗。末分是歎法功",
    "T44n1848_005:0321a10": "能為流通。三約法。所益機說初舉所為。機心",
    "T44n1848_005:0321a11": "為序分。中間三分正受解行為正宗。後之一",
    "T44n1848_005:0321a12": "分舉益勸修為流通。後之二說但就中間五",
    "T44n1848_005:0321a13": "分。約能被所被人法之異。今疏所用是後二",
    "T44n1848_005:0321a14": "說也。",
    "T44n1848_005:0321a15": "[0321a15] 假問者。一自作問起假為他故。二實非有疑",
    "T44n1848_005:0321a16": "假作疑故。以自問自答。意令法義明了顯現",
    "T44n1848_005:0321a17": "故。如此問也。",
    "T44n1848_005:0321a18": "[0321a18] 疏此門等者。一部論文發起之意。只為眾生",
    "T44n1848_005:0321a19": "離苦得樂。此即總相明因緣也。又凡諸菩薩",
    "T44n1848_005:0321a20": "有所為作。皆為眾生離苦得樂。此則非但就",
    "T44n1848_005:0321a21": "此一論為發起因由。乃與一切論作發起因。",
    "T44n1848_005:0321a22": "故云總相總通兼正者。此即約所為機說。兼",
    "T44n1848_005:0321a23": "被正定。邪定正被不定聚者。今既合論故云",
    "T44n1848_005:0321a24": "通也。別為當機者。一則向下七段為機各別。",
    "T44n1848_005:0321a25": "如七中第二第三為正定。餘為不定聚者。故",
    "T44n1848_005:0321a26": "云別。為二則但為二聚之機。不被邪定之者。",
    "T44n1848_005:0321a27": "故云別為不同。此段總為一切皆令離苦。得",
    "T44n1848_005:0321a28": "究竟樂也。斯則約法即發起一切論文。約機",
    "T44n1848_005:0321a29": "則利樂一切群品。由是故名因緣總相。疏苦",
    "T44n1848_005:0321b01": "苦者。上是總報。苦身下是別別苦事。受有漏",
    "T44n1848_005:0321b02": "身已名為苦。於上更加種種逼迫故。名苦苦。",
    "T44n1848_005:0321b03": "即生老等八是所加也。壞即樂事已謝。行即",
    "T44n1848_005:0321b04": "念念遷流故。皆苦也。準寶性論觀三界為三",
    "T44n1848_005:0321b05": "苦。謂欲界苦苦。色界壞苦。無色行苦。然於",
    "T44n1848_005:0321b06": "中欲界具三。色界兼二。無色唯行。分段者。謂",
    "T44n1848_005:0321b07": "三界四生身有形段。命有分限時極必終也。",
    "T44n1848_005:0321b08": "變易者。謂二乘菩薩斷煩惱障者。雖離分段",
    "T44n1848_005:0321b09": "&#x9E81;苦。猶有梨耶變易行苦。以四相所遷轉變",
    "T44n1848_005:0321b10": "改易故名變易。又因移果易故名變易。無上",
    "T44n1848_005:0321b11": "等者。謂轉滅煩惱生死。得此菩提涅槃。一得",
    "T44n1848_005:0321b12": "永得故。論云。究竟更無過者。故疏云。無上既",
    "T44n1848_005:0321b13": "其大患永滅超度四流。業惑並亡。適然自得。",
    "T44n1848_005:0321b14": "不亦樂乎。然上令離苦。是菩薩大悲。此令得",
    "T44n1848_005:0321b15": "樂。是菩薩大慈。至覺之心於焉備矣。論恭敬",
    "T44n1848_005:0321b16": "下疏約所化能化之兩說。在文可見。",
    "T44n1848_005:0321b17": "[0321b17] 論根本之義下疏文二。初釋如來根本。二",
    "T44n1848_005:0321b18": "今初總配下文。與立義分者。盡此一分論文",
    "T44n1848_005:0321b19": "皆為所起。然此分中若克的配文。止可齊於",
    "T44n1848_005:0321b20": "三大之處。從一切諸佛下明其乘義。合是第",
    "T44n1848_005:0321b21": "三因緣所起。疏不指者。蓋略故爾。顯示等者。",
    "T44n1848_005:0321b22": "從此分初文。云顯示正義者。依一心法有二",
    "T44n1848_005:0321b23": "種門去。至若能觀察知心無念。即得隨順入",
    "T44n1848_005:0321b24": "真如門。對治等者。文云對治。邪執者。一切邪",
    "T44n1848_005:0321b25": "執皆依我見。若離於我則無邪執。乃至以念",
    "T44n1848_005:0321b26": "一切法。令心生滅不入實智故。此則第二因",
    "T44n1848_005:0321b27": "緣為能發起。如適所引三段論文。為所發起。",
    "T44n1848_005:0321b28": "為欲解釋如來根本之義。令諸眾生正解不",
    "T44n1848_005:0321b29": "謬故。有此文。能所之說下皆例此。",
    "T44n1848_005:0321c01": "[0321c01] 疏以彼下二別釋今義二。初約教法釋如來",
    "T44n1848_005:0321c02": "根本。以二門是諸法之根本。又一心是二門",
    "T44n1848_005:0321c03": "之根本。彼文之中正明此義。佛說法門雖則",
    "T44n1848_005:0321c04": "無量。若其根本無出於斯。此乃馬鳴菩薩解",
    "T44n1848_005:0321c05": "釋化身。釋迦如來所說法門之中。深奧根本",
    "T44n1848_005:0321c06": "之義也。",
    "T44n1848_005:0321c07": "[0321c07] 疏又生下二約證法。釋如來根本二。初釋",
    "T44n1848_005:0321c08": "如來二。初正釋迷時背覺合塵。是如去雖名",
    "T44n1848_005:0321c09": "為去。而體性不動故受如稱。即本覺也。悟時",
    "T44n1848_005:0321c10": "背塵合覺名如來。以如體上有淨用起。反染",
    "T44n1848_005:0321c11": "歸淨。名之為來。即始覺義。真如體一來去隨",
    "T44n1848_005:0321c12": "緣故。取本覺名如。始覺名來始本不二者。即",
    "T44n1848_005:0321c13": "究竟覺也。究竟覺者即如與來合無始本異。",
    "T44n1848_005:0321c14": "名曰如來。如下文云。若得無念者。則知心相",
    "T44n1848_005:0321c15": "生住異滅。乃至無有始覺之異。以四相俱時",
    "T44n1848_005:0321c16": "而有。皆無自立。本來平等同一覺故。此即下",
    "T44n1848_005:0321c17": "結判故轉法輪。論云。真諦名如。正覺名來。正",
    "T44n1848_005:0321c18": "覺真諦。名曰如來。此即約自受用報身名如",
    "T44n1848_005:0321c19": "來也。非同前文約化身說。此二解中前約教。",
    "T44n1848_005:0321c20": "則如來之根本。依主釋也。以能說者勝故。此",
    "T44n1848_005:0321c21": "約證即依士釋。心為根本能生如來故。思之",
    "T44n1848_005:0321c22": "可解。",
    "T44n1848_005:0321c23": "[0321c23] 疏諸眾生下二反顯。以雖有本覺而無始覺",
    "T44n1848_005:0321c24": "故。不得名如來。斯則如義寬通來義局狹。",
    "T44n1848_005:0321c25": "故淨名云。一切眾生皆如也。眾聖賢亦如也。",
    "T44n1848_005:0321c26": "至於彌勒亦如也。而不言來。又地前雖有始",
    "T44n1848_005:0321c27": "覺。以比觀修行未造真理。未得智無分別。不",
    "T44n1848_005:0321c28": "名如來。地上雖有此智以障累未盡觀心有",
    "T44n1848_005:0321c29": "間。始本二覺未得究竟冥合。亦無斯稱。以此",
    "T44n1848_005:0322a01": "推之。唯妙覺一人。餘皆不可然。若約性德則",
    "T44n1848_005:0322a02": "無此揀故。圓覺云。眾生本來成佛。又云。一切",
    "T44n1848_005:0322a03": "障礙即究竟覺。今約修論故有此說。",
    "T44n1848_005:0322a04": "[0322a04] 二結根本。即指前之一心。為如來所證法之",
    "T44n1848_005:0322a05": "根本也。良以如來依此一心而成就故。是則",
    "T44n1848_005:0322a06": "信解行證皆依此心。從微至著未&#x751E;離此。若",
    "T44n1848_005:0322a07": "離於心得成佛者。無有是處。故華嚴云。若人",
    "T44n1848_005:0322a08": "欲了知。三世一切佛。應觀法界性。一切唯心",
    "T44n1848_005:0322a09": "造。故名等者。然則如來即一心。一心即根本。",
    "T44n1848_005:0322a10": "三義一體方為至說。但以據法名心。對末稱",
    "T44n1848_005:0322a11": "本。約人所說即號如來。究體則一列義成三。",
    "T44n1848_005:0322a12": "非三而三。不一而一。三一一體。乃會玄文",
    "T44n1848_005:0322a13": "具釋下二釋正解不謬也。具釋者。謂於中明",
    "T44n1848_005:0322a14": "真如生滅二門。始本二覺本末二不覺。二身",
    "T44n1848_005:0322a15": "三大。乃至二門不二等義。此義盡是一心根",
    "T44n1848_005:0322a16": "本上之行相也。三賢者。謂&#x96A3;真故。前異凡夫。",
    "T44n1848_005:0322a17": "後異聖人。賢者。善也。順也。此三十人皆積善",
    "T44n1848_005:0322a18": "所成。順於真理。故受斯稱。比觀等者。既未親",
    "T44n1848_005:0322a19": "證真如。但能依教比擬觀察。由是隨順不相",
    "T44n1848_005:0322a20": "違反。故云相應。即此比觀便名正解。以地前",
    "T44n1848_005:0322a21": "屬解行位故。為生正解故。有顯示正義之文",
    "T44n1848_005:0322a22": "也。離倒者。以正解相應順真如理。無諸邪僻",
    "T44n1848_005:0322a23": "也。以離倒故即名不謬。不即對治。謬即邪執",
    "T44n1848_005:0322a24": "也。",
    "T44n1848_005:0322a25": "[0322a25] 三令入不退分別等者。文云。分別發趣道相",
    "T44n1848_005:0322a26": "者。謂一切諸佛所證之道。一切菩薩發心修",
    "T44n1848_005:0322a27": "行趣向義故。乃至心若有垢。法身不現故。此",
    "T44n1848_005:0322a28": "正指配也。以彼下釋所以下皆例之彼文云。",
    "T44n1848_005:0322a29": "如是信心成就。得發心者入正定聚。畢竟不",
    "T44n1848_005:0322b01": "退名住如來種中正因相應故。終心者。十信",
    "T44n1848_005:0322b02": "一位有三種心。謂入住終。入謂始離異生入",
    "T44n1848_005:0322b03": "初信位。終謂信心成滿。即第十信也。住心即",
    "T44n1848_005:0322b04": "中間八信。十信既爾。餘住行向等。例皆如此。",
    "T44n1848_005:0322b05": "成熟約現在十信終心說。不退望未來十住",
    "T44n1848_005:0322b06": "入心言。今為信成熟者。稟於分別道相之文。",
    "T44n1848_005:0322b07": "入不退故。",
    "T44n1848_005:0322b08": "[0322b08] 四修習信心。四種信心者。下文云。略說信心",
    "T44n1848_005:0322b09": "有四種。云何為四。一者信根本。所謂樂念真",
    "T44n1848_005:0322b10": "如法故。二者信佛。有無量功德。常念親近供",
    "T44n1848_005:0322b11": "養恭敬。發起善根。願求一切智故。三者信法。",
    "T44n1848_005:0322b12": "有大利益。常念修行諸波羅蜜故。四者信僧。",
    "T44n1848_005:0322b13": "能正修行自利利他。常樂親近諸菩薩眾。求",
    "T44n1848_005:0322b14": "學如實行故。四修行者下文具明五行。謂布",
    "T44n1848_005:0322b15": "施持戒忍辱精進止觀。故文云。修行有五門。",
    "T44n1848_005:0322b16": "能成此信等。以止觀一門別是第六因緣所",
    "T44n1848_005:0322b17": "發故。言四種。以彼下釋所以。彼文云。是中依",
    "T44n1848_005:0322b18": "未入正定聚眾生故。說修行信心等。十信住",
    "T44n1848_005:0322b19": "心者。雖有八種不同更不分析。通為住心也。",
    "T44n1848_005:0322b20": "微少者。即信心未熟也。令稟此文習前信行。",
    "T44n1848_005:0322b21": "進向滿故。",
    "T44n1848_005:0322b22": "[0322b22] 五離障出邪。疏文兩段。初都科四段。文三。今",
    "T44n1848_005:0322b23": "初總判也。言四種者。即指此下四段論文。初",
    "T44n1848_005:0322b24": "心即入心也。",
    "T44n1848_005:0322b25": "[0322b25] 疏以前下二通疑也。或曰。前之三根各攝論",
    "T44n1848_005:0322b26": "文一段。何以信心初位獨用四文。故此通之。",
    "T44n1848_005:0322b27": "前位漸深望於初位故名根勝。信根欲成縱",
    "T44n1848_005:0322b28": "遇惡緣。亦少退屈故。云難退。然亦未必一向",
    "T44n1848_005:0322b29": "不退故。云難也。如鶖子入住。猶自退轉。況十",
    "T44n1848_005:0322c01": "信耶。根劣者。謂始自異生。初登信位。善根微",
    "T44n1848_005:0322c02": "薄不異輕毛。遭善難進遇惡易退故。假多方",
    "T44n1848_005:0322c03": "以助道力。由是具四也。",
    "T44n1848_005:0322c04": "[0322c04] 疏四中下三別判也。只此一類劣機。復有上",
    "T44n1848_005:0322c05": "中下異。今以第五為下根。第六為中根。第七",
    "T44n1848_005:0322c06": "為上根。第八總策勸也。問據前次第。皆自勝",
    "T44n1848_005:0322c07": "之劣。何以此後&#x5374;從劣向勝耶。答勝根菩薩",
    "T44n1848_005:0322c08": "據尊卑以列之。退位有情念劣者。而先救故。",
    "T44n1848_005:0322c09": "為此次。由是前顯菩薩之智。後彰菩薩之悲",
    "T44n1848_005:0322c10": "也。",
    "T44n1848_005:0322c11": "[0322c11] 疏今初下別釋此文。修行末文者。彼文云。復",
    "T44n1848_005:0322c12": "次若人雖修行信心。以從先世來多有重罪",
    "T44n1848_005:0322c13": "惡業障故。為邪魔諸鬼之所惱亂。或為世間",
    "T44n1848_005:0322c14": "事務種種牽纏。或為病苦所惱。有如是等眾",
    "T44n1848_005:0322c15": "多障礙。是故應當勇猛精進。晝夜六時禮拜",
    "T44n1848_005:0322c16": "諸佛。誠心懺悔勸請隨喜。迴向菩提常不休",
    "T44n1848_005:0322c17": "廢。得免諸障。善根增長故。業重者。文云。重",
    "T44n1848_005:0322c18": "罪業障。惑多者。文云。眾多障礙善根難發。即",
    "T44n1848_005:0322c19": "三障既重善不易生。如鑽濕木。豈即有火。宜",
    "T44n1848_005:0322c20": "應曝以風日。出以浸潤。假以繩鑽。引以茅艾。",
    "T44n1848_005:0322c21": "則其火可庶幾矣。故云禮懺等也。內離等由",
    "T44n1848_005:0322c22": "禮懺故業輕。業輕故內無惑惱。內既離惑外",
    "T44n1848_005:0322c23": "魔自消。外魔即報障也。故知外有障惱。皆由",
    "T44n1848_005:0322c24": "內有惑業。今之行人作善多阻。為道不迭。蓋",
    "T44n1848_005:0322c25": "內心之所感也。莫嫌影曲但責形凹。如論修",
    "T44n1848_005:0322c26": "治必能出離。左傳云。心不則德義之經為頑。",
    "T44n1848_005:0322c27": "口不談忠信之言為嚚。今但通取一向癡闇",
    "T44n1848_005:0322c28": "慧解不生。為頑嚚也。",
    "T44n1848_005:0322c29": "[0322c29] 止觀者。文云。云可修行止觀門。所言止者。",
    "T44n1848_005:0323a01": "謂止一切境界相。隨順奢摩他觀義故。所言",
    "T44n1848_005:0323a02": "觀者。謂分別因緣生滅相。隨順毘&#x9262;舍那觀",
    "T44n1848_005:0323a03": "義故。乃至若止觀不具。則無能入菩提之道。",
    "T44n1848_005:0323a04": "雙明等者。彼文云。若修止者對治凡夫住著",
    "T44n1848_005:0323a05": "世間。能捨二乘怯弱之見。若修觀者。對治二",
    "T44n1848_005:0323a06": "乘不起大悲狹劣心過。遠離凡夫不修善等。",
    "T44n1848_005:0323a07": "[0323a07] 勸生等者。文云。復次眾生初學是法欲求正",
    "T44n1848_005:0323a08": "信。其心怯弱。以住於此娑婆世界。自畏不能",
    "T44n1848_005:0323a09": "常值諸佛。親承供養懼謂信心難可成就意",
    "T44n1848_005:0323a10": "欲退者。乃至常勤修習畢竟。得生住正定故。",
    "T44n1848_005:0323a11": "勝方便者。文云。當知如來有勝方便。攝護其",
    "T44n1848_005:0323a12": "心。謂以專意念佛因緣。隨願得生他方佛土。",
    "T44n1848_005:0323a13": "常見諸佛永離惡道等。觀解等者。文云。若觀",
    "T44n1848_005:0323a14": "彼佛真如法身。畢竟得生住正定故。既觀法",
    "T44n1848_005:0323a15": "身。即是作真如觀。觀佛純熟分得相應也。後",
    "T44n1848_005:0323a16": "報等者。以眾生夙業無量。今雖發心修行。其",
    "T44n1848_005:0323a17": "力微劣難敵強惡。恐此報盡。仍逐故業隨生",
    "T44n1848_005:0323a18": "諸趣。如人負債強者。先牽此報命終未知所",
    "T44n1848_005:0323a19": "往。或經多劫遍歷三塗。縱得人身尤拘緣障。",
    "T44n1848_005:0323a20": "或蠻貊受質貧窮處身。或諸病所纏。六根不",
    "T44n1848_005:0323a21": "具。或王事迫己塵&#x898A;在躬。或少小無知強壯",
    "T44n1848_005:0323a22": "兇勇。方知樂善已是衰年。雖悟非常難任進",
    "T44n1848_005:0323a23": "向。況真法罔值善友莫逢。縱遇此緣根性多",
    "T44n1848_005:0323a24": "昧。儻是上智易悟法門。縱辯宣揚巧開人意。",
    "T44n1848_005:0323a25": "熾然惡習任運繁興。積善既微強惡難免。脫",
    "T44n1848_005:0323a26": "然墮落。又是輪迴如螘循環。何當斷絕。菩薩",
    "T44n1848_005:0323a27": "觀此深動悲懷。若非方便無能垂救。故論云。",
    "T44n1848_005:0323a28": "有勝方便攝護其心。故云。恐後報遷遇緣成",
    "T44n1848_005:0323a29": "退也。往生等者。文云。如修多羅說。若人專念",
    "T44n1848_005:0323b01": "西方極樂世界阿彌陀佛。所修善根迴向願",
    "T44n1848_005:0323b02": "生彼世界者。即得往生。常見佛故終無有",
    "T44n1848_005:0323b03": "退等。此意欲令眾生專意念佛。欣求樂欲生",
    "T44n1848_005:0323b04": "彼國土。凡所修善盡將迴向乃至有人無惡",
    "T44n1848_005:0323b05": "不為。但能臨終至心十念。乃至一念成就。即",
    "T44n1848_005:0323b06": "得往生。生彼國已見佛聞法任運修進直成",
    "T44n1848_005:0323b07": "菩提。無諸惡緣令其退轉故。云使不退也",
    "T44n1848_005:0323b08": "勸修等者。文云。已說修行信心分。次說勸修",
    "T44n1848_005:0323b09": "利益分。如是摩訶衍諸佛祕藏。我已總說。乃",
    "T44n1848_005:0323b10": "至云。未來菩薩當依此法。得成正信。是故眾",
    "T44n1848_005:0323b11": "生應勤修學。舉彼損益者。文云。若有眾生欲",
    "T44n1848_005:0323b12": "於如來甚深境界。得生正信遠離誹謗。入大",
    "T44n1848_005:0323b13": "乘道。當持此論。思惟修習。畢竟能至無上之",
    "T44n1848_005:0323b14": "道。乃至云。此人功德無有邊際。斯舉益也。又",
    "T44n1848_005:0323b15": "云。其有眾生於此論中毀謗不信。所獲罪報",
    "T44n1848_005:0323b16": "經無量劫。受大苦惱。斯舉損也。修則但應仰",
    "T44n1848_005:0323b17": "信如說而行。捨則不應誹謗免招大苦。總策",
    "T44n1848_005:0323b18": "等者。據前疏所判。即但策信位初心三根之",
    "T44n1848_005:0323b19": "行。若更以理詳之。無妨兼前三賢已下。總",
    "T44n1848_005:0323b20": "而勸策。則於八因緣中。第一第八皆總相。第",
    "T44n1848_005:0323b21": "一總利群品。第八總策勸修。中間六段各別",
    "T44n1848_005:0323b22": "所為。如前所配。",
    "T44n1848_005:0323b23": "[0323b23] 總結可知。",
    "T44n1848_005:0323b24": "[0323b24] 初難論具有等者(先難破第二因緣發起一心二門二諦義也)",
    "T44n1848_005:0323b25": "如勝鬘經云。自性清淨心染而不染。難可了",
    "T44n1848_005:0323b26": "知。不染而染難可了知。此豈不是一心二門",
    "T44n1848_005:0323b27": "之義乎。況二門即是真俗二諦。二諦何經不",
    "T44n1848_005:0323b28": "說。豈假論主第二因緣而發起耶。如圓覺經",
    "T44n1848_005:0323b29": "中說信等四位。豈非分別道相之義乎。況其",
    "T44n1848_005:0323c01": "從因至果入道行位。諸經多說何須第三因",
    "T44n1848_005:0323c02": "緣所起。如華嚴云。菩薩發心求菩提。非是無",
    "T44n1848_005:0323c03": "因無有緣。於佛法僧生淨信。以是而生廣大",
    "T44n1848_005:0323c04": "心。此豈不是信三寶耶。況復令信三寶。何經",
    "T44n1848_005:0323c05": "不說。又如華嚴具說十地菩薩行十波羅蜜",
    "T44n1848_005:0323c06": "行。豈唯施等行耶。況施戒等。是經皆說。豈用",
    "T44n1848_005:0323c07": "第四因緣發耶。如是等經中具明道場禮懺",
    "T44n1848_005:0323c08": "等事。及普賢行願中說十種行願。此豈不是",
    "T44n1848_005:0323c09": "消障方便耶。亦不須假第五因緣。又如華嚴",
    "T44n1848_005:0323c10": "云。譬如有力王率土咸戴仰。定慧亦如是。菩",
    "T44n1848_005:0323c11": "薩所依賴。定慧即是止觀。又淨名經中說。佛",
    "T44n1848_005:0323c12": "法身從止觀生。何用第六發起緣耶。如阿彌",
    "T44n1848_005:0323c13": "陀無量壽等經。具說往生淨土之事。況諸經",
    "T44n1848_005:0323c14": "中亦多引說。亦不假其第七所起。如勸讚修",
    "T44n1848_005:0323c15": "進勉勵慵墮。是經則說。何假第八。如是則佛",
    "T44n1848_005:0323c16": "經已具。菩薩更明。豈非繁重耶。菩薩見義則",
    "T44n1848_005:0323c17": "行無益。且止重說佛經。有何義利為若此耶。",
    "T44n1848_005:0323c18": "[0323c18] 初略標疏。或利或鈍者。即根不等根。謂根機",
    "T44n1848_005:0323c19": "有利鈍故。樂廣樂略。即行不等。行謂意行所",
    "T44n1848_005:0323c20": "欲不同故。假經即利根。尋經便解不待解釋",
    "T44n1848_005:0323c21": "故。假論即鈍根。於經未曉須待論說故。若其",
    "T44n1848_005:0323c22": "樂廣樂略之言。通於經論。有樂廣經而得解",
    "T44n1848_005:0323c23": "者。有樂略經而得解者。於論亦爾此乃於利",
    "T44n1848_005:0323c24": "鈍中。各有所好不同。然根不等則局於經論",
    "T44n1848_005:0323c25": "中。各附一事故。行不等則通於經論中。各樂",
    "T44n1848_005:0323c26": "廣略故。然此但約解佛意不解佛意。以明利",
    "T44n1848_005:0323c27": "鈍。不須更約文持義持。細作利鈍解釋。智者",
    "T44n1848_005:0323c28": "應思。受解緣別者。受謂信領教法。解謂開悟",
    "T44n1848_005:0323c29": "佛旨。遇佛者。謂與佛有緣則從佛受化生解。",
    "T44n1848_005:0324a01": "與教有緣則遇教受化生解也。此則但約於",
    "T44n1848_005:0324a02": "彼生解不生解。說有緣無緣。亦不約有見佛",
    "T44n1848_005:0324a03": "等。細論如佛世諸羅漢等。親從佛聞而證道",
    "T44n1848_005:0324a04": "果。此是遇佛有緣者。如天親等但遇其教而",
    "T44n1848_005:0324a05": "得開悟。此則遇教有緣者。故云緣別然若據",
    "T44n1848_005:0324a06": "論意。但約於經。於論明受解緣別。不須更約",
    "T44n1848_005:0324a07": "遇佛等說。以前論中所問。佛經已說。何須更",
    "T44n1848_005:0324a08": "論。今文已是總答前問。下方別釋也論意云。",
    "T44n1848_005:0324a09": "經中雖已具說。其如眾生根性利鈍不同。意",
    "T44n1848_005:0324a10": "行好樂有異。信受教法開悟聖旨因緣別故。",
    "T44n1848_005:0324a11": "若是根利。又於佛語有因緣者。則樂於經而",
    "T44n1848_005:0324a12": "便信受。得悟聖旨。不須更論若是鈍根。又於",
    "T44n1848_005:0324a13": "經無緣。但於菩薩語有緣者。即樂造論解釋",
    "T44n1848_005:0324a14": "方曉佛意故。云別也。根行緣三既而有異。何",
    "T44n1848_005:0324a15": "妨經外別造論耶。豈非此文。已是總答訖",
    "T44n1848_005:0324a16": "初遇佛悟無紙墨者。佛在世時但說而已。滅",
    "T44n1848_005:0324a17": "後結集方始有經。當時尚不假經豈要造論。",
    "T44n1848_005:0324a18": "論如來即釋迦也。亦兼餘佛時勝者。時無定",
    "T44n1848_005:0324a19": "體但約佛在彼時。故言時勝。根勝者。但取一",
    "T44n1848_005:0324a20": "類當在佛世隨順言教。有所證解者。不取遇",
    "T44n1848_005:0324a21": "佛不悟之徒。然佛世時證悟者多。今就此說",
    "T44n1848_005:0324a22": "故云勝也。緣勝者。勝餘二乘菩薩故。然說根",
    "T44n1848_005:0324a23": "之悟解。不取教起因緣故。指佛為勝緣也論",
    "T44n1848_005:0324a24": "異類者。但三乘五乘根性不同。故名異類。或",
    "T44n1848_005:0324a25": "可通於餘趣。然非正意。論等解者。等謂齊等。",
    "T44n1848_005:0324a26": "彼諸異類齊生解故。此則生解義等。非謂所",
    "T44n1848_005:0324a27": "解是同。然此根勝與前時勝相望料揀。以成",
    "T44n1848_005:0324a28": "四句。謂時勝根不勝。如佛在世六群等。根勝",
    "T44n1848_005:0324a29": "時不勝。如後五百歲持戒修福者俱勝。如舍",
    "T44n1848_005:0324b01": "利弗等俱不勝。即佛滅後不生解者。論不須",
    "T44n1848_005:0324b02": "論者。據此兼不要經也。然準論所問。但責經",
    "T44n1848_005:0324b03": "中已說。造論為重。殊不干於佛在之事。今之",
    "T44n1848_005:0324b04": "答意。欲顯佛滅度後根行不同。於經於論取",
    "T44n1848_005:0324b05": "解各異故。今先明佛在世時根緣皆勝。尚不",
    "T44n1848_005:0324b06": "假經。何須造論。以顯滅後根緣皆劣故。須假",
    "T44n1848_005:0324b07": "經。於經不了復須假論。以勝顯劣也。由是經",
    "T44n1848_005:0324b08": "論各被一根不同。圓音普逗多類。",
    "T44n1848_005:0324b09": "[0324b09] 此下疏文兩段。初略配三業。如文。",
    "T44n1848_005:0324b10": "[0324b10] 一音下別釋圓音二。初釋義又二。初約教義",
    "T44n1848_005:0324b11": "正明二。初約說法差別顯圓義。如來等者。謂",
    "T44n1848_005:0324b12": "佛音無別故。云一音。說法成異。故云圓音。引",
    "T44n1848_005:0324b13": "證可知。",
    "T44n1848_005:0324b14": "[0324b14] 二約隨類言音。顯圓義。如來等者。合云如來",
    "T44n1848_005:0324b15": "一音同一切音。文無者略。謂佛音是一。故名",
    "T44n1848_005:0324b16": "一音。同彼異語故名圓音。引證可知。然疏中",
    "T44n1848_005:0324b17": "前後兩段。引證甚自分明。今更引文以證後",
    "T44n1848_005:0324b18": "義。如普賢行願經云。天龍夜叉鳩槃茶。乃至",
    "T44n1848_005:0324b19": "人與非人等。所有一切眾生語。悉以諸音而",
    "T44n1848_005:0324b20": "說法。疏中不引此文為證者。以此文中無一",
    "T44n1848_005:0324b21": "音之言故。斯乃如來一音隨類同時差別。非",
    "T44n1848_005:0324b22": "如前段說法差別。",
    "T44n1848_005:0324b23": "[0324b23] 以一下二結得名所以。以一切音即一音。謂",
    "T44n1848_005:0324b24": "差別即無差別也。一音即一切音。謂無差別。",
    "T44n1848_005:0324b25": "即差別也。大意取無差即一差即為圓。差即",
    "T44n1848_005:0324b26": "無差。無差即差。二義同時竟無前後。兩段之",
    "T44n1848_005:0324b27": "中俱有此義。圓融無礙方是如來之口密也。",
    "T44n1848_005:0324b28": "但以文不累書故。成前後爾。",
    "T44n1848_005:0324b29": "[0324b29] 一一下二顯圓音相四。今初正顯遍窮生界。",
    "T44n1848_005:0324c01": "是圓義。恒不雜亂是音義又遍窮者。六趣咸",
    "T44n1848_005:0324c02": "聞。不雜者。五音&#x9008;異。又遍窮者。三乘同聽。",
    "T44n1848_005:0324c03": "不雜者。領解各殊。",
    "T44n1848_005:0324c04": "[0324c04] 若音下二反明不遍等者。有不聞處。何成圓",
    "T44n1848_005:0324c05": "義。圓者。遍也。失曲等者。無所詮表。何成音",
    "T44n1848_005:0324c06": "義。且如鐘鼓之響普遍邇遐。絲竹之音唯聞",
    "T44n1848_005:0324c07": "咫尺。斯則圓音互非之義也。",
    "T44n1848_005:0324c08": "[0324c08] 今不下三結成。不壞曲而等遍者。即音以成",
    "T44n1848_005:0324c09": "圓。不動遍而差韻者。即圓以為音也。是乃正",
    "T44n1848_005:0324c10": "遍而差。即差而遍。由是無不聞聲。無不正",
    "T44n1848_005:0324c11": "解。",
    "T44n1848_005:0324c12": "[0324c12] 此是下四指歎。非識等者。佛無漏智所現圓",
    "T44n1848_005:0324c13": "音。有漏凡夫。焉能測度。但可仰信。不須推窮",
    "T44n1848_005:0324c14": "以非心識之境故。非識境者。不可以識識。非",
    "T44n1848_005:0324c15": "心境者不可以智知。思量即識識之相也。然",
    "T44n1848_005:0324c16": "華嚴中具有十喻。以顯如來圓音之相。不能",
    "T44n1848_005:0324c17": "繁引。",
    "T44n1848_005:0324c18": "[0324c18] 二聞經悟疏自力者。但取不假論疏解釋。只",
    "T44n1848_005:0324c19": "於經文披而自解也。廣經者。有二意。一則於",
    "T44n1848_005:0324c20": "大部經中。或廣尋諸部。見佛始終廣說義路。",
    "T44n1848_005:0324c21": "方始解故。斯則根行劣。於少聞而多解者。二",
    "T44n1848_005:0324c22": "則如疏具文義二持。隨一一文皆能解故。此",
    "T44n1848_005:0324c23": "乃根強勝下少聞也。略經者。此亦二意一則",
    "T44n1848_005:0324c24": "於略經文。或一句一偈等。便解如來甚深法",
    "T44n1848_005:0324c25": "理。不假多說。此則根行俱勝。二則無多心力",
    "T44n1848_005:0324c26": "不能廣覽但於少分而得解了。如疏中無文",
    "T44n1848_005:0324c27": "持有義持者。今斯論意廣略之中各取前說",
    "T44n1848_005:0324c28": "為正。以論略中言多解。廣中不言多字。是以",
    "T44n1848_005:0324c29": "樂廣者為鈍。樂略者為利。智者應思",
    "T44n1848_005:0325a01": "三廣論悟因於廣論者。此有二意。一則於經",
    "T44n1848_005:0325a02": "不解。於論方解。仍須假於廣部。或尋諸論方",
    "T44n1848_005:0325a03": "解佛意。此即劣於後段少文而攝多義得解",
    "T44n1848_005:0325a04": "者。此如疏釋。二則隨彼一一解釋悉能了故。",
    "T44n1848_005:0325a05": "此則根勝強於次文也。",
    "T44n1848_005:0325a06": "[0325a06] 初機論心樂總持者。亦二意。一則聞少解多",
    "T44n1848_005:0325a07": "不假繁說故。二則神根劣弱不能承受廣所",
    "T44n1848_005:0325a08": "說故。具如疏文。論文之意於廣略中。亦各取",
    "T44n1848_005:0325a09": "前意為正也。斯則於經論得解中。各有利鈍。",
    "T44n1848_005:0325a10": "但因略說者為利。須廣說者為鈍。若以文義",
    "T44n1848_005:0325a11": "二持四句說者。別是一意也。",
    "T44n1848_005:0325a12": "[0325a12] 二結疏文句。雖少等者。文雖一軸義備河沙。",
    "T44n1848_005:0325a13": "所宗之經。並是實教。所詮之旨豈容&#x9E81;淺。以",
    "T44n1848_005:0325a14": "至諸論圓實關要。義理不出斯焉。故云總攝",
    "T44n1848_005:0325a15": "等。如理智境即真如門。以離言說心緣等相。",
    "T44n1848_005:0325a16": "故言深也。如量智境即生滅門。以染淨萬差",
    "T44n1848_005:0325a17": "多所該博。故云廣也。無際者。謂理智境即沖",
    "T44n1848_005:0325a18": "深無際。量智境即廣多無際也。無際之相已",
    "T44n1848_005:0325a19": "見論文。然此兩門攝盡一切經論之義。但是",
    "T44n1848_005:0325a20": "說染說淨。凡聖迷悟因果善惡。一切名相差別",
    "T44n1848_005:0325a21": "等法。即生滅門攝盡。若說無染淨絕凡聖遣",
    "T44n1848_005:0325a22": "迷悟離性相等義。即真如門攝盡。故海東疏",
    "T44n1848_005:0325a23": "云開二門於一心。總括摩羅百八之廣詰(摩羅",
    "T44n1848_005:0325a24": "即說楞伽經處。以百八句。答大慧菩薩",
    "T44n1848_005:0325a25": "百八問。皆上句真。下句俗。同此二門)示性淨於相染。",
    "T44n1848_005:0325a26": "普綜逾闍十五之幽致(逾闍國說勝鬘經處。彼有十五章大義。皆說染而不染。",
    "T44n1848_005:0325a27": "同此生滅之真如義)至如鶴林一味之宗(涅槃經)鷲山無二之",
    "T44n1848_005:0325a28": "趣(法華經)金鼓(金光明經)同性(大乘同性經)三身之極果。華嚴",
    "T44n1848_005:0325a29": "纓絡四階之深因。大品大集曠蕩之至道。日",
    "T44n1848_005:0325b01": "藏月藏祕密之玄門。凡此等輩中眾典之肝",
    "T44n1848_005:0325b02": "心。一以貫之者。其唯此論乎。既而宗旨深奧",
    "T44n1848_005:0325b03": "義理無邊有智之流請習無怠。◎"
}