{
    "T36n1736_088:0681b02": "大方廣佛華嚴經隨疏演義鈔卷",
    "T36n1736_088:0681b03": "第八十八",
    "T36n1736_088:0681b05": "唐清涼山大華嚴寺沙門澄觀述",
    "T36n1736_088:0681b06": "疏。大文第五。有十善友寄十地。第一婆珊婆",
    "T36n1736_088:0681b07": "演底夜神。寄初歡喜地者。初獲聖性具證",
    "T36n1736_088:0681b08": "二空。能益自他生大歡喜故。以於春時主",
    "T36n1736_088:0681b09": "當等者。盛德如春和暢發生故。表分別見日",
    "T36n1736_088:0681b10": "皆已亡者。初地斷見惑即分別煩惱故。疏宗",
    "T36n1736_088:0681b11": "說兼通者。前已引竟即楞伽意。故彼第三經",
    "T36n1736_088:0681b12": "云。佛告大慧。三世如來有二種法通。謂說",
    "T36n1736_088:0681b13": "通及自宗通。說通者。謂隨眾生心之所應為",
    "T36n1736_088:0681b14": "說種種契經是名說通。自宗通者。謂修行",
    "T36n1736_088:0681b15": "者離自心現種種妄想。謂不墮一異俱不俱",
    "T36n1736_088:0681b16": "品。超度一切心意意識。自覺聖境離因成",
    "T36n1736_088:0681b17": "見相故。一切外道聲聞緣覺墮二邊者所",
    "T36n1736_088:0681b18": "不能知。我說是名自宗法通。釋曰謂初了",
    "T36n1736_088:0681b19": "唯心謂不墮下。境界則滅。超度一切下。能取",
    "T36n1736_088:0681b20": "亦無。自覺聖下。正悟自心不由他悟。離三",
    "T36n1736_088:0681b21": "量成故離因成。一切外道下。對他顯勝。經",
    "T36n1736_088:0681b22": "結勸云是名自宗通及說通相。汝及餘菩薩",
    "T36n1736_088:0681b23": "摩訶薩應當修學。偈云謂我二種通宗通及",
    "T36n1736_088:0681b24": "言說說者授童蒙宗為修行者。釋曰而前引",
    "T36n1736_088:0681b25": "竟今復重說者。前約證者能說故先明宗",
    "T36n1736_088:0681b26": "通。今約從教修證故先明說通。亦前從根",
    "T36n1736_088:0681b27": "本起後得。今從加行入根本耳。文小異。",
    "T36n1736_088:0681b28": "故第一疏中已引前文今復引後。古人云。",
    "T36n1736_088:0681b29": "說通宗不通如日被雲蒙。宗通說亦通如日",
    "T36n1736_088:0681c01": "處虛空。疏法門星象下。此中法喻雙辯。一身",
    "T36n1736_088:0681c02": "以表如體。星象以表法門。星象不離一身",
    "T36n1736_088:0681c03": "猶法門不離如體。下對亦然。教化表於大",
    "T36n1736_088:0681c04": "用。毛孔以況真性。其二愚二無我等並如地",
    "T36n1736_088:0681c05": "品。第二普德淨光主夜神寄離垢地者。謂具",
    "T36n1736_088:0681c06": "淨尸羅離於能起微細毀犯煩惱垢故。疏別",
    "T36n1736_088:0681c07": "中三是智法光明者。疏但隨難解三。今當",
    "T36n1736_088:0681c08": "重釋略有二意。一作總別釋。初一總餘九",
    "T36n1736_088:0681c09": "別。別中一觀外相。二念內德。三知所證。四",
    "T36n1736_088:0681c10": "放光。五常光。六變化。七圓音。八名號。九調",
    "T36n1736_088:0681c11": "生。二約十身釋。一菩提身。二相好身。三智",
    "T36n1736_088:0681c12": "身。四法身。五願身。如賢首品毛孔放光皆",
    "T36n1736_088:0681c13": "宿願故。六福德身。七化身。八力持身。圓音持",
    "T36n1736_088:0681c14": "法盡未來故。九意生身。隨意立名故。十威",
    "T36n1736_088:0681c15": "勢身。結云威力故。十身並彰內外皆具。若",
    "T36n1736_088:0681c16": "專念此何行不成。疏初明攀緣如實禪同如",
    "T36n1736_088:0681c17": "來清淨禪等者。楞迦第二說有四禪。經云。",
    "T36n1736_088:0681c18": "大慧有四種禪。云何為四。謂愚夫所行禪。",
    "T36n1736_088:0681c19": "觀察義禪。攀緣如實禪。如來禪。云何愚夫所",
    "T36n1736_088:0681c20": "行禪。謂有聲聞緣覺外道修行者。人無我自",
    "T36n1736_088:0681c21": "性共相。骨瑣無常苦不淨相計著為首。如是",
    "T36n1736_088:0681c22": "不異觀前後轉進想不除滅。是名愚夫所行",
    "T36n1736_088:0681c23": "禪。云何觀察義禪。謂人無我自性共相。外道",
    "T36n1736_088:0681c24": "自他俱無性已觀法無我。彼地相義漸次增",
    "T36n1736_088:0681c25": "進。是名觀察義禪。云何攀緣如實禪。謂妄想",
    "T36n1736_088:0681c26": "二無我妄想。如實處不生妄想。是名攀緣如",
    "T36n1736_088:0681c27": "實禪。云何如來禪。謂入如來地行自覺聖",
    "T36n1736_088:0681c28": "智相三種樂住。成辦眾生不思議事。是名如",
    "T36n1736_088:0681c29": "來禪。故偈云凡夫所行禪觀察相義禪攀緣",
    "T36n1736_088:0682a01": "如實禪如來清淨禪。釋曰然古皆配位自",
    "T36n1736_088:0682a02": "有二師。一云初凡小。二至七地。三八地已",
    "T36n1736_088:0682a03": "上。四即佛地。二大雲言。亦初凡小。二十信",
    "T36n1736_088:0682a04": "至迴向。三即加行。四即初地至佛地。以證",
    "T36n1736_088:0682a05": "如故皆名如來。若修觀者凡夫直用如來淨",
    "T36n1736_088:0682a06": "禪。今此文中即以第三同於第四不同",
    "T36n1736_088:0682a07": "初二。初二是凡小二猶未亡法無我。故即",
    "T36n1736_088:0682a08": "以三四因果交徹。謂見佛法界即緣如義。",
    "T36n1736_088:0682a09": "無取無入即同如來清淨禪義。又如來禪不",
    "T36n1736_088:0682a10": "礙下。文廣利樂故疏文有十非大同。中論八",
    "T36n1736_088:0682a11": "不者。不全同故名為大同。而涅槃等多分",
    "T36n1736_088:0682a12": "全同。以其八不攝理盡故云全同耳。初四",
    "T36n1736_088:0682a13": "全同後六合為四。言非實非妄即是不常",
    "T36n1736_088:0682a14": "者。常有二義。一虛妄計度生死有常。今云",
    "T36n1736_088:0682a15": "非妄即非常矣。二者出世實法名常。今云",
    "T36n1736_088:0682a16": "非實亦無常矣。諸法實相中無實無非實",
    "T36n1736_088:0682a17": "故非遷非壞。即是不斷者。斷亦有二。一世法",
    "T36n1736_088:0682a18": "遷移即有斷滅。二滅壞煩惱成於斷德。今",
    "T36n1736_088:0682a19": "並非之故不斷也。又此十句標多約體。釋多",
    "T36n1736_088:0682a20": "約用意。明體用皆無二故亦可。總為五對體",
    "T36n1736_088:0682a21": "用。初不來不去即體用自體。二不生滅即體",
    "T36n1736_088:0682a22": "用相。三非實虛即體用力。四非遷壞即體用",
    "T36n1736_088:0682a23": "性。五一相無相即體用德。如十行辯。疏後思",
    "T36n1736_088:0682a24": "惟下正顯四禪者。斯則以如來禪導於四",
    "T36n1736_088:0682a25": "禪。不同三地寄位四禪。四禪不同即為四",
    "T36n1736_088:0682a26": "別。然大小雖異支林功德名數。皆同有十八",
    "T36n1736_088:0682a27": "支具如三地。地論皆攝以為四類。一所離",
    "T36n1736_088:0682a28": "障。二對治支。三利益支。四彼二依止三昧。",
    "T36n1736_088:0682a29": "四中後三是支初一非支並如前說。疏離自",
    "T36n1736_088:0682b01": "憂者約五受說初禪已離憂受。今大悲救護",
    "T36n1736_088:0682b02": "即憂眾生之憂。離憂合是所離。今念他憂却",
    "T36n1736_088:0682b03": "生喜樂故為利益。疏二禪中等者。然二禪",
    "T36n1736_088:0682b04": "具四支內淨喜樂定。初明滅覺觀即所離",
    "T36n1736_088:0682b05": "障。疏次攝一切眾生是一心者一心攝故。然",
    "T36n1736_088:0682b06": "一心言是三地經有故。彼經云滅覺觀內淨",
    "T36n1736_088:0682b07": "一心無覺無觀定生喜樂住第二禪。然其一",
    "T36n1736_088:0682b08": "心是釋內心義。無覺無觀即是淨義。具此",
    "T36n1736_088:0682b09": "二法名之內淨。又小乘內淨但是信心。大乘",
    "T36n1736_088:0682b10": "內淨即合二禪三支所成。謂捨念正知此之",
    "T36n1736_088:0682b11": "三心。尚為喜覆力用未勝但能離外尋伺",
    "T36n1736_088:0682b12": "故合為內淨。今攝眾生一心攝故已有合義。",
    "T36n1736_088:0682b13": "疏三禪中下。然具五支捨念喜樂定餘如前",
    "T36n1736_088:0682b14": "說。疏四禪中者。四禪有四支捨念中受定今",
    "T36n1736_088:0682b15": "四支俱亡是所離障。即捨念清淨為對治支。",
    "T36n1736_088:0682b16": "既無苦樂即是中受為利益支。然其捨受世",
    "T36n1736_088:0682b17": "為利益出世望之亦是熱惱故。今疏云於下",
    "T36n1736_088:0682b18": "苦中橫生樂想。既一切息滅則捨亦捨矣。方",
    "T36n1736_088:0682b19": "是真捨餘如三地。疏修四念處等觀者。念",
    "T36n1736_088:0682b20": "處觀者即無常苦。不淨無我等者等取十想。",
    "T36n1736_088:0682b21": "與智度論第二十六十想大同故。言十想者",
    "T36n1736_088:0682b22": "論云。一無常想二苦想。三無我想。四食不淨",
    "T36n1736_088:0682b23": "想。五一切世間不可樂想。六死想。七不淨",
    "T36n1736_088:0682b24": "想。八斷想。九離想。十盡想。今有十三故",
    "T36n1736_088:0682b25": "云大同。第三喜目觀察眾生主夜神寄發光",
    "T36n1736_088:0682b26": "地。謂成就勝定大法總持。能發無邊妙慧",
    "T36n1736_088:0682b27": "光故。疏神通度生菩提分等者。以瑜伽有",
    "T36n1736_088:0682b28": "四菩薩行。一波羅蜜行上已廣竟故列下",
    "T36n1736_088:0682b29": "三。疏後類通餘行具四菩薩行者。初菩提分",
    "T36n1736_088:0682c01": "法行。以從初發心積集功德皆助菩提是",
    "T36n1736_088:0682c02": "菩提分。二入諸三昧下。即三昧行。三得淨天",
    "T36n1736_088:0682c03": "耳下。即神通行。得菩薩解脫下。成熟眾生行。",
    "T36n1736_088:0682c04": "故後結云分別顯示成熟眾生。疏未解即",
    "T36n1736_088:0682c05": "心自性者。前劫未得十住自分。此劫未得",
    "T36n1736_088:0682c06": "十住勝進。疏未得六地深順之忍者。六地得",
    "T36n1736_088:0682c07": "上品順忍故。八妙勝劫下。無結說得之言。",
    "T36n1736_088:0682c08": "合言未得七地。而前劫但云修行最勝道",
    "T36n1736_088:0682c09": "即是已得六地耳。疏故其劫名亦順地義",
    "T36n1736_088:0682c10": "者。此是疏家復為一釋。以初劫名寂靜音。",
    "T36n1736_088:0682c11": "已得初地二天勝劫。天即淨義亦順離垢。",
    "T36n1736_088:0682c12": "三梵光順發光。四功德月順焰慧。月有光",
    "T36n1736_088:0682c13": "明發光焰故。五寂靜慧順禪增故。六善出",
    "T36n1736_088:0682c14": "現順善現故。七集堅固王功用滿故。已得",
    "T36n1736_088:0682c15": "方便不可壞故。八勝妙劫順於不動無功",
    "T36n1736_088:0682c16": "用故。九千功德法師位故。十無著莊嚴智慧",
    "T36n1736_088:0682c17": "無著二嚴滿故。第四普救眾生妙德主夜神",
    "T36n1736_088:0682c18": "寄焰慧地者。謂安住最勝菩提分法燒煩",
    "T36n1736_088:0682c19": "惱薪慧焰增故。疏後二句是等覺者。不言",
    "T36n1736_088:0682c20": "十地者上二句文十地顯故。餘位義隱故別",
    "T36n1736_088:0682c21": "指耳。疏表真精進却從定生者。真精進者",
    "T36n1736_088:0682c22": "離身心故非定無此。第五寂靜音海主夜",
    "T36n1736_088:0682c23": "神寄難勝地者。謂真俗兩智行相互違。合令",
    "T36n1736_088:0682c24": "相應極難勝故。疏後答中即分為四者。下",
    "T36n1736_088:0682c25": "疏文有三。初總科二問中下。料揀三今初。",
    "T36n1736_088:0682c26": "下釋文二中由答與問不次第故。於中有",
    "T36n1736_088:0682c27": "四。初正通不次之妨初答第三。二答第一。",
    "T36n1736_088:0682c28": "三答第四。四答第二。故為不次。今釋意云。",
    "T36n1736_088:0682c29": "問中初二是所成故。三四兩問皆是能成。三",
    "T36n1736_088:0683a01": "成於初。四成於二。故今答中以第三能成",
    "T36n1736_088:0683a02": "成第一所成故。先答第三。次答第一。以第",
    "T36n1736_088:0683a03": "四能成成第二所成故。後答四二也。二又",
    "T36n1736_088:0683a04": "由能起所下。通伏難也。難云隔句相對於",
    "T36n1736_088:0683a05": "理甚明。而其二對問中何以先明所成。答中",
    "T36n1736_088:0683a06": "何以先答能成。故今釋云由能成所故先答",
    "T36n1736_088:0683a07": "能。復應問言問中何以不先問能故應答",
    "T36n1736_088:0683a08": "言。問覩所成求能成故。見果推因猶如",
    "T36n1736_088:0683a09": "四諦。疏不明者。意易見故。三又觀察中下。",
    "T36n1736_088:0683a10": "三通雜亂難。謂有問言。若以觀為能成",
    "T36n1736_088:0683a11": "者。何故答中有所觀耶所行之境是所成者。",
    "T36n1736_088:0683a12": "何以境中有能成行耶。故今答云觀察之中",
    "T36n1736_088:0683a13": "雖有所觀為成能觀。如般若中雖有實相",
    "T36n1736_088:0683a14": "為成智慧。所行境中若能若所皆是所行。",
    "T36n1736_088:0683a15": "如諸菩薩行深般若能觀所觀皆所行矣。",
    "T36n1736_088:0683a16": "四故四問全別下。結引證兼結彈古人。古",
    "T36n1736_088:0683a17": "人以第一所起方便。及第二事業。皆答第一",
    "T36n1736_088:0683a18": "事業之問。以其第三答觀察。雙答第二第",
    "T36n1736_088:0683a19": "四兩問。以觀察境界不相離故。以答第四",
    "T36n1736_088:0683a20": "行何境界。却答第三起方便問。若為此釋",
    "T36n1736_088:0683a21": "非但四答相不分明。抑亦答不次第雜亂故。",
    "T36n1736_088:0683a22": "疏釋竟今乃結云四問全別。是以晉經中下。",
    "T36n1736_088:0683a23": "引經正證所行境中有能行義。謂若所知",
    "T36n1736_088:0683a24": "境唯是所行。若分齊境即有能行。是故疏",
    "T36n1736_088:0683a25": "云非但所觀。以晉境界含能觀故。疏二文",
    "T36n1736_088:0683a26": "影略者。前有大劫之名略無小劫之數故。",
    "T36n1736_088:0683a27": "應影取後文小劫。此中但明小劫之數略",
    "T36n1736_088:0683a28": "無大劫之名。故應影取前文大劫。則共有",
    "T36n1736_088:0683a29": "二佛剎塵數劫。疏若以普光明劫為剎塵之",
    "T36n1736_088:0683b01": "一者。上以普光即是大劫於中已有剎塵",
    "T36n1736_088:0683b02": "小劫。今為小劫之名。積普光等小劫之數",
    "T36n1736_088:0683b03": "經佛剎塵。言闕二字者。合云從此命終還",
    "T36n1736_088:0683b04": "即於此世界中生。經二佛剎微塵數劫。故",
    "T36n1736_088:0683b05": "引晉經定有二字。言佛彌多矣者。向以",
    "T36n1736_088:0683b06": "普光為大。大中有剎塵之佛。今普光為小",
    "T36n1736_088:0683b07": "劫。一小劫中已有剎塵。經二剎塵小劫之",
    "T36n1736_088:0683b08": "佛。二剎塵小劫之佛故佛彌多也。疏艮以",
    "T36n1736_088:0683b09": "前之四問皆業用者。望於菩薩解脫門故。事",
    "T36n1736_088:0683b10": "業但是四中之一。疏隨一深法有多品類者。",
    "T36n1736_088:0683b11": "如一施度有九門等。四一一類中有多事法",
    "T36n1736_088:0683b12": "者。如一外施有多財寶等。五如一施食有",
    "T36n1736_088:0683b13": "多支派。第六守護一切城增長威力主夜神",
    "T36n1736_088:0683b14": "寄現前地者。謂住緣起智引無分別最勝般",
    "T36n1736_088:0683b15": "若令現前故。疏二十五有理無二故者。偈",
    "T36n1736_088:0683b16": "云四洲四惡趣梵王六欲天。無想五那含四",
    "T36n1736_088:0683b17": "空并四禪。義如前釋。第七開敷一切樹華",
    "T36n1736_088:0683b18": "主夜神寄遠行地者。謂至無相住功用後邊。",
    "T36n1736_088:0683b19": "出過世間二乘道故。疏五濁為因感三災果",
    "T36n1736_088:0683b20": "者。三災果有二者。一小三災謂飢饉疾疫",
    "T36n1736_088:0683b21": "刀兵。謂七年七月七日止。謂各是一七二大",
    "T36n1736_088:0683b22": "三災。謂水火風壞於器界。今此是前經文。具",
    "T36n1736_088:0683b23": "云初明飢饉以天不降澤故。二多諸疫病",
    "T36n1736_088:0683b24": "即疾疫也。三馳走四方靡所依怙義兼刀兵。",
    "T36n1736_088:0683b25": "然三災復有二義。一約劫欲盡時人壽十",
    "T36n1736_088:0683b26": "歲等。二者少分往往多起。今此明約少分",
    "T36n1736_088:0683b27": "災耳。疏先深起大悲者。鈔消經文此悲心",
    "T36n1736_088:0683b28": "與第二地中集果多同。初一總明謂三求眾",
    "T36n1736_088:0683b29": "生皆墮無底生死深坑難免出故。餘九為",
    "T36n1736_088:0683c01": "別。又分為二。初一解邪理外推求總名為",
    "T36n1736_088:0683c02": "邪。橫計世間常樂我淨。起貪等惑故令住",
    "T36n1736_088:0683c03": "善業。餘八行邪於中別顯三求眾生。即分",
    "T36n1736_088:0683c04": "為三初五悲欲求眾生。次二悲有求眾生。",
    "T36n1736_088:0683c05": "後一悲邪梵行求眾生。初中又二。前三悲現",
    "T36n1736_088:0683c06": "行得五欲受用生過。後二悲未得五欲追",
    "T36n1736_088:0683c07": "求生過。前中即為三別。一悲不共財眾生。",
    "T36n1736_088:0683c08": "欲資身命為生老等苦之所逼迫。而不得",
    "T36n1736_088:0683c09": "安令不著財則心安矣。二悲受無厭眾生。",
    "T36n1736_088:0683c10": "內心難滿恐得惡名。怖失財利故令得",
    "T36n1736_088:0683c11": "佛因。三悲貯積財眾生。不能了達財多禍",
    "T36n1736_088:0683c12": "多。名無智眼決其疑見即為方便。第二癡",
    "T36n1736_088:0683c13": "闇所迷下。二門悲未得五欲追求生過。",
    "T36n1736_088:0683c14": "上三悲其起惑。此二悲其造業。前門悲",
    "T36n1736_088:0683c15": "求後報造有漏善。如夜暗行迷失道路當",
    "T36n1736_088:0683c16": "示慧炬。後門悲求現報造諸惡行。誑己",
    "T36n1736_088:0683c17": "所有嫉他勝己。諂誑求財諸惑濁亂。若絕",
    "T36n1736_088:0683c18": "諸惡則法身清淨。第二長時漂溺下。二門悲",
    "T36n1736_088:0683c19": "有求眾生。前門即道差別。謂五道循環藏識",
    "T36n1736_088:0683c20": "漂溺惑苦大海故令昇彼岸。後門即界差",
    "T36n1736_088:0683c21": "別。謂眼等諸根六塵等。牽不得自在無有",
    "T36n1736_088:0683c22": "出期。以佛威神引之令出。第三以第十",
    "T36n1736_088:0683c23": "門悲邪梵行求眾生。行不正道迷無我理。",
    "T36n1736_088:0683c24": "隨逐邪見乃至九十五種別故引入智門。上",
    "T36n1736_088:0683c25": "十悲中。皆有所對能治。略以顯示餘如二",
    "T36n1736_088:0683c26": "地。第八大願精進力主夜神寄第八不動地。",
    "T36n1736_088:0683c27": "謂無分別智任運相續。相用煩惱不能動故。",
    "T36n1736_088:0683c28": "疏今初由前起同己等者。疏文有三。初得同",
    "T36n1736_088:0683c29": "之因。二同有四義下示同之相。言由見初故",
    "T36n1736_088:0684a01": "則不殊餘二者。謂由證見法界體同。故上",
    "T36n1736_088:0684a02": "同諸佛下同眾生。云不殊餘二則於菩薩",
    "T36n1736_088:0684a03": "為究竟之同。三良以八地下。偏說此文明",
    "T36n1736_088:0684a04": "同之由。疏所救千佛等者。法華經如來壽量",
    "T36n1736_088:0684a05": "品云。我實成佛已來經無量無邊不可思議",
    "T36n1736_088:0684a06": "阿僧祇劫故。疏初明內契理事者。此義全",
    "T36n1736_088:0684a07": "同十通之中一切色身智通。前已廣說故但",
    "T36n1736_088:0684a08": "略科總出其意。今當重說由內證實故外",
    "T36n1736_088:0684a09": "現色。所以起信論云。問曰若諸佛法身離於",
    "T36n1736_088:0684a10": "色相者。云何能現色相。答曰即此法身是色",
    "T36n1736_088:0684a11": "體故能現於色。所謂從本已來色心不二。",
    "T36n1736_088:0684a12": "以色性即智性故色體無形說名智身。以",
    "T36n1736_088:0684a13": "智性即色性故說名法身遍一切處。所現之",
    "T36n1736_088:0684a14": "色無有分齊。隨心能示十方世界。無量菩",
    "T36n1736_088:0684a15": "薩無量報身。無量莊嚴各各差別。皆無分",
    "T36n1736_088:0684a16": "齊而不相妨。此非心識分別能知。以真如",
    "T36n1736_088:0684a17": "自在用義故。釋曰彼雖約佛。今此位極大",
    "T36n1736_088:0684a18": "同佛也。次釋經文又此三段。初明內契理",
    "T36n1736_088:0684a19": "事明色即空。二明大用廣現色身者空即",
    "T36n1736_088:0684a20": "色故。後結深廣不礙悲故。今初由了法界",
    "T36n1736_088:0684a21": "無定實色舉體即空而非斷空。空中無色",
    "T36n1736_088:0684a22": "不礙色故。色空無礙存亡隱顯皆自在故。",
    "T36n1736_088:0684a23": "方能隨樂現種種色。故先明其內契事理。",
    "T36n1736_088:0684a24": "經中先明證實離相。後雙了性相。今初悟",
    "T36n1736_088:0684a25": "一切法自性平等者。此句總明云何平等。次",
    "T36n1736_088:0684a26": "云入於諸法真實性故。謂真實性中無差別",
    "T36n1736_088:0684a27": "相。無種種相無無量相。萬法一如何有不",
    "T36n1736_088:0684a28": "等。此真實性依何立。故復次明證無依法。",
    "T36n1736_088:0684a29": "所謂不依於色不依於空。若萬法依空空",
    "T36n1736_088:0684b01": "無所依。今萬法依真真無所依。即無依印",
    "T36n1736_088:0684b02": "法門故。捨離世間。世間即有種種差別。斯",
    "T36n1736_088:0684b03": "則性尚不立何況於相。亦不依空立色。亦",
    "T36n1736_088:0684b04": "不依色立空。亦無異無不異。無即無不即",
    "T36n1736_088:0684b05": "斯見亦絕強名內證後悉知。諸法色相差別",
    "T36n1736_088:0684b06": "下。雙了性相初明了相即空。空即色故。後",
    "T36n1736_088:0684b07": "亦能了達下。此明了性色即空故。又上句",
    "T36n1736_088:0684b08": "色中無空下句空中無色。又上句色能容",
    "T36n1736_088:0684b09": "空。下句空能容色。又上句。空能顯色。下句",
    "T36n1736_088:0684b10": "色能顯空無障無礙。疏二而恒下。明無涯大",
    "T36n1736_088:0684b11": "用者。經中初句云而能示現無量色身者。牒",
    "T36n1736_088:0684b12": "前起後故云而能由上空不礙色故能現",
    "T36n1736_088:0684b13": "色。又若以色為色不能現色。今即色非色",
    "T36n1736_088:0684b14": "故無不現。又即空之色方為妙色。故躡上",
    "T36n1736_088:0684b15": "明色空不二。成上真空不二而二。斯為妙",
    "T36n1736_088:0684b16": "色。色空融即為真法界。緣起無盡即一現",
    "T36n1736_088:0684b17": "多。起信等論明八地當色自在者。起信云。四",
    "T36n1736_088:0684b18": "者現色不相應染。依色自在地能離故。釋曰",
    "T36n1736_088:0684b19": "何以得知論是八地前有七地後有九故。",
    "T36n1736_088:0684b20": "言等論者等取瑜伽等。即上八地由證無",
    "T36n1736_088:0684b21": "生絕色累故。得十自在十身相作如影普",
    "T36n1736_088:0684b22": "現皆色自在。疏上諸夜神歎深皆倣斯法喻",
    "T36n1736_088:0684b23": "者。然多問發心時之久近而答智輪。即體",
    "T36n1736_088:0684b24": "用故。然斯五喻非無有義皆前已有故疏不",
    "T36n1736_088:0684b25": "釋。疏臏謂刖足者。然俗有五刑劓墨宮割",
    "T36n1736_088:0684b26": "臏大辟也。疏義當彼時已得四地者。初地百。",
    "T36n1736_088:0684b27": "二地千。三地萬。四地百萬故。第九嵐毘尼",
    "T36n1736_088:0684b28": "林神寄善慧地者。謂成就微妙四無礙辯。能",
    "T36n1736_088:0684b29": "遍十方善說法故。疏此十通於六位下。疏",
    "T36n1736_088:0684c01": "文有五。一約位竪配亦名行布釋。二然依",
    "T36n1736_088:0684c02": "行布下結前生後生後圓融。三若約圓融下",
    "T36n1736_088:0684c03": "通諸位釋亦名圓融釋。四若定須具十下",
    "T36n1736_088:0684c04": "結成上竪五若定竪下結成須橫。實則橫竪",
    "T36n1736_088:0684c05": "無礙是此中意故存二釋文義昭然。疏亦初",
    "T36n1736_088:0684c06": "住生家者。恐人誤為初地生家。然其生家略",
    "T36n1736_088:0684c07": "有六位。一初住生菩提心家。二四住生聖",
    "T36n1736_088:0684c08": "教家。三初地生真如家。四四地約寄位生",
    "T36n1736_088:0684c09": "出世家。五八地生無生法忍家。六如來地究",
    "T36n1736_088:0684c10": "竟生家。今是初住即第一生菩提心家。疏",
    "T36n1736_088:0684c11": "即淨心地者。疏隨難釋今更委釋。言得如來",
    "T36n1736_088:0684c12": "菩提光者。明心菩提故入菩薩方便海者。",
    "T36n1736_088:0684c13": "證真了俗故捨諸有趣。亦由已斷異生",
    "T36n1736_088:0684c14": "性故。成就自在者分身百剎故。修菩薩殊",
    "T36n1736_088:0684c15": "勝行者。淨治地法十行常修故。具菩薩根",
    "T36n1736_088:0684c16": "者。由證信故餘皆成根。又大悲為首故悲",
    "T36n1736_088:0684c17": "為根。已斷所知故心明潔十願成熟故願",
    "T36n1736_088:0684c18": "不動。同佛證如故得佛護。分別頓盡名壞",
    "T36n1736_088:0684c19": "諸障具上諸德為物依處。疏戒忍進等",
    "T36n1736_088:0684c20": "者。等取禪慧各一增故。末後二句上句三",
    "T36n1736_088:0684c21": "業善巧見者必欣下句。功用行滿。又以無功",
    "T36n1736_088:0684c22": "得諸行故。疏六中下。初至為生佛家此",
    "T36n1736_088:0684c23": "有兩句。一正釋標。二即解釋。初之二句得無",
    "T36n1736_088:0684c24": "生忍是釋生家。契同法性即釋隨諸佛住。佛",
    "T36n1736_088:0684c25": "住甚深真法性故。上即淨忍分成就。一切甚",
    "T36n1736_088:0684c26": "深法門下。皆得勝行分此句為總故疏不釋。",
    "T36n1736_088:0684c27": "已下皆甚深法門故其願度增上釋具三世",
    "T36n1736_088:0684c28": "已下經文。善根一體釋得一切佛下經文。謂",
    "T36n1736_088:0684c29": "同無功用之善根故。同契無生法忍體故。",
    "T36n1736_088:0685a01": "從惑等下釋具出世白淨法。上皆前經不",
    "T36n1736_088:0685a02": "可知義。經安住已下即是前經正行廣大。入",
    "T36n1736_088:0685a03": "諸三昧下即離障寂滅。後三句即三輪化益",
    "T36n1736_088:0685a04": "並易故不釋。疏七中因佛力下。經疏俱易若",
    "T36n1736_088:0685a05": "欲釋者由佛七勸。名入諸佛力此為總句。",
    "T36n1736_088:0685a06": "遊剎下別二句起行速疾。從了一切下。是淨",
    "T36n1736_088:0685a07": "土分中事。於三世間得自在故。初二器界。",
    "T36n1736_088:0685a08": "自在。次二正覺。後三眾生說法度生故。疏",
    "T36n1736_088:0685a09": "八觀普智門言即法師之德者。亦法師方便",
    "T36n1736_088:0685a10": "成就。言於三性等者三性即是化法為智成",
    "T36n1736_088:0685a11": "就等。等字等取入行成就智十一稠林。經一",
    "T36n1736_088:0685a12": "一門下。即口業成就具四十無礙故。能長演",
    "T36n1736_088:0685a13": "餘皆法師自在成就。一三昧自在隨心頓演",
    "T36n1736_088:0685a14": "故。二受生自在。三於有差別下。於法自在",
    "T36n1736_088:0685a15": "事理交徹故。疏從即事知理下釋此初對",
    "T36n1736_088:0685a16": "了即事入理即理入事。亦前句事能顯",
    "T36n1736_088:0685a17": "理後句依理成事。又前不壞假名而說實",
    "T36n1736_088:0685a18": "相。後不動真際建立諸法。又前動不離寂。",
    "T36n1736_088:0685a19": "後則靜無遺照。於無量下有無自在。於少境",
    "T36n1736_088:0685a20": "下廣狹自在。通達下真俗齊照。以文顯故",
    "T36n1736_088:0685a21": "云可思準。疏九普現莊嚴先釋名後已得下",
    "T36n1736_088:0685a22": "總釋大意。若別說者。初句嚴依。餘皆嚴正。",
    "T36n1736_088:0685a23": "正中並祕密智初三句身祕密。演清淨下口",
    "T36n1736_088:0685a24": "祕密。隨其心下皆意祕密。疏十中下經文顯",
    "T36n1736_088:0685a25": "然。皆與本位義理相符。不為此釋實抑經",
    "T36n1736_088:0685a26": "文餘並易了。第十釋女瞿波。寄法雲地者。",
    "T36n1736_088:0685a27": "謂大法智雲含眾德水。蔽如空麁重充滿",
    "T36n1736_088:0685a28": "法身故。疏悲智逆順權實寂用無礙雙行之",
    "T36n1736_088:0685a29": "行者。此中疏有四種無礙。亦名四種雙行。",
    "T36n1736_088:0685b01": "其十句中句句皆是雙行。約雙行事有十差",
    "T36n1736_088:0685b02": "別。其中雙行但有四別耳。如第一句云云",
    "T36n1736_088:0685b03": "何於生死中。而不為生死過患所染者。即悲",
    "T36n1736_088:0685b04": "智無礙。謂於生死中即有大悲故。不為生",
    "T36n1736_088:0685b05": "死過患所染。即具大智故二了法自性。而",
    "T36n1736_088:0685b06": "不住聲聞辟支佛地即寂用雙行。三即實而",
    "T36n1736_088:0685b07": "權雙行。四即權而實雙行。五即逆順雙行。六",
    "T36n1736_088:0685b08": "即寂用雙行。七八皆即實而權。九十皆權實",
    "T36n1736_088:0685b09": "雙行。九約化生。十約供佛。十一真俗雙行",
    "T36n1736_088:0685b10": "各有別相。疏然前長行但名帝網等者。此",
    "T36n1736_088:0685b11": "即顯帝網之義也。疏先具相者。經有三十",
    "T36n1736_088:0685b12": "二相。前文指此廣明。以文具故今當略說。",
    "T36n1736_088:0685b13": "準瑜伽四十九。及大般若第三百八十一說。",
    "T36n1736_088:0685b14": "然彼經次與今不同。今依彼經次第列名",
    "T36n1736_088:0685b15": "以今經文注之於下。經云佛言善現。云何",
    "T36n1736_088:0685b16": "如來三十二相。善現。一世尊足下有平滿",
    "T36n1736_088:0685b17": "相。妙善安住猶如奩底。地雖高下隨足所",
    "T36n1736_088:0685b18": "蹈。皆悉坦然無不等觸(今經當第三相)。二世尊足",
    "T36n1736_088:0685b19": "下。有千輻輪紋網轂眾相無不圓滿(四)。三",
    "T36n1736_088:0685b20": "世尊手足皆悉柔軟。如覩羅綿勝過一切",
    "T36n1736_088:0685b21": "(八)。四世尊手足二指中間。猶如鵝王咸有網",
    "T36n1736_088:0685b22": "鞔。金色交絡文同綺畫(六)。五世尊手足所有",
    "T36n1736_088:0685b23": "諸指。圓滿纖長甚可愛樂(義當第二)。六世尊足跟",
    "T36n1736_088:0685b24": "廣長圓滿。與趺相稱勝餘有情(七)。七世尊足",
    "T36n1736_088:0685b25": "趺修高充滿。柔軟妙好與跟相稱(五)。八世尊",
    "T36n1736_088:0685b26": "雙腨漸次纖圓。如伊泥耶仙鹿王腨(九)。九世",
    "T36n1736_088:0685b27": "尊雙臂修直傭圓。如象王鼻平立摩膝(十四)。十",
    "T36n1736_088:0685b28": "世尊陰藏相勢峯藏密。其猶龍馬亦如象",
    "T36n1736_088:0685b29": "王(十一)。十一世尊毛孔各一毛生。柔潤紺青右",
    "T36n1736_088:0685c01": "旋宛轉(二十九)。十二世尊髮毛端皆上靡右旋宛",
    "T36n1736_088:0685c02": "轉。柔潤紺青嚴金色身甚可愛樂(三十)。十三世",
    "T36n1736_088:0685c03": "尊身皮細薄潤滑。塵垢水等皆所不住(二十七)。",
    "T36n1736_088:0685c04": "十四世尊身皮皆真金色。光潔晃曜如妙金",
    "T36n1736_088:0685c05": "臺。眾寶莊嚴人所樂見(二十八)。十五世尊兩",
    "T36n1736_088:0685c06": "足二手掌中頸。及兩肩七處充滿(十)。十六世尊",
    "T36n1736_088:0685c07": "肩項圓滿殊妙(十三)。十七世尊膊腋皆悉充滿(十五)。",
    "T36n1736_088:0685c08": "十八世尊容儀洪滿端直(三十一)。十九世尊身相",
    "T36n1736_088:0685c09": "修廣端嚴(義當第一)。二十世尊體相縱廣量等。周",
    "T36n1736_088:0685c10": "匝圓滿如尼瞿陀樹(三十二)。二十一世尊頷臆并",
    "T36n1736_088:0685c11": "身上半。威容廣大如師子王(十二)。二十二世尊",
    "T36n1736_088:0685c12": "常光面各一尋(欠此一相含在第二樂見之中)。二十三世尊齒",
    "T36n1736_088:0685c13": "相四十。齊平淨密根深白逾珂雪(十八)。二十四",
    "T36n1736_088:0685c14": "世尊四牙鮮白鋒利(二十)。二十五世尊常得味",
    "T36n1736_088:0685c15": "中上味。喉脈直故能引身中諸支節脈。所有",
    "T36n1736_088:0685c16": "上味風熱痰疾不能為雜。由彼不雜脈",
    "T36n1736_088:0685c17": "離沈浮延縮損壞壅曲等過。能正吞咽津液",
    "T36n1736_088:0685c18": "通流故。身心適悅常得上味(義似頸文三道即當十六)。二",
    "T36n1736_088:0685c19": "十六世尊舌相薄淨廣長。能覆面輪上至髮",
    "T36n1736_088:0685c20": "際(二十一)。二十七世尊梵音詞韻和雅。隨眾多",
    "T36n1736_088:0685c21": "少無不等聞。其聲洪震猶如天鼓。發言婉",
    "T36n1736_088:0685c22": "約如頻伽音(二十二)。二十八世尊眼睫猶若牛",
    "T36n1736_088:0685c23": "王。紺青齊整不相雜亂(二十四)。二十九世尊眼",
    "T36n1736_088:0685c24": "睛紺青鮮白紅環間飾晈潔分明(二十三)。三十世",
    "T36n1736_088:0685c25": "尊面輪其猶滿月。眉相皎淨如天帝弓(義是",
    "T36n1736_088:0685c26": "頰如師子則當第十七)。三十一世尊眉間白毫相右旋柔",
    "T36n1736_088:0685c27": "軟如兜羅綿鮮白光淨如珂雪等(二十五)。三十",
    "T36n1736_088:0685c28": "二世尊頂上烏瑟膩沙。高顯周圓猶如天",
    "T36n1736_088:0685c29": "蓋(二十六)。善現是名三十二大士相。釋曰上依",
    "T36n1736_088:0686a01": "彼次具引。今經望之闕於圓光一尋。含在",
    "T36n1736_088:0686a02": "人所樂見之中。若依瑜伽開四十齒。與",
    "T36n1736_088:0686a03": "牙齒鮮白有異則具三十二。今更依今經",
    "T36n1736_088:0686a04": "次列之。注大般若次第於下。一端正殊特",
    "T36n1736_088:0686a05": "(十九)。二人所樂見(含於第五甚可愛樂及第二十二圓光一尋)。三足下平",
    "T36n1736_088:0686a06": "滿(一)。四輪相具備(二)。五足趺隆起(七)。六手足指",
    "T36n1736_088:0686a07": "間皆有網鞔(四)。七足跟齊整(六)。八手足柔軟",
    "T36n1736_088:0686a08": "(三)。九伊尼耶鹿王腨(八)。十七處圓滿(十五)。十一陰",
    "T36n1736_088:0686a09": "藏隱密(十)。十二其身上分如師子王(二十一)。十三",
    "T36n1736_088:0686a10": "兩肩平滿(十六)。十四雙臂傭長(九)。十五身相端真",
    "T36n1736_088:0686a11": "(十七)。十六頸文三道(義當二十五)。十七頰如師子(義當三十)。",
    "T36n1736_088:0686a12": "十八具四十齒(二十三)。十九四牙悉皆齊密(大般若合",
    "T36n1736_088:0686a13": "上二則亦當二十三今皆瑜伽開也)。二十四牙鮮白(二十四)。二十一其",
    "T36n1736_088:0686a14": "舌長廣(二十六)。二十二出梵音聲(二十七)。二十三眼",
    "T36n1736_088:0686a15": "目紺青(二十九)。二十四睫如牛王(二十八)。二十五眉",
    "T36n1736_088:0686a16": "間毫相(二十一)。二十六頂上肉髻(三十二)。二十七皮膚",
    "T36n1736_088:0686a17": "細軟(十三)。二十八如真金色(十四)。二十九身毛上靡",
    "T36n1736_088:0686a18": "(十二)。三十髮帝青色(當第十一)。三十一其身洪滿(十八)。三",
    "T36n1736_088:0686a19": "十二如尼俱陀樹(二十)。釋曰上略會二經。若",
    "T36n1736_088:0686a20": "依瑜伽及涅槃說相因各異。又小不同具",
    "T36n1736_088:0686a21": "如初會。疏三寶女求歸者。女人謂嫁曰歸。",
    "T36n1736_088:0686a22": "故周易中有歸妹卦。大文第二會緣入實相。",
    "T36n1736_088:0686a23": "疏中有五。一總科釋。二然人雖下料揀。三",
    "T36n1736_088:0686a24": "摩耶既會下解妨難。先問後豈不下釋。四",
    "T36n1736_088:0686a25": "又此一下別示義門。五初天主下。總釋諸",
    "T36n1736_088:0686a26": "會而有二意。一即等覺入俗之意。二即是前",
    "T36n1736_088:0686a27": "別明會緣。後歸此二。今初下釋文前五中",
    "T36n1736_088:0686a28": "皆牒彼所得初天主光且須正念無失者。彼",
    "T36n1736_088:0686a29": "得菩薩解脫。名無礙念清淨莊嚴故。二可",
    "T36n1736_088:0686b01": "為世師即遍友不得法門。三遍窮下即善知",
    "T36n1736_088:0686b02": "眾藝童子得解脫。名善知眾藝而廣說字",
    "T36n1736_088:0686b03": "母。四無依無盡則賢勝優婆夷得無依處道",
    "T36n1736_088:0686b04": "場。又得三昧名為無盡故。五無著清淨。即",
    "T36n1736_088:0686b05": "堅固解脫長者得解脫。名無著念清淨莊嚴",
    "T36n1736_088:0686b06": "故。六清淨即淨智發光者。即妙月長者得解",
    "T36n1736_088:0686b07": "脫。名淨智光明故。七發光則智相無盡者。",
    "T36n1736_088:0686b08": "即無勝。軍長者得無盡相解脫故。八無盡",
    "T36n1736_088:0686b09": "則誠願不違者即最寂靜婆羅門。得解脫名",
    "T36n1736_088:0686b10": "誠願語故。九方能還歸幻住者。即德生有德",
    "T36n1736_088:0686b11": "得幻住法門故雖下總結。疏今初摩耶昔云",
    "T36n1736_088:0686b12": "天后者。新譯為幻術故云昔也。亦云幻生",
    "T36n1736_088:0686b13": "得幻智門故。疏已能暗合願智幻門者。以",
    "T36n1736_088:0686b14": "今文云具淨法身。以如幻業而現化身。以如",
    "T36n1736_088:0686b15": "幻智而觀世間等故。疏冥契下文天后所現",
    "T36n1736_088:0686b16": "者下見正報現無量身雲。今此未見已知現",
    "T36n1736_088:0686b17": "身故云冥契。疏但總意若別配之。此十七",
    "T36n1736_088:0686b18": "身。攝下經中四十身。四十身各有二句。",
    "T36n1736_088:0686b19": "上標下釋。一隨意生身即總顯隨願。二無生",
    "T36n1736_088:0686b20": "滅身即下二色身謂不生色身無生起故不",
    "T36n1736_088:0686b21": "滅色身常寂滅故。三無來去身即下二身。謂",
    "T36n1736_088:0686b22": "無去色身於一切趣無所滅故。無來色身。",
    "T36n1736_088:0686b23": "於諸世間無所出故。四非虛實身亦攝二",
    "T36n1736_088:0686b24": "身。即下經云非實色身得如實故。非虛色身",
    "T36n1736_088:0686b25": "隨世現故。五不變壞身即下不壞色身。法性",
    "T36n1736_088:0686b26": "無壞故。六無起盡身即不生色身。隨眾生身",
    "T36n1736_088:0686b27": "隨眾生業而出現故。恒示現色身盡眾生",
    "T36n1736_088:0686b28": "界而無盡故。上二句皆標之以性釋之以",
    "T36n1736_088:0686b29": "相。異上一向無生滅也。七所有諸相皆一",
    "T36n1736_088:0686c01": "相身下。云一相色身無相為相故。八離二",
    "T36n1736_088:0686c02": "邊身即是通意皆事理無滯故。若別配者。如",
    "T36n1736_088:0686c03": "下云法性色身性淨如空故。大悲色身常護",
    "T36n1736_088:0686c04": "眾生故。上句離有邊。下句離空邊。又上句",
    "T36n1736_088:0686c05": "有智不住生死。下句有悲不住涅槃等。",
    "T36n1736_088:0686c06": "九無依處身即下無處色身。恒化眾生不斷",
    "T36n1736_088:0686c07": "絕故。十無窮盡身即無盡色身。盡諸眾生生",
    "T36n1736_088:0686c08": "死際故。十一離諸分別如影現身。即下無分",
    "T36n1736_088:0686c09": "別色身。但隨眾生分別起故。又即如影色身",
    "T36n1736_088:0686c10": "隨願現生故。十二知如夢身即如夢色身隨",
    "T36n1736_088:0686c11": "心而現故。十三了如像身即普對現色身。",
    "T36n1736_088:0686c12": "以大自在而示現故。猶如明鏡質對像生。",
    "T36n1736_088:0686c13": "十四如淨日身即清淨色身。同於如如無分",
    "T36n1736_088:0686c14": "別故皎日無私故。十五普於十方而化現",
    "T36n1736_088:0686c15": "身。即下化一切色身。隨眾生心而現前故。",
    "T36n1736_088:0686c16": "十六住於三世無變異身。即下無動色身生",
    "T36n1736_088:0686c17": "滅永離故。十七非身心身即下總顯其體。云",
    "T36n1736_088:0686c18": "如是身者非色所有色相猶如影故。乃至離",
    "T36n1736_088:0686c19": "識菩薩顯智空無性故。以一切眾生言語",
    "T36n1736_088:0686c20": "斷故。已得成就寂滅身故。故今結云猶如",
    "T36n1736_088:0686c21": "虛空所行無礙。超諸世眼唯是普賢淨目所",
    "T36n1736_088:0686c22": "見略為此配。餘縱不盡可以類收。疏即初",
    "T36n1736_088:0686c23": "地淨治地法。十種勝行文少不次者。彼次云",
    "T36n1736_088:0686c24": "佛子菩薩如是成就十種淨治地法。所謂信",
    "T36n1736_088:0686c25": "悲慈捨無有疲厭。知諸經論善解世法慚",
    "T36n1736_088:0686c26": "愧堅固力。供養諸佛依教修行。釋曰其供",
    "T36n1736_088:0686c27": "養諸佛依教修行。即如說行之一行耳。疏故",
    "T36n1736_088:0686c28": "央掘經等者。央掘之緣玄中已引。今直釋所",
    "T36n1736_088:0686c29": "引之義。然第二經後世尊令其三歸依。答",
    "T36n1736_088:0687a01": "云我唯一依佛即是法法即僧故。意明一學",
    "T36n1736_088:0687a02": "至第三卷。佛問云何為一學。偈云一切眾生",
    "T36n1736_088:0687a03": "命皆由飲食住。是則聲聞乘斯非摩訶衍。",
    "T36n1736_088:0687a04": "所謂摩訶衍離食常堅固。云何名為一。謂一",
    "T36n1736_088:0687a05": "切眾生皆以如來藏畢竟常安住。次二謂名",
    "T36n1736_088:0687a06": "色。三謂三種受。四謂四諦等皆然。此即云",
    "T36n1736_088:0687a07": "何名為五。所謂彼五根是則聲聞乘斯非摩",
    "T36n1736_088:0687a08": "訶衍。所謂彼眼根於諸如來常決定分明",
    "T36n1736_088:0687a09": "見具足無減修。耳聞鼻嗅舌甞身觸一同於",
    "T36n1736_088:0687a10": "眼。然有二本。一本云了了分明。一本云決",
    "T36n1736_088:0687a11": "定分明也。次云云何名為六。所謂六入處是",
    "T36n1736_088:0687a12": "則聲聞乘斯非摩訶衍。所謂眼入處於諸如",
    "T36n1736_088:0687a13": "來常明。見六入門具足無減修。聞嗅甞觸",
    "T36n1736_088:0687a14": "皆同眼也。意入處云所謂意入處。明說如",
    "T36n1736_088:0687a15": "來常不聞違逆心淨信來入門。義如疏釋遍",
    "T36n1736_088:0687a16": "歷七覺八正九定十力皆舉大折小。說如",
    "T36n1736_088:0687a17": "來藏如來常樂我淨為無缺減也。故疏云",
    "T36n1736_088:0687a18": "餘可知可知有二。一則例央掘。二例此中",
    "T36n1736_088:0687a19": "餘三昧等。疏普賢之華者此中雖不舉華",
    "T36n1736_088:0687a20": "量。十定云無有邊際也。疏上二並是住體",
    "T36n1736_088:0687a21": "遍應者。然此即緣起相由門中三義。一諸緣",
    "T36n1736_088:0687a22": "各異義。二互遍相資義。三體用無礙義。今言",
    "T36n1736_088:0687a23": "住體即諸緣各別。言遍應者即互遍相資",
    "T36n1736_088:0687a24": "即住體。而遍應是第三體用無礙也。然上摩",
    "T36n1736_088:0687a25": "耶萬類殊應即異體中多。今此善財一類之",
    "T36n1736_088:0687a26": "身遍對摩耶即同體中多。若約摩耶善財並",
    "T36n1736_088:0687a27": "不分而遍。同異雖殊住體遍應義無別也。",
    "T36n1736_088:0687a28": "摩耶亦是同體一即多。以隨所應異無二",
    "T36n1736_088:0687a29": "體故。下自言非一處住非多處住。善財亦是",
    "T36n1736_088:0687b01": "同體多即一諸處善財。即一身前之善財故。",
    "T36n1736_088:0687b02": "又二聖互望並含同體異體。以一摩耶應多",
    "T36n1736_088:0687b03": "善財故。此即摩耶為同體。以多善財對摩",
    "T36n1736_088:0687b04": "耶故。即善財異體。疏不壞小而廣容。即廣狹",
    "T36n1736_088:0687b05": "無礙門。無生起而生起。即事理無礙門。又願",
    "T36n1736_088:0687b06": "收普賢等者。上約別願今是通願。無願不",
    "T36n1736_088:0687b07": "收無智不攝。等願智相融皆是大幻。成不",
    "T36n1736_088:0687b08": "共般若故生佛也。疏本來無二者稱一性故",
    "T36n1736_088:0687b09": "者。疏以躡上即此多身。便云本來無二多皆",
    "T36n1736_088:0687b10": "稱性故。若約事說亦可本唯一耳。下非一",
    "T36n1736_088:0687b11": "處住非多處住總有四釋。第一唯就體上以",
    "T36n1736_088:0687b12": "辯雙非故非多。云不如事故者。謂理唯一",
    "T36n1736_088:0687b13": "味不如事之多也。第二對約不壞性相說。",
    "T36n1736_088:0687b14": "上句不壞相。下句不壞性。亦是不壞一多說。",
    "T36n1736_088:0687b15": "此一即是對別約事之一。第三對約事理相",
    "T36n1736_088:0687b16": "如說。相如即無礙之義耳。亦是事理相遍第",
    "T36n1736_088:0687b17": "四對唯約於事互相融說。即事事無礙義。然",
    "T36n1736_088:0687b18": "具即入二門通緣起相。由理性融通及同體",
    "T36n1736_088:0687b19": "異體。言並是釋中智幻之義者。以名中云",
    "T36n1736_088:0687b20": "大願智幻上廣引願為諸佛之母竟。故此",
    "T36n1736_088:0687b21": "結中是釋上名中智幻之義也。疏天主光女",
    "T36n1736_088:0687b22": "父名正念者。即第三會問梵行之王也。又",
    "T36n1736_088:0687b23": "云往三十三天者。是摩耶捨化所生天也。",
    "T36n1736_088:0687b24": "則知摩耶非獨在天。故晉經云在迦毘羅",
    "T36n1736_088:0687b25": "城耳。第二遍友可知。第三眾藝中二我恒",
    "T36n1736_088:0687b26": "下。顯其業用者。疏文有三。一標章立意。二",
    "T36n1736_088:0687b27": "總科。三釋文。今初言字母為眾藝之勝書",
    "T36n1736_088:0687b28": "說之本者。出偏示所以也。以標知眾藝而",
    "T36n1736_088:0687b29": "偏釋故。故智論云諸陀羅尼皆從分別語",
    "T36n1736_088:0687c01": "生。四十二字是一切字根本。因字有語因",
    "T36n1736_088:0687c02": "語有名因名有義。菩薩若聞其字乃至能",
    "T36n1736_088:0687c03": "了其義。是字初阿後荼中有四十。得是字",
    "T36n1736_088:0687c04": "陀羅尼多所成益乃至廣說。又如本行集",
    "T36n1736_088:0687c05": "云。爾時菩薩為諸童子一一分別字之本",
    "T36n1736_088:0687c06": "末。乃至訓化三萬二千童子。勸發無上真正",
    "T36n1736_088:0687c07": "道意。是知字為眾藝之本故。十地中以喻",
    "T36n1736_088:0687c08": "十地為諸法本。二有標下總例。三皆言般",
    "T36n1736_088:0687c09": "若下釋文。先釋總標於中三。一暗引毘盧",
    "T36n1736_088:0687c10": "遮那經。二明引遮那。三引五字經。今初彼",
    "T36n1736_088:0687c11": "有偈云甚深相無相劣慧所不堪為化是",
    "T36n1736_088:0687c12": "等故兼存有無說。釋曰因字是有無相智是",
    "T36n1736_088:0687c13": "無。故念誦瑜伽之者。先觀字相後入字義",
    "T36n1736_088:0687c14": "也。阿字相觀云。八葉白蓮一時開。炳現阿字",
    "T36n1736_088:0687c15": "素光色斯即字相也。而智表菩提心。悟本",
    "T36n1736_088:0687c16": "不生圓滿具足猶如月輪。即是字義相有義",
    "T36n1736_088:0687c17": "無。故云兼也。是以今經唱阿字時即是相也。",
    "T36n1736_088:0687c18": "入般若波羅蜜門即是無相智也。智論云。此",
    "T36n1736_088:0687c19": "字是實相門則顯三種般若。不相捨離字",
    "T36n1736_088:0687c20": "即名字般若。入般若波羅蜜門。即觀照般若。",
    "T36n1736_088:0687c21": "悟不生等即實相般若也。",
    "T36n1736_088:0687c22": "大方廣佛華嚴經隨疏演義鈔卷第八十八"
}