{
    "X09n0240_063:0154c16": "大方廣佛華嚴經綱要卷第六十三",
    "X09n0240_063:0154c17": "于闐國三藏沙門實叉難陀 譯經",
    "X09n0240_063:0154c18": "清涼山大華嚴寺沙門澄觀 疏義",
    "X09n0240_063:0154c19": "明匡山法雲寺憨山沙門德清提挈",
    "X09n0240_063:0154c20": "入法界品第三十九之四",
    "X09n0240_063:0154c21": "[0154c21] 爾時善財童子一心正念法光明法門深信趣入。專",
    "X09n0240_063:0154c22": "念於佛不斷三寶。歎離欲性念善知識。普照三世憶",
    "X09n0240_063:0154c23": "諸大願。普救眾生不著有為。究竟思惟諸法自性。悉",
    "X09n0240_063:0154c24": "能嚴淨一切世界。於一切佛眾會道場心無所著。漸",
    "X09n0240_063:0155a01": "次南行至自在城求覓彌伽。乃見其人於市肆中坐",
    "X09n0240_063:0155a02": "於說法師子之座。十千人眾所共圍繞。說輪字莊嚴",
    "X09n0240_063:0155a03": "法門。時善財童子頂禮其足。繞無量&#x5E00;。於前合掌而",
    "X09n0240_063:0155a04": "作是言。聖者。我已先發阿耨多羅三藐三菩提心。而",
    "X09n0240_063:0155a05": "我未知菩薩云何學菩薩行。云何修菩薩道。云何流",
    "X09n0240_063:0155a06": "轉於諸有趣常不忘失菩提之心。云何得平等意堅",
    "X09n0240_063:0155a07": "固不動。云何獲清淨心無能沮壞。云何生大悲力恒",
    "X09n0240_063:0155a08": "不勞疲。云何入陀羅尼普得清淨。云何發生智慧廣",
    "X09n0240_063:0155a09": "大光明於一切法離諸闇障。云何具無礙解辯才之",
    "X09n0240_063:0155a10": "力決了一切甚深義藏。云何得正念力憶持一切差",
    "X09n0240_063:0155a11": "別法輪。云何得淨趣力於一切趣普演諸法。云何得",
    "X09n0240_063:0155a12": "智慧力於一切法悉能決定分別其義。",
    "X09n0240_063:0155a13": "[0155a13] 第四彌伽寄生貴住。生貴者謂生佛法家。亦云生",
    "X09n0240_063:0155a14": "菩提心家。種性尊貴故。意顯善財由聞前法光明",
    "X09n0240_063:0155a15": "門。深信趣入故得生佛家。初四行經明起觀修。漸",
    "X09n0240_063:0155a16": "次南行趣求後友。乃見其人於市肆中說法。善財",
    "X09n0240_063:0155a17": "頂禮見敬。次陳已發心。次而我未知下七行半經",
    "X09n0240_063:0155a18": "正陳所問。乃修證之相。",
    "X09n0240_063:0155a19": "[0155a19] 爾時彌伽告善財言。善男子。汝已發阿耨多羅三藐",
    "X09n0240_063:0155a20": "三菩提心耶。善財言唯。我已先發阿耨多羅三藐三",
    "X09n0240_063:0155a21": "菩提心。彌伽遽即下師子座。於善財所五體投地。散",
    "X09n0240_063:0155a22": "金銀華無價寶珠。及以上妙碎末栴檀。無量種衣以",
    "X09n0240_063:0155a23": "覆其上。復散無量種種香華。種種供具以為供養。然",
    "X09n0240_063:0155a24": "後起立而稱歎言。善哉善哉。善男子。乃能發阿耨多",
    "X09n0240_063:0155b01": "羅三藐三菩提心。善男子。若有能發阿耨多羅三藐",
    "X09n0240_063:0155b02": "三菩提心。則為不斷一切佛種。則為嚴淨一切佛剎。",
    "X09n0240_063:0155b03": "則為成熟一切眾生。則為了達一切法性。則為悟解",
    "X09n0240_063:0155b04": "一切業種。則為圓滿一切諸行。則為不斷一切大願。",
    "X09n0240_063:0155b05": "則如實解離貪種性。則能明見三世差別。則令信解",
    "X09n0240_063:0155b06": "永得堅固。則為一切如來所持。則為一切諸佛憶念。",
    "X09n0240_063:0155b07": "則與一切菩薩平等。則為一切賢聖讚喜。則為一切",
    "X09n0240_063:0155b08": "梵王禮覲。則為一切天主供養。則為一切夜叉守護。",
    "X09n0240_063:0155b09": "則為一切羅剎侍衛。則為一切龍王迎接。則為一切",
    "X09n0240_063:0155b10": "緊那羅王歌詠讚歎。則為一切諸世間主稱揚慶悅。",
    "X09n0240_063:0155b11": "則令一切諸眾生界悉得安隱。所謂令捨惡趣故。令",
    "X09n0240_063:0155b12": "出難處故。斷一切貧窮根本故。生一切天人快樂故。",
    "X09n0240_063:0155b13": "遇善知識親近故。聞廣大法受持故。生菩提心故。淨",
    "X09n0240_063:0155b14": "菩提心故。照菩薩道故。入菩薩智故。住菩薩地故。善",
    "X09n0240_063:0155b15": "男子。應知菩薩所作甚難。難出難值。見菩薩者倍更",
    "X09n0240_063:0155b16": "難有。菩薩為一切眾生恃怙。生長成就故。為一切眾",
    "X09n0240_063:0155b17": "生拯濟。拔諸苦難故。為一切眾生依處守護世間故。",
    "X09n0240_063:0155b18": "為一切眾生救護令免怖畏故。菩薩如風輪持諸世",
    "X09n0240_063:0155b19": "間不令墮落惡趣故。如大地增長眾生善根故。如大",
    "X09n0240_063:0155b20": "海福德充滿無盡故。如淨日智慧光明普照故。如須",
    "X09n0240_063:0155b21": "彌善根高出故。如明月智光出現故。如猛將摧伏魔",
    "X09n0240_063:0155b22": "軍故。如君主佛法城中得自在故。如猛火燒盡眾生",
    "X09n0240_063:0155b23": "我愛心故。如大雲降&#x9714;無量妙法雨故。如時雨增長",
    "X09n0240_063:0155b24": "一切信根芽故。如船師示導法海津濟處故。如橋梁",
    "X09n0240_063:0155c01": "令其得度生死海故。",
    "X09n0240_063:0155c02": "[0155c02] 第三爾時彌伽下稱讚授法。初審定發心。次彌伽",
    "X09n0240_063:0155c03": "遽即下師子座。先禮善財而後方授法者。意顯上",
    "X09n0240_063:0155c04": "善財所問之法。乃依事造修。將明攝俗之行。故先",
    "X09n0240_063:0155c05": "致敬而後授法。亦顯菩提心乃最尊上心。固當重",
    "X09n0240_063:0155c06": "故。下然後起立廣讚菩提因心深廣。所謂發心畢",
    "X09n0240_063:0155c07": "竟二無別。如是二心先心難。由此故得十王敬護。",
    "X09n0240_063:0155c08": "廣益眾生。故下結示云應知菩薩所作甚難。以善",
    "X09n0240_063:0155c09": "知識難出難遇。而堪受法器。師資雅合。更難之難。",
    "X09n0240_063:0155c10": "此所以極言其難者。固其增進之心耳。次菩薩為",
    "X09n0240_063:0155c11": "一切眾生下九行經。別讚善知識之大益。申其難",
    "X09n0240_063:0155c12": "遇之所以。文有十喻。極讚知識之大利。",
    "X09n0240_063:0155c13": "[0155c13] 彌伽如是讚歎善財。令諸菩薩皆歡喜已。從其面門",
    "X09n0240_063:0155c14": "出種種光普照三千大千世界。其中眾生遇斯光已。",
    "X09n0240_063:0155c15": "諸龍神等乃至梵天悉皆來至彌伽之所。彌伽大士",
    "X09n0240_063:0155c16": "即以方便。為開示演說分別解釋輪字品莊嚴法門。",
    "X09n0240_063:0155c17": "彼諸眾生聞此法已。皆於阿耨多羅三藐三菩提得",
    "X09n0240_063:0155c18": "不退轉。彌伽於是還升本座。告善財言。善男子。我已",
    "X09n0240_063:0155c19": "獲得妙音陀羅尼。能分別知三千大千世界中諸天",
    "X09n0240_063:0155c20": "語言。諸龍。夜叉。乾闥婆。阿修羅。迦樓羅。緊那羅。摩&#x777A;",
    "X09n0240_063:0155c21": "羅伽。人與非人。及諸梵天所有語言。如此三千大千",
    "X09n0240_063:0155c22": "世界。十方無數乃至不可說不可說世界悉亦如是。",
    "X09n0240_063:0155c23": "善男子。我唯知此菩薩妙音陀羅尼光明法門。如諸",
    "X09n0240_063:0155c24": "菩薩摩訶薩能普入一切眾生種種想海。種種施設",
    "X09n0240_063:0156a01": "海。種種名號海。種種語言海。能普入說一切深密法",
    "X09n0240_063:0156a02": "句海。說一切究竟法句海。說一切所緣中有一切三",
    "X09n0240_063:0156a03": "世所緣法句海。說上法句海。說上上法句海。說差別",
    "X09n0240_063:0156a04": "法句海。說一切差別法句海。能普入一切世間&#x546A;術",
    "X09n0240_063:0156a05": "海。一切音聲莊嚴輪一切差別字輪際。如是功德。我",
    "X09n0240_063:0156a06": "今云何能知能說。善男子。從此南行有一聚落名曰",
    "X09n0240_063:0156a07": "住林。彼有長者曰名解脫。汝詣彼問菩薩云何修菩",
    "X09n0240_063:0156a08": "薩行。菩薩云何成菩薩行。菩薩云何集菩薩行。菩薩",
    "X09n0240_063:0156a09": "云何思菩薩行。爾時善財童子以善知識故。於一切",
    "X09n0240_063:0156a10": "智法深生尊重。深植淨信。深自增益。禮彌伽足。涕泗",
    "X09n0240_063:0156a11": "悲泣繞無量&#x5E00;。戀慕瞻仰辭退而行。",
    "X09n0240_063:0156a12": "[0156a12] 第二彌伽如是讚歎已下授己法門。先五行經。從",
    "X09n0240_063:0156a13": "其面門放種種光。乃現通益物。光中演說輪字品",
    "X09n0240_063:0156a14": "莊嚴法門。即彌伽之所證也。輪字品者謂從字母",
    "X09n0240_063:0156a15": "音聲旋轉無礙。入法性海。之蓋約文字性空以顯",
    "X09n0240_063:0156a16": "總持法門也。彌伽現通已畢。於是還升本座。告善",
    "X09n0240_063:0156a17": "財言。但云我已獲得妙音陀羅尼。分別語言三昧。",
    "X09n0240_063:0156a18": "於三千大千世界中。諸天及人所有語言音聲。一",
    "X09n0240_063:0156a19": "一皆是入法界之門。意顯入此法門則一切善惡",
    "X09n0240_063:0156a20": "麤細音聲皆是說法之聲。無一言音而非入理之",
    "X09n0240_063:0156a21": "門。若上善財所問修進法光明門。即從此音聲三",
    "X09n0240_063:0156a22": "昧而入。故彌伽答善財處。但只放此一光。全體顯",
    "X09n0240_063:0156a23": "示。更不容聲正欲目擊而道存也。故彌伽即告善",
    "X09n0240_063:0156a24": "財云。我唯知此菩薩妙音陀羅尼光明法門而已。",
    "X09n0240_063:0156b01": "若諸菩薩。能普入一切眾生想海。乃至一切音聲",
    "X09n0240_063:0156b02": "莊嚴輪。一切差別輪。則非我所知。然所不知者初",
    "X09n0240_063:0156b03": "舉種種想。末結一切音聲差別者。意顯一切語言",
    "X09n0240_063:0156b04": "音聲皆由妄想而發。以眾生有種種妄想。故有種",
    "X09n0240_063:0156b05": "種語言音聲。若了妄想本空。則音聲無體。如此則",
    "X09n0240_063:0156b06": "一切語言皆入法界之法門矣。故為文字總持法",
    "X09n0240_063:0156b07": "門也。上既謙己不能。故指示後友名解脫長者。善",
    "X09n0240_063:0156b08": "財依教辭退而去。",
    "X09n0240_063:0156b09": "[0156b09] 爾時善財童子。思惟諸菩薩無礙解陀羅尼光明莊",
    "X09n0240_063:0156b10": "嚴門。深入諸菩薩語言海門。憶念諸菩薩知一切眾",
    "X09n0240_063:0156b11": "生微細方便門。觀察諸菩薩清淨心門。成就諸菩薩",
    "X09n0240_063:0156b12": "善根光明門。淨治諸菩薩教化眾生門。明利諸菩薩",
    "X09n0240_063:0156b13": "攝眾生智門。堅固諸菩薩廣大志樂門。任持諸菩薩",
    "X09n0240_063:0156b14": "殊勝志樂門。淨治諸菩薩種種信解門。思惟諸菩薩",
    "X09n0240_063:0156b15": "無量善心門。誓願堅固心無疲厭。以諸甲冑而自莊",
    "X09n0240_063:0156b16": "嚴。精進深心不可退轉具不壞信。其心堅固猶如金",
    "X09n0240_063:0156b17": "剛及那羅延無能壞者。守持一切善知識教。於諸境",
    "X09n0240_063:0156b18": "界得不壞智。普門清淨所行無礙。智光圓滿普照一",
    "X09n0240_063:0156b19": "切。具足諸地總持光明。了知法界種種差別。無依無",
    "X09n0240_063:0156b20": "住平等無二。自性清淨而普莊嚴。於諸所行皆得究",
    "X09n0240_063:0156b21": "竟。智慧清淨離諸執著。知十方差別法智無障礙。往",
    "X09n0240_063:0156b22": "十方差別處身不疲懈。於十方差別業皆得明了。於",
    "X09n0240_063:0156b23": "十方差別佛無不現見。於十方差別時悉得深入。清",
    "X09n0240_063:0156b24": "淨妙法充滿其心。普智三昧明照其心。心恒普入平",
    "X09n0240_063:0156c01": "等境界。如來智慧之所照觸。一切智流相續不斷。若",
    "X09n0240_063:0156c02": "身若心不離佛法。一切諸佛神力所加。一切如來光",
    "X09n0240_063:0156c03": "明所照。成就大願。願身周&#x5FA7;一切剎網。一切法界普",
    "X09n0240_063:0156c04": "入其身。漸次遊行十有二年。至住林城周&#x5FA7;推求解",
    "X09n0240_063:0156c05": "脫長者。既得見已。五體投地。起立合掌白言。聖者。我",
    "X09n0240_063:0156c06": "今得與善知識會。是我獲得廣大善利。何以故。善知",
    "X09n0240_063:0156c07": "識者難可得見。難可得聞。難可出現。難得奉事。難得",
    "X09n0240_063:0156c08": "親近。難得承接。難可逢值。難得共居。難令喜悅。難得",
    "X09n0240_063:0156c09": "隨逐。我今會遇為得善利。聖者。我已先發阿耨多羅",
    "X09n0240_063:0156c10": "三藐三菩提心。為欲事一切佛故。為欲值一切佛故。",
    "X09n0240_063:0156c11": "為欲見一切佛故。為欲觀一切佛故。為欲知一切佛",
    "X09n0240_063:0156c12": "故。為欲證一切佛平等故。為欲發一切佛大願故。為",
    "X09n0240_063:0156c13": "欲滿一切佛大願故。為欲具一切佛智光故。為欲成",
    "X09n0240_063:0156c14": "一切佛眾行故。為欲得一切佛神通故。為欲具一切",
    "X09n0240_063:0156c15": "佛諸力故。為欲獲一切佛無畏故。為欲聞一切佛法",
    "X09n0240_063:0156c16": "故。為欲受一切佛法故。為欲持一切佛法故。為欲解",
    "X09n0240_063:0156c17": "一切佛法故。為欲護一切佛法故。為欲與一切諸菩",
    "X09n0240_063:0156c18": "薩眾同一體故。為欲與一切菩薩善根等無異故。為",
    "X09n0240_063:0156c19": "欲圓滿一切菩薩波羅蜜故。為欲成就一切菩薩所",
    "X09n0240_063:0156c20": "修行故。為欲出生一切菩薩清淨願故。為欲得一切",
    "X09n0240_063:0156c21": "諸佛菩薩威神藏故。為欲得一切菩薩法藏無盡智",
    "X09n0240_063:0156c22": "慧大光明故。為欲得一切菩薩三昧廣大藏故。為欲",
    "X09n0240_063:0156c23": "成就一切菩薩無量無數神通藏故。為欲以大悲藏",
    "X09n0240_063:0156c24": "教化調伏一切眾生皆令究竟到邊際故。為欲顯現",
    "X09n0240_063:0157a01": "神變藏故。為於一切自在藏中悉以自心得自在故。",
    "X09n0240_063:0157a02": "為欲入於清淨藏中以一切相而莊嚴故。聖者。我今",
    "X09n0240_063:0157a03": "以如是心。如是意。如是樂。如是欲。如是希求。如是思",
    "X09n0240_063:0157a04": "惟。如是尊重。如是方便。如是究竟。如是謙下。至聖者",
    "X09n0240_063:0157a05": "所。我聞聖者善能誘誨諸菩薩眾。能以方便闡明所",
    "X09n0240_063:0157a06": "得。示其道路。與其津梁。授其法門。令除迷倒障。拔猶",
    "X09n0240_063:0157a07": "豫箭。截疑惑網。照心稠林。浣心垢濁。令心潔白。使心",
    "X09n0240_063:0157a08": "清淨。正心諂曲。絕心生死。止心不善。解心執著。於執",
    "X09n0240_063:0157a09": "著處令心解脫。於染愛處使心動轉。令其速入一切",
    "X09n0240_063:0157a10": "智境。使其疾到無上法城。令住大悲。令修大慈。令入",
    "X09n0240_063:0157a11": "菩薩行。令修三昧門。令入證位。令觀法心。令增長力。",
    "X09n0240_063:0157a12": "令修習行。普於一切其心平等。唯願聖者為我宣說。",
    "X09n0240_063:0157a13": "菩薩云何學菩薩行。修菩薩道。隨所修習疾得清淨",
    "X09n0240_063:0157a14": "疾得明了。",
    "X09n0240_063:0157a15": "[0157a15] 第五解脫長者寄具足方便住。然具足方便者。正",
    "X09n0240_063:0157a16": "明帶真隨俗。習無量善巧化生無住之行也。由得",
    "X09n0240_063:0157a17": "入上妙音陀羅尼門。故能入俗利生無住。故善財",
    "X09n0240_063:0157a18": "依教趣求。先思念前教。一一從思證入。有六行經",
    "X09n0240_063:0157a19": "十一句。皆所思之法門。次誓願堅固下十二行半",
    "X09n0240_063:0157a20": "經顯修之益。漸次遊行十有二年。周&#x5FA7;推求解脫",
    "X09n0240_063:0157a21": "長者。意顯深窮十二因緣。故令根塵十二皆&#x5FA7;法",
    "X09n0240_063:0157a22": "界。一一皆解脫門故。然後乃見既得見已。善財極",
    "X09n0240_063:0157a23": "言善知識難見難聞難出難事。難近難接難逢難",
    "X09n0240_063:0157a24": "共。難悅難隨如此深言十難者。以入法既深。感恩",
    "X09n0240_063:0157b01": "彌重。求教益切。為法之心益深矣。故自慶如此之",
    "X09n0240_063:0157b02": "難。幸而得見。以希望多年故也。上申見敬。後方咨",
    "X09n0240_063:0157b03": "請。先陳自已發心。次為欲事一切佛下別陳發心",
    "X09n0240_063:0157b04": "之相。有三。初五行經陳欲上窮佛境。二為欲下二",
    "X09n0240_063:0157b05": "行經欲罄盡法源。後為欲與一切下九行經欲齊",
    "X09n0240_063:0157b06": "菩薩行。亦是僧寶。以善財入法既深。故請問亦有",
    "X09n0240_063:0157b07": "序。故此特以三寶為問。欲顯己有荷負之願故。次",
    "X09n0240_063:0157b08": "聖者我今以如是心者。結前發心之相。為發問之",
    "X09n0240_063:0157b09": "端。次我聞聖者下九行經。讚能誘誨。故請決所疑。",
    "X09n0240_063:0157b10": "[0157b10] 時解脫長者以過去善根力。佛威神力。文殊師利童",
    "X09n0240_063:0157b11": "子憶念力故。即入菩薩三昧門名普攝一切佛剎無",
    "X09n0240_063:0157b12": "邊旋陀羅尼。入此三昧已。得清淨身。於其身中顯現",
    "X09n0240_063:0157b13": "十方各十佛剎微塵數佛及佛國土眾會道場。種種",
    "X09n0240_063:0157b14": "光明諸莊嚴事。亦現彼佛往昔所行神通變化一切",
    "X09n0240_063:0157b15": "大願助道之法諸出離行清淨莊嚴。亦見諸佛成等",
    "X09n0240_063:0157b16": "正覺轉妙法輪教化眾生。如是一切於其身中。悉皆",
    "X09n0240_063:0157b17": "顯現無所障礙。種種形相種種次第如本而住不相",
    "X09n0240_063:0157b18": "雜亂。所謂種種國土。種種眾會。種種道場。種種嚴飾。",
    "X09n0240_063:0157b19": "其中諸佛現種種神力。立種種乘道。示種種願門。或",
    "X09n0240_063:0157b20": "於一世界處兜率宮而作佛事。或於一世界歿兜率",
    "X09n0240_063:0157b21": "宮而作佛事。如是或有住胎。或復誕生。或處宮中。或",
    "X09n0240_063:0157b22": "復出家。或詣道場。或破魔軍。或諸天龍恭敬圍繞。或",
    "X09n0240_063:0157b23": "諸世主勸請說法。或轉法輪。或般涅槃。或分舍利。或",
    "X09n0240_063:0157b24": "起塔廟。彼諸如來於種種眾會。種種世間。種種趣生。",
    "X09n0240_063:0157c01": "種種家族。種種欲樂。種種業行。種種語言。種種根性。",
    "X09n0240_063:0157c02": "種種煩惱。隨眠習氣諸眾生中。或處微細道場。或處",
    "X09n0240_063:0157c03": "廣大道場。或處一由旬量道場。或處十由旬量道場。",
    "X09n0240_063:0157c04": "或處不可說不可說佛剎微塵數由旬量道場。以種",
    "X09n0240_063:0157c05": "種神通。種種言辭。種種音聲。種種法門。種種總持門。",
    "X09n0240_063:0157c06": "種種辯才門。以種種聖諦海。種種無畏大師子吼。說",
    "X09n0240_063:0157c07": "諸眾生種種善根。種種憶念。授種種菩薩記。說種種",
    "X09n0240_063:0157c08": "諸佛法。彼諸如來所有言說。善財童子悉能聽受。亦",
    "X09n0240_063:0157c09": "見諸佛及諸菩薩不可思議三昧神變。爾時解脫長",
    "X09n0240_063:0157c10": "者從三昧起。告善財童子言。善男子。我已入出如來",
    "X09n0240_063:0157c11": "無礙莊嚴解脫門。善男子。我入出此解脫門時即見",
    "X09n0240_063:0157c12": "東方閻浮檀金光明世界龍自在王如來應正等覺。",
    "X09n0240_063:0157c13": "道場眾會之所圍繞毗盧遮那藏菩薩而為上首。又",
    "X09n0240_063:0157c14": "見南方速疾力世界普香如來應正等覺。道場眾會",
    "X09n0240_063:0157c15": "之所圍繞心王菩薩而為上首。又見西方香光世界",
    "X09n0240_063:0157c16": "須彌燈王如來應正等覺。道場眾會之所圍繞無礙",
    "X09n0240_063:0157c17": "心菩薩而為上首。又見北方袈裟幢世界不可壞金",
    "X09n0240_063:0157c18": "剛如來應正等覺。道場眾會之所圍繞金剛步勇猛",
    "X09n0240_063:0157c19": "菩薩而為上首。又見東北方一切上妙寶世界無所",
    "X09n0240_063:0157c20": "得境界眼如來應正等覺。道場眾會之所圍繞無所",
    "X09n0240_063:0157c21": "得善變化菩薩而為上首。又見東南方香燄光音世",
    "X09n0240_063:0157c22": "界香燈如來應正等覺。道場眾會之所圍繞金剛燄",
    "X09n0240_063:0157c23": "慧菩薩而為上首。又見西南方智慧日普光明世界",
    "X09n0240_063:0157c24": "法界輪幢如來應正等覺。道場眾會之所圍繞現一",
    "X09n0240_063:0158a01": "切變化幢菩薩而為上首。又見西北方普清淨世界",
    "X09n0240_063:0158a02": "一切佛寶高勝幢如來應正等覺。道場眾會之所圍",
    "X09n0240_063:0158a03": "繞法幢王菩薩而為上首。又見上方佛次第出現無",
    "X09n0240_063:0158a04": "盡世界無邊智慧光圓滿幢如來應正等覺。道場眾",
    "X09n0240_063:0158a05": "會之所圍繞法界門幢王菩薩而為上首。又見下方",
    "X09n0240_063:0158a06": "佛光明世界無礙智幢如來應正等覺。道場眾會之",
    "X09n0240_063:0158a07": "所圍繞一切世間剎幢王菩薩而為上首。",
    "X09n0240_063:0158a08": "[0158a08] 第三時解脫下正示法界。初入定默示。後出定言",
    "X09n0240_063:0158a09": "答。即入普攝一切佛剎無邊旋陀羅尼三昧者。謂",
    "X09n0240_063:0158a10": "普攝十方佛剎在於身中。由唯心之智稱性總持。",
    "X09n0240_063:0158a11": "令如體用。旋轉無礙。故以為名。此顯唯心觀成。普",
    "X09n0240_063:0158a12": "攝無邊差別諸佛境界。頓入平等法界。故下文入",
    "X09n0240_063:0158a13": "此三昧已下有二十一行經。皆示三昧中所攝境",
    "X09n0240_063:0158a14": "界。全現長者一身之中。即所現境界中。諸佛說法。",
    "X09n0240_063:0158a15": "所有言說。及不可說三昧神變。是所謂諸佛法身",
    "X09n0240_063:0158a16": "入我性。我身還共如來合。皆令善財親聞親見。即",
    "X09n0240_063:0158a17": "此三昧。已彰無盡無盡法界。以明定之業用。將以",
    "X09n0240_063:0158a18": "默示善財所問也。後爾時解脫長者從三昧起下。",
    "X09n0240_063:0158a19": "方以言答。乃告之曰。我已入出如來無礙莊嚴解",
    "X09n0240_063:0158a20": "脫門。疏釋此解脫總有五義。一一切如來各具一",
    "X09n0240_063:0158a21": "切無礙莊嚴。二一一如來互&#x5FA7;無礙。三一切如來",
    "X09n0240_063:0158a22": "莊嚴悉入長者之身。四長者徹見十方佛海。五長",
    "X09n0240_063:0158a23": "者智持不以為礙。此正所謂先以定動後以智拔",
    "X09n0240_063:0158a24": "故。次我出入此下有二十行經。歷見十方佛眾會",
    "X09n0240_063:0158b01": "道場。皆入長者之身。正明定之業用。即此三昧中",
    "X09n0240_063:0158b02": "境界。通身全彰入法界之門矣。",
    "X09n0240_063:0158b03": "[0158b03] 善男子。我見如是等十方各十佛剎微塵數如來。彼",
    "X09n0240_063:0158b04": "諸如來不來至此。我不往彼。我若欲見安樂世界阿",
    "X09n0240_063:0158b05": "彌陀如來。隨意即見。我若欲見栴檀世界金剛光明",
    "X09n0240_063:0158b06": "如來。妙香世界寶光明如來。蓮華世界寶蓮華光明",
    "X09n0240_063:0158b07": "如來。妙金世界寂靜光如來。妙喜世界不動如來。善",
    "X09n0240_063:0158b08": "住世界師子如來。鏡光明世界月覺如來。寶師子莊",
    "X09n0240_063:0158b09": "嚴世界毗盧遮那如來。如是一切悉皆即見。然彼如",
    "X09n0240_063:0158b10": "來不來。至此我身亦不往詣於彼。知一切佛及與我",
    "X09n0240_063:0158b11": "心悉皆如夢。知一切佛猶如影像自心如水。知一切",
    "X09n0240_063:0158b12": "佛所有色相及以自心悉皆如幻。知一切佛及以己",
    "X09n0240_063:0158b13": "心悉皆如響。我如是知。如是憶念。所見諸佛皆由自",
    "X09n0240_063:0158b14": "心。善男子。當知菩薩修諸佛法。淨諸佛剎。積集妙行",
    "X09n0240_063:0158b15": "調伏眾生。發大誓願入一切智。自在遊戲不可思議",
    "X09n0240_063:0158b16": "解脫之門。得佛菩提現大神通。&#x5FA7;住一切十方法界。",
    "X09n0240_063:0158b17": "以微細智普入諸劫。如是一切悉由自心。是故善男",
    "X09n0240_063:0158b18": "子。應以善法扶助自心。應以法水潤澤自心。應於境",
    "X09n0240_063:0158b19": "界淨治自心。應以精進堅固自心。應以忍辱坦蕩自",
    "X09n0240_063:0158b20": "心。應以智證潔白自心。應以智慧明利自心。應以佛",
    "X09n0240_063:0158b21": "自在開發自心。應以佛平等廣大自心。應以佛十力",
    "X09n0240_063:0158b22": "照察自心。善男子。我唯於此如來無礙莊嚴解脫門",
    "X09n0240_063:0158b23": "而得入出。如諸菩薩摩訶薩得無礙智。住無礙行。得",
    "X09n0240_063:0158b24": "常見一切佛三昧。得不住涅槃際三昧。了達三昧普",
    "X09n0240_063:0158c01": "門境界。於三世法悉皆平等。能善分身&#x5FA7;一切剎。住",
    "X09n0240_063:0158c02": "於諸佛平等境界。十方境界皆悉現前。智慧觀察無",
    "X09n0240_063:0158c03": "不明了。於其身中悉現一切世界成壞。而於己身及",
    "X09n0240_063:0158c04": "諸世界不生二想。如是妙行而我云何能知能說。善",
    "X09n0240_063:0158c05": "男子。從此南行至閻浮提畔有一國土名摩利伽羅。",
    "X09n0240_063:0158c06": "彼有比丘名曰海幢。汝詣彼問菩薩云何學菩薩行",
    "X09n0240_063:0158c07": "修菩薩道。時善財童子。頂禮解脫長者足。右繞觀察",
    "X09n0240_063:0158c08": "稱揚讚歎。思惟戀仰悲泣流淚。一心憶念依善知識。",
    "X09n0240_063:0158c09": "事善知識。敬善知識。由善知識見一切智。於善知識",
    "X09n0240_063:0158c10": "不生違逆。於善知識心無諂誑。於善知識心常隨順。",
    "X09n0240_063:0158c11": "於善知識起慈母想。捨離一切無益法故。於善知識",
    "X09n0240_063:0158c12": "起慈父想。出生一切諸善法故。辭退而去。",
    "X09n0240_063:0158c13": "[0158c13] 四善男子我見如是下。彰定體相。即唯心觀門。此",
    "X09n0240_063:0158c14": "明涉俗利生之行。次前法門而示唯心觀者。正顯",
    "X09n0240_063:0158c15": "利生之要。先了達眾生無邊境界皆唯心現。以顯",
    "X09n0240_063:0158c16": "心佛眾生三無差別。乃入平等法界故。次示唯心",
    "X09n0240_063:0158c17": "觀門。十方佛境平等顯現。故見彼十方如來不來",
    "X09n0240_063:0158c18": "至此。我不往彼故。次五行經廣顯隨心見佛。初明",
    "X09n0240_063:0158c19": "要見即見。次然彼如來下。正顯唯心念佛觀體。意",
    "X09n0240_063:0158c20": "謂見佛無來往之相者。其故何耶。以知一切佛與",
    "X09n0240_063:0158c21": "我心皆悉如夢。一切佛如影像。若水清月現。鏡明",
    "X09n0240_063:0158c22": "像顯。了自心如幻知一切佛及己心皆悉如響。以",
    "X09n0240_063:0158c23": "此五種觀門。故知如是念佛皆由自心。大哉念佛",
    "X09n0240_063:0158c24": "法門。為涉俗利生之第一妙行。故特於長者以示",
    "X09n0240_063:0159a01": "之。然念佛必唯心為要。故示於長者所親證。嗟哉",
    "X09n0240_063:0159a02": "今人薄念佛而不為者。豈知圓宗廣大無礙之法",
    "X09n0240_063:0159a03": "界。必欲漸證。當以念佛為第一也。故善財首參德",
    "X09n0240_063:0159a04": "雲。即開示念佛。今將利生特委示念佛之三昧。末",
    "X09n0240_063:0159a05": "法緇白有志者可不敬哉。故後廣讚唯心法門。非",
    "X09n0240_063:0159a06": "但念佛一門。以心該萬法。即佛果體用。菩薩萬行。",
    "X09n0240_063:0159a07": "通依一心建立。故次指示當知菩薩修諸佛法等。",
    "X09n0240_063:0159a08": "悉由自心。故後結示以十種治心之法。以為修觀",
    "X09n0240_063:0159a09": "入門之要。二利之行。無喻唯心觀門。故後長者謙",
    "X09n0240_063:0159a10": "己云我唯於此如來無礙莊嚴解脫門而得出入。",
    "X09n0240_063:0159a11": "若如諸菩薩下。皆己所不能。故推後勝友。從此南",
    "X09n0240_063:0159a12": "行至閻浮提岸。有海幢比丘。當往詣彼問。善財頂",
    "X09n0240_063:0159a13": "禮長者。戀慕悲泣。依教而往。辭退而去。",
    "X09n0240_063:0159a14": "[0159a14] 爾時善財童子一心正念彼長者教。觀察彼長者教。",
    "X09n0240_063:0159a15": "憶念彼不思議菩薩解脫門。思惟彼不思議菩薩智",
    "X09n0240_063:0159a16": "光明。深入彼不思議法界門。趣向彼不思議菩薩普",
    "X09n0240_063:0159a17": "入門。明見彼不思議如來神通。解了彼不思議普入",
    "X09n0240_063:0159a18": "佛剎。分別彼不思議佛力莊嚴。思惟彼不思議菩薩",
    "X09n0240_063:0159a19": "三昧解脫境界分位。了達彼不思議差別世界究竟",
    "X09n0240_063:0159a20": "無礙。修行彼不思議菩薩堅固深心。發起彼不思議",
    "X09n0240_063:0159a21": "菩薩大願淨業。漸次南行至閻浮提畔摩利聚落。周",
    "X09n0240_063:0159a22": "&#x5FA7;求覓海幢比丘。乃見其在經行地側結加趺坐入",
    "X09n0240_063:0159a23": "于三昧。離出入息無別思覺。身安不動。從其足下出",
    "X09n0240_063:0159a24": "無數百千億長者居士婆羅門眾。皆以種種諸莊嚴",
    "X09n0240_063:0159b01": "具莊嚴其身。悉著寶冠頂繫明珠。普往十方一切世",
    "X09n0240_063:0159b02": "界。雨一切寶一切瓔珞一切衣服一切飲食如法上",
    "X09n0240_063:0159b03": "味一切華一切鬘一切香一切塗香一切欲樂資生",
    "X09n0240_063:0159b04": "之具。於一切處救攝一切貧窮眾生。安慰一切苦惱",
    "X09n0240_063:0159b05": "眾生。皆令歡喜心意清淨。成就無上菩提之道。從其",
    "X09n0240_063:0159b06": "兩膝出無數百千億剎帝利婆羅門眾。皆悉聰慧。種",
    "X09n0240_063:0159b07": "種色相種種形貌種種衣服上妙莊嚴。普&#x5FA7;十方一",
    "X09n0240_063:0159b08": "切世界。愛語同事攝諸眾生。所謂貧者令足。病者令",
    "X09n0240_063:0159b09": "愈。危者令安。怖者令止。有憂苦者咸使快樂。復以方",
    "X09n0240_063:0159b10": "便而勸導之。皆令捨惡安住善法。從其腰間出等眾",
    "X09n0240_063:0159b11": "生數無量僊人。或服草衣或樹皮衣。皆執澡瓶威儀",
    "X09n0240_063:0159b12": "寂靜。周旋住返十方世界。於&#x8657;空中以佛妙音稱讚",
    "X09n0240_063:0159b13": "如來演說諸法。或說清淨梵行之道。令其修習調伏",
    "X09n0240_063:0159b14": "諸根。或說諸法皆無自性。使其觀察發生智慧。或說",
    "X09n0240_063:0159b15": "世間言論軌則。或復開示一切智智出要方便。令隨",
    "X09n0240_063:0159b16": "次第各修其業。從其兩&#x8107;出不思議龍不思議龍女。",
    "X09n0240_063:0159b17": "示現不思議諸龍神變。所謂雨不思議香雲不思議",
    "X09n0240_063:0159b18": "華雲不思議鬘雲。不思議寶蓋雲不思議寶旛雲不",
    "X09n0240_063:0159b19": "思議妙寶莊嚴具雲。不思議大摩尼寶雲不思議寶",
    "X09n0240_063:0159b20": "瓔珞雲。不思議寶座雲不思議寶宮殿雲。不思議寶",
    "X09n0240_063:0159b21": "蓮華雲不思議寶冠雲。不思議天身雲不思議采女",
    "X09n0240_063:0159b22": "雲。悉&#x5FA7;&#x8657;空而為莊嚴。充滿一切十方世界諸佛道",
    "X09n0240_063:0159b23": "場而為供養。令諸眾生皆生歡喜。從胸前卍字中出",
    "X09n0240_063:0159b24": "無數百千億阿脩羅王。皆悉示現不可思議自在幻",
    "X09n0240_063:0159c01": "力令百世界皆大震動。一切海水自然涌沸。一切山",
    "X09n0240_063:0159c02": "王互相衝擊。諸天宮殿無不動搖。諸魔光明無不隱",
    "X09n0240_063:0159c03": "蔽。諸魔兵眾無不摧伏。普令眾生捨憍慢心。除怒害",
    "X09n0240_063:0159c04": "心。破煩惱山。息眾惡法。長無&#x9B2C;諍永共和善。復以幻",
    "X09n0240_063:0159c05": "力開悟眾生。令滅罪惡。令怖生死。令出諸趣。令離染",
    "X09n0240_063:0159c06": "著。令住無上菩提之心。令修一切諸菩薩行。令住一",
    "X09n0240_063:0159c07": "切諸波羅蜜。令入一切諸菩薩地。令觀一切微妙法",
    "X09n0240_063:0159c08": "門。令知一切諸佛方便。如是所作周&#x5FA7;法界。從其背",
    "X09n0240_063:0159c09": "上。為應以二乘而得度者。出無數百千億聲聞獨覺。",
    "X09n0240_063:0159c10": "為著我者說無有我。為執常者說一切行皆悉無常。",
    "X09n0240_063:0159c11": "為貪行者說不淨觀。為瞋行者說慈心觀。為癡行者",
    "X09n0240_063:0159c12": "說緣起觀。為等分行者說與智慧相應境界法。為樂",
    "X09n0240_063:0159c13": "著境界者說無所有法。為樂著寂靜處者說發大誓",
    "X09n0240_063:0159c14": "願普饒益一切眾生法。如是所作周&#x5FA7;法界。從其兩",
    "X09n0240_063:0159c15": "肩出無數百千億諸夜叉羅剎種種。王形貌種種色",
    "X09n0240_063:0159c16": "相或長或短皆可怖畏。無量眷屬而自圍繞。守護一",
    "X09n0240_063:0159c17": "切行善眾生并諸賢聖菩薩眾會若向正住及正住",
    "X09n0240_063:0159c18": "者。或時現作執金剛神守護諸佛及佛住處。或&#x5FA7;守",
    "X09n0240_063:0159c19": "護一切世間。有怖畏者令得安隱。有疾病者令得除",
    "X09n0240_063:0159c20": "差。有苦惱者令得免離。有過惡者令其厭悔。有&#x707E;橫",
    "X09n0240_063:0159c21": "者令其息滅。如是利益一切眾生。皆悉令其捨生死",
    "X09n0240_063:0159c22": "輪轉正法輪。從其腹出無數百千億緊那羅王。各有",
    "X09n0240_063:0159c23": "無數緊那羅女前後圍繞。又出無數百千億乾闥婆",
    "X09n0240_063:0159c24": "王。各有無數乾闥婆女前後圍繞。各奏無數百千天",
    "X09n0240_063:0160a01": "樂歌詠讚歎諸法實性。歌詠讚歎一切諸佛。歌詠讚",
    "X09n0240_063:0160a02": "歎發菩提心。歌詠讚歎脩菩薩行。歌詠讚歎一切諸",
    "X09n0240_063:0160a03": "佛成正覺門。歌詠讚歎一切諸佛轉法輪門。歌詠讚",
    "X09n0240_063:0160a04": "歎一切諸佛現神變門。開示演說一切諸佛般涅槃",
    "X09n0240_063:0160a05": "門。開示演說守護一切諸佛教門。開示演說令一切",
    "X09n0240_063:0160a06": "眾生皆歡喜門。開示演說嚴淨一切諸佛剎門。開示",
    "X09n0240_063:0160a07": "演說顯示一切微妙法門。開示演說捨離一切諸障",
    "X09n0240_063:0160a08": "礙門。開示演說發生一切諸善根門。如是周&#x5FA7;十方",
    "X09n0240_063:0160a09": "法界。從其面門出無數百千億轉輪聖王。七寶具足。",
    "X09n0240_063:0160a10": "四兵圍繞。放大捨光雨無量寶。諸貧乏者悉使充足。",
    "X09n0240_063:0160a11": "令其永斷不與取行。端正采女無數百千。悉以捨施",
    "X09n0240_063:0160a12": "心無所著。令其永斷邪婬之行。令生慈心不斷生命。",
    "X09n0240_063:0160a13": "令其究竟常真實語。不作&#x8657;誑無益談說。令攝他語",
    "X09n0240_063:0160a14": "不行離間。令柔&#x8F2D;語無有麤惡。令常演說甚深決定",
    "X09n0240_063:0160a15": "明了之義。不作無義綺飾言辭。為說少欲令除貪愛",
    "X09n0240_063:0160a16": "心無瑕垢。為說大悲令除忿怒意得清淨。為說實義",
    "X09n0240_063:0160a17": "令其觀察一切諸法。深入因緣善明諦理。拔邪見刺",
    "X09n0240_063:0160a18": "破疑惑山。一切障礙悉皆除滅。如是所作充滿法界。",
    "X09n0240_063:0160a19": "從其兩目出無數百千億日輪。普照一切諸大地獄",
    "X09n0240_063:0160a20": "及諸惡趣皆令離苦。又照一切世界中間令除黑闇。",
    "X09n0240_063:0160a21": "又照一切十方眾生。皆令捨離愚癡翳障。於垢濁國",
    "X09n0240_063:0160a22": "土放清淨光。白銀國土放黃金色光。黃金國土放白",
    "X09n0240_063:0160a23": "銀色光。&#x7460;璃國土放玻&#x74C8;色光。坡&#x74C8;國土放&#x7460;璃色",
    "X09n0240_063:0160a24": "光。硨磲國土放碼&#x78AF;色光。碼&#x78AF;國土放硨磲色光。帝",
    "X09n0240_063:0160b01": "青國土放日藏摩尼王色光。日藏摩尼王國土放帝",
    "X09n0240_063:0160b02": "青色光。赤真珠國土放月光網藏摩尼王色光。月光",
    "X09n0240_063:0160b03": "網藏摩尼王國土放赤真珠色光。一寶所成國土放",
    "X09n0240_063:0160b04": "種種寶色光。種種寶所成國土放一寶色光。照諸眾",
    "X09n0240_063:0160b05": "生心之稠林。辦諸眾生無量事業。嚴飾一切世間境",
    "X09n0240_063:0160b06": "界。令諸眾生心得清涼生大歡喜。如是所作充滿法",
    "X09n0240_063:0160b07": "界。從其眉間白毫相中出無數百千億帝釋。皆於境",
    "X09n0240_063:0160b08": "界而得自在。摩尼寶珠繫其頂上。光照一切諸天宮",
    "X09n0240_063:0160b09": "殿。震動一切須彌山王。覺悟一切諸天大眾。歎福德",
    "X09n0240_063:0160b10": "力。說智慧力。生其樂力。持其志力。淨其念力。堅其所",
    "X09n0240_063:0160b11": "發菩提心力。讚樂見佛令除世欲。讚樂聞法令厭世",
    "X09n0240_063:0160b12": "境。讚樂觀智令絕世染。止修羅戰斷煩惱諍。滅怖死",
    "X09n0240_063:0160b13": "心發降魔願。興立正法須彌山王。成辦眾生一切事",
    "X09n0240_063:0160b14": "業如是所作周&#x5FA7;法界。從其額上出無數百千億梵",
    "X09n0240_063:0160b15": "天。色相端嚴世間無比威儀寂靜言音美妙。勸佛說",
    "X09n0240_063:0160b16": "法歎佛功德。令諸菩薩悉皆歡喜。能辦眾生無量事",
    "X09n0240_063:0160b17": "業。普&#x5FA7;一切十方世界。從其頭上出無量佛剎微塵",
    "X09n0240_063:0160b18": "數諸菩薩眾。悉以相好莊嚴其身。放無邊光說種種",
    "X09n0240_063:0160b19": "行。所謂讚歎布施令捨慳貪。得眾妙寶莊嚴世界。稱",
    "X09n0240_063:0160b20": "揚讚歎持戒功德。令諸眾生永斷諸惡。住於菩薩大",
    "X09n0240_063:0160b21": "慈悲戒。說一切有悉皆如夢。說諸欲樂無有滋味。令",
    "X09n0240_063:0160b22": "諸眾生離煩惱縛。說忍辱力。令於諸法心得自在。讚",
    "X09n0240_063:0160b23": "金色身。令諸眾生離瞋恚垢。起對治行絕畜生道。歎",
    "X09n0240_063:0160b24": "精進行。令其遠離世間放逸。皆悉勤修無量妙法。又",
    "X09n0240_063:0160c01": "為讚歎禪波羅蜜。令其一切心得自在。又為演說般",
    "X09n0240_063:0160c02": "若波羅蜜開示正見。令諸眾生樂自在智拔諸見毒。",
    "X09n0240_063:0160c03": "又為演說隨順世間種種所作。令諸眾生雖離生死",
    "X09n0240_063:0160c04": "而於諸趣自在受生。又為示現神通變化說壽命自",
    "X09n0240_063:0160c05": "在。令諸眾生發大誓願。又為演說成就總持力。出生",
    "X09n0240_063:0160c06": "大願力。淨治三昧力。自在受生力。又為演說種種諸",
    "X09n0240_063:0160c07": "智。所謂普知眾生諸根智。普知一切心行智。普知如",
    "X09n0240_063:0160c08": "來十方智。普知諸佛自在智。如是所作周&#x5FA7;法界。從",
    "X09n0240_063:0160c09": "其頂上出無數百千億如來身。其身無等。諸相隨好",
    "X09n0240_063:0160c10": "清淨莊嚴。威光赫奕如真金山。無量光明普照十方。",
    "X09n0240_063:0160c11": "出妙音聲充滿法界。示現無量大神通力。為一切世",
    "X09n0240_063:0160c12": "間普雨法雨。所謂為坐菩提道場諸菩薩雨普知平",
    "X09n0240_063:0160c13": "等法雨。為灌頂位諸菩薩雨入普門法雨。為法王子",
    "X09n0240_063:0160c14": "位諸菩薩雨普莊嚴法雨。為童子位諸菩薩雨堅固",
    "X09n0240_063:0160c15": "山法雨。為不退位諸菩薩雨海藏法雨。為成就正心",
    "X09n0240_063:0160c16": "位諸菩薩雨普境界法雨。為方便具足位諸菩薩雨",
    "X09n0240_063:0160c17": "自性門法雨。為生貴位諸菩薩雨隨順世間法雨。為",
    "X09n0240_063:0160c18": "修行位諸菩薩雨普悲愍法雨。為新學諸菩薩雨積",
    "X09n0240_063:0160c19": "集藏法雨。為初發心諸菩薩雨攝眾生法雨。為信解",
    "X09n0240_063:0160c20": "諸菩薩雨無盡境界普現前法雨。為色界諸眾生雨",
    "X09n0240_063:0160c21": "普門法雨。為諸梵天雨普藏法雨。為諸自在天雨生",
    "X09n0240_063:0160c22": "力法雨。為諸魔眾雨心幢法雨。為諸化樂天雨淨念",
    "X09n0240_063:0160c23": "法雨。為諸兜率天雨生意法雨。為諸夜魔天雨歡喜",
    "X09n0240_063:0160c24": "法雨。為諸忉利天雨疾莊嚴&#x8657;空界法雨。為諸夜叉",
    "X09n0240_063:0161a01": "王雨歡喜法雨。為諸乾闥婆王雨金剛輪法雨。為諸",
    "X09n0240_063:0161a02": "阿修羅王雨大境界法雨。為諸迦樓羅王雨無邊光",
    "X09n0240_063:0161a03": "明法雨。為諸緊那羅王雨一切世間殊勝智法雨。為",
    "X09n0240_063:0161a04": "諸人王雨無樂著法雨。為諸龍王雨歡喜幢法雨。為",
    "X09n0240_063:0161a05": "諸摩&#x777A;羅伽王雨大休息法雨。為諸地獄眾生雨正",
    "X09n0240_063:0161a06": "念莊嚴法雨。為諸畜生雨智慧藏法雨。為閻羅王界",
    "X09n0240_063:0161a07": "眾生雨無畏法雨。為諸厄難處眾生雨普安慰法雨。",
    "X09n0240_063:0161a08": "悉令得入賢聖眾會。如是所作充滿法界。海幢比丘",
    "X09n0240_063:0161a09": "又於其身一切毛孔一一皆出阿僧祇佛剎微塵數",
    "X09n0240_063:0161a10": "光明網。一一光明網具阿僧祇色相阿僧祇莊嚴阿",
    "X09n0240_063:0161a11": "僧祇境界阿僧祇事業充滿十方一切法界。爾時善",
    "X09n0240_063:0161a12": "財童子。一心觀察海幢比丘深生渴仰。憶念彼三昧",
    "X09n0240_063:0161a13": "解脫。思惟彼不思議菩薩三昧。思惟彼不思議利益",
    "X09n0240_063:0161a14": "眾生方便海。思惟彼不思議無作用普莊嚴門。思惟",
    "X09n0240_063:0161a15": "彼莊嚴法界清淨智。思惟彼受佛加持智。思惟彼出",
    "X09n0240_063:0161a16": "生菩薩自在力。思惟彼堅固菩薩大願力。思惟彼增",
    "X09n0240_063:0161a17": "廣菩薩諸行力。如是住立思惟觀察。經一日一夜乃",
    "X09n0240_063:0161a18": "至經於七日七夜。半月一月乃至六月。復經六日。過",
    "X09n0240_063:0161a19": "此已後海幢比丘從三昧出。善財童子讚言聖者。希",
    "X09n0240_063:0161a20": "有奇特。如此三昧最為甚深。如此三昧最為廣大。如",
    "X09n0240_063:0161a21": "此三昧境界無量。如此三昧神力難思。如此三昧光",
    "X09n0240_063:0161a22": "明無等。如此三昧莊嚴無數。如此三昧威力難制。如",
    "X09n0240_063:0161a23": "此三昧境界平等。如此三昧普照十方。如此三昧利",
    "X09n0240_063:0161a24": "益無限。以能除滅一切眾生無量苦故。所謂能令一",
    "X09n0240_063:0161b01": "切眾生離貧苦故。出地獄故。免畜生故。閉諸難門故。",
    "X09n0240_063:0161b02": "開人天道故。令人天眾生喜樂故。令其愛樂禪境界",
    "X09n0240_063:0161b03": "故。能令增長有為樂故。能為顯示出有樂故。能為引",
    "X09n0240_063:0161b04": "發菩提心故。能使增長福智行故。能令增長大悲心",
    "X09n0240_063:0161b05": "故。能令生起大願力故。能令明了菩薩道故。能使莊",
    "X09n0240_063:0161b06": "嚴究竟智故。能令趣入大乘境故。能令照了普賢行",
    "X09n0240_063:0161b07": "故。能令證得諸菩薩地智光明故。能令成就一切菩",
    "X09n0240_063:0161b08": "薩諸願行故。能令安住一切智智境界中故。聖者此",
    "X09n0240_063:0161b09": "三昧者名為何等。海幢比丘言。善男子。此三昧名普",
    "X09n0240_063:0161b10": "眼捨得。又名般若波羅蜜境界清淨光明。又名普莊",
    "X09n0240_063:0161b11": "嚴清淨門。善男子。我以修習般若波羅蜜故得此普",
    "X09n0240_063:0161b12": "莊嚴清淨三昧等百萬阿僧祇三昧。善財童子言。聖",
    "X09n0240_063:0161b13": "者。此三昧境界究竟唯如是耶。海幢言。善男子。入此",
    "X09n0240_063:0161b14": "三昧時了知一切世界無所障礙。往詣一切世界無",
    "X09n0240_063:0161b15": "所障礙。超過一切世界無所障礙。莊嚴一切世界無",
    "X09n0240_063:0161b16": "所障礙。修治一切世界無所障礙。嚴淨一切世界無",
    "X09n0240_063:0161b17": "所障礙。見一切佛無所障礙。觀一切佛廣大威德無",
    "X09n0240_063:0161b18": "所障礙。知一切佛自在神力無所障礙。證一切佛諸",
    "X09n0240_063:0161b19": "廣大力無所障礙。入一切佛諸功德海無所障礙。受",
    "X09n0240_063:0161b20": "一切佛無量妙法無所障礙。入一切佛法中修習妙",
    "X09n0240_063:0161b21": "行無所障礙。證一切佛轉法輪平等智無所障礙。入",
    "X09n0240_063:0161b22": "一切諸佛眾會道場海無所障礙。觀十方佛法無所",
    "X09n0240_063:0161b23": "障礙。大悲攝受十方眾生無所障礙。常起大慈充滿",
    "X09n0240_063:0161b24": "十方無所障礙。見十方佛心無厭足無所障礙。入一",
    "X09n0240_063:0161c01": "切眾生海無所障礙。知一切眾生根海無所障礙。知",
    "X09n0240_063:0161c02": "一切眾生諸根差別智無所障礙。善男子。我唯知此",
    "X09n0240_063:0161c03": "一般若波羅蜜三昧光明。如諸菩薩入智慧海淨法",
    "X09n0240_063:0161c04": "界境。達一切趣&#x5FA7;無量剎。總持自在三昧清淨。神通",
    "X09n0240_063:0161c05": "廣大辯才無盡。善說諸地為眾生依。而我何能知其",
    "X09n0240_063:0161c06": "妙行。辯其功德了其所行。明其境界。究其願力。入其",
    "X09n0240_063:0161c07": "要門。達其所證。說其道分。住其三昧。見其心境。得其",
    "X09n0240_063:0161c08": "所有平等智慧。善男子。從此南行有一住處名曰海",
    "X09n0240_063:0161c09": "潮。彼有園林名普莊嚴。於其園中有優婆夷名曰休",
    "X09n0240_063:0161c10": "捨。汝往彼問菩薩云何學菩薩行修菩薩道。時善財",
    "X09n0240_063:0161c11": "童子於海幢比丘所。得堅固身獲妙法財入深境界。",
    "X09n0240_063:0161c12": "智慧明徹三昧照耀。住清淨解見甚深法。其心安住",
    "X09n0240_063:0161c13": "諸清淨門。智慧光明充滿一方。心生歡喜踴躍無量。",
    "X09n0240_063:0161c14": "五體投地頂禮其足。繞無量&#x5E00;恭敬瞻仰。思惟觀察",
    "X09n0240_063:0161c15": "咨嗟戀慕。持其名號。想其容止。念其音聲。思其三昧。",
    "X09n0240_063:0161c16": "及彼大願所行境界。受其智慧清淨光明。辭退而行。",
    "X09n0240_063:0161c17": "[0161c17] 第六海幢比丘。寄正心住。初念長者教觀察思惟。",
    "X09n0240_063:0161c18": "隨修證人。漸次南行。至閻浮提岸。周&#x5FA7;尋求海幢",
    "X09n0240_063:0161c19": "比丘。乃見在經行路側結加趺坐入於三昧。初見",
    "X09n0240_063:0161c20": "未及問。以在定故。但見定中所現業用境界。以從",
    "X09n0240_063:0161c21": "足至頂一十四處。所現人天八部修羅帝釋梵王。",
    "X09n0240_063:0161c22": "乃至聲聞菩薩。以至於佛。皆在一身中現。經文有",
    "X09n0240_063:0161c23": "十四段。後於頂上所現佛出妙音聲。普雨法雨。有",
    "X09n0240_063:0161c24": "三十二種法雨。初十二種法雨特為菩薩。後二十",
    "X09n0240_063:0162a01": "種法雨普及人天雜類。上至色界梵天下。及地獄",
    "X09n0240_063:0162a02": "三途。無不充足。如是所作充滿法界。又於其身一",
    "X09n0240_063:0162a03": "切毛孔。皆出阿僧祇佛剎微塵數光明網。一一光",
    "X09n0240_063:0162a04": "明網具阿僧祇色相莊嚴境界事業。如是充滿十",
    "X09n0240_063:0162a05": "方一切法界。比丘定中俱現如是相用。善財見已",
    "X09n0240_063:0162a06": "一心觀察。深生渴仰。憶念彼三昧解脫。思惟彼不",
    "X09n0240_063:0162a07": "思議境界。如是住立思惟觀察。日夜不已。以至六",
    "X09n0240_063:0162a08": "月六日。未曾暫捨。比丘過此已後。乃從三昧起。善",
    "X09n0240_063:0162a09": "財乃作禮讚言。聖者。希有奇特。如此三昧甚深廣",
    "X09n0240_063:0162a10": "大利益等。有十三行經。讚已。然後乃問聖者。此三",
    "X09n0240_063:0162a11": "昧名為何等。比丘答言此三昧名普眼捨得。又名",
    "X09n0240_063:0162a12": "般若波羅蜜境界清淨光明。又名普莊嚴清淨門。",
    "X09n0240_063:0162a13": "以修習般若波羅蜜故得此三昧。有百萬阿僧祇三",
    "X09n0240_063:0162a14": "昧。言三昧名普眼捨得者。謂以般若智。圓照法界",
    "X09n0240_063:0162a15": "故名普眼。般若之體清淨光明。一法不受。故云捨",
    "X09n0240_063:0162a16": "得。以此般若生佛平等。聖凡一際。故圓現法界事",
    "X09n0240_063:0162a17": "相。此即顯示前唯心觀門之體用耳。似不必局於",
    "X09n0240_063:0162a18": "滅受想定也。善財童子既聞三昧之名。因問此三",
    "X09n0240_063:0162a19": "昧境界究竟如何。此問其實際也。比丘答言。入此",
    "X09n0240_063:0162a20": "三昧時則智正覺世間器世間眾生世間此三種",
    "X09n0240_063:0162a21": "世間一際平等。一一融通。無所障礙。如此而已。此",
    "X09n0240_063:0162a22": "直指唯心觀門究竟實際也。故比丘告善財言。我",
    "X09n0240_063:0162a23": "唯知此一般若波羅蜜三昧光明而已。若諸菩薩",
    "X09n0240_063:0162a24": "入智慧海。淨法界境。乃至平等智慧。則非我所知。",
    "X09n0240_063:0162b01": "乃推後友云從此南行有一住處。名曰海潮。有優",
    "X09n0240_063:0162b02": "婆夷名曰休捨。汝可往問。時善財童子。於海幢比",
    "X09n0240_063:0162b03": "丘所。得堅固身等種種法門。故感恩戀慕。持其名",
    "X09n0240_063:0162b04": "號。想其容止。念其音聲。思其三昧。受其智慧。得其",
    "X09n0240_063:0162b05": "清淨光明。於此法門有深證矣。辭退而行。"
}