{
    "T23n1442_029:0783a09": "根本說一切有部毘奈耶卷第二",
    "T23n1442_029:0783a10": "十九",
    "T23n1442_029:0783a12": "三藏法師義淨奉　制譯",
    "T23n1442_029:0783a13": "不舉敷具學處第十四之餘",
    "T23n1442_029:0783a14": "爾時薄伽梵在室羅伐城逝多林給孤獨園。",
    "T23n1442_029:0783a15": "時有長者請佛及僧就舍而食。于時有一少",
    "T23n1442_029:0783a16": "年苾芻，策勵身心修諸善品，便作是念：「今日",
    "T23n1442_029:0783a17": "佛僧受請，我不入城乞求飲食，且當念誦待",
    "T23n1442_029:0783a18": "至臨中赴其請處。」作是念已，便持座枯出於",
    "T23n1442_029:0783a19": "寺外，詣一靜處情作業。時諸苾芻早去赴請，",
    "T23n1442_029:0783a20": "鎖門而出詣施主家。時念誦苾芻望時而入，",
    "T23n1442_029:0783a21": "覩見寺門鎖閉已了，便即生念：「我寧斷食不",
    "T23n1442_029:0783a22": "應棄僧座物，自招愆咎。」遂不赴請，即便斷食。",
    "T23n1442_029:0783a23": "彼諸苾芻食已迴還，此苾芻亦相隨入寺，乃",
    "T23n1442_029:0783a24": "至食勢尚存繫心善品，食力既盡委脇而臥。",
    "T23n1442_029:0783a25": "諸苾芻見，問言：「具壽！食是他物，腹豈他耶？汝",
    "T23n1442_029:0783a26": "何故貪食遂令飽悶善品廢修？」報言：「我不赴",
    "T23n1442_029:0783a27": "食，何容飽悶？」時諸苾芻問其所以，悉皆具告。",
    "T23n1442_029:0783a28": "時諸苾芻聞斯說已，以事白佛。佛言：「苾芻不",
    "T23n1442_029:0783a29": "應早去赴請令他斷食，應觀時節、鳴揵稚、",
    "T23n1442_029:0783b01": "眾僧詳集相顧而去。師主咸可觀己門徒知",
    "T23n1442_029:0783b02": "其去不？若閉門已後苾芻來至，有小床座，應",
    "T23n1442_029:0783b03": "安樹下及以牆邊當赴食處，不應造次輒為",
    "T23n1442_029:0783b04": "斷食。若無事斷食者，得越法罪(斷食者，謂絕食一日)。」時有",
    "T23n1442_029:0783b05": "婆羅門居士，來至寺中用僧坐物，及至去時",
    "T23n1442_029:0783b06": "棄在露地，無人收舉致有損壞，佛言：「若初見",
    "T23n1442_029:0783b07": "者即應收舉。」時有年老羸劣苾芻，見僧坐床",
    "T23n1442_029:0783b08": "棄在露地，不能擎舉，佛言：「老者應告授事人",
    "T23n1442_029:0783b09": "知，其授事人應作敬心舉置床座，若不舉者",
    "T23n1442_029:0783b10": "得越法罪。」時有苾芻，以僧敷具置於露地，行",
    "T23n1442_029:0783b11": "乞食後有風雨來，現在苾芻應可為舉，彼得",
    "T23n1442_029:0783b12": "食已憶念疾歸。",
    "T23n1442_029:0783b13": "時有施主以敬信心於山林中造一住處，時",
    "T23n1442_029:0783b14": "有獵師為捕禽鹿縱燎原野，其火炎盛遍燒",
    "T23n1442_029:0783b15": "村邑遂來燒寺。時諸苾芻見火燒寺，即便競",
    "T23n1442_029:0783b16": "入取自衣鉢，於僧祇物無人為收，咸從火化。",
    "T23n1442_029:0783b17": "施主聞已來至寺所，問苾芻曰：「聖者！物不燒",
    "T23n1442_029:0783b18": "不？」苾芻答曰：「一不被燒。」有餘報曰：「但是僧物",
    "T23n1442_029:0783b19": "燒盡無遺。」施主曰：「僧物罄盡，何言不燒？」苾芻",
    "T23n1442_029:0783b20": "曰：「我物不燒。」施主曰：「若僧祇物亦俱出者豈",
    "T23n1442_029:0783b21": "不善哉！我久辛苦如割身肉減妻子分，供養",
    "T23n1442_029:0783b22": "僧田冀望勝福。云何仁等但收自物，不顧僧",
    "T23n1442_029:0783b23": "祇？」作是嫌已捨之而去。時諸苾芻即以此緣",
    "T23n1442_029:0783b24": "具白世尊。世尊告曰：「若被燒時亦收僧物。」後",
    "T23n1442_029:0783b25": "於他日有餘苾芻被火燒寺，聞佛有教令出",
    "T23n1442_029:0783b26": "僧物，遂各棄己衣物收出僧祇，自物並燒遂",
    "T23n1442_029:0783b27": "便廢闕。佛言：「自闕惱重不並僧祇。若被火燒，",
    "T23n1442_029:0783b28": "先出己物後取僧祇。」復有遭火，諸苾芻等咸",
    "T23n1442_029:0783b29": "出己物置在外邊，入取僧物未出之頃，所有",
    "T23n1442_029:0783c01": "衣物被賊盜將，佛言：「既出物已，應使人看。」時",
    "T23n1442_029:0783c02": "諸苾芻遣強者看守，弱者出物不能擎舉，佛",
    "T23n1442_029:0783c03": "言：「令弱者看，強者擎物。」時諸苾芻雖見盛火，",
    "T23n1442_029:0783c04": "恐損僧祇便入取物，遂被火燒，佛言：「若火盛",
    "T23n1442_029:0783c05": "者即不應入，物縱被燒此誠無過。」",
    "T23n1442_029:0783c06": "時有施主，於山谷中造一住處，遭天大雨洪",
    "T23n1442_029:0783c07": "水彌漫寺皆漂蕩。時諸苾芻各出己物不顧",
    "T23n1442_029:0783c08": "僧祇，事並同前。但以水火為異，廣說應知，佛",
    "T23n1442_029:0783c09": "言：「如我所制，不依行者得越法罪。」餘義如",
    "T23n1442_029:0783c10": "上。",
    "T23n1442_029:0783c11": "不舉草敷具學處第十五",
    "T23n1442_029:0783c12": "攝頌曰：",
    "T23n1442_029:0783c13": "　南方二苾芻、　　兩村二住處、",
    "T23n1442_029:0783c14": "　井邊染須草、　　經行稕瓦盆。",
    "T23n1442_029:0783c15": "爾時佛在室羅伐城逝多林給孤獨園。爾時",
    "T23n1442_029:0783c16": "南方有二苾芻：一老、一少，為禮佛故向室羅",
    "T23n1442_029:0783c17": "伐城，在道日暮入寺寄宿。時諸苾芻遙見老",
    "T23n1442_029:0783c18": "者告言：「善來大德！」即依次與房及臥具等，其",
    "T23n1442_029:0783c19": "少年者但與其房而無臥具。此少苾芻立性",
    "T23n1442_029:0783c20": "勤策，多覓乾草立與膝齊，用充臥物。其老苾",
    "T23n1442_029:0783c21": "芻便作是念：「試觀少者臥物有不？」便往見彼",
    "T23n1442_029:0783c22": "草敷厚煖，即作斯念：「我若明朝還僧臥具恐",
    "T23n1442_029:0783c23": "廢行途，應還臥具就此同宿。」即還臥具，一處",
    "T23n1442_029:0783c24": "經宵，至曉便去。後有眾蟻依此草敷穿壞房",
    "T23n1442_029:0783c25": "舍。時有長者請佛及僧就舍而食。時諸苾芻",
    "T23n1442_029:0783c26": "於日初分執持衣鉢詣長者家，世尊不赴，令",
    "T23n1442_029:0783c27": "人取食，有五因緣如前露地戒中廣說。此時",
    "T23n1442_029:0783c28": "佛欲觀僧臥具并制學處，由此為緣在寺內而",
    "T23n1442_029:0783c29": "住，令人取食。",
    "T23n1442_029:0784a01": "爾時世尊眾僧去後，便持戶鑰遍觀寺中所",
    "T23n1442_029:0784a02": "有房舍，乃至寺外近住園林。次至一房，於其",
    "T23n1442_029:0784a03": "室內見草狼籍，多諸蟲蟻內外穿穴。見已便",
    "T23n1442_029:0784a04": "念：「斯等房舍皆是信心婆羅門諸居士等，自",
    "T23n1442_029:0784a05": "苦己身減妻子分，奉施僧田以求勝福。而諸",
    "T23n1442_029:0784a06": "苾芻受用之時，不知其量、不善守護，遂令蟲",
    "T23n1442_029:0784a07": "蟻非分虧損。」世尊即便以神通力令土與蟻",
    "T23n1442_029:0784a08": "各在一邊，便以網輪具足百福莊嚴勝妙兩",
    "T23n1442_029:0784a09": "手捧蟻徐出，於其房外陰涼之地安置諸蟻",
    "T23n1442_029:0784a10": "令無損傷。于時世尊灑掃室已，收彼糞土棄",
    "T23n1442_029:0784a11": "於房外，洗手足已入房宴默。時取食苾芻持",
    "T23n1442_029:0784a12": "食既至，如前廣說。乃至爾時世尊食事既訖，",
    "T23n1442_029:0784a13": "即出房外嚼齒木洗足已，旋入房中宴默而",
    "T23n1442_029:0784a14": "住。爾時世尊日晡晚時就如常座，既坐定已",
    "T23n1442_029:0784a15": "告諸苾芻曰：「向者僧伽赴食之後，我持戶鑰",
    "T23n1442_029:0784a16": "遍觀房舍，隨所為事皆具告知。汝等苾芻！諸",
    "T23n1442_029:0784a17": "有施主，苦自己身施僧求福，汝等不能如法",
    "T23n1442_029:0784a18": "受用，虛損信施。」即說頌曰：",
    "T23n1442_029:0784a19": "「於他信施物，　　知量而受用，",
    "T23n1442_029:0784a20": "　自身得安隱，　　令他福德增。」",
    "T23n1442_029:0784a21": "爾時世尊讚歎知足、如法受用信施物已，告",
    "T23n1442_029:0784a22": "諸苾芻廣說如前，乃至「我今為諸苾芻制其",
    "T23n1442_029:0784a23": "學處，應如是說：",
    "T23n1442_029:0784a24": "「若復苾芻於僧房內，若草、若葉，自敷、教人敷，",
    "T23n1442_029:0784a25": "去時不自舉、不教人舉。若有苾芻不囑授，除",
    "T23n1442_029:0784a26": "餘緣故，波逸底迦。」如是世尊為諸苾芻制學",
    "T23n1442_029:0784a27": "處已，時有眾多苾芻，共諸商旅人間遊行到",
    "T23n1442_029:0784a28": "一聚落。日既將昏，欲覓居止，問一長者：「頗有",
    "T23n1442_029:0784a29": "宿處相容止不？」長者答曰：「先立要契方可相",
    "T23n1442_029:0784b01": "容。」苾芻曰：「其要如何？」長者曰：「明於我舍受食",
    "T23n1442_029:0784b02": "方行。」報言：「長者！我依商旅事不自由，行伴若",
    "T23n1442_029:0784b03": "停當受請食，如其彼去我即隨行。」長者曰：「斯",
    "T23n1442_029:0784b04": "亦善哉！」便與停處。苾芻白長者曰：「於仁舍中",
    "T23n1442_029:0784b05": "有臥具不？」報言：「無有。」時彼苾芻多有俗人及",
    "T23n1442_029:0784b06": "諸求寂共為伴侶，彼皆多覓乾草用充臥物，",
    "T23n1442_029:0784b07": "積與膝齊一處同臥。于時商旅星夜發去，苾",
    "T23n1442_029:0784b08": "芻見已棄草而行，長者至明作如是念：「我觀",
    "T23n1442_029:0784b09": "苾芻，若有住者當為辦食。」不覩苾芻，見草狼",
    "T23n1442_029:0784b10": "籍。時彼長者夫婦二人，屏除亂草幾將半日。",
    "T23n1442_029:0784b11": "此是緣起，猶未制戒。復有眾多苾芻，隨諸商",
    "T23n1442_029:0784b12": "旅行至此村，詣彼長者求覓宿處。長者報言：",
    "T23n1442_029:0784b13": "「共立要契方可容宿。」苾芻曰：「其要如何？」長者",
    "T23n1442_029:0784b14": "曰：「不取乾草為臥物者可隨意住。」苾芻問言：",
    "T23n1442_029:0784b15": "「長者舍中頗有眠臥具不？」報言：「無有。」苾芻曰：",
    "T23n1442_029:0784b16": "「堅鞕之地，若為安寢？」長者曰：「聖者！先有仁等",
    "T23n1442_029:0784b17": "同梵行人投我寄宿，多聚乾草非分狼籍，令",
    "T23n1442_029:0784b18": "我夫婦收除亂草半日艱辛，為此今時共為",
    "T23n1442_029:0784b19": "要契。」時諸苾芻夜受辛苦明發便行，漸次而",
    "T23n1442_029:0784b20": "去至室羅伐。苾芻見之慰問：「安不？」報言：「何有",
    "T23n1442_029:0784b21": "安隱？」彼問其故？報云：「於一村中不許草臥，但",
    "T23n1442_029:0784b22": "眠鞕地辛苦通宵。」苾芻問曰：「汝於何村受此",
    "T23n1442_029:0784b23": "辛苦？」報言：「於某處村。」問曰：「寄宿誰家？」答曰：「某",
    "T23n1442_029:0784b24": "長者宅。」一人報曰：「我曾彼宿安隱草敷，汝有",
    "T23n1442_029:0784b25": "何辜獨遭鞕地？」苾芻問曰：「所眠之草誰為收",
    "T23n1442_029:0784b26": "除？」報曰：「我天曉已自涉長途，我來之後彼當",
    "T23n1442_029:0784b27": "屏棄。」苾芻報曰：「由斯惱亂彼致譏嫌，遣我通",
    "T23n1442_029:0784b28": "宵鞕地而臥。」時諸苾芻以此因緣具白世尊。",
    "T23n1442_029:0784b29": "世尊告曰：「雖在俗舍用草敷時，亦應除棄。」聞",
    "T23n1442_029:0784c01": "佛教已，時有眾多苾芻，隨逐商旅人間遊行",
    "T23n1442_029:0784c02": "至一聚落，中有長者為沙門婆羅門等故造",
    "T23n1442_029:0784c03": "一客舍，遠求軟草以充敷具。時諸苾芻於此",
    "T23n1442_029:0784c04": "宿已，並將其草棄糞穢處，各趣長途。長者至",
    "T23n1442_029:0784c05": "天曉已往問苾芻，但見其草棄不淨地，不可",
    "T23n1442_029:0784c06": "重收，因生嫌賤。復有眾多苾芻隨諸商旅行",
    "T23n1442_029:0784c07": "至此村，詣彼長者求覓住處，長者報言：「我有",
    "T23n1442_029:0784c08": "福舍隨情居止。」苾芻問曰：「頗有多少眠臥具",
    "T23n1442_029:0784c09": "不？」答言：「無有。」苾芻報曰：「我等如何臥堅鞕地？」",
    "T23n1442_029:0784c10": "長者答曰：「聖者！我為行客沙門婆羅門等造此",
    "T23n1442_029:0784c11": "福舍，我從遠處求覓軟草，用擬供承諸寄宿",
    "T23n1442_029:0784c12": "客。昔有仁等同梵行者來此寄宿，至天曉已",
    "T23n1442_029:0784c13": "咸將軟草棄不淨中，若更欲求卒不可得。」時",
    "T23n1442_029:0784c14": "諸苾芻便於鞕地辛苦經宵。時此苾芻漸次",
    "T23n1442_029:0784c15": "遊行至室羅伐，彼諸苾芻問言：「行李安不？」報",
    "T23n1442_029:0784c16": "言：「眠臥鞕地，何有安樂？」問言：「於何處宿受此",
    "T23n1442_029:0784c17": "辛苦？」報言：「於某村福舍。」苾芻報曰：「我曾於彼",
    "T23n1442_029:0784c18": "福舍中宿，所有臥草旦並棄之。」答曰：「由汝棄",
    "T23n1442_029:0784c19": "草致生嫌賤，遂令我等鞕地而眠。」時諸苾芻",
    "T23n1442_029:0784c20": "即以此緣具白世尊。世尊告曰：「所臥之草白",
    "T23n1442_029:0784c21": "施主知，若云棄者即應除棄，若云留者隨語",
    "T23n1442_029:0784c22": "應留。若違言者得越法罪。」於一聚落有僧住",
    "T23n1442_029:0784c23": "處，於此寺中臥具寡少。時諸苾芻為供客",
    "T23n1442_029:0784c24": "故，遂於遠處求臥具草安一房中。時有眾多",
    "T23n1442_029:0784c25": "苾芻，人間遊行來至此寺，問主人曰：「我欲投",
    "T23n1442_029:0784c26": "宿，頗有多少臥具物不？」苾芻報曰：「此寺先貧",
    "T23n1442_029:0784c27": "無好臥具，我為客故遠求軟草，必不嫌者隨",
    "T23n1442_029:0784c28": "意止宿。」彼既宿已欲棄草敷，主人報曰：「我為",
    "T23n1442_029:0784c29": "客故遠求此草，實是難得，無宜輒棄。」客苾芻",
    "T23n1442_029:0785a01": "曰：「仁等無知自身犯罪，欲令我等亦犯罪耶？」",
    "T23n1442_029:0785a02": "作此責已，即便取草棄外而去，致令爛損。後",
    "T23n1442_029:0785a03": "有眾多苾芻，遊歷人間遇至此寺欲求寄宿，",
    "T23n1442_029:0785a04": "問：「有臥具不？」主人答曰：「此無臥具，我為客故",
    "T23n1442_029:0785a05": "遠求軟草。前有苾芻來此投宿，所有草蓐並",
    "T23n1442_029:0785a06": "欲收棄，我等不聽。不肯隨語反相責數，並棄",
    "T23n1442_029:0785a07": "而行，故於今時更無可得。」彼便地臥。天曉便",
    "T23n1442_029:0785a08": "行至逝多林，諸苾芻見共相問答，廣說如",
    "T23n1442_029:0785a09": "前，乃至我於彼宿強棄其草，答言：「由此緣故",
    "T23n1442_029:0785a10": "來寄宿者備受艱辛。」時諸苾芻以事白佛。佛",
    "T23n1442_029:0785a11": "言：「此不應棄，若有苾芻囑授而去，遣棄方棄，",
    "T23n1442_029:0785a12": "廣說如前。若異此者得越法罪。」",
    "T23n1442_029:0785a13": "復有眾多苾芻，共諸商旅人間遊行，遇至井",
    "T23n1442_029:0785a14": "邊即便止宿。時諸苾芻多以乾草而為敷具，",
    "T23n1442_029:0785a15": "去此不遠有婆羅門宿。時諸商旅曉便發去，",
    "T23n1442_029:0785a16": "苾芻婆羅門咸留草敷俱隨商旅，道逢商旅",
    "T23n1442_029:0785a17": "從遠而來。時婆羅門逢彼商人，所求之事皆",
    "T23n1442_029:0785a18": "得稱心，即共商人返跡而去，至前井處，便為",
    "T23n1442_029:0785a19": "宿止。于時有諸露形外道，於苾芻宿處便為",
    "T23n1442_029:0785a20": "安止。時露形者共相告曰：「不知何物齧我身",
    "T23n1442_029:0785a21": "體？」餘者報曰：「汝於昨日多噉酒糟，惡欲尋思",
    "T23n1442_029:0785a22": "共相齩齧。」持火來看見有眾蟻便作是語：「誰",
    "T23n1442_029:0785a23": "無智人曾於此宿，去時不解舉此草敷？」時婆",
    "T23n1442_029:0785a24": "羅門聞而報曰：「前有釋子於此宿去。」露形罵",
    "T23n1442_029:0785a25": "曰：「沙門釋子於諸人中自云有智，停宿之處",
    "T23n1442_029:0785a26": "不舉草敷。」婆羅門曰：「沙門釋子不斷殺生，隨",
    "T23n1442_029:0785a27": "處即眠不作觀察。」去斯不遠有鄔波索迦，聞",
    "T23n1442_029:0785a28": "此說時默然而記，後至苾芻住處具以事告，",
    "T23n1442_029:0785a29": "諸苾芻白佛。佛言：「雖居曠野亦舉草敷。」時諸",
    "T23n1442_029:0785b01": "苾芻聞是教已，復有苾芻隨逐商旅至蘭若",
    "T23n1442_029:0785b02": "村便為止宿，多用乾草以為臥具。商旅夜發，",
    "T23n1442_029:0785b03": "苾芻棄草，時節遲晚不及商人，在後而行，便",
    "T23n1442_029:0785b04": "遭賊劫。漸次方至逝多園林，苾芻見已共相",
    "T23n1442_029:0785b05": "慰問：「行李安不？」報曰：「我被賊劫，何有安隱？」問",
    "T23n1442_029:0785b06": "其何故？以事具陳。時諸苾芻白佛。佛言：「雖在",
    "T23n1442_029:0785b07": "蘭若其草不應散棄，可聚一邊隨意而去。汝",
    "T23n1442_029:0785b08": "諸苾芻如我所制不依行者，皆越法罪。」",
    "T23n1442_029:0785b09": "時諸苾芻為染衣事，於日光處布諸乾草以",
    "T23n1442_029:0785b10": "曬衣服，草不收舉蟲蟻多生，佛言：「染衣既了",
    "T23n1442_029:0785b11": "其草須棄。」復有苾芻為染衣故勸留其草，時",
    "T23n1442_029:0785b12": "彼苾芻不受其語遂便棄擲，佛言：「餘有所須",
    "T23n1442_029:0785b13": "即不應棄，應與彼人。」後曬衣已不肯收棄，云：",
    "T23n1442_029:0785b14": "「非我草。」佛言：「前與後時應問彼曰：『草若用訖",
    "T23n1442_029:0785b15": "汝能棄不？』若言：『能棄。』應可與之。若云：『不能。』即",
    "T23n1442_029:0785b16": "不須與。」時有經行之處，其地堅鞕令足傷損，",
    "T23n1442_029:0785b17": "佛言：「應布軟草勿令傷足。」彼布草已蟲蟻便",
    "T23n1442_029:0785b18": "生，佛言：「應棄。」彼日日棄妨廢正修，佛言：「不應",
    "T23n1442_029:0785b19": "數棄，時可觀察。若捨去時當須總棄。」又經行",
    "T23n1442_029:0785b20": "處有設供事，須草稕坐，同前致蟻，佛言：「應",
    "T23n1442_029:0785b21": "以繩繫挂在樹枝。」又經行處以瞿昧耶安在",
    "T23n1442_029:0785b22": "地上，蟲蟻因生，佛言：「安破瓦中勿令其濕。」爾",
    "T23n1442_029:0785b23": "時世尊讚歎持戒及尊重戒、少欲知足已，告",
    "T23n1442_029:0785b24": "諸苾芻：「前是創制、此是隨開。若有難緣不須",
    "T23n1442_029:0785b25": "囑授。是故我今為諸苾芻制其學處，應如是",
    "T23n1442_029:0785b26": "說：若復苾芻於僧房內，若草、若葉，自敷、教人",
    "T23n1442_029:0785b27": "敷。去時不自舉、不教人舉，若有苾芻不囑授，",
    "T23n1442_029:0785b28": "除餘緣故，波逸底迦。」",
    "T23n1442_029:0785b29": "若復苾芻者，謂此法中人，餘義如上。僧房者，",
    "T23n1442_029:0785c01": "謂是如來弟子住處，於中堪得為四威儀行",
    "T23n1442_029:0785c02": "住坐臥。敷具者，謂若草、若葉，若自他敷。不自",
    "T23n1442_029:0785c03": "舉去者，謂離勢分。時具壽鄔波離白佛言：「世",
    "T23n1442_029:0785c04": "尊！未知齊何是敷具勢分？」佛言：「如生聞婆羅",
    "T23n1442_029:0785c05": "門種樹之法，廣說如上。有四十九尋，是名敷",
    "T23n1442_029:0785c06": "具勢分。」及五種囑授，乃至遍觀四方藏其戶",
    "T23n1442_029:0785c07": "鑰，並廣說如上。有苾芻不囑授者，謂有苾芻",
    "T23n1442_029:0785c08": "而不告語。除餘緣故，波逸底迦，亦如上說。此",
    "T23n1442_029:0785c09": "中犯相其事云何？若苾芻於僧住處，若草、若",
    "T23n1442_029:0785c10": "葉，自敷、教人敷，不舉而去，有人不囑授，乃至",
    "T23n1442_029:0785c11": "未離勢分已來得惡作罪，若離勢分便得墮",
    "T23n1442_029:0785c12": "罪。若苾芻初去之時忘囑其事，在路憶得，或",
    "T23n1442_029:0785c13": "時在路逢見苾芻，或到前住處方始憶得，或",
    "T23n1442_029:0785c14": "到住處見有苾芻以事相囑，心念口言，並廣",
    "T23n1442_029:0785c15": "如上說。草敷有二種壞：謂風及蟻。風壞，謂",
    "T23n1442_029:0785c16": "是風吹草卷。蟻壞，謂是蟻穿草穴。若苾芻於",
    "T23n1442_029:0785c17": "日暮時，在僧房中安草敷具，若夜若晝時時",
    "T23n1442_029:0785c18": "觀察，若壞不壞得罪輕重，廣說如上。若在甎",
    "T23n1442_029:0785c19": "鞕地，或在沙石中，無蟲蟻處布以草敷，設不",
    "T23n1442_029:0785c20": "數看此皆無犯。又無犯者，謂最初犯人，或癡",
    "T23n1442_029:0785c21": "狂、心亂、痛惱所纏。",
    "T23n1442_029:0785c22": "強牽苾芻出僧房學處第十六",
    "T23n1442_029:0785c23": "爾時佛在室羅伐城逝多林給孤獨園。爾時",
    "T23n1442_029:0785c24": "具壽鄔陀夷至彼眾多少年苾芻處，勸喻之",
    "T23n1442_029:0785c25": "曰：「汝等共我人間遊行，降伏他宗自獲名稱。",
    "T23n1442_029:0785c26": "汝等所欲讀誦禪思，及衣食利皆令無闕。」時",
    "T23n1442_029:0785c27": "諸少年聞斯勸已，各各自詣阿遮利耶、鄔波",
    "T23n1442_029:0785c28": "馱耶所，白言：「我今請問二師，欲往人間隨意",
    "T23n1442_029:0785c29": "遊涉。」彼師問曰：「汝欲共誰以為伴侶？」報云：「大",
    "T23n1442_029:0786a01": "德鄔陀夷共我為伴。」彼師報曰：「具壽！彼人惡",
    "T23n1442_029:0786a02": "性當惱於汝。」復白師曰：「大德鄔陀夷善言勸",
    "T23n1442_029:0786a03": "喻，事同父母豈當惱亂？」時彼少年不受師言，",
    "T23n1442_029:0786a04": "共鄔陀夷決意而去。時鄔陀夷將諸少年出界",
    "T23n1442_029:0786a05": "外已報言：「具壽！汝等豈得無有依止遊歷人",
    "T23n1442_029:0786a06": "間？」即並喚來令其長跪，教說依止方共前行，",
    "T23n1442_029:0786a07": "或以三衣帒與之令負，或與鉢盂、或與雜帒、",
    "T23n1442_029:0786a08": "或與君持淨器、或與常用觸瓶、或與錫杖、",
    "T23n1442_029:0786a09": "或與皮鞋，所有資具悉令擎去，自垂兩手著",
    "T23n1442_029:0786a10": "上下二衣，調弄諸人隨路而去。至一聚落近",
    "T23n1442_029:0786a11": "大井邊，與諸門徒共為憩息。此聚落內有毘",
    "T23n1442_029:0786a12": "訶羅，於日晡時便鳴揵稚，諸人聞已白鄔",
    "T23n1442_029:0786a13": "陀夷曰：「阿遮利耶！寺鳴揵稚，我等往看。」報",
    "T23n1442_029:0786a14": "言：「具壽！此或多是黑鉢之類嬾修善品，鳴搥",
    "T23n1442_029:0786a15": "集僧欲有作務，我等既疲道路誰能執作？」門",
    "T23n1442_029:0786a16": "徒答曰：「阿遮利耶！此或容是分物揵稚，我",
    "T23n1442_029:0786a17": "及界者合得其分，如軌範師眾所知識，有大",
    "T23n1442_029:0786a18": "福德財利易求。我等少年誰當見施？今欲入",
    "T23n1442_029:0786a19": "寺觀彼何緣？」師便告曰：「隨汝意去，若有利者",
    "T23n1442_029:0786a20": "亦取我分。」少年入已問寺諸人云：「是分臥具",
    "T23n1442_029:0786a21": "揵稚？」主人見來即便報曰：「具壽！汝請臥具。」",
    "T23n1442_029:0786a22": "報云：「我有尊師，亦當見授。」問曰：「彼復是誰？」",
    "T23n1442_029:0786a23": "答曰：「阿遮利耶鄔陀夷！」主人曰：「彼亦受取。」即",
    "T23n1442_029:0786a24": "總授之。時鄔陀夷於彼井邊多聚人物為其",
    "T23n1442_029:0786a25": "談話，問諸人曰：「此是誰村？此是誰寺？此是誰",
    "T23n1442_029:0786a26": "塔？此是誰園？」林井浴池牛羊之屬，目覩皆問，",
    "T23n1442_029:0786a27": "彼便具答。時諸少年共相議曰：「阿遮利耶！何",
    "T23n1442_029:0786a28": "故來晚？」遂相告曰：「作其常事。」於師臥處皆為",
    "T23n1442_029:0786a29": "敷說，濯足水塗足油安在一邊，各自洗足入",
    "T23n1442_029:0786b01": "溫堂中，誦所持經隨處眠臥。時鄔陀夷既見",
    "T23n1442_029:0786b02": "日暮方入寺中，四顧無人，遂便大喚：「具壽！具",
    "T23n1442_029:0786b03": "壽！」諸人出看告言：「大德鄔陀夷！何故非時來",
    "T23n1442_029:0786b04": "入寺內，大聲叫喚如牧牛人？」答主人曰：「我有",
    "T23n1442_029:0786b05": "少年在前而入，恐有病患，是故高聲。」少年聞",
    "T23n1442_029:0786b06": "已告言：「阿遮利耶！因何大喚？在彼房中敷設",
    "T23n1442_029:0786b07": "臥具，洗塗足物並已具安，可往彼臥。」怒而告",
    "T23n1442_029:0786b08": "曰：「汝等白誰為洗足等事？」答言：「軌範來遲，我",
    "T23n1442_029:0786b09": "等更相告白，便自洗足。」報云：「汝可出寺，誰能",
    "T23n1442_029:0786b10": "與汝不恭敬、無怖懼、懈惰之輩作依止師耶？」",
    "T23n1442_029:0786b11": "即便強驅令出。彼居露地寒苦通宵，既至天",
    "T23n1442_029:0786b12": "明俱申言敬，白言：「阿遮利耶我欲辭去。」鄔陀",
    "T23n1442_029:0786b13": "夷曰：「具壽！汝等何之？」答言：「還室羅伐。」報云：「且",
    "T23n1442_029:0786b14": "住！我當與汝瞻病所須。」答言：「師主！我本無病，",
    "T23n1442_029:0786b15": "仁遣病生，況復有病而能瞻養？」遂便棄去還",
    "T23n1442_029:0786b16": "逝多林。時鄔陀夷亦復隨逐漸至給園。時諸",
    "T23n1442_029:0786b17": "苾芻見少年者至，唱言：「善來具壽！行李安",
    "T23n1442_029:0786b18": "不？」報言：「同梵行者何有安樂？聖者鄔陀夷驅",
    "T23n1442_029:0786b19": "我令出，通宵寒苦僅得存生。」問言：「何故？」諸少",
    "T23n1442_029:0786b20": "年者具以事白。少欲苾芻聞是事已共生嫌",
    "T23n1442_029:0786b21": "賤：「云何苾芻驅他苾芻出僧房外故相惱亂？」",
    "T23n1442_029:0786b22": "以此因緣具白世尊。世尊集僧問鄔陀夷曰：",
    "T23n1442_029:0786b23": "「實作如是驅遣苾芻夜出房不？」白言：「實爾。大",
    "T23n1442_029:0786b24": "德！」世尊種種呵責，廣說乃至「為諸苾芻制其",
    "T23n1442_029:0786b25": "學處，應如是說：",
    "T23n1442_029:0786b26": "「若復苾芻瞋恚不喜，於僧住處牽苾芻出，或",
    "T23n1442_029:0786b27": "令他牽出者，除餘緣故，波逸底迦。」",
    "T23n1442_029:0786b28": "如是世尊為諸苾芻制其學處。佛在室羅伐",
    "T23n1442_029:0786b29": "城逝多林給孤獨園。時有苾芻居土窟房，時",
    "T23n1442_029:0786c01": "此苾芻身嬰疾患。天欲將雨五色雲興，諸苾",
    "T23n1442_029:0786c02": "芻見報言：「具壽！宜可急出，天將大雨，恐土房",
    "T23n1442_029:0786c03": "崩。」時彼病重不能自出。時諸苾芻懼犯戒故",
    "T23n1442_029:0786c04": "不敢扶出。天既洪雨土窟遂崩，壓彼病人，因",
    "T23n1442_029:0786c05": "斯命過。佛言：「有此難緣應當牽出。」告諸苾芻：",
    "T23n1442_029:0786c06": "「前是創制、此是隨開。重制學處，應如是說：若",
    "T23n1442_029:0786c07": "復苾芻瞋恚不喜，於僧住處牽苾芻出，或令",
    "T23n1442_029:0786c08": "他牽出者，除餘緣故，波逸底迦。」",
    "T23n1442_029:0786c09": "若復苾芻者，謂鄔陀夷，餘義如上。僧住處者，",
    "T23n1442_029:0786c10": "謂佛弟子所住之處。牽出者，或言驅出、或以",
    "T23n1442_029:0786c11": "手牽、自作使人。除餘緣者，謂除難緣。墮義如",
    "T23n1442_029:0786c12": "上。此中犯相其事云何？若苾芻以瞋恚心，於",
    "T23n1442_029:0786c13": "僧寺中若自遣、若他驅牽此法中苾芻令",
    "T23n1442_029:0786c14": "其出者，皆得墮罪。遇八難緣並皆無犯。又無",
    "T23n1442_029:0786c15": "犯者，謂最初犯人，或癡狂、心亂、痛惱所纏。",
    "T23n1442_029:0786c16": "強惱觸他學處第十七",
    "T23n1442_029:0786c17": "佛在室羅伐城逝多林給孤獨園。爾時具壽",
    "T23n1442_029:0786c18": "鄔陀夷至彼眾多年少苾芻處勸喻之曰：「汝",
    "T23n1442_029:0786c19": "等共我人間遊行，降伏他宗自獲名稱。」少年",
    "T23n1442_029:0786c20": "各往諮白師主欲去遊行，廣說如前。乃至夜",
    "T23n1442_029:0786c21": "入寺中，發聲大喚遣令開戶。彼既臥已不肯",
    "T23n1442_029:0786c22": "為開，時鄔陀夷即便脚蹋門扉，遂令溫堂",
    "T23n1442_029:0786c23": "振動。時諸少年共相議曰：「可與開門，彼有",
    "T23n1442_029:0786c24": "大力恐當損壞眾僧堂舍。」遂與開門。彼便即",
    "T23n1442_029:0786c25": "入於少年床上縱身而倒，或有傷腹，或有損",
    "T23n1442_029:0786c26": "腰，或有損足，告言：「阿遮利耶！我痛！我痛！」告",
    "T23n1442_029:0786c27": "云：「若嫌痛者，自當出去。」少年議曰：「此有大力，",
    "T23n1442_029:0786c28": "若不出者當斷我命。」即便俱出露地而臥。於",
    "T23n1442_029:0786c29": "一夜中備受寒苦，既至天曉白言：「阿遮利耶！",
    "T23n1442_029:0787a01": "我今欲去。」問曰：「何之？」報言：「向室羅伐城。」報云：",
    "T23n1442_029:0787a02": "「且住！我當與汝瞻病所須。」廣說如前，乃至到",
    "T23n1442_029:0787a03": "室羅伐城具告苾芻，苾芻白佛。佛呵責已，告",
    "T23n1442_029:0787a04": "諸苾芻：「我今為制學處，應如是說：",
    "T23n1442_029:0787a05": "「若復苾芻於僧住處，知諸苾芻先此處住，後",
    "T23n1442_029:0787a06": "來於中故相惱觸，於彼臥具若坐、若臥，作如",
    "T23n1442_029:0787a07": "是念：『彼若生苦自當避我去。』波逸底迦。」",
    "T23n1442_029:0787a08": "若復苾芻者，謂鄔陀夷，餘義如上。知者，謂了",
    "T23n1442_029:0787a09": "其事。苾芻先此處住者，謂此法中人先在此",
    "T23n1442_029:0787a10": "中而為止宿。後來於中等者，謂是縱身強為",
    "T23n1442_029:0787a11": "坐臥。彼嫌苦痛者，謂被惱不樂也。自當避我",
    "T23n1442_029:0787a12": "去者，謂以此為緣不由餘事。波逸底迦，義如",
    "T23n1442_029:0787a13": "上。此中犯相其事云何？若苾芻了知其事，如",
    "T23n1442_029:0787a14": "向所說乃至避我去者，皆得波逸底迦。",
    "T23n1442_029:0787a15": "攝頌曰：",
    "T23n1442_029:0787a16": "　麁食及好食、　　寒熱瓦盆利、",
    "T23n1442_029:0787a17": "　禪誦怖有無，　　因斯共相惱。",
    "T23n1442_029:0787a18": "爾時佛在室羅伐城逝多林給孤獨園。時具",
    "T23n1442_029:0787a19": "壽鄔陀夷至彼眾多少年苾芻處而勸喻曰：",
    "T23n1442_029:0787a20": "「汝等共我人間遊行。」廣說如上。將諸少年投",
    "T23n1442_029:0787a21": "寺寄宿，乃至各自洗足入溫堂中，共相謂曰：",
    "T23n1442_029:0787a22": "「我於今日噉麁惡食氣力稍劣，應可禪思。」即",
    "T23n1442_029:0787a23": "便加趺繫念而住。鄔陀夷夜入寺中，發聲大",
    "T23n1442_029:0787a24": "喚：「具壽！」時少年者聞其喚聲報云：「阿遮利耶！",
    "T23n1442_029:0787a25": "我等在溫堂中端心禪寂。」遂便入室而告之",
    "T23n1442_029:0787a26": "曰：「具壽！豈不佛說：『諸無知者不應修定，宜應",
    "T23n1442_029:0787a27": "且起誦習尊經。』」遂遣通宵冷地而坐強使誦",
    "T23n1442_029:0787a28": "經。時諸少年既受辛苦，曉而告曰：「阿遮利耶！",
    "T23n1442_029:0787a29": "我欲還歸。」問言：「欲向何處？」答言：「向室羅伐。」",
    "T23n1442_029:0787b01": "報云：「且住！我當與汝瞻病所須。」答云：「師主！我",
    "T23n1442_029:0787b02": "本無病，仁遣病生，況復有疾而能瞻養？」遂",
    "T23n1442_029:0787b03": "棄而去，乃至給園廣說如上。苾芻聞已具白",
    "T23n1442_029:0787b04": "世尊，乃至告諸苾芻：「若苾芻故惱他苾芻者，",
    "T23n1442_029:0787b05": "皆得墮罪。」又緣起同前，於中別者，乃至時諸",
    "T23n1442_029:0787b06": "少年共相謂曰：「我等今日噉精妙食氣力豐",
    "T23n1442_029:0787b07": "足，應可房外隨意誦經。」即便習誦，乃至鄔陀",
    "T23n1442_029:0787b08": "夷見告言：「具壽！豈不佛說：『若不習定智慧不",
    "T23n1442_029:0787b09": "生，應入溫室坐禪繫念。』」遂令通夜跏趺而",
    "T23n1442_029:0787b10": "坐身體疲倦，既至曉已還逝多林，乃至佛告",
    "T23n1442_029:0787b11": "諸苾芻：「若苾芻故惱他苾芻者，皆得墮罪。」",
    "T23n1442_029:0787b12": "又緣起同前，於中別者，乃至時諸少年苾芻",
    "T23n1442_029:0787b13": "共相謂曰：「具壽！今時稍寒，共入溫堂可為止",
    "T23n1442_029:0787b14": "宿。」遂便入宿。鄔陀夷見告言：「具壽！何故入",
    "T23n1442_029:0787b15": "室？」白言：「時寒入室取煖。」報云：「具壽！汝熱處",
    "T23n1442_029:0787b16": "宿，恐染黃病。汝等多人若其病者，我獨云何",
    "T23n1442_029:0787b17": "能為瞻侍？汝可急出。」遂令露地而住，冷水遍",
    "T23n1442_029:0787b18": "灑以扇扇之，至明不睡。至天曉已還逝多林，",
    "T23n1442_029:0787b19": "乃至佛告諸苾芻：「若故惱他者，皆得墮罪。」",
    "T23n1442_029:0787b20": "又緣起同前，於中別者，乃至少年共相告曰：",
    "T23n1442_029:0787b21": "「今時極熱，共入疎堂可為止宿。」即便入宿。鄔",
    "T23n1442_029:0787b22": "陀夷見告言：「具壽！何故疎室而臥？」白言：「時熱",
    "T23n1442_029:0787b23": "此處極涼。」報云：「汝涼處臥，或觸風得病，或",
    "T23n1442_029:0787b24": "痰癊傷寒，我復何能供侍汝等？」遂便入室總",
    "T23n1442_029:0787b25": "閉諸窓，為然炭火房門急掩，毛毯通覆縱身",
    "T23n1442_029:0787b26": "坐壓，令彼通夜不得眠睡。至天曉已還逝多",
    "T23n1442_029:0787b27": "林，乃至佛告諸苾芻：「若故惱他者，皆得墮",
    "T23n1442_029:0787b28": "罪。」",
    "T23n1442_029:0787b29": "又緣起同前，時鄔陀夷勸諸少年人間遊行，",
    "T23n1442_029:0787c01": "若隨逐行者皆被惱亂，無復一人共之為伴。",
    "T23n1442_029:0787c02": "遂便單己遊歷人間，遇至一寺，於此寺中無",
    "T23n1442_029:0787c03": "大小行處。時諸苾芻夜有所須，各安瓦瓮，",
    "T23n1442_029:0787c04": "至天曉已於外棄之。寺內苾芻共知鄔陀夷是",
    "T23n1442_029:0787c05": "惡行者，竟無苾芻喚入房宿。便作是念：「此諸",
    "T23n1442_029:0787c06": "黑鉢不共我言，於今夜中自解躓頓。」即便旋",
    "T23n1442_029:0787c07": "昇蹋道至第三層，見有瓦瓮在處安置，便作",
    "T23n1442_029:0787c08": "是念：「此復豈是破瓦等耶？」遂以足指夾棄於",
    "T23n1442_029:0787c09": "外。苾芻夜起欲大小便，覓彼瓦瓮無一可",
    "T23n1442_029:0787c10": "得，遂於上層通水之處棄其不淨。及至天明",
    "T23n1442_029:0787c11": "諸信心輩梵志居士來入寺中，禮拜虔誠巡",
    "T23n1442_029:0787c12": "觀房宇。時鄔陀夷告諸人曰：「汝等當觀黑鉢",
    "T23n1442_029:0787c13": "之類恒為惡行穢污僧田，於寺上層棄其不",
    "T23n1442_029:0787c14": "淨。」諸俗人等聞生嫌賤。時諸苾芻具以白佛，",
    "T23n1442_029:0787c15": "佛言：「若諸苾芻故心惱他者，皆得墮罪。」",
    "T23n1442_029:0787c16": "又緣起同前，時鄔陀夷既無伴侶，獨遊人間",
    "T23n1442_029:0787c17": "至一寺所。時諸苾芻知其惡行，竟無一人喚",
    "T23n1442_029:0787c18": "入停息。鄔陀夷即作是念：「我今宜可別設方",
    "T23n1442_029:0787c19": "便惱彼寺僧，令諸黑鉢知我鄔陀夷是難欺",
    "T23n1442_029:0787c20": "人。」即便多服瀉藥在溫堂中隨處便利，如世",
    "T23n1442_029:0787c21": "尊說：「諸有病者應須瞻侍。」寺中所有耆老苾",
    "T23n1442_029:0787c22": "芻皆來問疾，問言：「四大何如？」答曰：「困弱。」時",
    "T23n1442_029:0787c23": "老苾芻暫相問已，即便欲出，報云：「老宿可住",
    "T23n1442_029:0787c24": "片時。」彼既暫留即還欲出，如是至三，耆年報",
    "T23n1442_029:0787c25": "曰：「鄔陀夷！汝欲故心惱亂於我。」答曰：「我入寺",
    "T23n1442_029:0787c26": "內仁不共語，暫時佇立何事辭勞？」苾芻白佛，",
    "T23n1442_029:0787c27": "佛言：「若諸苾芻故心惱他者，皆得墮罪。」",
    "T23n1442_029:0787c28": "又緣起同前，廣說如上，乃至鄔陀夷到一寺",
    "T23n1442_029:0787c29": "中，多有苾芻修習靜慮。時彼諸人知鄔陀夷",
    "T23n1442_029:0788a01": "是惡行者，無人共語。時鄔陀夷見斯事已生",
    "T23n1442_029:0788a02": "惱害心，然此寺院始起半功，時鄔陀夷便往",
    "T23n1442_029:0788a03": "詣彼造寺人處，報云：「長者！既有信心造寺，何",
    "T23n1442_029:0788a04": "不早成？豈不佛說：",
    "T23n1442_029:0788a05": "「『若勤修善時，　　罪惡心不起；",
    "T23n1442_029:0788a06": "　　於福不勤者，　　心便造諸惡。』」",
    "T23n1442_029:0788a07": "長者聞已告苾芻曰：「聖者！我今多有財物，此",
    "T23n1442_029:0788a08": "處匠者卒不可求。」報云：「長者！世尊有教：『若營",
    "T23n1442_029:0788a09": "作處苾芻助成。』」長者曰：「若共助成，斯為甚善。」",
    "T23n1442_029:0788a10": "鄔陀夷曰：「我當相助。」即便歸寺打揵稚已",
    "T23n1442_029:0788a11": "自為作業。如佛所教若聞揵稚眾僧應集。眾",
    "T23n1442_029:0788a12": "既總集，見鄔陀夷自擎甎墼，時諸苾芻亦共",
    "T23n1442_029:0788a13": "擎持，悉皆竟日執作不休，共相謂曰：「具壽！昔",
    "T23n1442_029:0788a14": "來此寺皆勤習定，豈謂今日盡共營勞，我等",
    "T23n1442_029:0788a15": "捨茲詣室羅伐。」彼諸舊人見客苾芻至各唱：",
    "T23n1442_029:0788a16": "「善來！」告言：「具壽！我聞彼寺皆並修禪，久願往",
    "T23n1442_029:0788a17": "彼隨喜相見。仁有何事廢修靜慮得至此耶？」",
    "T23n1442_029:0788a18": "客苾芻報曰：「往時彼寺皆勤習定，至於今日",
    "T23n1442_029:0788a19": "盡共營勞。」問曰：「何意如此？」答曰：「由鄔陀夷遣",
    "T23n1442_029:0788a20": "令如此。」具以事告，時諸苾芻以事白佛，佛言：",
    "T23n1442_029:0788a21": "「若諸苾芻故心惱他者皆，得墮罪。」",
    "T23n1442_029:0788a22": "又緣起同前，乃至鄔陀夷到一寺中，多有苾",
    "T23n1442_029:0788a23": "芻誦習為業，見鄔陀夷皆不共語。寺未成就，",
    "T23n1442_029:0788a24": "廣說乃至告彼寺主，令諸苾芻盡日營作，皆",
    "T23n1442_029:0788a25": "捨而去往至給園。苾芻白佛，佛言：「得罪同",
    "T23n1442_029:0788a26": "前。」",
    "T23n1442_029:0788a27": "又緣起同前，乃至鄔陀夷到一寺中，當爾之",
    "T23n1442_029:0788a28": "時寺有賊怖。時諸苾芻見鄔陀夷來，知其惡",
    "T23n1442_029:0788a29": "行皆不共語。時鄔陀夷見是事已遂相惱亂，",
    "T23n1442_029:0788b01": "至日暮時大開寺門，當閫而立。時授事人報",
    "T23n1442_029:0788b02": "云：「大德！勿當門立，我欲掩扉。」答曰：「汝之房",
    "T23n1442_029:0788b03": "戶自可牢閉，大眾之門何干汝事？」時諸苾芻",
    "T23n1442_029:0788b04": "通宵大怖不得睡眠。苾芻白佛，佛言：「故心惱",
    "T23n1442_029:0788b05": "他，皆得墮罪。」",
    "T23n1442_029:0788b06": "又緣起同前，乃至鄔陀夷到寺中，寺無賊怖",
    "T23n1442_029:0788b07": "夜多開門。時苾芻出寺便利，時鄔陀夷見其",
    "T23n1442_029:0788b08": "不語便生忿怒，遂牢閉其門當閫而臥。時諸",
    "T23n1442_029:0788b09": "苾芻夜須便利，報云：「大德！勿復當閫，我出",
    "T23n1442_029:0788b10": "便利。」答言：「具壽！於汝房中穿牆而出，我行疲",
    "T23n1442_029:0788b11": "極，誰能為起！」時諸苾芻既無出處，或在簷前",
    "T23n1442_029:0788b12": "或門屋下或水竇處，或在中庭而棄不淨。至",
    "T23n1442_029:0788b13": "天明已諸信心者入寺禮拜，時鄔陀夷見而",
    "T23n1442_029:0788b14": "告曰：「仁等看此黑鉢之類，每於寺中糞穢狼",
    "T23n1442_029:0788b15": "籍，仙人居處豈合如此！」作是語時令諸俗徒",
    "T23n1442_029:0788b16": "共生嫌賤。諸苾芻白佛，佛言：「若苾芻故心惱",
    "T23n1442_029:0788b17": "他苾芻者，皆得波逸底迦罪。」又無犯者，謂最",
    "T23n1442_029:0788b18": "初犯人，或癡狂、心亂、痛惱所纏。",
    "T23n1442_029:0788b19": "根本說一切有部毘奈耶卷第二十九"
}