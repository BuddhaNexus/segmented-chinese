{
    "T12n0351_001:0194a21": "No. 351 [Nos. 310(43), 350, 352]",
    "T12n0351_001:0194a22": "佛說摩訶衍寶嚴經(一名大迦葉品)",
    "T12n0351_001:0194a24": "晉代譯失三藏名",
    "T12n0351_001:0194a25": "[0194a25] 聞如是：[0194a25] 一時，佛遊王舍城耆闍崛山中，與大",
    "T12n0351_001:0194a26": "比丘眾八千人俱，菩薩萬六千人，從諸佛國",
    "T12n0351_001:0194a27": "而來集此，悉志無上正真之道。[0194a27] 爾時，世尊告",
    "T12n0351_001:0194a28": "尊者大迦葉曰：「菩薩有四法，失般若波羅蜜，",
    "T12n0351_001:0194a29": "云何為四？一者，不尊法、不敬法師；二者，為法",
    "T12n0351_001:0194b01": "師者慳惜&#x608B;法；三者，欲得法者為法作礙，呵",
    "T12n0351_001:0194b02": "責輕易不為說法；四者，憎慢貢高、自大譽毀",
    "T12n0351_001:0194b03": "他。是謂迦葉！菩薩有四法失般若波羅蜜。",
    "T12n0351_001:0194b04": "[0194b04] 「復次迦葉！菩薩有四法，得般若波羅蜜。云何",
    "T12n0351_001:0194b05": "四？一者，尊法、敬重法師；二者，隨受聞法、廣為",
    "T12n0351_001:0194b06": "他說，心無愛著亦無所求，為般若波羅蜜",
    "T12n0351_001:0194b07": "故，捨一切財物，求多學問如救頭然；三者，聞",
    "T12n0351_001:0194b08": "已受持；四者，行法不著言說。是謂迦葉！菩薩",
    "T12n0351_001:0194b09": "有四法得般若波羅蜜。",
    "T12n0351_001:0194b10": "[0194b10] 「復次迦葉！菩薩成就四法，忘菩薩心。云何為",
    "T12n0351_001:0194b11": "四？一者，欺誑師尊長老；二者，他無惡事說有",
    "T12n0351_001:0194b12": "所犯；三者，摩訶衍者毀呰誹謗；四者，諂偽心",
    "T12n0351_001:0194b13": "無至誠。是謂迦葉！菩薩成就四法忘菩薩",
    "T12n0351_001:0194b14": "心。",
    "T12n0351_001:0194b15": "[0194b15] 「復次迦葉！菩薩成就四法，一切始生至于道",
    "T12n0351_001:0194b16": "場，菩薩之心常現在前，終不忘失。云何為四？",
    "T12n0351_001:0194b17": "一者，寧死終不妄語；二者，一切菩薩起世尊",
    "T12n0351_001:0194b18": "想，四方稱說；三者，無有諂偽其心至誠；四者，",
    "T12n0351_001:0194b19": "不樂小乘。是謂迦葉！菩薩成就四法，一切始",
    "T12n0351_001:0194b20": "生至于道場，菩薩之心常現在前、終不忘失。",
    "T12n0351_001:0194b21": "[0194b21] 「復次迦葉！菩薩成就四法，生善法則滅、善不",
    "T12n0351_001:0194b22": "增長。云何為四？一者，貢高憍慢學世經典；二",
    "T12n0351_001:0194b23": "者，貪著財物數至國家；三者，嫉&#x59AC;誹謗；四者，",
    "T12n0351_001:0194b24": "未曾聞經聞說誹謗。是謂迦葉！菩薩成就四",
    "T12n0351_001:0194b25": "法，生善則滅、善不增長。",
    "T12n0351_001:0194b26": "[0194b26] 「復次迦葉！菩薩成就四法，善不衰退、增長善",
    "T12n0351_001:0194b27": "法。云何為四？一者，樂聞善法、不樂聞非法，樂",
    "T12n0351_001:0194b28": "六度無極菩薩篋藏；二者，下意不慢眾生；三",
    "T12n0351_001:0194b29": "者，以法知足、除去邪慢，他犯不犯、不說其過，",
    "T12n0351_001:0194c01": "不求他人誤失之短；四者，所不知法不說是",
    "T12n0351_001:0194c02": "非，以如來證，如來無量境界隨眾生根，佛所",
    "T12n0351_001:0194c03": "說法我不能達。是謂迦葉！菩薩成就四法，善",
    "T12n0351_001:0194c04": "不衰退、增長善法。[0194c04] 「復次迦葉！心有四曲，菩薩",
    "T12n0351_001:0194c05": "當除。云何為四？一者，猶豫疑於佛法；二者，憍",
    "T12n0351_001:0194c06": "慢不語、恚怒眾生；三者，他所得利心生慳&#x6131;；",
    "T12n0351_001:0194c07": "四者，毀呰誹謗不稱譽菩薩。是謂迦葉！心有",
    "T12n0351_001:0194c08": "四曲，菩薩當除。",
    "T12n0351_001:0194c09": "[0194c09] 「復次迦葉！菩薩有四順相。云何為四？一者，所",
    "T12n0351_001:0194c10": "犯發露而不覆藏，心無纏垢；二者，真言致死",
    "T12n0351_001:0194c11": "終不違真；三者，所說而不相奪，一切侵欺呵",
    "T12n0351_001:0194c12": "罵輕易撾捶縛害，一切是我宿命所作，不起",
    "T12n0351_001:0194c13": "恚他、不生使纏；四者，堅住不信他說，至信佛",
    "T12n0351_001:0194c14": "法亦不信之，內清淨故。是謂迦葉！菩薩有四",
    "T12n0351_001:0194c15": "順相。",
    "T12n0351_001:0194c16": "[0194c16] 「復次迦葉！菩薩有四惡。云何為四？一者，多聞",
    "T12n0351_001:0194c17": "調譺、行不如法，不順教誡；二者，離於正法不",
    "T12n0351_001:0194c18": "敬師長，不消信施；三者，失戒、定、慧，癡惘受",
    "T12n0351_001:0194c19": "施；四者，見於調御智慧菩薩，不敬、貢高而輕",
    "T12n0351_001:0194c20": "慢之。是謂迦葉！菩薩有四惡。",
    "T12n0351_001:0194c21": "[0194c21] 「復次迦葉！菩薩有四智：一者，未聞者聞，行如",
    "T12n0351_001:0194c22": "法；二者，依義不以文飾；三者，順教戒善語，",
    "T12n0351_001:0194c23": "所作皆善、孝順師尊，得戒定慧而食信施；四",
    "T12n0351_001:0194c24": "者，見於調御智慧菩薩，興善敬心。是謂迦葉！",
    "T12n0351_001:0194c25": "菩薩四智。",
    "T12n0351_001:0194c26": "[0194c26] 「復次迦葉！菩薩有四差違。云何為四？一者，未",
    "T12n0351_001:0194c27": "悉眾生便謂親厚，菩薩差違。二者，眾生不能",
    "T12n0351_001:0194c28": "堪受微妙佛法而為說之，菩薩差違。三者，愛",
    "T12n0351_001:0194c29": "樂上妙為說下乘，菩薩差違。四者，眾生正行",
    "T12n0351_001:0195a01": "皆得妙法，而相違反，菩薩差違。是謂迦葉！菩",
    "T12n0351_001:0195a02": "薩有四差違。",
    "T12n0351_001:0195a03": "[0195a03] 「復次迦葉！菩薩有四道。云何為四？一者，等心",
    "T12n0351_001:0195a04": "為一切眾生；二者，勸一切眾生學佛智慧；三",
    "T12n0351_001:0195a05": "者，為一切眾生而說正法；四者，令一切眾生",
    "T12n0351_001:0195a06": "順於正行。是謂迦葉！菩薩四道。",
    "T12n0351_001:0195a07": "[0195a07] 「復次迦葉！菩薩有四惡知識。云何為四？一者，",
    "T12n0351_001:0195a08": "聲聞但自饒益；二者，緣覺少義少事；三者，世",
    "T12n0351_001:0195a09": "俗師典專在言辯；四者，習彼但得世法不獲",
    "T12n0351_001:0195a10": "正法。是謂迦葉！菩薩四惡知識。",
    "T12n0351_001:0195a11": "[0195a11] 「復次迦葉！菩薩有四善知識。云何為四？來乞",
    "T12n0351_001:0195a12": "求者是菩薩知識，長養道故；為法師者是菩",
    "T12n0351_001:0195a13": "薩知識，多聞長養般若波羅蜜故；勸出家學",
    "T12n0351_001:0195a14": "道者是菩薩善知識，長養一切諸善根故；諸",
    "T12n0351_001:0195a15": "佛世尊是菩薩善知識，長養一切諸佛法故。",
    "T12n0351_001:0195a16": "是謂迦葉！菩薩四善知識。",
    "T12n0351_001:0195a17": "[0195a17] 「復次迦葉！有四像菩薩。云何為四？一者，貪利",
    "T12n0351_001:0195a18": "不求功德；二者，但自求樂不為眾生；三者，但",
    "T12n0351_001:0195a19": "自除苦不為眾生；四者，欲得眷屬不樂遠離。",
    "T12n0351_001:0195a20": "是謂迦葉！四像菩薩。",
    "T12n0351_001:0195a21": "[0195a21] 「復次迦葉！菩薩有四真功德。云何為四？一者，",
    "T12n0351_001:0195a22": "解空而信行報；二者，解無吾我大慈眾生；三",
    "T12n0351_001:0195a23": "者，雖樂泥洹不捨生死；四者，行布施欲化眾",
    "T12n0351_001:0195a24": "生，不望其報。是謂迦葉！菩薩四真功德。",
    "T12n0351_001:0195a25": "[0195a25] 「復次迦葉！菩薩摩訶薩有四大藏。云何為四？",
    "T12n0351_001:0195a26": "一者，值佛出現於世；二者，聞說六度無極；三",
    "T12n0351_001:0195a27": "者，見法師心中無礙；四者，不放逸樂住山林。",
    "T12n0351_001:0195a28": "是謂迦葉！菩薩有四大藏。",
    "T12n0351_001:0195b01": "[0195b01] 「復次迦葉！菩薩有四法越度眾魔。云何為四？",
    "T12n0351_001:0195b02": "一者，不捨菩薩心；二者，心不礙一切眾生；三",
    "T12n0351_001:0195b03": "者，不染著一切諸見；四者，不輕慢一切眾生。",
    "T12n0351_001:0195b04": "是謂迦葉！菩薩四法越度眾魔。",
    "T12n0351_001:0195b05": "[0195b05] 「復次迦葉！菩薩摩訶薩有四法，攝受一切善",
    "T12n0351_001:0195b06": "法。云何為四？一者，常止山澤心無欺詐；二者，",
    "T12n0351_001:0195b07": "有恩無恩心常忍辱；三者，念報四恩、棄捨身",
    "T12n0351_001:0195b08": "命為眾生故；四者，求法而無厭足，具一切善",
    "T12n0351_001:0195b09": "根故。是謂迦葉！菩薩摩訶薩四法攝受一切",
    "T12n0351_001:0195b10": "善。[0195b10] 「復次迦葉！菩薩摩訶薩有四無量福行。",
    "T12n0351_001:0195b11": "云何為四？一者，法施心無悕望；二者，見有犯",
    "T12n0351_001:0195b12": "戒興大悲心；三者，願一切眾生樂菩薩心；四",
    "T12n0351_001:0195b13": "者，見有羸劣不捨忍辱。是謂迦葉！菩薩四無",
    "T12n0351_001:0195b14": "量福行。",
    "T12n0351_001:0195b15": "[0195b15] 「復次迦葉！非以菩薩名故稱為菩薩，行法行",
    "T12n0351_001:0195b16": "等行禪分別故，乃稱菩薩。",
    "T12n0351_001:0195b17": "[0195b17] 「復次迦葉！菩薩摩訶薩成就三十二法得稱",
    "T12n0351_001:0195b18": "菩薩。云何為三十二？一者，至心饒益眾生；二",
    "T12n0351_001:0195b19": "者，欲逮薩芸若智；三者，自謙不毀他智；四者，",
    "T12n0351_001:0195b20": "不慢一切眾生；五者，信心一切眾生；六者，愛",
    "T12n0351_001:0195b21": "念一切眾生；七者，至竟慈愍眾生；八者，等心",
    "T12n0351_001:0195b22": "怨親；九者，眾生求於泥洹益以無量福；十者，",
    "T12n0351_001:0195b23": "見眾生歡喜與語；十一者，已許無悔；十二者，",
    "T12n0351_001:0195b24": "大悲普遍一切眾生；十三者，求法多聞無厭；",
    "T12n0351_001:0195b25": "十四者，己之所犯知以為過；十五者，見他所",
    "T12n0351_001:0195b26": "犯諫而不怒；十六者，修行一切威儀禮節；十",
    "T12n0351_001:0195b27": "七者，施不望報；十八者，忍辱無礙；十九者，精",
    "T12n0351_001:0195b28": "進求一切善根；二十者，修習禪定出過無色；",
    "T12n0351_001:0195b29": "二十一者，以權攝慧；二十二者，四恩攝權；二",
    "T12n0351_001:0195c01": "十三者，有戒無戒等以慈心；二十四者，至心",
    "T12n0351_001:0195c02": "聞法；二十五者，專止山澤；二十六者，不樂世",
    "T12n0351_001:0195c03": "榮；二十七者，不樂小乘樂大乘功德；二十八",
    "T12n0351_001:0195c04": "者，遠惡知識親善知識；二十九者，成就四梵",
    "T12n0351_001:0195c05": "居止；三十者，依猗智慧；三十一者，眾生有",
    "T12n0351_001:0195c06": "行無行終不捨離；三十二者，所說無二敬重",
    "T12n0351_001:0195c07": "真言，菩薩之心最為在前。是謂迦葉！菩薩摩",
    "T12n0351_001:0195c08": "訶薩成就三十二法得稱菩薩。[0195c08] 「復次迦葉！我",
    "T12n0351_001:0195c09": "當為汝說喻，智者以喻得知菩薩功德。譬如",
    "T12n0351_001:0195c10": "地界，為一切眾生而無有二；如是迦葉！菩薩",
    "T12n0351_001:0195c11": "從初發意以來至于道場，為一切眾生亦無有",
    "T12n0351_001:0195c12": "二。譬如水界生於百穀、諸藥、草木；如是迦葉！",
    "T12n0351_001:0195c13": "菩薩至誠清淨慈心覆育一切，為諸眾生起",
    "T12n0351_001:0195c14": "青白之德。譬如火界成熟百穀、諸藥、草木；如",
    "T12n0351_001:0195c15": "是迦葉！菩薩以般若波羅蜜，成就一切眾生。",
    "T12n0351_001:0195c16": "譬如風界莊嚴一切諸佛國土；如是迦葉！菩",
    "T12n0351_001:0195c17": "薩善權莊嚴一切諸佛國土。譬如月初日日",
    "T12n0351_001:0195c18": "增長；如是迦葉！菩薩至誠清淨，增長一切白",
    "T12n0351_001:0195c19": "淨之法。譬如日出照諸眾生；如是迦葉！菩薩",
    "T12n0351_001:0195c20": "以一般若波羅蜜，照一切眾生。譬如師子鹿",
    "T12n0351_001:0195c21": "王隨其所行，一切無有恐怖；如是迦葉！菩薩",
    "T12n0351_001:0195c22": "住戒功德，隨其所行一切無有恐怖。譬如象",
    "T12n0351_001:0195c23": "王堪諸重擔終無疲厭；如是迦葉！菩薩善調",
    "T12n0351_001:0195c24": "御心，為一切眾生堪任重擔而無厭惓。譬如蓮",
    "T12n0351_001:0195c25": "花生在淤泥而不著水；如是菩薩生在世間",
    "T12n0351_001:0195c26": "不著世法。譬如伐樹，雖截其枝而不伐根，復",
    "T12n0351_001:0195c27": "生如故；如是迦葉！菩薩以善權心，雖斷結縛",
    "T12n0351_001:0195c28": "猶生三界。譬如諸方江河之水，入於大海悉",
    "T12n0351_001:0195c29": "為一味；如是迦葉！菩薩作若干種善願功德，",
    "T12n0351_001:0196a01": "當作佛道悉為一味。譬如四天王三十三天",
    "T12n0351_001:0196a02": "住須彌山。如是迦葉！菩薩善根心中。譬如國",
    "T12n0351_001:0196a03": "王大臣所助，乃具成辦一切國事；如是迦葉！",
    "T12n0351_001:0196a04": "菩薩般若波羅蜜善根所助，乃具成辦一切",
    "T12n0351_001:0196a05": "佛事。譬如迦葉！天無雲者，雨不可得；如是菩",
    "T12n0351_001:0196a06": "薩不多聞者，法雨不可得。譬如迦葉！天有雲",
    "T12n0351_001:0196a07": "者，雨澤可得；菩薩如是，有大慈雲能降法雨。",
    "T12n0351_001:0196a08": "譬如聖王出者七寶可得；如是迦葉！菩薩出",
    "T12n0351_001:0196a09": "者三十七品道寶可得。譬如有摩尼珠者，彼",
    "T12n0351_001:0196a10": "中無量百千種珠悉皆可得；如是迦葉！有菩",
    "T12n0351_001:0196a11": "薩心者，彼中無量百千聲聞緣覺之法悉皆",
    "T12n0351_001:0196a12": "可得。譬如三十三天遊雜園觀，一切樂具皆",
    "T12n0351_001:0196a13": "悉同等；如是迦葉！菩薩至誠清淨，為一切眾",
    "T12n0351_001:0196a14": "生方便同等，悉無差降。譬如有毒，因&#x546A;藥故",
    "T12n0351_001:0196a15": "不能為害；如是迦葉！菩薩結毒，因智藥故不",
    "T12n0351_001:0196a16": "能為害。譬如城邑有諸糞壤饒益田用；如是",
    "T12n0351_001:0196a17": "迦葉！菩薩因結學薩芸若用。是故迦葉！菩薩",
    "T12n0351_001:0196a18": "欲學此寶嚴經者，當正觀諸法。云何為正觀？",
    "T12n0351_001:0196a19": "謂真實觀諸法。云何為真實觀諸法？謂不觀",
    "T12n0351_001:0196a20": "我人壽命，是謂中道真實觀法。",
    "T12n0351_001:0196a21": "[0196a21] 「復次迦葉！真實觀者，謂不觀色有常無常，亦",
    "T12n0351_001:0196a22": "不觀痛想行識有常無常，是謂中道真實觀",
    "T12n0351_001:0196a23": "法。復次迦葉！云何為真實觀諸法？謂不觀地",
    "T12n0351_001:0196a24": "有常無常，亦不觀水火風界有常無常，是謂",
    "T12n0351_001:0196a25": "中道真實觀法。",
    "T12n0351_001:0196a26": "[0196a26] 「復次迦葉！有常是一邊，無常為二邊，此二中",
    "T12n0351_001:0196a27": "間無色，不可見亦不可得，是謂中道真實觀",
    "T12n0351_001:0196a28": "法。有我是一邊，無我為二邊，此二中間無色，",
    "T12n0351_001:0196a29": "不可見亦不可得，是謂中道真實觀法。有真",
    "T12n0351_001:0196b01": "實心者是謂一邊，無真實心者是為二邊，無",
    "T12n0351_001:0196b02": "心無思無意無識，是謂中道真實觀法。如是",
    "T12n0351_001:0196b03": "不善法、世間法、有諍法、有漏法、有為法、有",
    "T12n0351_001:0196b04": "穢污法，是謂一邊；如是善法、出世間法、無諍",
    "T12n0351_001:0196b05": "法、無漏法、無為法、白淨之法，是為二邊，此",
    "T12n0351_001:0196b06": "二中間，無所有亦不可得，是謂中道真實觀",
    "T12n0351_001:0196b07": "法。有者是一邊，無者為二邊，此二中間，無",
    "T12n0351_001:0196b08": "所有亦不可得，是謂中道真實觀法。",
    "T12n0351_001:0196b09": "[0196b09] 「復次迦葉！我為汝說，無明緣行，行緣識，識緣",
    "T12n0351_001:0196b10": "名色，名色緣六入，六入緣更樂，更樂緣痛，痛",
    "T12n0351_001:0196b11": "緣愛，愛緣取，取緣有，有緣生，生緣老死、苦",
    "T12n0351_001:0196b12": "惱、憂悲、啼泣，如是生大苦陰。無明已盡則行",
    "T12n0351_001:0196b13": "盡，行盡則識盡，識盡則名色盡，名色盡則六",
    "T12n0351_001:0196b14": "入盡，六入盡則更樂盡，更樂盡則痛盡，痛",
    "T12n0351_001:0196b15": "盡則愛盡，愛盡則取盡，取盡則有盡，有盡",
    "T12n0351_001:0196b16": "則生盡，生盡則老死、苦惱、憂悲皆盡，如是滅",
    "T12n0351_001:0196b17": "大苦陰。無有此二，亦無二行，中間可知，是謂",
    "T12n0351_001:0196b18": "中道真實觀法。如是行行盡，識、名色、六入、更",
    "T12n0351_001:0196b19": "樂、痛、愛、取、有、生、老死老死盡，無有此二，亦無",
    "T12n0351_001:0196b20": "二行，中間可知。如是迦葉！是謂中道真實觀",
    "T12n0351_001:0196b21": "諸法也。",
    "T12n0351_001:0196b22": "[0196b22] 「復次迦葉！中道真實觀諸法者，不以空三昧",
    "T12n0351_001:0196b23": "觀諸法空，諸法自空故。不以無想三昧觀諸",
    "T12n0351_001:0196b24": "法無想，諸法自無想故。不以無願三昧觀諸",
    "T12n0351_001:0196b25": "法無願，諸法自無願故。不以無行觀諸法無",
    "T12n0351_001:0196b26": "行，諸法自無行故。不以無起觀諸法無起，諸",
    "T12n0351_001:0196b27": "法自無起故。不以無生觀諸法無生，諸法自",
    "T12n0351_001:0196b28": "無生故。不以如觀諸法如，諸法自如故。是謂",
    "T12n0351_001:0196b29": "中道真實觀法。不以無人觀諸法空，諸法自",
    "T12n0351_001:0196c01": "空故。如是本空末空，現在世空，當令依空莫",
    "T12n0351_001:0196c02": "依於人。若有依空，倚此空者，我說是人遠",
    "T12n0351_001:0196c03": "離此法。如是迦葉！寧猗我見積若須彌，不",
    "T12n0351_001:0196c04": "以憍慢亦不多聞而猗空見者，我所不治。譬",
    "T12n0351_001:0196c05": "如良醫應病與藥，病去藥存，於迦葉意所趣",
    "T12n0351_001:0196c06": "云何，此人苦患寧盡不耶？」[0196c06] 答曰：「不也！世尊。」[0196c06] 「所",
    "T12n0351_001:0196c07": "以者何？藥在體故。如是迦葉！空斷一切見，若",
    "T12n0351_001:0196c08": "有猗空見者，我所不治，亦復如是。譬如有人",
    "T12n0351_001:0196c09": "畏於虛空啼泣而說：『今當為我去此虛空！』於",
    "T12n0351_001:0196c10": "迦葉意所趣云何，寧能去不？」[0196c10] 答曰：「不也。世尊！」",
    "T12n0351_001:0196c11": "[0196c11] 「如是迦葉！若畏空者，我說此人甚為狂惑。所",
    "T12n0351_001:0196c12": "以者何？眾生造空而彼畏之。譬如畫師作鬼",
    "T12n0351_001:0196c13": "神像即自恐懼。如是迦葉！諸凡愚人自造色",
    "T12n0351_001:0196c14": "聲香味細滑之法，輪轉生死不知此法，亦復",
    "T12n0351_001:0196c15": "如是。譬如幻師，化作幻人而食幻師，無有真",
    "T12n0351_001:0196c16": "實。如是迦葉！修行比丘，隨所思惟一切虛偽，",
    "T12n0351_001:0196c17": "而不真實無有堅固，亦復如是。譬如二木因",
    "T12n0351_001:0196c18": "之更生火而燒彼木。如是迦葉！因真實觀生",
    "T12n0351_001:0196c19": "無漏慧根，而彼即燒於真實觀，亦復如是。譬",
    "T12n0351_001:0196c20": "如然燈諸冥悉除，此闇無所從來亦無所至，",
    "T12n0351_001:0196c21": "不從東方、南方、西方、北方而來，亦不至彼。如",
    "T12n0351_001:0196c22": "是迦葉！智慧已生、無智即滅，此無智者，無所",
    "T12n0351_001:0196c23": "從來、亦無所至。如是迦葉！燈無此念：『我當除",
    "T12n0351_001:0196c24": "冥。』而燈然者諸冥即除，燈闇俱空，不可獲",
    "T12n0351_001:0196c25": "持無作無造，亦復如是。譬如迦葉！百歲冥室",
    "T12n0351_001:0196c26": "若然燈者，彼闇頗有是念：『我當住此而不去。』",
    "T12n0351_001:0196c27": "耶？」[0196c27] 答曰：「不也。世尊！此闇必滅。」[0196c27] 「如是迦葉！若",
    "T12n0351_001:0196c28": "有眾生百千劫中造作結行，以一正觀無漏",
    "T12n0351_001:0196c29": "智燈即得除盡，亦復如是。譬如空中不生五",
    "T12n0351_001:0197a01": "穀；菩薩如是，不從無為而生佛法。譬如大地",
    "T12n0351_001:0197a02": "眾穢雜糅而生五穀；菩薩如是，於世雜糅結",
    "T12n0351_001:0197a03": "縛之中乃生佛法。譬如陸地不生蓮花；菩薩",
    "T12n0351_001:0197a04": "如是，不從無為出生佛法。譬如淤泥之水生",
    "T12n0351_001:0197a05": "雜蓮花；菩薩如是，從邪眾生結縛之中乃",
    "T12n0351_001:0197a06": "生佛法。譬如醍醐，滿於四海；當知菩薩造作",
    "T12n0351_001:0197a07": "善根，亦復如是。譬如一毛破為百分，以一",
    "T12n0351_001:0197a08": "分毛取四大海一渧之水；當知聲聞造作善",
    "T12n0351_001:0197a09": "根，亦復如是。譬如迦葉！芥子中空；當知聲聞",
    "T12n0351_001:0197a10": "造作善根，亦復如是。譬如十方虛空；當知菩",
    "T12n0351_001:0197a11": "薩造作善根，亦復如是。譬如剎利頂生皇后",
    "T12n0351_001:0197a12": "賤人共會，若後生子。於意云何？當言此子",
    "T12n0351_001:0197a13": "是王子耶？」[0197a13] 答曰：「非也。世尊！」[0197a13] 「如是迦葉！此諸聲",
    "T12n0351_001:0197a14": "聞從我法界生，然彼一切非世尊子。譬如剎",
    "T12n0351_001:0197a15": "利頂生大王賤女共會，若後生子，於意云何？",
    "T12n0351_001:0197a16": "賤人所生，當言此子非王子耶？」[0197a16] 答曰：「不也。世",
    "T12n0351_001:0197a17": "尊！此是王子。」[0197a17] 「如是迦葉！雖從賤生而是王子，",
    "T12n0351_001:0197a18": "菩薩如是，初發道心，住於生死、教化眾生，而",
    "T12n0351_001:0197a19": "彼一切是如來子。譬如聖王，雖有千子無聖",
    "T12n0351_001:0197a20": "王相，聖王之意起無子想；如是迦葉！如來",
    "T12n0351_001:0197a21": "雖有百千聲聞弟子之眾，無菩薩者，如來之",
    "T12n0351_001:0197a22": "意起無子想。譬如迦葉！聖王皇后持齋七日，",
    "T12n0351_001:0197a23": "生一童子具聖王相，三十三天咸共嘆之，而",
    "T12n0351_001:0197a24": "不稱說其餘大者。所以者何？童子雖小而不",
    "T12n0351_001:0197a25": "斷於聖王種故。菩薩如是，初發道心，諸根未",
    "T12n0351_001:0197a26": "具彼諸天眾，曾見佛者咸共嘆之，而不稱說",
    "T12n0351_001:0197a27": "諸阿羅漢具八解脫。所以者何？雖初發菩薩",
    "T12n0351_001:0197a28": "心、諸根未具，不斷諸佛如來種故。譬如有小",
    "T12n0351_001:0197a29": "摩尼真珠，勝於水精如須彌山；菩薩如是，初",
    "T12n0351_001:0197b01": "發道心，出過一切聲聞之上。譬如迦葉！聖王",
    "T12n0351_001:0197b02": "皇后初生童子，一切臣屬皆為作禮；菩薩如",
    "T12n0351_001:0197b03": "是，初發道心，一切天人皆為作禮。譬如須彌",
    "T12n0351_001:0197b04": "山王出諸良藥，為一切人療治苦患，無所",
    "T12n0351_001:0197b05": "適莫；菩薩如是，學智慧藥、為一切人療生死",
    "T12n0351_001:0197b06": "患，亦無適莫。譬如禮敬初生之月，非後盛滿；",
    "T12n0351_001:0197b07": "如是迦葉！禮初發意菩薩者勝，非復得成如",
    "T12n0351_001:0197b08": "來、至真、等正覺也。所以者何？諸佛如來從菩",
    "T12n0351_001:0197b09": "薩生故。譬如迦葉！無有捨月禮星宿者；如是",
    "T12n0351_001:0197b10": "無有捨具戒德智慧菩薩，而禮聲聞。譬如迦",
    "T12n0351_001:0197b11": "葉！一切天人不能以水精為摩尼真珠；聲聞",
    "T12n0351_001:0197b12": "如是，成就一切戒清淨行，不能坐佛樹下成",
    "T12n0351_001:0197b13": "於無上正真之道。譬如得摩尼真珠者，獲餘",
    "T12n0351_001:0197b14": "無量百千財寶；菩薩如是，出於世者，則有無",
    "T12n0351_001:0197b15": "量聲聞緣覺現於世間。」[0197b15] 於是世尊告尊者大",
    "T12n0351_001:0197b16": "迦葉曰：「菩薩為一切眾生，求修諸善根、具眾",
    "T12n0351_001:0197b17": "智藥，往至四方，隨病所應如實治之。迦葉！",
    "T12n0351_001:0197b18": "云何為如實治？謂以惡露不淨治欲，慈心治",
    "T12n0351_001:0197b19": "恚，緣起治癡。空治一切見，無想治一切四",
    "T12n0351_001:0197b20": "相，無願治一切欲界、色無色界。四非顛倒，治",
    "T12n0351_001:0197b21": "四顛倒一切行，無常治非常有常想一切行，",
    "T12n0351_001:0197b22": "苦治苦有樂想，無我治無我有我想，不淨想",
    "T12n0351_001:0197b23": "治不淨有淨想。四意止者，治計著身痛心法，",
    "T12n0351_001:0197b24": "身身觀者不起觀身我見，痛痛觀者不起觀",
    "T12n0351_001:0197b25": "痛我見，心心觀者不起觀心我見，法法觀者",
    "T12n0351_001:0197b26": "不起觀法我見。四意斷者，悉斷一切不善之",
    "T12n0351_001:0197b27": "法，習一切善法。四神足者，捨身心真想。五根",
    "T12n0351_001:0197b28": "五力治不信懈怠、亂念無智。七覺者治諸法",
    "T12n0351_001:0197b29": "無智。聖八道者，此慧所治一切邪道。是謂迦",
    "T12n0351_001:0197c01": "葉！隨病所應如實治之。如此迦葉！菩薩當作",
    "T12n0351_001:0197c02": "是學。",
    "T12n0351_001:0197c03": "[0197c03] 「復次迦葉！假令三千大千國土諸有識者，悉",
    "T12n0351_001:0197c04": "如耆域醫王。有人問之：『以何方藥治彼病者？』",
    "T12n0351_001:0197c05": "終無能答，唯有菩薩能悉答之。是故迦葉！菩",
    "T12n0351_001:0197c06": "薩當作是念：『我不應求世間之藥，當求出世",
    "T12n0351_001:0197c07": "間藥。』修一切善根，是眾智藥。往至四方，隨",
    "T12n0351_001:0197c08": "眾生病如實治之。",
    "T12n0351_001:0197c09": "[0197c09] 「復次迦葉！云何為出世智藥？謂因緣智、無我",
    "T12n0351_001:0197c10": "人壽命智，解一切諸法空無恐怖之心，彼作",
    "T12n0351_001:0197c11": "是觀，何者心欲？何者怒癡？為過去耶？為未",
    "T12n0351_001:0197c12": "來現在耶？若過去者，去心以滅；若未來者，來",
    "T12n0351_001:0197c13": "心未起；若現在者、現心不住。如是迦葉！心未",
    "T12n0351_001:0197c14": "來、不在內、亦不在外，亦不在兩中間。心者非",
    "T12n0351_001:0197c15": "色不可見，亦無對、無見、無知、無住、無餘倚。迦",
    "T12n0351_001:0197c16": "葉！心者一切諸佛，不已見、不當見、不今見，若",
    "T12n0351_001:0197c17": "一切諸佛，不已見、不當見、不今見者，云何知",
    "T12n0351_001:0197c18": "有所行？但以顛倒想故有諸法行。諸法者如",
    "T12n0351_001:0197c19": "幻化之法，受種種生故，是心如風遠行，不可",
    "T12n0351_001:0197c20": "持故；心如流水，不可住故；心如燈炎，緣相續",
    "T12n0351_001:0197c21": "故；心如電光，時不住故；是心如霧，外事穢故；",
    "T12n0351_001:0197c22": "心如獼猴，貪一切境界故；心如畫師，造種種",
    "T12n0351_001:0197c23": "行故；心不得住，隨眾結故；心獨無侶，常樂馳",
    "T12n0351_001:0197c24": "走故；是心如王，一切法之首故；是心如母，生",
    "T12n0351_001:0197c25": "一切苦故；是心如炎，聚散一切諸善根故；是",
    "T12n0351_001:0197c26": "心如魚&#x920E;，苦有樂想故；是心如夢，無我有我",
    "T12n0351_001:0197c27": "想故；是心如蠅，不淨有淨想故；是心如怨，家",
    "T12n0351_001:0197c28": "所作不可故；是心如羅剎，常樂求便故；是",
    "T12n0351_001:0197c29": "心如憎嫉，常樂求過故；是心不可愛，恩愛癡",
    "T12n0351_001:0198a01": "故；是心如賊，斷一切善根故；是心著色，如蛾",
    "T12n0351_001:0198a02": "投火故；是心愛聲，如軍樂戰鼓音故；是心愛",
    "T12n0351_001:0198a03": "香，如豕樂臭穢故；是心著味，如使人樂餘食",
    "T12n0351_001:0198a04": "故；是心愛更樂，如蠅樂羶故。求心無有亦不",
    "T12n0351_001:0198a05": "可得；設無不可得者，則無過去、未來、現在；設",
    "T12n0351_001:0198a06": "無過去、未來、現在者，則過三世；設過三世者，",
    "T12n0351_001:0198a07": "是則不有、亦不無；若不有、不無者，是為不生；",
    "T12n0351_001:0198a08": "若不生者，是為無性；若無性者，是為無起；若",
    "T12n0351_001:0198a09": "不起者，是亦不滅；若不滅者，則無敗壞；若無",
    "T12n0351_001:0198a10": "敗壞者，則無來無去；若無來去者，則無有生",
    "T12n0351_001:0198a11": "死；若無去來、無生死者，是則無行；若無行者，",
    "T12n0351_001:0198a12": "則是無為；若無為者，則是聖賢之性；若聖性",
    "T12n0351_001:0198a13": "者，則無戒不戒；若無戒不戒者，則無威儀行",
    "T12n0351_001:0198a14": "亦無不威儀；若無行、無威儀、不威儀者，是則",
    "T12n0351_001:0198a15": "無心、無心數法；若無心、心數法者，則無業無",
    "T12n0351_001:0198a16": "報；若無報者，則無苦無樂；若無苦樂者，是聖",
    "T12n0351_001:0198a17": "賢之性；若聖賢性者，則無業無作。如此性中",
    "T12n0351_001:0198a18": "無作身業，亦無作口意業。此性平等無上、中、",
    "T12n0351_001:0198a19": "下，亦無差別，一切諸法悉平等故。[0198a19] 「如是迦葉！",
    "T12n0351_001:0198a20": "此性遠離，捨身口故；此性無為，順涅槃故；此",
    "T12n0351_001:0198a21": "性清淨，離於一切諸結垢故；此性無我，離我",
    "T12n0351_001:0198a22": "作故；此性平等，離虛實故；此性真出，要第一",
    "T12n0351_001:0198a23": "義故；此性無不盡至竟不起，常如法故；此性",
    "T12n0351_001:0198a24": "樂無為，悉同等故；此性清潔，至竟無垢故；此",
    "T12n0351_001:0198a25": "性非我，求我不可得故；此性潔白，至竟淨故。",
    "T12n0351_001:0198a26": "[0198a26] 「汝等，迦葉！當應求內，反去求外。當來之世，",
    "T12n0351_001:0198a27": "當有比丘馳走如犬。云何比丘馳走如犬？譬",
    "T12n0351_001:0198a28": "如有犬搏擲令怖，反走逐之不趣擲者。如是",
    "T12n0351_001:0198a29": "迦葉！當有沙門、婆羅門，畏色、聲、香、味、細滑、法，",
    "T12n0351_001:0198b01": "而反樂中不觀於內，不知何由得離色、聲、香、",
    "T12n0351_001:0198b02": "味、細滑、法，不知不覺遂入人間，復為色、聲、香、",
    "T12n0351_001:0198b03": "味、細滑、法而得其便。彼在山澤而命終者，因",
    "T12n0351_001:0198b04": "持俗戒得生天中，復為天上色、聲、香、味、細滑、",
    "T12n0351_001:0198b05": "法而得便也，身壞命終生四惡趣。云何為四？",
    "T12n0351_001:0198b06": "地獄、畜生、餓鬼、阿須羅中。是謂迦葉！比丘馳",
    "T12n0351_001:0198b07": "走亦復如犬。云何比丘不走如犬？若人撾罵，",
    "T12n0351_001:0198b08": "默受不報；呵責瞋怒，比丘不報怒，但觀內身、",
    "T12n0351_001:0198b09": "罵誰？打誰？誰受恚責？是謂迦葉！如此比丘",
    "T12n0351_001:0198b10": "不走如犬。譬如御者，若馬放逸即能制之；",
    "T12n0351_001:0198b11": "修行比丘亦復如是，若心馳散，即隨制止、令",
    "T12n0351_001:0198b12": "順不亂。譬如絞人，必斷其命。如是迦葉！一切",
    "T12n0351_001:0198b13": "諸見有計我者，必斷慧命。譬如有人，隨其所",
    "T12n0351_001:0198b14": "縛則悉解之；比丘如是，隨心所縛當即除之。",
    "T12n0351_001:0198b15": "[0198b15] 「如是迦葉！出家學道有二重縛。云何為二？",
    "T12n0351_001:0198b16": "一者，學世經典；二者，執持衣&#x9262;而不精進。",
    "T12n0351_001:0198b17": "[0198b17] 「復次迦葉！出家學道有二堅縛。云何為二？一",
    "T12n0351_001:0198b18": "者，見縛；二者，貪財名譽所縛。[0198b18] 「復次迦葉！出家",
    "T12n0351_001:0198b19": "學道有二法障礙。云何為二？一者，狎習白衣；",
    "T12n0351_001:0198b20": "二者，憎嫉師友。出家學者復有二垢。云何為",
    "T12n0351_001:0198b21": "二？一者，任取二結；二者，詣知友家而從乞",
    "T12n0351_001:0198b22": "食。[0198b22] 「復次迦葉！出家學道有二雹雨。云何為二？",
    "T12n0351_001:0198b23": "一者，誹謗正法；二者，犯戒而食信施。出家學",
    "T12n0351_001:0198b24": "者復有二瘡。云何為二？一者，觀他短；二者，自",
    "T12n0351_001:0198b25": "覆己短。",
    "T12n0351_001:0198b26": "[0198b26] 「復次迦葉！出家學者有二煩熱。云何為二？",
    "T12n0351_001:0198b27": "一者，藏濁持袈裟。二者，欲令有戒行者承順",
    "T12n0351_001:0198b28": "於己。出家學者復有二病。云何為二？一者，憍",
    "T12n0351_001:0198b29": "慢不觀其心；二者，毀呰學摩訶衍者。",
    "T12n0351_001:0198c01": "[0198c01] 「復次迦葉！沙門稱說沙門者，云何沙門稱說",
    "T12n0351_001:0198c02": "沙門？有四沙門。云何為四？一者，色像沙門；二",
    "T12n0351_001:0198c03": "者，詐威儀沙門；三者，名譽沙門；四者，真實沙",
    "T12n0351_001:0198c04": "門。云何色像沙門？若有沙門成就色像，剔",
    "T12n0351_001:0198c05": "除鬚髮、被著法服、手持應器，彼身惡行、口意",
    "T12n0351_001:0198c06": "惡行，不習調御、亦不守護，犯戒作惡、貪不",
    "T12n0351_001:0198c07": "精進，是謂，迦葉！色像沙門。云何詐威儀沙門？",
    "T12n0351_001:0198c08": "若有沙門，成就禮節，遊步正智，食知止足，行",
    "T12n0351_001:0198c09": "四聖種，不樂眾聚道俗之會，少言少睡，然彼",
    "T12n0351_001:0198c10": "威儀詐不真實，不期淨心，不習止息、而有見",
    "T12n0351_001:0198c11": "想，於空便起如坑之想，諸有比丘習行空",
    "T12n0351_001:0198c12": "者，發怨家想，是謂，迦葉！詐威儀沙門。云何名",
    "T12n0351_001:0198c13": "譽沙門？若有沙門奉持禁戒，欲令他人知奉",
    "T12n0351_001:0198c14": "持戒；精進學問，欲令他人知精進學；住止山",
    "T12n0351_001:0198c15": "澤中，欲令他人知住山澤；少欲知足精勤獨",
    "T12n0351_001:0198c16": "住，欲令他知，不厭至死、不求離欲、不樂盡",
    "T12n0351_001:0198c17": "止、不欲求道、息心梵行不為泥洹，是謂，迦葉！",
    "T12n0351_001:0198c18": "名譽沙門。云何為真實沙門？若有沙門不為",
    "T12n0351_001:0198c19": "身命，況復貪財、著於名譽，樂聽空無相無願",
    "T12n0351_001:0198c20": "之法，聞則歡喜修行如法，不為涅槃而修梵",
    "T12n0351_001:0198c21": "行，況為三界？不作空見，況見我人壽命？依法",
    "T12n0351_001:0198c22": "求道，離結解脫不求外道，觀諸法性皆悉究",
    "T12n0351_001:0198c23": "竟清淨無穢，而自照察不由於他。如法者，不",
    "T12n0351_001:0198c24": "見如來況有色身，不見無欲法況有文飾，不",
    "T12n0351_001:0198c25": "想無為況有眾德，不習斷法、不學修法，不住",
    "T12n0351_001:0198c26": "生死、不樂涅槃，不求解脫、亦不求縛，知一切",
    "T12n0351_001:0198c27": "法究竟清淨、不生不滅，是謂，迦葉！真實沙門。",
    "T12n0351_001:0198c28": "是故迦葉！當學真實沙門，莫習名譽沙門。譬",
    "T12n0351_001:0198c29": "如貧人外有富名，於意云何，彼名有實不？」[0198c29] 答",
    "T12n0351_001:0199a01": "曰：「不也。世尊！」[0199a01] 「如是迦葉！有沙門名、無沙門德，",
    "T12n0351_001:0199a02": "我說此人是為極貧。譬如有人大水所漂渴",
    "T12n0351_001:0199a03": "乏而死；如是迦葉！有沙門梵志習學多法，而",
    "T12n0351_001:0199a04": "不能除婬、怒、癡、渴，彼為法水所漂、結渴而死，",
    "T12n0351_001:0199a05": "生惡趣中，亦復如是。譬如醫師，持種種藥療",
    "T12n0351_001:0199a06": "他人病而不自治；如是迦葉！有沙門梵志，",
    "T12n0351_001:0199a07": "多諷誦法而不自除婬怒癡病，亦復如是。譬",
    "T12n0351_001:0199a08": "如病人服王妙藥，不自將節而致終沒；如是",
    "T12n0351_001:0199a09": "迦葉！多有沙門梵志，行不如法、起諸結病，終",
    "T12n0351_001:0199a10": "生惡趣，亦復如是。譬如摩尼珠墮不淨中，無",
    "T12n0351_001:0199a11": "所復直；如是迦葉！多有沙門梵志貪著財利，",
    "T12n0351_001:0199a12": "當知亦如摩尼珠墮不淨中，無所復直。譬如",
    "T12n0351_001:0199a13": "死人著金花鬘；如是迦葉！人不持戒被著袈",
    "T12n0351_001:0199a14": "裟，亦復如是。譬如長者子淨自澡浴，被白淨",
    "T12n0351_001:0199a15": "衣著薝蔔華鬘；如是迦葉！多聞持戒被著袈",
    "T12n0351_001:0199a16": "裟，亦復如是。",
    "T12n0351_001:0199a17": "[0199a17] 「復次迦葉！有四不持戒、似如持戒。云何為四？",
    "T12n0351_001:0199a18": "若有比丘護持禁戒、成就威儀，至微小事當",
    "T12n0351_001:0199a19": "畏懼之，持比丘淨戒，成就威儀禮節，身、口、",
    "T12n0351_001:0199a20": "意行正令清淨，而計吾我；是謂，迦葉！一不持",
    "T12n0351_001:0199a21": "戒、似如持戒。復次比丘，誦律通利、察住律法、",
    "T12n0351_001:0199a22": "不斷身見；是謂，迦葉！二不持戒、似如持戒。復",
    "T12n0351_001:0199a23": "次比丘，行慈眾生、聞說諸法不起不滅，而懷",
    "T12n0351_001:0199a24": "恐怖，是謂，迦葉！三不持戒、似如持戒。",
    "T12n0351_001:0199a25": "復次比丘，行十二法淨功德行，而起見我有",
    "T12n0351_001:0199a26": "我所；是謂，迦葉！四不持戒、似如持戒。如是迦",
    "T12n0351_001:0199a27": "葉！戒稱戒者，謂無我亦無我所，無作不作，無",
    "T12n0351_001:0199a28": "事非事；亦無威儀、無行不行，無名色相，亦無",
    "T12n0351_001:0199a29": "非相，無息不息，無取無捨，無可取者亦無",
    "T12n0351_001:0199b01": "不可捨。不施設眾生，亦不施設無眾生。無有",
    "T12n0351_001:0199b02": "口行、無不口行，無心不心，無倚不倚，無戒不",
    "T12n0351_001:0199b03": "戒，是謂，迦葉！無漏聖戒而無所墮，出於三界",
    "T12n0351_001:0199b04": "離一切倚。」[0199b04] 於是世尊，說此頌曰：",
    "T12n0351_001:0199b05": "「持戒不有亦無垢，  持戒無憍而不倚；",
    "T12n0351_001:0199b06": " 持戒不闇無所縛，  持戒無塵無污穢；",
    "T12n0351_001:0199b07": " 究竟止息無上寂，  無想不想亦無穢；",
    "T12n0351_001:0199b08": " 諸慟眾倚一切斷，  是為迦葉持佛戒。",
    "T12n0351_001:0199b09": " 不著身口不倚命，  不貪一切受生死，",
    "T12n0351_001:0199b10": " 以正去來住正道，  是為迦葉持佛戒。",
    "T12n0351_001:0199b11": " 不著世間不倚世，  得明無闇無所有；",
    "T12n0351_001:0199b12": " 無有己想無他想，  斷一切想得清淨；",
    "T12n0351_001:0199b13": " 無此彼岸無中間，  於此彼岸亦不著；",
    "T12n0351_001:0199b14": " 無縛無詐無諸漏，  是為迦葉持佛戒。",
    "T12n0351_001:0199b15": " 謂名及色意不著，  禪定正念調御心；",
    "T12n0351_001:0199b16": " 無有吾我無我所，  是為迦葉稱住戒。",
    "T12n0351_001:0199b17": " 不倚禁戒得解脫，  不叩持戒為歡喜；",
    "T12n0351_001:0199b18": " 於此上求八正道，  是謂持戒清淨相。",
    "T12n0351_001:0199b19": " 不期持戒不依定，  謂修習此得智慧；",
    "T12n0351_001:0199b20": " 無有無得是聖性，  清淨聖戒佛所稱。",
    "T12n0351_001:0199b21": " 謂己身見心解脫，  我是我所終不起；",
    "T12n0351_001:0199b22": " 心能解空佛境界，  如是持戒莫能勝。",
    "T12n0351_001:0199b23": " 善住淨戒得禪定，  已獲禪定修智慧；",
    "T12n0351_001:0199b24": " 已修智慧便得脫，  已逮解脫平等戒。」",
    "T12n0351_001:0199b25": "[0199b25] 說此偈已，八百比丘逮得漏盡，三萬二千人",
    "T12n0351_001:0199b26": "遠塵離垢諸法眼生。五百比丘昔已得定，",
    "T12n0351_001:0199b27": "聞佛說此甚深之法不能解了，從座起去。於",
    "T12n0351_001:0199b28": "是，大迦葉白世尊曰：「此五百比丘昔已得",
    "T12n0351_001:0199b29": "定，聞是深法不能解了，即便起去。」[0199b29] 世尊告大",
    "T12n0351_001:0199c01": "迦葉曰：「此五百比丘貢高慢故，不能解此無",
    "T12n0351_001:0199c02": "漏淨戒。是所說法甚深微妙，諸佛之道極甚",
    "T12n0351_001:0199c03": "深妙，非是未種善根與惡知識共相隨者所",
    "T12n0351_001:0199c04": "能解了。此五百比丘，昔迦葉如來興出世時，",
    "T12n0351_001:0199c05": "悉為異學弟子。聞迦葉如來說法時，計著有",
    "T12n0351_001:0199c06": "故，一聞說法心得歡喜。以是因緣，身壞命終，",
    "T12n0351_001:0199c07": "生忉利天。從彼命終還生人間，於我法中出",
    "T12n0351_001:0199c08": "家學道。此諸比丘為見所壞，聞是深法不能",
    "T12n0351_001:0199c09": "解了，今始造緣不復生於惡趣之中，此身終",
    "T12n0351_001:0199c10": "已當得滅度。」[0199c10] 於是，世尊告尊者須菩提曰：「汝",
    "T12n0351_001:0199c11": "去化彼五百比丘。」[0199c11] 須菩提白佛言：「唯世尊！此",
    "T12n0351_001:0199c12": "五百比丘不受佛教，何況我耶？」[0199c12] 於是，世尊",
    "T12n0351_001:0199c13": "化作比丘在彼道中。五百比丘見已，往詣化",
    "T12n0351_001:0199c14": "比丘所，問化比丘曰：「諸賢！欲何所至？」[0199c14] 化比丘",
    "T12n0351_001:0199c15": "曰：「欲詣山澤遊住安樂。所以者何？向聞世尊",
    "T12n0351_001:0199c16": "所可說法，我不能解了故。」[0199c16] 即言：「諸賢！我等亦",
    "T12n0351_001:0199c17": "聞世尊說法，不能解了，而有恐怖，欲詣山澤",
    "T12n0351_001:0199c18": "遊住安樂。」[0199c18] 化比丘曰：「諸賢！且來當共誼計，莫",
    "T12n0351_001:0199c19": "得有諍，非沙門法。諸賢！稱說般泥洹者，為何",
    "T12n0351_001:0199c20": "等法般泥洹耶？是身中何者眾生？何者我人",
    "T12n0351_001:0199c21": "壽命？謂般泥洹，何所法盡便得般泥洹？」[0199c21] 五百",
    "T12n0351_001:0199c22": "比丘曰：「婬怒癡盡便得般泥洹。」[0199c22] 化比丘問",
    "T12n0351_001:0199c23": "曰：「諸賢！有婬怒癡盡耶？而言此盡便得般泥",
    "T12n0351_001:0199c24": "洹。」[0199c24] 五百比丘答曰：「諸賢！婬怒癡者，不在於",
    "T12n0351_001:0199c25": "內而不在外，亦不在兩中間，亦非無思想而",
    "T12n0351_001:0199c26": "有也。」[0199c26] 化比丘曰：「是故諸賢！不當思想，亦莫反",
    "T12n0351_001:0199c27": "想。若不思想、不反想者，則無染不染。若無",
    "T12n0351_001:0199c28": "染不染者，是說息寂。諸賢當知，所有戒身，亦",
    "T12n0351_001:0199c29": "不生亦不般泥洹，定、慧、解脫、度知見身，亦不",
    "T12n0351_001:0200a01": "生亦不般泥洹。諸賢！因此五分法身說泥洹",
    "T12n0351_001:0200a02": "者，是法遠離、空無所有，無取、無斷。如是諸",
    "T12n0351_001:0200a03": "賢！云何可想般泥洹耶？是故諸賢！莫想於想，",
    "T12n0351_001:0200a04": "莫想於無想，亦莫斷想及與無想，若斷想無",
    "T12n0351_001:0200a05": "想者是為大緣。諸賢！若入想知滅定者，於是",
    "T12n0351_001:0200a06": "似有所作。」[0200a06] 說此法時，五百比丘諸漏永盡心",
    "T12n0351_001:0200a07": "得解脫。即詣佛所，稽首佛足，&#x5374;坐一面。於是，",
    "T12n0351_001:0200a08": "尊者須菩提問諸比丘曰：「諸賢，向去何所？今",
    "T12n0351_001:0200a09": "從何來？」[0200a09] 諸比丘曰：「尊者須菩提！佛所說法無",
    "T12n0351_001:0200a10": "去無來。」[0200a10] 須菩提復問諸賢：「師為是誰？」[0200a10] 諸比丘",
    "T12n0351_001:0200a11": "曰：「謂不生、不滅是。」[0200a11] 須菩提復問：「云何知法？」[0200a11] 答",
    "T12n0351_001:0200a12": "曰：「無縛、無解。」[0200a12] 須菩提復問：「諸賢！云何解脫？」",
    "T12n0351_001:0200a13": "[0200a13] 答曰：「無明滅而明生也。」[0200a13] 須菩提復問：「諸賢！誰",
    "T12n0351_001:0200a14": "弟子耶？」[0200a14] 答曰：「謂如是得如是正智。」[0200a14] 須菩提復",
    "T12n0351_001:0200a15": "問：「諸賢！何時當滅度耶？」[0200a15] 答曰：「如來所化般泥",
    "T12n0351_001:0200a16": "洹。」[0200a16] 須菩提復問：「諸賢！所作已辦耶？」[0200a16] 答曰：「吾",
    "T12n0351_001:0200a17": "我所作悉皆已斷。」[0200a17] 須菩提復問：「諸賢！誰同梵",
    "T12n0351_001:0200a18": "行？」[0200a18] 答曰：「不行三界。」[0200a18] 須菩提復問：「諸賢！結已",
    "T12n0351_001:0200a19": "盡耶？」[0200a19] 答曰：「諸法至竟滅。」[0200a19] 須菩提復問：「諸賢！",
    "T12n0351_001:0200a20": "降伏魔耶？」[0200a20] 答曰：「諸陰不可得。」[0200a20] 須菩提復問：「諸",
    "T12n0351_001:0200a21": "賢！順尊教耶？」[0200a21] 答曰：「無身、口、意。」[0200a21] 須菩提復問：",
    "T12n0351_001:0200a22": "「諸賢！清淨福田耶？」[0200a22] 答曰：「無受亦無所受。」[0200a22] 須",
    "T12n0351_001:0200a23": "菩提復問：「諸賢！度生死耶？」[0200a23] 答曰：「無常無斷。」",
    "T12n0351_001:0200a24": "[0200a24] 須菩提復問：「諸賢！向福田地耶？」[0200a24] 答曰：「一切",
    "T12n0351_001:0200a25": "諸著悉已解脫。」[0200a25] 須菩提復問：「諸賢！趣何所耶？」",
    "T12n0351_001:0200a26": "答曰：「隨如來之所化也。」[0200a26] 如是，尊者須菩提問，",
    "T12n0351_001:0200a27": "五百比丘答。時彼大眾聞已，八百比丘諸漏",
    "T12n0351_001:0200a28": "永盡心得解脫，三萬二千人遠塵離垢諸法",
    "T12n0351_001:0200a29": "眼生。於是，尊者須菩提白世尊曰：「甚奇、甚特！",
    "T12n0351_001:0200b01": "此寶嚴經，饒益發起趣摩訶衍諸族姓子、族",
    "T12n0351_001:0200b02": "姓女。」[0200b02] 須菩提復問世尊：「諸族姓子、族姓女，",
    "T12n0351_001:0200b03": "說此寶嚴經者，得幾所福？」[0200b03] 世尊答曰：「若族姓",
    "T12n0351_001:0200b04": "子、族姓女，說此《寶嚴經》教授他人，書寫經卷",
    "T12n0351_001:0200b05": "在所著處，是為天上天下最妙塔寺。若從法",
    "T12n0351_001:0200b06": "師聞受持讀誦，書寫經卷者，當敬法師為",
    "T12n0351_001:0200b07": "如如來。若敬法師供養奉持者，我記彼人必",
    "T12n0351_001:0200b08": "得無上正真道，命終之時要見如來，是人當",
    "T12n0351_001:0200b09": "得十種身清淨。云何為十？一者，死時歡喜",
    "T12n0351_001:0200b10": "無厭；二者，眼目不亂；三者，手不擾亂；四者，",
    "T12n0351_001:0200b11": "心不擾亂；五者，身不煩擾；六者，不失大小不",
    "T12n0351_001:0200b12": "淨；七者，心不污穢；八者，心不錯亂；九者，手",
    "T12n0351_001:0200b13": "不摸空；十者，隨其坐命終。是謂十種身清淨",
    "T12n0351_001:0200b14": "也！",
    "T12n0351_001:0200b15": "[0200b15] 「復次迦葉！當得十種口清淨。云何為十？一者，",
    "T12n0351_001:0200b16": "善音；二者，軟音；三者，樂音；四者，愛音；五者，柔",
    "T12n0351_001:0200b17": "和音；六者，無礙音；七者，敬音；八者，受音；九",
    "T12n0351_001:0200b18": "者，天所受音；十者，佛所受音。是謂十種口清",
    "T12n0351_001:0200b19": "淨也！",
    "T12n0351_001:0200b20": "[0200b20] 「復次迦葉！當得十種意清淨。云何為十？一者，",
    "T12n0351_001:0200b21": "無恚不怒他人；二者，無恨不語；三者，不求",
    "T12n0351_001:0200b22": "短；四者，無結縛；五者，無顛倒想；六者，心無",
    "T12n0351_001:0200b23": "懈怠；七者，戒不放逸；八者，意樂布施歡喜受；",
    "T12n0351_001:0200b24": "九者，離貢高慢；十者，得三昧定，獲一切佛法。",
    "T12n0351_001:0200b25": "是為十種意清淨也！",
    "T12n0351_001:0200b26": "[0200b26] 「復次迦葉！若有恒沙國土滿中七寶，供養如",
    "T12n0351_001:0200b27": "恒沙等諸佛、如來、等正覺及弟子眾，如恒沙",
    "T12n0351_001:0200b28": "劫一切施安，至般泥洹後起七寶塔；不如是",
    "T12n0351_001:0200b29": "族姓子、族姓女聞此寶嚴經，受持諷誦為他",
    "T12n0351_001:0200c01": "人說，不誹謗也。若有女人說此經者，是女人",
    "T12n0351_001:0200c02": "終不墮惡趣，亦不復受女人身也。",
    "T12n0351_001:0200c03": "[0200c03] 「復次迦葉！若有族姓，欲以一切珍妙供養此",
    "T12n0351_001:0200c04": "經典者，當受持讀誦書寫經卷為他人說，是",
    "T12n0351_001:0200c05": "為供養此經典已。若有受持諷誦書寫為人",
    "T12n0351_001:0200c06": "說者，則為供養諸佛如來。」[0200c06] 佛說此經時，尊者",
    "T12n0351_001:0200c07": "大迦葉，一切天、龍、鬼神、世間人民，聞佛說已，",
    "T12n0351_001:0200c08": "歡喜奉行。"
}