{
    "X78n1550_004:0343a01": "淨土聖賢錄續編卷四",
    "X78n1550_004:0343a03": "往生女人第六",
    "X78n1550_004:0343a04": "田婆",
    "X78n1550_004:0343a05": "[0343a05] 田婆。泰州野田莊人。夫婦俱信三寶。造像放生。齋僧",
    "X78n1550_004:0343a06": "布施。其夫日誦法華經。婆獨念佛。如是二十餘年。婆",
    "X78n1550_004:0343a07": "忽於順治十四年八月二十三日。向子言。可將二妹",
    "X78n1550_004:0343a08": "領回。我今日西方去矣。子從之。家人都為淚下。婆說",
    "X78n1550_004:0343a09": "偈曰。五十六年大事畢。丈夫兒女休啼泣。我今撒手",
    "X78n1550_004:0343a10": "往西方。摩訶般若波羅蜜。端坐而逝(蓮藏)。",
    "X78n1550_004:0343a11": "蔣氏",
    "X78n1550_004:0343a12": "[0343a12] 蔣氏。興化縣東鄉人。年四十。夫亡。葬畢。向子泣曰。無",
    "X78n1550_004:0343a13": "常到來。莫能替代。譬如我今亦死。汝亦無奈。從今以",
    "X78n1550_004:0343a14": "後。我持齋念佛。不管閒事矣。子順母命。宅旁&#x8462;一茅",
    "X78n1550_004:0343a15": "舍。禁足念佛。經歷五載。至順治十七年。五月二十日。",
    "X78n1550_004:0343a16": "忽向子言。可買木作龕。吾於二十三日午時。西方去",
    "X78n1550_004:0343a17": "矣。遂往鄰家辭別。屆期。念佛而逝。頃之。出火自焚(蓮藏)",
    "X78n1550_004:0343a18": "西史氏曰。夫亡而修成淨業。則夫必藉以超生。理實",
    "X78n1550_004:0343a19": "可推。近世有青年喪偶。而自盡其軀者。縱節烈可風。",
    "X78n1550_004:0343a20": "失利益矣。孰若蔣氏之為得計耶。",
    "X78n1550_004:0343a21": "賀氏",
    "X78n1550_004:0343a22": "[0343a22] 賀氏。常州魏村人。與夫潘尚高。同修淨業。日誦金剛",
    "X78n1550_004:0343a23": "經。晨夕禮拜念佛。回向西方。康熙十九年七月。有疾。",
    "X78n1550_004:0343a24": "預期二十九日午刻。辭世。屆期。子女畢集。又延諸善",
    "X78n1550_004:0343b01": "友至。齊聲念佛而終(蓮藏)。",
    "X78n1550_004:0343b02": "黃氏女",
    "X78n1550_004:0343b03": "[0343b03] 黃氏女。名峻。不詳其里居。自幼失怙。隨其祖母顧。禮",
    "X78n1550_004:0343b04": "佛誦經。年十四受陵某聘。甫五日而病。且劇。乃決意",
    "X78n1550_004:0343b05": "出家。命扶掖起向佛膜拜。懺悔宿業。&#x58FB;聞來候。家人",
    "X78n1550_004:0343b06": "欲引至榻前。峻搖手止之。日暮延僧受戒訖。朗呼陸",
    "X78n1550_004:0343b07": "某曰。自今姻緣斷絕。勿復為念。爾亦及早回頭。毋久",
    "X78n1550_004:0343b08": "迷也。遂令僧祝髮。從之合掌三謝。翛然坐脫。逾時不",
    "X78n1550_004:0343b09": "傾。次日家人為更衣。體發異香。眉頰間。紅光赫然(何",
    "X78n1550_004:0343b10": "士瑗陰&#x96B2;文註釋)。",
    "X78n1550_004:0343b11": "王荊石女",
    "X78n1550_004:0343b12": "[0343b12] 王荊石女。江蘇太倉人。許字徐景韶。年十七。忽長齋",
    "X78n1550_004:0343b13": "受戒。朝夕禮大士像。後景韶病死。聞訃日。即布衣草",
    "X78n1550_004:0343b14": "履。別築一室。焚修五年。一日與家人別。期重九日當",
    "X78n1550_004:0343b15": "行。屆期。左手結印卓立而逝(何士瑗陰&#x96B2;文註釋)。",
    "X78n1550_004:0343b16": "陸氏",
    "X78n1550_004:0343b17": "[0343b17] 陸氏太倉人。大西關外。張季思妻也。年十七。即長齋",
    "X78n1550_004:0343b18": "念佛。且誦金剛經。大悲&#x546A;。回向西方。見殺物命者。即",
    "X78n1550_004:0343b19": "發願救度。康&#x7188;四十二年九月。空中見輿舟西往。其",
    "X78n1550_004:0343b20": "肩輿運舟者皆僧。不三日安然念佛而脫。時為九月",
    "X78n1550_004:0343b21": "二十六(西歸直指)。",
    "X78n1550_004:0343b22": "徐氏",
    "X78n1550_004:0343b23": "[0343b23] 徐氏。松江人。歸本郡楊拂齋。年三十二。茹素念佛。并",
    "X78n1550_004:0343b24": "虔持大悲神&#x546A;。期生安養。每晨興。必盥洗焚香。念佛",
    "X78n1550_004:0343c01": "千聲。持&#x546A;二十一遍。然後理家事。如是數十年。乾隆",
    "X78n1550_004:0343c02": "三十五年。夏微疾。至六月八日。課誦如常。持&#x546A;刻許。",
    "X78n1550_004:0343c03": "漸覺聲出戶外。視之已含笑坐逝矣。時值酷暑。三日",
    "X78n1550_004:0343c04": "後。顏色如生。焚化衣衫。火燄皆成五色蓮華。見者歎",
    "X78n1550_004:0343c05": "異(染香集)。",
    "X78n1550_004:0343c06": "兵家婦",
    "X78n1550_004:0343c07": "[0343c07] 松江一兵家婦。失其姓氏。寡居無子女。住普照寺南。",
    "X78n1550_004:0343c08": "性質直。見婦女有過。必面斥其非。以故婦女輩。多敬",
    "X78n1550_004:0343c09": "憚之。婦日有常課。曉起誦金剛經數卷畢。始經理紡",
    "X78n1550_004:0343c10": "績。資生等事。夜則闔扉念佛。至老不倦。一日有高行",
    "X78n1550_004:0343c11": "老僧。過其門。婦合掌問曰。我聞金剛不壞身。誦此經",
    "X78n1550_004:0343c12": "者。肉身亦可不壞。信乎。僧曰。然。婦隨坐脫。時當盛暑。",
    "X78n1550_004:0343c13": "貧無以斂。三日尸不腐。異香滿室中。提督楊公捷夫",
    "X78n1550_004:0343c14": "人親臨其喪。即其地建坐化庵。漆其身。至今尚存。後",
    "X78n1550_004:0343c15": "有鎮江某氏婦。隨宦松城。青年夫死。自誓守貞。焚修",
    "X78n1550_004:0343c16": "此庵。以念佛為日課。五十年。足不踰閾。年荒&#x7151;草為",
    "X78n1550_004:0343c17": "食。婦女輩或周之。非其人一毫不受。先後致徒數人。",
    "X78n1550_004:0343c18": "不堪其苦。輒散去。年五十。語其所契某齋婆曰。我既",
    "X78n1550_004:0343c19": "歸向佛門。不可不聞戒律。遂偕往大雄山。禮谿谷和",
    "X78n1550_004:0343c20": "尚稟受戒法。既歸行持益勵。年近九旬。念佛吉祥而",
    "X78n1550_004:0343c21": "逝。事在乾隆中(染香集)",
    "X78n1550_004:0343c22": "西史氏曰。盛暑不腐。必其淨業已久。色身堅固者能",
    "X78n1550_004:0343c23": "然。而往生淨土之人。或不盡是。勿取相以求可也。",
    "X78n1550_004:0343c24": "曹媼",
    "X78n1550_004:0344a01": "[0344a01] 曹媼常州柏天佑母也。天佑平生樂善。事呂真人謹。",
    "X78n1550_004:0344a02": "嘗設鸞問仙術。退輒冥心端坐。已而至蘇。或詒以西",
    "X78n1550_004:0344a03": "方確指一書。闢仙術。指歸淨土。始回向佛乘。然頗疑",
    "X78n1550_004:0344a04": "與仙術異。以問真人。真人曰。爾何疑哉。三災到時。我",
    "X78n1550_004:0344a05": "輩亦無別路可走。樂邦安隱。爾其勉之。因令兼誦金",
    "X78n1550_004:0344a06": "剛般若經。天佑意遂釋然。先是媼年六十四。病熱。天",
    "X78n1550_004:0344a07": "佑自蘇馳歸。視母氣已絕。唯胸前微溫。家人為治棺",
    "X78n1550_004:0344a08": "衾。天佑悲慟。禱於白衣大士。誦白衣&#x546A;一萬二千。願",
    "X78n1550_004:0344a09": "減己壽一紀以益母。涕淚并下。其明日索飲。閱數日。",
    "X78n1550_004:0344a10": "病起。言始死時。為兩吏所引。歷土地城隍諸司。尋詣",
    "X78n1550_004:0344a11": "東嶽府。府君言汝有子。為汝誠禱。仗大士力。貸汝死。",
    "X78n1550_004:0344a12": "命吏引出放還。天佑由是勸母修淨業。媼遂長齋。日",
    "X78n1550_004:0344a13": "以初中後分。掐數珠。課西方佛名。回向淨土。居十二",
    "X78n1550_004:0344a14": "年。年七十六。九月既望。晨興。謂天佑曰。吾將去矣。可",
    "X78n1550_004:0344a15": "召諸親屬為別。越三日。起坐。洗沐易衣。就枕而逝。又",
    "X78n1550_004:0344a16": "天佑有外姑許氏母。家居。亦長齋念佛。而未能專一。",
    "X78n1550_004:0344a17": "天佑迎之至家。教以放下萬緣。一心念佛。母如其言。",
    "X78n1550_004:0344a18": "時年六十五矣。自三月至六月。未嘗有間。一日。向天",
    "X78n1550_004:0344a19": "佑拜。驚問其由。曰。吾生六十餘年。顛倒夢想中。未嘗",
    "X78n1550_004:0344a20": "獲一日安樂。自子導我以念佛。吾旦而念焉。俄然而",
    "X78n1550_004:0344a21": "夜矣。夕而念焉。俄然而旦矣。世間安樂。何以過之。微",
    "X78n1550_004:0344a22": "子則不及此。是以拜。天佑因為稱說極樂莊嚴。且曰。",
    "X78n1550_004:0344a23": "但得一心。聖境自現。聖境現時。亦勿生著。又三月。方",
    "X78n1550_004:0344a24": "夜坐。忽見金蓮華現前。已而化作百千萬億。鄂不層",
    "X78n1550_004:0344b01": "出。上升&#x8657;空。光耀無極。向晨。復拜天佑。言其事。[0344b01] 母自",
    "X78n1550_004:0344b02": "是容色腴潤。如三十許人。終日無他言。夜臥更許。即",
    "X78n1550_004:0344b03": "起坐念佛。時乾隆四十二年。後不詳其所終(西方公據。集驗)",
    "X78n1550_004:0344b04": "西史氏曰。觀真人此語。則修淨土其急務矣。世有崇",
    "X78n1550_004:0344b05": "仙術而譏佛理者。將誰欺乎。",
    "X78n1550_004:0344b06": "陶氏",
    "X78n1550_004:0344b07": "[0344b07] 陶氏。名善。字慶餘。一字瓊樓。蘇州長洲人。彭二林居",
    "X78n1550_004:0344b08": "士。從子希洛之妻也幼&#x9834;敏。通等韻之學。與妹仁。晨",
    "X78n1550_004:0344b09": "夕酬倡。性愛蕭寂。遇佳山水。一往有遺世志。時見於",
    "X78n1550_004:0344b10": "詩。亡何。妹得羸疾以歿。遂輟詩。不復為。讀大報恩經。",
    "X78n1550_004:0344b11": "感如來往昔苦行因緣。遂發大願。願證無生法忍。手",
    "X78n1550_004:0344b12": "書是經。及金剛彌陀諸經楷法端整。日誦西方佛名",
    "X78n1550_004:0344b13": "不輟。著慚愧吟數十首。多近裏。之言。既嫁日與家人。",
    "X78n1550_004:0344b14": "說苦空無常之法。晨興。仍課淨業。以次閱法華楞嚴",
    "X78n1550_004:0344b15": "華嚴諸大乘經。信解益利。其年秋。和二林居士閉關",
    "X78n1550_004:0344b16": "詩十首。一云。無相光中自有真。慈風披拂四時春。而",
    "X78n1550_004:0344b17": "今一著通消息。回向蓮邦稽首頻。二云。原來無實亦",
    "X78n1550_004:0344b18": "無&#x8657;。論道談禪事也餘。一句彌陀空自性。孰為是我",
    "X78n1550_004:0344b19": "孰為渠。三云。[涾-日]泮波塘水影定。照空萬象慧光圓。須",
    "X78n1550_004:0344b20": "知行滿功成後。鳥語花香也自然。四云。亭俯清流屋",
    "X78n1550_004:0344b21": "倚山。綠蘿影裏掩松關。閒來好認歸家路。免得臨時",
    "X78n1550_004:0344b22": "無處攀。五云。淨域神遊明似日。杖頭何用夜然藜漫",
    "X78n1550_004:0344b23": "論十萬八千路。樓閣&#x8657;空更在西。六云。行樹何殊七",
    "X78n1550_004:0344b24": "寶林。枝頭也得聽靈禽。自然說法東風裏。演出百千",
    "X78n1550_004:0344c01": "微妙音。七云。夙夜惺惺徹底看。幾番生滅總無端。前",
    "X78n1550_004:0344c02": "村雪後梅花放。露出春光不可瞞。八云。九十風光易",
    "X78n1550_004:0344c03": "寂寥。然燈朗照度春宵。烹茶非為清香味。適興何妨",
    "X78n1550_004:0344c04": "一飲瓢。九云。此土結得蓮華盟。八功德水蓮華生。一",
    "X78n1550_004:0344c05": "心不亂超凡品。定向樂邦淨處行。十云。勘破重關觸",
    "X78n1550_004:0344c06": "處真。從今不入舊迷津。輪回六字無終始。流水行雲",
    "X78n1550_004:0344c07": "總是春。入冬感疾。自知不起。時誦西方佛名。歿之前。",
    "X78n1550_004:0344c08": "請母為別。已而曰。大和尚來。吾去矣。侍者曰。如老人",
    "X78n1550_004:0344c09": "何。曰西方好。吾他日。當迓老人去也。遂瞑。時為乾隆",
    "X78n1550_004:0344c10": "四十五年。正月二十三日。年二十五。四十九年春。有",
    "X78n1550_004:0344c11": "西方大士降於玉壇。為諸弟子宣揚淨土法門一日。",
    "X78n1550_004:0344c12": "二林居士往造焉。問異時師友所生諸處。大士一一",
    "X78n1550_004:0344c13": "答之。某生兜率。某歸福報。其生淨土者四人。香山老",
    "X78n1550_004:0344c14": "人(名實定)。旅亭(名際會)誓願(名佛安)二師。沈居士敬孚(名炳)也。",
    "X78n1550_004:0344c15": "(以上四人詳聖賢錄初編)最後問及陶氏。大士曰。陶氏已生西方",
    "X78n1550_004:0344c16": "邊地矣。未幾陶氏至。題詩曰。雨歇閒階芳草多。五年",
    "X78n1550_004:0344c17": "消息等流梭。洞中深閉煙霞&#x8FF9;。一任薰風送客過。因",
    "X78n1550_004:0344c18": "語眾曰。子等歸向極樂。全要打得一副金鐵心腸。外",
    "X78n1550_004:0344c19": "不為六塵所染。內不為七情所錮。汙泥中便有蓮華",
    "X78n1550_004:0344c20": "出現也。一句佛號。便有一光。千句佛號。便有千光。光",
    "X78n1550_004:0344c21": "自內生。非從外得。以無相故。阿彌陀佛。在爾諸人面",
    "X78n1550_004:0344c22": "門。隨處出現才有絲毫隔礙。此光便不能發現矣。念",
    "X78n1550_004:0344c23": "佛心要時時覺照。方發得不退念頭。念佛聲要心心",
    "X78n1550_004:0344c24": "悲切。方發得無上願力。心聲互融。光明四徹。無處不",
    "X78n1550_004:0345a01": "是佛。無時不念佛。方為得手。佛號無量。要知智慧無",
    "X78n1550_004:0345a02": "量神通無量慈悲無量。攝受無量。苟不發無量心。安",
    "X78n1550_004:0345a03": "能親見本師頂相。悲哉眾生。欲念未除。道根日壞。佛",
    "X78n1550_004:0345a04": "之視爾。將何以堪。快快念佛去也。踰月。二林居士復",
    "X78n1550_004:0345a05": "往。致札陶氏曰。聞卿得生淨土。不負生平志願。大善",
    "X78n1550_004:0345a06": "但羅臺山。朱仲君。清齋宏誓。甚為希有。尚羈福報。而",
    "X78n1550_004:0345a07": "卿戒品未全。功夫未熟。乃能直往無礙。此何故也。其",
    "X78n1550_004:0345a08": "往生時光景。既生後如何享用。如何進修。亦已見佛",
    "X78n1550_004:0345a09": "否。已登不退地否。試一一言之。俾聞者起欣慕心。起",
    "X78n1550_004:0345a10": "精進心。斯亦度人之本願也。其曰大士降。報云前月",
    "X78n1550_004:0345a11": "予適從西方邊地行化而來。故陶氏亦得隨到。今日",
    "X78n1550_004:0345a12": "彼不能至矣。彼平日功夫戒力。雖不及臺山輩。然臨",
    "X78n1550_004:0345a13": "終正念。遠勝臺山。故感觀音接引終時。見金蓮華現",
    "X78n1550_004:0345a14": "前。即覺身變男子。已到西方七寶世界。衣食自然。雖",
    "X78n1550_004:0345a15": "不能見佛。每日諸大菩薩說法二會。精進者漸登九",
    "X78n1550_004:0345a16": "品。懈怠者壽五百歲。娑婆百年。邊地一日。陶氏自往",
    "X78n1550_004:0345a17": "生以來。頗精進將來。可得上品下生。其時尚須娑婆",
    "X78n1550_004:0345a18": "二千年耳。大士者。號寂根。無量壽維摩詰諸經。皆嘗",
    "X78n1550_004:0345a19": "與法會。其證果久如。未能詳也(善女人傳。瓊樓吟&#x69C0;。西方公據。書證)。",
    "X78n1550_004:0345a20": "汪氏",
    "X78n1550_004:0345a21": "[0345a21] 汪氏。自號鏡智道人。吳縣人。歸李景熹為繼室。年二",
    "X78n1550_004:0345a22": "十六而寡。子甫七月。汪氏既痛其夫。適有以枯髏圖",
    "X78n1550_004:0345a23": "相示者。瞿然發出世心。既復從有些和尚受念佛法",
    "X78n1550_004:0345a24": "門。遂長齋。晨夕向西。懺悔發願。誓畢此生。決生安養。",
    "X78n1550_004:0345b01": "導諸族姻里黨。下及園丁&#x7AC8;婢。同歸佛法。從而起信",
    "X78n1550_004:0345b02": "者。百餘人。其長齋修淨業者。十餘人。已而參聞學定",
    "X78n1550_004:0345b03": "公。聞是心是佛之旨。有省。年三十四。從旅亭會公受",
    "X78n1550_004:0345b04": "菩薩戒。誦梵網經。發心刺血。書法華彌陀二經。苦舌",
    "X78n1550_004:0345b05": "血不繼。有僧教以子午二時。應候取之。始克終事焉。",
    "X78n1550_004:0345b06": "故有肝疾。歲秋輒發。至是血既枯。疾發益劇。或勸以",
    "X78n1550_004:0345b07": "補養。曰。此間學道。多致退緣。得速捨報身。見佛聞法。",
    "X78n1550_004:0345b08": "吾之願也。復何求哉。乾隆四十九年十一月。下痢。臥",
    "X78n1550_004:0345b09": "&#x7240;數日。默觀不輟。至初十日。語侍者云。明日吾當西",
    "X78n1550_004:0345b10": "方去矣。問生何品。曰。中品上生。明日。有方氏婦省之。",
    "X78n1550_004:0345b11": "汪氏曰。子來大好。可為我洗沐。洗沐畢。趺坐頃之。命",
    "X78n1550_004:0345b12": "同舉佛名。方午。合掌而逝。旃檀香滿室中。年三十八。",
    "X78n1550_004:0345b13": "其後三年。有同里何氏。女病死。至三更而蘇。自言到",
    "X78n1550_004:0345b14": "冥王殿中。王令鬼卒。取鎚欲打。忽見旛幢。擁護一道",
    "X78n1550_004:0345b15": "人。自西方來。在冥教化。端正嚴潔。世無與比。審視之。",
    "X78n1550_004:0345b16": "即萬年橋李家姆也。冥王跪迎。稱菩薩。姆令釋我。引",
    "X78n1550_004:0345b17": "我歷觀諸地獄苦。且謂持齋念佛。一意西方。時至迎",
    "X78n1550_004:0345b18": "汝。遂命輿送歸。以是得醒。翌日病間。其兄子性三。書",
    "X78n1550_004:0345b19": "其事而傳之(一行居集。西方公據。書證)。",
    "X78n1550_004:0345b20": "費孺人",
    "X78n1550_004:0345b21": "[0345b21] 費孺人。名蘭襄。世居吳江縣。即彭二林居士妻也。居",
    "X78n1550_004:0345b22": "常未嘗詈人。有不如意事。默默而已。先是在家時。庶",
    "X78n1550_004:0345b23": "祖母王氏。好作佛事。孺人輒心慕。奉持齋禁。既嫁不",
    "X78n1550_004:0345b24": "輟。自歸居士五六年。連舉二女。已而居士修西方之",
    "X78n1550_004:0345c01": "業。每道出苦之要。孺人遂屏葷血。獨宿小園。日與二",
    "X78n1550_004:0345c02": "女。講讀大乘經。回向淨土。乾隆五十五年秋。病肺嘔",
    "X78n1550_004:0345c03": "血。消損異常時。遂詣文星閣。請祥峰和尚。受優婆夷",
    "X78n1550_004:0345c04": "戒禮。誦益虔。平生偶有私蓄。輒作佛事。至是罄所藏。",
    "X78n1550_004:0345c05": "屬居士詣雲棲建水陸大齋。願與一切有情。同生淨",
    "X78n1550_004:0345c06": "土。啟經之日。家中人皆聞異香。已而疾亟。臥&#x7240;五日。",
    "X78n1550_004:0345c07": "日向西。祝云。阿彌陀佛。當來迎我。居士自杭歸。策之",
    "X78n1550_004:0345c08": "曰。資糧已具。撒手便行。勿戀此殘生也。孺人曰。吾何",
    "X78n1550_004:0345c09": "戀哉。但患不能速去耳。其夜過半。忽朗唱佛名。可十",
    "X78n1550_004:0345c10": "聲。頃之遂逝。時九月八日也。後數年。普門大士降乩。",
    "X78n1550_004:0345c11": "司乩者黃敬敷。叩孺人生處。大士示云。一念能回向。",
    "X78n1550_004:0345c12": "送心先到西。功修久已積。終不退菩提。現生懈慢國。",
    "X78n1550_004:0345c13": "(西方邊地)將來可登九品(一行居集。西方公據。書證)",
    "X78n1550_004:0345c14": "西史氏曰。自二林居士宣揚淨土法門。眷屬中。隨順",
    "X78n1550_004:0345c15": "修持。先後往生。錄至此。&#x8462;五人焉。善人並萃一門。良",
    "X78n1550_004:0345c16": "非偶然矣。",
    "X78n1550_004:0345c17": "許節婦",
    "X78n1550_004:0345c18": "[0345c18] 許節婦。太倉錢氏女也。年二十歸太學生許照。六載",
    "X78n1550_004:0345c19": "而寡。乾隆三十七年。有司上聞。以節婦 旌。節婦自",
    "X78n1550_004:0345c20": "幼信西方之教。母遘危疾。節婦禱於佛。日誦佛名千",
    "X78n1550_004:0345c21": "聲。病尋愈既寡。事佛益虔。時出所藏。濟貧拯厄。惠及",
    "X78n1550_004:0345c22": "禽畜。日誦金剛經。回向生西。晚而斷葷血者六年。先",
    "X78n1550_004:0345c23": "歿前半月。夢觀世音現身接引。及期。命侍者焚香。合",
    "X78n1550_004:0345c24": "掌誦西方佛名。趺坐而逝。時乾隆五十七年。二月四",
    "X78n1550_004:0346a01": "日也。年七十二(一行居集)。",
    "X78n1550_004:0346a02": "宋孺人",
    "X78n1550_004:0346a03": "[0346a03] 宋孺人。長洲人。歸太學生。顧文耀。事姑謹。姑故奉觀",
    "X78n1550_004:0346a04": "音大士。既即世。遺宋&#x7506;大士像。孺人供奉日虔。垂十",
    "X78n1550_004:0346a05": "餘年。已而其子晉芳。夢兩大士。身衣破衲。如有所乞。",
    "X78n1550_004:0346a06": "旦遇一舟子。攜兩軸來售。一舊刻吳道子。畫僧相觀",
    "X78n1550_004:0346a07": "音。一繡像送子觀音也。急償以直。屬工莊新。送貯里",
    "X78n1550_004:0346a08": "中月聲庵。逾年。晉芳復夢兩大士。云將有行。急往視",
    "X78n1550_004:0346a09": "之。則庋置之。壁間久矣。遂齎還家。張挂淨室。孺人日",
    "X78n1550_004:0346a10": "侍像旁。誦西方佛名。及諸經&#x546A;。瞻拜無&#x8657;日。一日室",
    "X78n1550_004:0346a11": "中&#x750E;面。忽現僧相大士。如道子畫。其後八日。又現一",
    "X78n1550_004:0346a12": "尊作送子像。善財龍女。先後迸出。遂發&#x750E;刻像。金容",
    "X78n1550_004:0346a13": "爛然。自此迸除葷血。一心淨業。晚得痺疾。日扶掖下",
    "X78n1550_004:0346a14": "&#x7240;。課誦不輟。已而感熱增劇。臥病半月。臨終。訓勉諸",
    "X78n1550_004:0346a15": "子。各敦本行。命同稱佛名。勿哭。遂合掌至頂誦所習",
    "X78n1550_004:0346a16": "&#x546A;。忽聞異香滿室中。泊然而逝時在乾隆五十七年",
    "X78n1550_004:0346a17": "五月。年五十四(一行居集)",
    "X78n1550_004:0346a18": "西史氏曰。潘萬宗居士。衣&#x7070;現三聖。今孺人&#x750E;面現",
    "X78n1550_004:0346a19": "大士。皆精誠之凝結也。而或疑其荒誕。試問蛤蜊&#x58F3;",
    "X78n1550_004:0346a20": "中。豬牙齒[臼-(一*一)+?]等之變現。獨何與。",
    "X78n1550_004:0346a21": "鄭氏",
    "X78n1550_004:0346a22": "[0346a22] 鄭氏。松江人。適吳姓。少寡。矢志柏舟。別搆淨室。閉戶",
    "X78n1550_004:0346a23": "誦經念。佛者數十年。至嘉慶初。年七十九。庭前石上。",
    "X78n1550_004:0346a24": "忽生大蓮華一莖。適其母舅蔡鴻業司&#x51A6;。致仕歸。見",
    "X78n1550_004:0346b01": "而奇之。為文勒石。記其事。是年。臘月。謂家人曰。我將",
    "X78n1550_004:0346b02": "西歸踰旬無疾而逝(染香集)。",
    "X78n1550_004:0346b03": "百不管老媼",
    "X78n1550_004:0346b04": "[0346b04] 百不管老媼。失其姓。杭州人。嘗問於孝慈庵。道源和",
    "X78n1550_004:0346b05": "尚曰。修何法門。一生決離苦海。和尚曰。無過念佛。然",
    "X78n1550_004:0346b06": "念佛不難。而難於持久。持久不難。而難於一心。汝若",
    "X78n1550_004:0346b07": "能一切不管。專心持名至誠發願往生。臨終佛來接",
    "X78n1550_004:0346b08": "引。即得離苦海矣。媼歡然拜謝。歸即將家事。委子婦",
    "X78n1550_004:0346b09": "等。闢淨室供佛。修持其中。年餘。復問和尚曰自蒙開",
    "X78n1550_004:0346b10": "示弟子。棄捨家務。專事念佛。自問亦可謂久而不懈。",
    "X78n1550_004:0346b11": "但苦一心之難。師當復有以教我。和尚曰。汝雖拋&#x5374;",
    "X78n1550_004:0346b12": "家務。而兒孫眷屬不無&#x53AA;念。此則愛根未&#x39DE;。如何一",
    "X78n1550_004:0346b13": "心。汝今加功。先&#x39DE;去愛根。將一切放下。然後能得一",
    "X78n1550_004:0346b14": "心也。媼歎曰。師言是也我雖不管於身。不能不管於",
    "X78n1550_004:0346b15": "心。從此真當百不管矣。遂愈加精進。愛心偶動。即默",
    "X78n1550_004:0346b16": "持此百不管三字。以自軀除。或咨以家事。亦依此三",
    "X78n1550_004:0346b17": "字拒之於是百不管之名。播傳親黨間。如是者又年",
    "X78n1550_004:0346b18": "餘。一日詣庵謝曰。師不我欺也。弟子西行有日矣。數",
    "X78n1550_004:0346b19": "日後。無疾而逝。嘉慶初年事(染香集)",
    "X78n1550_004:0346b20": "西史氏曰。百不管。渾名也。推言之。則百至千。千至萬。",
    "X78n1550_004:0346b21": "皆所不管矣。約言之。即一且不管。何有於百。能如是",
    "X78n1550_004:0346b22": "而後塵緣可斷。能如是。而後淨業可成。嗚呼。安得世",
    "X78n1550_004:0346b23": "間人士。咸如此百不管耶。",
    "X78n1550_004:0346b24": "陸氏",
    "X78n1550_004:0346c01": "[0346c01] 陸氏。婁縣人。適周姓。中年茹素受五戒。遇西禪寺僧",
    "X78n1550_004:0346c02": "邁春。示念佛法門。即依教行持。三十年不倦。夫死。依",
    "X78n1550_004:0346c03": "&#x58FB;袁退&#x844A;家棲止。嘉慶十一年。感微疾。一心念佛。期",
    "X78n1550_004:0346c04": "生淨土。臨終。右脅而臥。如入禪定。室中異香。直透中",
    "X78n1550_004:0346c05": "堂。及殮。猶有餘香(染香集)。",
    "X78n1550_004:0346c06": "吳氏",
    "X78n1550_004:0346c07": "[0346c07] 吳氏。蘇州元和人。適張姓。中年奉佛。歸依畫禪寺。道",
    "X78n1550_004:0346c08": "林和尚。茹素戒殺。專心淨業。後因夢中。見觀音大士。",
    "X78n1550_004:0346c09": "教以跪念。於是每念必跪。香燼始起。未嘗稍懈晚年",
    "X78n1550_004:0346c10": "有微疾。命子眉山。延僧數人。念佛至三日。乃曰。我見",
    "X78n1550_004:0346c11": "空中有兩和尚招手。僧曰。此二大士也。正宜一心向",
    "X78n1550_004:0346c12": "往。言未竟。已吉祥逝矣。眉山亦因母教。遂長齋。奉佛",
    "X78n1550_004:0346c13": "云(染香集)。",
    "X78n1550_004:0346c14": "沈媼",
    "X78n1550_004:0346c15": "[0346c15] 沈媼。法名善月。吳江黎里人。歸陳士坊為室。生子二。",
    "X78n1550_004:0346c16": "年二十五。修念佛三昧。四十斷葷血。屏家務。勤行放",
    "X78n1550_004:0346c17": "生諸功德。既喪少子。旋孀居。功益進。日誦華嚴行願",
    "X78n1550_004:0346c18": "品一卷。大悲&#x546A;五十&#x5FA7;。佛號三萬聲為正課。暮年。從",
    "X78n1550_004:0346c19": "子遷居城中。闢一靜室。不越戶限。寢食於斯。棲心淨",
    "X78n1550_004:0346c20": "土。數十年如一日。年七十五。染恙&#x7DDC;延。佛名不輟。臨",
    "X78n1550_004:0346c21": "終。呼眷屬扶起。索湯盥身。易衣趺坐。面西合掌而逝。",
    "X78n1550_004:0346c22": "俄而几現蓮華影像不滅。時嘉慶二十一年。十月二",
    "X78n1550_004:0346c23": "十八日(染香集)。",
    "X78n1550_004:0346c24": "姚氏",
    "X78n1550_004:0347a01": "[0347a01] 姚氏。松江人。平日從夫張某。奉斗甚虔。已而姚氏患",
    "X78n1550_004:0347a02": "病。其姊省之。教以專心念佛。從之。甫半日。忽笑曰。我",
    "X78n1550_004:0347a03": "見蓮華無數。大如斗。語竟即逝(染香集)",
    "X78n1550_004:0347a04": "西史氏曰。見蓮華。不見化佛。持誦之功未深耳。而一",
    "X78n1550_004:0347a05": "生安養。終當見佛矣。",
    "X78n1550_004:0347a06": "汪氏",
    "X78n1550_004:0347a07": "[0347a07] 汪氏。華亭人。年十六。歸周文榮。家赤貧。文榮遊幕遠",
    "X78n1550_004:0347a08": "方。汪氏女紅自活。長齋奉佛。後文榮客死湖北。久無",
    "X78n1550_004:0347a09": "耗。汪氏撫子方容成立。乃命尋父。方容徒步數千里。",
    "X78n1550_004:0347a10": "卒負父骨歸。學使採風。以母節子孝表其閭。方容故",
    "X78n1550_004:0347a11": "善書畫。人重其孝行。爭搆之。以是甘旨無缺。汪氏晚",
    "X78n1550_004:0347a12": "年。念佛益虔。願父母翁姑及夫。齊生蓮界。嘉慶某年。",
    "X78n1550_004:0347a13": "得疾。曰閉戶念佛。不問家事。臨終。謂方容曰。我昨夢",
    "X78n1550_004:0347a14": "汝祖父母。外祖父母。及汝父。俱住蓮華世界。現前五",
    "X78n1550_004:0347a15": "色雲。擁一瓣蓮。大如舟。我殆乘此往生乎。言訖。怡然",
    "X78n1550_004:0347a16": "長逝。室中香氣如蘭。殮時未散(染香集)",
    "X78n1550_004:0347a17": "西史氏曰。前發是願。卒符其夢。然則夫歿而修淨業。",
    "X78n1550_004:0347a18": "夫必藉以超生。顧不足徵歟。願法界眾生。同歸安養。",
    "X78n1550_004:0347a19": "回入娑婆。必能度脫。又不足徵歟。乃今之節婦。不明",
    "X78n1550_004:0347a20": "乎是。小則哀傷得疾。大則隨夫長往。不知一盡今形。",
    "X78n1550_004:0347a21": "各隨其白業黑業而報之。縱能相見黃泉。亦祇同於",
    "X78n1550_004:0347a22": "陌路。唯西方淨土。諸上善人。俱會一處。其間利害。實",
    "X78n1550_004:0347a23": "霄壤焉。唯智者思之。",
    "X78n1550_004:0347a24": "王氏",
    "X78n1550_004:0347b01": "[0347b01] 王氏。金山縣人。適張姓。善事父母舅姑。嘗兩次刲股。",
    "X78n1550_004:0347b02": "夫歿。柏舟節橾。家法肅然。每見喪家接眚甚怖。因問",
    "X78n1550_004:0347b03": "人曰。何能免此。或告以念佛法門。遂發心茹素。禮誦",
    "X78n1550_004:0347b04": "不輟。教諸子婦。闔門信奉。力行放生掩骼諸善事。後",
    "X78n1550_004:0347b05": "患脾疾。求參一和尚。受優婆夷戒。經年病革。行願益",
    "X78n1550_004:0347b06": "誠。臨終。誦彌陀經。以次稱佛號。移時而逝。遺命不迎",
    "X78n1550_004:0347b07": "眚神。不以葷酒設祭。子婦皆從之(染香集)",
    "X78n1550_004:0347b08": "西史氏曰。用葷酒而設祭享賓。於亡者失大利益。智",
    "X78n1550_004:0347b09": "者弗為也。至於迎眚之舉。尤屬不經。而積習成風。深",
    "X78n1550_004:0347b10": "堪痛恨。修行人。力挽穨靡。此其可法矣。",
    "X78n1550_004:0347b11": "吳媼",
    "X78n1550_004:0347b12": "[0347b12] 吳媼。江甯人。夫早喪。遺一子。撫之成立。婚娶數年。子",
    "X78n1550_004:0347b13": "又亡。乃與寡媳。共撫弱孫。孤苦度日。後篤信淨土法",
    "X78n1550_004:0347b14": "門。長齋奉佛。受優婆夷戒。潔小樓供佛像。每晨起盥",
    "X78n1550_004:0347b15": "漱後。即炷香禮拜。持佛名三千。定為日課。課畢。始理",
    "X78n1550_004:0347b16": "家事。如是數十年。同里有朱本願者。素與其子善。故",
    "X78n1550_004:0347b17": "常往還。嘉慶二十二年春。媼忽謂之曰。&#x5374;後某日。子",
    "X78n1550_004:0347b18": "幸過我。有一緊要事。須託辦也。本願諾之。至期往。媼",
    "X78n1550_004:0347b19": "已搭縵衣。趺坐&#x7240;上逝矣。問其媳云。近日課誦如常。",
    "X78n1550_004:0347b20": "精神亦佳。昨夜索浴畢。即安臥。不知何時坐化也。本",
    "X78n1550_004:0347b21": "願因為料理喪葬事焉(染香集)。",
    "X78n1550_004:0347b22": "倪嫗",
    "X78n1550_004:0347b23": "[0347b23] 倪嫗。法名顯真。嘉善人。住北港村。歸依佛門。茹素念",
    "X78n1550_004:0347b24": "佛。村中舊有觀音像。嫗早晚禮拜必誠。每供佛飯僧",
    "X78n1550_004:0347c01": "俱親自任勞。嘉慶二十二年九月。數&#x89A9;菩薩現相。隨",
    "X78n1550_004:0347c02": "示疾。謂其子曰。我數見菩薩喚我去。殆將去矣。子云。",
    "X78n1550_004:0347c03": "既菩薩降臨。應備齋供。兒親往城中。買蔬供奉。如何。",
    "X78n1550_004:0347c04": "曰。亦好。但恐不及耳。子遂往。及歸。嫗已趺逝。念珠猶",
    "X78n1550_004:0347c05": "在手也(染香集)。",
    "X78n1550_004:0347c06": "潘氏",
    "X78n1550_004:0347c07": "[0347c07] 潘氏。婁縣人。適孫某生四女。智求。智禪。福庵。德庵。俱",
    "X78n1550_004:0347c08": "奉佛受優婆夷戒。勸母發心。嘉慶二十三年。潘氏年",
    "X78n1550_004:0347c09": "七十九矣。會西林寺傳戒。四女復勸受戒。臥病。未能",
    "X78n1550_004:0347c10": "往。因代求之。錫法名曰印蓮。潘氏知之。即斷肉食。一",
    "X78n1550_004:0347c11": "意西歸。是冬。南禪寺起念佛七期。四女同往念佛。至",
    "X78n1550_004:0347c12": "第六日。潘氏命促之歸。曰。速焚香。佛來矣。遂吉祥而",
    "X78n1550_004:0347c13": "脫(染香集)。",
    "X78n1550_004:0347c14": "汝氏",
    "X78n1550_004:0347c15": "[0347c15] 汝氏。名季婉。吳江黎里人。適王枚為繼室。夫婦相敬",
    "X78n1550_004:0347c16": "如賓。五十餘載。未有所出。為人靜厚。居常一以念佛",
    "X78n1550_004:0347c17": "為事。嘉慶二十四年。二月三日。病篤。語家人曰。大士",
    "X78n1550_004:0347c18": "來臨。吾其逝矣。即合掌垂目。誦大悲&#x546A;。旋聞旃檀香",
    "X78n1550_004:0347c19": "滿室中。歿後。慈容含笑。顏色轉少。年八十二(染香集)。",
    "X78n1550_004:0347c20": "祁氏",
    "X78n1550_004:0347c21": "[0347c21] 祁氏。法名德濟。江南興化人。歸同里王生。年未四旬。",
    "X78n1550_004:0347c22": "慨然以濁世為厭。誓願求生安養。日誦佛名三萬聲。",
    "X78n1550_004:0347c23": "歸依溪谷和尚。旋受優婆夷戒。年八十九。染微疾。其",
    "X78n1550_004:0347c24": "年三月八日。告所親曰。我十六日當西去。或謂之曰。",
    "X78n1550_004:0348a01": "十六乃紅沙日。不吉。祁氏曰。我修行人。不依俗忌。有",
    "X78n1550_004:0348a02": "何不吉耶。雖然。勿令俗人議我。致退善心。即以十四",
    "X78n1550_004:0348a03": "日去何如。至十四日。晨起。披縵衣。持佛名而逝。時在",
    "X78n1550_004:0348a04": "嘉慶中(染香續集)。",
    "X78n1550_004:0348a05": "王氏",
    "X78n1550_004:0348a06": "[0348a06] 王氏。鄞縣東鄉樹橋人。生不茹葷。自幼歸依三寶。法",
    "X78n1550_004:0348a07": "名淨隆。既嫁。信向念佛法門。其夫性暴。時加詈辱。王",
    "X78n1550_004:0348a08": "氏唯忍受而已。年六十餘。益精進。一夕其舍被鄰隙",
    "X78n1550_004:0348a09": "放火。旋經撲滅。後赴寶林佛會。僧問倘爾時被焚。將",
    "X78n1550_004:0348a10": "若之何。曰此身可厭。被焚。即乘之而去矣。越歲。其鄰",
    "X78n1550_004:0348a11": "復放火。舍遂被燎。王氏竟不走避。唯緩聲持佛名。魚",
    "X78n1550_004:0348a12": "聲朗朗。火光中。隔河人家。初見煙燄幕其居。忽有金",
    "X78n1550_004:0348a13": "光一道。直沖霄漢。彷彿見王氏現身。火滅。家人尋視。",
    "X78n1550_004:0348a14": "見其遺骨。若趺坐地上者然。[0348a14] 又鄞邑下殷有張氏者。",
    "X78n1550_004:0348a15": "與王氏同師。法名淨音。其信向念佛。而不得於夫。亦",
    "X78n1550_004:0348a16": "與王氏略似。雖百般磨折。道心不退。後患癱症。臥&#x7240;",
    "X78n1550_004:0348a17": "數年。念佛無間。臨終合掌而逝。異香滿室。經數刻乃",
    "X78n1550_004:0348a18": "已。[0348a18] 又鄞邑定橋有陳氏者。亦與王氏同師。法名淨瑞。",
    "X78n1550_004:0348a19": "為人撲實。念佛求生。無少疑貳。常自言。我決定能生",
    "X78n1550_004:0348a20": "淨土。臨終。&#x7188;怡端坐。念佛而逝(染香續集)",
    "X78n1550_004:0348a21": "西史氏曰。王張二氏。宿業甚重。故自生至死。備嘗諸",
    "X78n1550_004:0348a22": "苦。卒以淨願堅牢。咸感瑞應。乃知前世之餘殃。不能",
    "X78n1550_004:0348a23": "累今生之勝果也。至若陳氏。雖宿業輕微。易成道業。",
    "X78n1550_004:0348a24": "不及二氏之忍力堅定。然其一往之意氣。絕不跂路",
    "X78n1550_004:0348b01": "亡羊。令人&#x89A7;而神壯。可謂一門三傑矣。",
    "X78n1550_004:0348b02": "潘氏",
    "X78n1550_004:0348b03": "[0348b03] 潘氏。蘇州吳縣人。松江諸生。劉&#x7188;妻也。性仁慈。見人",
    "X78n1550_004:0348b04": "急難。恒周之。雖家貧不顧也。晚年戒殺放生。日課西",
    "X78n1550_004:0348b05": "方佛名數千聲。兼誦心經大悲&#x546A;。如是數載。道光四",
    "X78n1550_004:0348b06": "年閏七月。有疾。謂家人曰。我死切勿哭泣。當念佛助",
    "X78n1550_004:0348b07": "送。絕不及家事。日唯合掌誦經念佛。臨終。目將瞑。忽",
    "X78n1550_004:0348b08": "厲聲曰。阿彌陀佛來矣。遂逝。時為二十二日。年五十",
    "X78n1550_004:0348b09": "九。逝後閱半月。忽附家人身言。我今依舊修行。作出",
    "X78n1550_004:0348b10": "家人矣。問曾往西方否。答尚未。問曾至陰司否。答不",
    "X78n1550_004:0348b11": "往西方。不能不至陰司。但與常人不同耳。我今特來",
    "X78n1550_004:0348b12": "相報。此後不復來矣。言訖而寂(染香集)",
    "X78n1550_004:0348b13": "西史氏曰。臨終見佛。而不即往生者。何也。良由修行",
    "X78n1550_004:0348b14": "時。於是心作佛之理。未及透明深切。故陰境得而乘",
    "X78n1550_004:0348b15": "之。然以女人五障之體。遂能轉作出家人身。即此一",
    "X78n1550_004:0348b16": "轉。力重萬鈞。來生由出家修行上。徑登極樂。理可必",
    "X78n1550_004:0348b17": "矣。是錄專載往生。因此傳足為修行者勵。故登之。",
    "X78n1550_004:0348b18": "朱氏",
    "X78n1550_004:0348b19": "[0348b19] 朱氏。法名妙德。嘉興人。素患血疾。適許姓。年二十八。",
    "X78n1550_004:0348b20": "夫故。一子復夭。以鍼黹自活。家雖貧。見人飢寒。輒罄",
    "X78n1550_004:0348b21": "囊與之。道光六年春。同姑母妙圓。表妹立修。於精嚴",
    "X78n1550_004:0348b22": "寺。受五戒。長齋念佛。求生淨土。一夕在妙圓佛堂內",
    "X78n1550_004:0348b23": "添燈油。見燈華結成荷葉一片。葉上立佛一尊。即邀",
    "X78n1550_004:0348b24": "妙圓立修至。皆見之。九年正月。因母歾過哀。血疾復",
    "X78n1550_004:0348c01": "發。不能營作。常至乏食。性介。不輕干求。同里人知之。",
    "X78n1550_004:0348c02": "請誦大悲&#x546A;。與度日之貲。至七月十八日。病劇。立修",
    "X78n1550_004:0348c03": "來視之曰。他人皆言。姊念佛精進。吾謂汝心尚未切。",
    "X78n1550_004:0348c04": "所以病不能愈。佛不來迎耳。朱氏涕泣懺悔。益自努",
    "X78n1550_004:0348c05": "力。自後他人問言。皆不答。手唯合掌。眼唯流淚。夜將",
    "X78n1550_004:0348c06": "半。忽笑曰。西方三聖至矣。焚香洗沐。念佛數十聲而",
    "X78n1550_004:0348c07": "終。年四十四(染香續集)。",
    "X78n1550_004:0348c08": "朱氏",
    "X78n1550_004:0348c09": "[0348c09] 朱氏。法名妙圓。即節婦妙德之姑母也。歸許蔗如。道",
    "X78n1550_004:0348c10": "光元年。夫故諸子已成立。即將家產分析。其第三女",
    "X78n1550_004:0348c11": "法名立修。幼字徐姓。未婚而夫亡。後歸徐門守貞。而",
    "X78n1550_004:0348c12": "常居母宅。設立佛堂。母女同修。早晚課佛外。日禮大",
    "X78n1550_004:0348c13": "悲淨土懺各一時。誦金剛經三卷。餘時念佛。不談雜",
    "X78n1550_004:0348c14": "事。遇放生濟貧等事。竭力皆為之。九年七月。妙德先",
    "X78n1550_004:0348c15": "逝。現往生瑞相。朱氏曰。吾壽不永。亦欲去矣。至八月",
    "X78n1550_004:0348c16": "二十九夜。呼女曰。頃聞鐘鳴。已交寅時。今日吾神氣",
    "X78n1550_004:0348c17": "稍疲。不能進佛堂禮誦。汝可朗誦佛號。吾聞爾聲。運",
    "X78n1550_004:0348c18": "想可也。立修早課畢。進藥糜。曰。服之何益。吾別無他",
    "X78n1550_004:0348c19": "事。只待佛來。吾即去矣。其季子泣告曰。兒等罔極未",
    "X78n1550_004:0348c20": "報。全賴吾母教訓。今何遽忍舍去耶。笑曰。吾兒女雖",
    "X78n1550_004:0348c21": "多。吾修淨業。塵事毫不繫心久矣。命延僧數人。輪流",
    "X78n1550_004:0348c22": "念佛。僧集淨水盥沐。自未至亥。隨眾默念。忽張目曰。",
    "X78n1550_004:0348c23": "接引佛來矣。爾等速焚香頂禮。即含笑垂目而逝。時",
    "X78n1550_004:0348c24": "窗外忽有白光一道。徐徐向西去。人皆異之。年五十",
    "X78n1550_004:0349a01": "九(染香續集)。",
    "X78n1550_004:0349a02": "羅氏",
    "X78n1550_004:0349a03": "[0349a03] 羅氏。甯波慈谿人。長齋數十年。禮拜持名無一日間。",
    "X78n1550_004:0349a04": "嘉慶初。隨夫姚惠成。徙居杭州北新關。貨煙筒為業。",
    "X78n1550_004:0349a05": "貿易之暇。勉夫念佛。惠成由是亦持長齋。道光九年。",
    "X78n1550_004:0349a06": "三月四日黎明。謂夫曰。可入城招女&#x58FB;來。為我念佛。",
    "X78n1550_004:0349a07": "其&#x58FB;張懷靜。向師吳允升。奉佛維謹。惠成往招。適因",
    "X78n1550_004:0349a08": "事稽阻。至日午。曰。吾不能待&#x58FB;矣。具湯洗沐。趺坐念",
    "X78n1550_004:0349a09": "佛。日將昃。安然化去。面有笑容。年七十八(染香續集)。",
    "X78n1550_004:0349a10": "王氏女",
    "X78n1550_004:0349a11": "[0349a11] 王氏女。常熟人。素持白衣&#x546A;。及觀音名號。年二十餘。",
    "X78n1550_004:0349a12": "得瘵疾。一日告其母曰。兒命本於八月中謝世。因疾",
    "X78n1550_004:0349a13": "苦纏身。不能待。禱於菩薩。已許先一月迎我矣。母弗",
    "X78n1550_004:0349a14": "信。及期。晨起。而有喜色。曰。菩薩來矣。母疑其見崇以",
    "X78n1550_004:0349a15": "刀揮之。女奪刀告曰。嘻。菩薩也。速拜。尚不爾罪。母從",
    "X78n1550_004:0349a16": "之。拜起視女。已合掌逝矣(&#x5F83;生近驗錄)。",
    "X78n1550_004:0349a17": "邵媼",
    "X78n1550_004:0349a18": "[0349a18] 邵媼。不詳其人。貧而寄食於姻戚家。念佛精進。曾於",
    "X78n1550_004:0349a19": "道光十七年。秋夕。暗室面西。忽心開。見西方勝境。明",
    "X78n1550_004:0349a20": "年秋。復&#x89A9;菩薩金像。晃耀心目。又明年五月十四日。",
    "X78n1550_004:0349a21": "以微疾逝。逝時。人不及見。唯醫生范姓。入為診&#x8847;。見",
    "X78n1550_004:0349a22": "其目光如生。面容猶笑。而鼻已無息。范出而歎曰。此",
    "X78n1550_004:0349a23": "善逝也。吾見亦罕矣(往生近驗錄)。",
    "X78n1550_004:0349a24": "張家婦",
    "X78n1550_004:0349b01": "[0349b01] 張家婦。常熟人。素念佛。一日。示微疾。晨課已畢。仍誦",
    "X78n1550_004:0349b02": "佛名不輟。異於他日。謂家人曰。吾今日逝矣。家人不",
    "X78n1550_004:0349b03": "信。頃之。珠落而逝。異香郁然。達於鄰里。咸集其門。驚",
    "X78n1550_004:0349b04": "歎希有。時道光十九年。正月七日也(往生近驗錄)。",
    "X78n1550_004:0349b05": "俞媼",
    "X78n1550_004:0349b06": "[0349b06] 俞媼。常熟王效曾之母也。性和淑。效曾素奉三寶。勸",
    "X78n1550_004:0349b07": "母斷葷血。從之。長齋三年。道光二十年春。得疾。臥&#x7240;",
    "X78n1550_004:0349b08": "不起。入夏病劇。效曾勸以默觀西方。媼由是發心念",
    "X78n1550_004:0349b09": "佛。然不能無雜念。因循數月。屢入冥界。初則有兩童",
    "X78n1550_004:0349b10": "子喚之回。繼則菩薩命回。末後則夢中聞佛語。若其",
    "X78n1550_004:0349b11": "前世固僧。因昧本而墮女身者。自是漸&#x5374;飯食。已奄",
    "X78n1550_004:0349b12": "然垂絕矣。忽於夜半。朗唱佛名三四聲。合掌西顧曰。",
    "X78n1550_004:0349b13": "佛來矣。右脅而逝。時五月二十五日也。後其所愛長",
    "X78n1550_004:0349b14": "孫。夢至一境。行樹樓觀。不同人間。但有闌楯限之。曲",
    "X78n1550_004:0349b15": "折繚繞。而不得踰入其限。忽見嫗方遊行來。問從何",
    "X78n1550_004:0349b16": "入。媼曰。汝欲入。非念佛不可。其孫聞言。遂寤。述其夢",
    "X78n1550_004:0349b17": "如此(&#x5F83;生近驗錄)。",
    "X78n1550_004:0349b18": "吳婆",
    "X78n1550_004:0349b19": "[0349b19] 吳婆。蘇州人。自幼篤信佛法。夫家姓郟。壽七十餘。持",
    "X78n1550_004:0349b20": "齋誦佛。歷有年所。道光二十一年。正月十二夜。忽通",
    "X78n1550_004:0349b21": "宿命。知其長子前世為僧。次子則已三世為母子。所",
    "X78n1550_004:0349b22": "言皆絕異。既而曰。吾今歸西方。永絕塵世矣。遂西向",
    "X78n1550_004:0349b23": "合掌而化(&#x5F83;生近驗錄)",
    "X78n1550_004:0349b24": "西史氏曰。業緣盡而智慧開。其理至常。無足異者。",
    "X78n1550_004:0349c01": "錢孺人",
    "X78n1550_004:0349c02": "[0349c02] 錢孺人。名瑞雲。常熟人。夫謝鳳梧。患病。孺人禱於佛。",
    "X78n1550_004:0349c03": "願持長齋而痊。自歸鳳梧數載。舉一子一女。未嘗噉",
    "X78n1550_004:0349c04": "以葷血。已而知淨土淨門。遂偕鳳梧受淨戒。斷情愛。",
    "X78n1550_004:0349c05": "道光二十二年。其兄萬鎰往生。孺人目擊其瑞。信向",
    "X78n1550_004:0349c06": "益篤。其年冬。子殤。哭之慟。既而曰。天其欲斷愛緣乎。",
    "X78n1550_004:0349c07": "漸不介意。閨中相對。唯策勵而已。母吳氏。有疾誤於",
    "X78n1550_004:0349c08": "醫。至不起。孺人念佛送其終。至二十五年。六月。自患",
    "X78n1550_004:0349c09": "咯血疾。漸劇。其女亦病。鳳梧恐其復萌愛念。策之曰。",
    "X78n1550_004:0349c10": "未有心戀娑婆。口稱淨土。而能往生者。子其勉之。孺",
    "X78n1550_004:0349c11": "人瞿然興。作禮曰。賴君開示。吾知警矣。遂向西懺悔。",
    "X78n1550_004:0349c12": "涕淚并下。意極懇切。病中時聞異香。至七月二十日。",
    "X78n1550_004:0349c13": "後其女歿。孺人曰。今愛障絕矣。我歷盡諸苦。轉得自",
    "X78n1550_004:0349c14": "在。從此往生。不大快哉。遂屏穀食。渴唯噉瓜。延至八",
    "X78n1550_004:0349c15": "月九日。僅存一息。其夜過半。忽厲聲呼鳳梧曰。障重。",
    "X78n1550_004:0349c16": "速為我然臂香。鳳梧從之。初若昏倦。繼則目光炯炯。",
    "X78n1550_004:0349c17": "正念分明。人問一心不亂否。孺人點首者再。忽命扶",
    "X78n1550_004:0349c18": "掖起坐。兩目上視而逝。年三十一。越日就殮。頂門猶",
    "X78n1550_004:0349c19": "煖。貌如生(錢孺人事略)。",
    "X78n1550_004:0349c20": "沈婆",
    "X78n1550_004:0349c21": "[0349c21] 沈婆。法名悟通。吳江黎里人。年三十九。長齋念佛。矢",
    "X78n1550_004:0349c22": "願生西。受菩薩戒。六時皆有定課。六旬餘。一夕忽夢",
    "X78n1550_004:0349c23": "空中現五色雲。湧舟西來。觀音大士坐於舟中。活動",
    "X78n1550_004:0349c24": "如生。莊嚴奇妙。世無與比。醒而念佛益銳。雖老病。不",
    "X78n1550_004:0350a01": "減程課。後以念佛七期。用力過猛。病遂劇。居邑之地",
    "X78n1550_004:0350a02": "藏菴。至四月八日。謂侍者曰。今日為佛誕。扶我起坐。",
    "X78n1550_004:0350a03": "吾行矣。侍者勸曰。婆病甚。宜善養息。厲聲曰。佛來接",
    "X78n1550_004:0350a04": "引我。遂聳身欲起。侍者力助之。更衣而逝。遺命以龕",
    "X78n1550_004:0350a05": "斂。用闍維法。從之。時在道光二十七年。壽六十八(呂",
    "X78n1550_004:0350a06": "默庵述)。",
    "X78n1550_004:0350a07": "陸安人",
    "X78n1550_004:0350a08": "[0350a08] 陸安人。名岫梅。蘇州元和人。歸理問君吳昌濂。舉一",
    "X78n1550_004:0350a09": "子。殤。年二十而寡。悲痛不已。得咯血疾。有以龍舒淨",
    "X78n1550_004:0350a10": "土文攜示者。遂回向佛乘。晨夕有定課。家中戒殺。食",
    "X78n1550_004:0350a11": "三淨肉。蟲蟻木草。咸所愛護。道光十四年。鐵君定公。",
    "X78n1550_004:0350a12": "校大乘經數十種。設局刊印。五年。始畢延其事。既從",
    "X78n1550_004:0350a13": "定公。受三歸五戒。定公名之曰師壽。已而詣鄮山。禮",
    "X78n1550_004:0350a14": "阿育王塔。見塔中舍利現光。自是行善舉益力。嘗出",
    "X78n1550_004:0350a15": "貲三萬兩。造像修寺。作諸功德。而尤勤於放生。歲出",
    "X78n1550_004:0350a16": "千金。不吝也。或有譏之者。曰。財產匪堅。勝緣難值。仗",
    "X78n1550_004:0350a17": "此功德。與四恩三有。早證無上菩提。吾願足矣。復奚",
    "X78n1550_004:0350a18": "戀哉。年三十四。疾大作。醫藥罔效。乃誓放生命一千",
    "X78n1550_004:0350a19": "萬。於師林寺建水陸大齋。以作往生資糧。病半載自",
    "X78n1550_004:0350a20": "愈。越五年。煉臂發願。斷葷血。祭先祀神悉用蔬果。四",
    "X78n1550_004:0350a21": "旬生日。又於師林寺供飯僧。親友祝嘏者。以所刊法",
    "X78n1550_004:0350a22": "華。華嚴等經施贈。其年秋。夢至一處。水流華放。&#x9008;非",
    "X78n1550_004:0350a23": "塵境。身立一橋。異香撲鼻。竊自念言。此其為七寶池",
    "X78n1550_004:0350a24": "乎。何不見我佛也。俄而金容寶相。&#x5FA7;滿遙空。心大喜。",
    "X78n1550_004:0350b01": "方頂禮間蘧然而覺。晨起以告家人。未幾疾作。醫者",
    "X78n1550_004:0350b02": "勸食肉。弗從。沈吟數月。疾垂革。謂所親曰。吾之始願。",
    "X78n1550_004:0350b03": "志在出家。今不果矣。我死。汝等勿哭。殮必披僧伽黎。",
    "X78n1550_004:0350b04": "喪中設祭享賓。勿用葷酒。吾姑年逾八旬。生死亦旦",
    "X78n1550_004:0350b05": "暮事耳。異日壽終。亦如吾法。為我延比丘尼。六人。念",
    "X78n1550_004:0350b06": "佛助往生。從之。臨逝前二日。令家人代受菩薩戒。已",
    "X78n1550_004:0350b07": "而神識瞀亂。不克自主。大懼。乃迎佛像一尊。供&#x7240;畔",
    "X78n1550_004:0350b08": "几上。注目默觀者。一晝夜。至五月四日清晨。念命掖",
    "X78n1550_004:0350b09": "起曰。大和尚已行。吾西方去矣。令同稱佛號。手自拈",
    "X78n1550_004:0350b10": "香敬佛。人問大和尚何在。曰。坐几上者。遂面西趺坐",
    "X78n1550_004:0350b11": "結印而逝。年四十一。時在道光二十八年(朱兆杓撰",
    "X78n1550_004:0350b12": "陸安人傳胡珽目擊)",
    "X78n1550_004:0350b13": "西史氏曰。余之歸心佛乘也。自安人之刊經始。而安",
    "X78n1550_004:0350b14": "人之聞淨土法門。則自先君子勸誘始。善哉。因緣之",
    "X78n1550_004:0350b15": "迭相化導也。迨先君子既歿。而安人行善益勤。立誓",
    "X78n1550_004:0350b16": "益切。雖須眉丈夫。猶愧之。其直往西方。固宜矣。",
    "X78n1550_004:0350b17": "[0350b17] 總論曰。阿彌陀佛。於十方女人。有大誓願。其詞曰。若",
    "X78n1550_004:0350b18": "有女人。聞名信樂。厭惡女身。壽終之後。復為女相者。",
    "X78n1550_004:0350b19": "不取正覺。則閨閣賢豪。乘此方便門開。亟須爭先捷",
    "X78n1550_004:0350b20": "足。橫截生死之流。直取菩薩之岸。否則輪回六道。安",
    "X78n1550_004:0350b21": "能保其不墮。余次諸賢之傳。深幸韋提希之遺風。今",
    "X78n1550_004:0350b22": "猶未泯也。安得起而&#x5FA7;示閨閣哉。",
    "X78n1550_004:0350b23": "往生物類第七",
    "X78n1550_004:0350b24": "雞",
    "X78n1550_004:0350c01": "[0350c01] 明崇禎間。有吳雪崖者。為福州司理。生平虔奉佛法。",
    "X78n1550_004:0350c02": "其地開元寺。僧多食肉。不守戒行。雪崖請示立石。以",
    "X78n1550_004:0350c03": "禁之。一日坐禪堂。有雞作唱佛聲。索得之。謂僧曰。若",
    "X78n1550_004:0350c04": "輩謂寺中。久不養生物。如何有雞。今觀畜生。尚有佛",
    "X78n1550_004:0350c05": "性。汝薙染破戒。不及此君多矣。寺僧始立誓齋戒。遂",
    "X78n1550_004:0350c06": "攜養署中。恒念佛不輟。後遷官過丹陽。送至海會庵",
    "X78n1550_004:0350c07": "中。以其為接眾所。使遠近生信也。雞至庵。即念佛立",
    "X78n1550_004:0350c08": "化。為建塔供焉。[0350c08] 又中州僧覺圓。發願廬山東林寺齋",
    "X78n1550_004:0350c09": "僧。立關募緣。時護關僧至華氏托&#x9262;回。有雄雞隨至",
    "X78n1550_004:0350c10": "中塗。僧送還華氏。因閉其門。雞從屋上飛出。追赴關",
    "X78n1550_004:0350c11": "所。旋繞不去。同立關三年。後攜往東林。為之受戒。大",
    "X78n1550_004:0350c12": "眾上堂念佛。雞忽隨之。踰年齋僧緣畢。雞即坐化。瘞",
    "X78n1550_004:0350c13": "於寺傍。[0350c13] 又傳載江西有聽法蛇。廬州坐化貓。峽中有",
    "X78n1550_004:0350c14": "有坐化猴。巢縣柘&#x81EF;鎮。有立化雀。黃大參庭翠。有放",
    "X78n1550_004:0350c15": "生坐化豬。種種靈異。不可殫述(唐宜之巾馭乘。淨土晨鐘)",
    "X78n1550_004:0350c16": "總論曰。五濁惡世。染心易熾。淨德難成。故經言娑婆",
    "X78n1550_004:0350c17": "勇猛一日。勝於淨土百年。今以物類而較人類。抑又",
    "X78n1550_004:0350c18": "其難焉者矣。而一念投誠。三塗解脫。物類且然。況於",
    "X78n1550_004:0350c19": "人乎。",
    "X78n1550_004:0350c21": "淨土聖賢錄續編卷四(終)",
    "X78n1550_004:0351a03": "No. 1550-1",
    "X78n1550_004:0351a04": " 種蓮集",
    "X78n1550_004:0351a06": "[0351a06] 蓮歸居士輯淨土聖賢錄續編。採訪往生事實。共",
    "X78n1550_004:0351a07": "有百數十條。而續得於書成之後者。正復不少。余",
    "X78n1550_004:0351a08": "為另列一編。不分門類。不序先後。隨聞見而記之。",
    "X78n1550_004:0351a09": "名曰種蓮集。取思齊大師句。與君同作種蓮人之",
    "X78n1550_004:0351a10": "意。以俟後之輯三編者採取焉。",
    "X78n1550_004:0351a11": "[0351a11] 道光三十年秋九月。淨業學人陳本仁識。",
    "X78n1550_004:0351a12": "善隆",
    "X78n1550_004:0351a13": "[0351a13] 善隆。台州臨海縣人。年十六。出家於蘇州白龍寺。參",
    "X78n1550_004:0351a14": "念佛是誰話。有省。夜坐不臥。過午不食。茹淡齋三年。",
    "X78n1550_004:0351a15": "刺舌血。書華嚴法華二經。日持佛名六萬。蓮華經一",
    "X78n1550_004:0351a16": "部。禮佛一千六百拜。準為定課。冬夏一衲。不妄談。力",
    "X78n1550_004:0351a17": "行致疾。益加精進。一夕於禪觀中。聞空中報曰。汝當",
    "X78n1550_004:0351a18": "得中品生。慎勿退息。遂屏諸藥石。一心西邁。至四月",
    "X78n1550_004:0351a19": "六日。端坐而逝。時在道光二年。年二十六。",
    "X78n1550_004:0351a20": "達禪",
    "X78n1550_004:0351a21": "[0351a21] 達禪。姓狄。嘉善人。出家於本邑景德寺。嘗兩修般舟",
    "X78n1550_004:0351a22": "三昧。後住北港荻秋庵。佛聲常徹戶外。見人即警策",
    "X78n1550_004:0351a23": "生死。一日謂其徒淨玉曰。我明年定去矣。汝等勿忘",
    "X78n1550_004:0351a24": "淨土法門也。次年。詣清淨庵。主念佛期。至第三日。示",
    "X78n1550_004:0351b01": "疾。仍入堂念佛。逾時。端坐化去。",
    "X78n1550_004:0351b02": "王君榮",
    "X78n1550_004:0351b03": "[0351b03] 王君榮。太倉人。自幼持戒參學。見地超卓。後修淨土。",
    "X78n1550_004:0351b04": "日課佛號萬聲。康&#x7188;五十六年。八月二日。預知時至。",
    "X78n1550_004:0351b05": "請淨名庵。乾行長老至。令作證明。日方午。乾師曰。歸",
    "X78n1550_004:0351b06": "期盍於後日。答曰。吾決定今日矣。遂索筆作偈。合掌",
    "X78n1550_004:0351b07": "而逝。遺命以龕斂。其女抱以入龕。力不能勝。因默禱",
    "X78n1550_004:0351b08": "之。忽然輕舉。年八十一。",
    "X78n1550_004:0351b09": "唐景垣",
    "X78n1550_004:0351b10": "[0351b10] 唐景垣。字筠谷。元和國學生。勤修淨業。每持名時。以",
    "X78n1550_004:0351b11": "指代珠。年七十四。無疾而卒。氣絕逾時。猶指動作屈",
    "X78n1550_004:0351b12": "數狀。",
    "X78n1550_004:0351b13": "沈載元",
    "X78n1550_004:0351b14": "[0351b14] 沈載元。字桂&#x855A;。自號可僧。吳江人。中年業賈。六旬餘。",
    "X78n1550_004:0351b15": "輟業潛心淨土。長齋課佛。日滿萬餘。性慈恕。有所餘。",
    "X78n1550_004:0351b16": "輒濟貧放生。嘉慶十六年秋。有僧貿然而來。直趣臥",
    "X78n1550_004:0351b17": "所。略談數語。洞徹元微。并屬他日臨終。戒眷屬勿哭。",
    "X78n1550_004:0351b18": "言訖而去。載元感之。炷香門外。遙申敬禮。其年冬。示",
    "X78n1550_004:0351b19": "疾。佛聲不絕口。絕粒飲水者七日。至十二月六日清",
    "X78n1550_004:0351b20": "晨。令然燭四十八對。堂中設香案。洗體易衣。端坐合",
    "X78n1550_004:0351b21": "掌。朗誦佛名。呼眷屬同聲助之。頃之鼻氣如煙。聲漸",
    "X78n1550_004:0351b22": "微而絕。年七十二。及殮。貌如生。",
    "X78n1550_004:0351b23": "王際良",
    "X78n1550_004:0351b24": "[0351b24] 王際良。金山縣人。年五旬。歸依三寶。念佛放生。篤志",
    "X78n1550_004:0351c01": "不倦。其年二月初。有疾。屏諸醫藥。日夜持名。絕口不",
    "X78n1550_004:0351c02": "言家事。唯曰。日望。我其行矣。至期果然。死二日。索取",
    "X78n1550_004:0351c03": "數珠。歿後。猶緊捻不脫。",
    "X78n1550_004:0351c04": "夏耀文",
    "X78n1550_004:0351c05": "[0351c05] 夏耀文。華亭人。持齋念佛。一心淨土。四十餘年。舉家",
    "X78n1550_004:0351c06": "不茹葷酒。道光四年十月。微疾。至十四日。命掖起。合",
    "X78n1550_004:0351c07": "掌念佛而逝。遺命龕殮。入龕時。體軟項溫。顏色不變。",
    "X78n1550_004:0351c08": "年七十五。",
    "X78n1550_004:0351c09": "曹居士",
    "X78n1550_004:0351c10": "[0351c10] 曹居士。不詳其人。持齋念佛。精進有年。而&#x8657;懷汲汲。",
    "X78n1550_004:0351c11": "若恐臨終之不獲效者。道光二十年冬。微疾。一日其",
    "X78n1550_004:0351c12": "子晨省。見其面色有異。指空中曰。汝見佛及眾菩薩",
    "X78n1550_004:0351c13": "乎。吾不圖持名功德之至於斯也。汝作證明。吾隨佛",
    "X78n1550_004:0351c14": "西歸矣。言訖而化。",
    "X78n1550_004:0351c15": "邵媼",
    "X78n1550_004:0351c16": "[0351c16] 邵媼。常熟邵子寅。茂才之母也。素奉佛。道光十八年",
    "X78n1550_004:0351c17": "十二月。微疾。忽謂子寅曰。爾於明日。迎妹歸。子寅從",
    "X78n1550_004:0351c18": "之。而莫測其所謂。次日。妹歸。媼曰。吾今日欲逝。以了",
    "X78n1550_004:0351c19": "母女因緣耳。女聞而哭。媼笑曰。死生一幻相也。遂與",
    "X78n1550_004:0351c20": "言他事。至午。曰。時至矣。子寅問何往。媼以手指空曰。",
    "X78n1550_004:0351c21": "佛來。遂逝。",
    "X78n1550_004:0351c22": "張氏",
    "X78n1550_004:0351c23": "[0351c23] 張氏。金山縣人。歸王生。其伯姑王氏。修淨業往生。事",
    "X78n1550_004:0351c24": "見淨土聖賢錄續編。張氏自幼即信淨土。為人淡樸。",
    "X78n1550_004:0352a01": "素善病。而念佛不輟。受三歸五戒。不願有家緣。幼已",
    "X78n1550_004:0352a02": "許字。遂於嘉慶二十年于歸。年餘歸甯母氏。適病劇。",
    "X78n1550_004:0352a03": "延道俗行人同聲念佛。亡何。喘急。屬扶起。面西坐。誦",
    "X78n1550_004:0352a04": "彌陀經及佛名。目熒熒上矚。面含笑容。頃之。乃瞑。",
    "X78n1550_004:0352a05": "丁氏",
    "X78n1550_004:0352a06": "[0352a06] 丁氏。金山人。即張氏姒也。其伯姑王氏。勸之念佛。同",
    "X78n1550_004:0352a07": "日秉受歸戒。王先逝。丁氏見其臨終正念。愈自感奮。",
    "X78n1550_004:0352a08": "剋時課誦。回向西方。居常作諸功德。並戒殺放生。一",
    "X78n1550_004:0352a09": "師王氏遺法。有女適太原。病瘵。教之念佛。安然化去。",
    "X78n1550_004:0352a10": "逾年。丁氏病中滿。轉側維艱。臨終。力疾起。面西坐。呼",
    "X78n1550_004:0352a11": "家人誦彌陀經及佛號。甫百餘聲。觀其若有注視。問",
    "X78n1550_004:0352a12": "見佛菩薩否。首微頷之。頃之聲息俱滅。時在道光八",
    "X78n1550_004:0352a13": "年五月九日。",
    "X78n1550_004:0352a14": "高士楨",
    "X78n1550_004:0352a15": "[0352a15] 高士楨。字延三。錢唐人。其先世居山陰梅里。故自號",
    "X78n1550_004:0352a16": "梅溪道人。年五十一。病入冥中。遊視地獄。有冥官屬",
    "X78n1550_004:0352a17": "云。爾今回去。要一心念佛。一心行善。定能出苦。士楨",
    "X78n1550_004:0352a18": "識之。三日而蘇。病良已。發心念佛。行諸善法。回向西",
    "X78n1550_004:0352a19": "方。并轉以教人。如是二十五年。至年七十五。臨終三",
    "X78n1550_004:0352a20": "日前。自知時至。曰。今離苦惱矣。奉勸世人。及早修持。",
    "X78n1550_004:0352a21": "無詒後悔。泊然而逝。時在乾隆三十五年十二月。",
    "X78n1550_004:0352a22": "丁世濟",
    "X78n1550_004:0352a23": "[0352a23] 丁世濟。字子沂。元和庠生。年五十。歸依杯渡海公。法",
    "X78n1550_004:0352a24": "名廣如。精修淨業。歷十載不倦。道光二十五年冬。有",
    "X78n1550_004:0352b01": "疾。每夜必念佛千聲。彌陀經三卷。發願文一&#x5FA7;。一夕",
    "X78n1550_004:0352b02": "誦至淨光照我之句。忽微笑曰。我今見佛淨光矣。十",
    "X78n1550_004:0352b03": "一月十三日。夜將半。諸眷屬環坐榻前。忽聞異香浮",
    "X78n1550_004:0352b04": "空而至。漸滿一室。共異之。次日世濟索筆作偈。禮似",
    "X78n1550_004:0352b05": "七絕二首。而字&#x8FF9;糢糊。但識其末後句。有我便回家",
    "X78n1550_004:0352b06": "見佛六字而已。至夜合掌。念佛而逝。年六十一。",
    "X78n1550_004:0352b07": "陸孺人",
    "X78n1550_004:0352b08": "[0352b08] 陸孺人。蘇州人。歸太學生包心愚。事姑孝。嘗侍疾。不",
    "X78n1550_004:0352b09": "解帶者。累月。心愚故勇於為善。凡造橋修路。施衣放",
    "X78n1550_004:0352b10": "生諸事。恒戚然於心。孺人必盡力贊成。幼嘗浮海參",
    "X78n1550_004:0352b11": "普陀。中年後。足不踰閾。晨起誦經&#x546A;。及佛號。四十年",
    "X78n1550_004:0352b12": "中。無一日閒。道光二十七年。四月初。感微疾。告子婦",
    "X78n1550_004:0352b13": "曰。夜夢古衣冠三人相招。謂我念佛。至誠。即日令我",
    "X78n1550_004:0352b14": "見佛矣。初八日凌晨。西向念佛而逝。年八十五。",
    "X78n1550_004:0352b15": "邱逢泰",
    "X78n1550_004:0352b16": "[0352b16] 邱逢泰。字星階。長洲廩生。少有咯血疾。其年夏。疾大",
    "X78n1550_004:0352b17": "作。忽信佛乘。延在經茂公。&#x7240;前誦佛號。疾有間。杜門",
    "X78n1550_004:0352b18": "不出。&#x5FA7;閱淨土諸書。道光二十九年夏。疾復作。念佛",
    "X78n1550_004:0352b19": "不輟。趺坐合掌而逝。父維洛副貢生。素行善。修淨業。",
    "X78n1550_004:0352b20": "未幾亦念佛而逝。",
    "X78n1550_004:0352b21": "錢氏",
    "X78n1550_004:0352b22": "[0352b22] 錢氏。名蘭貞。蘇州人。幼即居止端莊。適顧淦為妻。後",
    "X78n1550_004:0352b23": "因懷孕。遘疾甚危。半體皆冷。神識瞀亂。有至戚省之。",
    "X78n1550_004:0352b24": "勸其夫。立誓戒殺。誦觀音聖號。從之。三日。汗下。其疾",
    "X78n1550_004:0352c01": "若失。自是錢氏歸心淨業。每夜焚香。誦大士號。雖嚴",
    "X78n1550_004:0352c02": "寒酷暑勿間也。道光二十八年冬。染咯血疾。漸增劇。",
    "X78n1550_004:0352c03": "延至二十九年。十月八日。忽曰。苦海茫茫。三日可出",
    "X78n1550_004:0352c04": "矣。初十日。清晨。令設香案於&#x7240;右。曰。今日決定往矣。",
    "X78n1550_004:0352c05": "口中仍誦大士號。頃之。忽稱阿彌陀佛。至申刻。聲漸",
    "X78n1550_004:0352c06": "微。向西吉祥而逝。翌日天明。頂相猶溫。年二十九。",
    "X78n1550_004:0352c07": "錢文彬",
    "X78n1550_004:0352c08": "[0352c08] 錢文彬。字養愚。蘇州長洲縣人。每日晨起。默修十念",
    "X78n1550_004:0352c09": "法。作善事。皆隱行。嘗出千金。放諸魚鳥。素患咯血疾。",
    "X78n1550_004:0352c10": "年四十一。病劇。請在經茂公。歸依。病中喜聽誦佛聲。",
    "X78n1550_004:0352c11": "臨歿前一日。延靈鷲福海和尚至。&#x7240;前。供佛設座。受",
    "X78n1550_004:0352c12": "菩薩戒。留僧數人。輪流念佛。次日晡時。亟命扶掖起",
    "X78n1550_004:0352c13": "坐。諦視佛像而逝。時在道光二十八年。二月二十五",
    "X78n1550_004:0352c14": "日。",
    "X78n1550_004:0352c15": "錢文燦",
    "X78n1550_004:0352c16": "[0352c16] 錢文燦。法名空相。字安軒。即文彬弟也。弱冠時。遇吳",
    "X78n1550_004:0352c17": "宗魏指示淨業。歸依見心和尚。從靈鷲義公受菩薩",
    "X78n1550_004:0352c18": "戒。長齋念佛。二十餘年。嘗刊念佛警策。廣為施送。靈",
    "X78n1550_004:0352c19": "鷲募建丈六三聖像。絀於貲。文燦贊成之。虞山有古",
    "X78n1550_004:0352c20": "剎。亦募建三聖。則獨任之。天台國清寺鑄銅鐘。亦半",
    "X78n1550_004:0352c21": "賴其力也。放生濟貧。歲以為常。道光三十年夏。下痢",
    "X78n1550_004:0352c22": "令人往虞山。延道友張元祺至。曰。吾與君係生死交。",
    "X78n1550_004:0352c23": "病亟矣。請君一助。元祺曰。諾。日與念佛。每昏沈欲睡",
    "X78n1550_004:0352c24": "即策勵之。已而元祺欲返家。文燦曰。吾四日中。可無",
    "X78n1550_004:0353a01": "恙。過此不能待矣。元祺如其言。及四日後復至。則昏",
    "X78n1550_004:0353a02": "沈益甚。元祺以聞啟初傳。與之細論(傳見淨土聖賢錄前編)。文",
    "X78n1550_004:0353a03": "燦涕淚并下。遂猛力念佛。自未至亥。神識頓清。徹夜",
    "X78n1550_004:0353a04": "無倦。天將旦。手作蓮華狀示張。遂右&#x8107;而逝。時七月",
    "X78n1550_004:0353a05": "初四日也。遺言喪中不用葷酒。年四十三。",
    "X78n1550_004:0353a06": "定意",
    "X78n1550_004:0353a07": "[0353a07] 定意。未詳其所出。中歲出家。精持戒律。主錫丹陽嘉",
    "X78n1550_004:0353a08": "山隆慶寺。同治紀元。避地楚水寶嚴。提倡蓮宗。率眾",
    "X78n1550_004:0353a09": "念佛。精純靡間。日誦佛名五萬。淨懺二時。雖寒暑不",
    "X78n1550_004:0353a10": "逾。四眾歸心。咸以嘉山老人尊之。乙丑元日。豫刻逝",
    "X78n1550_004:0353a11": "期。日飲清水兩盞。至初七日平明。禮淨土懺畢。趺跏",
    "X78n1550_004:0353a12": "西向。端坐而逝。&#x96A3;人聞蓮華香。經時不散。",
    "X78n1550_004:0353a13": "明舟",
    "X78n1550_004:0353a14": "[0353a14] 明舟。秦郵毛氏子。幼從觀音淨全薙染。年十八。受具",
    "X78n1550_004:0353a15": "臨澤安樂寺。以赴應為業。後遇永清主人。授以淨土",
    "X78n1550_004:0353a16": "法門。遂發心念佛。嗣往來秦塘。日研深義。信心益固。",
    "X78n1550_004:0353a17": "常率眾持名。雖燭跋香銷。猶自哀籲佛前。願速生安",
    "X78n1550_004:0353a18": "樂。利濟有情。故遐邇傾心。雖闡提輩。亦稽首歸依也。",
    "X78n1550_004:0353a19": "同治乙丑三月。返別知交。五月朔示疾。至十二日平",
    "X78n1550_004:0353a20": "明。禮佛入龕。同眾念佛名者。定香四炷。至午聲漸微。",
    "X78n1550_004:0353a21": "視之逝矣。秦郵僻處湖&#x6FF5;。二十年來。蓮宗之振。至家",
    "X78n1550_004:0353a22": "絃戶誦。&#x8462;舟有以啟之也。",
    "X78n1550_004:0353a23": "汪善慶",
    "X78n1550_004:0353a24": "[0353a24] 汪善慶。字閬仙。號法如。淛之仁和人。少孤。隨母氏莊。",
    "X78n1550_004:0353b01": "就傅外家。性至孝。極聰慧。年方舞勺。即入頖宮。及母",
    "X78n1550_004:0353b02": "卒。喪葬盡禮。聘朱氏未娶。遭&#x7CA4;匪之亂。孑然一身。逃",
    "X78n1550_004:0353b03": "至江北呂泗場。值同里清修之許靈&#x8657;者。延為西賓。",
    "X78n1550_004:0353b04": "居恒嘗作出世想。會西來徐居士。授以持誦法門。由",
    "X78n1550_004:0353b05": "是精心內典。一切經義。過目無遺。迨許返淛。移住揚",
    "X78n1550_004:0353b06": "州藏經院。茹素十餘年。每靜坐。寡交遊。凡來問道者。",
    "X78n1550_004:0353b07": "無不傾心開導。體素瘠。經禪勞憊。&#x8F19;頭眩咳[口*敕]。然猶",
    "X78n1550_004:0353b08": "念佛不懈。同治九年閏月疾篤。聚諸友告曰。西方境",
    "X78n1550_004:0353b09": "界好。吾於二十三日長往矣。至期果逝。神色不變。越",
    "X78n1550_004:0353b10": "日將殮。撫其頂。氣尚溫。時年四十有二。所著藏龍集。",
    "X78n1550_004:0353b11": "見珠集。台宗四教。斷證圖頌。及病中吟百首。行世。",
    "X78n1550_004:0353b12": "靜波",
    "X78n1550_004:0353b13": "[0353b13] 靜波。草堰場人。年二十。薙染於義阡寺。專心淨土。受",
    "X78n1550_004:0353b14": "戒後。往來常州天&#x5BD7;。揚州高旻藏經等寺。性情淡定。",
    "X78n1550_004:0353b15": "終身無異。兼能念佛不懈。常禮佛七。屏心息慮。人罕",
    "X78n1550_004:0353b16": "能企。嗣往金山。數載樓居。足不踰桄。忽一日沐浴更",
    "X78n1550_004:0353b17": "衣。親詣丈室拜辭。曰。七日後。吾西歸矣。果於同治十",
    "X78n1550_004:0353b18": "三年四月初十日毫無疾苦。念佛趺跏而逝。斯誠無",
    "X78n1550_004:0353b19": "有去住者。年八十有二。",
    "X78n1550_004:0353b20": "易特墨太夫人",
    "X78n1550_004:0353b21": "[0353b21] 易特墨太夫人。法名蓮如。滿洲正紅旂人。勤儉仁慈。",
    "X78n1550_004:0353b22": "睦族情殷。惠周&#x5A63;黨相夫教子。孜孜不倦。故依太守",
    "X78n1550_004:0353b23": "勒通阿札分轉拉芬阿。二公出仕。卓著政聲。秉母訓",
    "X78n1550_004:0353b24": "也。太夫人。中年茹素。潛心淨業。每日定課。誦佛號兩",
    "X78n1550_004:0353c01": "萬數。無間寒暑者。二十餘年。光緒元年。壽六十二歲。",
    "X78n1550_004:0353c02": "忽於冬月望後。神氣不爽。告家人曰。我見佛像數尊。",
    "X78n1550_004:0353c03": "泉童男女。手執幡幢均來接我。已自定期於二十七",
    "X78n1550_004:0353c04": "日午時。往生西土。因將存儲衣飾。俵散媳女諸人。&#x7ADD;",
    "X78n1550_004:0353c05": "囑持身處世。俱以方便為本。餘無他言。屆期趣令闔",
    "X78n1550_004:0353c06": "宅眷屬。環跪誦佛。遂即合掌趺坐。朗宣佛號而逝。",
    "X78n1550_004:0353c07": "余慎行",
    "X78n1550_004:0353c08": "[0353c08] 余慎行。法名淨阿。揚州甘泉人。夙精骨董學。遂業以",
    "X78n1550_004:0353c09": "謀生。眷屬緣盡。孑然獨處。同治乙丑。聞藏經院開念",
    "X78n1550_004:0353c10": "佛道場善知識雲集焉。聆音仰慕持念茹素。皈依入",
    "X78n1550_004:0353c11": "院。護持道場。以放生物。禮佛七為事。終歲無惰容。光",
    "X78n1550_004:0353c12": "緒乙亥冬。忽染微疾。念佛倍切。除夕對眾曰。速具香",
    "X78n1550_004:0353c13": "花供佛。吾將逝矣。迨力微細。堅令侍者。臮諸善眾。助",
    "X78n1550_004:0353c14": "念而寂時年六十九歲。",
    "X78n1550_004:0353c15": "玉&#x5CEF;法師",
    "X78n1550_004:0353c16": "[0353c16] 古崑字玉&#x5CEF;一號戀西。志淨土也。江西廣信人。年十",
    "X78n1550_004:0353c17": "餘齡。投普甯寺出家。靈根宿具。初讀諸大乘經。即了",
    "X78n1550_004:0353c18": "大意。繼受具戒。於天台國清。志遵梵網。隨眾參禪。力",
    "X78n1550_004:0353c19": "究宗旨。忽聞鐘聲。恍然有省。後閱幽溪圓中鈔。密符",
    "X78n1550_004:0353c20": "自心。增益法喜。遂立堅固誓願。嚴持戒律。一心念佛。",
    "X78n1550_004:0353c21": "求生淨土。自行化他。惟誠惟懇。僧俗從而化者甚眾。",
    "X78n1550_004:0353c22": "開示後學生死之苦。其言痛切。聞者流淚。教人念佛。",
    "X78n1550_004:0353c23": "日有定課。持名計數。或一萬二萬。乃至十萬。隨人心",
    "X78n1550_004:0353c24": "力。中無間斷。畢命為期。如此不退。命終之後定生淨",
    "X78n1550_004:0354a01": "土。此是前人已驗之法。可信無疑。又復著書多種。闡",
    "X78n1550_004:0354a02": "揚淨土法門。易行易成。功超眾行。若肯遵行。決不相",
    "X78n1550_004:0354a03": "賺。仍復刊印大乘經律。石刻彌陀寶典。流通正法。用",
    "X78n1550_004:0354a04": "報佛恩。及餘種種勝行。難以盡述。光緒十五年。明州",
    "X78n1550_004:0354a05": "西方寺僧淨果。請居西方寺。以寺名合於本願。遂定",
    "X78n1550_004:0354a06": "居焉。師自發心直至臨終。日持佛名六萬。二時回向。",
    "X78n1550_004:0354a07": "寒暑無間。永為定課。光緒十八年。七月初六。午飯後",
    "X78n1550_004:0354a08": "覺腹微脹。次日淨果延醫診視。醫云脈已全無。不須",
    "X78n1550_004:0354a09": "用藥。而師面西趺坐念佛。並無他語。精神爽健。過於",
    "X78n1550_004:0354a10": "平時。醫生歎為希有。淨果云。請眾師念佛相助可否。",
    "X78n1550_004:0354a11": "師應諾。於是請僧八人。向西長跪。稱念彌陀聖號。約",
    "X78n1550_004:0354a12": "一枝香。甫至申刻。見師合掌。猛力念佛數百聲。怡然",
    "X78n1550_004:0354a13": "而敘。初九日入龕。面色津潤。頂上猶溫。次年二月望",
    "X78n1550_004:0354a14": "日茶毗。僧俗送者數百人。火既發龕門先脫。見師趺",
    "X78n1550_004:0354a15": "坐儼然如生。猛燄既熾。眾見頂上現佛十尊。兩手各",
    "X78n1550_004:0354a16": "現佛像一尊。&#x8462;師生前。嘗於頂上燃香十炷。供養十",
    "X78n1550_004:0354a17": "方諸佛。兩手各燃一指。一供釋尊。一供彌陀。故於闍",
    "X78n1550_004:0354a18": "維之際。頂手現佛。實為真誠所致。希有之瑞。於戲生",
    "X78n1550_004:0354a19": "為淨土領袖。歿後勝品往生。無可疑者。前有沈朱吳",
    "X78n1550_004:0354a20": "三太史。就師問道。極讚師之道行。實為末世津梁云",
    "X78n1550_004:0354a21": "云。",
    "X78n1550_004:0354a22": "願登師",
    "X78n1550_004:0354a23": "[0354a23] 思岸字願登。杭州錢塘謝氏子。少業儒為諸生。覺世",
    "X78n1550_004:0354a24": "無常。皈心三寶。宗教知識參扣略&#x5FA7;。後聽玉&#x5CEF;法師",
    "X78n1550_004:0354b01": "開示。欲求脫苦。惟有念佛一法。最易成就。遂乃發心",
    "X78n1550_004:0354b02": "日持佛名六萬為定課。平生所作功德。悉皆回向淨",
    "X78n1550_004:0354b03": "土。同治壬申。受五戒於海潮寺。復深厭塵勞。早求解",
    "X78n1550_004:0354b04": "脫。於光緒九年。乃將家務付囑二子。徑往郡西護國",
    "X78n1550_004:0354b05": "寺。禮僧敬&#x5CEF;出家。是冬受具戒於蕭山祇園寺。仍回",
    "X78n1550_004:0354b06": "護國。專精淨業。積勞既久。忽染病魔。雖經醫治。旋愈",
    "X78n1550_004:0354b07": "旋發。二子思慕迎養於家。別除一室。以為修淨之所。",
    "X78n1550_004:0354b08": "迨至光緒十五年秋。忽患痢疾。醫藥罔效。然飲食雖",
    "X78n1550_004:0354b09": "減。而念佛愈切。至九月初十日。忽謂其子曰。吾往生",
    "X78n1550_004:0354b10": "期至。可請僧於家。起佛七助我西歸。自定十二日起",
    "X78n1550_004:0354b11": "一。謂僧朗&#x5CEF;曰。還有七日。至十五日。執僧廷山手曰。",
    "X78n1550_004:0354b12": "止有三日。吾當去也。至十七日四更問何時。其子答",
    "X78n1550_004:0354b13": "云。丑時也。曰丑時是十八日。子是我往生之期。可請",
    "X78n1550_004:0354b14": "諸師念佛相助。遂隨眾念佛。約香一枝半。忽瞑目無",
    "X78n1550_004:0354b15": "聲。良久忽開眼合掌。向眾人稱謝云。我已親到西方。",
    "X78n1550_004:0354b16": "親見阿彌陀佛及二大士。仰荷佛慈。賜我淨衣。觀音",
    "X78n1550_004:0354b17": "大士水洒我頂。又見蓮池大師。為眾說法。又&#x89A9;七寶",
    "X78n1550_004:0354b18": "池中。眾寶蓮中有我生處。承佛慈悲。命我回來告知",
    "X78n1550_004:0354b19": "眾人。我已得生淨土。奉勸諸位。專精念佛。他日淨土",
    "X78n1550_004:0354b20": "相見可也。復索淨水三飲。吉祥而臥。念佛數十聲。泊",
    "X78n1550_004:0354b21": "然長往。次日入棺。頂猶溫手。",
    "X78n1550_004:0354b22": "[0354b22] 杭城數十年來。專勤念佛。往生淨土者。固不乏人。昭",
    "X78n1550_004:0354b23": "明顯著。徵信無疑。惟願登師一人而已。於戲若非夙",
    "X78n1550_004:0354b24": "具靈根。焉能有如是哉。書此以為修淨業者勸。",
    "X78n1550_004:0354c01": "謝春華",
    "X78n1550_004:0354c02": "[0354c02] 謝春華。杭州錢塘人。習賣衣業。稟性和直。與人無爭。",
    "X78n1550_004:0354c03": "事親至孝。未嘗忤顏。凡遇善舉。竭力相助。所謂茹素",
    "X78n1550_004:0354c04": "念佛。則未能行。光緒十年忽染蟲脹之疾。醫禱無效。",
    "X78n1550_004:0354c05": "呻吟待盡而已。有表弟朱居士金伯者。久親佛法。參",
    "X78n1550_004:0354c06": "叩知識。禪宗旨趣。多所發明。一日來謂春華曰。觀兄",
    "X78n1550_004:0354c07": "所患病苦。實是宿世業障。若不立大善願。念佛懺悔。",
    "X78n1550_004:0354c08": "恐難消除。春華首肯。遂立願。終身戒殺放生。志心念",
    "X78n1550_004:0354c09": "佛。既立願已。朱居士教之。共念阿彌陀佛四十九日",
    "X78n1550_004:0354c10": "為期。是晚夢僧與一藥丸令吞之。既寤覺腹中響動。",
    "X78n1550_004:0354c11": "連下數次。當即身安。不三日病盡痊愈。自此信心懇",
    "X78n1550_004:0354c12": "切。念佛靡間。凡有佛會。無不身預。迨至光緒十五年。",
    "X78n1550_004:0354c13": "夏初偶染微疾。飲食少進。而念佛益切。至四月二十",
    "X78n1550_004:0354c14": "六日。夢中親見西方三聖。知是往生之兆。遍告親友。",
    "X78n1550_004:0354c15": "將生淨土。謂姚居士明齋云。二十八日。我當西去。可",
    "X78n1550_004:0354c16": "來念佛相助。曰二十八日不暇不能來。又云二十九",
    "X78n1550_004:0354c17": "可否。曰二十九亦不暇。復云若如此。定於五月初一",
    "X78n1550_004:0354c18": "去如何。曰初一當來送行可也。至期澡沐更衣。面西",
    "X78n1550_004:0354c19": "端坐。謂諸子曰。汝等若有孝心者。念佛助我。慎勿哭",
    "X78n1550_004:0354c20": "泣。既而善友俱集。同稱佛號約半枝香。舉手合掌。謝",
    "X78n1550_004:0354c21": "眾助道。仰目視空。若有所見。合掌向空。含笑而逝。歿",
    "X78n1550_004:0354c22": "後眾聞異香。數日不散。實為希有者也。"
}