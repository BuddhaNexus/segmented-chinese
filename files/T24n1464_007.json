{
    "T24n1464_007:0878c18": "鼻奈耶卷第七",
    "T24n1464_007:0878c20": "姚秦涼州沙門竺佛念等譯",
    "T24n1464_007:0878c21": "波逸提法之一",
    "T24n1464_007:0878c22": "[0878c22] 佛世尊遊舍衛國祇樹給孤獨園。時尊者羅",
    "T24n1464_007:0878c23": "芸於眾人中戲笑妄語。諸比丘誨責：「汝為佛",
    "T24n1464_007:0878c24": "子，云何妄語？」諸比丘往具白世尊。世尊告羅",
    "T24n1464_007:0878c25": "芸曰：「汝何為戲笑妄語？」以偈誨責羅芸：",
    "T24n1464_007:0878c26": "「妄語地獄近，  作之言不作，",
    "T24n1464_007:0878c27": " 二罪後俱受，  是行自牽去。",
    "T24n1464_007:0878c28": " 法衣在其身，  為惡不自禁，",
    "T24n1464_007:0878c29": " 苟為惡行者，  命逝墮地獄。",
    "T24n1464_007:0879a01": " 無戒受供養，  街巷乞不慚，",
    "T24n1464_007:0879a02": " 死噉燒鐵丸，  極熱劇赤火。」",
    "T24n1464_007:0879a03": "[0879a03] 如是世尊誨責已，為沙門結戒：「若比丘戲笑",
    "T24n1464_007:0879a04": "妄語者，貝夜提。」[0879a04] 佛世尊遊舍衛國祇樹給孤",
    "T24n1464_007:0879a05": "獨園。時六群比丘種類罵諸比丘。諸比丘往",
    "T24n1464_007:0879a06": "具白世尊。世尊告曰：「若比丘種類相罵者，",
    "T24n1464_007:0879a07": "貝夜提。」",
    "T24n1464_007:0879a08": "[0879a08] 佛世尊遊舍衛國祇樹給孤獨園。時六群比",
    "T24n1464_007:0879a09": "丘常與十七群比丘共諍。此間聞語，便往告",
    "T24n1464_007:0879a10": "彼；彼間聞語，便來告此。諸比丘聞，往白世",
    "T24n1464_007:0879a11": "尊。世尊告曰：「若比丘調戲兩舌&#x9B2A;亂彼此者，",
    "T24n1464_007:0879a12": "貝夜提。」",
    "T24n1464_007:0879a13": "[0879a13] 佛世尊遊拘舍彌瞿師羅園。彼拘舍彌比丘",
    "T24n1464_007:0879a14": "喜&#x9B2A;繫閉，坐眾耆老事以得解。六群比丘還",
    "T24n1464_007:0879a15": "揚舉本事：「諸君以何事諍不使我等斷？」諸比",
    "T24n1464_007:0879a16": "丘聞六群比丘事解還揚舉，往具白世尊。世",
    "T24n1464_007:0879a17": "尊告曰：「若比丘諍，如法事止，還揚舉者，貝",
    "T24n1464_007:0879a18": "夜提。」",
    "T24n1464_007:0879a19": "[0879a19] 佛世尊遊舍衛國祇樹給孤獨園。時迦留陀",
    "T24n1464_007:0879a20": "夷獨入宮，與末利夫人說法。王諸大臣自相",
    "T24n1464_007:0879a21": "謂言：「云何比丘獨入宮說法？」十二法比丘往",
    "T24n1464_007:0879a22": "白世尊。世尊告曰：「若比丘獨與女人說法，不",
    "T24n1464_007:0879a23": "得過五六語，除其有人，貝夜提。」[0879a23] 佛世尊遊舍",
    "T24n1464_007:0879a24": "衛國祇樹給孤獨園。時六群比丘向沙彌說",
    "T24n1464_007:0879a25": "毘尼語。諸比丘見，「云何向未受大戒者說戒？」",
    "T24n1464_007:0879a26": "往具白世尊。世尊告曰：「若比丘向未受大",
    "T24n1464_007:0879a27": "戒者說一句戒法，貝夜提。」[0879a27] 佛世尊遊舍衛國",
    "T24n1464_007:0879a28": "祇樹給孤獨園。時有一比丘入沙彌聚，自",
    "T24n1464_007:0879a29": "稱譽言：「我得初禪第二第三第四禪、慈悲喜",
    "T24n1464_007:0879b01": "護。」諸比丘見即往責數：「云何比丘向未受大",
    "T24n1464_007:0879b02": "戒者自稱得禪？」往具白世尊。世尊告曰：「若比",
    "T24n1464_007:0879b03": "丘向未受大戒人自稱譽言：『我知是見是。』實",
    "T24n1464_007:0879b04": "者，貝逸提。」",
    "T24n1464_007:0879b05": "[0879b05] 佛世尊遊舍衛國祇樹給孤獨園。時六群比",
    "T24n1464_007:0879b06": "丘語不受大戒人：「某甲比丘犯僧伽婆施沙、",
    "T24n1464_007:0879b07": "貝逸提。」諸比丘聞，便往白世尊。世尊告曰：",
    "T24n1464_007:0879b08": "「若比丘向未受大戒人說，犯僧伽婆施沙、貝",
    "T24n1464_007:0879b09": "逸提者，除其僧使，貝逸提。」[0879b09] 佛世尊遊舍衛國",
    "T24n1464_007:0879b10": "祇樹給孤獨園。時諸長者來詣園房觀看，若",
    "T24n1464_007:0879b11": "還去者身飢不能得達，便語十二法比丘：「此",
    "T24n1464_007:0879b12": "沙門釋子常食人供，而到園了無待賓。」比丘",
    "T24n1464_007:0879b13": "語六群比丘：「此諸長者詣園觀看，若還去時",
    "T24n1464_007:0879b14": "飢不能得至，可聽少糴穀米以供賓客。」六",
    "T24n1464_007:0879b15": "群比丘答言：「大善。」後比丘多糴穀米以待賓",
    "T24n1464_007:0879b16": "客。六群比丘語諸比丘：「誰使汝等大散僧物",
    "T24n1464_007:0879b17": "糴穀米以待賓客？」比丘答：「君前自許。」復言：「我",
    "T24n1464_007:0879b18": "不許汝。」諸比丘不知當何答，往白世尊。世尊",
    "T24n1464_007:0879b19": "告曰：「若比丘先共要，後作是語：『汝減比丘僧",
    "T24n1464_007:0879b20": "物。』用違前要者，貝逸提。」[0879b20] 佛世尊遊舍衛國",
    "T24n1464_007:0879b21": "祇樹給孤獨園。時十五日撾揵稚，比丘僧",
    "T24n1464_007:0879b22": "集說戒。尊者闡怒語諸比丘：「半月用說是雜",
    "T24n1464_007:0879b23": "碎戒為？使諸比丘愁憒不得行道。」諸比丘聞，",
    "T24n1464_007:0879b24": "便往白世尊。世尊因此事，集和合僧，備十功",
    "T24n1464_007:0879b25": "德，佛為沙門結戒：「若比丘說戒之日作是語：",
    "T24n1464_007:0879b26": "『半月用說此雜碎戒為？』彈&#x5374;戒者，貝逸提。」",
    "T24n1464_007:0879b27": "[0879b27] 佛世尊遊舍衛國祇樹給孤獨園。六群比丘",
    "T24n1464_007:0879b28": "斫樹作床，樹神瞋，往語十二法比丘：「我所居",
    "T24n1464_007:0879b29": "舍盡斫壞。」諸比丘往白世尊。世尊告曰：「有神",
    "T24n1464_007:0879c01": "依樹根、有神依樹岐、有神依樹枝裏、有神",
    "T24n1464_007:0879c02": "依樹皮裏、有神依樹皮裂中、有神依樹蓓",
    "T24n1464_007:0879c03": "蕾、有神依樹葉、有神依樹花住、有神依樹&#x83D3;，",
    "T24n1464_007:0879c04": "一切藥草樹木盡有神。神所以依住者，食其",
    "T24n1464_007:0879c05": "香故。若比丘自斫樹、教他斫，墮。」",
    "T24n1464_007:0879c06": "[0879c06] 佛世尊遊舍衛國祇樹給孤獨園。六群比丘",
    "T24n1464_007:0879c07": "常與十七群比丘共諍，十七群比丘不能忍，",
    "T24n1464_007:0879c08": "卒便瞋恚。諸十二法比丘聞，往白世尊。世尊",
    "T24n1464_007:0879c09": "告曰：「卒瞋恚者，墮。」",
    "T24n1464_007:0879c10": "[0879c10] 佛世尊遊舍衛國祇樹給孤獨園。時六群比",
    "T24n1464_007:0879c11": "丘撓擾激動阿練兒：「諸君已得初禪第二",
    "T24n1464_007:0879c12": "第三第四，盡生死修梵行。」諸比丘聞，便往白",
    "T24n1464_007:0879c13": "世尊。世尊告曰：「若比丘激動人使瞋者，墮。」[0879c13] 佛",
    "T24n1464_007:0879c14": "世尊遊舍衛國祇樹給孤獨園。時六群比丘",
    "T24n1464_007:0879c15": "於露地敷床廌席拘柘，竟日坐論，便起去。",
    "T24n1464_007:0879c16": "時天大雨，盡污濕座具床廌席拘拓。諸長",
    "T24n1464_007:0879c17": "者見，自相謂言：「我等減損子孫分以供比丘",
    "T24n1464_007:0879c18": "僧。此比丘不慚，取他信施，使雨澆爛。」十二",
    "T24n1464_007:0879c19": "法比丘往白世尊。世尊告曰：「若比丘於露地",
    "T24n1464_007:0879c20": "敷比丘僧床廌席拘拓，若坐若臥。起後不",
    "T24n1464_007:0879c21": "自收、不教他人收者，墮。」[0879c21] 佛世尊遊舍衛國祇",
    "T24n1464_007:0879c22": "樹給孤獨園。時六群比丘於房中敷臥具，起",
    "T24n1464_007:0879c23": "去後不收，坐具虫食。諸長者來房中見，自相",
    "T24n1464_007:0879c24": "謂言：「此沙門釋子夜臥已不收臥具，使虫噉",
    "T24n1464_007:0879c25": "食。」十二法比丘聞，往白世尊。世尊告曰：「若比",
    "T24n1464_007:0879c26": "丘比丘僧坐具於房中敷，若坐若臥。起後不",
    "T24n1464_007:0880a01": "自收、不教人收者，墮。」[0880a01] 佛世尊遊舍衛國祇樹",
    "T24n1464_007:0880a02": "給孤獨園。時尊者耶舍將五百眾從拘薩",
    "T24n1464_007:0880a03": "羅至舍衛國，六群比丘自相謂言：「我等小避，",
    "T24n1464_007:0880a04": "須此比丘掃灑房室敷坐具已，我等當往問：",
    "T24n1464_007:0880a05": "『君為幾歲？』彼自當說爾許歲。答言：『我等大君。",
    "T24n1464_007:0880a06": "若不出者，當強驅出。』」伺諸比丘掃灑房室敷",
    "T24n1464_007:0880a07": "坐具已，即往問：「君為幾歲？」答：「我爾許歲。」六群",
    "T24n1464_007:0880a08": "比丘言：「我大君。促出去，不須住此。」諸比丘不",
    "T24n1464_007:0880a09": "知當云何，往白世尊。世尊告曰：「若比丘至比",
    "T24n1464_007:0880a10": "丘房，詐為瞋恚驅他使出、若使人驅者，墮。」",
    "T24n1464_007:0880a11": "[0880a11] 佛世尊遊舍衛國祇樹給孤獨園。有眾多",
    "T24n1464_007:0880a12": "比丘於講堂前夜敷坐具，或禪或臥。迦留陀",
    "T24n1464_007:0880a13": "夷從後至，亦敷坐具臥。時迦留陀夷詐囈喘，",
    "T24n1464_007:0880a14": "喘息&#x9E81;惡，如厭喚呼、手&#x811A;煩擾。諸坐禪比",
    "T24n1464_007:0880a15": "丘不住，即皆收坐具避去。諸十二法比丘聞，",
    "T24n1464_007:0880a16": "往白世尊。世尊告曰：「若比丘於房中先敷臥",
    "T24n1464_007:0880a17": "具，若後有來強敷坐具，『若不喜我者，自當出",
    "T24n1464_007:0880a18": "去。』及煩擾者，墮。」",
    "T24n1464_007:0880a19": "[0880a19] 佛世尊遊羅閱城迦蘭陀竹園所。時新成重",
    "T24n1464_007:0880a20": "閣，重閣上敷義足床，閣下有一比丘。禪跋",
    "T24n1464_007:0880a21": "難陀釋子於閣上放身疾坐床上，床足下陷",
    "T24n1464_007:0880a22": "蹄比丘頭破，禪比丘即失聲喚。眾比丘集",
    "T24n1464_007:0880a23": "問：「汝何以頭破？」具陳所由。諸比丘不知當云",
    "T24n1464_007:0880a24": "何，往白世尊。世尊告曰：「若比丘上重閣上作",
    "T24n1464_007:0880a25": "尖足繩床，縱力坐若臥者，墮。」",
    "T24n1464_007:0880a26": "[0880a26] 佛世尊遊羅閱城迦蘭陀竹園所。尊者闡怒",
    "T24n1464_007:0880a27": "以有虫水灑地和泥。諸比丘語闡怒：「汝無以",
    "T24n1464_007:0880a28": "虫水灑地和泥。」闡怒佷戾不隨諫語。諸比",
    "T24n1464_007:0880a29": "丘不知當如何，往白世尊。世尊告曰：「若比",
    "T24n1464_007:0880b01": "丘知有虫水灑地、若教人灑，自和泥、若教人",
    "T24n1464_007:0880b02": "和者，墮。」",
    "T24n1464_007:0880b03": "[0880b03] 佛世尊遊舍衛國祇樹給孤獨園。有一摩",
    "T24n1464_007:0880b04": "訶盧比丘，取檀越百千兩金作大講堂，一日",
    "T24n1464_007:0880b05": "累塗覆，即夜崩壞。其長者聞，驚怪愁憂：「用乃",
    "T24n1464_007:0880b06": "爾所錢，竟不成講堂。」即往具白世尊。世尊因",
    "T24n1464_007:0880b07": "此事，集和合僧，備十功德，佛為沙門結戒：「比",
    "T24n1464_007:0880b08": "丘作大講堂，先作閾&#x7A93;牖得通日光，細泥塗",
    "T24n1464_007:0880b09": "地再三覆之(重草蓋之)。若過三者，貝逸提。」[0880b09] 佛遊舍",
    "T24n1464_007:0880b10": "衛國祇樹給孤獨園。時六群比丘次未應與",
    "T24n1464_007:0880b11": "比丘尼說法，自往與說法。十二法比丘聞，往",
    "T24n1464_007:0880b12": "白世尊。世尊告曰：「若比丘，比丘僧次未差與",
    "T24n1464_007:0880b13": "比丘尼說法，自往說法者，墮。」",
    "T24n1464_007:0880b14": "[0880b14] 佛遊舍衛國祇樹給孤獨園。諸比丘次第與",
    "T24n1464_007:0880b15": "比丘尼說法，尊者難陀次應直往而不肯行。",
    "T24n1464_007:0880b16": "摩訶愛道瞿曇彌將五百比丘尼詣如來所，",
    "T24n1464_007:0880b17": "頭面禮足在一面住。時世尊與大愛道及五",
    "T24n1464_007:0880b18": "百比丘尼說微妙法。說法已：「今正是時，各還",
    "T24n1464_007:0880b19": "所在。」大愛道及五百比丘尼頭面禮足，右繞",
    "T24n1464_007:0880b20": "三匝而去。去不久，顧問阿難：「次應誰與比丘",
    "T24n1464_007:0880b21": "尼說法耶？」阿難白佛言：「比丘僧已周，次應",
    "T24n1464_007:0880b22": "難陀。難陀不肯行。」時難陀亦在座上。時世尊",
    "T24n1464_007:0880b23": "告難陀：「汝可往為比丘尼說法。何以故？我之",
    "T24n1464_007:0880b24": "說法、汝之說法有何等異？」難陀聞佛教，默然",
    "T24n1464_007:0880b25": "而受。[0880b25] 時尊者難陀平旦著衣持&#x9262;入舍衛分",
    "T24n1464_007:0880b26": "衛，分衛已還出城，舉衣&#x9262;，舉座布著肩上入",
    "T24n1464_007:0880b27": "房坐禪。時比丘尼眾聞難陀次來說法，自相",
    "T24n1464_007:0880b28": "謂言：「難陀於夏四月讀一偈不能得，欲云何",
    "T24n1464_007:0880b29": "與比丘尼說法？」難陀出竫室在堂前敷座具，",
    "T24n1464_007:0880c01": "結跏趺坐。時大愛道及五百比丘尼詣難陀",
    "T24n1464_007:0880c02": "所，頭面禮足在一面坐。時尊者難陀則入",
    "T24n1464_007:0880c03": "三昧，以三昧力東沒西踊西沒東踊，坐臥",
    "T24n1464_007:0880c04": "虛空，身放種種光，青黃赤白或&#x7460;璃色，身下",
    "T24n1464_007:0880c05": "出火身上出水、身上出火身下出水，如是變",
    "T24n1464_007:0880c06": "化不可稱數，還於本座上結跏趺坐。難陀告",
    "T24n1464_007:0880c07": "諸比丘尼：「與汝說法，善思念之。云何諸妹！眼",
    "T24n1464_007:0880c08": "有常無常耶？」答曰：「無常也。難陀！」「若無常者，為",
    "T24n1464_007:0880c09": "苦不苦耶？」答曰：「苦也。難陀！」「若無常苦，為變",
    "T24n1464_007:0880c10": "易法。彼見諦人作是求，言是我所、非我所不",
    "T24n1464_007:0880c11": "耶？」「不也。難陀！」「云何諸妹！耳鼻舌身心，有常無",
    "T24n1464_007:0880c12": "常耶？」「無常也。難陀！」「若無常者，苦不苦耶？」「苦",
    "T24n1464_007:0880c13": "也。難陀！」「若無常苦，變易之法。彼見諦人作是",
    "T24n1464_007:0880c14": "求，言是我所、非我所不？」「不也。難陀！何以故？",
    "T24n1464_007:0880c15": "今如諦等智見眼無常，眼識苦樂亦復無常。",
    "T24n1464_007:0880c16": "如是耳鼻舌身心無常，意識起想苦樂不苦",
    "T24n1464_007:0880c17": "不樂亦復無常。」「善哉善哉！諸妹！如汝所言，眼",
    "T24n1464_007:0880c18": "無常、眼所識苦樂亦復無常。如是耳鼻舌身",
    "T24n1464_007:0880c19": "心無常、意識起想苦樂不苦不樂亦復無常。",
    "T24n1464_007:0880c20": "云何諸妹！眼因緣有識，彼眼識者有常無常？」",
    "T24n1464_007:0880c21": "「無常也。難陀！」「若無常者，苦不苦耶？」「苦也。難陀！」",
    "T24n1464_007:0880c22": "「若無常苦，變易之法。彼見諦人作是求，言是",
    "T24n1464_007:0880c23": "我所非我所不？」「不也。難陀！」「如是耳鼻舌身心，",
    "T24n1464_007:0880c24": "心因緣有識生，心識者有常無常？」「無常也。難",
    "T24n1464_007:0880c25": "陀！」「若無常者，苦不苦耶？」「苦也。難陀！」「若無常",
    "T24n1464_007:0880c26": "苦，變易之法。彼見諦人作是求，言是我所非",
    "T24n1464_007:0880c27": "我所不？」「不也。難陀！何以故？如諦等智見眼無",
    "T24n1464_007:0880c28": "常，眼色識無常，眼識起想苦樂亦復無常。",
    "T24n1464_007:0880c29": "如是耳鼻舌身心法心識無常，心識因緣生",
    "T24n1464_007:0881a01": "想苦樂不苦不樂亦復無常。」「善哉善哉！諸妹！",
    "T24n1464_007:0881a02": "如汝所言，眼無常色眼識無常，眼識因緣起",
    "T24n1464_007:0881a03": "想苦樂不苦不樂亦復無常。如是耳鼻舌身",
    "T24n1464_007:0881a04": "心法心識無常，心識因緣起想苦樂不苦不",
    "T24n1464_007:0881a05": "樂亦復無常。諸妹！眼因緣色、色因緣識，三事",
    "T24n1464_007:0881a06": "共會有更。云何諸妹！更者有常無常？」「無常也。",
    "T24n1464_007:0881a07": "難陀！」「若無常者，苦不苦耶？」「苦也。難陀！」「若無常",
    "T24n1464_007:0881a08": "苦，變易法者，彼見諦人作是求，言是我所非",
    "T24n1464_007:0881a09": "我所不？」「不也。難陀！」「如是耳鼻舌身心，法心識",
    "T24n1464_007:0881a10": "心更心，更者有常無常？」「無常也。難陀！」「若無",
    "T24n1464_007:0881a11": "常者，苦不苦？」「苦也。難陀！」「若無常苦，變易法者，",
    "T24n1464_007:0881a12": "彼見諦人作是求，言是我所非我所不？」「不也。",
    "T24n1464_007:0881a13": "難陀。何以故？如諦等智觀眼無常，色、眼識、眼",
    "T24n1464_007:0881a14": "更，眼更因緣起想苦樂不苦不樂亦復無常。",
    "T24n1464_007:0881a15": "如是耳鼻舌身心法，心識心更，心更因緣起",
    "T24n1464_007:0881a16": "想苦樂不苦不樂亦復無常。」「善哉善哉！諸妹！",
    "T24n1464_007:0881a17": "如汝所言，眼無常，色、眼識、眼更因緣起想苦",
    "T24n1464_007:0881a18": "樂不苦不樂亦復無常。如是耳鼻舌身心法，",
    "T24n1464_007:0881a19": "心識心更，心更因緣起想苦樂不苦不樂亦",
    "T24n1464_007:0881a20": "復無常。云何諸妹！眼因緣色，色因緣識，三事",
    "T24n1464_007:0881a21": "合為更。更因緣痛，彼更痛有常無常？」「無常也。",
    "T24n1464_007:0881a22": "難陀！」「若無常者，苦不苦？」「苦也。難陀！」「若無常苦，",
    "T24n1464_007:0881a23": "變易法者，彼見諦人作是求，言是我所非我",
    "T24n1464_007:0881a24": "所不？」「不也。難陀！」「如是耳鼻舌身心法，心識心",
    "T24n1464_007:0881a25": "更，心更所生痛有常無常？」「無常也。難陀！」「若",
    "T24n1464_007:0881a26": "無常者，苦不苦？」「苦也。難陀！」「若無常苦，變易法",
    "T24n1464_007:0881a27": "者，彼見諦人作是求，言是我所非我所不？」「不",
    "T24n1464_007:0881a28": "也。難陀！何以故？如諦等智觀眼無常，色眼識",
    "T24n1464_007:0881a29": "眼更痛，眼更痛因緣起想苦樂不苦不樂亦",
    "T24n1464_007:0881b01": "復無常。如是耳鼻舌身心法，心識心更，心更",
    "T24n1464_007:0881b02": "痛無常，痛因緣起想苦樂不苦不樂亦復無",
    "T24n1464_007:0881b03": "常。」「善哉善哉！諸妹！如汝所言，眼無常，色、眼識、",
    "T24n1464_007:0881b04": "眼更、眼更痛因緣起想苦樂不苦不樂亦復",
    "T24n1464_007:0881b05": "無常。如是耳鼻舌身心法，心識心更，心更痛",
    "T24n1464_007:0881b06": "因緣起想苦樂不苦不樂亦復無常。云何諸",
    "T24n1464_007:0881b07": "妹！眼因緣色，色因緣識，識因緣更，更因緣",
    "T24n1464_007:0881b08": "痛，痛因緣愛，彼眼愛者有常無常？」「無常也。難",
    "T24n1464_007:0881b09": "陀！」「若無常者，苦不苦？」「苦也。難陀！」「若無常苦，變",
    "T24n1464_007:0881b10": "易法者，彼見諦人作是求，言是我所非我所",
    "T24n1464_007:0881b11": "不？」「不也。難陀！」「如是耳鼻舌身心法，心識心",
    "T24n1464_007:0881b12": "更，心更痛愛，彼痛愛者有常無常？」「無常也。難",
    "T24n1464_007:0881b13": "陀！」「若無常者，苦不苦？」「苦也。難陀！」「若無常苦，變",
    "T24n1464_007:0881b14": "易法者，彼見諦人作是求，言是我所非我所",
    "T24n1464_007:0881b15": "不？」「不也。難陀！何以故？如諦等智觀彼，法法自",
    "T24n1464_007:0881b16": "生、法法自滅。」「善哉善哉！諸妹！彼法法自生、法",
    "T24n1464_007:0881b17": "法自滅。如是諸妹！六情因緣起想苦樂不苦",
    "T24n1464_007:0881b18": "不樂亦復無常。諸妹！譬如屠牛人若屠牛弟",
    "T24n1464_007:0881b19": "子，執利刀殺牛，剝皮取筋肉，段段置著一處，",
    "T24n1464_007:0881b20": "還以其皮覆上。云何諸妹！還得成牛不？」比丘",
    "T24n1464_007:0881b21": "尼答：「不也。難陀！何以故？牛以分離，實不像",
    "T24n1464_007:0881b22": "本。」「所以引斯喻者，當解此義。如是諸妹！牛者",
    "T24n1464_007:0881b23": "六情相因起想苦樂不苦不樂，常住不滅、無",
    "T24n1464_007:0881b24": "變易法。作是等求者，為可得道。何以故？如諦",
    "T24n1464_007:0881b25": "等智觀不見彼法法生、不見彼法法滅。所以",
    "T24n1464_007:0881b26": "引喻者，觀意不聚。如牛者六情無異，如彼筋",
    "T24n1464_007:0881b27": "肉六塵是，彼利刀者等智是。何以故？諸妹等！",
    "T24n1464_007:0881b28": "智刀盡斷一切生死結，不復生彼，此界斷等",
    "T24n1464_007:0881b29": "斷。善哉諸妹！當作是學，於染著法心不染",
    "T24n1464_007:0881c01": "著，欲得息於牽連法，心不隨瞋恚愚癡息。次",
    "T24n1464_007:0881c02": "當學四意止、七覺意、八聖道、八解脫門。是故",
    "T24n1464_007:0881c03": "當學。諸妹！如是學者，諸多陀竭、阿羅訶、三耶",
    "T24n1464_007:0881c04": "三佛皆從中出，無數善法皆從三十七品中",
    "T24n1464_007:0881c05": "出，常等心身無令中絕。」說是法時，五百比丘",
    "T24n1464_007:0881c06": "尼得阿羅漢道。見始變化時，二百五十比丘",
    "T24n1464_007:0881c07": "尼得阿羅漢道。其二百五十比丘尼，迦葉佛",
    "T24n1464_007:0881c08": "時曾聞此法故，今聞法得果。難陀語：「諸妹！今",
    "T24n1464_007:0881c09": "正是時，各還所在」。時大愛道及五百比丘尼",
    "T24n1464_007:0881c10": "頭面禮足而去。[0881c10] 明日大愛道及五百比丘尼，",
    "T24n1464_007:0881c11": "平旦著衣持&#x9262;詣如來所，頭面禮足&#x5374;住一",
    "T24n1464_007:0881c12": "面。世尊觀諸比丘尼盡得道須臾，佛告諸比",
    "T24n1464_007:0881c13": "丘尼：「今正是時，各還所在。」諸比丘尼作禮已",
    "T24n1464_007:0881c14": "還去。世尊告曰：「難陀！明日復次與比丘尼",
    "T24n1464_007:0881c15": "說法。」時難陀默然受教。[0881c15] 難陀明日著衣持",
    "T24n1464_007:0881c16": "&#x9262;入舍衛分衛。分衛已還出城，舉衣&#x9262;洗手",
    "T24n1464_007:0881c17": "足，以尼師檀著肩上，入室坐禪。出室，於堂",
    "T24n1464_007:0881c18": "前敷座具，結跏趺座。瞿曇彌大愛道將五百",
    "T24n1464_007:0881c19": "比丘尼詣難陀所，頭面作禮在一面坐。尊者",
    "T24n1464_007:0881c20": "難陀與說種種微妙法。說法已竟：「今正是時，",
    "T24n1464_007:0881c21": "各還所在。」諸比丘尼禮足而去。時日入，城門",
    "T24n1464_007:0881c22": "已閉，或依樹下宿、或住阜邊宿、或依池水",
    "T24n1464_007:0881c23": "宿、或依流水宿、或依城池宿。明日門開，諸比",
    "T24n1464_007:0881c24": "丘尼入城。其守門者自相謂言：「諸比丘尼是",
    "T24n1464_007:0881c25": "沙門婦，城外共宿、清旦來入。」其十二法比丘",
    "T24n1464_007:0881c26": "聞以是語，往白世尊。世尊告曰：「比丘僧次第",
    "T24n1464_007:0881c27": "與比丘尼說法，不得至暮還。至暮者，墮。」",
    "T24n1464_007:0881c28": "[0881c28] 佛在舍衛國祇樹給孤獨園。時六群比丘與",
    "T24n1464_007:0881c29": "比丘尼同道行。諸長者見，自相謂言：「此沙門",
    "T24n1464_007:0882a01": "釋子與諸比丘尼同道行，是沙門婦。若非婦",
    "T24n1464_007:0882a02": "者，何由同道行？」其十二法比丘聞，往白世尊。",
    "T24n1464_007:0882a03": "世尊告曰：「若比丘共比丘尼同道行，從一村",
    "T24n1464_007:0882a04": "至村落內者，墮。或應共行者，若有賈客、前有",
    "T24n1464_007:0882a05": "虎狼賊寇，得共行。」",
    "T24n1464_007:0882a06": "[0882a06] 佛遊舍衛國祇樹給孤獨園。時六群比丘從",
    "T24n1464_007:0882a07": "拘薩羅國來至舍衛。時阿脂羅江須舡爾乃",
    "T24n1464_007:0882a08": "得渡。六群比丘與比丘尼同舡，或逆水上、",
    "T24n1464_007:0882a09": "或隨水下。經時日已沒，便渡水各散去。時",
    "T24n1464_007:0882a10": "比丘尼為賊所劫，以此事具白世尊。世尊告",
    "T24n1464_007:0882a11": "曰：「若比丘與比丘尼同舡，或逆水上、或隨",
    "T24n1464_007:0882a12": "水下，除直渡，墮。」",
    "T24n1464_007:0882a13": "[0882a13] 佛世尊遊舍衛國祇樹給孤獨園。時迦留陀",
    "T24n1464_007:0882a14": "夷與崛多比丘尼衣著。諸比丘尼問：「所由得",
    "T24n1464_007:0882a15": "此衣？」答：「迦留陀夷見施。」諸比丘尼往白世尊。",
    "T24n1464_007:0882a16": "世尊告曰：「若比丘，非親里比丘尼持衣施者，",
    "T24n1464_007:0882a17": "墮。」",
    "T24n1464_007:0882a18": "[0882a18] 佛世尊遊舍衛國祇樹給孤獨園。時迦留陀",
    "T24n1464_007:0882a19": "夷使崛多比丘尼作衣。諸比丘尼問：「與誰作",
    "T24n1464_007:0882a20": "衣？」答言：「迦留陀夷作衣」。諸比丘尼不知當云",
    "T24n1464_007:0882a21": "何，往白世尊。世尊告曰：「若比丘，非親里比丘",
    "T24n1464_007:0882a22": "尼使作衣者，墮。」",
    "T24n1464_007:0882a23": "[0882a23] 佛世尊遊舍衛國祇樹給孤獨園。時迦留陀",
    "T24n1464_007:0882a24": "夷與崛多比丘尼屏處坐。諸比丘尼見，往白",
    "T24n1464_007:0882a25": "世尊。世尊告曰：「若比丘獨與比丘尼屏處坐",
    "T24n1464_007:0882a26": "者，墮。」",
    "T24n1464_007:0882a27": "[0882a27] 佛世尊遊舍衛國祇樹給孤獨園。時迦留陀",
    "T24n1464_007:0882a28": "夷與佛陀優婆夷露處坐。諸長者見，自相謂",
    "T24n1464_007:0882a29": "言：「此沙門釋子云何與婦人露處坐？」十二法",
    "T24n1464_007:0882b01": "比丘聞，往白世尊。世尊告曰：「若比丘獨與婦",
    "T24n1464_007:0882b02": "人露處坐者，墮。」(上比丘尼妹)",
    "T24n1464_007:0882b03": "[0882b03] 佛世尊遊舍衛國祇樹給孤獨園。有一優婆",
    "T24n1464_007:0882b04": "夷，請摩訶迦葉、舍利弗、目揵連、阿那律。時長",
    "T24n1464_007:0882b05": "者婦饌具種種飲食，敷好坐具。時&#x936E;羅難陀",
    "T24n1464_007:0882b06": "比丘尼，先與長者婦善知識，平旦著衣持&#x9262;",
    "T24n1464_007:0882b07": "來詣此家，見饌具種種飲食敷好坐具，即問",
    "T24n1464_007:0882b08": "長者婦：「欲請阿誰？作是好飲食敷好坐具。」長",
    "T24n1464_007:0882b09": "者婦答：「請摩訶迦葉、舍利弗、目揵連、阿那律。」",
    "T24n1464_007:0882b10": "比丘尼語：「捨龍象而請騾驢。」長者婦問：「誰是",
    "T24n1464_007:0882b11": "龍象？」比丘尼答：「尊者調達、騫陀達婆、迦留羅、",
    "T24n1464_007:0882b12": "提施、三文陀糸頭，此上人是。」迦葉最大先前",
    "T24n1464_007:0882b13": "入舍，&#x936E;羅比丘尼見來入，語長者婦：「善哉優",
    "T24n1464_007:0882b14": "婆夷！所謂龍象以至。」時長者俱聞此語，便",
    "T24n1464_007:0882b15": "作是言：「惡比丘尼！先言騾驢，今言龍象耶。去，",
    "T24n1464_007:0882b16": "惡比丘尼！莫復入此舍。」時長者見賢嚴坐定，",
    "T24n1464_007:0882b17": "自行澡水，布種種飲食。飲食已竟，重行澡水",
    "T24n1464_007:0882b18": "已在一面坐，聽達嚫。摩訶迦葉說達嚫已，即",
    "T24n1464_007:0882b19": "從坐起去。詣如來所，頭面作禮在一面坐，以",
    "T24n1464_007:0882b20": "此事具白世尊。世尊因此事，集和合僧，備十",
    "T24n1464_007:0882b21": "功德，佛為沙門結戒：「若比丘，知比丘尼譽一",
    "T24n1464_007:0882b22": "比丘僧、毀一比丘僧，往彼飯者(調達婆兒、阿難妹也)，波",
    "T24n1464_007:0882b23": "逸提。」",
    "T24n1464_007:0882b24": "[0882b24] 佛世尊遊王舍城迦蘭陀竹園所。當於爾時，",
    "T24n1464_007:0882b25": "人民飢饉乞求難得。諸長者或請一比丘、或",
    "T24n1464_007:0882b26": "請兩比丘，其不請往者或四或五。諸長者",
    "T24n1464_007:0882b27": "見，自相謂言：「此沙門釋子不知厭足、無有慚",
    "T24n1464_007:0882b28": "愧。其請一者，五三自往。」十二法比丘聞，往白",
    "T24n1464_007:0882b29": "世尊。世尊告曰：「若比丘不請強往者，墮。或時",
    "T24n1464_007:0882c01": "應往、或病、或執僧事、作衣，此應食。」",
    "T24n1464_007:0882c02": "[0882c02] 佛遊舍衛國祇樹給孤獨園。拘薩羅界有一",
    "T24n1464_007:0882c03": "長者起招提僧舍，其有客比丘得一日食。時",
    "T24n1464_007:0882c04": "尊者舍利弗遇病，從拘薩羅至舍衛國，過此",
    "T24n1464_007:0882c05": "僧舍住三宿食。時舍利弗便發去，至舍衛國",
    "T24n1464_007:0882c06": "祇樹給孤獨園。便懷狐疑：「我不過食招提僧",
    "T24n1464_007:0882c07": "食耶？」往自世尊。世尊告曰：「若比丘無病，得",
    "T24n1464_007:0882c08": "一宿住食，若過食者，墮。」",
    "T24n1464_007:0882c09": "[0882c09] 佛世尊遊舍衛國祇樹給孤獨園。有多比丘",
    "T24n1464_007:0882c10": "從拘薩羅詣舍衛國，有長者中道請飯豐饒",
    "T24n1464_007:0882c11": "酥酪。時六群比丘兩三&#x9262;盛下行，比丘不",
    "T24n1464_007:0882c12": "得。諸長者見，自相謂言：「此沙門釋子重疊兩",
    "T24n1464_007:0882c13": "三&#x9262;盛下行，比丘不得。」往白世尊。世尊告曰：",
    "T24n1464_007:0882c14": "「若比丘請入舍，長者設好食酥酪豐饒，不得",
    "T24n1464_007:0882c15": "兩三&#x9262;盛。犯者墮。若兩三&#x9262;取出外，當等分",
    "T24n1464_007:0882c16": "與不得比丘。」",
    "T24n1464_007:0882c17": "[0882c17] 佛世尊遊舍衛國祇樹給孤獨園。時舍衛國",
    "T24n1464_007:0882c18": "有一長者，居門衰喪，唯有一少男兒在後。",
    "T24n1464_007:0882c19": "此少兒聞其飯佛及比丘僧者，得生三十三",
    "T24n1464_007:0882c20": "天第二天：「我當往行，出筋力作，所得錢財當",
    "T24n1464_007:0882c21": "飯佛及比丘僧。」即往詣比舍，語一長者作是",
    "T24n1464_007:0882c22": "語：「我欲客作，為可爾不？」長者答：「須幾許物？」少",
    "T24n1464_007:0882c23": "兒言：「與我五百兩金，自當竭力作使。」長者便",
    "T24n1464_007:0882c24": "思惟：「如今人飢饉乞求難得，乞一食者尚不",
    "T24n1464_007:0882c25": "可得，況爾所兩金。」長者問：「少兒能何等作",
    "T24n1464_007:0882c26": "為？」少兒答：「能坐金銀銅鐵綿絹絲肆。」要不取",
    "T24n1464_007:0882c27": "價。竟十月已，長者便作是念：「或有人先索",
    "T24n1464_007:0882c28": "價&#x5374;作使，今此少兒先與人使&#x5374;乃索直。」",
    "T24n1464_007:0882c29": "即使知金銀肆。是少兒宿有福德，常人坐",
    "T24n1464_007:0883a01": "肆得一倍利，此少兒得八倍十倍。長者便作",
    "T24n1464_007:0883a02": "是念：「得此少兒是我之幸。常人坐肆得一倍",
    "T24n1464_007:0883a03": "利，此少兒坐肆得八倍十倍利。」次使知銅鐵",
    "T24n1464_007:0883a04": "綿絹絲肆，皆爾獲利。次使知田業，常人耕種",
    "T24n1464_007:0883a05": "得一倍利，此少兒得八倍十倍利。十月期盡，",
    "T24n1464_007:0883a06": "即從長者索直。時長者不為不欲與，正欲與",
    "T24n1464_007:0883a07": "恐少兒去。復重再三索：「為欲與我不？」長者問：",
    "T24n1464_007:0883a08": "「得此金用作何等？」少兒答：「我聞飯佛及比丘",
    "T24n1464_007:0883a09": "僧得生三十三天，所以客作，欲飯佛及比丘",
    "T24n1464_007:0883a10": "僧。願見時與。」長者便作是念：「怪此少兒為佛",
    "T24n1464_007:0883a11": "及比丘僧執此勤勞。」即問少兒：「汝欲飯佛",
    "T24n1464_007:0883a12": "耶？」答言：「飯佛。奈得薪草釜&#x7AC8;器皿及人力！",
    "T24n1464_007:0883a13": "可即於此間飯佛及比丘僧，二人俱時得福。」",
    "T24n1464_007:0883a14": "少兒答：「亦可爾耳。」長者語：「汝自往請佛及比",
    "T24n1464_007:0883a15": "丘僧。」即詣世尊所，頭面禮足在一面坐。世尊",
    "T24n1464_007:0883a16": "與說法，說法已默然。時少兒即從坐起，偏袒",
    "T24n1464_007:0883a17": "右肩右膝著地，叉手向佛白世尊言：「欲設微",
    "T24n1464_007:0883a18": "供，願佛及比丘僧臨顧須臾。」時世尊默然受",
    "T24n1464_007:0883a19": "請。少兒見如來默然可之，即起頭面禮足而",
    "T24n1464_007:0883a20": "去，即夜具種種飯食敷好座具。往白世尊：",
    "T24n1464_007:0883a21": "「飲食已辦，今正是時。」比丘僧往，世尊住，別送",
    "T24n1464_007:0883a22": "食來。僧詣長者家，各次第坐坐定。少兒自手",
    "T24n1464_007:0883a23": "行水，布種種食。時是月八日，國俗此日食先",
    "T24n1464_007:0883a24": "亡者，以殘食施諸比丘僧。諸比丘僧食已，至",
    "T24n1464_007:0883a25": "少兒家略不食。諸比丘同聲語：「行食人稍下。」",
    "T24n1464_007:0883a26": "少兒見飲食不減，便作是念：「比丘僧不食者，",
    "T24n1464_007:0883a27": "我必不生三十三天。」涕泣詣如來所，白世尊",
    "T24n1464_007:0883a28": "言：「比丘僧食少不多。比丘不食者，我必不生",
    "T24n1464_007:0883a29": "三十三天。」世尊告曰：「汝往稍益食，必生三十",
    "T24n1464_007:0883b01": "三天無疑。」少兒復作是念：「如來廣長舌言，",
    "T24n1464_007:0883b02": "必得生三十三天。」歡喜踊躍不能自勝，即頭",
    "T24n1464_007:0883b03": "面禮足繞佛三匝而去，往詣比丘僧所。比丘",
    "T24n1464_007:0883b04": "僧食竟，行澡水已，在前長跪受&#x546A;願。上坐&#x546A;",
    "T24n1464_007:0883b05": "願已便去。即日有五百賈客，入海還歸。最大",
    "T24n1464_007:0883b06": "導師入城求食。問行路人：「誰家有食賣？」行人",
    "T24n1464_007:0883b07": "答言：「某長者家今日飯佛及比丘僧，必有飲",
    "T24n1464_007:0883b08": "食。」導師即詣此舍，語守門者言：「汝往白長者，",
    "T24n1464_007:0883b09": "外有入海導師欲得相見。」守門者即為白，",
    "T24n1464_007:0883b10": "長者出迎共相問訊，揖引入坐。須臾起，語",
    "T24n1464_007:0883b11": "長者言：「承有飲食賣，當送直。」時少兒在一面",
    "T24n1464_007:0883b12": "坐。長者答：「此非我食。」指言：「此檀越食也。」復問",
    "T24n1464_007:0883b13": "少兒：「有食見與，當送直。」答言：「我食不賣。若",
    "T24n1464_007:0883b14": "須者便相呼入坐，當相供給，不須直。」即往呼",
    "T24n1464_007:0883b15": "伴入坐。少兒自手行水，布種種食。賈客食",
    "T24n1464_007:0883b16": "訖，少兒還就床坐。去少兒不遠，有拘薩羅",
    "T24n1464_007:0883b17": "碼&#x78AF;揵茨(拘薩羅國外大故稱)。時大導師語諸賈人：",
    "T24n1464_007:0883b18": "「此少兒飯食我等皆令充足，我等各各共報",
    "T24n1464_007:0883b19": "其恩。」諸商&#x7A6A;善。時大導師語少兒：「過此揵",
    "T24n1464_007:0883b20": "茨來。」即過與。導師開頭巾裏一明珠，直百千",
    "T24n1464_007:0883b21": "兩金，著揵茨&#x9262;中。其餘商人，或直九十千",
    "T24n1464_007:0883b22": "兩金珠、或八十七十六十五十四十三十二",
    "T24n1464_007:0883b23": "十，下至直十千兩金珠，流溢揵茨，持與少",
    "T24n1464_007:0883b24": "兒。少兒不取，曰：「薄食不賣，自相施耳。」導師復",
    "T24n1464_007:0883b25": "語：「計此珠價百千萬倍，勝汝飲食。意欲相",
    "T24n1464_007:0883b26": "遺，幸莫見逆。」少兒便作是念：「我若取者不生",
    "T24n1464_007:0883b27": "三十三天上。」「少住此間，聽我往問世尊還。」即",
    "T24n1464_007:0883b28": "詣如來所，頭面禮足在一面住，以此事具白",
    "T24n1464_007:0883b29": "世尊。世尊告曰：「汝往受之。此並花報，果實在",
    "T24n1464_007:0883c01": "後。」少兒歡喜踊躍不能自勝，頭面禮足便退",
    "T24n1464_007:0883c02": "去。去不久，佛與沙門結戒：「若比丘先食，重往",
    "T24n1464_007:0883c03": "食者，墮。」[0883c03] 時此長者往詣婦所，作是語：「此少",
    "T24n1464_007:0883c04": "兒門戶種姓不減我族，計一珠價足得我田",
    "T24n1464_007:0883c05": "業，可嫁此女與為夫婦。」婦曰：「善。」即嫁女與。",
    "T24n1464_007:0883c06": "俄爾長者夫婦盡喪亡。王波斯匿聞彼長者",
    "T24n1464_007:0883c07": "亡，問傍臣：「頗有兄弟兒息不？」答言：「無。唯有女",
    "T24n1464_007:0883c08": "夫在家。」王&#x52C5;召來，即往召至。王遙見容顏，甚",
    "T24n1464_007:0883c09": "歡敬之，即封戶一千，使知邊城。日出就位，",
    "T24n1464_007:0883c10": "即名日出相國。[0883c10] 佛世尊遊舍衛國祇樹給孤",
    "T24n1464_007:0883c11": "獨園。眾多比丘從舍衛國詣拘薩羅界。時跋",
    "T24n1464_007:0883c12": "難陀弟子欲與諸比丘伴至拘薩羅，來辭跋",
    "T24n1464_007:0883c13": "難陀：「今比丘去，弟子欲共行。」跋難陀以前恐",
    "T24n1464_007:0883c14": "故，即語：「卿少住食。」弟子對：「先以食。」跋難陀語：",
    "T24n1464_007:0883c15": "「知卿已食，意欲使卿更食去。」言語留連，諸比",
    "T24n1464_007:0883c16": "丘已去。跋難陀弟子後去不及，伴為賊所劫，",
    "T24n1464_007:0883c17": "即往具白世尊。世尊告曰：「若比丘，以知比丘",
    "T24n1464_007:0883c18": "食，強勸使食，犯者墮。」",
    "T24n1464_007:0883c19": "[0883c19] 佛世尊遊舍衛國祇樹給孤獨園。時失梨崛",
    "T24n1464_007:0883c20": "長者事外道，常狐疑：「世尊是佛非佛耶？是法",
    "T24n1464_007:0883c21": "非法耶？是比丘僧非比丘僧耶。我當施設飯",
    "T24n1464_007:0883c22": "食，往請佛試之。」即往詣世尊所，擎拳問訊在",
    "T24n1464_007:0883c23": "一面坐。時世尊與說種種微妙法，佛說法已",
    "T24n1464_007:0883c24": "默然住。長者失梨崛白佛言：「欲請沙門瞿曇",
    "T24n1464_007:0883c25": "及比丘僧。」時世尊默然可之。失梨崛從坐起，",
    "T24n1464_007:0883c26": "擎拳而退。於門中鑿坑，盛滿炭火無有煙",
    "T24n1464_007:0883c27": "焰，以沙薄覆上。興起此念：「沙門瞿曇有一切",
    "T24n1464_007:0883c28": "智，知一切未然事，自當知。若無一切智，自當",
    "T24n1464_007:0883c29": "墮火，及沙門眾。堂上設不纍繩床，偽敷坐具。」",
    "T24n1464_007:0884a01": "復作是念：「若沙門瞿曇有一切智者，自當知。",
    "T24n1464_007:0884a02": "若無一切智者，當墮床，及沙門眾。為人所笑。」",
    "T24n1464_007:0884a03": "復設雜毒食，復作是念：「若沙門瞿曇有一切",
    "T24n1464_007:0884a04": "智者，自當知。若無一切智，食此毒飯自當死，",
    "T24n1464_007:0884a05": "及諸沙門。」即往白佛：「食具已辦，今正是時。」世",
    "T24n1464_007:0884a06": "尊著衣持&#x9262;，及比丘僧來至失梨崛舍。世尊",
    "T24n1464_007:0884a07": "顧語阿難：「汝往語諸比丘，盡不得先如來前",
    "T24n1464_007:0884a08": "入失梨崛舍。」阿難即往告諸比丘：「不得先如",
    "T24n1464_007:0884a09": "來入失梨崛舍。」時如來足躡火坑，自然成浴",
    "T24n1464_007:0884a10": "池，中生憂&#x9262;拘物、波頭摩、分陀利花，鳧雁鴛",
    "T24n1464_007:0884a11": "鴦和聲悲鳴。時世尊足登花上入失梨崛舍，",
    "T24n1464_007:0884a12": "花&#x7460;璃色、花紺碧色，如來黃金色，色色相奪。",
    "T24n1464_007:0884a13": "時繩偽床自然成寶床。時此長者見二變化，",
    "T24n1464_007:0884a14": "心開意解，叉手向佛白世尊言：「此食雜毒，",
    "T24n1464_007:0884a15": "願小頃留，更設好食。」世尊告曰：「但行此食",
    "T24n1464_007:0884a16": "無苦。」時失梨崛自手行水，布種種食。佛語",
    "T24n1464_007:0884a17": "阿難：「此諸比丘盡不得於此間食，當詣阿耨",
    "T24n1464_007:0884a18": "達所。」時世尊與失梨崛男女說法施義、戒義、",
    "T24n1464_007:0884a19": "十善義、生天義，貪婬墮惡、出家得道。時世",
    "T24n1464_007:0884a20": "尊復與說法苦習盡道。失梨崛即得道&#x8FF9;，如",
    "T24n1464_007:0884a21": "純白[疊*毛]易染為色。失梨崛即從座起，頭面",
    "T24n1464_007:0884a22": "禮足：「從今以去歸佛歸法歸比丘僧，聽為",
    "T24n1464_007:0884a23": "優婆塞，盡命不殺生。」世尊及五百阿羅漢",
    "T24n1464_007:0884a24": "盛滿&#x9262;飯，即入三昧，從失梨崛門盡飛陵虛，",
    "T24n1464_007:0884a25": "詣阿耨達宮。時阿耨達亦知如來來，化五百",
    "T24n1464_007:0884a26": "蓮華大如車輪。復為如來化作一華最妙，如",
    "T24n1464_007:0884a27": "來坐上，五百阿羅漢各次第坐。如來五百阿",
    "T24n1464_007:0884a28": "羅漢比丘僧食已，廣說阿耨達經。時如來及",
    "T24n1464_007:0884a29": "比丘僧入三昧，從阿耨達宮沒還至祇桓。",
    "T24n1464_007:0884b01": "時毘舍佉無夷羅母聞佛及五百阿羅漢受失",
    "T24n1464_007:0884b02": "梨崛請，詣阿耨達食廣說阿耨達經，今來舍",
    "T24n1464_007:0884b03": "衛。「我當別請佛及五百阿羅漢。」即往詣如來",
    "T24n1464_007:0884b04": "所，頭面禮足在一面住。世尊廣為毘舍佉說",
    "T24n1464_007:0884b05": "法。說法已，毘舍佉即長跪請佛及五百阿羅",
    "T24n1464_007:0884b06": "漢。世尊默然可之。毘舍佉頭面禮足而去。即",
    "T24n1464_007:0884b07": "夜辦饌具好食敷好坐具，重開門戶，手擎香",
    "T24n1464_007:0884b08": "爐叉手禮言：「飲食已辦，今正是時。」諸比丘往，",
    "T24n1464_007:0884b09": "或從地踊出、或從壁入、或從空下，唯如來",
    "T24n1464_007:0884b10": "住，別留佛食。毘舍佉見比丘坐定，自手行水，",
    "T24n1464_007:0884b11": "布種種食。食已竟，復行澡水，在前長跪受&#x546A;",
    "T24n1464_007:0884b12": "願。上坐&#x546A;願已而去。阿難來取佛食。世尊知",
    "T24n1464_007:0884b13": "而問阿難：「有幾比丘在毘舍佉舍食？」阿難白",
    "T24n1464_007:0884b14": "佛：「前所至阿耨達宮食五百阿羅漢，盡在彼",
    "T24n1464_007:0884b15": "食。」世尊告曰：「云何阿難！頗有一比丘，於比丘",
    "T24n1464_007:0884b16": "僧中唱使行不？」「不也。世尊！」世尊告曰：「愍此毘",
    "T24n1464_007:0884b17": "舍佉不獲一福，云何不食一比丘？彼，阿難！毘",
    "T24n1464_007:0884b18": "舍佉母食一比丘僧者，得大福、獲大果報。」世",
    "T24n1464_007:0884b19": "尊告曰：「若比丘眾中不唱，私去會者，犯者墮。",
    "T24n1464_007:0884b20": "有應得去，若道路行、若乘舡、若大節會、若",
    "T24n1464_007:0884b21": "沙門普會，此應去。」時舉國人民聞佛言飯一",
    "T24n1464_007:0884b22": "比丘僧達嚫勝飯五百阿羅漢，長者婆羅門",
    "T24n1464_007:0884b23": "盡得信佛淨比丘僧。(三十六竟)"
}