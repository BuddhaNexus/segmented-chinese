{
    "X64n1260_003:0019b13": "列祖提綱錄卷第三",
    "X64n1260_003:0019b15": "武林十八澗理安禪寺住持婁東行悅集",
    "X64n1260_003:0019b16": "國忌提綱(報恩)",
    "X64n1260_003:0019b17": "[0019b17] 大慧杲禪師。徽宗皇帝大祥。上堂。拈香罷。乃就座云。",
    "X64n1260_003:0019b18": "身從無相中受生。猶如幻出諸形象。幻人心識本來",
    "X64n1260_003:0019b19": "無。罪福皆空無所住。從上諸聖。莫不皆從無所住處。",
    "X64n1260_003:0019b20": "成就眾生。於無所住處。降神處胎十月。於無所住處。",
    "X64n1260_003:0019b21": "示現誕生。於無所住處。示現行七步。於無所住處。示",
    "X64n1260_003:0019b22": "現處王宮。於無所住處。示現出家。於無所住處。示現",
    "X64n1260_003:0019b23": "行苦行。於無所住處。示現坐菩提樹下。成等正覺。於",
    "X64n1260_003:0019b24": "無所住處。示現降伏魔軍。於無所住處。示現坐道場",
    "X64n1260_003:0019c01": "轉法輪度有情。於無所住處。示現授諸菩薩阿耨多",
    "X64n1260_003:0019c02": "羅三藐三菩提記。於無所住處。作佛事已。示現入般",
    "X64n1260_003:0019c03": "涅槃。召大眾云。從上諸聖。既如是示現。今日臣僧宗",
    "X64n1260_003:0019c04": "杲。亦如是說法。只將如是之法。恭為徽宗聖文仁德",
    "X64n1260_003:0019c05": "顯孝皇帝。顯肅皇后。用嚴仙駕。伏願。不守自性。普現",
    "X64n1260_003:0019c06": "塵中堅密身。同彼上人。住不思議解脫海。下座。",
    "X64n1260_003:0019c07": "[0019c07] 天目禪師。徽宗皇帝上僊。上堂。星辰日月佐乾穹。覆",
    "X64n1260_003:0019c08": "&#x5190;坤維已大同。十二玉樓人自去。山河長在月明中。",
    "X64n1260_003:0019c09": "[0019c09] 笑隱訢禪師。文宗皇帝聖忌滿散藏經。上堂。尊而無",
    "X64n1260_003:0019c10": "上。高超象帝之先。貴不可名。坐斷毗盧之頂。其體之",
    "X64n1260_003:0019c11": "大。則容攝十&#x8657;。其用之廣。則包括萬類。如月涵眾水。",
    "X64n1260_003:0019c12": "無分淨穢之殊。春在百花。不見正偏之相。妙有不有。",
    "X64n1260_003:0019c13": "真空不空。所以道。無邊剎境。自他不隔於毫端。十世",
    "X64n1260_003:0019c14": "古今。始終不離於當念。擲大千於方外。納須彌於芥",
    "X64n1260_003:0019c15": "中。於斯見得。便見文宗皇帝。昔從佛地示現王宮。撫",
    "X64n1260_003:0019c16": "治邦家。乂安宗社。化導已周。復歸佛位。寂然不動。智",
    "X64n1260_003:0019c17": "普應於十方。廓爾無私。化已周於沙界。臣僧與麼讚",
    "X64n1260_003:0019c18": "揚。且道。還契聖意也無。良久云。優&#x9262;天香吹不斷。又",
    "X64n1260_003:0019c19": "從兜率下閻浮。復說偈云。佛心覺照妙無遺。包括乾",
    "X64n1260_003:0019c20": "坤轉化樞。日應萬機常歷歷。那伽大定自如如。三千",
    "X64n1260_003:0019c21": "剎海毗盧藏。百億山河帝網珠。惟願不忘悲智力。重",
    "X64n1260_003:0019c22": "開慧日照昏衢。",
    "X64n1260_003:0019c23": "[0019c23] 聖忌滿散藏經。上堂。掀翻寶藏。不涉言詮。頓悟經王。",
    "X64n1260_003:0019c24": "寧拘文字。所以道。在聖同聖。在凡同凡。在天同天。在",
    "X64n1260_003:0020a01": "人同人。塵塵爾。剎剎爾。念念爾。不動纖毫修證心。一",
    "X64n1260_003:0020a02": "超直入如來地。諸人若能如是披閱。方可上承文宗",
    "X64n1260_003:0020a03": "皇帝神御。頓轡圓覺妙場。遊戲大華藏海。住佛境界。",
    "X64n1260_003:0020a04": "同佛受用。或示千百億身。四聖六凡。群機齊赴。或現",
    "X64n1260_003:0020a05": "三十二應。河沙國土。妙用全彰。如是則祐我邦家。福",
    "X64n1260_003:0020a06": "我黎庶。功高莫報。恩大難酬。正與麼時。且追嚴一句。",
    "X64n1260_003:0020a07": "作麼生道。良久云。&#x8657;空可量風可繫。無能盡說佛功",
    "X64n1260_003:0020a08": "德。復舉梁武帝。請傅大士講經。士揮尺一下下座。師",
    "X64n1260_003:0020a09": "云。法筵龍象聽全提。大士何煩按尺揮。真俗混融猶",
    "X64n1260_003:0020a10": "有化。君臣道合自無為。風吹日炙毗盧藏。鵲噪鴉鳴",
    "X64n1260_003:0020a11": "諸佛機。三會龍華齊渴仰。人間天上幾時歸。",
    "X64n1260_003:0020a12": "[0020a12] 聖忌滿散藏經。上堂。釋迦如來。為一大事因緣。出現",
    "X64n1260_003:0020a13": "於世。四十九年。宣揚正法。化導群生。至法華會上。為",
    "X64n1260_003:0020a14": "諸弟子。授記作佛。始暢本懷。然後入般涅槃。示化儀",
    "X64n1260_003:0020a15": "之有終也。如我文宗皇帝。乘佛願輪。纘皇正統。靈樞",
    "X64n1260_003:0020a16": "密運。廓清魔孽之封疆。寶印全提。紹繼祖宗之神器。",
    "X64n1260_003:0020a17": "屢推義讓。廣布仁慈。宰輔效忠。建大勳於伊呂。嗣皇",
    "X64n1260_003:0020a18": "繼聖。臻至治於唐虞。八表歸仁。萬邦樂業。而奄棄臣",
    "X64n1260_003:0020a19": "民。復歸佛位。皇太后。遣使頒降金帛。看閱大藏經文。",
    "X64n1260_003:0020a20": "上資聖駕。佛化王化。功歸一揆。金輪法輪。同轉道樞。",
    "X64n1260_003:0020a21": "於一毫端。現寶王剎。當處圓成。破一微塵。出大經卷。",
    "X64n1260_003:0020a22": "稱性演說。其見色也頭頭彌勒。其聞聲也處處觀音。",
    "X64n1260_003:0020a23": "文殊。於無差別智。現有差別身。普賢。於有差別境。入",
    "X64n1260_003:0020a24": "無差別定。剎剎自然正受。塵塵法爾禪那。何處不成",
    "X64n1260_003:0020b01": "等正覺。何處不轉大法輪。何處非化導群生。何處非",
    "X64n1260_003:0020b02": "入般涅槃。又何福不臻。何恩不報。如斯提唱。猶是教",
    "X64n1260_003:0020b03": "乘展演之譚。只如不落玄妙機關一句。如何剖露。良",
    "X64n1260_003:0020b04": "久云。先皇功業垂無極。聖子神孫億萬年。復舉東印",
    "X64n1260_003:0020b05": "土國王。請般若多羅尊者齋次。王問云。眾僧看經。尊",
    "X64n1260_003:0020b06": "者緣何不看。者云。貧道入息不居陰界。出息不涉萬",
    "X64n1260_003:0020b07": "緣。常轉如是經百千萬億卷。非但一卷兩卷。師頌云。",
    "X64n1260_003:0020b08": "是經常轉百千卷。越聖超凡&#x4E98;古今。阿閣自便丹鳳",
    "X64n1260_003:0020b09": "宿。澄潭豈怖臥龍吟。江河淮濟同歸海。釵釧缾盤共",
    "X64n1260_003:0020b10": "一金。縱有&#x8657;空廣長舌。宣揚不盡聖恩深。",
    "X64n1260_003:0020b11": "[0020b11] 弘覺忞禪師。毅宗烈皇帝小祥。陞座。黃閣簾垂。紫羅",
    "X64n1260_003:0020b12": "帳合。體極尊貴。未盡今時。須知向上更有一人。逍遙",
    "X64n1260_003:0020b13": "行鳥道。擺手出玄途。混&#x8FF9;類中。華冠從教下&#x5374;。藏身",
    "X64n1260_003:0020b14": "炭裏。寶殿一任苔生。然而雖不存正位。九州四海。悉",
    "X64n1260_003:0020b15": "稟威靈。雖不守大功。&#x5E00;地普天。咸承恩力。所以道。有",
    "X64n1260_003:0020b16": "物先天地。無形本寂寥。能為萬象主。不逐四時凋。既",
    "X64n1260_003:0020b17": "不逐四時凋。且道。此人即今作麼生奉重。隨緣觀自",
    "X64n1260_003:0020b18": "在。何處不稱尊。",
    "X64n1260_003:0020b19": "[0020b19] 佛日嶽禪師。建中靖國元年。皇太后上僊。被旨。同六",
    "X64n1260_003:0020b20": "禪長老。就文德殿陞座。乃曰。最初說法者。不知末後",
    "X64n1260_003:0020b21": "句。末後說法者。不知最初句。最初句。適來慧林禪師。",
    "X64n1260_003:0020b22": "已為諸人說了也。說則說了。末後句。且如何說。若約",
    "X64n1260_003:0020b23": "三乘十二分教。偏圓頓漸。半滿一音。不免執指為月。",
    "X64n1260_003:0020b24": "入海算沙。直似澄潭月影後夜鐘聲。隨扣擊以發音。",
    "X64n1260_003:0020c01": "逐波瀾而不散。猶是生死岸頭事。故乃菩提達磨觀",
    "X64n1260_003:0020c02": "象。神州有大乘器。所以泛杯千頃浪。登陟萬重山。首",
    "X64n1260_003:0020c03": "造於梁。梁以果因有為之法而垂問。達磨揭聖諦第",
    "X64n1260_003:0020c04": "一義而奉答。梁主未契。遂之嵩少。九年面壁。不立文",
    "X64n1260_003:0020c05": "字。&#x9008;出三乘。直指人心。見性成佛。當時神光二祖。立",
    "X64n1260_003:0020c06": "雪斷臂。得髓明心。一花五葉。結果自成。六代傳衣。後",
    "X64n1260_003:0020c07": "人得道。自此。東華方信有正法眼藏涅槃妙心。中下",
    "X64n1260_003:0020c08": "隨根。迷悟相半。信知此事。非大根大器。不能領悟。何",
    "X64n1260_003:0020c09": "以故。見聞覺知是法。法離見聞覺知。便乃火聚當岐。",
    "X64n1260_003:0020c10": "鐵山在路。自然少室峰前。壁立千仞。曹溪路上。水泄",
    "X64n1260_003:0020c11": "不通。於其中間。祖風不無凌遲。頹綱亦將委地。雖然",
    "X64n1260_003:0020c12": "如是。法無定相。道假時章。建大法幢。演大法義。興此",
    "X64n1260_003:0020c13": "一大事因緣。利樂有情。不在他時。須際會千佛前後",
    "X64n1260_003:0020c14": "知之。今日幸遇大聖人出現於世。廣大流布。廓周沙",
    "X64n1260_003:0020c15": "界。實千載之一遇。至若堯舜禹湯。端拱垂衣。無為之",
    "X64n1260_003:0020c16": "化。不為不至。若乃開方便門○示真實相。十方嘉會。",
    "X64n1260_003:0020c17": "四聚同延。闢古佛之家風。發含生之大本。未可與今",
    "X64n1260_003:0020c18": "日同時而語。何謂也。釋提桓因。與善現發明般若。唯",
    "X64n1260_003:0020c19": "止真空。波斯匿王。為慶喜特指不遷。猶存俗諦。惟此",
    "X64n1260_003:0020c20": "教外別傳。向上一著。章顯當今。豈非希有之緣。應在",
    "X64n1260_003:0020c21": "震旦。然溪山各異。雲月是同。同聲相應。同氣相求。方",
    "X64n1260_003:0020c22": "知此事無古無今。無彼無此。高而無上。廣不可極。淵",
    "X64n1260_003:0020c23": "而無下。深不可測。毛吞巨海。芥納須彌。在天同天。在",
    "X64n1260_003:0020c24": "人同人。在天則為日為月。為照為明。在人則為君為",
    "X64n1260_003:0021a01": "臣。為忠為孝。以此而推。百億日月。百億須彌。百億四",
    "X64n1260_003:0021a02": "大海。根身器界。情與無情。同一體性。莫不仁者見之",
    "X64n1260_003:0021a03": "謂之仁。智者見之謂之智。百姓日用而不知。其能會",
    "X64n1260_003:0021a04": "萬物於自己者。其唯聖人乎。由是燈燈續焰。葉葉相",
    "X64n1260_003:0021a05": "承。百千世。月點慧燈。光融三界。十萬里。星排祖幹。&#x51C9;",
    "X64n1260_003:0021a06": "蔭四生。是知法輪再轉於支那。帝日長輝於震旦。始",
    "X64n1260_003:0021a07": "然者。法無大小。物無適莫。皆被其光。皆蒙其澤。以至",
    "X64n1260_003:0021a08": "草木禽魚。無遠不及。祇如舍衛國王。欲往靈山見佛。",
    "X64n1260_003:0021a09": "&#x52C5;諸臣僚。山河大地。草木叢林。須同去見。若一草一",
    "X64n1260_003:0021a10": "木不去。吾則不得見佛。大眾。祇今乾坤之內。宇宙之",
    "X64n1260_003:0021a11": "間。山河大地。草木叢林。去亦不去。來亦不來。湛湛無",
    "X64n1260_003:0021a12": "私。巍巍不動。乃文乃武。乃禪乃律。同在九重天上慈",
    "X64n1260_003:0021a13": "德殿前。同時見佛。諸仁者。見則不無。且作麼生見。良",
    "X64n1260_003:0021a14": "久云。重瞳日月明無盡。隆準山河秀有餘。",
    "X64n1260_003:0021a15": "[0021a15] 佛印清禪師。皇太后上僊。五七被旨。演法於慈德殿。",
    "X64n1260_003:0021a16": "登座問答罷。乃曰。適來淨因禪師云。最初說法者。不",
    "X64n1260_003:0021a17": "知末後句。末後說法者。不知最初句。臣僧。今當末後",
    "X64n1260_003:0021a18": "說法。&#x5374;奉為大行太后。演最初句。還知麼。靈源湛寂。",
    "X64n1260_003:0021a19": "物我皆如。佛性情真。聖凡同體。彌淪千古。廓徹太&#x8657;。",
    "X64n1260_003:0021a20": "本絕去來。何&#x751E;生滅。今日人天交接。幽顯普臨。皇風",
    "X64n1260_003:0021a21": "習習以和春。帝日遲遲而育物。萬乘正登於舜殿。六",
    "X64n1260_003:0021a22": "禪齊仰於堯天。奉為太后。建此法筵。指古佛心。開正",
    "X64n1260_003:0021a23": "法眼。於斯見得。朱樓玉殿。重重現清淨法身。金闕瑤",
    "X64n1260_003:0021a24": "池。處處露本來面目。唯佛與佛。同證同知。伏惟珍重。",
    "X64n1260_003:0021b01": "祈晴提綱",
    "X64n1260_003:0021b02": "[0021b02] 天童樸禪師。祈晴上堂。久雨不晴。半睡半醒。可謂天",
    "X64n1260_003:0021b03": "地合其德。日月合其明。四時合其序。鬼神合其吉凶。",
    "X64n1260_003:0021b04": "遂喝曰。住住。內卦已成。更求外象。卓拄杖云。適來擲",
    "X64n1260_003:0021b05": "得雷天大壯。如今變作地火明夷。",
    "X64n1260_003:0021b06": "[0021b06] 雪巖欽禪師。祈晴上堂。久兩不晴。浸爛衲僧鼻孔。如",
    "X64n1260_003:0021b07": "何是衲僧鼻孔。浮雲散盡碧天寬。赫赫金盆海裏涌。",
    "X64n1260_003:0021b08": "[0021b08] 高峰妙禪師。祈晴上堂。天關久&#x93BB;不開容。日夜滂沱",
    "X64n1260_003:0021b09": "&#x76B7;黑風。以拂擊禪床一下云。憤性一槌俱擊碎。頂門",
    "X64n1260_003:0021b10": "迸出一輪紅。",
    "X64n1260_003:0021b11": "[0021b11] 湛堂準禪師。祈晴上堂。劄。久雨不晴。直得五老峰頭。",
    "X64n1260_003:0021b12": "黑雲靉靆。洞庭湖裏。白浪滔天。雲門大師。忍俊不禁。",
    "X64n1260_003:0021b13": "向佛殿裏燒香。三門頭合掌。禱祝&#x546A;願。願黃梅石女",
    "X64n1260_003:0021b14": "生兒。子母團圓。少室無角鐵牛。常甘水草。喝一喝。有",
    "X64n1260_003:0021b15": "甚交涉。顧眾曰。不因楊得意。爭見馬相如。",
    "X64n1260_003:0021b16": "祈雨提綱",
    "X64n1260_003:0021b17": "[0021b17] 圓悟勤禪師。祈雨上堂。曹溪路上。天高地厚。少室峰",
    "X64n1260_003:0021b18": "前。土曠人稀。孤然危坐冷蕭蕭。大野橫身風颯颯。眼",
    "X64n1260_003:0021b19": "見則瞎。耳聽則聾。口說則啞。雖然不出一毫端。含吐",
    "X64n1260_003:0021b20": "十&#x8657;無向背。既然。有恁麼神通。具恁麼作用。為什麼",
    "X64n1260_003:0021b21": "乾燥燥地。東海鯉魚打一棒。忙忙&#x5E00;地便為霖。",
    "X64n1260_003:0021b22": "[0021b22] 龍門遠禪師。知府曾公舍人入山。祈雨上堂。舉劉禹",
    "X64n1260_003:0021b23": "端公問雲居。雨從何來。對云。從端公問處來。師云。雨",
    "X64n1260_003:0021b24": "從何來。不須尋討。&#x5FA7;滿&#x8657;空。拔濟枯槁。定明妙應靈",
    "X64n1260_003:0021c01": "通。知府舍人台造。真箇是為雨為霖。莫不為忻為好。",
    "X64n1260_003:0021c02": "且問諸人。是定明雨。舍人雨。百姓雨。定當得麼。良久。",
    "X64n1260_003:0021c03": "卓拄杖一下云。三。下座。",
    "X64n1260_003:0021c04": "[0021c04] 真淨文禪師。祈雨示眾云。獅子不食鵰殘。快鷹那打",
    "X64n1260_003:0021c05": "臥兔。放出臨濟大龍。抽&#x5374;雲門一顧。遂拈拄杖云。龍",
    "X64n1260_003:0021c06": "行雨至。三草二木。",
    "X64n1260_003:0021c07": "[0021c07] 大溈泰禪師。祈雨上堂。火雲燒田苗。泉源絕流注。娑",
    "X64n1260_003:0021c08": "竭大龍王。不知在何處。以拄杖擊禪床云。在者裏。看",
    "X64n1260_003:0021c09": "看。南山起雲。北山下雨。老僧更為震雷聲。助發威光",
    "X64n1260_003:0021c10": "令遠布。乃高聲曰。鬨弄鬨弄。",
    "X64n1260_003:0021c11": "[0021c11] 石屋珙禪師。祈雨上堂。記得去年時五月。火雲燒田",
    "X64n1260_003:0021c12": "天不雨。家家插種望今年。不料今年又如此。偉哉公",
    "X64n1260_003:0021c13": "侯將相心。憂民切切如憂己。扣之龍神便感靈。來此",
    "X64n1260_003:0021c14": "閻浮澍甘雨。霈然不止三日霖。天人群生悉歡喜。敢",
    "X64n1260_003:0021c15": "問諸人。且道。承誰恩力。以拂子擊禪床云。蘇嚕蘇嚕。",
    "X64n1260_003:0021c16": "[口*悉]哩[口*悉]哩。",
    "X64n1260_003:0021c17": "[0021c17] 師子端禪師。祈雨上堂。山澗水流如鑿開。旱年祈雨",
    "X64n1260_003:0021c18": "為民災。不知雲從何處起。只見雨從頭上來。",
    "X64n1260_003:0021c19": "[0021c19] 無相真禪師。慈溪邑侯祈雨。請就龍潭示眾。遮墺龍",
    "X64n1260_003:0021c20": "王現白龜。應身何事出潭遲。欲知利物及民處。便好",
    "X64n1260_003:0021c21": "為霖濟早時。",
    "X64n1260_003:0021c22": "[0021c22] 眾市戶。再祈雨。請就龍潭示眾。久旱山川若火焚。神",
    "X64n1260_003:0021c23": "龍何忍臥淵深。願興雷電重施雨。以濟斯民渴望心。",
    "X64n1260_003:0021c24": "[0021c24] 無文璨禪師。祈雨上堂。一冬不雨。一春不雨。九土皆",
    "X64n1260_003:0022a01": "焦枯。天高&#x544C;無路。拈拄杖云。開先拄杖子。忽然變作",
    "X64n1260_003:0022a02": "空行龍王。油然起雲。霈然洪澍。直得枯者榮。甲者拆。",
    "X64n1260_003:0022a03": "萌者吐。卓拄杖一下云。發機須是千鈞弩。",
    "X64n1260_003:0022a04": "[0022a04] 無用寬禪師。祈雨上堂。本自無生。掣電揮星。須彌倒",
    "X64n1260_003:0022a05": "卓。雨似盆傾。喝一喝。下座。",
    "X64n1260_003:0022a06": "[0022a06] 愚庵及禪師。祈雨看經上堂。舉睦州看華嚴經次。有",
    "X64n1260_003:0022a07": "僧問。是甚麼經。州云。大光明雲。青色光明雲。紫色光",
    "X64n1260_003:0022a08": "明雲。那邊是甚麼雲。僧云。南邊是黑雲。州云。今日定",
    "X64n1260_003:0022a09": "有雨。師云。睦州將錯就錯。瞞者僧則易。瞞普慈則難。",
    "X64n1260_003:0022a10": "山門今日看經。設有僧問是甚麼經。只向道。扇子[跳-兆+孛]",
    "X64n1260_003:0022a11": "跳。上三十三天。築著帝釋鼻孔。東海鯉魚打一棒。雨",
    "X64n1260_003:0022a12": "似盆傾。豐年野老謳歌甚。住處嘉禾合穗生。下座。",
    "X64n1260_003:0022a13": "[0022a13] 恕中慍禪師。祈雨上堂。甘雨愆期。田疇龜拆。衲僧鼻",
    "X64n1260_003:0022a14": "孔。焦熱生煙。拈拄杖云。拄杖化為龍。向南閻浮提行",
    "X64n1260_003:0022a15": "雨去也。山僧不可洗手奉功。未免助其神力。卓拄杖",
    "X64n1260_003:0022a16": "云。急急如律令。&#x52C5;。",
    "X64n1260_003:0022a17": "[0022a17] 箬庵問禪師。祈雨上堂。萬里無片雲。青天也須喫棒。",
    "X64n1260_003:0022a18": "以拂子指云。那邊雲生也。擲拂子云。一雨普滋。",
    "X64n1260_003:0022a19": "[0022a19] 弘覺忞禪師。祈雨上堂。拄杖子化為龍。吞&#x5374;乾坤了",
    "X64n1260_003:0022a20": "也。山河大地。甚處得來。雲門老子。只解瞻前。不知顧",
    "X64n1260_003:0022a21": "後。把將話頭。打作兩橛。殊不知。山河大地。即是拄杖",
    "X64n1260_003:0022a22": "子。拄杖子。元不異大地山河。一切智智清淨。無二無",
    "X64n1260_003:0022a23": "二分。無別無斷故。所以拄杖子。有時把住。山河光爍",
    "X64n1260_003:0022a24": "爍。絕滲絕漏。拄杖子。有時放行。大地黑漫漫。倒嶽傾",
    "X64n1260_003:0022b01": "湫。是則固是。祇如拄杖子今日輪次。山僧又且如何",
    "X64n1260_003:0022b02": "提掇。舉起拄杖云。拄杖子化為龍。興雲吐霧。彌覆乾",
    "X64n1260_003:0022b03": "坤去也。炎蒸暑熱。從甚麼處得來。大眾。山僧恁麼提",
    "X64n1260_003:0022b04": "掇。還稱他雲門意旨也無。稱與不稱則且置。擲下拄",
    "X64n1260_003:0022b05": "杖云。擔板休於潭影臥。為霖且去潤焦枯。",
    "X64n1260_003:0022b06": "[0022b06] 三宜盂禪師。祈雨上堂。拈拄杖曰。震法雷兮鳴法&#x76B7;。",
    "X64n1260_003:0022b07": "山門頭彌勒開眉。布慈雲兮灑甘露。塔尖上商羊起",
    "X64n1260_003:0022b08": "舞。四海龍王腦門裂。三十三天叫冤苦。雲&#x93BB;趙州關。",
    "X64n1260_003:0022b09": "雨打雲門普。拈起一毫端。塵剎無焦土。於此作佛法",
    "X64n1260_003:0022b10": "商量。笑諸君從頭莽鹵。所以者一著子。大似龍王行",
    "X64n1260_003:0022b11": "雨。不從龍王身出。不從心出。不自雲生。亦非空有。以",
    "X64n1260_003:0022b12": "不思議力。時行雨事。成熟穀稼。繁長草木。大眾。既不",
    "X64n1260_003:0022b13": "從身心中出。且道。雨自何來。卓拄杖曰。赫連皇甫。",
    "X64n1260_003:0022b14": "[0022b14] 牧雲門禪師。祈雨上堂。十五日已前。乾爆爆地。十五",
    "X64n1260_003:0022b15": "日已後。天作時雨。山川出雲。正當恁麼時如何。溪北",
    "X64n1260_003:0022b16": "耕南田地上。泥牛耕出古黃金。",
    "X64n1260_003:0022b17": "謝雨提綱",
    "X64n1260_003:0022b18": "[0022b18] 智門祚禪師。謝雨示眾云。數日好雨。且道。雨從甚麼",
    "X64n1260_003:0022b19": "處來。若道從天降。那箇是天。若道從地出。喚甚麼作",
    "X64n1260_003:0022b20": "地。若更不會。所以古人道。天地之前徑。時人莫強移。",
    "X64n1260_003:0022b21": "箇中生解會。眼上更安錐。又云。赫日裏我人。雲霧裏",
    "X64n1260_003:0022b22": "慈悲。霜雪裏假褐。雹子裏藏身。還藏得身麼。若藏不",
    "X64n1260_003:0022b23": "得。&#x5374;被雹子打破你髑髏。",
    "X64n1260_003:0022b24": "[0022b24] 楚石琦禪師。州中謝雨上堂。正覺知見時。知見即是",
    "X64n1260_003:0022c01": "心。當心即知見。知見即如。今娑竭羅龍王。出海繞須",
    "X64n1260_003:0022c02": "彌山三&#x5E00;。一頭直至梵天。口吐黑雲。遮&#x5374;大千世界。",
    "X64n1260_003:0022c03": "然後降雨。於是。梵王問云。雨從何來。龍王答云。從問",
    "X64n1260_003:0022c04": "處來。又問云。問從何來。龍王&#x61E1;[怡-台+羅]而退。起一陣猛風。",
    "X64n1260_003:0022c05": "吹散黑雲。依舊天晴日頭出。顧視大眾云。我適來道",
    "X64n1260_003:0022c06": "箇什麼。眾無語。乃呵呵大笑。",
    "X64n1260_003:0022c07": "[0022c07] 恕中慍禪師。祈雨有應。上堂。信心生一念。諸佛盡能",
    "X64n1260_003:0022c08": "知。拈拄杖云。諸佛在者裏。信心在什麼處。昨日焚香",
    "X64n1260_003:0022c09": "禱告。今朝驟雨傾盆。清&#x51C9;熱惱。甦活枯苗。畫拄杖。不",
    "X64n1260_003:0022c10": "是信心所感。不是諸佛降靈。若也會得。被我熟瞞。若",
    "X64n1260_003:0022c11": "也不會。長連床上。有粥有飯。",
    "X64n1260_003:0022c12": "[0022c12] 無相真禪師。謝雨。眾請就龍潭示眾。山僧多幸造靈",
    "X64n1260_003:0022c13": "祠。&#x5374;感龍天力護持。上澤不知何以報。重來聊以謝",
    "X64n1260_003:0022c14": "恩私。",
    "X64n1260_003:0022c15": "[0022c15] 弘覺忞禪師。立秋并謝雨。上堂。三伏火雲中。秋風動",
    "X64n1260_003:0022c16": "漻泬。香芬十里荷。衣搗千家月。歷歷清秋令。明明朱",
    "X64n1260_003:0022c17": "夏節。夏秋曷以分。智者善甄別。大眾。者裏合得甚麼",
    "X64n1260_003:0022c18": "語。與此時相應去。莫是月色水鋪地。鴈聲秋滿空麼。",
    "X64n1260_003:0022c19": "算來猶隔半月程。莫是秋風吹渭水。落葉滿長安麼。",
    "X64n1260_003:0022c20": "眼前未有與麼事。畢竟作麼生道得恰好去。山僧者",
    "X64n1260_003:0022c21": "裏有一道。依時及節。不傷物義。鑄古鎔今。通上徹下",
    "X64n1260_003:0022c22": "底靈驗底真言。只是諸人。不得作佛法會。不得作世",
    "X64n1260_003:0022c23": "法會。但能至心聽受。要會天地同根。萬物一體。有甚",
    "X64n1260_003:0022c24": "麼難。乃合掌云。易見龍王。大易見龍王。甘露連注龍",
    "X64n1260_003:0023a01": "王。毗&#x758E;其梨那龍王。會麼。山中無六月。一雨便成秋。",
    "X64n1260_003:0023a02": "祈雪提綱",
    "X64n1260_003:0023a03": "[0023a03] 五祖演禪師。祈雪上堂。一年只餘此月。天道未&#x751E;降",
    "X64n1260_003:0023a04": "雪。奉告三界龍神。各自遞相報說。普天普地鋪銀。且",
    "X64n1260_003:0023a05": "要應時應節。更望大眾慈悲。為念普賢菩薩。畢竟作",
    "X64n1260_003:0023a06": "麼生。摩訶薩。",
    "X64n1260_003:0023a07": "[0023a07] 應庵華禪師。祈雪上堂。夜來得一番雪。子細思量。有",
    "X64n1260_003:0023a08": "五件奇特事。應時應節。&#x707E;殃殄滅。能除惱熱。眾人定",
    "X64n1260_003:0023a09": "疊。又見老鴉頭白。且道。衲僧門下畢竟如何。文殊疾",
    "X64n1260_003:0023a10": "走無邊方。普賢眼裏重添屑。",
    "X64n1260_003:0023a11": "謝雪提綱",
    "X64n1260_003:0023a12": "[0023a12] 楊岐會禪師。因雪示眾。楊岐乍住屋壁&#x758E;。滿床皆布",
    "X64n1260_003:0023a13": "雪珍珠。縮&#x5374;項暗嗟吁。良久云。翻憶古人樹下居。",
    "X64n1260_003:0023a14": "[0023a14] 因雪示眾。雪雪。處處光輝明皎潔。黃河凍&#x93BB;絕纖流。",
    "X64n1260_003:0023a15": "赫日光中須迸裂。須迸裂。那吒頂上喫蒺藜。金剛&#x811A;",
    "X64n1260_003:0023a16": "下流出血。",
    "X64n1260_003:0023a17": "[0023a17] 保寧勇禪師。因雪上堂。瑞雪下殘臘。和風生早春。空",
    "X64n1260_003:0023a18": "將未歸意。說向欲行人。未歸意絕忌諱。欲行人何&#x758E;",
    "X64n1260_003:0023a19": "親。繞須彌山。轉百千&#x5E00;。不知畢竟向甚處藏身。拍禪",
    "X64n1260_003:0023a20": "床。下座。",
    "X64n1260_003:0023a21": "[0023a21] 湛堂準禪師。因雪上堂。今朝臘月十。夜來天落雪。群",
    "X64n1260_003:0023a22": "峰極目高低白。綠竹青松難辨別。必是來年蠶麥熟。",
    "X64n1260_003:0023a23": "張公李公皆忻悅。皆忻悅。&#x76B7;腹謳歌笑不徹。把得雲",
    "X64n1260_003:0023a24": "簫繚亂吹。依稀猶如楊柳枝。又不覺手之舞之。足之",
    "X64n1260_003:0023b01": "蹈之。左之右之。喝曰。禪客相逢祇彈指。此心能有幾",
    "X64n1260_003:0023b02": "人知。",
    "X64n1260_003:0023b03": "[0023b03] 雪竇顯禪師。謝雪上堂。雪覆蘆花欲暮天。謝家人不",
    "X64n1260_003:0023b04": "在漁船。白牛放&#x5374;無尋處。空把山童贈鐵鞭。",
    "X64n1260_003:0023b05": "[0023b05] 蔣山泉禪師。因雪上堂。召大眾云。還有過得此色者",
    "X64n1260_003:0023b06": "麼。良久云。文殊笑普賢嗔。眼裏無筋一世貧。相逢盡",
    "X64n1260_003:0023b07": "道休官去。林下何曾見一人。",
    "X64n1260_003:0023b08": "[0023b08] 洞山聰禪師。因雪上堂。春寒凝沍。夜來好雪。還見麼。",
    "X64n1260_003:0023b09": "大地雪漫漫。春風依舊寒。說禪說道易。成佛成祖難。",
    "X64n1260_003:0023b10": "珍重。",
    "X64n1260_003:0023b11": "[0023b11] 真淨文禪師。因雪上堂。大地雪漫漫。春來依舊寒。說",
    "X64n1260_003:0023b12": "禪說道易。成佛作祖難。洞山則不然。而今坐立。一一",
    "X64n1260_003:0023b13": "成佛作祖。何更有難有易。遂拈拄杖云。不可不成佛。",
    "X64n1260_003:0023b14": "所以假言三十二。八十也空聲。拄杖子喚作成佛。不",
    "X64n1260_003:0023b15": "是空聲。釋迦彌勒。文殊普賢。不是空聲。而今觸目遇",
    "X64n1260_003:0023b16": "緣。萬別千差。不是空聲。都無實事。佛法到者裏。也要",
    "X64n1260_003:0023b17": "人承當。有麼有麼。乃擊香臺。下座。",
    "X64n1260_003:0023b18": "[0023b18] 因雪上堂。舉龐居士辭藥山因緣。師云。全禪客。當斷",
    "X64n1260_003:0023b19": "不斷。反招其亂。且道。全禪客。當時合下得什麼語。免",
    "X64n1260_003:0023b20": "被龐公折挫。如今莫有扶持佛事者麼。出來開發大",
    "X64n1260_003:0023b21": "眾眼目。亦表自己參學身心。如無。老僧為你說破。今",
    "X64n1260_003:0023b22": "日臘月初十。山門街坊丐者。入寮打疊。忽有人間諸",
    "X64n1260_003:0023b23": "丐者已在寮中時。又作麼生。良久。乃喝云。相逢不下",
    "X64n1260_003:0023b24": "馬。各自有前程。",
    "X64n1260_003:0023c01": "[0023c01] 大慧杲禪師。因雪上堂。買鐵得真金。求雨得瑞雪。五",
    "X64n1260_003:0023c02": "&#x5CEF;玉琢成。千樹銀花結。龍王降吉祥。普賢呈醜拙。三",
    "X64n1260_003:0023c03": "世如來祕密門。今日一時都漏泄。雖然如是。者裏有",
    "X64n1260_003:0023c04": "一處可疑。且道。疑箇甚麼。恐日出後。一場漏逗。",
    "X64n1260_003:0023c05": "[0023c05] 因雪上堂。臘月十五天降雪。為瑞為祥無空闕。文殊",
    "X64n1260_003:0023c06": "露出廣長舌。普賢大士得一橛。如何是那一橛。看錮",
    "X64n1260_003:0023c07": "&#x93F4;著生鐵。",
    "X64n1260_003:0023c08": "[0023c08] 應庵華禪師。因雪上堂。即心即佛。非心非佛。不是心",
    "X64n1260_003:0023c09": "不是佛不是物。冷水浸冬瓜。大家廝淈[泳-永+盾]。雖然。淈[泳-永+盾]",
    "X64n1260_003:0023c10": "中。&#x5374;有箇分曉處。驀拈拄杖云。山僧夜來吟得箇山",
    "X64n1260_003:0023c11": "偈。舉似大眾。雪子落紛紛。烏盆變白盆。忽然日頭出。",
    "X64n1260_003:0023c12": "依舊是烏盆。忽有箇衲僧出來道。長老長老。此是雪",
    "X64n1260_003:0023c13": "詩。乃對他道。冬行春令。便下座。",
    "X64n1260_003:0023c14": "[0023c14] 密庵傑禪師。因雪上堂。滿目紛紛呈瑞雪。填溝塞壑",
    "X64n1260_003:0023c15": "誰辨別。文殊無處頓渾身。普賢失&#x5374;真妙訣。烏鴉變",
    "X64n1260_003:0023c16": "作白頭鴉。鐵樹翻成銀線結。報諸人瞥不瞥。庭際無",
    "X64n1260_003:0023c17": "人立片時。便是太平底時節。喝一喝。下座。",
    "X64n1260_003:0023c18": "[0023c18] 雪巖欽禪師因雪上堂。寒風凜冽。遙空下雪。非特紅",
    "X64n1260_003:0023c19": "爐焰上莫覓蹤由。逗入蘆花深處猶難辨別。往往到",
    "X64n1260_003:0023c20": "者裏。十箇有五雙。盡道。明一色邊事。殊不知正是空",
    "X64n1260_003:0023c21": "中花眼中屑。正恁麼時。且道。是天寒人寒。下座。巡堂",
    "X64n1260_003:0023c22": "喫茶。",
    "X64n1260_003:0023c23": "[0023c23] 中&#x5CEF;本禪師。因雪示眾。一片兩片。飛入人間尋不見。",
    "X64n1260_003:0023c24": "三尺五尺。積向茅簷難辨的。銀象三千界。靈瑞身光",
    "X64n1260_003:0024a01": "有空皆&#x5FA7;。玉龍八百萬。敗殘鱗甲無地可埋。梅花之",
    "X64n1260_003:0024a02": "恨獨深。漁簑之歸未晚。且道。與蒲團禪板邊坐堆堆",
    "X64n1260_003:0024a03": "底人。有何交涉。古者道。今日雪下。叢林有三種僧。一",
    "X64n1260_003:0024a04": "種。向被位頭。究明自己。一種。向經案上。吟詠雪詩。一",
    "X64n1260_003:0024a05": "種。向火爐角。說喫堂供。此三種僧。那箇合受人天供",
    "X64n1260_003:0024a06": "養。合受不合受。置之勿論。諸禪德。你還知結雨為雪",
    "X64n1260_003:0024a07": "凝水為&#x6C37;底道理麼。然結雨為雪。固是造物變化。宜",
    "X64n1260_003:0024a08": "乎不知。如凝水為&#x6C37;。遽以流注之質。頓成堅礙之形。",
    "X64n1260_003:0024a09": "雖金石。不可與較其固。請以喻明之。佛性猶水也。以",
    "X64n1260_003:0024a10": "無量劫中。迷妄之寒氣。念念凝合。由是。結佛性之水",
    "X64n1260_003:0024a11": "為&#x6C37;也。且正當&#x6C37;時。未&#x751E;不具佛性之水。柰何迷妄",
    "X64n1260_003:0024a12": "之寒交結未化。雖全體是水。而不得為流注灌溉之",
    "X64n1260_003:0024a13": "用耳。或不以智慧之日融之。安有自化之理。如是觀",
    "X64n1260_003:0024a14": "察。向道之念。可得而免諸。或謂。古人相逢。彈指便解。",
    "X64n1260_003:0024a15": "知歸。豈必待奮神力下苦工。而後然哉。你殊不知。或",
    "X64n1260_003:0024a16": "不曾奮神力。下苦工於曩昔。任你相逢彈破指頭。也",
    "X64n1260_003:0024a17": "無你知歸之理。未有一佛一祖。不因智慧之日。融化",
    "X64n1260_003:0024a18": "迷妄之寒&#x6C37;。而能復其佛性之水也。今日一箇所參",
    "X64n1260_003:0024a19": "話。信得及處。靠得穩時。豈非真智慧耶。一旦工夫熟",
    "X64n1260_003:0024a20": "時節至。千丈&#x6C37;山也是水。萬尋雪嶺也是水。滔滔然。",
    "X64n1260_003:0024a21": "流歸佛性之海。任你空中積雪。火裏生&#x6C37;。未聞凍合",
    "X64n1260_003:0024a22": "無邊之海。諸禪德。莫道本上座長於譬喻。&#x8462;法理如",
    "X64n1260_003:0024a23": "是也。更聽一偈。凍雲四合雪漫漫。孰解當機作水看。",
    "X64n1260_003:0024a24": "只為眼中花未瞥。啟&#x7ABB;猶看玉琅玕。",
    "X64n1260_003:0024b01": "[0024b01] 無文璨禪師。因雪上堂。古人道。若端的得一回汗出。",
    "X64n1260_003:0024b02": "一莖草上。現瓊樓玉殿。山僧從前疑著此語。今日看",
    "X64n1260_003:0024b03": "來果然。",
    "X64n1260_003:0024b04": "[0024b04] 因雪上堂。捱到&#x8657;空粉碎時。空花一任眼前飛。若還",
    "X64n1260_003:0024b05": "別覓安心法。客路漫漫何處歸。",
    "X64n1260_003:0024b06": "[0024b06] 呆庵莊禪師。因雪上堂。大地雪漫漫。山深分外寒。斷",
    "X64n1260_003:0024b07": "肱人不到。面壁也無端。大眾且道。是祖師無端。山僧",
    "X64n1260_003:0024b08": "無端。拈拄杖擲下云。無端無端。",
    "X64n1260_003:0024b09": "[0024b09] 愚庵及禪師。因雪上堂。驀拈拄杖。卓一卓云。乾坤大",
    "X64n1260_003:0024b10": "地。一時粉碎了也。十方諸佛。六代祖師。天下老和尚。",
    "X64n1260_003:0024b11": "直得瓦解&#x6C37;消。獨有普賢菩薩。具大神力。現大神變。",
    "X64n1260_003:0024b12": "歡喜踊躍。喃喃說偈云。雪子落紛紛。烏盆變白盆。忽",
    "X64n1260_003:0024b13": "然日頭出。依舊是烏盆。忽有箇漢出來道。長老長老。",
    "X64n1260_003:0024b14": "此是雪詩。衲僧分上。合作麼生。只向道。三冬多瑞雪。",
    "X64n1260_003:0024b15": "&#x76B7;腹樂堯年。",
    "X64n1260_003:0024b16": "[0024b16] 月江印禪師。因雪上堂。白牛露地。南泉無處尋&#x8E2A;。香",
    "X64n1260_003:0024b17": "象渡河。普賢失其境界。寒凜凜玉樓起粟。白皚皚銀",
    "X64n1260_003:0024b18": "海生花。古佛堂前。燈籠起舞。夜明簾外。露柱交參。顯",
    "X64n1260_003:0024b19": "揚少室家風。揭示新年佛法。太陽溢目。依然水綠山",
    "X64n1260_003:0024b20": "青。大地春回。直得河清海晏。拍禪床。野老不知堯舜",
    "X64n1260_003:0024b21": "力。鼕鼕打&#x76B7;樂豐年。",
    "X64n1260_003:0024b22": "[0024b22] 密雲悟禪師。因雪上堂。昨日青山。今朝白雪。眾兄弟。",
    "X64n1260_003:0024b23": "好消息。野鹿行人。步步成跡。唯有挂角羚羊絕氣息。",
    "X64n1260_003:0024b24": "從來獵犬難尋覓。高著眼始得。"
}