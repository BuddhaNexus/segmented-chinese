{
    "X56n0949_023:0899c01": "閑居編第二十三",
    "X56n0949_023:0899c02": "宋孤山沙門 智圓 著",
    "X56n0949_023:0899c03": "謝府主王給事見訪書",
    "X56n0949_023:0899c04": "[0899c04] 二月初三日沙門釋某謹齋沐熏毫滌硯栽書獻于",
    "X56n0949_023:0899c05": "知府給事(執事)某空門之末陋也毀形守節所以克",
    "X56n0949_023:0899c06": "其己焉懲忿窒欲所以澹其慮焉雖或有用於道其",
    "X56n0949_023:0899c07": "實無用於世遂得遁身巖石之下不與世接者久矣",
    "X56n0949_023:0899c08": "加以幽憂之疾臞脙困躓坐則隱几行則倚杖亟身",
    "X56n0949_023:0899c09": "同槁木而心有所知尚能樂一人之淳化戴二天之",
    "X56n0949_023:0899c10": "善政講習佛書涵泳化源而每忘體中之所苦也若",
    "X56n0949_023:0899c11": "乃利見乎君子側聽於清言則已在思慮之外矣何",
    "X56n0949_023:0899c12": "哉既不能登有位之門胡以利見於君子邪既不能",
    "X56n0949_023:0899c13": "利見於君子又何以側聞清言邪去年秋九月忽有",
    "X56n0949_023:0899c14": "人至衡茆傳執事之命俾同泛方舟啜茶話道某于",
    "X56n0949_023:0899c15": "時寢疾在&#x7240;且驚且喜喜之無似也執事胡以知其",
    "X56n0949_023:0899c16": "名哉而至於見召乎是時雖不及趨陪台席而荷戴",
    "X56n0949_023:0899c17": "之心已不知其所裁矣洎今春所患增劇忽忽在&#x7240;",
    "X56n0949_023:0899c18": "俄聞侍疾者云執事&#x6282;金鏕於前諸官&#x8FC3;玉趾於後",
    "X56n0949_023:0899c19": "少選果惠然衡泌俯近病榻由&#x57C0;顧問而忽利見於",
    "X56n0949_023:0899c20": "君子側聽於清言嚮所謂在思慮之外者而併獲之",
    "X56n0949_023:0899c21": "何草茆巖穴之間有如是之遇也幸甚幸甚越二月",
    "X56n0949_023:0899c22": "二日又軫鈞慈惠以紫桂散俾之服食而珍荷之心",
    "X56n0949_023:0899c23": "復加於前矣竊念昔東晉有吉友法師者有道之僧",
    "X56n0949_023:0899c24": "也王丞相導每訪之則解帶而臥及尚書令卞壼至",
    "X56n0949_023:0900a01": "則斂容端坐或問其故對曰王公以風道期人卞令",
    "X56n0949_023:0900a02": "以軌儀檢物故其然耳且執事韞&#x7690;夔之業屈龔黃",
    "X56n0949_023:0900a03": "之任端雅乃重瞳所注風流乃四海具瞻則賢於王",
    "X56n0949_023:0900a04": "導遠矣而某林下一病夫也故非有道之人而能慰",
    "X56n0949_023:0900a05": "其羸病不以禮容見責者何哉將非執事懷見瞽者",
    "X56n0949_023:0900a06": "必作暍者必扇之仁加哀恤惻隱之心至於是爾不",
    "X56n0949_023:0900a07": "然則大君子勞謙接下以為立身安民之大柄乎某",
    "X56n0949_023:0900a08": "始則中心以為感次則中心以為賀非自賀也其逢",
    "X56n0949_023:0900a09": "知已也亦非賀執事之能懷仁也蓋賀吾君得其良",
    "X56n0949_023:0900a10": "弼黔黎得其良牧耳何邪執事必推此仁愛勞謙之",
    "X56n0949_023:0900a11": "心及於千里則千里之民被陽春之和而感樂其業",
    "X56n0949_023:0900a12": "矣然後政成甘棠入秉鈞軸經邦論道獻可替否推",
    "X56n0949_023:0900a13": "嚮者之仁愛勞謙之心布于四海則四海之民又被",
    "X56n0949_023:0900a14": "陽春之和咸樂其業矣夫如是則致君堯舜之上追",
    "X56n0949_023:0900a15": "還犧農之風如轉掌耳以是推之有以見執事之用",
    "X56n0949_023:0900a16": "心豈祇在林間一病夫邪某雖輾轉席褥而稟性拙",
    "X56n0949_023:0900a17": "直既心有所知尚異木石於是扶羸隱机口占其辭",
    "X56n0949_023:0900a18": "使門弟子輩執筆為書以如何哉是乎非乎恕之罪",
    "X56n0949_023:0900a19": "之唯執事命謹差學徒&#x8CF7;書獻于棨戟之下伏望鈞",
    "X56n0949_023:0900a20": "台視事之餘少賜光覽某不任戴恩兢惕之至不宣",
    "X56n0949_023:0900a21": "某再拜。",
    "X56n0949_023:0900a22": "湖州德清覺華淨土懺院記",
    "X56n0949_023:0900a23": "[0900a23] 吳興郡之屬縣曰德清縣之別墅曰新塘墅有仁祠",
    "X56n0949_023:0900a24": "焉號覺華者實天民祈福之地乃釋子棲真之所先",
    "X56n0949_023:0900b01": "是寺僧智隆導信士孫希岳募眾造聖像三焉曰無",
    "X56n0949_023:0900b02": "量壽曰觀世音曰大勢至厥後孫氏兄弟曰仁晏曰",
    "X56n0949_023:0900b03": "仁晟曰利言者搆廈三十餘楹以處其像焉復請僧",
    "X56n0949_023:0900b04": "之廉謹者智隆以尸之於是香火日修承事日嚴而",
    "X56n0949_023:0900b05": "信佛之徒有所依歸乃署之曰淨土懺堂焉客有至",
    "X56n0949_023:0900b06": "自霅溪者以其事告於吾亟以記為請因為述之曰",
    "X56n0949_023:0900b07": "仲尼曰吾未見能見其過而內自訟者也噫能自訟",
    "X56n0949_023:0900b08": "而改過庶乎為善人君子者難矣哉不然何聖師感",
    "X56n0949_023:0900b09": "歎激勵如是之甚也且吾釋氏之勉懺悔者其實自",
    "X56n0949_023:0900b10": "訟之深者改過之大者何哉夫能仁闡一乘寂滅之",
    "X56n0949_023:0900b11": "理張三世報應之事俾乎達其理者則反其妄信其",
    "X56n0949_023:0900b12": "事者則遷其善&#x86A9;&#x86A9;元元既不能寡其過於是乎使",
    "X56n0949_023:0900b13": "觀其心而知罪無相不曰自訟之深者邪對其像而",
    "X56n0949_023:0900b14": "誓不造新不曰改過之大者邪然後指淨土以高會",
    "X56n0949_023:0900b15": "顧娑婆猶逆旅使一人能行是道以訓於家家導鄉",
    "X56n0949_023:0900b16": "鄉以達於邦以至於無窮吾知天下之人涵道泳德",
    "X56n0949_023:0900b17": "唯日不足尚可以融神實相高步無何而極佛境界",
    "X56n0949_023:0900b18": "豈止為善人君子而已哉夫如是則又何患乎忠孝",
    "X56n0949_023:0900b19": "不修而禮讓不著歟以此觀之非仲尼之教與能仁",
    "X56n0949_023:0900b20": "之教共為表裏以訓於民邪其有忘本執末以相毗",
    "X56n0949_023:0900b21": "睚者豈不大誤乎今斯數善人立是像建是院蓋有",
    "X56n0949_023:0900b22": "意乎&#x7AE2;來者以懺悔焉故吾訂懺悔之道為之作記",
    "X56n0949_023:0900b23": "以塞其請則一沙門眾信士運懷之大為利之廣其",
    "X56n0949_023:0900b24": "可也若乃紀錄財用奢夸輪奐則吾不佞辭質少文",
    "X56n0949_023:0900c01": "不能為也當從能者請為之時皇宋天禧三年己未",
    "X56n0949_023:0900c02": "九月十四記。"
}