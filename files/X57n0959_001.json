{
    "X57n0959_001:0097a05": "No. 959",
    "X57n0959_001:0097a06": "議中興教觀",
    "X57n0959_001:0097a09": "[0097a09] 山家教觀傳來久矣大小部帙典型尚在獨稱四明",
    "X57n0959_001:0097a10": "法師中興者其故何哉曰典型雖在而迷者異見由",
    "X57n0959_001:0097a11": "乎山外一宗妄生穿鑿稟承既謬見解復差致一家",
    "X57n0959_001:0097a12": "教觀日就陸沈矣古人所謂道若懸絲而引石是此",
    "X57n0959_001:0097a13": "之謂歟賴有四明法師而中興之使一家教觀大概",
    "X57n0959_001:0097a14": "於時人到于今咸受其賜也&#x751E;竊疑之舉世皆謂四",
    "X57n0959_001:0097a15": "明中興天台教觀而不知所謂中興也未審中興之",
    "X57n0959_001:0097a16": "說如何說耶請試陳之或謂四明事理三千總別生",
    "X57n0959_001:0097a17": "身尊特此等莫非中興之說乎今謂不然應知四明",
    "X57n0959_001:0097a18": "中興之道非天竺慈雲法師孰能知之彼指要序云",
    "X57n0959_001:0097a19": "教門權實今時同昧者於茲判矣別理隨緣其類也",
    "X57n0959_001:0097a20": "觀道所託連代共迷者於茲見矣指要所以其立也",
    "X57n0959_001:0097a21": "大哉天竺之言斷可信矣是知指要鈔中立別理隨",
    "X57n0959_001:0097a22": "緣乃中興一家圓頓之教立陰觀妄顯一家境觀之",
    "X57n0959_001:0097a23": "道秪此二說乃中興教觀之主意也後人不知其要",
    "X57n0959_001:0097a24": "委有指陳謂能傳四明中興之道者遠矣疑曰以何",
    "X57n0959_001:0097b01": "義故以別理隨緣之說是中興教耶以山外一派宗",
    "X57n0959_001:0097b02": "天台者咸謂賢首之宗大乘終教所說隨緣正同今",
    "X57n0959_001:0097b03": "家圓教隨緣之義擠陷本宗圓頓之談齊彼終教況",
    "X57n0959_001:0097b04": "彼更有頓圓教則使今宗抗折百家超過諸說之談",
    "X57n0959_001:0097b05": "居彼下矣四明從明從而闢之以彼大乘終教隨緣",
    "X57n0959_001:0097b06": "正同今家別義又格彼頓教圓教既不談具即義不",
    "X57n0959_001:0097b07": "成亦是今家別義方顯今家所說圓頓談即談具超",
    "X57n0959_001:0097b08": "過諸說四明所謂秪一具字彌顯今宗中興其教不",
    "X57n0959_001:0097b09": "在茲乎所以中興觀者亦由山外之宗不曉止觀觀",
    "X57n0959_001:0097b10": "境之旨&#x5374;以一念而為真心不立陰境四明斥云大",
    "X57n0959_001:0097b11": "失宗旨所以特立陰妄而為所觀顯於妙理故曰指",
    "X57n0959_001:0097b12": "介爾之心為事理解行之要豈非中興境觀之說乎",
    "X57n0959_001:0097b13": "得此意已方可與論四明中與教觀之說其如三諦",
    "X57n0959_001:0097b14": "事理三千總別有相無相二境三觀三身壽量播在",
    "X57n0959_001:0097b15": "章記從而可知寄語學者宣宗思之稟承教觀須識",
    "X57n0959_001:0097b16": "源流不可望風而已。"
}