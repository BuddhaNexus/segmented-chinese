{
    "T50n2059_002:0330a02": "高僧傳卷第二",
    "T50n2059_002:0330a04": "梁會稽嘉祥寺沙門釋慧皎撰",
    "T50n2059_002:0330a05": "譯經中",
    "T50n2059_002:0330a06": "鳩摩羅什一弗若多羅二",
    "T50n2059_002:0330a07": "曇摩流支三卑摩羅叉四",
    "T50n2059_002:0330a08": "佛陀耶舍五佛馱跋陀羅六",
    "T50n2059_002:0330a09": "曇無讖七",
    "T50n2059_002:0330a10": "鳩摩羅什一",
    "T50n2059_002:0330a11": "[0330a11] 鳩摩羅什。此云童壽。天竺人也。家世國相。",
    "T50n2059_002:0330a12": "什祖父達多。倜儻不群名重於國。父鳩摩",
    "T50n2059_002:0330a13": "炎。聰明有懿節。將嗣相位。乃辭避出家。東",
    "T50n2059_002:0330a14": "度&#x8471;嶺。龜茲王聞其棄榮甚敬慕之。自出",
    "T50n2059_002:0330a15": "郊迎請為國師。王有妹年始二十識悟明",
    "T50n2059_002:0330a16": "敏過目必能。一聞則誦。且體有赤黶法生",
    "T50n2059_002:0330a17": "智子。諸國娉之並不肯行。及見摩炎心",
    "T50n2059_002:0330a18": "欲當之。乃逼以妻焉。既而懷什。什在胎時。",
    "T50n2059_002:0330a19": "其母自覺。神悟超解有倍常日。聞雀梨大",
    "T50n2059_002:0330a20": "寺名德既多。又有得道之僧。即與王族貴",
    "T50n2059_002:0330a21": "女德行諸尼。彌日設供請齋聽法。什母忽",
    "T50n2059_002:0330a22": "自通天竺語。難問之辭必窮淵致。眾咸歎",
    "T50n2059_002:0330a23": "之。有羅漢達摩瞿沙曰。此必懷智子。為",
    "T50n2059_002:0330a24": "說舍利弗在胎之證。及什生之後還忘前",
    "T50n2059_002:0330a25": "言。頃之什母樂欲出家。夫未之許。遂更產",
    "T50n2059_002:0330a26": "一男名弗沙提婆。後因出城遊觀見塚間",
    "T50n2059_002:0330a27": "枯骨異處縱橫。於是深惟苦本定誓出家。",
    "T50n2059_002:0330a28": "若不落髮不咽飲食。至六日夜氣力綿乏",
    "T50n2059_002:0330a29": "疑不達旦。夫乃懼而許焉。以未剃髮故猶",
    "T50n2059_002:0330b01": "不嘗進。即&#x52C5;人除髮。乃下飲食。次旦受",
    "T50n2059_002:0330b02": "戒仍樂禪法。專精匪懈學得初果。什年",
    "T50n2059_002:0330b03": "七歲亦俱出家。從師受經日誦千偈。偈有",
    "T50n2059_002:0330b04": "三十二字。凡三萬二千言。誦毘曇既過。師",
    "T50n2059_002:0330b05": "授其義。即自通達。無幽不暢。時龜茲國人",
    "T50n2059_002:0330b06": "以其母王妹利養甚多。乃&#x643A;什避之。什年",
    "T50n2059_002:0330b07": "九歲。隨母渡辛頭河至罽賓。遇名德法師",
    "T50n2059_002:0330b08": "槃頭達多。即罽賓王之從弟也。淵粹有大",
    "T50n2059_002:0330b09": "量。才明博識獨步當時。三藏九部莫不該",
    "T50n2059_002:0330b10": "練。從旦至中手寫千偈。從中至暮亦誦",
    "T50n2059_002:0330b11": "千偈。名播諸國遠近師之。什至即崇以師",
    "T50n2059_002:0330b12": "禮。從受雜藏中長二含凡四百萬言。達多每",
    "T50n2059_002:0330b13": "稱什神俊。遂聲徹於王。王即請入宮。集外",
    "T50n2059_002:0330b14": "道論師共相攻難。言氣始交。外道輕其年幼",
    "T50n2059_002:0330b15": "言頗不遜。什乘隙而挫之。外道折伏愧惋無",
    "T50n2059_002:0330b16": "言。王益敬異。日給鵝腊一雙粳米&#x9EAA;各三斗",
    "T50n2059_002:0330b17": "酥六升。此外國之上供也。所住寺僧乃差",
    "T50n2059_002:0330b18": "大僧五人沙彌十人營視掃灑。有若弟子。",
    "T50n2059_002:0330b19": "其見尊崇如此。至年十二。其母&#x643A;還龜茲。",
    "T50n2059_002:0330b20": "諸國皆聘以重爵。什並不顧。時什母將什",
    "T50n2059_002:0330b21": "至月氏北山。有一羅漢見而異之。謂其母",
    "T50n2059_002:0330b22": "曰。常當守護。此沙彌若至三十五不破戒",
    "T50n2059_002:0330b23": "者。當大興佛法度無數人。與優波掘多",
    "T50n2059_002:0330b24": "無異。若戒不全無能為也。正可才明&#x643A;",
    "T50n2059_002:0330b25": "詣法師而已。什進到沙勒國頂戴佛&#x9262;。心",
    "T50n2059_002:0330b26": "自念言。&#x9262;形甚大何其輕耶。即重不可勝。",
    "T50n2059_002:0330b27": "失聲下之。母問其故。答云。兒心有分別故",
    "T50n2059_002:0330b28": "&#x9262;有輕重耳。遂停沙勒一年。其冬誦阿毘",
    "T50n2059_002:0330b29": "曇。於十門修智諸品無所諮受。而備達其",
    "T50n2059_002:0330c01": "妙。又於六足諸問無所滯礙。沙勒國有三",
    "T50n2059_002:0330c02": "藏沙門名喜見。謂其王曰此沙彌不可輕。",
    "T50n2059_002:0330c03": "王宜請令初開法門。凡有二益。一國內沙",
    "T50n2059_002:0330c04": "門恥其不逮必見勉強。二龜茲王必謂什",
    "T50n2059_002:0330c05": "出我國。而彼尊之是尊我也。必來交好。王",
    "T50n2059_002:0330c06": "許焉。即設大會請什升座說轉法輪經。龜",
    "T50n2059_002:0330c07": "茲王果遣重使酬其親好。什以說法之暇。",
    "T50n2059_002:0330c08": "乃尋訪外道經書。善學圍陀含多論。多",
    "T50n2059_002:0330c09": "明文辭製作問答等事。又博覽四圍陀典及",
    "T50n2059_002:0330c10": "五明諸論。陰陽星算莫不必盡。妙達吉凶",
    "T50n2059_002:0330c11": "言若符契。為性率達不厲小檢。修行者頗",
    "T50n2059_002:0330c12": "共疑之。然什自得於心未嘗介意。時有",
    "T50n2059_002:0330c13": "莎車王子參軍王子兄弟二人。委國請從",
    "T50n2059_002:0330c14": "而為沙門。兄字須利耶跋陀。弟字須利耶蘇",
    "T50n2059_002:0330c15": "摩。蘇摩才伎絕倫專以大乘為化。其兄及",
    "T50n2059_002:0330c16": "諸學者皆共師焉。什亦宗而奉之。親好彌至。",
    "T50n2059_002:0330c17": "蘇摩後為什說阿耨達經。什聞陰界諸入皆",
    "T50n2059_002:0330c18": "空無相。怪而問曰。此經更有何義而皆破",
    "T50n2059_002:0330c19": "壞諸法。答曰。眼等諸法非真實有。什既執",
    "T50n2059_002:0330c20": "有眼根。彼據因成無實。於是研覈大小往",
    "T50n2059_002:0330c21": "復移時。什方知理有所歸。遂專務方等。乃",
    "T50n2059_002:0330c22": "歎曰。吾昔學小乘如人不識金以&#x936E;石",
    "T50n2059_002:0330c23": "為妙。因廣求義要受誦中百二論及十二",
    "T50n2059_002:0330c24": "門等。頃之隨母進到溫宿國。即龜茲之北",
    "T50n2059_002:0330c25": "界。時溫宿有一道士。神辯英秀振名諸國。",
    "T50n2059_002:0330c26": "手擊王鼓而自誓言。論勝我者斬首謝之。",
    "T50n2059_002:0330c27": "什既至以二義相檢。即迷悶自失稽首歸依。",
    "T50n2059_002:0330c28": "於是聲滿&#x8471;左譽宣河外。龜茲王躬往溫",
    "T50n2059_002:0330c29": "宿。迎什還國。廣說諸經。四遠宗仰莫之",
    "T50n2059_002:0331a01": "能抗。時王子為尼。字阿竭耶末帝。博覽群",
    "T50n2059_002:0331a02": "經特深禪要。云已證二果聞法喜踊。迺更",
    "T50n2059_002:0331a03": "設大集請開方等經奧。什為推辯諸法皆",
    "T50n2059_002:0331a04": "空無我分別陰界假名非實。時會聽者莫不",
    "T50n2059_002:0331a05": "悲感追悼恨悟之晚矣。至年二十受戒於",
    "T50n2059_002:0331a06": "王宮。從卑摩羅叉學十誦律。有頃什母辭",
    "T50n2059_002:0331a07": "往天竺。謂龜茲王白純曰。汝國尋衰吾其",
    "T50n2059_002:0331a08": "去矣。行至天竺進登三果。什母臨去謂什",
    "T50n2059_002:0331a09": "曰。方等深教應大闡真丹。傳之東土唯爾",
    "T50n2059_002:0331a10": "之力。但於自身無利。其可如何。什曰。大士",
    "T50n2059_002:0331a11": "之道利彼忘軀。若必使大化流傳。能洗悟",
    "T50n2059_002:0331a12": "矇俗。雖復身當爐鑊苦而無恨。於是留",
    "T50n2059_002:0331a13": "住龜茲止于新寺。後於寺側故宮中。初得",
    "T50n2059_002:0331a14": "放光經。始就披讀。魔來蔽文唯見空牒。什",
    "T50n2059_002:0331a15": "知魔所為。誓心踰固。魔去字顯。仍習誦之。",
    "T50n2059_002:0331a16": "復聞空中聲曰。汝是智人何用讀此。什",
    "T50n2059_002:0331a17": "曰。汝是小魔宜時速去。我心如地不可轉",
    "T50n2059_002:0331a18": "也。停住二年。廣誦大乘經論洞其祕奧。龜",
    "T50n2059_002:0331a19": "茲王為造金師子座。以大秦錦褥鋪之。令",
    "T50n2059_002:0331a20": "什升而說法。什曰。家師猶未悟大乘欲躬",
    "T50n2059_002:0331a21": "往仰化。不得停此。俄而大師盤頭達多不",
    "T50n2059_002:0331a22": "遠而至。王曰。大師何能遠顧。達多曰。一聞",
    "T50n2059_002:0331a23": "弟子所悟非常。二聞大王弘贊佛道。故冒",
    "T50n2059_002:0331a24": "涉艱危遠奔神國。什得師至欣遂本懷。",
    "T50n2059_002:0331a25": "為說德女問經。多明因緣空假。昔與師",
    "T50n2059_002:0331a26": "俱所不信。故先說也。師謂什曰。汝於大乘",
    "T50n2059_002:0331a27": "見何異相而欲尚之。什曰。大乘深淨明有",
    "T50n2059_002:0331a28": "法皆空。小乘偏局多諸漏失。師曰汝說一",
    "T50n2059_002:0331a29": "切皆空甚可畏也。安捨有法而愛空乎。如",
    "T50n2059_002:0331b01": "昔狂人令績師績線極令細好。績師加意",
    "T50n2059_002:0331b02": "細若微塵。狂人猶恨其&#x9E81;。績師大怒乃指",
    "T50n2059_002:0331b03": "空示曰。此是細縷。狂人曰。何以不見。師曰。",
    "T50n2059_002:0331b04": "此縷極細。我工之良匠猶且不見。況他人耶。",
    "T50n2059_002:0331b05": "狂人大喜以付織師。師亦&#x52B9;焉皆蒙上賞",
    "T50n2059_002:0331b06": "而實無物。汝之空法亦由此也。什乃連類",
    "T50n2059_002:0331b07": "而陳之。往復苦至經一月餘日。方乃信服。",
    "T50n2059_002:0331b08": "師歎曰。師不能達反啟其志。驗於今矣。於",
    "T50n2059_002:0331b09": "是禮什為師。言和上是我大乘師。我是和",
    "T50n2059_002:0331b10": "上小乘師矣。西域諸國咸伏什神俊。每年",
    "T50n2059_002:0331b11": "講說諸王皆長跪座側。令什踐而登焉。其",
    "T50n2059_002:0331b12": "見重如此。什既道流西域名被東川。時符",
    "T50n2059_002:0331b13": "堅僣號關中。有外國前部王及龜茲王弟。並",
    "T50n2059_002:0331b14": "來朝堅。堅引見二王說堅云。西域多產",
    "T50n2059_002:0331b15": "珍奇。請兵往定以求內附。至符堅建元十",
    "T50n2059_002:0331b16": "三年歲次丁丑正月。太史奏云。有星見於",
    "T50n2059_002:0331b17": "外國分野。當有大德智人入輔中國。堅曰。",
    "T50n2059_002:0331b18": "朕聞西域有鳩摩羅什。襄陽有沙門釋道",
    "T50n2059_002:0331b19": "安。將非此耶。即遣使求之。至十七年二月。",
    "T50n2059_002:0331b20": "善善王前部王等。又說堅請兵西伐。十八",
    "T50n2059_002:0331b21": "年九月堅遣驍騎將軍呂光陵江將軍姜飛。",
    "T50n2059_002:0331b22": "將前部王及車師王等。率兵七萬。西伐龜",
    "T50n2059_002:0331b23": "茲及烏耆諸國。臨發堅餞光於建章宮。謂光",
    "T50n2059_002:0331b24": "曰。夫帝王應天而治。以子愛蒼生為本。",
    "T50n2059_002:0331b25": "豈貪其地而伐之乎。正以懷道之人故",
    "T50n2059_002:0331b26": "也。朕聞西國有鳩摩羅什深解法相善閑",
    "T50n2059_002:0331b27": "陰陽。為後學之宗。朕甚思之。賢哲者國之",
    "T50n2059_002:0331b28": "大寶。若剋龜茲即馳驛送什。光軍未至。",
    "T50n2059_002:0331b29": "什謂龜茲王白純曰。國運衰矣。當有勍敵。",
    "T50n2059_002:0331c01": "日下人從東方來。宜恭承之勿抗其鋒。純",
    "T50n2059_002:0331c02": "不從而戰。光遂破龜茲殺純。立純弟震為",
    "T50n2059_002:0331c03": "主。光既獲什未測其智量。見年齒尚少。乃",
    "T50n2059_002:0331c04": "凡人戲之。強妻以龜茲王女。什距而不受",
    "T50n2059_002:0331c05": "辭甚苦到。光曰。道士之操不踰先父。何可",
    "T50n2059_002:0331c06": "固辭。乃飲以醇酒。同閉密室。什被逼既至",
    "T50n2059_002:0331c07": "遂[虛*予]其節。或令騎牛及乘惡馬欲使墮",
    "T50n2059_002:0331c08": "落。什常懷忍辱曾無異色。光慚愧而止光",
    "T50n2059_002:0331c09": "還中路置軍於山下。將士已休。什曰。不可",
    "T50n2059_002:0331c10": "在此。必見狼狽。宜徙軍隴上。光不納。至",
    "T50n2059_002:0331c11": "夜果大雨洪潦暴起。水深數丈。死者數千。光",
    "T50n2059_002:0331c12": "始密而異之。什謂光曰。此凶亡之地不宜",
    "T50n2059_002:0331c13": "淹留。推運揆數應速言歸。中路必有福地",
    "T50n2059_002:0331c14": "可居。光從之。至涼州聞符堅已為姚萇所",
    "T50n2059_002:0331c15": "害。光三軍縞素大臨城南。於是竊號關外",
    "T50n2059_002:0331c16": "稱年太安。太安元年正月姑臧大風。什曰。",
    "T50n2059_002:0331c17": "不祥之風當有姦叛。然不勞自定也。俄而梁",
    "T50n2059_002:0331c18": "謙彭晃相係而叛。尋皆殄滅。至光龍飛二",
    "T50n2059_002:0331c19": "年。張掖臨松盧水胡沮渠男成及從弟蒙遜",
    "T50n2059_002:0331c20": "反。推建康太守段業為主。光遣庶子秦州",
    "T50n2059_002:0331c21": "刺史太原公纂。率眾五萬討之。時論謂業",
    "T50n2059_002:0331c22": "等烏合。纂有威聲勢必全剋。光以訪什。",
    "T50n2059_002:0331c23": "什曰。觀察此行未見其利。既而纂敗績於",
    "T50n2059_002:0331c24": "合梨。俄又郭馨作亂。纂委大軍輕還。復為",
    "T50n2059_002:0331c25": "馨所敗僅以身免。光中書監張資文翰溫",
    "T50n2059_002:0331c26": "雅。光甚器之。資病。光博營救療。有外國道",
    "T50n2059_002:0331c27": "人羅叉。云能差資疾。光喜給賜甚重。什知",
    "T50n2059_002:0331c28": "叉誑詐。告資曰。叉不能為益徒煩費耳。",
    "T50n2059_002:0331c29": "冥運雖隱可以事試也。乃以五色系作",
    "T50n2059_002:0332a01": "繩。結之燒為灰末投水中。灰若出水還成",
    "T50n2059_002:0332a02": "繩者。病不可愈。須臾灰聚浮出復繩本形。",
    "T50n2059_002:0332a03": "既而又治無&#x52B9;。少日資亡。頃之光又卒。子紹",
    "T50n2059_002:0332a04": "襲位。數日光庶子纂殺紹自立。稱元咸寧。",
    "T50n2059_002:0332a05": "咸寧二年有&#x732A;生子。一身三頭。龍出東廂",
    "T50n2059_002:0332a06": "井中到殿前蟠臥。比旦失之。纂以為美瑞。",
    "T50n2059_002:0332a07": "號大殿為龍翔殿。俄而有黑龍升於當陽",
    "T50n2059_002:0332a08": "九宮門。纂改九宮門為龍興門。什奏曰。皆",
    "T50n2059_002:0332a09": "潛龍出遊豕妖表異。龍者陰類出入有時。",
    "T50n2059_002:0332a10": "而今屢見則為災眚。必有下人謀上之變。",
    "T50n2059_002:0332a11": "宜剋&#x68CA;修德以答天戒。纂不納。與什博",
    "T50n2059_002:0332a12": "戲。殺&#x68CA;曰。斫胡奴頭。什曰。不能斫胡奴",
    "T50n2059_002:0332a13": "頭。胡奴將斫人頭。此言有旨。而纂終不悟。",
    "T50n2059_002:0332a14": "光弟保有子名超。超小字胡奴。後果殺纂斬",
    "T50n2059_002:0332a15": "首。立其兄隆為主。時人方驗什之言也。",
    "T50n2059_002:0332a16": "什停涼積年。呂光父子既不弘道。故蘊其",
    "T50n2059_002:0332a17": "深解無所宣化。符堅已亡竟不相見。及姚",
    "T50n2059_002:0332a18": "萇僣有關中。亦挹其高名虛心要請。諸呂",
    "T50n2059_002:0332a19": "以什智計多解。恐為姚謀不許東入。及",
    "T50n2059_002:0332a20": "萇卒子興襲位。復遣敦請。興弘始三年三月。",
    "T50n2059_002:0332a21": "有樹連理生于廣庭。逍遙園&#x8471;變為[卄/(〡*臣)]。以",
    "T50n2059_002:0332a22": "為美瑞。謂智人應入。至五月興遣隴西公",
    "T50n2059_002:0332a23": "碩德西伐呂隆。隆軍大破。至九月隆上表",
    "T50n2059_002:0332a24": "歸降。方得迎什入關。以其年十二月二十",
    "T50n2059_002:0332a25": "日至于長安。興待以國師之禮。甚見優",
    "T50n2059_002:0332a26": "寵。晤言相對則淹留終日。研微造盡則窮",
    "T50n2059_002:0332a27": "年忘&#x52CC;。自大法東被始于漢明。涉歷魏",
    "T50n2059_002:0332a28": "晉經論漸多。而支竺所出多滯文格義。興",
    "T50n2059_002:0332a29": "少達崇三寶銳志講集。什既至止。仍請入",
    "T50n2059_002:0332b01": "西明閣及逍遙園譯出眾經。什既率多諳誦",
    "T50n2059_002:0332b02": "無不究盡。轉能漢言音譯流便。既覽舊經",
    "T50n2059_002:0332b03": "義多紕僻。皆由先度失旨不與梵本相",
    "T50n2059_002:0332b04": "應。於是興使沙門增[(丰*力)/石]僧遷法欽道流道恒",
    "T50n2059_002:0332b05": "道標僧叡僧肇等八百餘人諮受什旨。更令",
    "T50n2059_002:0332b06": "出大品。什持梵本興執舊經以相讎校。",
    "T50n2059_002:0332b07": "其新文異舊者義皆圓通。眾心&#x608F;伏莫不欣",
    "T50n2059_002:0332b08": "讚。興以佛道&#x51B2;邃其行唯善。信為出苦之良",
    "T50n2059_002:0332b09": "津御世之洪則。故託意九經遊心十二。乃",
    "T50n2059_002:0332b10": "著通三世論以勗示因果。王公已下並欽",
    "T50n2059_002:0332b11": "贊厥風。大將軍常山公顯左軍將軍安城&#x77E6;",
    "T50n2059_002:0332b12": "嵩並篤信緣業。屢請什於長安大寺講說",
    "T50n2059_002:0332b13": "新經。續出小品金剛波若十住法華維摩思",
    "T50n2059_002:0332b14": "益首楞嚴持世佛藏菩薩藏遺教菩提無行呵",
    "T50n2059_002:0332b15": "欲自在王因緣觀小無量壽新賢劫禪經禪法",
    "T50n2059_002:0332b16": "要禪要解彌勒成佛彌勒下生十誦律十誦戒",
    "T50n2059_002:0332b17": "本菩薩戒本釋論成實十住中百十二門論",
    "T50n2059_002:0332b18": "凡三百餘卷。並暢顯神源揮發幽致。于時",
    "T50n2059_002:0332b19": "四方義士萬里必集。盛業久大于今咸仰。",
    "T50n2059_002:0332b20": "龍光釋道生。慧解入微玄搆文外。每恐言",
    "T50n2059_002:0332b21": "舛入關請決。廬山釋慧遠學貫群經棟梁",
    "T50n2059_002:0332b22": "遺化。而時去聖久遠疑義莫決。乃封以諮",
    "T50n2059_002:0332b23": "什語見遠傳。初沙門僧叡才識高明。常隨",
    "T50n2059_002:0332b24": "什傳寫。什每為叡論西方辭體商略同異",
    "T50n2059_002:0332b25": "云。天竺國俗甚重文製。其宮商體韻以入絃",
    "T50n2059_002:0332b26": "為善。凡覲國王必有贊德。見佛之儀。以",
    "T50n2059_002:0332b27": "歌歎為貴。經中偈頌皆其式也。但改梵為",
    "T50n2059_002:0332b28": "秦失其藻蔚。雖得大意殊隔文體。有似",
    "T50n2059_002:0332b29": "嚼飯與人。非徒失味。乃令嘔噦也。什嘗",
    "T50n2059_002:0332c01": "作頌贈沙門法和云。心山育明德。流薰萬",
    "T50n2059_002:0332c02": "由延。哀鸞孤桐上。清音徹九天。凡為十偈",
    "T50n2059_002:0332c03": "辭喻皆爾。什雅好大乘志存敷廣。常歎曰。",
    "T50n2059_002:0332c04": "吾若著筆作大乘阿毘曇。非迦旃延子比",
    "T50n2059_002:0332c05": "也。今在秦地深識者寡。折翮於此將何所",
    "T50n2059_002:0332c06": "論。乃悽然而止。唯為姚興著實相論二卷。",
    "T50n2059_002:0332c07": "并注維摩。出言成章無所刪改。辭喻婉約",
    "T50n2059_002:0332c08": "莫非玄奧。什為人神情朗徹傲岸出群。應",
    "T50n2059_002:0332c09": "機領會鮮有倫匹者篤。性仁厚汎愛為心。",
    "T50n2059_002:0332c10": "虛己善誘終日無&#x52CC;。姚主常謂什曰。大師",
    "T50n2059_002:0332c11": "聰明超悟天下莫二。若一旦後世。何可使",
    "T50n2059_002:0332c12": "法種無嗣。遂以妓女十人逼令受之。自爾",
    "T50n2059_002:0332c13": "以來不住僧坊。別立廨舍供給豐盈。每",
    "T50n2059_002:0332c14": "至講說常先自說。譬喻如臭泥中生蓮",
    "T50n2059_002:0332c15": "花。但採蓮花勿取臭泥也。初什在龜茲",
    "T50n2059_002:0332c16": "從卑摩羅叉律師受律。卑摩後入關中。什",
    "T50n2059_002:0332c17": "聞至欣然師敬盡禮。卑摩未知被逼之事。",
    "T50n2059_002:0332c18": "因問什曰。汝於漢地大有重緣。受法弟子",
    "T50n2059_002:0332c19": "可有幾人。什答云。漢境經律未備。新經及",
    "T50n2059_002:0332c20": "諸論等。多是什所傳出。三千徒眾皆從什受",
    "T50n2059_002:0332c21": "法。但什累業障深。故不受師教耳。又杯",
    "T50n2059_002:0332c22": "渡比丘在彭城。聞什在長安。乃歎曰。吾",
    "T50n2059_002:0332c23": "與此子戲別三百餘年。杳然未期。遲有遇",
    "T50n2059_002:0332c24": "於來生耳。什未終日。少覺四大不愈。乃口",
    "T50n2059_002:0332c25": "出三番神&#x546A;令外國弟子誦之以自救。未",
    "T50n2059_002:0332c26": "及致力轉覺危殆。於是力疾與眾僧告",
    "T50n2059_002:0332c27": "別曰。因法相遇殊未盡伊心。方復後世",
    "T50n2059_002:0332c28": "惻愴何言。自以闇昧謬充傳譯。凡所出經",
    "T50n2059_002:0332c29": "論三百餘卷。唯十誦一部未及刪煩。存其",
    "T50n2059_002:0333a01": "本旨必無差失。願凡所宣譯傳流後世咸",
    "T50n2059_002:0333a02": "共弘通。今於眾前發誠實誓。若所傳無謬",
    "T50n2059_002:0333a03": "者。當使焚身之後舌不燋爛。以偽秦弘始",
    "T50n2059_002:0333a04": "十一年八月二十日。卒于長安。是歲晉義熙。",
    "T50n2059_002:0333a05": "五年也。即於逍遙園依外國法以火焚屍。",
    "T50n2059_002:0333a06": "薪滅形碎唯舌不灰。後外國沙門來云。羅什",
    "T50n2059_002:0333a07": "所諳十不出一。初什一名鳩摩羅耆婆。外",
    "T50n2059_002:0333a08": "國製名多以父母為本。什父鳩摩炎。母字",
    "T50n2059_002:0333a09": "耆婆。故兼取為名。然什死年月諸記不同。",
    "T50n2059_002:0333a10": "或云弘始七年。或云八年。或云十一年。尋",
    "T50n2059_002:0333a11": "七與十一字或訛誤。而譯經錄傳中猶有",
    "T50n2059_002:0333a12": "一年者。恐雷同三家無以正焉。",
    "T50n2059_002:0333a13": "弗若多羅二",
    "T50n2059_002:0333a14": "[0333a14] 弗若多羅。此云功德華。罽賓人也。少出家",
    "T50n2059_002:0333a15": "以戒節見稱。備通三藏而專精十誦律部。",
    "T50n2059_002:0333a16": "為外國師宗。時人咸謂己階聖果。以偽秦",
    "T50n2059_002:0333a17": "弘始中振錫入關。秦上姚興待以上賓之",
    "T50n2059_002:0333a18": "禮。羅什亦挹其戒範厚相宗敬。先是經",
    "T50n2059_002:0333a19": "法雖傳律藏未闡。聞多羅既善斯部。咸共",
    "T50n2059_002:0333a20": "思慕。以偽秦弘始六年十月十七日。集義學",
    "T50n2059_002:0333a21": "僧數百餘人於長安中寺。延請多羅誦出",
    "T50n2059_002:0333a22": "十誦梵本。羅什譯為晉文。三分獲二。多羅",
    "T50n2059_002:0333a23": "搆疾菴然棄世。眾以大業未就而匠人",
    "T50n2059_002:0333a24": "殂往。悲恨之深有踰常痛。",
    "T50n2059_002:0333a25": "曇摩流支三",
    "T50n2059_002:0333a26": "[0333a26] 曇摩流支。此云法樂。西域人也。棄家入道。",
    "T50n2059_002:0333a27": "偏以律藏馳名。以弘始七年秋達自關",
    "T50n2059_002:0333a28": "中。初弗若多羅誦出十誦未竟而亡。廬山",
    "T50n2059_002:0333a29": "釋慧遠聞支既善毘尼。希得究竟律部。乃",
    "T50n2059_002:0333b01": "遣書通好曰。佛教之興先行上國。自分流",
    "T50n2059_002:0333b02": "以來四百餘年。至於沙門德式所闕尤",
    "T50n2059_002:0333b03": "多。頃西域道士弗若多羅。是罽賓人。甚諷",
    "T50n2059_002:0333b04": "十誦梵本。有羅什法師通才博見為之傳",
    "T50n2059_002:0333b05": "譯。十誦之中文始過半。多羅早喪中途而寢。",
    "T50n2059_002:0333b06": "不得究竟大業。慨恨良深。傳聞仁者齎此",
    "T50n2059_002:0333b07": "經自隨。甚欣所遇。冥運之來豈人事而已",
    "T50n2059_002:0333b08": "耶。想弘道為物感時而動。叩之有人。必",
    "T50n2059_002:0333b09": "情無所&#x608B;。若能為律學之徒。畢此經本。",
    "T50n2059_002:0333b10": "開示梵行洗其耳目。使始涉之流不失無",
    "T50n2059_002:0333b11": "上之津參懷勝業者日月彌朗。此則慧深",
    "T50n2059_002:0333b12": "德厚。人神同感矣。幸願垂懷不乖往意。一",
    "T50n2059_002:0333b13": "二悉諸道人所具。流支既得遠書及姚興敦",
    "T50n2059_002:0333b14": "請。乃與什共譯十誦都畢。研詳考覈條制",
    "T50n2059_002:0333b15": "審定。而什猶恨文煩未善。既而什化不獲",
    "T50n2059_002:0333b16": "刪治。流支住長安大寺。慧觀欲請下京師。",
    "T50n2059_002:0333b17": "支曰。彼土有人有法足以利世。吾當更行",
    "T50n2059_002:0333b18": "無律教處。於是遊化餘方不知所卒。或",
    "T50n2059_002:0333b19": "云終於涼土未詳。",
    "T50n2059_002:0333b20": "卑摩羅叉四",
    "T50n2059_002:0333b21": "[0333b21] 卑摩羅叉。此云無垢眼。罽賓人。沈靖有志",
    "T50n2059_002:0333b22": "力。出家履道苦節成務。先在龜茲弘闡律",
    "T50n2059_002:0333b23": "藏。四方學者競往師之。鳩摩羅什時亦預焉。",
    "T50n2059_002:0333b24": "及龜茲陷沒乃避地焉。頃之聞什在長",
    "T50n2059_002:0333b25": "安大弘經藏。又欲使毘尼勝品復洽東國。",
    "T50n2059_002:0333b26": "於是杖錫流沙冒險東入。以偽秦弘始八",
    "T50n2059_002:0333b27": "年達自關中。什以師禮敬待。叉亦以遠",
    "T50n2059_002:0333b28": "遇欣然。及羅什棄世。叉乃出遊關左。逗",
    "T50n2059_002:0333b29": "於壽春止石澗寺。律眾雲聚盛闡毘尼。羅",
    "T50n2059_002:0333c01": "什所譯十誦本五十八卷。最後一誦謂明受",
    "T50n2059_002:0333c02": "戒法及諸成善法事。逐其義要名為善誦。",
    "T50n2059_002:0333c03": "叉後齎往石澗。開為六十一卷。最後一誦改",
    "T50n2059_002:0333c04": "為毘尼誦。故猶二名存焉。頃之南適江陵",
    "T50n2059_002:0333c05": "於辛寺夏坐開講十誦。既通漢言善相",
    "T50n2059_002:0333c06": "領納。無作妙本大闡當時。析文求理者其",
    "T50n2059_002:0333c07": "聚如林。明條知禁者數亦殷矣。律藏大弘",
    "T50n2059_002:0333c08": "叉之力也。道場慧觀深括宗旨。記其所制",
    "T50n2059_002:0333c09": "內禁輕重。撰為二卷。送還京師。僧尼披習",
    "T50n2059_002:0333c10": "競相傳寫。時聞者諺曰。卑羅鄙語。慧觀才錄。",
    "T50n2059_002:0333c11": "都人繕寫紙貴如玉。今猶行於世為後生",
    "T50n2059_002:0333c12": "法矣。叉養德好閑棄諠離俗。其年冬復還",
    "T50n2059_002:0333c13": "壽春石澗卒於寺焉。春秋七十有七。叉為",
    "T50n2059_002:0333c14": "人眼青。時人亦號為青眼律師。",
    "T50n2059_002:0333c15": "佛陀耶舍五",
    "T50n2059_002:0333c16": "[0333c16] 佛陀耶舍。此云覺明。罽賓人也。婆羅門",
    "T50n2059_002:0333c17": "種。世事外道。有一沙門從其家乞。其父",
    "T50n2059_002:0333c18": "怒使人打之。父遂手&#x811A;攣癖不能行止。乃",
    "T50n2059_002:0333c19": "問於巫師。對曰。坐犯賢人鬼神使然也。",
    "T50n2059_002:0333c20": "即請此沙門竭誠懺悔。數日便瘳。因令耶",
    "T50n2059_002:0333c21": "舍出家為其弟子。時年十三。常隨師遠行",
    "T50n2059_002:0333c22": "於曠野逢虎。師欲走避。耶舍曰。此虎已飽",
    "T50n2059_002:0333c23": "必不侵人。俄而虎去。前行果見餘殘。師密",
    "T50n2059_002:0333c24": "異之。至年十五誦經日得二三萬言。所住",
    "T50n2059_002:0333c25": "寺常於外分衛廢於誦習。有一羅漢重其",
    "T50n2059_002:0333c26": "聰敏。恒乞食供之。至年十九誦大小乘經",
    "T50n2059_002:0333c27": "數百萬言。然性度簡傲頗以知見自處。謂",
    "T50n2059_002:0333c28": "少堪己師者。故不為諸僧所重。但美儀",
    "T50n2059_002:0333c29": "止善談笑。見者忘其深恨。年及進戒莫為",
    "T50n2059_002:0334a01": "臨壇。所以向立之歲。猶為沙彌。乃從其",
    "T50n2059_002:0334a02": "舅學五明諸論。世間法術多所練習。年二",
    "T50n2059_002:0334a03": "十七方受具戒。恒以讀誦為務手不釋牒。",
    "T50n2059_002:0334a04": "每端坐思義。尚云不覺虛過於時。其專",
    "T50n2059_002:0334a05": "精如此。後至沙勒國。國王不悆請三千僧。",
    "T50n2059_002:0334a06": "會耶舍預其一焉。時太子達摩弗多。此言",
    "T50n2059_002:0334a07": "法子。見耶舍容服端雅問所從來。耶舍詶",
    "T50n2059_002:0334a08": "對清辯。太子悅之仍請留宮內供養。待遇隆",
    "T50n2059_002:0334a09": "厚。羅什後至。復從舍受學甚相尊敬。什既",
    "T50n2059_002:0334a10": "隨母還龜茲。耶舍留止。頃之王薨。太子即",
    "T50n2059_002:0334a11": "位。時符堅遣呂光西伐龜茲。龜茲王急",
    "T50n2059_002:0334a12": "求救於沙勒。沙勒王自率兵赴之。使耶舍",
    "T50n2059_002:0334a13": "留輔太子委以後事。救軍未至而龜茲已",
    "T50n2059_002:0334a14": "敗。王歸具說羅什為光所執。舍乃歎曰。我",
    "T50n2059_002:0334a15": "與羅什相遇雖久未盡懷抱。其忽羈虜相",
    "T50n2059_002:0334a16": "見何期。停十餘年。乃東適龜茲法化甚盛。",
    "T50n2059_002:0334a17": "時什在姑臧遣信要之。裹糧欲去。國人留",
    "T50n2059_002:0334a18": "之。復停歲許。後語弟子云。吾欲尋羅什。",
    "T50n2059_002:0334a19": "可密裝夜發勿使人知。弟子曰。恐明日追",
    "T50n2059_002:0334a20": "至不免復還耳。耶舍乃取清水一&#x9262;以藥",
    "T50n2059_002:0334a21": "投中。&#x546A;數十言。與弟子洗足。即便夜發。",
    "T50n2059_002:0334a22": "比旦行數百里。問弟子曰。何所覺耶。答",
    "T50n2059_002:0334a23": "曰唯聞疾風之響。眼中淚出耳。耶舍又與&#x546A;",
    "T50n2059_002:0334a24": "水洗足住息。明旦國人追之。已差數百里",
    "T50n2059_002:0334a25": "不及。行達姑臧。而什已入長安。聞姚興逼",
    "T50n2059_002:0334a26": "以妾媵勸為非法。乃歎曰。羅什如好綿。何",
    "T50n2059_002:0334a27": "可使入棘林中。什聞其至姑臧勸姚興",
    "T50n2059_002:0334a28": "迎之。興未納。頃之興命什譯出經藏。什",
    "T50n2059_002:0334a29": "曰。夫弘宣法教宜令文義圓通。貧道雖",
    "T50n2059_002:0334b01": "誦其文未善其理。唯佛陀耶舍深達幽致。",
    "T50n2059_002:0334b02": "今在姑臧。願下詔徵之。一言三詳然後著",
    "T50n2059_002:0334b03": "筆。使微言不墜取信千載也。興從之。即遣",
    "T50n2059_002:0334b04": "使招迎。厚加贈遺。悉不受。乃笑曰。明旨既",
    "T50n2059_002:0334b05": "降便應載馳。檀越待士既厚。脫如羅什見",
    "T50n2059_002:0334b06": "處則未敢聞命。使還具說之。興歎其幾慎。",
    "T50n2059_002:0334b07": "重信敦喻。方至長安。興自出候問。別立新",
    "T50n2059_002:0334b08": "省於逍遙園中。四事供養。並不受。時至分",
    "T50n2059_002:0334b09": "衛一食而已。于時羅什出十住經。一月餘日",
    "T50n2059_002:0334b10": "疑難猶豫尚未操筆。耶舍既至。共相徵決辭",
    "T50n2059_002:0334b11": "理方定。道俗三千餘人皆歎其當要。舍為",
    "T50n2059_002:0334b12": "人赤髭。善解毘婆沙。時人號曰赤髭毘婆",
    "T50n2059_002:0334b13": "沙。既為羅什之師。亦稱大毘婆沙。四事供",
    "T50n2059_002:0334b14": "養衣&#x9262;臥具。滿三間屋不以關心。姚興為",
    "T50n2059_002:0334b15": "貨之。於城南造寺。耶舍先誦曇無德律。偽",
    "T50n2059_002:0334b16": "司隸校尉姚爽請令出之。興疑其遺謬。",
    "T50n2059_002:0334b17": "乃請耶舍令誦羌籍藥方可五萬言。經",
    "T50n2059_002:0334b18": "二日乃執文覆之不誤一字。眾服其強",
    "T50n2059_002:0334b19": "記。即以弘始十二年譯出四分律凡四十",
    "T50n2059_002:0334b20": "四卷。并長阿含等。涼州沙門竺佛念譯為",
    "T50n2059_002:0334b21": "秦言。道含筆受。至十五年解座。興嚫耶舍",
    "T50n2059_002:0334b22": "布絹萬匹。悉不受。道含佛念布絹各千匹。名",
    "T50n2059_002:0334b23": "德沙門五百人皆重嚫施。耶舍後辭還外國。",
    "T50n2059_002:0334b24": "至罽賓得虛空藏經一卷。寄賈客傳與涼",
    "T50n2059_002:0334b25": "州諸僧。後不知所終。",
    "T50n2059_002:0334b26": "佛馱跋陀羅六",
    "T50n2059_002:0334b27": "[0334b27] 佛馱跋陀羅。此云覺賢。本姓釋氏。迦維羅衛",
    "T50n2059_002:0334b28": "人。甘露飯王之苗裔也。祖父達摩提婆。此云",
    "T50n2059_002:0334b29": "法天。嘗商旅於北天竺。因而居焉。父達摩",
    "T50n2059_002:0334c01": "修耶利。此云法日。少亡。賢三歲孤與母居。",
    "T50n2059_002:0334c02": "五歲復喪母為外氏所養。從祖鳩婆利。聞",
    "T50n2059_002:0334c03": "其聰敏。兼悼其孤露。乃迎還度為沙彌。至",
    "T50n2059_002:0334c04": "年十七與同學數人俱以習誦為業。眾皆",
    "T50n2059_002:0334c05": "一月。賢一日誦畢。其師歎曰。賢一日敵三十",
    "T50n2059_002:0334c06": "夫也。及受具戒修業精勤。博學群經多",
    "T50n2059_002:0334c07": "所通達。少以禪律馳名。常與同學僧伽達",
    "T50n2059_002:0334c08": "多共遊罽賓。同處積載。達多雖伏其才",
    "T50n2059_002:0334c09": "明。而未測其人也。後於密室閉戶坐禪忽",
    "T50n2059_002:0334c10": "見賢來驚問何來。答云。暫至兜率致敬彌",
    "T50n2059_002:0334c11": "勒。言訖便隱。達多知是聖人未測深淺。後",
    "T50n2059_002:0334c12": "屢見賢神變乃敬心祈問。方知得不還果。",
    "T50n2059_002:0334c13": "常欲遊方弘化備觀風俗。會有秦沙門智",
    "T50n2059_002:0334c14": "嚴。西至罽賓。&#x89A9;法眾清勝。乃慨然東顧曰。",
    "T50n2059_002:0334c15": "我諸同輩斯有道志。而不遇真匠發悟莫",
    "T50n2059_002:0334c16": "由。即諮訊國眾。孰能流化東土。僉云有",
    "T50n2059_002:0334c17": "佛馱跋陀者。出生天竺那呵利城。族姓相",
    "T50n2059_002:0334c18": "承世遵道學。其童齔出家已通解經論。少受",
    "T50n2059_002:0334c19": "業於大禪師佛大先。先時亦在罽賓。乃謂",
    "T50n2059_002:0334c20": "嚴曰。可以振維僧徒宣授禪法者佛馱跋",
    "T50n2059_002:0334c21": "陀其人也。嚴既要請苦至。賢遂愍而許焉。於",
    "T50n2059_002:0334c22": "是捨眾辭師裹糧東逝。步驟三載綿歷寒",
    "T50n2059_002:0334c23": "暑。既度&#x8471;嶺路經六國。國主矜其遠化。並",
    "T50n2059_002:0334c24": "傾心資奉。至交趾乃附舶。循海而行經一",
    "T50n2059_002:0334c25": "島下。賢以手指山曰。可止於此。舶主曰。客",
    "T50n2059_002:0334c26": "行惜日調風難遇。不可停也。行二百餘里。",
    "T50n2059_002:0334c27": "忽風轉吹舶還向島下。眾人方悟其神。咸師",
    "T50n2059_002:0334c28": "事之。聽其進止。後遇便風同侶皆發。賢曰。",
    "T50n2059_002:0334c29": "不可動。舶主乃止。既而有先發者一時覆",
    "T50n2059_002:0335a01": "敗。後於闇夜之中忽令眾舶俱發。無肯從",
    "T50n2059_002:0335a02": "者。賢自起收纜。一舶獨發。俄爾賊至留者",
    "T50n2059_002:0335a03": "悉被抄害。頃之至青州東萊郡。聞鳩摩羅",
    "T50n2059_002:0335a04": "什在長安。即往從之。什大欣悅。共論法相",
    "T50n2059_002:0335a05": "振發玄微多所悟益。因謂什曰。君所釋不",
    "T50n2059_002:0335a06": "出人意而致高名何耶。什曰。吾年老故爾。",
    "T50n2059_002:0335a07": "何必能稱美談。什每有疑義必共諮決。時",
    "T50n2059_002:0335a08": "秦太子泓欲聞賢說法。乃要命群僧集論",
    "T50n2059_002:0335a09": "東宮。羅什與賢數番往復。什問曰。法云何",
    "T50n2059_002:0335a10": "空。答曰。眾微成色色無自性故雖色常",
    "T50n2059_002:0335a11": "空。又問。既以極微破色空。復云何破微。",
    "T50n2059_002:0335a12": "答曰。群師或破析一微。我意謂不爾又問。微",
    "T50n2059_002:0335a13": "是常耶。答曰。以一微故眾微空。以眾微故",
    "T50n2059_002:0335a14": "一微空。時寶雲譯出此語不解其意。道俗",
    "T50n2059_002:0335a15": "咸謂賢之所計微塵是常。餘日長安學僧復",
    "T50n2059_002:0335a16": "請更釋。賢曰。夫法不自生緣會故生。緣一",
    "T50n2059_002:0335a17": "微故有眾微。微無自性則為空矣。寧可",
    "T50n2059_002:0335a18": "言不破一微常而不空乎。此是問答之大",
    "T50n2059_002:0335a19": "意也。秦主姚興專志佛法。供養三千餘僧。",
    "T50n2059_002:0335a20": "並往來宮闕盛修人事。唯賢守靜不與眾",
    "T50n2059_002:0335a21": "同。後語弟子云。我昨見本鄉有五舶俱發。",
    "T50n2059_002:0335a22": "既而弟子傳告外人。關中舊僧咸以為顯異",
    "T50n2059_002:0335a23": "惑眾。又賢在長安大弘禪業。四方樂靖者",
    "T50n2059_002:0335a24": "並聞風而至。但染學有淺深。得法有濃",
    "T50n2059_002:0335a25": "淡。澆偽之徒因而詭滑。有一弟子。因少觀",
    "T50n2059_002:0335a26": "行。自言。得阿那含果。賢未即檢問。遂致流",
    "T50n2059_002:0335a27": "言大被謗讀。將有不測之禍。於是徒眾或",
    "T50n2059_002:0335a28": "藏名潛去。或踰牆夜走。半日之中眾散殆",
    "T50n2059_002:0335a29": "盡。賢乃夷然不以介意。時舊僧僧[(丰*力)/石]道恒",
    "T50n2059_002:0335b01": "等謂賢曰。佛尚不聽說己所得法。先言五",
    "T50n2059_002:0335b02": "舶將至虛而無實。又門徒誑惑互起同異。",
    "T50n2059_002:0335b03": "既於律有違理不同止。宜可時去勿得",
    "T50n2059_002:0335b04": "停留。賢曰。我身若流萍。去留甚易。但恨懷",
    "T50n2059_002:0335b05": "抱未申。以為慨然耳。於是與弟子慧觀等",
    "T50n2059_002:0335b06": "四十餘人俱發。神志從容初無異色。識真之",
    "T50n2059_002:0335b07": "眾咸共歡惜。白黑送者千有餘人。姚興聞去",
    "T50n2059_002:0335b08": "悵恨。乃謂道恒曰。佛賢沙門協道來遊欲",
    "T50n2059_002:0335b09": "宣遺教。緘言未吐良用深慨。豈可以一言",
    "T50n2059_002:0335b10": "之咎令萬夫無導。因&#x52C5;令追之。賢報使",
    "T50n2059_002:0335b11": "曰。誠知恩旨無預聞命。於是率侶宵征。",
    "T50n2059_002:0335b12": "南指廬岳。沙門釋慧遠久服風名。聞至欣",
    "T50n2059_002:0335b13": "喜若舊。遠以賢之被擯過由門人。若懸",
    "T50n2059_002:0335b14": "記五舶止說在同意。亦於律無犯。乃遣弟",
    "T50n2059_002:0335b15": "子曇邕致書姚主及關中眾僧解其擯事。",
    "T50n2059_002:0335b16": "遠乃請出禪數諸經。賢志在遊化居無求",
    "T50n2059_002:0335b17": "安。停止歲許。復西適江陵。遇外國舶至。",
    "T50n2059_002:0335b18": "既而訊訪。果是天竺五舶先所見者也。傾境",
    "T50n2059_002:0335b19": "士庶競來禮事。其有奉遺悉皆不受。持&#x9262;",
    "T50n2059_002:0335b20": "分衛不問豪賤。時陳郡袁豹為宋武帝太尉",
    "T50n2059_002:0335b21": "長史。宋武南討劉毅隨府屆于江陵。賢",
    "T50n2059_002:0335b22": "將弟子慧觀詣豹乞食。豹素不敬信。待之",
    "T50n2059_002:0335b23": "甚薄。未飽辭退。豹曰。似未足。且復小留。",
    "T50n2059_002:0335b24": "賢曰。檀越施心有限。故令所設已罄。豹即",
    "T50n2059_002:0335b25": "呼左右益飯。飯果盡。豹大慚愧。既而問慧",
    "T50n2059_002:0335b26": "觀曰。此沙門何如人。觀曰德量高邈非凡",
    "T50n2059_002:0335b27": "所測。豹深歎異以啟太尉。太尉請與相見甚",
    "T50n2059_002:0335b28": "崇敬之。資供備至。俄而太尉還都。便請俱",
    "T50n2059_002:0335b29": "歸安止道場寺。賢儀範率素不同華俗。而",
    "T50n2059_002:0335c01": "志韻清遠雅有淵致。京師法師僧弼與沙門",
    "T50n2059_002:0335c02": "寶林書曰。&#x9B2A;場禪師甚有大心。便是天竺",
    "T50n2059_002:0335c03": "王何風流人也。其見稱如此先是沙門支法",
    "T50n2059_002:0335c04": "領。於于闐得華嚴前分三萬六千偈。未",
    "T50n2059_002:0335c05": "有宣譯。至義熙十四年。吳郡內史孟顗右",
    "T50n2059_002:0335c06": "衛將軍褚叔度即請賢為譯匠。乃手執梵",
    "T50n2059_002:0335c07": "文。共沙門法業。慧嚴等百有餘人。於道場",
    "T50n2059_002:0335c08": "譯出。詮定文旨。會通華戎。妙得經意。故",
    "T50n2059_002:0335c09": "道場寺猶有華嚴堂焉。又沙門法顯。於西",
    "T50n2059_002:0335c10": "域所得僧祇律梵本。復請賢譯為晉文。語",
    "T50n2059_002:0335c11": "在顯傳。其先後所出觀佛三昧海六卷。泥洹",
    "T50n2059_002:0335c12": "及修行方便論等。凡一十五部。一百十有七",
    "T50n2059_002:0335c13": "卷為究其幽旨妙盡文意。賢以元嘉六年",
    "T50n2059_002:0335c14": "卒。春秋七十有一矣。",
    "T50n2059_002:0335c15": "曇無讖第七",
    "T50n2059_002:0335c16": "[0335c16] 曇無讖。或云曇摩懺。或云曇無懺。蓋取",
    "T50n2059_002:0335c17": "梵音不同也。其本中天竺人。六歲遭父喪。",
    "T50n2059_002:0335c18": "隨母傭織毾[毯-炎+登]為業。見沙門達摩耶舍。此",
    "T50n2059_002:0335c19": "云法明。道俗所崇豐於利養。其母美之。",
    "T50n2059_002:0335c20": "故以讖為其弟子。十歲同學數人讀&#x546A;聰",
    "T50n2059_002:0335c21": "敏出群。誦經日得萬餘言。初學小乘兼覽",
    "T50n2059_002:0335c22": "五明諸論。講說精辯莫能詶抗。後遇白頭",
    "T50n2059_002:0335c23": "禪師。共讖論議。習業既異。交諍十旬。讖雖",
    "T50n2059_002:0335c24": "攻難鋒起。而禪師終不肯屈。讖伏其精理。",
    "T50n2059_002:0335c25": "乃謂禪師曰。頗有經典可得見不。禪師即",
    "T50n2059_002:0335c26": "授以樹皮涅槃經本。讖尋讀驚悟方自慚恨。",
    "T50n2059_002:0335c27": "以為坎井之識久迷大方。於是集眾悔過。",
    "T50n2059_002:0335c28": "遂專大乘。至年二十誦大小乘經二百餘",
    "T50n2059_002:0335c29": "萬言。讖從兄善能調象。騎殺王所乘白耳",
    "T50n2059_002:0336a01": "大象。王怒誅之。令曰。敢有視者夷三族。親",
    "T50n2059_002:0336a02": "屬莫敢往者。讖哭而葬之。王怒欲誅讖。讖",
    "T50n2059_002:0336a03": "曰。王以法故殺之。我以親而葬之。並不",
    "T50n2059_002:0336a04": "違大義。何為見怒。傍人為之寒心。其神色",
    "T50n2059_002:0336a05": "自若。王奇其志氣。遂留供養之。讖明解&#x546A;",
    "T50n2059_002:0336a06": "術所向皆驗。西域號為大&#x546A;師。後隨王入",
    "T50n2059_002:0336a07": "山。王渴須水不能得。讖乃密&#x546A;石出水。",
    "T50n2059_002:0336a08": "因贊曰。大王惠澤所感遂使枯石生泉。&#x96A3;",
    "T50n2059_002:0336a09": "國聞者皆歎王德。于時雨澤甚調百姓歌",
    "T50n2059_002:0336a10": "詠。王悅其道術深加優寵。頃之王意稍歇",
    "T50n2059_002:0336a11": "待之漸薄。讖以久處致厭。乃辭往罽賓。齎",
    "T50n2059_002:0336a12": "大涅槃前分十卷并菩薩戒經菩薩戒本等。",
    "T50n2059_002:0336a13": "彼國多學小乘不信涅槃。乃東適龜茲。頃",
    "T50n2059_002:0336a14": "之復進到姑臧止於傳舍。慮失經本枕之",
    "T50n2059_002:0336a15": "而寢。有人牽之在地。讖驚覺謂是盜者。如",
    "T50n2059_002:0336a16": "此三夕。聞空中語曰。此如來解脫之藏。何",
    "T50n2059_002:0336a17": "以枕之。讖乃慚悟別置高處。夜有盜之者。",
    "T50n2059_002:0336a18": "數過提舉。竟不能勝。明且讖將經去不",
    "T50n2059_002:0336a19": "以為重。盜者見之。謂是聖人。悉來拜謝。河",
    "T50n2059_002:0336a20": "西王沮渠蒙遜僣據涼土。自稱為王。聞讖",
    "T50n2059_002:0336a21": "名呼與相見。接待甚厚。蒙遜素奉大法志",
    "T50n2059_002:0336a22": "在弘通。欲請出經本。讖以未參土言又",
    "T50n2059_002:0336a23": "無傳譯。恐言舛於理不許即翻。於是學",
    "T50n2059_002:0336a24": "語三年方譯寫初分十卷。時沙門慧嵩道",
    "T50n2059_002:0336a25": "朗獨步河西。值其宣出經藏。深相推重。轉",
    "T50n2059_002:0336a26": "易梵文嵩公筆受。道俗數百人疑難縱橫。讖",
    "T50n2059_002:0336a27": "臨機釋滯清辯若流。兼富於文藻辭製華",
    "T50n2059_002:0336a28": "密。嵩朗等更請廣出諸經。次譯大集大雲悲",
    "T50n2059_002:0336a29": "華地持優婆塞戒金光明海龍王菩薩戒本等",
    "T50n2059_002:0336b01": "六十餘萬言。讖以涅槃經本品數未足。還",
    "T50n2059_002:0336b02": "外國究尋。值其母亡遂留歲餘。後於于闐",
    "T50n2059_002:0336b03": "更得經本中分。復還姑臧譯之。後又遣使",
    "T50n2059_002:0336b04": "于闐尋得後分。於是續譯為三十三卷。",
    "T50n2059_002:0336b05": "以偽玄始三年初就翻譯。至玄始十年十",
    "T50n2059_002:0336b06": "月二十三日三&#x88A0;方竟。即宋武永初二年也。",
    "T50n2059_002:0336b07": "讖云。此經梵本本三萬五千偈。於此方減",
    "T50n2059_002:0336b08": "百萬言。今所出者止一萬餘偈。讖嘗告蒙",
    "T50n2059_002:0336b09": "遜云。有鬼入聚落必多災疫。遜不信。欲",
    "T50n2059_002:0336b10": "躬見為驗。讖即以術加遜。遜見而駭怖。讖",
    "T50n2059_002:0336b11": "曰。宜潔誠齋戒神&#x546A;驅之。乃讀&#x546A;三日。謂",
    "T50n2059_002:0336b12": "遜曰。鬼已去矣。時境首有見鬼者云。見數",
    "T50n2059_002:0336b13": "百疫鬼奔驟而逝。境內獲安讖之力也。遜益",
    "T50n2059_002:0336b14": "加敬事。至遜偽承玄二年。蒙遜濟河伐乞",
    "T50n2059_002:0336b15": "伏暮末於抱罕。以世子興國為前驅。為末",
    "T50n2059_002:0336b16": "軍所敗。興國擒焉。後乞伏失守。暮末與興",
    "T50n2059_002:0336b17": "國俱獲於赫連定定。後為吐谷渾所破。",
    "T50n2059_002:0336b18": "興國遂為亂兵所殺。遜大怒謂事佛無應。",
    "T50n2059_002:0336b19": "即遣斥沙門五十已下皆令罷道。蒙遜先",
    "T50n2059_002:0336b20": "為母造丈六石像。像遂泣涕流淚。讖又格",
    "T50n2059_002:0336b21": "言致諫。遜乃改心而悔焉。時魏虜託跋燾",
    "T50n2059_002:0336b22": "聞讖有道術。遣使迎請。且告遜曰。若不遣",
    "T50n2059_002:0336b23": "讖便即加兵。遜既事讖日久未忍聽去。後",
    "T50n2059_002:0336b24": "又遣偽太常高平公李順策拜蒙遜為使",
    "T50n2059_002:0336b25": "持節侍中都督涼州西域諸軍事太傅驃騎大",
    "T50n2059_002:0336b26": "將軍涼州牧涼王。加九錫之禮。又命遜曰。",
    "T50n2059_002:0336b27": "聞彼有曇摩讖法師。博通多識羅什之流。",
    "T50n2059_002:0336b28": "祕&#x546A;神驗澄公之匹。朕思欲講道可馳驛",
    "T50n2059_002:0336b29": "送之。遜與李順讌於新樂門上。遜謂順曰。",
    "T50n2059_002:0336c01": "西蕃老臣蒙遜奉事朝廷不敢違失。而天子",
    "T50n2059_002:0336c02": "信納佞言苟見蹙迫。前遣表求留曇無讖。",
    "T50n2059_002:0336c03": "而今便來徵索。此是門師當與之俱死實",
    "T50n2059_002:0336c04": "不惜殘年。人生一死詎覺幾時。順曰王&#x6B35;誠",
    "T50n2059_002:0336c05": "先著遣愛子入侍。朝廷欽王忠績。故顯加",
    "T50n2059_002:0336c06": "殊禮。而王以此一胡道人虧山岳之功。不",
    "T50n2059_002:0336c07": "忍一朝之忿。損由來之美。豈朝廷相待之",
    "T50n2059_002:0336c08": "厚。竊為大王不取。主上虛襟之至。弘文所",
    "T50n2059_002:0336c09": "知。弘文者遜所遣聘魏使也。遜曰。太常口",
    "T50n2059_002:0336c10": "美如蘇秦。恐情不副辭耳。遜既&#x608B;讖不",
    "T50n2059_002:0336c11": "遣。又迫魏之強。至遜義和三年三月。讖固",
    "T50n2059_002:0336c12": "請西行更尋涅槃後分。遜忿其欲去。乃密",
    "T50n2059_002:0336c13": "圖害讖。偽以資糧發遣。厚贈寶貨。臨發",
    "T50n2059_002:0336c14": "之日。讖乃流涕告眾曰。讖業對將至。眾聖",
    "T50n2059_002:0336c15": "不能救矣。以本有心誓義不容停。比發",
    "T50n2059_002:0336c16": "遜果遣刺客。於路害之。春秋四十九。是歲",
    "T50n2059_002:0336c17": "宋元嘉十年也。黑白遠近咸共惜焉。既而遜",
    "T50n2059_002:0336c18": "左右常白日見鬼神以劍擊遜。至四月遜",
    "T50n2059_002:0336c19": "寢疾而亡。初讖在姑臧。有張掖沙門道進。",
    "T50n2059_002:0336c20": "欲從讖受菩薩戒。讖云。且悔過乃竭誠七",
    "T50n2059_002:0336c21": "日七夜。至第八日詣讖求受。讖忽大怒。進",
    "T50n2059_002:0336c22": "更思惟。但是我業障未消耳。乃&#x52E0;力三年。",
    "T50n2059_002:0336c23": "且禪且懺。進即於定中見釋迦文佛與諸",
    "T50n2059_002:0336c24": "大士授己戒法。其夕同止十餘人。皆感夢",
    "T50n2059_002:0336c25": "如進所見。進欲詣讖說之。未及至數十",
    "T50n2059_002:0336c26": "步讖驚起唱言。善哉善哉。已感戒矣。吾當",
    "T50n2059_002:0336c27": "更為汝作證。次第於佛像前為說戒相。時",
    "T50n2059_002:0336c28": "沙門道朗振譽關西。當進感戒之夕。朗亦",
    "T50n2059_002:0336c29": "通夢。乃自卑戒臘求為法弟。於是從進",
    "T50n2059_002:0337a01": "受者千有餘人。傳授此法迄至于今。皆讖",
    "T50n2059_002:0337a02": "之餘則。有別記云。菩薩地持經應是伊波",
    "T50n2059_002:0337a03": "勒菩薩傳來此土。後果是讖所傳譯。疑讖或",
    "T50n2059_002:0337a04": "非凡也。蒙遜有從弟沮渠安陽&#x77E6;者。為人",
    "T50n2059_002:0337a05": "強志&#x758E;通涉獵書記。因讖入河西弘闡佛",
    "T50n2059_002:0337a06": "法。安陽乃閱意內典奉持五禁。所讀眾經",
    "T50n2059_002:0337a07": "即能諷誦。常以為務學。多聞大士之盛業。少",
    "T50n2059_002:0337a08": "時求法度流沙至于闐於瞿摩帝大寺",
    "T50n2059_002:0337a09": "遇天竺法師佛馱斯那。諮問道義。斯那本",
    "T50n2059_002:0337a10": "學大乘。天才秀發誦半億偈。明了禪法故",
    "T50n2059_002:0337a11": "西方諸國。號為人中師子。安陽從受禪祕要",
    "T50n2059_002:0337a12": "治病經。因其梵本。口誦通利。既而東歸向",
    "T50n2059_002:0337a13": "邑於高昌。得觀世音彌勒二觀經各一卷。及",
    "T50n2059_002:0337a14": "還河西即譯出禪要。轉為晉文。及偽魏吞",
    "T50n2059_002:0337a15": "併西涼。乃南奔于宋。晦志卑身不交人",
    "T50n2059_002:0337a16": "世。常遊塔寺以居士身畢世。初出彌",
    "T50n2059_002:0337a17": "勒。觀音二觀經。丹陽尹孟顗。見而善之。深",
    "T50n2059_002:0337a18": "加賞接。後竹園寺慧濬尼。復請出禪經。安",
    "T50n2059_002:0337a19": "陽既通習積以臨筆無滯。旬有七日出為",
    "T50n2059_002:0337a20": "五卷。頃之又於鍾山定林寺。出佛父般泥",
    "T50n2059_002:0337a21": "洹經一卷。安陽居絕妻拏無欲榮利。從容",
    "T50n2059_002:0337a22": "法侶宣通正法。是以黑白咸敬而嘉焉。後遘",
    "T50n2059_002:0337a23": "疾而終。讖所出諸經。至元嘉中方傳建業。",
    "T50n2059_002:0337a24": "道場慧觀法師志欲重尋涅槃後分。乃啟",
    "T50n2059_002:0337a25": "宋太祖資給遣沙門道普將書吏十人西行",
    "T50n2059_002:0337a26": "尋經。至長廣郡舶破傷足因疾而卒。普",
    "T50n2059_002:0337a27": "臨終歎曰。涅槃後分與宋地無緣矣。普本",
    "T50n2059_002:0337a28": "高昌人。經遊西域遍歷諸國。供養尊影頂",
    "T50n2059_002:0337a29": "戴佛&#x9262;。四塔道樹足跡形像。無不瞻覿。善",
    "T50n2059_002:0337b01": "梵書備諸國語遊履異域。別有大傳。時高",
    "T50n2059_002:0337b02": "昌復有沙門法盛。亦經往外國立傳。凡",
    "T50n2059_002:0337b03": "有四卷。又有竺法維釋僧表並經往佛國",
    "T50n2059_002:0337b04": "云云。"
}