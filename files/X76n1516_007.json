{
    "X76n1516_007:0074b01": "歷代編年釋氏通鑑卷第七",
    "X76n1516_007:0074b02": "宋括山一菴釋 本覺 編集",
    "X76n1516_007:0074b03": "明羼提居士 畢&#x7188;志 較訂",
    "X76n1516_007:0074b04": "唐[0074b04] 姓李。都長安。傳二十一主。凡二百",
    "X76n1516_007:0074b05": "九十年。禪于後梁。",
    "X76n1516_007:0074b06": "高祖神堯太武皇帝(淵)",
    "X76n1516_007:0074b07": "戊寅(武德元)&nbsp;(隋)(越王侗)&nbsp;(魏)(李密)&nbsp;(夏)(竇建德)&nbsp;(梁)(蕭銑)&nbsp;(&#x51C9;)(李軌)&nbsp;(秦)(薛舉)&nbsp;(定揚)(劉武周)&nbsp;(吳)",
    "X76n1516_007:0074b08": "(李子通)&nbsp;(楚)(林士弘)&nbsp;",
    "X76n1516_007:0074b09": "[0074b09] 五月高祖即位。乃於朱雀門南衢之上。普建道場。設",
    "X76n1516_007:0074b10": "無遮大會○六月。命僧道各六十九人。於太極殿。七",
    "X76n1516_007:0074b11": "日行道。散席之日。設千僧齋(辨正論)○皇運之始。天步",
    "X76n1516_007:0074b12": "猶艱。薛舉直指於豳岐。王充擁甲於河洛。自餘偏裨。",
    "X76n1516_007:0074b13": "蜂飛蝟峙。國家守本。銳意誅除。然於佛教崇敬彌篤。",
    "X76n1516_007:0074b14": "雖末年順傅奕之請。下沙汰之詔。實志在護持。及建",
    "X76n1516_007:0074b15": "成之變。而即停其詔。初何傷焉(內典錄)。",
    "X76n1516_007:0074b16": "己卯(武德二)&nbsp;(鄭)(王世充殺侗僭位)&nbsp;(夏)&nbsp;(梁)&nbsp;(&#x51C9;)&nbsp;(唐滅之)&nbsp;(梁王)(梁師都)&nbsp;(定揚)&nbsp;(吳)&nbsp;(楚)&nbsp;",
    "X76n1516_007:0074b17": "[0074b17] 四祖道信大師。說法于螺川(統紀)○鄭御史鄭頲。&#x5F03;官",
    "X76n1516_007:0074b18": "為僧。世充怒而斬之。臨終詩曰。幻生還幻滅。大幻莫",
    "X76n1516_007:0074b19": "過身。安心自有處。求人無有人(僧傳)。",
    "X76n1516_007:0074b20": "庚辰(武德三)&nbsp;(鄭)&nbsp;(夏)&nbsp;(梁)&nbsp;(梁王)&nbsp;(滅定揚)&nbsp;(吳)&nbsp;(楚)&nbsp;",
    "X76n1516_007:0074b21": "[0074b21] 帝初造靈仙寺(庶子李百藥製&#x7891;)。又造會昌寺。勝業寺。慈悲",
    "X76n1516_007:0074b22": "寺。證果寺。集仙尼寺。造像書經備修淨福。又捨舊第。",
    "X76n1516_007:0074b23": "為興聖寺。并州造義興寺。&#x7ADD;堂宇輪奐。像設嚴華。又",
    "X76n1516_007:0074b24": "為太祖元皇帝。元貞太后。造旃檀等身像三軀。於慈",
    "X76n1516_007:0074c01": "悲寺供養(辨正論)○帝制十大德。統舉僧尼。",
    "X76n1516_007:0074c02": "辛巳(武德四)&nbsp;(滅鄭)&nbsp;(滅夏)&nbsp;(滅梁)&nbsp;(梁王)&nbsp;(吳)&nbsp;(楚)&nbsp;",
    "X76n1516_007:0074c03": "[0074c03] 六月。有太史令傅弈。先是黃巾深忌佛法。上廢佛法",
    "X76n1516_007:0074c04": "事十有一條云。釋經誕妄。言妖事隱。損國破家。未聞",
    "X76n1516_007:0074c05": "益世。請胡佛邪教。退還天竺。凡是沙門。放歸桑梓。則",
    "X76n1516_007:0074c06": "還淳返朴。李孔之化行焉。疏奏。帝雖信佛。而無果斷。",
    "X76n1516_007:0074c07": "乃下詔問曰。棄父母之鬚髮。去君臣之章服。有何利",
    "X76n1516_007:0074c08": "益。幸請釋之。有釋法琳。即陳對曰。琳聞至道絕言。豈",
    "X76n1516_007:0074c09": "九流能辨。法身無像。非十翼所詮。但四趣茫茫。漂淪",
    "X76n1516_007:0074c10": "欲海。三界蠢蠢。顛墜邪山。諸子迷以自焚。凡夫溺而",
    "X76n1516_007:0074c11": "不出。大聖為之興世。至人所以降靈。遂開解脫之門。",
    "X76n1516_007:0074c12": "示以安隱之路。中天王種。辭恩愛以出家。東夏貴遊。",
    "X76n1516_007:0074c13": "厭榮華而入道。於是毀形以成其志。故&#x5F03;鬚髮美容。",
    "X76n1516_007:0074c14": "變俗以會其道。故去君臣華服。雖形闕奉親。而內懷",
    "X76n1516_007:0074c15": "其孝。禮乖事主。而心戢其恩。澤被冤親。以成大順。祐",
    "X76n1516_007:0074c16": "沾幽顯。豈拘小違。上智之人。依佛語故為益。下凡之",
    "X76n1516_007:0074c17": "類。背聖教故為損。此其大略也。傅氏所奏。有司不行。",
    "X76n1516_007:0074c18": "弈乃多寫表狀。流布遠近。琳乃著破邪論二卷。用擬",
    "X76n1516_007:0074c19": "傅詞。盡析其謬。朝野咸誦之。琳又上啟儲后諸王及",
    "X76n1516_007:0074c20": "公卿侯伯等。故弈奏狀因之遂寢(釋教錄)。",
    "X76n1516_007:0074c21": "壬午(武德五)&nbsp;(滅梁)&nbsp;(滅楚)&nbsp;(漢東)(劉黑闥)&nbsp;(吳)&nbsp;",
    "X76n1516_007:0074c22": "[0074c22] 釋法運。常修禪觀。誦七佛&#x546A;。救護皆應。社廟鬼神。悉",
    "X76n1516_007:0074c23": "參歸戒。至是化往(本傳)○李大安。被殺死。夢佛像摩其",
    "X76n1516_007:0074c24": "刀瘡。即獲復生(珠林)。",
    "X76n1516_007:0075a01": "癸未(武德六)&nbsp;(漢)(高□道)&nbsp;(吳)(杜伏威)&nbsp;",
    "X76n1516_007:0075a02": "[0075a02] 時釋慧琳。言事多驗。常供養塑像。忽生鬚三十六。曾",
    "X76n1516_007:0075a03": "為人&#x546A;病得差。病者令女&#x8CF7;裙以施。女留衣而送直。",
    "X76n1516_007:0075a04": "琳遙見曰。但將裙來。我不要錢。女驚其聖(僧傳)。",
    "X76n1516_007:0075a05": "甲申(武德七)&nbsp;(滅漢)&nbsp;(滅吳)  (天下一統)&nbsp;",
    "X76n1516_007:0075a06": "[0075a06] 四祖遷住淮西破頭山。攝五祖弘忍出家。初有道者。",
    "X76n1516_007:0075a07": "在蘄州西山栽松。四祖曰。吾欲傳法。汝已年邁。汝若",
    "X76n1516_007:0075a08": "再來。吾尚遲汝。道者遂諾。乃往黃梅縣。周家女子托",
    "X76n1516_007:0075a09": "生。女子初在溪畔浣衣。道者告欲寄寓。女有許諾之",
    "X76n1516_007:0075a10": "意。歸而有孕。父母惡而逐之。女無所歸。傭紡里中。已",
    "X76n1516_007:0075a11": "而生一子。以為不祥。因拋於水中。明日見之。泝流而",
    "X76n1516_007:0075a12": "上。遂舉養之。隨母乞食。至七歲。四祖出逢之。喜而問",
    "X76n1516_007:0075a13": "曰。子何姓。曰姓即有。不是常姓。曰是何姓。曰是佛性。",
    "X76n1516_007:0075a14": "曰汝無姓邪。曰性空故。祖知其不昧。乃求於其母。&#x643A;",
    "X76n1516_007:0075a15": "歸出家(五燈)○禪師僧定卒。師初感風癘。禪坐數年。所",
    "X76n1516_007:0075a16": "苦忽消。身首圓淨。眉長數寸。乃成奇相(本傳)。",
    "X76n1516_007:0075a17": "[0075a17] 乙酉(武德八)",
    "X76n1516_007:0075a18": "[0075a18] 二月。帝釋奠於國學堂。置三座擬敘三宗。召三教學",
    "X76n1516_007:0075a19": "者雲集。釋慧乘登座。高張義網。王臣悅服。又道士言。",
    "X76n1516_007:0075a20": "道能生佛。佛由道成。乘曰。佛出周初。聃生周末。相去",
    "X76n1516_007:0075a21": "三十許王。所經三百餘載。豈有昭王時佛。而退求敬",
    "X76n1516_007:0075a22": "王時道哉。道士曰。靈寶經。有太上大道。先天地生。&#x9B31;",
    "X76n1516_007:0075a23": "勃洞&#x8657;之中。煒燁玉清之上。是佛之師也。乘曰。五帝",
    "X76n1516_007:0075a24": "之前。未聞天尊之道。三王之季。始有老聃之名。漢景",
    "X76n1516_007:0075b01": "已還。方興道學。窮今討古。道者為誰。案周易一陰一",
    "X76n1516_007:0075b02": "陽之謂道。此理數之道。何能生佛。豈有頭戴金冠。身",
    "X76n1516_007:0075b03": "披黃褐。鬢垂紫髮。手執玉璋。別號天尊。居大羅之上。",
    "X76n1516_007:0075b04": "獨名大道。治玉京之中。山海之所未詳。經史之所不",
    "X76n1516_007:0075b05": "載。大羅既烏有之說。玉京本亡是之談。謬之甚矣。言",
    "X76n1516_007:0075b06": "畢下座。舉朝屬目。道士一眾。默然而退(舊史及僧傳)。",
    "X76n1516_007:0075b07": "[0075b07] 丙戌(武德九)",
    "X76n1516_007:0075b08": "[0075b08] 傅氏毀佛不愜其情。重施密譖。搆扇黃巾。用為黨類。",
    "X76n1516_007:0075b09": "道士李仲卿。上十異九迷論。道士劉進喜。上顯正論。",
    "X76n1516_007:0075b10": "皆貶量佛聖。眩惑君心。至是弈前後七上疏。請除釋",
    "X76n1516_007:0075b11": "氏。帝春秋高。而優柔無斷。四月帝以其疏。付群臣雜",
    "X76n1516_007:0075b12": "議。大臣皆言。佛法興自累朝。弘善遏惡。冥助國家。理",
    "X76n1516_007:0075b13": "無廢&#x5F03;。獨太僕卿張道源附奕。稱其奏合理。宰相蕭",
    "X76n1516_007:0075b14": "瑀。庭斥奕曰。佛聖人也。奕為此議非聖人者無法。請",
    "X76n1516_007:0075b15": "寘嚴刑。奕曰。禮本於事親。佛逾城出家。逃背其父。瑀",
    "X76n1516_007:0075b16": "非出於空桑。而返尊無父之教。臣聞非孝者無親。瑀",
    "X76n1516_007:0075b17": "之謂矣。瑀合掌曰。地獄正為此人設也(唐史)○帝復以",
    "X76n1516_007:0075b18": "奕疏。頒示諸僧。時釋明&#x69E9;。乃作決破傅奕謗佛毀僧",
    "X76n1516_007:0075b19": "事八條。釋法琳。又著十喻九箴。破李仲卿十異九迷",
    "X76n1516_007:0075b20": "之謬。門下典儀李師政。著內德論三篇。皆陳佛化之",
    "X76n1516_007:0075b21": "益○時傅奕云云未決。及諸僧著論。合李黃門內德",
    "X76n1516_007:0075b22": "論。同進于朝。帝由是悟。奕等譽道毀佛。為協私大臣。",
    "X76n1516_007:0075b23": "不獲已。遂兼汰二教之濫者。而見施行焉○五月辛",
    "X76n1516_007:0075b24": "巳。詔曰。釋迦闡教清淨為先。遠離塵垢。除去貪欲。所",
    "X76n1516_007:0075c01": "以弘宣勝業。修植善根。開導愚迷。津梁庶品。是以敷",
    "X76n1516_007:0075c02": "演經教。撿括學徒。調伏身心。捨諸染著。自大覺遷謝。",
    "X76n1516_007:0075c03": "道法流行。末代陵遲。漸以虧濫。乃有猥賤之侶。規自",
    "X76n1516_007:0075c04": "尊高。游墮之民。苟避徭役。妄為剃落。託號出家。嗜欲",
    "X76n1516_007:0075c05": "無厭。營求不已。事同編戶。&#x8FF9;等齊人。進違戒律之文。",
    "X76n1516_007:0075c06": "退無禮典之訓。每罹憲網。自蹈重刑。瀆玷真如。虧損",
    "X76n1516_007:0075c07": "妙法。譬夫稂莠有穢嘉苗。類若淤泥泥乎清水。又伽",
    "X76n1516_007:0075c08": "藍之地。本曰淨居。近代以來。多立寺舍。不求閑曠之",
    "X76n1516_007:0075c09": "地。唯趨喧雜之方。徒長輕薄之心。有虧崇敬之義。且",
    "X76n1516_007:0075c10": "老氏垂化。本貴&#x51B2;&#x8657;。養志無為。遺情物外。全真守一。",
    "X76n1516_007:0075c11": "是謂玄門。驅馳世務。尤乖宗旨。朕膺期御宇。興隆教",
    "X76n1516_007:0075c12": "法。志思利益。情在護持。欲使玉石區分。薰蕕有辨。長",
    "X76n1516_007:0075c13": "存妙道。永固福田。正本澄源。宜從沙汰。諸僧尼道士",
    "X76n1516_007:0075c14": "女冠。有精勤練行。守戒律者。&#x7ADD;令就大寺觀居止。供",
    "X76n1516_007:0075c15": "給衣食。不令乏短。其不能精進無行業。弗堪供養者。",
    "X76n1516_007:0075c16": "悉令罷道。各還桑梓。所司明為條式。務依教法。違制",
    "X76n1516_007:0075c17": "之坐。悉宜停斷。京城留寺三所。觀二所。其餘天下諸",
    "X76n1516_007:0075c18": "州。各留一所。餘悉毀之○六月四日庚申。秦王世民。",
    "X76n1516_007:0075c19": "以府兵平內難。高祖乃以秦王。為皇太子。付以軍國",
    "X76n1516_007:0075c20": "政事。癸亥大赦天下。停前沙汰二教詔○八月甲子。",
    "X76n1516_007:0075c21": "高祖遜于位。稱太上。皇太子即位。是為太宗(舊唐史○僧祖",
    "X76n1516_007:0075c22": "琇論曰。傅弈毀黷釋氏之疏。當時正議大臣皆鄙其說。獨內官張道源。稱其合理。高祖雖曰聽之。及觀其詔。始",
    "X76n1516_007:0075c23": "終皆推美吾道。特汰去偽濫。有虧大教者耳。令下閱月。而太宗昇儲位。即停其詔。天意人事。良有以夫)",
    "X76n1516_007:0075c24": "○其李師政。著內德論并序。略曰。若夫十力調御。運",
    "X76n1516_007:0076a01": "法舟於苦海。三乘汲引。坦夷途於火宅。勸善進德之",
    "X76n1516_007:0076a02": "廣。六經所不逮。戒惡防患之深。九流莫之比。但窮神",
    "X76n1516_007:0076a03": "知化。其言宏大而可驚。去惑絕塵。厥軌清邈而難蹈。",
    "X76n1516_007:0076a04": "華夷士庶。朝野文儒。各附所安。鮮味斯道。自非研精",
    "X76n1516_007:0076a05": "以考真妄。沉思而察苦空。無以立匪石之信根。去若",
    "X76n1516_007:0076a06": "亡之疑蓋。或謂。三王無佛而年永。二石有僧而政虐。",
    "X76n1516_007:0076a07": "損化由於奉佛。益國在於廢僧。苟明偏見。未申通理。",
    "X76n1516_007:0076a08": "博考興亡。足證浮偽。何則。亡秦者。胡亥時無佛而土",
    "X76n1516_007:0076a09": "崩。興佛者。漢明世有僧而國治。周除佛寺。而天元之",
    "X76n1516_007:0076a10": "祚未永。隋弘釋教。而開皇之令無虞。盛衰由布政。治",
    "X76n1516_007:0076a11": "亂在庶官。歸咎佛僧。實非通論。且佛惟弘善。不長惡",
    "X76n1516_007:0076a12": "於臣民。戒本防非。何損治于家國。若人人守善。家家",
    "X76n1516_007:0076a13": "奉戒。刑罰何得而廣。禍亂無由而作。騏驥雖駿。不乘",
    "X76n1516_007:0076a14": "無以致遠。藥石徒豐。未餌焉能愈疾。符堅喪師。非道",
    "X76n1516_007:0076a15": "安之無智。石氏興虐。豈浮圖之不仁。但為違之而暴",
    "X76n1516_007:0076a16": "亂。未有遵之而凶虐。由此觀之。亦足明矣。但信隨聞",
    "X76n1516_007:0076a17": "起。疑因解滅。凡百輕毀而弗欽。皆為討論之未究。若",
    "X76n1516_007:0076a18": "探賾索隱。必皆深信篤敬矣。謹著論三篇。辨惑第一。",
    "X76n1516_007:0076a19": "明邪正之通蔽。通命第二。辨殃慶之倚伏。空有第三。",
    "X76n1516_007:0076a20": "破斷常之執見。辨惑一篇略曰。有辨聰書生。謂忠正",
    "X76n1516_007:0076a21": "君子曰。釋迦生於天竺。脩多出自西胡。名號無儔於",
    "X76n1516_007:0076a22": "周孔。功德靡稱於典謨。寔遠夷之尊敬。非中夏之師",
    "X76n1516_007:0076a23": "儒。建摩騰之入漢。及僧會之遊吳。顯舍利於南國。起",
    "X76n1516_007:0076a24": "招提於東都。自茲厥後。乃尚浮圖。沙門盛洙泗之眾。",
    "X76n1516_007:0076b01": "精舍麗王侯之居。既營之于塽塏。又資之以膏腴。王",
    "X76n1516_007:0076b02": "公大人。助之以金帛。農商富族。施之以田廬。其福利",
    "X76n1516_007:0076b03": "之焉在。何遵崇之有餘。未若銷像而絕鐫鑄。貨泉可",
    "X76n1516_007:0076b04": "以無費。毀經以禁繕寫。筆紙不為之貴。廢僧以從編",
    "X76n1516_007:0076b05": "戶。益黍稷之餘稅。壞塔以補不足。廣賑恤之仁惠。欲",
    "X76n1516_007:0076b06": "詣闕而&#x52B9;愚忠。上書而獻斯計。切謂可以益國利民",
    "X76n1516_007:0076b07": "矣。吾子以為何如乎。忠正君子曰。是何言之過歟。余",
    "X76n1516_007:0076b08": "昔篤志儒林。措心文苑。頗同君之言論。由聞法之遲",
    "X76n1516_007:0076b09": "晚。賴指南以去惑。幸失途之未遠。子若博考而深計。",
    "X76n1516_007:0076b10": "亦將悔迷而知返。切聞有太史令傅君者。又甚余曩",
    "X76n1516_007:0076b11": "日之惑焉。請辨傅君之惑言。以釋吾子之邪執。傅謂",
    "X76n1516_007:0076b12": "佛法本出西胡。不應奉於中國。余昔同此惑焉。今悟",
    "X76n1516_007:0076b13": "其不然矣。夫由余出自西戎。輔秦穆以開&#x898A;業。日磾",
    "X76n1516_007:0076b14": "生於北狄。侍漢武而除危害。臣既有之。師亦宜爾。何",
    "X76n1516_007:0076b15": "必取其同俗。而捨於異方乎。師以道大為尊。無論於",
    "X76n1516_007:0076b16": "彼此。法以善高為勝。不計於邇遐。若夫尚仁為美。去",
    "X76n1516_007:0076b17": "欲稱高。戒積惡之餘殃。勸為善。以邀福。百家之所同。",
    "X76n1516_007:0076b18": "九經無以易。但褊淺而未深至。齷齪而不周廣。其恕",
    "X76n1516_007:0076b19": "己及物。孰與佛之弘乎。其&#x89A9;末知本。孰與佛之遠乎。",
    "X76n1516_007:0076b20": "其勸善懲惡。孰與佛之廣乎。其明空析有。孰與佛之",
    "X76n1516_007:0076b21": "深乎。由此觀之。其道妙矣。聖人之德。無以加焉。豈得",
    "X76n1516_007:0076b22": "生於異域。而賤其道。出於遠方。而&#x5F03;其寶。夫絕&#x7FA3;之",
    "X76n1516_007:0076b23": "駿。非唯中邑之產。曠世之珍。不必諸華之物。漢求西",
    "X76n1516_007:0076b24": "域之名馬。魏收南海之明珠。物生遠域。尚於此而為",
    "X76n1516_007:0076c01": "珍。道出遐方。獨奈何而可&#x5F03;。若藥物出於戎夷。禁&#x546A;",
    "X76n1516_007:0076c02": "起於胡越。苟可以蠲邪而去疾。豈以遠來而不用之",
    "X76n1516_007:0076c03": "哉。夫滅三毒以證無為。其蠲邪也大矣。除八苦而致",
    "X76n1516_007:0076c04": "常樂。其去疾也深矣。何得拘夷夏。而計親&#x758E;乎。況三",
    "X76n1516_007:0076c05": "千界內。中在彼域。不在此方矣。傅計詩書所未言。以",
    "X76n1516_007:0076c06": "為修多不足尚。余昔同此惑焉。今又悟其不然矣。夫",
    "X76n1516_007:0076c07": "天文曆象之秘奧。地理山川之卓詭。經&#x8109;孔穴之診",
    "X76n1516_007:0076c08": "候。針藥符&#x546A;之方術。詩書有所不載。周孔未之明言。",
    "X76n1516_007:0076c09": "然考之吉凶。有時而徵矣。察其行用。而多&#x52B9;矣。且又",
    "X76n1516_007:0076c10": "周孔未言之物。蠢蠢無窮。詩書不載之法。茫茫何限。",
    "X76n1516_007:0076c11": "信乎書不盡言。言不盡意。何得拘六經之局教。而背",
    "X76n1516_007:0076c12": "三乘之通旨哉。夫能事未興於上古。聖人開務於後",
    "X76n1516_007:0076c13": "世。故棟宇易橧巢之居。文字代結繩之制。飲血茹毛",
    "X76n1516_007:0076c14": "之饌。則先用而未珍。火化粒食之功。雖後作而非弊。",
    "X76n1516_007:0076c15": "彼用捨之。先後非理。教之通蔽。豈得以詩書早播而",
    "X76n1516_007:0076c16": "得隆。脩多晚至而當替。人有幼噉藜藿長餘。粱肉少",
    "X76n1516_007:0076c17": "為布衣。老遇侯服。豈得以藜藿先獲。謂勝粱肉之味。",
    "X76n1516_007:0076c18": "侯服晚遇。不如布衣之貴乎。傅譽老子而毀釋迦。讚",
    "X76n1516_007:0076c19": "道書而非佛教。余昔同此惑焉。今又悟其不然也。夫",
    "X76n1516_007:0076c20": "釋老之為體。一而不二矣。同蠲有欲之累。俱顯無為",
    "X76n1516_007:0076c21": "之宗。老氏明而未融。釋曲言臻其極。道若果是。佛固",
    "X76n1516_007:0076c22": "同是而無非。佛若果非。道亦可非而無是。理非矛盾",
    "X76n1516_007:0076c23": "之異。人懷向背之殊。既同眾狙之喜怒。又似葉公之",
    "X76n1516_007:0076c24": "愛畏。抑又死生無窮之緣。報應不朽之旨。釋氏之所",
    "X76n1516_007:0077a01": "創明。黃老未之言及。不知今之道書。何因類於佛典。",
    "X76n1516_007:0077a02": "論三世以勸戒。出九流之軌躅。若目&#x89A9;而言之。則同",
    "X76n1516_007:0077a03": "佛而等其照。若耳聞而放之。則師佛而遵其說。同照",
    "X76n1516_007:0077a04": "則同不當非。相師則師不可毀。譽道而非佛。何謬之",
    "X76n1516_007:0077a05": "甚哉。傅謂佛是妖神。寺為淫祀。此其未思之甚也。妖",
    "X76n1516_007:0077a06": "唯作孽。豈弘十善之化。魅必憑邪。寧興八正之道。妖",
    "X76n1516_007:0077a07": "猶畏狗。魅亦懼&#x732B;。何以降天帝之高心。摧天魔之神",
    "X76n1516_007:0077a08": "力。自昔東漢。至我大唐。代代欽崇。賢賢敬奉。至于宰",
    "X76n1516_007:0077a09": "輔冠蓋人倫羽儀。王導庾亮之徒。戴逵許詢之輩。置",
    "X76n1516_007:0077a10": "情天人之際。抗&#x8FF9;煙霞之表。&#x7ADD;稟教而皈依。皆厝心",
    "X76n1516_007:0077a11": "以崇信。豈容尊妖奉魅以自屈乎。良由&#x89A9;妙知真使",
    "X76n1516_007:0077a12": "之然耳。夫大士高僧。觀於理也深矣。明主賢臣。謀於",
    "X76n1516_007:0077a13": "國也至矣。而歷代寶之。以為大訓何哉。知其窮理盡",
    "X76n1516_007:0077a14": "性道莫之加故也。傅氏觀不深於名僧。思未精於前",
    "X76n1516_007:0077a15": "哲。獨師心而背法。輕絕福而興咎乎。且大覺窮神而",
    "X76n1516_007:0077a16": "知化。深觀過患而豫防。惟百齡之易盡。嗟五福之難",
    "X76n1516_007:0077a17": "常。命川流而電逝。業地久而天長。三途極迍而杳杳。",
    "X76n1516_007:0077a18": "四流無際而茫茫。憑法舟而利濟。藉信翮以翱翔。宜",
    "X76n1516_007:0077a19": "轉咎而為福。何罔念而作狂也。傅引孝經之不毀傷。",
    "X76n1516_007:0077a20": "以譏沙門之去鬚髮。謂其反先王之道。失忠孝之義。",
    "X76n1516_007:0077a21": "余昔同此惑焉。今悟其不然矣。若夫事君親而盡節。",
    "X76n1516_007:0077a22": "雖殺身而稱仁。虧忠孝而偷存。徒全膚而非義。割股",
    "X76n1516_007:0077a23": "納肝傷則甚矣。剔鬚落髮損乃微焉。立忠不顧其命。",
    "X76n1516_007:0077a24": "論者莫之咎。求道不愛其毛。何獨以為過。夫聖人之",
    "X76n1516_007:0077b01": "教。有殊途而同歸。君子之道。或反經而合義。則泰伯",
    "X76n1516_007:0077b02": "其人也。廢在家之就養。托採藥而不歸。棄中國之服",
    "X76n1516_007:0077b03": "章。依剪髮以為飾。反經悖禮。莫甚於斯。而仲尼稱為",
    "X76n1516_007:0077b04": "至德。何也。雖&#x8FF9;背君親。而心忠於國家。形虧百越。而",
    "X76n1516_007:0077b05": "德全乎三讓。故泰伯&#x5F03;衣冠之制。而無損於至德。則",
    "X76n1516_007:0077b06": "沙門捨搢紳之容。亦何傷乎妙道。雖易服改貌。違臣",
    "X76n1516_007:0077b07": "子之常儀。而信道歸心。願君親之多福。苦其身意。修",
    "X76n1516_007:0077b08": "出家之眾善。遺其君父。延歷劫之深慶。其為忠孝不",
    "X76n1516_007:0077b09": "亦多乎。傅云。趙時梁時。亦有僧反。況今僧尼無律者",
    "X76n1516_007:0077b10": "眾。此又不思之言也。若以昔有反僧。而廢今之法眾。",
    "X76n1516_007:0077b11": "豈得以古有叛臣亂民。而棄今之士夫黎庶乎。夫青",
    "X76n1516_007:0077b12": "衿有罪。非關尼父之失。皂服為非。豈是世尊之咎。但",
    "X76n1516_007:0077b13": "以人稟頑嚚之性。而不遷於善。非是經開逆亂之源。",
    "X76n1516_007:0077b14": "而令染於惡。何因怒惡而及善。咎人而棄法。人有可",
    "X76n1516_007:0077b15": "誅之罪。法無可廢之過。但應禁非以弘法。不可以人",
    "X76n1516_007:0077b16": "而賤道。切篤信于妙法。不苟黨於沙門。至於耘稊稗",
    "X76n1516_007:0077b17": "以殖嘉苗。肅奸回以清大教。所深願矣。傅云。未有佛",
    "X76n1516_007:0077b18": "法之前。人皆淳和。世無篡逆。此又未思之言也。夫九",
    "X76n1516_007:0077b19": "黎亂德。豈非無佛之年。三苗逆命。非當有法之後。夏",
    "X76n1516_007:0077b20": "殷之季。何有淳和。春秋之時。寧無篡逆。而一毫之盜。",
    "X76n1516_007:0077b21": "佛猶戒之。豈長篡逆之亂乎。一言之競。佛亦防之。何",
    "X76n1516_007:0077b22": "敗淳和之道乎。惟佛之為教也。勸臣以忠。勸子以孝。",
    "X76n1516_007:0077b23": "勸國以治。勸家以和。弘善示天堂之樂。懲非顯地獄",
    "X76n1516_007:0077b24": "之苦。不唯一字以為褒。豈止五刑而作戒。乃謂傷和",
    "X76n1516_007:0077c01": "而長亂。不亦誣謗之甚哉。亦何傷於佛日乎。但自淪",
    "X76n1516_007:0077c02": "於苦海矣。輕而不避。良可悲夫。於是書生心服而色",
    "X76n1516_007:0077c03": "愧。避席而謝曰。僕以習俗。生常違道自佚。忽於所未",
    "X76n1516_007:0077c04": "究玩。其所先述。背正法而異論。受邪言以同失。今聞",
    "X76n1516_007:0077c05": "佛智之玄遠。乃知釋教之忠質。豁然神悟。而理攄足",
    "X76n1516_007:0077c06": "以蕩迷而祛疾。雖從邪於昔歲。請歸正於今日矣○",
    "X76n1516_007:0077c07": "其通命一篇。以佛之所云業也。儒之所謂命也。命係",
    "X76n1516_007:0077c08": "於業。業起於人。人稟命以窮通。命隨業而厚薄。原始",
    "X76n1516_007:0077c09": "要終。合而通之。尤為警絕。空有一篇。廣明頓漸。遍析",
    "X76n1516_007:0077c10": "色空。洞徹精微。辭多未能具載(弘明集)。",
    "X76n1516_007:0077c11": "太宗",
    "X76n1516_007:0077c12": "[0077c12] 丁亥(正觀元年)",
    "X76n1516_007:0077c13": "[0077c13] 帝自即位。欽奉慈門。廣興利益。開四等之日。遍燭堯",
    "X76n1516_007:0077c14": "雲。揚六度之風。橫流舜雨。意欲永空囹圄。長息烽煙。",
    "X76n1516_007:0077c15": "蠢蠢&#x7FA3;生。同歸仁壽。茫茫率土。共奉真如。是春命京",
    "X76n1516_007:0077c16": "城僧尼。&#x7ADD;於當寺。七日行道。齋供所須。有司准給。散",
    "X76n1516_007:0077c17": "齋之日。總就大興善寺(辨正論)○帝&#x751E;謂傅奕曰。佛道",
    "X76n1516_007:0077c18": "微妙。聖&#x8FF9;可師。且報應顯然。屢行徵驗。卿獨不悟其",
    "X76n1516_007:0077c19": "理何也。奕曰。佛是西方桀黠。誑耀彼土。及入中國。邪",
    "X76n1516_007:0077c20": "僻之人。取莊老玄談。飾其妖幻之語。無益於民。有害",
    "X76n1516_007:0077c21": "於國。帝惡其言。不答。自是終身不齒(舊唐史)○帝捨終",
    "X76n1516_007:0077c22": "南山太和舊宮。為高祖置龍田寺(後為翠微寺)○帝以釋",
    "X76n1516_007:0077c23": "明贍善識治方。詔入內殿。升御床齋。食訖對詔。廣列",
    "X76n1516_007:0077c24": "帝王制御之術。兼陳釋門大極。以慈救為宗。帝大悅。",
    "X76n1516_007:0078a01": "因即下&#x52C5;。年三月六。普斷屠殺。後於行陣之所。皆置",
    "X76n1516_007:0078a02": "佛寺云(本傳)○十一月天竺波羅頗迦羅密多羅(此云作明",
    "X76n1516_007:0078a03": "知識)。一曰波頗(此云光智)。至京。初帝聞其名。遣高平王。往可",
    "X76n1516_007:0078a04": "汗葉護國請來。至是&#x52D1;住興善寺。道俗咨詢。上召見",
    "X76n1516_007:0078a05": "問法。對揚無爽。賜宮禁新納并綵段等。自是供給慰",
    "X76n1516_007:0078a06": "問。勞接殊倫(釋教錄)○釋智晞。初受智者禪旨。居佛隴",
    "X76n1516_007:0078a07": "修禪。創造伽藍。欲搆經臺。感香爐山神獻木。是年十",
    "X76n1516_007:0078a08": "二月十八日。加坐而逝。臨終誡徒巳云。吾習禪已來",
    "X76n1516_007:0078a09": "四十九年。背不著床(本傳)。",
    "X76n1516_007:0078a10": "[0078a10] 戊子(正觀二年)",
    "X76n1516_007:0078a11": "[0078a11] 三月。帝因追念初平天下時。年誅千餘人。恐滯幽&#x6244;。",
    "X76n1516_007:0078a12": "即以御服。施諸寺僧。禮懺薦擢。乃發詔曰。自隋末創",
    "X76n1516_007:0078a13": "義。志存拯溺。北征東伐。所向平殄。凡所傷殪。難可勝",
    "X76n1516_007:0078a14": "紀。手所誅剪。將近一千。切以如來聖教。深尚仁慈。禁",
    "X76n1516_007:0078a15": "戒之科。殺害為重。爰命有司。京城諸寺。為建齋行道",
    "X76n1516_007:0078a16": "七日七夜。竭誠禮懺。所有衣服。&#x7ADD;用檀捨。冀三途之",
    "X76n1516_007:0078a17": "難。因斯解脫。萬劫之苦。藉此弘濟(唐史)○法師智滿。隋",
    "X76n1516_007:0078a18": "初弘法。白黑多從受菩薩戒。又往鴈門川。依瓚禪師",
    "X76n1516_007:0078a19": "修禪法。大唐建義。乃率侶入城。高祖&#x52D1;止許公宅中。",
    "X76n1516_007:0078a20": "武德元年。詔以滿所居。為義興寺。三年&#x52D1;住京室。受",
    "X76n1516_007:0078a21": "業數百人。是年六月卒。師之清德高潔。具見本傳○",
    "X76n1516_007:0078a22": "九月。帝下詔曰。神道設教。慈惠為先。玄化潛通。亭育",
    "X76n1516_007:0078a23": "滋始。朕恭膺大寶。撫愛黎元。矜憫之心。觸類而長。是",
    "X76n1516_007:0078a24": "用傍求冥貺。幽贊明靈。所冀九功。惟序五福。斯應比",
    "X76n1516_007:0078b01": "嚴霜早降。秋實不登。靜言寡薄。無忘&#x6159;愓。今百谷資",
    "X76n1516_007:0078b02": "茂。萬寶將成。猶恐風雨失時。子養無寄。敢藉聰明。外",
    "X76n1516_007:0078b03": "慈多祉。宜為溥天億兆。仰祈加祐。可於京城及天下",
    "X76n1516_007:0078b04": "諸州寺觀。僧尼道士等。七日七夜。轉經行道。每年正",
    "X76n1516_007:0078b05": "月七月。例皆准此。帝心既感聖力冥扶。雖一年旱。二",
    "X76n1516_007:0078b06": "年蝗。三年以往坐致太平矣(辨正論等)○釋明贍。隱居太",
    "X76n1516_007:0078b07": "一山智炬寺。冬十月。知命將盡。入京就興善寺。設齋",
    "X76n1516_007:0078b08": "辭訣。即返智炬。精勤想觀。告侍者曰。阿彌陀佛來也。",
    "X76n1516_007:0078b09": "怡然而逝。焚身既訖。骸骨圓全。都無縫道。當其頂上。",
    "X76n1516_007:0078b10": "紫色曄然。遂塔于巖○法師元琬。道行純備。慧學該",
    "X76n1516_007:0078b11": "洽。是年帝詔入宮。為妃嬪及皇太子諸王等。授菩薩",
    "X76n1516_007:0078b12": "戒(本傳)。",
    "X76n1516_007:0078b13": "[0078b13] 己丑(正觀二年)",
    "X76n1516_007:0078b14": "[0078b14] 正月降&#x52D1;京城僧尼。於當寺每月二七日。行道轉仁",
    "X76n1516_007:0078b15": "王大雲等經。以為常式(辨正)○三月帝以諸有非樂。物",
    "X76n1516_007:0078b16": "我皆空。眷言真要無過釋典。因波頗止京。乃下詔。所",
    "X76n1516_007:0078b17": "司搜揚碩德。兼閑三藏。備舉十科者。一十九人。於大",
    "X76n1516_007:0078b18": "興善寺。創開傳譯。沙門玄謨等譯語。崛多律師證譯。",
    "X76n1516_007:0078b19": "法琳惠明等執筆。承旨慧乘等證義。又&#x52D1;僕射房元",
    "X76n1516_007:0078b20": "齡給事杜正倫尚書李孝等。參助詮定。光祿大夫太",
    "X76n1516_007:0078b21": "府卿蕭璟。總知監護。百司供給四事豐足(釋經錄)○六",
    "X76n1516_007:0078b22": "月。召密州明淨禪師。入京祈雨。大通有旨。度僧三百",
    "X76n1516_007:0078b23": "人(統紀)○詔以通義宮。皇家舊宅。宜捨為尼寺。仍以興",
    "X76n1516_007:0078b24": "聖為名。庶神道無方。微神凱風之思(弘明)○十一月。勝",
    "X76n1516_007:0078c01": "光寺主僧珍。奉&#x52D1;就宮。迎釋迦繡像一格。并菩薩聖",
    "X76n1516_007:0078c02": "僧金剛等像。於勝光寺供養(辨正)○釋元奘。天性早慧。",
    "X76n1516_007:0078c03": "經論造微。每慨。已布之典。雖蘊胸襟。未至之經。當求",
    "X76n1516_007:0078c04": "具覿。遂厲志往西域焉。是冬詣闕陳表。帝制不許。奘",
    "X76n1516_007:0078c05": "即私遁。自原州出玉關。抵高昌葉護可汗等國而去",
    "X76n1516_007:0078c06": "○閏十二月癸丑。詔曰。有隋失道。九服沸騰。朕親總",
    "X76n1516_007:0078c07": "元戎。致茲明&#x7F78;。其有桀犬。嬰此湯羅。&#x8858;鬚義憤。終乎",
    "X76n1516_007:0078c08": "握節。各&#x72E5;所奉。咸有可嘉。切恐九泉之下。尚淪鼎鑊。",
    "X76n1516_007:0078c09": "八難之間。永纏&#x6C37;炭。愀然疚懷。無忘興寢。所以樹立",
    "X76n1516_007:0078c10": "福田。濟其營魄。可於建義以來。交兵之處。為義士凶",
    "X76n1516_007:0078c11": "徒殞身戎陣者。各建寺剎。招延勝侶。望法鼓所振。變",
    "X76n1516_007:0078c12": "炎火於青蓮。清梵所聞。易苦海於甘露。所司量定處",
    "X76n1516_007:0078c13": "所。并立寺宇。具為事條以聞。稱朕矜哀之意(舊史)。",
    "X76n1516_007:0078c14": "[0078c14] 庚寅(正觀四年)",
    "X76n1516_007:0078c15": "[0078c15] 天下大治。米斗三文。帝於正月。有旨於勝光寺。命諸",
    "X76n1516_007:0078c16": "寺大德四十九人。經三七日行道。慶諸繡像。日滿設",
    "X76n1516_007:0078c17": "千僧會。王公&#x7ADD;來行香(辨正)○四月。波頗譯寶星經十",
    "X76n1516_007:0078c18": "卷訖。法琳製序。謂此經乃如來初證覺道。度目連身",
    "X76n1516_007:0078c19": "子。及降伏魔王。護持國土。說此經也○是年。四方壁",
    "X76n1516_007:0078c20": "壘。咸置伽藍。如破薛舉。立昭仁寺(豳州)。破王世充。立昭",
    "X76n1516_007:0078c21": "覺寺(洛州)。破劉武周。立弘濟寺(汾州)。破宋金剛。立慈雲寺。",
    "X76n1516_007:0078c22": "(晉州)破霍老生立普濟寺(呂州)。破竇建德立等慈寺(鄭州)。破",
    "X76n1516_007:0078c23": "劉黑闥立昭福寺(洛州)。&#x7ADD;官給供度。佛事弘敞。&#x52D1;虞世",
    "X76n1516_007:0078c24": "南李伯藥褚遂良顏師古岑文本許敬宗等。分撰新",
    "X76n1516_007:0079a01": "寺&#x7891;誌(內典錄)○四祖道信大師。遊牛頭山。時懶融居",
    "X76n1516_007:0079a02": "其中。祖見之問曰。在此何為。曰觀心。祖曰。觀者何人。",
    "X76n1516_007:0079a03": "心是何物。融無對。因再拜請示心法。祖曰。百千法門。",
    "X76n1516_007:0079a04": "同歸方守。河沙妙德。盡在心源。定慧神通。悉自具足。",
    "X76n1516_007:0079a05": "無三界可出。無菩提可求。汝但任心自在。莫作觀行。",
    "X76n1516_007:0079a06": "亦莫息心。觸目遇緣。皆是佛之妙用。融曰。既不作觀",
    "X76n1516_007:0079a07": "行。於境起時如何。祖曰。境緣無好醜。好醜起於心。心",
    "X76n1516_007:0079a08": "若不強名。妄情何由起。妄情既不起。真心任遍知。祖",
    "X76n1516_007:0079a09": "授法已。歸于雙峰(五燈)○十月慧乘法師示寂。乘釋蒙",
    "X76n1516_007:0079a10": "據道。護法為心。身歷三朝。政移六帝。頻昇中殿。面對",
    "X76n1516_007:0079a11": "天顏。英德推崇。公卿歸敬○冬法師道遜(一云道愻)。因人",
    "X76n1516_007:0079a12": "請講涅槃。及發題已。告四眾曰。云何偈後。請寄來生。",
    "X76n1516_007:0079a13": "遂依文敘釋。至偈而逝(一云止師子品至品果終)。送柩于山。忽有",
    "X76n1516_007:0079a14": "異花。遶屍而生。長一二尺。可五百莖(本傳)○釋法嚮。止",
    "X76n1516_007:0079a15": "江北海陵寺。能預知&#x707E;福。&#x751E;有虎搏人。嚮喚住令放。",
    "X76n1516_007:0079a16": "虎即放之。為諸虎說法。皆相隨而遠去。嚮是冬示寂。",
    "X76n1516_007:0079a17": "[0079a17] 辛卯(正觀五年)",
    "X76n1516_007:0079a18": "[0079a18] 帝為穆太后。於慶善宮。造慈德寺。又於昭陵。立瑤臺",
    "X76n1516_007:0079a19": "寺○&#x52C5;法師元琬。於苑內德業寺。為皇后寫藏經。又",
    "X76n1516_007:0079a20": "於延興寺。更造藏經。&#x7ADD;委琬監護。經部詳正。自琬始",
    "X76n1516_007:0079a21": "也○梁州安養寺慧光弟子母貧。以子故袈裟。製其",
    "X76n1516_007:0079a22": "內衣。忽雷震而死。題其背曰。由用法衣。不如法也(僧傳)",
    "X76n1516_007:0079a23": "○遂州趙文信。暴死復甦云。至閻羅所問何業。對曰。",
    "X76n1516_007:0079a24": "不讀佛書。唯好庾信文集。王曰。識之否。信曰不識。王",
    "X76n1516_007:0079b01": "令引庾信至。乃見大龜。一身多頭。作人語云。我生時",
    "X76n1516_007:0079b02": "好作文。誹謗佛法。故受斯報。信寤具述其事。遂州人",
    "X76n1516_007:0079b03": "多好獵。因此共相勸戒。改業持經(法苑)。",
    "X76n1516_007:0079b04": "[0079b04] 壬辰(正觀六年)",
    "X76n1516_007:0079b05": "[0079b05] 帝詔以太原舊第。為天宮寺。追奉穆太后○於臺城",
    "X76n1516_007:0079b06": "西。真女城內。為穆太后。又造弘福寺(辨正)○五月五日。",
    "X76n1516_007:0079b07": "萬回法雲公。生於虢州閿鄉張氏○釋灌頂。自大業",
    "X76n1516_007:0079b08": "中。止天台山。定慧兩修。語默雙化。是年八月七日。終",
    "X76n1516_007:0079b09": "於國清。壽七十二。初頂化流囂俗。神用弘方。有村人",
    "X76n1516_007:0079b10": "染患將絕。頂為焚香。轉法華經。疾者聞香入鼻即愈。",
    "X76n1516_007:0079b11": "&#x751E;於章安攝靜寺。方講涅槃經。有群海賊至寺。忽見",
    "X76n1516_007:0079b12": "持弓執戟人皆丈餘。賊即驚退。靈應非一。且智者詞",
    "X76n1516_007:0079b13": "旨。能持能領者。唯頂一人(本傳)○十月。波頗譯般若燈",
    "X76n1516_007:0079b14": "論十五卷訖。法琳作序。有曰。是論乃佛滅七百年後。",
    "X76n1516_007:0079b15": "分別明菩薩之所作也。以如幻之心。鑒非有之物。了",
    "X76n1516_007:0079b16": "物非物。則物物性空。知心無心。則心心體寂。窮無生",
    "X76n1516_007:0079b17": "理。究實相源云○法師元琬。戒德馳聲。僧尼受具戒",
    "X76n1516_007:0079b18": "者。三千餘人。王公僚佐百姓。受歸戒者。二十餘萬。有",
    "X76n1516_007:0079b19": "巫者。見授戒之際。常有鬼神承受。是年造普光寺。召",
    "X76n1516_007:0079b20": "琬居之。杜如晦尊琬之道。常詢法要。及臨終召琬。願",
    "X76n1516_007:0079b21": "為其世世之師(僧史)。",
    "X76n1516_007:0079b22": "[0079b22] 癸巳(正觀七年)",
    "X76n1516_007:0079b23": "[0079b23] 春波頗譯莊嚴論十三卷訖。&#x52C5;庶子李伯藥為序。又",
    "X76n1516_007:0079b24": "&#x52C5;各寫十部。散流海內。仍賜頗等。束帛百段。帝既踵",
    "X76n1516_007:0079c01": "輪王。十善化世。國內諸市。悉斷屠行。普禁民間。不許",
    "X76n1516_007:0079c02": "宰殺。江南之地。立寨取魚。三十餘州。及其破堰取魚。",
    "X76n1516_007:0079c03": "恒沙億數。又降&#x52C5;旨。悉廢除之。又屬歲阜時和。普度",
    "X76n1516_007:0079c04": "僧尼三千人。因太子染患。眾治無&#x52B9;。&#x52C5;延波頗入內。",
    "X76n1516_007:0079c05": "一百餘日。帝每詢法要。太子疾愈。頗辭出本寺。賜綾",
    "X76n1516_007:0079c06": "帛六十段等(辨正)○四月波頗示疾。因分散衣資。造諸",
    "X76n1516_007:0079c07": "淨業。端坐而逝○三藏玄奘。自離唐抵罽賓大林。以",
    "X76n1516_007:0079c08": "至麴闍國。與胡&#x5547;八十人。渡殑伽河。彼俗以人祀天。",
    "X76n1516_007:0079c09": "奘與諸&#x5547;被執。將戮奘以祭。俄大風作。塵沙漲天。晝",
    "X76n1516_007:0079c10": "日晦瞑。彼眾震懼。以奘為聖人。遂釋之。至中天竺。遇",
    "X76n1516_007:0079c11": "大乘居士。為開瑜伽師地。入王舍城。止那蘭陀寺。寺",
    "X76n1516_007:0079c12": "七寶所成。僧以萬數。奘從上方戒賢論師。窮探大乘",
    "X76n1516_007:0079c13": "祕奧。日益智證○釋道昂。&#x751E;於夜講無燈。昂舉掌發",
    "X76n1516_007:0079c14": "光明。照堂宇故。其勝道難測。常願生安養。是年八月。",
    "X76n1516_007:0079c15": "見西方法樂來迎。趺坐而逝(詳見本傳)○釋法曠。卓然正",
    "X76n1516_007:0079c16": "色。三衣一&#x9262;外。一無受畜。人有與語。唯言離著。以末",
    "X76n1516_007:0079c17": "代根機。隨塵生染故也。是年捨身而逝(本傳)。",
    "X76n1516_007:0079c18": "[0079c18] 甲午(正觀八年)",
    "X76n1516_007:0079c19": "[0079c19] 釋法琳。志存護法。因道士劉李等。&#x7ADD;作庸文。謗毀正",
    "X76n1516_007:0079c20": "法。琳乃著辨正論十二篇。一三教治道。二十代奉佛。",
    "X76n1516_007:0079c21": "三佛道先後。四釋李師資。五十喻。六九箴。七氣為道",
    "X76n1516_007:0079c22": "本。八信毀交報。九品藻眾書。十出道偽謬。十一歷世",
    "X76n1516_007:0079c23": "相承。十二歸心有地。窮釋老之教源。極品藻之名理。",
    "X76n1516_007:0079c24": "東宮學士陳子良注之。并製序云(論在藏明字函)○律師惠",
    "X76n1516_007:0080a01": "璉。深明機要。貞觀初任雲華寺上座。又下令徵入普",
    "X76n1516_007:0080a02": "光。綱理僧倫。是冬遷寂(本傳)○十月。智琰法師遷寂。琰",
    "X76n1516_007:0080a03": "行業精進。感瑞非一。宵爐未爇。自起煙芬。夕罐才空。",
    "X76n1516_007:0080a04": "潛加溢水。又修彌陀十六觀○蜀川綿竹釋寶瓊。其",
    "X76n1516_007:0080a05": "邑奉道不奉佛。瓊欲化之。值其眾會。不禮而坐。彼曰。",
    "X76n1516_007:0080a06": "不禮天尊何也。瓊曰。邪正道殊。所奉各異。天尚禮我。",
    "X76n1516_007:0080a07": "我何禮老君乎。眾議紛紜。瓊曰。吾若下禮。必貽辱也。",
    "X76n1516_007:0080a08": "一拜而道像動搖。二拜而連座倒地。眾遂禮瓊。一時",
    "X76n1516_007:0080a09": "回信。是年瓊卒。",
    "X76n1516_007:0080a10": "[0080a10] 乙未(九)",
    "X76n1516_007:0080a11": "[0080a11] 春帝下詔斷殺。起於三月。盡於五月。法師元琬。以仁",
    "X76n1516_007:0080a12": "育兼濟。乃上啟更延。帝又特聽盡于歲暮○四月。律",
    "X76n1516_007:0080a13": "師智首卒。首深於律部。自律法東闡。六百許年。傳度",
    "X76n1516_007:0080a14": "歸戒。多迷體相。五部莫分。二見交雜。首乃著五部區",
    "X76n1516_007:0080a15": "分鈔二十一卷。自隋文以來。獨步京輦。其知名唐世",
    "X76n1516_007:0080a16": "者。皆首之汲引。正觀八年。召為弘福上座。至是遷寂。",
    "X76n1516_007:0080a17": "皇上哀悼。&#x52D1;令百司。供給喪事。自隋至唐。僧無國&#x585F;。",
    "X76n1516_007:0080a18": "創開模楷。時共重之。僕射房元齡。詹事杜正倫。并諸",
    "X76n1516_007:0080a19": "公卿。&#x7ADD;親盡哀訴。崇戒範也。官給地十&#x7552;。於京城西",
    "X76n1516_007:0080a20": "原墳之。種松千株許。敬宗為&#x7891;云○十月。律師法礪",
    "X76n1516_007:0080a21": "卒。礪生而牙齒全具。迄于終老。中無&#x9F53;毀。堅白逾常。",
    "X76n1516_007:0080a22": "講律四十餘遍。製四分疏等(本傳)○十一月。詔曰。三乘",
    "X76n1516_007:0080a23": "統轍。濟度為先。八正歸依。慈悲為主。流智慧之海。膏",
    "X76n1516_007:0080a24": "澤&#x7FA3;生。剪煩惱之林。津梁品物。事符積善。理&#x53F6;至仁。",
    "X76n1516_007:0080b01": "朕欽若金輪。恭膺寶命。大聖之規。無幽不察。至德之",
    "X76n1516_007:0080b02": "訓。無遠不思。欲使人免&#x76D6;纏。家臻仁壽。比緣喪亂。僧",
    "X76n1516_007:0080b03": "徒減少。華臺寶塔。窺戶無人。紺髮青蓮。櫛風沐雨。眷",
    "X76n1516_007:0080b04": "言凋毀。良用憮然。其天下諸州。有寺之處。宜度僧尼。",
    "X76n1516_007:0080b05": "數以三千為限。其州有大小。當處所度多少。有司詳",
    "X76n1516_007:0080b06": "定。務取德業精明。其往因減省還俗。及私度白衣之",
    "X76n1516_007:0080b07": "徒。若行業可稱。通在取限云云(舊唐史)。",
    "X76n1516_007:0080b08": "[0080b08] 丙申(十)",
    "X76n1516_007:0080b09": "[0080b09] 皇太子。問張士衡曰。事佛營福。其應如何。對曰。事佛",
    "X76n1516_007:0080b10": "在清淨仁恕。如貪[林/心]驕虐。雖傾財事之無益。且善惡",
    "X76n1516_007:0080b11": "必報。若影赴形。為臣忠。為子孝。則福祚永。反是則禍",
    "X76n1516_007:0080b12": "至矣。時太子有逆志。故士衡因對以箴之○八月詔",
    "X76n1516_007:0080b13": "相州律師惠休。赴京講法。休辭疾不赴。休&#x751E;曰。吾見",
    "X76n1516_007:0080b14": "盛名宗匠。未有不奉法。而循道者。能無希驥乎。由是",
    "X76n1516_007:0080b15": "六時行業彌勵。一鞋三十年不棄。每曰。解心易起。塵",
    "X76n1516_007:0080b16": "境難消。卒年九十八○釋道英。開皇中。初入太行山",
    "X76n1516_007:0080b17": "寺修止觀。次住京師勝光寺入定。稍呈異&#x8FF9;。&#x751E;任直",
    "X76n1516_007:0080b18": "歲。與俗爭地。忽倒仆而死。俗誓不敢諍。尋即起坐。又",
    "X76n1516_007:0080b19": "入水宴坐。六宿方出。又值&#x6C37;厚雪壯。乃曰。此平淨處。",
    "X76n1516_007:0080b20": "何得不眠。仰臥三宿方起。晚住蒲州普濟寺。一日講",
    "X76n1516_007:0080b21": "起信論。至真如門。奄然氣絕。知者曰。此入滅盡想耳。",
    "X76n1516_007:0080b22": "累日方起。是年九月。令誦華嚴。至臨終。勸念善處乃",
    "X76n1516_007:0080b23": "逝。壽八十。靈異非一○法師元琬。致書於皇太子。以",
    "X76n1516_007:0080b24": "要務四條。力勸遵行。初行慈。二減殺。三順氣育生。四",
    "X76n1516_007:0080c01": "奉齋。太子答。以所示妙法四科。用深銘佩。至十二月",
    "X76n1516_007:0080c02": "琬示寂。遺表陳聖帝明王。賞罰三寶。不濫痛憫。沙門",
    "X76n1516_007:0080c03": "犯法。不應與民同科。乞付所屬。以僧律治之。并上安",
    "X76n1516_007:0080c04": "養論三德論一卷。帝嘉納。有詔傷悼。遣太子臨吊。卿",
    "X76n1516_007:0080c05": "相重臣。致哀厚賻。闍維之際。從者如雲。四十里間。皂",
    "X76n1516_007:0080c06": "素充道。七眾彌山。一心悲結。仍於焚所。建佛塔一區。",
    "X76n1516_007:0080c07": "李伯藥製&#x7891;(本傳)。",
    "X76n1516_007:0080c08": "[0080c08] 丁酉(十一)",
    "X76n1516_007:0080c09": "[0080c09] &#x52D1;召法恭法師赴洛。對揚法要。特詔留住京師。四事",
    "X76n1516_007:0080c10": "資給。雍州牧魏王。遙加欽請。以為戒師。朝野歸敬○",
    "X76n1516_007:0080c11": "詔老子國家先宗。號位宜居釋氏之先。法師智實等。",
    "X76n1516_007:0080c12": "詣闕申理。以為道士宗三張。符水醮籙之事。非出於",
    "X76n1516_007:0080c13": "老子。不宜居僧之上。帝雖然其言。而以尊祖而止。",
    "X76n1516_007:0080c14": "[0080c14] 戊戌(十二)",
    "X76n1516_007:0080c15": "[0080c15] 正月釋智實。於總持寺。辭眾而逝。實眉間白毫數寸。",
    "X76n1516_007:0080c16": "光映頦顙。三衣瓶&#x9262;。常不離身。不入市廛。不執錢寶。",
    "X76n1516_007:0080c17": "中間以護法忤時。還俗兩載。貞觀初&#x52D1;再為僧。志行",
    "X76n1516_007:0080c18": "嚴肅。道俗依附。終後三原信士。方三十餘里。皆為立",
    "X76n1516_007:0080c19": "靈廟(本傳)○二月八日子時。六祖惠能大師示生○八",
    "X76n1516_007:0080c20": "月。皇太子集諸宮臣。及三教學士。於弘文殿闡法。有",
    "X76n1516_007:0080c21": "令。召法師慧淨。開法華經。又遣道士蔡晃。與師抗論。",
    "X76n1516_007:0080c22": "晃問。經稱序品第一。未審序第何分。淨曰。如來放光",
    "X76n1516_007:0080c23": "現瑞。此其序也。第者為居。一者為始。晃曰。第者弟也。",
    "X76n1516_007:0080c24": "為弟則不得稱一。言一則不得稱第。兩字矛盾。何以",
    "X76n1516_007:0081a01": "會通。淨曰。向不云乎。第者為居。一者為始。先生既不",
    "X76n1516_007:0081a02": "領前宗。謬陳後難。便是自難。何成難人。晃乃請為重",
    "X76n1516_007:0081a03": "釋。淨謂其愚迷不領。剉折數番。晃蒙慚而止。皇儲怡",
    "X76n1516_007:0081a04": "然大笑。合座歡躍。令曰不圖法樂以至於斯。淨頻入",
    "X76n1516_007:0081a05": "宮闈。抗論無礙。尋下令曰。慧淨法師。名行著聞。請為",
    "X76n1516_007:0081a06": "普光寺主。道俗歸敬。僕射房元齡。太常褚亮。尤所敬",
    "X76n1516_007:0081a07": "重(論衡)○釋文德。姓徐。預言未來事。如對目。年有凶癘",
    "X76n1516_007:0081a08": "者。必先勸民。禮佛設齋。用其言者。皆禳&#x707E;禍。有不信",
    "X76n1516_007:0081a09": "者。莫不殃終。或遇旱言。某日當雨。則必雨。既鑒符明",
    "X76n1516_007:0081a10": "鏡。故多所獎勸。是年示寂。百姓為起塔焉。",
    "X76n1516_007:0081a11": "[0081a11] 己亥(十三)",
    "X76n1516_007:0081a12": "[0081a12] 初尚書虞世南卒。是年帝夢世南進讜言。有如平生。",
    "X76n1516_007:0081a13": "因下詔曰。故禮部尚書文懿公虞世南。德行純備。志",
    "X76n1516_007:0081a14": "存忠益。奄從物化。忽移時序。昨因夜夢。&#x5010;&#x89A9;斯人。兼",
    "X76n1516_007:0081a15": "進讜言。有若平生之日。追懷遺美。良用悲悼。宜資冥",
    "X76n1516_007:0081a16": "福。由朕思舊之情。可即其家。齋五百僧。造佛像一軀",
    "X76n1516_007:0081a17": "(舊史本紀)○釋曇榮。自當法主。春夏講教。秋冬坐禪。因刺",
    "X76n1516_007:0081a18": "史送舍利三粒。乃誓眾請求。總獲舍利四百餘粒。遠",
    "X76n1516_007:0081a19": "近欽服。貞觀七年。行方等悔法。寺僧僧定。見光明中。",
    "X76n1516_007:0081a20": "有七佛現。皆云。證其罪滅。後一佛云。我是釋迦。為汝",
    "X76n1516_007:0081a21": "身器清淨。故來授記。曇榮於賢劫中。名普寧佛。汝當",
    "X76n1516_007:0081a22": "作佛。名為普明。斯瑞應也。榮於是冬卒(本傳)○冬有黃",
    "X76n1516_007:0081a23": "巾秦世英。挾方術以邀榮。遂程器於儲貳。素嫉釋種。",
    "X76n1516_007:0081a24": "陰上法琳辨正之論。謂謗皇宗。帝勃然追訪琳身。據",
    "X76n1516_007:0081b01": "法推勘。琳乃自詣公廷。輕生&#x72E5;理。乃縶以縲紲。下詔",
    "X76n1516_007:0081b02": "問曰。周之宗盟。異姓為後。尊祖重親。寔由先古。何為",
    "X76n1516_007:0081b03": "追逐其短。首鼠兩端。廣引形似之言。&#x4FFB;陳不遜之喻。",
    "X76n1516_007:0081b04": "犯毀我祖禰。謗黷我先人。如此要名。罪有不恕。琳曰。",
    "X76n1516_007:0081b05": "皇天無親。唯德是輔。古人黨理。而不黨親。雖親有罪",
    "X76n1516_007:0081b06": "必罰。雖&#x758E;有功必賞。老子道德。加於百姓。謙光形于",
    "X76n1516_007:0081b07": "四海。&#x751E;云。吾師名佛。佛者覺一切人也。乾竺古皇。西",
    "X76n1516_007:0081b08": "升逝矣。討尋老教。始末可追。今劉李所述。謗滅老子",
    "X76n1516_007:0081b09": "之師。故著茲論。&#x7ADD;陳史籍。前言實非謗毀家國。自後",
    "X76n1516_007:0081b10": "辨對二十餘列。&#x7ADD;據琳詞。具狀聞奏。&#x52D1;云。據所著論。",
    "X76n1516_007:0081b11": "有念觀音者。臨刃不傷。且赦七日。令爾自念。試及刑",
    "X76n1516_007:0081b12": "期。能無傷否。琳至限滿。忽有勇見。&#x52C5;至問云。赦期已",
    "X76n1516_007:0081b13": "滿。當至臨刑。有何所念。念有靈否。琳曰。隋季失德。四",
    "X76n1516_007:0081b14": "海沸騰。自皇王弔伐。載清海陸。斯即觀音救難之力",
    "X76n1516_007:0081b15": "也。琳自七日已來。不念觀音。唯念陛下。帝又遣問琳。",
    "X76n1516_007:0081b16": "有詔。令念觀音。何因不念。乃云。惟念陛下。琳答。伏承",
    "X76n1516_007:0081b17": "觀音至聖。垂形六道。上天下地。皆為師範。然大唐光",
    "X76n1516_007:0081b18": "宅四海。陛下子育恒品。如經即是觀音。既其靈鑒相",
    "X76n1516_007:0081b19": "符。所以唯念陛下。且琳所著正論。爰與書史符同。一",
    "X76n1516_007:0081b20": "句參差。任從斧鉞。陛下若順忠順正。琳則不損一毛。",
    "X76n1516_007:0081b21": "陛下若刑濫無辜。琳則有伏尸之痛。以狀奏聞。遂不",
    "X76n1516_007:0081b22": "加罪。有&#x52D1;徙于益部僧寺。琳所著記論詩章。合三十",
    "X76n1516_007:0081b23": "餘卷。故其遺文往行。可為萬代宗轄。後卒于關寺。壽",
    "X76n1516_007:0081b24": "六十九。道俗營葬勒銘云(實錄)○時御史韋悰。審秦英",
    "X76n1516_007:0081c01": "飾詐。乃奏彈之。&#x52D1;迨入大理。竟以狂慝被誅。公私怪",
    "X76n1516_007:0081c02": "其死晚(論衡)○釋洪滿。初在俗患。雙足攣躄。常念觀音",
    "X76n1516_007:0081c03": "經三年。忽有僧來。問從何來。僧曰。檀越常喚。所以來。",
    "X76n1516_007:0081c04": "滿因問。弟子往何罪。今受此攣躄。僧曰。汝前身拘縛",
    "X76n1516_007:0081c05": "物命。餘殃致爾。汝閉目。吾為療之。滿乃瞑目。但覺兩",
    "X76n1516_007:0081c06": "膝上如拔六七寸丁去開目。將欲謝之。失僧所在。起",
    "X76n1516_007:0081c07": "行如故。乃悟是觀音也。自是誓不娶妻。精修禪觀。或",
    "X76n1516_007:0081c08": "經七日。開皇初為僧。是年卒。壽八十三(本傳)○釋智苑。",
    "X76n1516_007:0081c09": "以石寫經。藏諸石室。欲造佛堂。以山無木。忽暴雨漂",
    "X76n1516_007:0081c10": "木千株至焉。是年苑卒(僧傳)。",
    "X76n1516_007:0081c11": "[0081c11] 庚子(正觀十四)",
    "X76n1516_007:0081c12": "[0081c12] 庚下&#x52D1;曰。佛道形像。事極尊嚴。伎巧之家。多有造鑄。",
    "X76n1516_007:0081c13": "供養之人。競來買贖。品藻工拙。揣量輕重。買者不計",
    "X76n1516_007:0081c14": "因果。止求賤得。賣者本希利潤。唯在價高。罪累特深。",
    "X76n1516_007:0081c15": "福報俱盡。違犯經教。&#x7ADD;宜禁約。自今已後。工匠皆不",
    "X76n1516_007:0081c16": "得預造佛像賣鬻。其見成之像。各令分送寺觀。從眾",
    "X76n1516_007:0081c17": "酬其價直(舊史)○杜順法師。少為隋文帝所重。給月俸",
    "X76n1516_007:0081c18": "供之。或人有病。順對之危坐。少頃即愈。或聾者。順與",
    "X76n1516_007:0081c19": "之言。耳即&#x8066;。或啞者。順與之語。即能言。或狂而顛者。",
    "X76n1516_007:0081c20": "順向之禪坐。彼即拜謝而去。又&#x751E;臨溪。隨侍者。懼不",
    "X76n1516_007:0081c21": "可濟。順率同涉。水即斷流。其神跡類如此。而順隤然。",
    "X76n1516_007:0081c22": "初不以介意。九邃華嚴宗旨。太宗素敬重之。常引入",
    "X76n1516_007:0081c23": "宮禁。導迎善氣。妃主戚里諸貴奉之。有如生佛。&#x751E;集",
    "X76n1516_007:0081c24": "華嚴法界觀。弟子智儼尊者。傳其教。是年五月示寂",
    "X76n1516_007:0082a01": "(一云十五年八月卒)○相國蕭瑀。梁明帝子也。自武帝以來。家",
    "X76n1516_007:0082a02": "世奉佛清修。瑀及其孫。勉精嚴尤甚。太宗即位。屢入",
    "X76n1516_007:0082a03": "相。&#x751E;乞度為僧。尋以不能而止。凡事兩朝。五入相位。",
    "X76n1516_007:0082a04": "年七十四薨。唐史稱之曰。梁蕭氏興江左。實有功在",
    "X76n1516_007:0082a05": "民。厥終無大惡。以寢微而亡。故餘祉及其後裔。自瑀",
    "X76n1516_007:0082a06": "逮遘。八葉宰相。名德相望。與唐盛衰。世家之盛。古未",
    "X76n1516_007:0082a07": "有也(本傳)○釋慧稜。能講法。忽夢人曰。閻王莊嚴道場。",
    "X76n1516_007:0082a08": "請師講法。至十月半。遂示微疾。其夜有人告曰。法師",
    "X76n1516_007:0082a09": "早起燒香。使人即到。曰何人。曰閻王使迎。稜即起燒",
    "X76n1516_007:0082a10": "香禮佛。還房奄爾而逝(僧傳一云。正觀二十年有青衣報。天帝請講經。即示寂。遠",
    "X76n1516_007:0082a11": "近聞空中鼓樂迎從聲)。○釋慧瑜。初入玉泉山。寺側有泉。旁作",
    "X76n1516_007:0082a12": "草菴。宴坐二十三年。泉神供奉。時或見聞。有黑蛇。長",
    "X76n1516_007:0082a13": "二丈。隱顯現身。如守護相。&#x7FA3;賊雖來。無敢近者。有十",
    "X76n1516_007:0082a14": "賊至。蛇張目出光。賊徒皆倒。兩日後。瑜知而往救。七",
    "X76n1516_007:0082a15": "人已死。蛇隨瑜行。為誦大品大明&#x546A;訖。三人方活。後",
    "X76n1516_007:0082a16": "道俗請出昇覺寺講法。是年七月。合寺同見&#x7FA3;星入",
    "X76n1516_007:0082a17": "井。不測其故。八月講大品。至往生文未訖。手執如意。",
    "X76n1516_007:0082a18": "於座而逝○釋靜琳。自武德間。皂白歸依。尚書杜正",
    "X76n1516_007:0082a19": "倫等名臣。&#x7ADD;誓為弟子。是年十月遷寂。焚之唯舌不",
    "X76n1516_007:0082a20": "壞。師一生節儉。衣壞則以紙補之。飲食不言於美惡。",
    "X76n1516_007:0082a21": "涕唾莫顯於口鼻。敬謹之極。兼以行位難測。蚤蝨不",
    "X76n1516_007:0082a22": "歷於身。逮至名高福重。嚫錫日增。&#x7ADD;委侍人。口無再",
    "X76n1516_007:0082a23": "問。斯實據道為務。情無世涉。可書末代。足為師鏡(本傳)。",
    "X76n1516_007:0082a24": "[0082a24] 辛丑(正觀十五年)",
    "X76n1516_007:0082b01": "[0082b01] 正月釋慧震。&#x751E;造石像。高十三丈。感象口放大白光。",
    "X76n1516_007:0082b02": "是年設會寺中。地下樹上。皆生蓮花○二月戊辰。帝",
    "X76n1516_007:0082b03": "幸宏福寺。召大德道懿五人賜坐。喻以&#x524F;寺為專一",
    "X76n1516_007:0082b04": "追崇穆太皇后。言發涕零逡巡。自製疏施綰二百疋。",
    "X76n1516_007:0082b05": "自稱皇帝菩薩戒弟子。令回向罷。顧謂懿等曰。頃以",
    "X76n1516_007:0082b06": "老子是朕先宗。故令名位在前。卿等應恨恨也。懿曰。",
    "X76n1516_007:0082b07": "陛下尊祖宗降成式。懿等荷蒙國恩。安閑行道詔旨。",
    "X76n1516_007:0082b08": "行下咸皆懽悅。詎敢有恨。帝曰。佛道大小。朕已久知。",
    "X76n1516_007:0082b09": "釋老尊卑。通人自鑑。豈以一時在上即為勝也。朕以",
    "X76n1516_007:0082b10": "尊祖。重民有生之大本。故先老子。以別親&#x758E;之序。非",
    "X76n1516_007:0082b11": "不留心於佛也。自有國以來。未&#x751E;&#x524F;立道觀。凡有功",
    "X76n1516_007:0082b12": "德。&#x7ADD;歸僧舍。雖往日操戈臨陣。亦未始縱威濫殺。今",
    "X76n1516_007:0082b13": "所在戰場。皆立佛寺。至於太原舊第。亦以奉佛。朕存",
    "X76n1516_007:0082b14": "心如此。卿等想未諭也。懿等遽起趨謝。帝曰少坐。此",
    "X76n1516_007:0082b15": "是朕意不述。則人不知。天時向熱。寺宇未&#x4FFB;。今所施",
    "X76n1516_007:0082b16": "物。可別造經寮。令眾僧寬展行道(餘言多不載)○千歲寶",
    "X76n1516_007:0082b17": "掌和尚。遍游江浙。至是年返飛來石竇。有行盡支那",
    "X76n1516_007:0082b18": "四百州。此中偏稱道人游之句。",
    "X76n1516_007:0082b19": "[0082b19] 壬寅(正觀十六)",
    "X76n1516_007:0082b20": "[0082b20] 律師慧滿。專弘律訓。不徇時情。僧尼有過。屢行顯擯。",
    "X76n1516_007:0082b21": "常有&#x96A3;火延燒。將及講室。滿索水噀之即滅。是年四",
    "X76n1516_007:0082b22": "月遷逝。焚之唯舌不&#x7070;○五月。帝為太穆皇后追福。",
    "X76n1516_007:0082b23": "手疏願文。致弘福寺曰。聖哲之所尚者孝也。仁人之",
    "X76n1516_007:0082b24": "所愛者親也。朕幼荷鞠育之恩。長蒙族養之訓。蓼莪",
    "X76n1516_007:0082c01": "之念。何日云忘。罔極之情。昊天匪報。昔子路歎千鐘",
    "X76n1516_007:0082c02": "之無養。虞丘嗟二親之不待。興言永慕。但切深哀。欲",
    "X76n1516_007:0082c03": "報靡因。唯憑冥助。敬以絹二百疋。奉慈悲大道。倘至",
    "X76n1516_007:0082c04": "誠有感。冀消過往之愆。為善有因。庶獲後緣之慶(弘明)",
    "X76n1516_007:0082c05": "○帝有旨。為穆太后。寫大藏經。&#x52C5;選法師十人。博來",
    "X76n1516_007:0082c06": "善本校正○是年奘法師。發王舍城。回入祇羅國。國",
    "X76n1516_007:0082c07": "主郊迎之。仍以象馬助奘。馱經而還○釋慧持。身長",
    "X76n1516_007:0082c08": "七尺。色相光偉。執持威容。不妄回盻。時目曰象王持。",
    "X76n1516_007:0082c09": "隋末住越州弘道寺。不出寺門。將三十載。加坐不臥。",
    "X76n1516_007:0082c10": "講法不倦。是年八月。告眾曰。吾欲往他方教化。可急",
    "X76n1516_007:0082c11": "作食。食已還房。加坐而逝。弟子謂言入定。數日聞有",
    "X76n1516_007:0082c12": "異香。方知久化(本傳)。",
    "X76n1516_007:0082c13": "[0082c13] 癸卯(十七)",
    "X76n1516_007:0082c14": "[0082c14] 詔四祖道信大師赴闕。使者三反。祖堅臥不起。第四",
    "X76n1516_007:0082c15": "度命使者曰。如果不起。即取首來。使至山論旨。師乃",
    "X76n1516_007:0082c16": "引頸就刃。神色怡然。使異之。回以狀聞。帝彌加歎慕。",
    "X76n1516_007:0082c17": "就賜珍繒。以遂其志○釋慈藏。新羅國人。&#x751E;有忉利",
    "X76n1516_007:0082c18": "天神。受以五戒。每以此法。利益眾生。正觀十二年至",
    "X76n1516_007:0082c19": "京。&#x52C5;止勝光別院。供財繁積。有盜者至將取物。而心",
    "X76n1516_007:0082c20": "自驚。返來露過。師即授其戒。有患盲者。詣藏陳懺。後",
    "X76n1516_007:0082c21": "還得眼。由斯祥應。從受戒者。日有千計。又入終南山。",
    "X76n1516_007:0082c22": "架室居之。人神歸集者又眾。往還三夏。將事東歸。乃",
    "X76n1516_007:0082c23": "入京。蒙&#x52C5;慰問。賜二百疋。又賜衲一領。雜綵五百段。",
    "X76n1516_007:0082c24": "東宮賜二百段。又藏以其國經像未全。遂得藏經一",
    "X76n1516_007:0083a01": "部。并諸妙象幡花&#x76D6;具。堪為福利者。&#x8CF7;還本國。既達",
    "X76n1516_007:0083a02": "鄉壤。傾國來迎。一代佛法。於斯興顯○時豐干禪師。",
    "X76n1516_007:0083a03": "寒山拾得。相次垂&#x8FF9;於國清寺。豐干先泊於大藏西",
    "X76n1516_007:0083a04": "北隅菴居。因游松徑。見一子。可年十歲。問之無家無",
    "X76n1516_007:0083a05": "姓。師引歸寺庫收養。號為拾得。後有一貧士。從寒巖",
    "X76n1516_007:0083a06": "而來。遂號為寒山子。三人相得歡甚。豐干出雲游。適",
    "X76n1516_007:0083a07": "閭丘胤出守台州。欲之官。俄病頭風。召名毉莫瘥。豐",
    "X76n1516_007:0083a08": "干偶至其家。自謂善療此疾。閭丘聞而見之。師持淨",
    "X76n1516_007:0083a09": "水噀之。須臾祛殄。因是大加敬焉。問所從來。曰天台",
    "X76n1516_007:0083a10": "國清。曰彼有賢達否。曰寒山文殊。拾得普賢。當就見",
    "X76n1516_007:0083a11": "之。閭丘至任。三日後親到寺。訪豐干遺&#x8FF9;。謁二大士。",
    "X76n1516_007:0083a12": "寺僧引至&#x53A8;間。丘拜之。二士起走曰。豐干饒舌。彌陀",
    "X76n1516_007:0083a13": "不識。禮我何為。遽返寒巖。次日閭丘送衣藥供養。寒",
    "X76n1516_007:0083a14": "山見使至。喝曰賊賊。退入巖穴云。報汝諸人。各各努",
    "X76n1516_007:0083a15": "力。與拾得入穴。而其穴自合。寒拾有詩。散題山林間。",
    "X76n1516_007:0083a16": "寺僧乃集之成集。見傳于世(本傳)○八月四日。源州松",
    "X76n1516_007:0083a17": "昌鴻池谷。忽有五石皆青質。白文成字曰。高皇海出",
    "X76n1516_007:0083a18": "多子。李元王八十年。太平天子李世民千年。太子李",
    "X76n1516_007:0083a19": "治書。燕山人士。樂大國主。仁邁千古。五六七王。七佛",
    "X76n1516_007:0083a20": "八菩薩。及上果佛。田天子等。乃至為善原州奏了朝",
    "X76n1516_007:0083a21": "&#x7FA3;公擬字。粲然明著。十一月辛卯。有事于南郊。詔遣",
    "X76n1516_007:0083a22": "使以玉帛。詣其谷祭之○(祖琇論曰。瑞石文發於自然。昭靈祚之永也。舊史列",
    "X76n1516_007:0083a23": "于本紀。而歐陽文忠。刪入五行志。以謂則天稱慈氏。中宗號佛光王。即佛菩薩之驗也。夫唐有天下。傳世二十。",
    "X76n1516_007:0083a24": "唯武宗正信微薄。餘皆佛法地位中人。故七佛八菩薩。及上果佛。作世界主。隨宜示現。游戲生死耳。奚止則天",
    "X76n1516_007:0083b01": "中宗而已哉○見佛教通論)。",
    "X76n1516_007:0083b02": "[0083b02] 甲辰(十八)",
    "X76n1516_007:0083b03": "[0083b03] 四祖道信大師。以法付弟子弘忍大師。偈曰。華種有",
    "X76n1516_007:0083b04": "生性。因地華生生。大緣與信合。當生生不生。遂以學",
    "X76n1516_007:0083b05": "徒委之(五燈)○帝施行遺教經。&#x52C5;曰。如來滅度。以末代",
    "X76n1516_007:0083b06": "澆浮。付囑國王大臣。護持佛法。然僧尼出家。戒行須",
    "X76n1516_007:0083b07": "備。若縱情放逸。觸塗煩惱。關涉人間。動違經律。既失",
    "X76n1516_007:0083b08": "如來玄妙之旨。又虧國王受付之義。遺教經是佛涅",
    "X76n1516_007:0083b09": "槃所說。戒勒弟子。甚為詳要。末俗緇素。&#x7ADD;不崇奉。大",
    "X76n1516_007:0083b10": "道將隱。微言且絕。永懷聖教。用思弘闡。宜令所司差",
    "X76n1516_007:0083b11": "書手十人。多寫經本。務盡施行。其京官五品已上。及",
    "X76n1516_007:0083b12": "諸州刺史。各付一卷。若見僧尼業行。與經文不同。宜",
    "X76n1516_007:0083b13": "公私勸勉。必使遵行(文&#x8218;辭林)○冬奘法師。歸自西域。師",
    "X76n1516_007:0083b14": "往還一十七周。遊覽百有餘國。",
    "X76n1516_007:0083b15": "[0083b15] 乙巳(十九)",
    "X76n1516_007:0083b16": "[0083b16] 正月丙子。奘法師。&#x8CF7;經像歸于京師。留守房玄齡。&#x8218;",
    "X76n1516_007:0083b17": "于弘福寺。以表聞帝。壬辰奘如東都二月己亥。見于",
    "X76n1516_007:0083b18": "儀鸞殿。帝曰。師去何不相報。對曰。當去時表三上。以",
    "X76n1516_007:0083b19": "誠願微淺。不蒙諒許。無任至道之至。乃&#x8F19;私行。專擅",
    "X76n1516_007:0083b20": "之罪。惟深愧懼。帝曰。師出家與俗殊隔。能委命求法。",
    "X76n1516_007:0083b21": "惠利蒼生。朕甚嘉焉。固不煩為愧。但念山川阻遠。方",
    "X76n1516_007:0083b22": "俗異心。怪師能達也。帝因廣問雪嶺以西印度之境。",
    "X76n1516_007:0083b23": "玉燭和氣。物產風俗。八王故&#x8FF9;。七佛遺蹤。&#x7ADD;&#x613D;望之",
    "X76n1516_007:0083b24": "所不傳。班馬無得而載者。奘既親游其地。記憶無違。",
    "X76n1516_007:0083c01": "隨問而對。皆有條理。帝大悅曰。師所經一百餘國。可",
    "X76n1516_007:0083c02": "盡輟其山川風俗。撰西域記。以遺後來。不亦美乎。奘",
    "X76n1516_007:0083c03": "奉詔將罷。帝謂侍臣曰。昔符堅稱道安為神器。舉國",
    "X76n1516_007:0083c04": "尊敬。朕觀法師。詞吐溫雅。風節貞峻。非徒不愧古人。",
    "X76n1516_007:0083c05": "實過之遠甚。司徒長孫無忌曰。誠如明詔。道安雖高",
    "X76n1516_007:0083c06": "行博識。然弘法之功。固不如法師。躬趨聖域。討論眾",
    "X76n1516_007:0083c07": "妙。究探宗極矣。時車駕將問罪高麗。聞法師之還。期",
    "X76n1516_007:0083c08": "暫引見。及對談論。不覺日暮。帝曰。&#x6031;&#x6031;言不盡懷。欲",
    "X76n1516_007:0083c09": "共法師東行。省方觀俗。指揮之暇。別更談敘。可乎。對",
    "X76n1516_007:0083c10": "曰。玄奘遠歸。兼有疹疾。不堪陪駕。帝曰。師向能孤游",
    "X76n1516_007:0083c11": "絕域。今此行如跬步耳。尚何辭。對曰。陛下東征。六軍",
    "X76n1516_007:0083c12": "奉衛。伐亂誅奸。必有牧野之功。昆陽之捷。元奘亡所",
    "X76n1516_007:0083c13": "&#x7986;助。&#x8657;負道路之費。且兵刃交戰。佛制沙門不得觀",
    "X76n1516_007:0083c14": "視。惟陛下矜察。帝嘉納而止。奘因奏西域所獲梵本",
    "X76n1516_007:0083c15": "經論六百五十七部。乞就嵩山少林寺。為國宣譯。帝",
    "X76n1516_007:0083c16": "曰。朕頃為穆太后。&#x524F;弘福寺。&#x7ADD;為&#x8657;靜。可就彼番譯。",
    "X76n1516_007:0083c17": "所須&#x7ADD;與元齡平章。奘因乞監門官。以防釁隙。帝曰。",
    "X76n1516_007:0083c18": "師可謂保身之計。當為處分。及罷。即&#x52D1;留中房元齡。",
    "X76n1516_007:0083c19": "專知監護。資備所須。一從天府○是月帝自將兵征",
    "X76n1516_007:0083c20": "高麗○五月奘入弘福寺譯經○釋法聰。在杭蘇開",
    "X76n1516_007:0083c21": "導。是年嘉興縣高王神。降其祝曰。為我請聰法師。受",
    "X76n1516_007:0083c22": "菩薩戒。依言為授。又降祝曰。自今以往。酒肉五辛一",
    "X76n1516_007:0083c23": "切悉斷。後若祈福。可請眾僧。在廟設齋行道(僧傳)。",
    "X76n1516_007:0083c24": "[0083c24] 丙午(二十)",
    "X76n1516_007:0084a01": "[0084a01] 正月大廟丞李思一暴死。經日乃蘇言。見冥官云。年",
    "X76n1516_007:0084a02": "十九時。&#x751E;害生命。一曰。時在安州旻法師會下聽涅",
    "X76n1516_007:0084a03": "槃。何緣於彼相害。官追旻師。有答。旻生金粟界不可",
    "X76n1516_007:0084a04": "追。且放還家。既甦。有僧元通。為一懺悔。并勸誦金剛",
    "X76n1516_007:0084a05": "經。五千遍。至晚又死。明日還蘇云。冥官喜曰。還家大",
    "X76n1516_007:0084a06": "作福德矣。又旻師遣僧來說一。於是時不曾殺害。即",
    "X76n1516_007:0084a07": "放還云(感通傳)○三月帝還至長安○七月辛卯。奘法",
    "X76n1516_007:0084a08": "師表上新譯菩薩藏經。佛地經。六門陀羅尼經。顯揚",
    "X76n1516_007:0084a09": "聖教論。大乘雜集論。凡五部五十八卷。請帝為聖教",
    "X76n1516_007:0084a10": "序。丙申降手&#x52D1;謙讓不許。丁酉法師重抗表伸請。制",
    "X76n1516_007:0084a11": "許之○七月二十八日。法師智凱。執如意登座。默然",
    "X76n1516_007:0084a12": "而逝。師為時宗匠。&#x8107;不親席。不受供施。州宰為起塔",
    "X76n1516_007:0084a13": "云○時釋智則。止辨才寺。雖同僧住。而房室蕭然。眾",
    "X76n1516_007:0084a14": "號為狂者。則笑曰。道它狂者。不知自狂。出家離俗。只",
    "X76n1516_007:0084a15": "貪衣食。行住遮障。鎖門鎖櫃。種種聚斂。役役不安。此",
    "X76n1516_007:0084a16": "而非狂。更無狂者。乃撫掌大笑。又能分身兩處。赴人",
    "X76n1516_007:0084a17": "之供。竟夜唯端坐云(僧傳)。",
    "X76n1516_007:0084a18": "[0084a18] 丁未(二十一)",
    "X76n1516_007:0084a19": "[0084a19] 帝得祕讖云。唐三世而後。女主代有天下。遂召李淳",
    "X76n1516_007:0084a20": "風。訪其事。對曰。臣據術推之。其兆已成。今在陛下宮",
    "X76n1516_007:0084a21": "中矣。逾三十年。當有天下○海鹽縣鄱陽府君神。因",
    "X76n1516_007:0084a22": "常祭降祝曰。為我請法聰法師。講涅槃經。眾乃迎師",
    "X76n1516_007:0084a23": "就講。神又降祝曰。神道業障。多有苦惱。自聽法來。身",
    "X76n1516_007:0084a24": "鱗甲內。細虫噉苦。已得輕息。願為我請師。更講大品。",
    "X76n1516_007:0084b01": "師乃復為講之(高僧傳)。",
    "X76n1516_007:0084b02": "[0084b02] 戊申(二十一)",
    "X76n1516_007:0084b03": "[0084b03] 六月帝在玉華宮。召奘法師。見於玉華殿。帝以法師",
    "X76n1516_007:0084b04": "德業&#x51B2;博。欲令罷道。共康庶政。對曰。玄奘伏惟。陛下",
    "X76n1516_007:0084b05": "經緯八紘之略。崇闡雍&#x7188;之業。天之所授。無假於人",
    "X76n1516_007:0084b06": "一也。崇儒尚德。薄賦輕刑。九州四海。咸遂安逸。此又",
    "X76n1516_007:0084b07": "聖心自化。無假於人二也。深仁遠洽。四夷貢獻。此又",
    "X76n1516_007:0084b08": "天威所感。無假於人三也。獫狁為患。帝王莫制。陛下",
    "X76n1516_007:0084b09": "御圖一征。傾巢倒穴。故知。有道斯得。無假於人四也。",
    "X76n1516_007:0084b10": "高麗小蕃。煬帝喪軍而返。陛下提兵振旅。俘馘數萬。",
    "X76n1516_007:0084b11": "故知由主。無假於人五也。天地交泰。祥瑞皆應德而",
    "X76n1516_007:0084b12": "至。無假於人六也。陛下縱復須才。今亦伊呂多矣。玄",
    "X76n1516_007:0084b13": "奘庸陋。何足以預之。至於守戒緇門。闡揚遺法。此其",
    "X76n1516_007:0084b14": "誠願。伏乞天慈。終而不奪。帝曰。師既欲敷揚妙道。亦",
    "X76n1516_007:0084b15": "不固違高志。帝因問比譯何經。對曰。瑜伽師地論。帝",
    "X76n1516_007:0084b16": "曰。明何等義。對曰。明彌勒十七地義。及陳列大義。帝",
    "X76n1516_007:0084b17": "深愛焉。遣使取論入宮。凡一百卷。帝&#x89A9;詞義宏奧。謂",
    "X76n1516_007:0084b18": "侍臣曰。朕觀法師新論。猶瞻天瞰海。莫極高深。顧儒",
    "X76n1516_007:0084b19": "道九流。猶汀瀅之方溟渤耳。因&#x52D1;有司。揀祕書手。寫",
    "X76n1516_007:0084b20": "新譯經論。各九部。令宣賜九道總管。展轉流布。冀率",
    "X76n1516_007:0084b21": "土之。內同稟未聞之法。司徒長孫無忌。中書令褚遂",
    "X76n1516_007:0084b22": "良奏曰。佛教&#x51B2;玄。天人莫測。陛下至道照明。建立三",
    "X76n1516_007:0084b23": "寶。致法師陟險求經。歸國番譯。若菴摩之始說。猶金",
    "X76n1516_007:0084b24": "口之新開。皆陛下聖德所感。臣等愚瞽預此見聞。苦",
    "X76n1516_007:0084c01": "海波瀾。舟航有寄。況天慈廣遠。使布之九州。蠢蠢黔",
    "X76n1516_007:0084c02": "黎。俱&#x98E1;妙法。臣等億&#x5227;忻逢。不勝感幸○帝撰大唐",
    "X76n1516_007:0084c03": "三藏聖教序。成。御慶福殿。宣法師玄奘。升殿賜坐。&#x52D1;",
    "X76n1516_007:0084c04": "弘文館學士上官儀。對&#x7FA3;臣宣讀。其辭略曰。二儀有",
    "X76n1516_007:0084c05": "像。顯覆載以含生。四時無形。潛寒暑以化物。是以窺",
    "X76n1516_007:0084c06": "天鑑地。庸愚皆識其端。明陰洞陽。賢哲罕窮其數。然",
    "X76n1516_007:0084c07": "而天地包乎陰陽而易識者。以其有像也。陰陽處乎",
    "X76n1516_007:0084c08": "天地而難窮者。以其無形也。故知像顯可證。雖愚不",
    "X76n1516_007:0084c09": "惑。形潛莫&#x89A9;。在智猶迷。況乎佛道&#x51B2;&#x8657;。乘幽控寂。宏",
    "X76n1516_007:0084c10": "濟萬品。典御十方。舉威靈而無上。抑神力而無下。歷",
    "X76n1516_007:0084c11": "萬劫而不古。運百福而長今。妙道凝玄。遵之莫知其",
    "X76n1516_007:0084c12": "際。法流湛寂。挹之莫測其源。固知惷蠢凡愚。區區庸",
    "X76n1516_007:0084c13": "鄙。投其旨趣。能無疑惑者哉。玄奘法師。翹心淨土。杖",
    "X76n1516_007:0084c14": "策孤征。積雪晨飛。途間失地。驚沙夕起。空外迷天。窮",
    "X76n1516_007:0084c15": "歷異邦。詢求正教。引慈雲於西極。注法雨於東陲。聖",
    "X76n1516_007:0084c16": "教闕而復全。蒼生罪而還福。譬夫桂生高嶺。零露方",
    "X76n1516_007:0084c17": "得泫其華。蓮出綠波。飛塵不能污其葉。非蓮性自潔。",
    "X76n1516_007:0084c18": "而桂質本貞。良由所附者高。則微物不能累。所憑者",
    "X76n1516_007:0084c19": "淨。則濁類不能沾。夫以卉木無知。猶資善而成善。況",
    "X76n1516_007:0084c20": "乎人倫有識。不緣慶而成慶。方冀茲經流施。將日月",
    "X76n1516_007:0084c21": "而無窮。斯福遐敷。與乾坤而永大。於是御筆親書。綴",
    "X76n1516_007:0084c22": "于新經之首。法師奉表致謝。帝手&#x52D1;答曰。朕才謝珪",
    "X76n1516_007:0084c23": "璋。言慚博達。至於內典。尤所未閑。昨製序文。深慚鄙",
    "X76n1516_007:0084c24": "拙。穢翰墨於金簡。標瓦礫於珠林。忽得來書。謬承褒",
    "X76n1516_007:0085a01": "讚。循躬省慮。彌益厚顏。善不足稱。&#x8657;勞置謝○時皇",
    "X76n1516_007:0085a02": "太子。&#x89A9;聖序。遂撰述聖記。法師進啟奉謝。帝復&#x89A7;新",
    "X76n1516_007:0085a03": "菩薩藏經。愛其辭旨微妙。因詔皇太子。撰菩薩藏經",
    "X76n1516_007:0085a04": "後序。其辭略曰。蓋聞羲皇至&#x9825;。精粹止於龜文。軒后",
    "X76n1516_007:0085a05": "幽通。雅奧窮於鳥篆。考丹書而索隱。殊昧實際之源。",
    "X76n1516_007:0085a06": "徵錄錯以研幾。&#x76D6;非常樂之道。猶且事光圖史。振薰",
    "X76n1516_007:0085a07": "風於八埏。德洽生靈。激堯波於萬代。伏惟陛下轉輪",
    "X76n1516_007:0085a08": "垂拱。而化漸雞園。勝殿凝旒。而神交鷲嶺。總調御於",
    "X76n1516_007:0085a09": "徽號。匪文思之所窺。極般若於綸言。豈象繫之能擬。",
    "X76n1516_007:0085a10": "猶是教覃溟表。咸傳八解之音。訓浹寰中。皆踐四禪",
    "X76n1516_007:0085a11": "之軌。遂使三千世界。盡懷生而可封。百億須彌。入提",
    "X76n1516_007:0085a12": "封而作鎮。校美前王。焉可同年而語矣。菩薩藏經者。",
    "X76n1516_007:0085a13": "大覺義宗之要旨也。法師玄奘。番譯畢功。余以問安",
    "X76n1516_007:0085a14": "之暇。澄心妙法之寶。奉述天旨。微表讚揚。式命有司。",
    "X76n1516_007:0085a15": "綴于卷末○帝自是情信日篤。平章法義。不輟於口。",
    "X76n1516_007:0085a16": "與法師相得之深。無時暫間。衣服臥具。頻詔換易。如",
    "X76n1516_007:0085a17": "家人焉○八月賜奘百金磨衲并寶剃刀。奘奉表謝。",
    "X76n1516_007:0085a18": "略曰。忍辱之服。彩合流霞。智慧之刀。銛逾切玉。謹當",
    "X76n1516_007:0085a19": "衣以降煩惱之魔。佩以斷塵勞之網○帝自伐遼而",
    "X76n1516_007:0085a20": "還。氣力不逮平昔。有憂生之慮。既遇法師。留神大教。",
    "X76n1516_007:0085a21": "稍遂平復。因問。欲植法門有益。何者宣先。奘曰。眾生",
    "X76n1516_007:0085a22": "寢惑。非慧莫啟。慧芽抽植。法為之資。弘法須人。即度",
    "X76n1516_007:0085a23": "僧為最。帝悅○九月詔曰。隋季失御。天下分崩。朕屬",
    "X76n1516_007:0085a24": "當戡亂。親履兵鋒。亟犯風霜。宿于馬上。頃加疾餌。猶",
    "X76n1516_007:0085b01": "未痊除。數日以來。方遂平復。豈以福善之致耶。京城",
    "X76n1516_007:0085b02": "及天下諸州寺。各度一千人○十月。車駕還京師。&#x52D1;",
    "X76n1516_007:0085b03": "有司。於北闕紫微殿西南。&#x524F;弘法院。留奘居禁中。晝",
    "X76n1516_007:0085b04": "則陪御談論。夜分就院譯經○十月吉州有事天尊",
    "X76n1516_007:0085b05": "者。行三皇齋法。表奏其經。&#x52C5;令百官議定。咸斥其非。",
    "X76n1516_007:0085b06": "&#x52D1;以其經&#x7ADD;收取焚之。其經改三皇為三洞。惑&#x609E;昏",
    "X76n1516_007:0085b07": "俗。故勦其妄云(佛道實錄)○十二月。皇太子。為文德皇后。",
    "X76n1516_007:0085b08": "&#x524F;大慈恩寺成。請奘師主之。制不許。有旨。別選五十",
    "X76n1516_007:0085b09": "大德。是月太子備寶車五十乘。迎諸大德。綵亭寶剎。",
    "X76n1516_007:0085b10": "城諸寺花幡導引入寺。太子百官護送。帝御安福門",
    "X76n1516_007:0085b11": "樓。執爐致敬。經像過盡始罷。皇情大悅(本傳)。",
    "X76n1516_007:0085b12": "[0085b12] 己酉(正觀二十三年)",
    "X76n1516_007:0085b13": "[0085b13] 四月幸翠微宮。法師玄奘陪駕。每談敘淵奧。帝必攘",
    "X76n1516_007:0085b14": "袂曰。與法師相值恨晚耳。未盡弘法之意○五月帝",
    "X76n1516_007:0085b15": "壽五十三。高宗即位。"
}