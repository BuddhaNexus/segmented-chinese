{
    "T41n1822_022:0723b20": "俱舍論疏卷第二十二",
    "T41n1822_022:0723b22": "沙門法寶撰",
    "T41n1822_022:0723b23": "分別賢聖品第六之一",
    "T41n1822_022:0723b24": "云賢聖者。說文云。有多才行。謂之為賢。",
    "T41n1822_022:0723b25": "桂苑珠叢云。無事不通。謂之為聖。依仁王",
    "T41n1822_022:0723b26": "經。地前為賢。地上名聖。經云三賢．十聖故。",
    "T41n1822_022:0723b27": "依此論云。聖謂已得無漏道生。遠諸惡法",
    "T41n1822_022:0723b28": "故名為聖。獲得畢竟離繫得故。准上經．論。",
    "T41n1822_022:0723b29": "七方便位名之為賢。苦忍已上名之為聖。",
    "T41n1822_022:0723c01": "此品廣明故。名分別賢聖。所以隨眠品後",
    "T41n1822_022:0723c02": "明者。前品明斷。當其滅諦。道為聖體。聖即",
    "T41n1822_022:0723c03": "道諦。道為滅因。故後明也。",
    "T41n1822_022:0723c04": "論。如是已說至其相云何。結前起後。結前",
    "T41n1822_022:0723c05": "斷果。起後滅因。此品大文有三。一明道體",
    "T41n1822_022:0723c06": "性。二明道所觀。三就道辨人。此下一行頌。",
    "T41n1822_022:0723c07": "明道體性也。論曰至亦有漏耶。結前",
    "T41n1822_022:0723c08": "由見．修道。今問二道有漏．無漏。論。",
    "T41n1822_022:0723c09": "見道應知至修道通二。答。見道唯無漏。修道",
    "T41n1822_022:0723c10": "通漏．無漏也。論。所以者何。徵前釋所",
    "T41n1822_022:0723c11": "以。論。見道速能至故通二種。答。見道",
    "T41n1822_022:0723c12": "速能治三界故。第一因也　頓斷九品見所",
    "T41n1822_022:0723c13": "斷故。第二因也。由此二因唯是無漏。非世",
    "T41n1822_022:0723c14": "間道有此功能。故唯無漏結成也。修道非速",
    "T41n1822_022:0723c15": "斷三界惑。非頓斷九品。有異見道故通",
    "T41n1822_022:0723c16": "有漏　正理彈云。所說見道唯無漏因。謂一",
    "T41n1822_022:0723c17": "剎那斷九品故。此因非證。有漏亦能一剎",
    "T41n1822_022:0723c18": "那中斷五部故。豈能頓斷便無漏攝　今",
    "T41n1822_022:0723c19": "詳。正理所彈不當。其斷惑者　九品頓斷",
    "T41n1822_022:0723c20": "難。必用無漏道　五部合斷易。凡位唯合斷",
    "T41n1822_022:0723c21": "　九品頓斷難。見道頓斷九。所以唯無漏",
    "T41n1822_022:0723c22": "　我以九品頓斷為因。何為將五部合斷為",
    "T41n1822_022:0723c23": "難。",
    "T41n1822_022:0723c24": "論。如向所說由見諦故至其相云何。自下第",
    "T41n1822_022:0723c25": "二明道所觀。自下明道境。文中有二。一明",
    "T41n1822_022:0723c26": "四諦。二明二諦。此一行頌明四諦也。",
    "T41n1822_022:0723c27": "論曰至說苦．集諦。文中有二。一明四諦名",
    "T41n1822_022:0723c28": "體。二明四諦次第。此文指前明名體。如文",
    "T41n1822_022:0723c29": "可解。論。四諦次第如彼說耶。問。四諦",
    "T41n1822_022:0724a01": "次第如界品中。先說道諦。次說滅諦。後說",
    "T41n1822_022:0724a02": "苦．集。如是次第耶。論。不爾者。答。",
    "T41n1822_022:0724a03": "論。云何者。徵。論。如今所列至三滅四",
    "T41n1822_022:0724a04": "道。答今此次第。論。四諦自體亦有異",
    "T41n1822_022:0724a05": "耶。問四諦體。其體亦同次第與前異耶。",
    "T41n1822_022:0724a06": "論。不爾者。答。云何。問。論。如",
    "T41n1822_022:0724a07": "先所辨至說亦然聲。答也。頌中言亦然者。",
    "T41n1822_022:0724a08": "顯體同前說。論。四諦何緣如是次第。",
    "T41n1822_022:0724a09": "問先苦。後道。次第所以。論。隨現觀位",
    "T41n1822_022:0724a10": "至後方說果。答。先順答。後反釋。如文可解。",
    "T41n1822_022:0724a11": "論。然或有法至先後次第。乘明四諦。",
    "T41n1822_022:0724a12": "辨三次第。如四念住。身．受．心．法者隨起",
    "T41n1822_022:0724a13": "次第。如四正勝但隨言便。起非定爾。今此",
    "T41n1822_022:0724a14": "四諦隨現觀位先後次第。論。何緣現觀",
    "T41n1822_022:0724a15": "次第必然。問現觀也。論。加行位中如",
    "T41n1822_022:0724a16": "是觀故。答也。論。何緣加行必如是觀。問",
    "T41n1822_022:0724a17": "加行也。論。謂若有法至苦即苦諦。答先",
    "T41n1822_022:0724a18": "觀苦所以。論。次復觀苦至因即集諦。",
    "T41n1822_022:0724a19": "答以苦後觀集所以。論。次復觀苦至道",
    "T41n1822_022:0724a20": "即道諦。答苦．集後觀滅．道次第。論。如",
    "T41n1822_022:0724a21": "見病已至後求良藥。舉喻顯也。論。契經",
    "T41n1822_022:0724a22": "亦說至苦．集滅．道。引經證。如文可解。",
    "T41n1822_022:0724a23": "論。故加行位至縱馬奔馳。此合法也。婆沙七",
    "T41n1822_022:0724a24": "十七。問此四聖諦云何建立。為依實事。為",
    "T41n1822_022:0724a25": "依因．果。為依現觀。若依實事。諦應有三",
    "T41n1822_022:0724a26": "苦．集一物故。若依因．果。諦應有五道有因．",
    "T41n1822_022:0724a27": "果故。若依現觀。諦應有八上下八諦故",
    "T41n1822_022:0724a28": "　應言四諦依因果立。道因．果性合立一故。",
    "T41n1822_022:0724a29": "謂無漏合因性．果性。皆是能趣苦有世間",
    "T41n1822_022:0724b01": "生老病死。究竟滅行故合立一　問若爾有",
    "T41n1822_022:0724b02": "漏因性．果性。皆是能趣苦有世間生老病死。",
    "T41n1822_022:0724b03": "流轉集行亦應合立。諦應有三。答雖爾。行",
    "T41n1822_022:0724b04": "相有別有總。是故建立聖諦唯四。謂於有",
    "T41n1822_022:0724b05": "漏果性有四行相。有漏因性有四行相。於",
    "T41n1822_022:0724b06": "無漏道因性．果性。總有四行相故　有作",
    "T41n1822_022:0724b07": "是說。以三緣故建立四諦。一實事故。二因．",
    "T41n1822_022:0724b08": "果故。三謗．信故。實事故者。謂此四諦實事",
    "T41n1822_022:0724b09": "有二。一者有漏。二者無漏。因．果故者。謂有",
    "T41n1822_022:0724b10": "漏事有因．果性。分苦．集二。無漏有二。一",
    "T41n1822_022:0724b11": "有因性．果性。二有果性。無因性。有因．果",
    "T41n1822_022:0724b12": "性立為道諦。有果性無因性立為滅諦。",
    "T41n1822_022:0724b13": "問何故有漏事因性．果性。各立一諦。無漏道",
    "T41n1822_022:0724b14": "中因性．果性。合立一諦。答緣彼謗．信。有",
    "T41n1822_022:0724b15": "別．總故。謂於有漏因性．果性。各別起謗。一",
    "T41n1822_022:0724b16": "於果性謗實非苦。二於因性謗實非集。",
    "T41n1822_022:0724b17": "生信亦別。於無漏道因性．果性。總起一謗。",
    "T41n1822_022:0724b18": "謂謗非道。總生一信謂信是道。是故三緣",
    "T41n1822_022:0724b19": "建立四諦　復有說者。依現觀立四諦。",
    "T41n1822_022:0724b20": "上下雖八。行相同者合立為一。論。此",
    "T41n1822_022:0724b21": "現觀名為目何義。問名目也。論。應知",
    "T41n1822_022:0724b22": "此目現等覺義。答　言現觀者。現謂現前。",
    "T41n1822_022:0724b23": "觀謂等覺。即是正覺境也。論。何緣說此",
    "T41n1822_022:0724b24": "唯是無漏。問也。論。對向涅槃至故得",
    "T41n1822_022:0724b25": "正名。答　對向涅槃。是對向果義。即是真",
    "T41n1822_022:0724b26": "道正覺境故。云對觀義　此覺真淨故得",
    "T41n1822_022:0724b27": "正名者。明無漏覺方得名正。論。應知",
    "T41n1822_022:0724b28": "此中至非物有異。出苦．集諦體。此苦．集體。",
    "T41n1822_022:0724b29": "即是一切有取五蘊。一一之中有因義．果義。",
    "T41n1822_022:0724c01": "果名為苦。因名為集。論。滅．道二諦物",
    "T41n1822_022:0724c02": "亦有殊。出滅．道諦體　滅。是擇滅無為",
    "T41n1822_022:0724c03": "　道。是有為無漏。故物有殊。論。何義經",
    "T41n1822_022:0724c04": "中說為聖諦。問名也。四諦既實。凡聖應同。",
    "T41n1822_022:0724c05": "何義經中說為聖諦。論。是聖者諦故得",
    "T41n1822_022:0724c06": "聖名。答。聖者將為諦。故名為聖諦。論。",
    "T41n1822_022:0724c07": "於非聖者此豈成妄。難。此之四諦於非聖者。",
    "T41n1822_022:0724c08": "豈非實苦乃至實道。是虛妄耶。如何此四唯",
    "T41n1822_022:0724c09": "名聖諦。論。於一切是諦至顛倒見故。",
    "T41n1822_022:0724c10": "答也。苦真是苦。集真是因。乃至滅苦之道。",
    "T41n1822_022:0724c11": "是名真道。於聖。於凡。義恒如是。然唯聖",
    "T41n1822_022:0724c12": "者。苦見實苦。乃至道見實道。故名聖諦。凡",
    "T41n1822_022:0724c13": "夫苦計為樂。道計非道。顛倒見故。不名凡",
    "T41n1822_022:0724c14": "諦。論。如有頌言至非聖說為樂。引教",
    "T41n1822_022:0724c15": "證也。正理論云。然四諦理無有差別。在聖",
    "T41n1822_022:0724c16": "在凡皆如實故。依能見者偏立聖名。或義",
    "T41n1822_022:0724c17": "意言。唯諸聖者。於四諦理。以聖行觀於一",
    "T41n1822_022:0724c18": "切時行相無別。聖行．諦理極相稱故。以諦",
    "T41n1822_022:0724c19": "隨行立聖諦名。非如世間六非聖行。先",
    "T41n1822_022:0724c20": "觀此地為靜等三。後復觀為麁等三相。非",
    "T41n1822_022:0724c21": "相稱故不隨彼名。或義意言。唯諸聖者於",
    "T41n1822_022:0724c22": "四諦理。以聖智觀。一得正決定。無還不定",
    "T41n1822_022:0724c23": "理。故諦隨智得聖諦名。即由此理聖智觀",
    "T41n1822_022:0724c24": "諦。得立苦．集．滅．道智名。凡智雖能見四",
    "T41n1822_022:0724c25": "諦理得決定已。容不定故。諦不隨彼得",
    "T41n1822_022:0724c26": "凡諦名。由此但應名世俗智　問何故虛",
    "T41n1822_022:0724c27": "空．非擇滅。非諦所攝。婆沙七十七云。若法",
    "T41n1822_022:0724c28": "是苦(苦諦)是苦因(集諦)是苦盡(滅諦)是苦對治者(道諦)世",
    "T41n1822_022:0724c29": "尊立為諦。虛空．非擇滅。非苦。非苦因。非",
    "T41n1822_022:0725a01": "苦盡。非苦對治。是故世尊不立為諦　更",
    "T41n1822_022:0725a02": "有多釋不及此釋。論。有餘師說至聖",
    "T41n1822_022:0725a03": "非聖諦。述異計也。經部等師。執滅．道諦唯",
    "T41n1822_022:0725a04": "是聖諦。唯聖證故。苦．集二諦通凡聖。俱成",
    "T41n1822_022:0725a05": "就故。婆沙七十七。問有四行相觀生死果。",
    "T41n1822_022:0725a06": "何故此果但名苦諦不名非常等。復次苦",
    "T41n1822_022:0725a07": "相不共。唯有漏法是苦非餘故名苦諦。非",
    "T41n1822_022:0725a08": "常等三是餘共相。謂非常相三諦皆有。空．",
    "T41n1822_022:0725a09": "非我相遍一切法。故此不名非常等諦",
    "T41n1822_022:0725a10": "　問有四行相觀生死因。何故此因但名集",
    "T41n1822_022:0725a11": "諦。復次集相但於有漏法。有招集生死非",
    "T41n1822_022:0725a12": "無漏故。因．生．緣相無漏亦有。聖道亦有因．",
    "T41n1822_022:0725a13": "生．緣故。集不共故立以諦名　問有四行",
    "T41n1822_022:0725a14": "相觀於涅槃。何故涅槃唯名滅諦。不名靜",
    "T41n1822_022:0725a15": "等三種諦耶。復次滅名不共故立諦名。滅名",
    "T41n1822_022:0725a16": "唯顯究竟滅故。靜名濫定。妙．離濫道。故",
    "T41n1822_022:0725a17": "不名為靜妙．離諦　問有四行相觀於聖",
    "T41n1822_022:0725a18": "道。何故聖道但名道諦。不名如等三種諦",
    "T41n1822_022:0725a19": "耶。復次道名唯顯趣涅槃路。故立諦名。如",
    "T41n1822_022:0725a20": "濫正理。行通有漏。出通涅槃。故此不名",
    "T41n1822_022:0725a21": "如．行．出諦。",
    "T41n1822_022:0725a22": "論。唯受一分是苦自體。自下一行頌偏明苦",
    "T41n1822_022:0725a23": "諦。論曰至亦無有失。長行釋也。先總釋。",
    "T41n1822_022:0725a24": "後別釋　有三苦性。諸有漏法與此三苦合",
    "T41n1822_022:0725a25": "故總名苦諦。論。此中可意至故名為",
    "T41n1822_022:0725a26": "苦。別釋也。此中可意有漏行法。與樂受合。",
    "T41n1822_022:0725a27": "名為壞苦。非可意行法。與苦受合。名為苦",
    "T41n1822_022:0725a28": "苦。除此二受合外所餘有漏行法。與捨受",
    "T41n1822_022:0725a29": "合故名為行苦。論。何謂為可意非可意",
    "T41n1822_022:0725b01": "餘。問也。前言可意行等與壞苦合等。何謂",
    "T41n1822_022:0725b02": "為可意行等。論。謂樂等三受至得可意",
    "T41n1822_022:0725b03": "等名。答。由樂受力具順樂受行名為可",
    "T41n1822_022:0725b04": "意。乃至由捨受力合順捨受行名所餘非",
    "T41n1822_022:0725b05": "可意非不可意行。論。所以者何。徵所",
    "T41n1822_022:0725b06": "以樂受等名壞苦等性。論。若諸樂受至",
    "T41n1822_022:0725b07": "非常即是苦。答也。先答三受成苦所以。後",
    "T41n1822_022:0725b08": "答順苦所以。此文初也。謂樂受成苦。以壞",
    "T41n1822_022:0725b09": "時苦故。如契經言。諸樂受生時樂。住時樂。",
    "T41n1822_022:0725b10": "壞時苦。故未壞之前生．住皆樂。至壞之時方",
    "T41n1822_022:0725b11": "名為苦。故知樂由壞成苦　若諸苦受由體",
    "T41n1822_022:0725b12": "成苦性。如契經言。諸苦受生時苦。住時苦。",
    "T41n1822_022:0725b13": "故既生．住皆苦。故知由體成苦性　若不",
    "T41n1822_022:0725b14": "苦不樂受由行成苦性。所以名行。眾緣造",
    "T41n1822_022:0725b15": "故。如契經言。非常即是苦。既言非常即是",
    "T41n1822_022:0725b16": "苦。故知不苦不樂受。非是前二。即是由行",
    "T41n1822_022:0725b17": "成苦。正理論云。有漏無常無非是苦。",
    "T41n1822_022:0725b18": "論。如受順受諸行亦然。第二釋順受諸行與",
    "T41n1822_022:0725b19": "受義同。正理論云。然薄伽梵。契經中言。苦",
    "T41n1822_022:0725b20": "受生時住時苦者。由彼苦受性是苦故。壞時",
    "T41n1822_022:0725b21": "樂者。苦受壞時設無樂受。由苦受息似樂",
    "T41n1822_022:0725b22": "顯現故亦名樂。於相續　息位立以壞名故。",
    "T41n1822_022:0725b23": "苦受息時名苦受壞(非剎那壞)乃至樂受生時住",
    "T41n1822_022:0725b24": "時樂者。由彼樂受性是樂故。壞時苦者。謂",
    "T41n1822_022:0725b25": "諸有情。未離染時。心恒求樂。於樂壞位",
    "T41n1822_022:0725b26": "起憂愁等。故說樂受為壞苦性。樂受壞時",
    "T41n1822_022:0725b27": "設無苦受。似苦顯現亦有為苦。不苦不樂",
    "T41n1822_022:0725b28": "受。生時住時皆非苦非樂。性是彼故。即彼",
    "T41n1822_022:0725b29": "壞時。苦．樂隨一容現前故。可言俱有苦．",
    "T41n1822_022:0725c01": "樂壞時無容有二。故佛於此作別異說。謂",
    "T41n1822_022:0725c02": "無智苦智生為樂。以於此受無智增廣。此",
    "T41n1822_022:0725c03": "受無明所隨增故。由無智故。惡趣等中具",
    "T41n1822_022:0725c04": "有無邊行苦生起。極微細故甚為難覺。唯",
    "T41n1822_022:0725c05": "聖能覺。故有頌言　所引頌文與此論同。",
    "T41n1822_022:0725c06": "論。有餘師釋至名行苦性。敘異說也。此",
    "T41n1822_022:0725c07": "師意說。三苦皆是持業釋。不同有部壞已",
    "T41n1822_022:0725c08": "生苦等名為壞等。論。應知此中至行",
    "T41n1822_022:0725c09": "苦故苦。釋伏難也。伏難意云。若諸有漏眾",
    "T41n1822_022:0725c10": "緣造故。性是無常皆行苦者。可意不可意亦",
    "T41n1822_022:0725c11": "應是行苦。如何說為壞苦．苦苦。釋云。可意",
    "T41n1822_022:0725c12": "法有壞．行二苦。壞苦不共。行苦是共。不可",
    "T41n1822_022:0725c13": "意法有苦苦．行苦二義。苦苦不共。行苦是",
    "T41n1822_022:0725c14": "共。依不共理。說壞苦苦苦。理實一切皆是",
    "T41n1822_022:0725c15": "行苦。論。此唯聖者至緣極生厭怖。引頌",
    "T41n1822_022:0725c16": "證也。論。以諸愚夫至於有頂蘊。明凡厭",
    "T41n1822_022:0725c17": "上品苦苦。不及聖人厭下品行苦。論。",
    "T41n1822_022:0725c18": "道諦亦應至有為性故。難也。前釋云。不苦樂",
    "T41n1822_022:0725c19": "受由行成苦。眾緣造故。如契經言。若非常",
    "T41n1822_022:0725c20": "即是苦。如受順受。亦爾。准此。道諦亦是有",
    "T41n1822_022:0725c21": "為。眾緣造故。性非常故。有為性故。應行苦",
    "T41n1822_022:0725c22": "攝。論。道諦非苦至眾苦盡故。論主引餘",
    "T41n1822_022:0725c23": "師釋也。聖道雖是無常。能引眾苦盡故。不",
    "T41n1822_022:0725c24": "違聖心不名為苦。所以得知是餘師釋。正",
    "T41n1822_022:0725c25": "理論云。有餘師言。聖道非苦。以能違逆是",
    "T41n1822_022:0725c26": "苦相故。非聖道起違逆聖心。由此能令眾",
    "T41n1822_022:0725c27": "苦盡故。論。若觀諸有為至唯顯有漏。引",
    "T41n1822_022:0725c28": "例釋也。道諦有為無漏。擇滅無為涅槃寂靜。",
    "T41n1822_022:0725c29": "苦是有為有漏。有其擇滅名涅槃寂靜。經",
    "T41n1822_022:0726a01": "中說觀諸有為涅槃寂靜者。亦由先見此",
    "T41n1822_022:0726a02": "有為。是有漏苦故。後觀苦滅為寂靜。故知。",
    "T41n1822_022:0726a03": "經言有為故苦。此有為言唯顯有漏。",
    "T41n1822_022:0726a04": "論。若諸法中至苦為聖諦。問也。論。有一",
    "T41n1822_022:0726a05": "類釋至計癰為樂。敘有部異師釋。此釋意。樂",
    "T41n1822_022:0726a06": "少。苦多。從多名苦。論。有餘於此至說",
    "T41n1822_022:0726a07": "樂亦名苦。鳩摩邏多釋也。樂受體非是苦。以",
    "T41n1822_022:0726a08": "三因故名為苦。一能為苦因故。二能集眾",
    "T41n1822_022:0726a09": "苦故。三有苦希樂故。由此三因說樂為",
    "T41n1822_022:0726a10": "苦。論。理實應言至為諦非樂。述有部正",
    "T41n1822_022:0726a11": "釋。聖觀三有．及樂受等。皆是苦者。以行苦",
    "T41n1822_022:0726a12": "同故總名苦諦。論。如何亦觀樂受為",
    "T41n1822_022:0726a13": "苦。問也。論。由性非常至一如苦受。答。",
    "T41n1822_022:0726a14": "樂受與餘有漏同是無常。觀彼樂受違逆",
    "T41n1822_022:0726a15": "聖心故名為苦。不取樂受適悅之相。如以",
    "T41n1822_022:0726a16": "苦觀觀色等時。取色等上餘違逆相。名之",
    "T41n1822_022:0726a17": "為苦。非彼苦相。一如苦受。論。有漏樂",
    "T41n1822_022:0726a18": "受至此釋非理。論主破邏多釋。先總非。後別",
    "T41n1822_022:0726a19": "破也。論。能為苦因至豈關於苦。計因",
    "T41n1822_022:0726a20": "非苦行破。論。又諸聖者至為苦受因。",
    "T41n1822_022:0726a21": "蘊非是苦因破。論。又經復說行苦何",
    "T41n1822_022:0726a22": "用。行苦無用破。論。若由非常至行相何",
    "T41n1822_022:0726a23": "別。外難。若無常故苦。即無常行應亦是苦",
    "T41n1822_022:0726a24": "行。二種行相有何差別。論。生滅法故",
    "T41n1822_022:0726a25": "至能引苦行相。答也。生滅法故是非常行相。",
    "T41n1822_022:0726a26": "違聖心故是苦行相。但見非常知違聖心。",
    "T41n1822_022:0726a27": "此是非常行相引苦行相。非二同也。",
    "T41n1822_022:0726a28": "論。有餘部師至受唯是苦。述大眾部。及經部",
    "T41n1822_022:0726a29": "異師計也。論。云何知然。有部徵。",
    "T41n1822_022:0726b01": "論。由教理故。大眾部答。論。云何由教。",
    "T41n1822_022:0726b02": "有部問也。論。如世尊言至名為顛倒。引",
    "T41n1822_022:0726b03": "三經答。論。云何由理。問理也。論。",
    "T41n1822_022:0726b04": "以諸樂因至理亦應然。答理也。以此樂因不",
    "T41n1822_022:0726b05": "定為理。既此樂因後生其苦。故知根本亦",
    "T41n1822_022:0726b06": "是苦因。初微不覺第一理也。論。又治",
    "T41n1822_022:0726b07": "苦時至定無實樂。以治苦故方生樂覺。故",
    "T41n1822_022:0726b08": "離重苦時謂輕苦為樂。實無樂受。第二理",
    "T41n1822_022:0726b09": "也。論。對法諸師至此言應理。論主評取",
    "T41n1822_022:0726b10": "有部宗也。論。云何知然。大眾部問。",
    "T41n1822_022:0726b11": "論。且應反徵至有樂應成。三對反徵。論。",
    "T41n1822_022:0726b12": "若謂可愛至非可愛故。論主牒救。既先為可",
    "T41n1822_022:0726b13": "愛。後非可愛故。故知可愛亦非是實。便證",
    "T41n1822_022:0726b14": "樂受無實理成。論。不爾可愛至是非愛",
    "T41n1822_022:0726b15": "法。論主通難。樂自相實可愛。聖人以此受",
    "T41n1822_022:0726b16": "是放逸處故。要由廣大功力所成。變壞無常",
    "T41n1822_022:0726b17": "故非可愛。非彼自相非可愛也。論。若",
    "T41n1822_022:0726b18": "彼自體至有實樂受。論主兩重反難成有部",
    "T41n1822_022:0726b19": "宗。既受自相能生可愛。以其異門觀受為",
    "T41n1822_022:0726b20": "苦。故知樂受自相可愛非體是苦。論。",
    "T41n1822_022:0726b21": "然世尊言至作如是說。引經證也。佛說一切",
    "T41n1822_022:0726b22": "皆是苦者。依行．壞二苦門說。苦受有二。謂",
    "T41n1822_022:0726b23": "苦苦．行苦。樂受有行．壞二義。捨受唯有行",
    "T41n1822_022:0726b24": "義。若依行苦門觀三受皆苦。依壞苦門樂",
    "T41n1822_022:0726b25": "受亦苦　觀受自相苦受是苦。餘二非苦",
    "T41n1822_022:0726b26": "　佛自釋言。我依諸行皆是無常。及諸有為皆",
    "T41n1822_022:0726b27": "是變壞。密作是說。諸所有受無非是苦。故",
    "T41n1822_022:0726b28": "知以行苦門密說為苦。此經不依苦苦",
    "T41n1822_022:0726b29": "而作是說。論。若由自相至實有三受。",
    "T41n1822_022:0726c01": "此論主引經難大眾部也。慶喜既言。餘經",
    "T41n1822_022:0726c02": "說有三受不言密意。故知說三受經非",
    "T41n1822_022:0726c03": "密意也。慶喜既言。依何密意此經復言",
    "T41n1822_022:0726c04": "諸所有受無非是苦。故知說諸受苦經是",
    "T41n1822_022:0726c05": "密意也。論。世尊既言至非真了義。前",
    "T41n1822_022:0726c06": "舉問證。後舉答證。說諸受苦。非了義",
    "T41n1822_022:0726c07": "也。論。又契經言至變壞法故。通第二經。",
    "T41n1822_022:0726c08": "經言以苦觀樂受者。樂受有二。一自相門。",
    "T41n1822_022:0726c09": "是可愛故是樂性。二依異門。無常．變壞是苦",
    "T41n1822_022:0726c10": "性。佛令異門觀為苦故。非自相門觀為苦",
    "T41n1822_022:0726c11": "也。論。然觀樂時至觀樂為苦。釋伏難",
    "T41n1822_022:0726c12": "也。若自相是樂。異門是苦。何故世尊教觀",
    "T41n1822_022:0726c13": "異門。不觀自相。答云。若觀自相增貪等",
    "T41n1822_022:0726c14": "故。觀異門時能得解脫。故令觀苦不令",
    "T41n1822_022:0726c15": "觀樂。論。如何知此自相是樂。大眾部",
    "T41n1822_022:0726c16": "問。論。如有頌言至故說受皆苦。引頌",
    "T41n1822_022:0726c17": "異門說樂為苦。舉頌答也。論。又契經",
    "T41n1822_022:0726c18": "言至此別意說。通第三經。論。以諸世",
    "T41n1822_022:0726c19": "間至無實理成。釋別意說所以。以諸世間樂",
    "T41n1822_022:0726c20": "少苦多。而謂總樂故名為顛倒。非全無樂",
    "T41n1822_022:0726c21": "而謂為樂成顛倒也。諸有亦以樂少苦多",
    "T41n1822_022:0726c22": "一向謂樂。名顛倒也。論。若受自相至",
    "T41n1822_022:0726c23": "有何勝利。論主反難大眾部師。一切諸受自",
    "T41n1822_022:0726c24": "相是樂說皆是苦。為欲除貪。一切諸受自",
    "T41n1822_022:0726c25": "相是苦。佛說為樂有何勝利。論。若謂",
    "T41n1822_022:0726c26": "世尊至乃至廣說。論主牒救破也。世尊說受",
    "T41n1822_022:0726c27": "皆苦言我密意。於觀五受說如實言。故",
    "T41n1822_022:0726c28": "知皆苦是異門。五受是自性。非是隨俗說。",
    "T41n1822_022:0726c29": "引二經證。如文可解。論。又佛如何至",
    "T41n1822_022:0727a01": "分別說三反問也。苦受是一。如何法同因",
    "T41n1822_022:0727a02": "分別說三。論。若謂世間至上等樂覺。",
    "T41n1822_022:0727a03": "論主縱計破。若謂世間於下苦起樂覺。上",
    "T41n1822_022:0727a04": "苦謂苦。中苦謂捨。隨彼說者。樂亦三",
    "T41n1822_022:0727a05": "品不同。應於下苦起上樂覺。中苦起中樂。",
    "T41n1822_022:0727a06": "上苦起下樂覺。論。又受殊勝至徵問亦",
    "T41n1822_022:0727a07": "爾第二苦不成過。受勝境時有何下苦於",
    "T41n1822_022:0727a08": "中起樂。若受勝境時有下苦者。如是受",
    "T41n1822_022:0727a09": "境已滅未生。既於爾時無有下苦。即應",
    "T41n1822_022:0727a10": "樂覺轉更增勝。爾時上等眾苦都無有故。",
    "T41n1822_022:0727a11": "論。又下品受至如何應理。第三顛倒過也。",
    "T41n1822_022:0727a12": "三受之中分明猛利。唯苦．樂二。捨受闇昧。若",
    "T41n1822_022:0727a13": "下品苦現在前時。許是樂受即是分明。中品",
    "T41n1822_022:0727a14": "苦受現在前時。許是捨受即是闇昧。下受分",
    "T41n1822_022:0727a15": "明。中受闇昧。其義顛倒故成過也。正理論",
    "T41n1822_022:0727a16": "云。執下分明。中翻闇昧誰有智者能忍此",
    "T41n1822_022:0727a17": "執。論。又下三定至樂等三受。此第四違",
    "T41n1822_022:0727a18": "因．果過也。正理云。又定漸勝執苦漸增。於",
    "T41n1822_022:0727a19": "非理中誰過於此。論。故不應依至樂等",
    "T41n1822_022:0727a20": "三受。總結非也。論。又契經說至少分",
    "T41n1822_022:0727a21": "實樂。第五違經過。如文可解。論。如是",
    "T41n1822_022:0727a22": "且辨至為證不成。結破引教不成證。",
    "T41n1822_022:0727a23": "論。所立理言亦不成證。次破理也。論。",
    "T41n1822_022:0727a24": "且以諸樂因至非不決定。破樂因不定。謂觀",
    "T41n1822_022:0727a25": "所依身分位差別。外境方為樂因。或唯苦",
    "T41n1822_022:0727a26": "因。非唯外境。如所依患冷煖為樂因。所",
    "T41n1822_022:0727a27": "依患熱冷為樂因。翻此苦因。苦．樂之因",
    "T41n1822_022:0727a28": "非唯外境。亦依身分為苦．樂因。分位決定",
    "T41n1822_022:0727a29": "因亦定也。論。如世間火至決定理成。舉",
    "T41n1822_022:0727b01": "喻顯也。如文可解。論。又三靜慮中至",
    "T41n1822_022:0727b02": "能生苦故。破苦因不定也。或下三定皆有",
    "T41n1822_022:0727b03": "樂受無其苦受。三定之中生樂之因。豈不",
    "T41n1822_022:0727b04": "決定。論。又彼所說至起於樂覺。破治",
    "T41n1822_022:0727b05": "苦生樂。受勝境時不治苦故。應無樂覺。",
    "T41n1822_022:0727b06": "論。設許爾時至生極樂覺。此縱破也。",
    "T41n1822_022:0727b07": "論。又靜慮樂至准前應說。此破上地無苦",
    "T41n1822_022:0727b08": "治也。論。又彼所說至應知亦爾。此破",
    "T41n1822_022:0727b09": "易脫生樂因。於初易肩分位之時有實樂",
    "T41n1822_022:0727b10": "生。若異此者。初易之後應漸樂增。以前重",
    "T41n1822_022:0727b11": "苦後漸微故　易脫威儀生於樂者。亦准",
    "T41n1822_022:0727b12": "此釋。論。若先無苦至生於苦覺。大眾部",
    "T41n1822_022:0727b13": "難。若初易肩時無有苦者。因何於後時中",
    "T41n1822_022:0727b14": "怱生苦覺。論。由身變易至實有理成。",
    "T41n1822_022:0727b15": "答也。如酒隨其時分生甘．酢味。豈酒甘．",
    "T41n1822_022:0727b16": "酢於先已有。論。由．此定知至如應名",
    "T41n1822_022:0727b17": "苦。已上總結苦諦體也。論。即苦行體",
    "T41n1822_022:0727b18": "亦名集諦。依有部宗出集諦體也。自此已",
    "T41n1822_022:0727b19": "下別釋集諦。論。此說必定至愛為集",
    "T41n1822_022:0727b20": "故。經部師引經難也。論。經就勝故至亦",
    "T41n1822_022:0727b21": "是集諦。有部通經。論。如是理趣由何證",
    "T41n1822_022:0727b22": "知。經部徵也。論。餘契經中至名補特伽",
    "T41n1822_022:0727b23": "羅。有部引經證。非唯取愛為集諦。兼業．",
    "T41n1822_022:0727b24": "無明為集諦故。故知說愛就勝而說。",
    "T41n1822_022:0727b25": "論。又契經說至說有取識。釋五種子。有二",
    "T41n1822_022:0727b26": "釋　第一釋云。一根。二莖。三枝。四節。五子。喻",
    "T41n1822_022:0727b27": "有取識　第二釋云。五種子者。謂五趣種子",
    "T41n1822_022:0727b28": "　說有取識。取是煩惱。有煩惱識為五趣",
    "T41n1822_022:0727b29": "因名有取識　既契經中不言喻說。後釋",
    "T41n1822_022:0727c01": "為正。此證經中非唯說愛。論。又彼經",
    "T41n1822_022:0727c02": "說至說四識住。即彼經說置地界中。此即別",
    "T41n1822_022:0727c03": "名說四識住。彼五種子置地界中。喻五取識",
    "T41n1822_022:0727c04": "四識住也。此即煩惱．及識四蘊取識為因。非",
    "T41n1822_022:0727c05": "唯是愛。論。故經所說是密意言。契經",
    "T41n1822_022:0727c06": "中說愛為集諦。即是從強密意言也。",
    "T41n1822_022:0727c07": "論。阿毘達磨依法相說。依法相說即苦行法",
    "T41n1822_022:0727c08": "因義是集。即是一切有漏諸行名為集諦。",
    "T41n1822_022:0727c09": "論。然經中說至及彼因因。會彼兩經說不",
    "T41n1822_022:0727c10": "同也　愛為因故者。偏說起因　業．愛．無",
    "T41n1822_022:0727c11": "明者。具說三因。業為生因。愛為起因。無明",
    "T41n1822_022:0727c12": "為因因。愛為業因。無明與愛能為因故。故",
    "T41n1822_022:0727c13": "曰因因。論。云何知爾。問也。論。業",
    "T41n1822_022:0727c14": "為生因至經所說故。答也。論。又彼經中",
    "T41n1822_022:0727c15": "至有緒故者。此是大因緣法門經　言後行",
    "T41n1822_022:0727c16": "者。是行支等　等者。等取後十支。皆次第說",
    "T41n1822_022:0727c17": "　有因有緣及有緒者。即是前支為因。為緣．",
    "T41n1822_022:0727c18": "及緒也。婆沙二十三云。如大因緣法門經",
    "T41n1822_022:0727c19": "說。佛告阿難老死有如是因。有如是緣。",
    "T41n1822_022:0727c20": "有如是緒　乃至廣說。婆沙從後說。此論",
    "T41n1822_022:0727c21": "從前說。論。為別建立至及四識住。有取",
    "T41n1822_022:0727c22": "識如種子。四識住如田。論。故非唯愛",
    "T41n1822_022:0727c23": "為集諦體。有部結也。論。何法名生何法",
    "T41n1822_022:0727c24": "名起。經部問。論。界趣生等至應知亦爾。",
    "T41n1822_022:0727c25": "答。界．趣等異。品類不同。由業差別出現名",
    "T41n1822_022:0727c26": "生。愛但令起非差別因。論舉喻顯。如文可",
    "T41n1822_022:0727c27": "知。論。愛為起因何理為證。經部問也。",
    "T41n1822_022:0727c28": "論。離愛後有至定隨愛故。有部第一指",
    "T41n1822_022:0727c29": "事答也。論。又由愛故至馳趣後有。此即",
    "T41n1822_022:0728a01": "第二引例釋也。論。又取後身至如我愛",
    "T41n1822_022:0728a02": "者。此即第三以勝釋也。論。由此理證愛",
    "T41n1822_022:0728a03": "為起因。此總結也。",
    "T41n1822_022:0728a04": "論。如是世尊說諦有四。已下一頌。第二明二",
    "T41n1822_022:0728a05": "諦也。論曰至衣等亦爾。就瓶．衣明世",
    "T41n1822_022:0728a06": "俗諦。破顯非實也。論。又若有物至火",
    "T41n1822_022:0728a07": "等亦爾。此以慧析顯非實也。論。即於",
    "T41n1822_022:0728a08": "此物至名世俗諦。此釋非實而名諦也。就",
    "T41n1822_022:0728a09": "世俗理實有非虛名世俗諦。論。若物",
    "T41n1822_022:0728a10": "異此至名勝義諦。明勝義諦相。論。如",
    "T41n1822_022:0728a11": "色等物至受等亦然。指事釋也。論。此",
    "T41n1822_022:0728a12": "真實有至名勝義諦。釋名勝義諦所以。",
    "T41n1822_022:0728a13": "論。先軌範師至名世俗諦。述經部中異師",
    "T41n1822_022:0728a14": "釋。此師意說。正智取境不顛倒故名勝義",
    "T41n1822_022:0728a15": "諦。非正智取境非實名世俗諦。",
    "T41n1822_022:0728a16": "論。已辨諸諦應說云何。已下。當品大丈第三",
    "T41n1822_022:0728a17": "就位辨人。文中有三。一明聖道加行。二就",
    "T41n1822_022:0728a18": "三道辨人。三明諸道差別　就明聖道加",
    "T41n1822_022:0728a19": "行中。一總標加行門。二明淨身．器。三廣",
    "T41n1822_022:0728a20": "明七加行。此下一行頌總標加行。正理論",
    "T41n1822_022:0728a21": "云。求見聖諦初業地中所習行儀極為繁",
    "T41n1822_022:0728a22": "廣。欲遍解者當於眾聖所集觀行諸論中",
    "T41n1822_022:0728a23": "求。以要言之。初修行者應於解脫具深意",
    "T41n1822_022:0728a24": "樂觀涅槃德背生死過。先應方便親近善",
    "T41n1822_022:0728a25": "友。善友能為眾行本故。具聞等力得善友",
    "T41n1822_022:0728a26": "名。譬如良醫　乃至廣說。論曰至起修",
    "T41n1822_022:0728a27": "所成慧。述次第也。先須發心將趣見諦。",
    "T41n1822_022:0728a28": "第二安住清淨尸羅。第三求順見諦聞。第",
    "T41n1822_022:0728a29": "四思惟。第五習定。即是先住於戒。後修三",
    "T41n1822_022:0728b01": "慧。論。此中三慧差別云何。問三慧相。",
    "T41n1822_022:0728b02": "論。毘婆沙師至三慧亦爾。引婆沙答。",
    "T41n1822_022:0728b03": "聞慧緣名。思慧名．義。修慧唯義。引喻可",
    "T41n1822_022:0728b04": "知。論。有言若爾至聞修所成。破婆沙",
    "T41n1822_022:0728b05": "釋。准論有言。即是論主引別師破。",
    "T41n1822_022:0728b06": "論。今詳三相至名修所成。此是論主立三相。",
    "T41n1822_022:0728b07": "謂依聞。依思。依修所生三慧別也。論。",
    "T41n1822_022:0728b08": "說所成言至食草所成。釋所成名。因聞所成",
    "T41n1822_022:0728b09": "者。是其因義也。如人命因食。牛因草等",
    "T41n1822_022:0728b10": "　正理論云。此三慧相差別云何。謂如次緣",
    "T41n1822_022:0728b11": "名俱義境。理實三慧於成滿時。一切皆唯緣",
    "T41n1822_022:0728b12": "義為境　加行位時聞緣名。思緣名．義。修",
    "T41n1822_022:0728b13": "緣義也。婆沙四十二評曰應作是說。三慧",
    "T41n1822_022:0728b14": "皆通十六行相及餘行相。然聞．思所成慧。自",
    "T41n1822_022:0728b15": "力故無未來修。他力故有未來修。修所成",
    "T41n1822_022:0728b16": "慧。自力故有未來修。三慧皆通四念住。思",
    "T41n1822_022:0728b17": "所成慧二根相應。謂喜．及捨。",
    "T41n1822_022:0728b18": "論。諸有欲於修精勤學者。此下三行頌。第二",
    "T41n1822_022:0728b19": "明淨身．器。論曰至三住四聖種列三",
    "T41n1822_022:0728b20": "因名也。論。身遠離者至由喜足少欲。釋",
    "T41n1822_022:0728b21": "初因也　離相雜住者。謂雜惡友也。此離",
    "T41n1822_022:0728b22": "相雜住。及離不善尋二。易可得成。由喜足",
    "T41n1822_022:0728b23": "少欲。正理論云。此二由何易可成者。由於",
    "T41n1822_022:0728b24": "衣等。喜足少欲。諸有多求資生具者。晝狎",
    "T41n1822_022:0728b25": "惡朋侶。夜起惡尋思。由此無容令心得",
    "T41n1822_022:0728b26": "定。論。言喜足者至無大欲。釋次因也",
    "T41n1822_022:0728b27": "　無不喜足者。謂所得多．少麁之與妙無",
    "T41n1822_022:0728b28": "不喜足　無大欲者。謂不求多。不求妙也。",
    "T41n1822_022:0728b29": "論。所無二種差別云何。問。無不喜足及",
    "T41n1822_022:0728c01": "無大欲。所無二種差別云何。論。對法諸",
    "T41n1822_022:0728c02": "師至名大欲。此述對法諸師釋。正理論釋",
    "T41n1822_022:0728c03": "云。謂於已得妙多衣等恨不得此倍妙。",
    "T41n1822_022:0728c04": "倍多。即於此中顯等倍勝更欣欲故名不",
    "T41n1822_022:0728c05": "喜足。若於未得妙多衣等希求得故名大",
    "T41n1822_022:0728c06": "欲。諸所有物足能治苦。若更多求便越善",
    "T41n1822_022:0728c07": "品。是此中義如契經言。隨有所得身安樂",
    "T41n1822_022:0728c08": "者。令心易定及能說法故有希求治苦",
    "T41n1822_022:0728c09": "物者。是為助道。非為過失。論。豈不",
    "T41n1822_022:0728c10": "更求至便應不成。此破對法諸師釋也。豈",
    "T41n1822_022:0728c11": "不更求名不喜足。與大欲應無差別。以",
    "T41n1822_022:0728c12": "此俱緣未得境故。論。是故此中至應知",
    "T41n1822_022:0728c13": "差別。論主自為無過釋。於已得不妙．不多",
    "T41n1822_022:0728c14": "不生歡喜知足心故名不喜足。於未得",
    "T41n1822_022:0728c15": "衣服等事。求妙。求多。名為大欲。此境別心",
    "T41n1822_022:0728c16": "異。非是同也。論。喜足少欲至欲貪為",
    "T41n1822_022:0728c17": "性。此明能治。及明所治。界繫體性廣狹不",
    "T41n1822_022:0728c18": "同。故正理論云。謂欲界繫善心相應喜足．少",
    "T41n1822_022:0728c19": "欲。是欲界繫。二界無漏例此應說。所治二",
    "T41n1822_022:0728c20": "種唯欲界繫。以何證知。色．無色界亦有能",
    "T41n1822_022:0728c21": "治喜足．少欲。以現見有生在欲界從色．無",
    "T41n1822_022:0728c22": "色等引起時。所治二種現行遠故。能治二種",
    "T41n1822_022:0728c23": "現行增故。論。能生眾聖至謂樂斷修。釋",
    "T41n1822_022:0728c24": "後因也。先釋聖種名。後出聖種體。正理論",
    "T41n1822_022:0728c25": "云。如無色中雖無怨境。而亦得有無瞋善",
    "T41n1822_022:0728c26": "根。故無色中雖無衣等。而亦得有無貪善",
    "T41n1822_022:0728c27": "根。如彼不貪身。亦不貪資具。故無色界",
    "T41n1822_022:0728c28": "具四聖種。受欲聖者於聖種中有阿世耶。",
    "T41n1822_022:0728c29": "而無加行眾聖種故。名為聖種。聖眾皆從",
    "T41n1822_022:0729a01": "此四生故。展轉承嗣次第不絕。前為後種。",
    "T41n1822_022:0729a02": "世所極成。眾聖法身。皆從於衣生喜足等",
    "T41n1822_022:0729a03": "力所引起。是聖族姓得聖種名　婆沙一百",
    "T41n1822_022:0729a04": "八十一云。問樂斷．樂修有何差別。答樂斷",
    "T41n1822_022:0729a05": "煩惱。樂修聖道。復次無間道名樂斷。解脫",
    "T41n1822_022:0729a06": "道名樂修。復次見道名樂斷。修道名樂修。",
    "T41n1822_022:0729a07": "復次樂斷者顯諸忍。樂修者顯諸智　正理",
    "T41n1822_022:0729a08": "論云。斷謂離繫。修謂聖道。樂謂於彼情深欣",
    "T41n1822_022:0729a09": "慕。即是欣慕滅及道義。或樂斷之修名樂",
    "T41n1822_022:0729a10": "斷修。即是欣慕滅之道義。為證惑滅樂",
    "T41n1822_022:0729a11": "修道故。論。如何亦用無貪為體。問也。",
    "T41n1822_022:0729a12": "論。以能棄捨有欲貪故。答也。正理論云。",
    "T41n1822_022:0729a13": "豈不第四亦能治瞋等。則應亦以無瞋等",
    "T41n1822_022:0729a14": "為性。非無此義。然以前三為資糧故。前",
    "T41n1822_022:0729a15": "三唯是無貪性故。此亦自能對治貪故。從",
    "T41n1822_022:0729a16": "顯偏說　問聖種何故唯是喜足。非是少欲",
    "T41n1822_022:0729a17": "亦聖種耶。答婆沙一百八十一云。少欲於",
    "T41n1822_022:0729a18": "未來處未得事轉。喜足於現在處已得事轉。",
    "T41n1822_022:0729a19": "不取現在一迦履沙鉢拏為難。非於未",
    "T41n1822_022:0729a20": "來轉輪王位以喜足難故。立為聖種(述曰鉢拏",
    "T41n1822_022:0729a21": "此云錢。一迦履沙。當十六貝珠。八十貝珠當一鉢拏十六鉢拏名迦履沙鉢拏雜心論翻迦履沙鉢拏。為一錢謬也)。",
    "T41n1822_022:0729a22": "正理答云。以少欲者。容於衣等物。有希求",
    "T41n1822_022:0729a23": "故。謂有意樂性下劣者。於未得境不敢多",
    "T41n1822_022:0729a24": "求。設已得多。容求不歇。見喜足者。少有",
    "T41n1822_022:0729a25": "所得。尚不更求。況復多得。故唯喜足建立",
    "T41n1822_022:0729a26": "聖種或為遮止苦行者欲不說少欲以為",
    "T41n1822_022:0729a27": "聖種。非彼外道心有勝欲。恒有劣欲重相",
    "T41n1822_022:0729a28": "續故。或隨所得生歡喜心。不更希求。名為",
    "T41n1822_022:0729a29": "喜足。斷樂欲樂此為最勝。欲界有情多樂欲",
    "T41n1822_022:0729b01": "樂。此樂欲樂違出家心。於離惑中令心闇",
    "T41n1822_022:0729b02": "鈍能障梵行。靜慮現前為過最深。喜足能",
    "T41n1822_022:0729b03": "治故。唯喜足建立聖種。非於未得多衣等",
    "T41n1822_022:0729b04": "中。起希求時心生歡喜。何況於少。是故少",
    "T41n1822_022:0729b05": "欲於能對治樂欲樂中。非最勝故。不立",
    "T41n1822_022:0729b06": "聖種。　問　緣衣服等所生喜足。如何可",
    "T41n1822_022:0729b07": "說是無漏耶　答　誰言如是喜足是無",
    "T41n1822_022:0729b08": "漏。若爾聖種寧皆通無漏由彼增上所生",
    "T41n1822_022:0729b09": "聖道彼所引故。從彼為名。故言聖種皆",
    "T41n1822_022:0729b10": "通無漏。不作是言。緣衣服等所有喜足皆",
    "T41n1822_022:0729b11": "通無漏。少欲無漏准此應釋(述曰。名聖道為喜足等者。以喜",
    "T41n1822_022:0729b12": "足等所引生故。上界具四。應准此釋)。論。為顯何義立四聖種。問",
    "T41n1822_022:0729b13": "也。論。以諸弟子至解脫非久。答也。",
    "T41n1822_022:0729b14": "論。何故安立如是二事。問。何故安立生具事",
    "T41n1822_022:0729b15": "業二種事也。論。為欲對治至說四聖種。",
    "T41n1822_022:0729b16": "答。由於飲食．衣服．臥具．有．無有愛生愛",
    "T41n1822_022:0729b17": "著故。為治四愛故聖種唯四。論。即依",
    "T41n1822_022:0729b18": "此義至說第四聖種。第二釋。前三是我所。第",
    "T41n1822_022:0729b19": "四是自身。前三是暫息。第四是永斷。問於藥",
    "T41n1822_022:0729b20": "喜足。何非聖種。正理答云。不說於彼有愛",
    "T41n1822_022:0729b21": "生故。為治愛生建立聖種。經唯說有四",
    "T41n1822_022:0729b22": "種愛生。是故於藥不立聖種。或即攝在前",
    "T41n1822_022:0729b23": "三中故。謂藥有在衣服中攝(如患冷以椒裹腹等)。有",
    "T41n1822_022:0729b24": "在飲食中攝(如患熱多食葛粉等)。有在臥具中攝(如冷人臥",
    "T41n1822_022:0729b25": "具多著椒等)。故於藥喜足。不別立聖種。或若於中",
    "T41n1822_022:0729b26": "引憍等過。對治彼故建立聖種。於藥無",
    "T41n1822_022:0729b27": "引憍等過生。故聖種無於藥喜足。或一切",
    "T41n1822_022:0729b28": "人皆受用者。於彼喜足可立聖種。非彼尊",
    "T41n1822_022:0729b29": "者縛矩羅等。曾無有病受用藥故。或一切",
    "T41n1822_022:0729c01": "時應受用者。於彼喜足可立聖種。非一",
    "T41n1822_022:0729c02": "切時受用藥故(縛矩羅者。舊云薄矩羅也)。婆沙一百八十一",
    "T41n1822_022:0729c03": "云。皆墮三界及不墮界。問色界無飲食。無",
    "T41n1822_022:0729c04": "色界無前三。云何三界皆具四種。答彼雖",
    "T41n1822_022:0729c05": "無食等。而有彼喜足功德。有說由下界具",
    "T41n1822_022:0729c06": "四種故。展轉引生上界者亦具四種。尊者",
    "T41n1822_022:0729c07": "世友作如是說。上界雖無食等。而有彼對",
    "T41n1822_022:0729c08": "治。然對治有四種。謂斷對治。厭患對治。持",
    "T41n1822_022:0729c09": "對治。遠分對治。色界於食等具四對治。欲",
    "T41n1822_022:0729c10": "界有三除斷。准此。解脫道後起欲善。亦",
    "T41n1822_022:0729c11": "名遠分等。無色界有二。謂持及遠分　准",
    "T41n1822_022:0729c12": "此。後道與無為得。俱皆名持也。",
    "T41n1822_022:0729c13": "論。如是已說修所依器。自下第三明七加行。",
    "T41n1822_022:0729c14": "文即有七。此一行頌。第一明五停心位。文",
    "T41n1822_022:0729c15": "中有二。先總明入修二門。後別釋二門。此",
    "T41n1822_022:0729c16": "文初也。論曰至能正入修。略說二要門",
    "T41n1822_022:0729c17": "也。入修要門有多種故。諸有情類行別眾多",
    "T41n1822_022:0729c18": "故。入修門亦有多種。廣即眾多。次有五種。",
    "T41n1822_022:0729c19": "謂多貪不淨。多瞋慈悲。多癡緣起。著我六界。",
    "T41n1822_022:0729c20": "尋伺持息。然就多分最略二門。一不淨觀。二",
    "T41n1822_022:0729c21": "持息念。故唯此二名曰要門。不淨治貪。持",
    "T41n1822_022:0729c22": "息治尋。從多分說各能治一。然實不淨亦",
    "T41n1822_022:0729c23": "持尋等。持息亦能治多貪等。故正理云。就",
    "T41n1822_022:0729c24": "近治門說不淨觀能治貪病。非不治餘。息",
    "T41n1822_022:0729c25": "念治尋。應知亦爾。然持息念緣無差別微",
    "T41n1822_022:0729c26": "細境故。所緣繫屬自相續故。非如不淨觀",
    "T41n1822_022:0729c27": "緣多外境故能止亂尋。論。有餘師言",
    "T41n1822_022:0729c28": "至治彼無能。敘二師異說也。",
    "T41n1822_022:0729c29": "論。此中先應辨不淨觀已下。第二別釋二門",
    "T41n1822_022:0730a01": "一明不淨觀。二明持息念。就前門中。一不",
    "T41n1822_022:0730a02": "淨觀相。二義門分別。此兩行頌即初門也。",
    "T41n1822_022:0730a03": "論曰至四供奉貪。述四貪也　顯色貪者。",
    "T41n1822_022:0730a04": "謂妙青黃等　形色貪者。謂好形狀等　妙",
    "T41n1822_022:0730a05": "觸貪者。謂妙軟．滑等　供奉貪者。謂妙俯．仰",
    "T41n1822_022:0730a06": "等。論。緣青瘀等至無四貪境。此明能",
    "T41n1822_022:0730a07": "治四種貪也。緣青瘀境。翻美妙青等故。緣",
    "T41n1822_022:0730a08": "被豺．狼等食。翻端正相故。緣蟲．蛆等。翻",
    "T41n1822_022:0730a09": "美妙觸故。緣屍不動。翻供奉事等。此四不",
    "T41n1822_022:0730a10": "淨觀。各治一種貪。若觀骨瑣能治四貪。見",
    "T41n1822_022:0730a11": "骨瑣時無妙顯色。及妙形色。妙觸。妙威儀。",
    "T41n1822_022:0730a12": "等故。依正理論。此說鈍根。正理論云。對治",
    "T41n1822_022:0730a13": "四貪依二思擇。一觀內屍。二觀外屍。謂",
    "T41n1822_022:0730a14": "利根者先於內身皮為邊際。足上頂下周遍",
    "T41n1822_022:0730a15": "觀察令心厭患　為欲伏治顯色貪者。應",
    "T41n1822_022:0730a16": "專隨念內身分中膿．血．脂．精．涎．洟．髓腦．",
    "T41n1822_022:0730a17": "大．小便等變異顯色。及應隨念眾病所生內",
    "T41n1822_022:0730a18": "身皮上變異顯色。黃．白．青．黑．如雲如烟。斑",
    "T41n1822_022:0730a19": "駁黧黯不明不淨。由此令心極生厭患。",
    "T41n1822_022:0730a20": "便能伏治緣顯色貪。以知此身為如是等",
    "T41n1822_022:0730a21": "非愛顯色所依止處。故於一切皆得離染",
    "T41n1822_022:0730a22": "　為欲伏治形色貪者。應別觀察諸內身",
    "T41n1822_022:0730a23": "支是髮毛等三十六物。聚集安立和合所成。",
    "T41n1822_022:0730a24": "離此都無手等形色。復以勝解分割身支",
    "T41n1822_022:0730a25": "為二或多。散擲於地。種種禽獸爭共食噉。",
    "T41n1822_022:0730a26": "骨肉零落。支體分離。由此令心極生厭患。",
    "T41n1822_022:0730a27": "便能伏治緣形色貪　為欲伏治妙觸貪",
    "T41n1822_022:0730a28": "者。應以勝解除去皮肉。唯觀骸骨澁如",
    "T41n1822_022:0730a29": "瓦礫。由此令心極生厭患。便能伏治緣妙",
    "T41n1822_022:0730b01": "觸貪　為欲伏治供奉貪者。應以勝解",
    "T41n1822_022:0730b02": "觀察內身。如眠．醉．悶．瘨癎病等。不能",
    "T41n1822_022:0730b03": "自在運動身支。如老病時。或至．未至。被",
    "T41n1822_022:0730b04": "如是事纏縛其身。又觀內身不自在。行",
    "T41n1822_022:0730b05": "無不繫屬眾緣故生。於中都無少許身分。",
    "T41n1822_022:0730b06": "可為供奉威儀所依。徒妄執為能供奉者。",
    "T41n1822_022:0730b07": "彼決定有能供奉事。然供奉名所目義者。謂",
    "T41n1822_022:0730b08": "以彼彼身分為緣。決定能為舞歌笑睇唅",
    "T41n1822_022:0730b09": "啼戲等威儀事業。觀彼事業。都無定性。如",
    "T41n1822_022:0730b10": "箜篌等所發音曲。一切皆類幻化所為。由此",
    "T41n1822_022:0730b11": "令心極生厭患。便能伏治緣供奉貪是",
    "T41n1822_022:0730b12": "名利根。初習業者。思所成慧。觀察內身。能",
    "T41n1822_022:0730b13": "伏四貪令不現起。若鈍根者。由根鈍故煩",
    "T41n1822_022:0730b14": "惱猛利難可摧伏。藉外緣力方能伏治。故",
    "T41n1822_022:0730b15": "先明了觀察外屍。漸令自心煩惱摧伏。謂彼",
    "T41n1822_022:0730b16": "初欲觀外屍時。先起慈心往施身處。如",
    "T41n1822_022:0730b17": "世尊說。初修行者欲求方便速滅欲貪。當",
    "T41n1822_022:0730b18": "起慈心之憺怕路精勤修習。乃至廣說。至",
    "T41n1822_022:0730b19": "彼處已。為欲伏治四種貪故。應如四種",
    "T41n1822_022:0730b20": "憺怕路經。修不淨觀觀外屍相以況內身。",
    "T41n1822_022:0730b21": "彼相既然。此亦應爾。由此方便漸能令心",
    "T41n1822_022:0730b22": "亦於內身深生厭患。便能伏治前說四貪。",
    "T41n1822_022:0730b23": "由於內身見自性故。為不淨觀速得成",
    "T41n1822_022:0730b24": "滿。應修八相伏治四貪　為欲伏治顯",
    "T41n1822_022:0730b25": "色貪故。修青瘀相及黃．赤相　為欲伏治",
    "T41n1822_022:0730b26": "形色貪故。修被食相及分離相　為欲伏",
    "T41n1822_022:0730b27": "治妙觸貪故修破壞相及骸骨相　為欲",
    "T41n1822_022:0730b28": "伏治供奉貪故。修膖脹相及膿爛相。許緣",
    "T41n1822_022:0730b29": "骨瑣修不淨觀通能伏治如是四貪。以一",
    "T41n1822_022:0730c01": "骨瑣中具離四貪境。論。故應且辨至令",
    "T41n1822_022:0730c02": "不現行。釋不淨觀不斷煩惱。斷煩惱是共",
    "T41n1822_022:0730c03": "相作意。及遍緣一地方斷煩惱。此骨瑣觀",
    "T41n1822_022:0730c04": "勝解作意少分緣故。不斷煩惱。唯能制伏令",
    "T41n1822_022:0730c05": "不現行。正理論云。觀自身中三十六物。此",
    "T41n1822_022:0730c06": "等名為依自實觀。由與自相作意相應。是",
    "T41n1822_022:0730c07": "故不能永斷煩惱。依勝解力假想思惟諸",
    "T41n1822_022:0730c08": "不淨相。此非顛倒作意所攝。以與煩惱性",
    "T41n1822_022:0730c09": "相違故。夫顛倒者。本所欲為不能成辨。此",
    "T41n1822_022:0730c10": "隨所欲能伏煩惱如何顛倒。若謂此境非",
    "T41n1822_022:0730c11": "皆是骨謂皆是骨。寧非倒者。理亦不然。如",
    "T41n1822_022:0730c12": "應解故。謂諸於杌起人覺者。不作是解。",
    "T41n1822_022:0730c13": "我今於杌以人相觀故是顛倒。今觀行者",
    "T41n1822_022:0730c14": "作如是思。諸境界中雖非皆骨。我今為伏",
    "T41n1822_022:0730c15": "諸煩惱故。應以勝解遍觀為骨。既隨所",
    "T41n1822_022:0730c16": "欲如應而解能伏煩惱。寧是顛倒。此觀勢",
    "T41n1822_022:0730c17": "力能伏煩惱令暫不行。既有如斯巧方便",
    "T41n1822_022:0730c18": "力。如何非善。是故無有如所難失。",
    "T41n1822_022:0730c19": "論。然瑜伽師至三超作意。明不淨觀有三",
    "T41n1822_022:0730c20": "位。此列三位。後牒釋也。論。謂觀行者",
    "T41n1822_022:0730c21": "至初習業位。釋第一位。論。為令略觀至",
    "T41n1822_022:0730c22": "已熟修位。明第二位。論。為令略觀至",
    "T41n1822_022:0730c23": "超作意位。明第三位。論。有不淨觀至",
    "T41n1822_022:0730c24": "有差別故。四句分別也。已熟非自在小。未",
    "T41n1822_022:0730c25": "熟是自在小。緣自身是所緣小。緣至海非",
    "T41n1822_022:0730c26": "所緣小　有所緣小非自在小者。謂已熟修。",
    "T41n1822_022:0730c27": "緣自身也　有自在小非所緣小謂未熟",
    "T41n1822_022:0730c28": "修。所緣至海　有自在小亦所緣小。謂未熟。",
    "T41n1822_022:0730c29": "唯緣自身　有非自在小亦非所緣小。謂",
    "T41n1822_022:0731a01": "已熟修緣至海也。已熟等中。已熟是第一句。",
    "T41n1822_022:0731a02": "未熟是第二句。未熟是第三句。已熟是第四",
    "T41n1822_022:0731a03": "句。所緣中云。自身是第一句。至海是第二",
    "T41n1822_022:0731a04": "句。更自身是第三句。更至海是第四句。具",
    "T41n1822_022:0731a05": "足作文應言。自身至海。自身至海。闕一",
    "T41n1822_022:0731a06": "重也。",
    "T41n1822_022:0731a07": "論。此不淨觀何性幾地。已下一行頌。第二義",
    "T41n1822_022:0731a08": "門分別。論曰至無貪為性。此出體也。婆",
    "T41n1822_022:0731a09": "沙四十一師云。是慧。一師云。是厭。評曰。此",
    "T41n1822_022:0731a10": "不淨觀無貪為性。非慧非厭所以者何。對",
    "T41n1822_022:0731a11": "治貪故。若并眷屬。四蘊．五蘊為性　正理",
    "T41n1822_022:0731a12": "論云。若不淨觀應是慧者。理亦不然。觀",
    "T41n1822_022:0731a13": "所順故。謂不淨觀能近治貪故。應正以無",
    "T41n1822_022:0731a14": "貪為性。貪因淨相由觀力除。故說無貪",
    "T41n1822_022:0731a15": "為觀所。順諸不淨觀皆是無貪。非諸無貪",
    "T41n1822_022:0731a16": "皆不淨觀。唯能伏治顯色等貪。方說名為",
    "T41n1822_022:0731a17": "此觀體故。此約自性。若兼隨行。具以四蘊．",
    "T41n1822_022:0731a18": "五蘊為性。論。通依十地至中間欲界。",
    "T41n1822_022:0731a19": "明依地也。論。唯緣欲界至由此已成。",
    "T41n1822_022:0731a20": "此明所緣境界別也　依十地者。以此十地",
    "T41n1822_022:0731a21": "皆容能緣欲界色故。故婆沙云。以無色界",
    "T41n1822_022:0731a22": "無緣色法不淨觀故。所緣境者。唯是欲界",
    "T41n1822_022:0731a23": "顯．形色也。不緣諸入。以唯緣色故。是緣",
    "T41n1822_022:0731a24": "義不緣名也。正理論云。此不淨觀力能遍",
    "T41n1822_022:0731a25": "緣欲界所攝一切色處。若謂尊者阿泥律",
    "T41n1822_022:0731a26": "陀不能觀天以為不淨。舍利子等於佛色",
    "T41n1822_022:0731a27": "身亦不能觀以為不淨。如何此觀遍緣欲",
    "T41n1822_022:0731a28": "色。此難不然。勝無滅者。能觀天色為不",
    "T41n1822_022:0731a29": "淨故佛能觀佛微妙色身謂不淨故。由是",
    "T41n1822_022:0731b01": "此觀定能遍緣欲色為境。由此已顯緣義",
    "T41n1822_022:0731b02": "非名　上已顯成通緣三性。論。唯人",
    "T41n1822_022:0731b03": "趣生至況餘界生。明依身也。正理論云。初",
    "T41n1822_022:0731b04": "習業者唯依人趣能生此觀非北俱盧。天",
    "T41n1822_022:0731b05": "趣中無青瘀等故不能初起先於此起後",
    "T41n1822_022:0731b06": "生彼處亦得現前。此觀行相唯不淨轉。是",
    "T41n1822_022:0731b07": "善性故。體應是淨。約行相故說為不淨。是",
    "T41n1822_022:0731b08": "身念住攝。加行非根本。雖與喜．樂．捨三根",
    "T41n1822_022:0731b09": "相應。而厭俱行。如苦集忍智　故婆沙云。問",
    "T41n1822_022:0731b10": "何處起此不淨觀耶。答唯人三洲能初現",
    "T41n1822_022:0731b11": "起。天趣中無有青瘀等相。故六欲天唯能",
    "T41n1822_022:0731b12": "後起。有說。初．後皆唯人起。六欲天中無青",
    "T41n1822_022:0731b13": "瘀等不淨相故都不現起　婆沙二說無評",
    "T41n1822_022:0731b14": "家也。正理同前師此論同後師。論。既",
    "T41n1822_022:0731b15": "亦不淨名唯不淨行相。明行相也。論。",
    "T41n1822_022:0731b16": "隨在何世至通緣三世。明緣世也。勝解作",
    "T41n1822_022:0731b17": "意唯於現境假想緣故不緣過．未。如五識",
    "T41n1822_022:0731b18": "等唯緣現境。若過去緣過去　若現在緣現",
    "T41n1822_022:0731b19": "在。若未來生法緣未來。若不生法緣三世",
    "T41n1822_022:0731b20": "也。論。既唯勝解至唯是有漏。述唯有漏",
    "T41n1822_022:0731b21": "所以。無漏行相十六行也。非是勝解作意相",
    "T41n1822_022:0731b22": "應。既唯勝解。明非無漏。論。通離染得",
    "T41n1822_022:0731b23": "至未曾得故。明二得也。正理論云。離彼彼",
    "T41n1822_022:0731b24": "地染得彼彼定時。亦即獲得彼地此觀。離",
    "T41n1822_022:0731b25": "染得已於後後時。亦由加行令得現起。未",
    "T41n1822_022:0731b26": "離染者唯加行得。此中一切聖。最後有異生。",
    "T41n1822_022:0731b27": "皆通未曾。餘唯曾得　毘婆沙云。加行得．離",
    "T41n1822_022:0731b28": "染得。生得者有加行得。有離染得　非是",
    "T41n1822_022:0731b29": "生得。離染得者。謂離染時而修得故。加行",
    "T41n1822_022:0731c01": "現在前故。佛無加行得。獨覺下加行。聲聞或",
    "T41n1822_022:0731c02": "中加行。或上加行。異生上加行現在前　曾",
    "T41n1822_022:0731c03": "得未曾得者。通曾得未曾得。聖者。菩薩後有",
    "T41n1822_022:0731c04": "異生。通曾得未曾得。餘異生唯曾得(述曰。聖者謂一切",
    "T41n1822_022:0731c05": "聖人。異生中有二。一菩薩後有異生。二自餘異生。菩薩異生與聖人同。自餘異生唯曾得也)。",
    "T41n1822_022:0731c06": "論。說不淨觀相差別已。自下第二明持息",
    "T41n1822_022:0731c07": "念。此下一行頌九門明意念也。論曰",
    "T41n1822_022:0731c08": "至令出身義。此第一釋入出息名。先入後出",
    "T41n1822_022:0731c09": "者。以初生時。入息先故。論。慧由念力",
    "T41n1822_022:0731c10": "至如念住故。第二釋自性也。實是慧性。而",
    "T41n1822_022:0731c11": "言念者。念力持慧故。於境分明所作事成",
    "T41n1822_022:0731c12": "如念住故　依正理論。辨屬身風略有六",
    "T41n1822_022:0731c13": "種。一入息風。二出息風。三發語風。四除棄",
    "T41n1822_022:0731c14": "風。五隨轉風。六動身風　發語風者。謂有別",
    "T41n1822_022:0731c15": "風。是欲為先展轉所引。發語心起所令增",
    "T41n1822_022:0731c16": "盛。生從臍處流轉衝喉。擊異熟生長養",
    "T41n1822_022:0731c17": "大種。引等流性風大種生。鼓動．齒．唇．舌．",
    "T41n1822_022:0731c18": "腭差別。由此勢力引起未來顯名．句．文造",
    "T41n1822_022:0731c19": "色自性。此在口內。名語亦業。流出外時。",
    "T41n1822_022:0731c20": "但名為語(准上論文。異熟大種。長養大種。唯是擊鼓。不是造聲。喉等流大種。能造業聲。",
    "T41n1822_022:0731c21": "既有出外但名為語。准此亦有離質聲也)　隨轉風者。謂有別風。遍隨",
    "T41n1822_022:0731c22": "身支諸毛孔轉。由此故得隨轉風名。此不",
    "T41n1822_022:0731c23": "依心。但依業力隨身孔隙自然流行。由",
    "T41n1822_022:0731c24": "此能除依孔隙住腐敗污垢諸臭穢物",
    "T41n1822_022:0731c25": "　動身風者。謂有別風。能擊動身引起表業。",
    "T41n1822_022:0731c26": "應知此起以心為因。遍諸身支能為擊動",
    "T41n1822_022:0731c27": "(餘風可解。不勞引釋)。論。通依五地至故不俱起。第",
    "T41n1822_022:0731c28": "三明依地也。由持息念唯捨相應。四禪無",
    "T41n1822_022:0731c29": "息。所以唯在前三近分。及在欲界．中間靜",
    "T41n1822_022:0732a01": "慮喜．樂二受。能順引尋及違專注不與",
    "T41n1822_022:0732a02": "俱起。論。有說根本至息無有故。救異",
    "T41n1822_022:0732a03": "說也。論。此定緣風至除北俱盧洲第四．",
    "T41n1822_022:0732a04": "第五明所緣境及依身也。婆沙云。言所依",
    "T41n1822_022:0732a05": "者。唯在欲界非色．無色。有餘師說。依欲．",
    "T41n1822_022:0732a06": "色界非無色界。然初起時必依欲界。",
    "T41n1822_022:0732a07": "論。通離染得及加行得。第六明二得也。此",
    "T41n1822_022:0732a08": "論通二得。正理論云。唯加行得非離染得。",
    "T41n1822_022:0732a09": "未離染者定由加行現在前故。非離染得",
    "T41n1822_022:0732a10": "地所攝故。已說皆是近分地攝非根本故。",
    "T41n1822_022:0732a11": "又此念唯是勝加行引故。不應說此有離",
    "T41n1822_022:0732a12": "染得　俱舍師救云。滅定中云佛無一德",
    "T41n1822_022:0732a13": "非離染得。又離非想第九品染三乘之人。盡",
    "T41n1822_022:0732a14": "智初心修九地中有漏功德。又中間定離染",
    "T41n1822_022:0732a15": "地攝。此等豈非離染得耶。論。唯與真",
    "T41n1822_022:0732a16": "實作意相應。第七二作意門也。正理論云。有",
    "T41n1822_022:0732a17": "說亦通勝解作意　正理後說同婆沙．雜心。",
    "T41n1822_022:0732a18": "前說同此論。論。正法有情至微細法故。",
    "T41n1822_022:0732a19": "第八明外道不能起也。獨覺及佛自能起。",
    "T41n1822_022:0732a20": "聲聞因說方能起也。微細法故。復無說故。",
    "T41n1822_022:0732a21": "外道不能而自起也。正理論云。外道無有。",
    "T41n1822_022:0732a22": "無說者故。彼不能覺微細法故。此與我",
    "T41n1822_022:0732a23": "執極相違故。彼我執有故此念無。論。",
    "T41n1822_022:0732a24": "此相圓滿至五轉六淨。第九明圓滿因。此列",
    "T41n1822_022:0732a25": "六因名也。論。數謂繫心至極聚散故。釋",
    "T41n1822_022:0732a26": "第一名也。論。然於此中至名為正數。",
    "T41n1822_022:0732a27": "明三失也。正理論云。雜亂失者。於五入數",
    "T41n1822_022:0732a28": "為出。於五出數為入　准此論文。入出別",
    "T41n1822_022:0732a29": "數合為十也　又云。或三失者。一太緩失。二",
    "T41n1822_022:0732b01": "太急失。三散亂失。太緩失者。謂由加行太慢",
    "T41n1822_022:0732b02": "緩故。便有懈怠．惛．睡纏心。或復縱心馳",
    "T41n1822_022:0732b03": "散外境。太急失者。謂由加行太躁急故。便",
    "T41n1822_022:0732b04": "令身．心不平等起。若時力勵數入出息。息",
    "T41n1822_022:0732b05": "被逼迫便令身中不和風起。由此風故初",
    "T41n1822_022:0732b06": "令身支諸脈洪散。此風增位能引病生　乃",
    "T41n1822_022:0732b07": "至廣說損益之相。散亂失者。謂由心散便",
    "T41n1822_022:0732b08": "為一切煩惱摧伏　又云。凡數息時。應先",
    "T41n1822_022:0732b09": "數入。以初生位入息在先。乃至死時出息",
    "T41n1822_022:0732b10": "最後。如是覺察死．生位故。於無常相漸能",
    "T41n1822_022:0732b11": "修習。論。若十中間至乃至得定。明有",
    "T41n1822_022:0732b12": "失者令重數也。論。隨謂繫心至念恒",
    "T41n1822_022:0732b13": "隨逐。第二釋隨也。就隨之中有隨入者。",
    "T41n1822_022:0732b14": "有隨出者。此明入也。論。若念息出至",
    "T41n1822_022:0732b15": "念恒隨逐。明隨出也。論。有餘師說至",
    "T41n1822_022:0732b16": "或吠嵐婆。敘異說也　吠嵐婆者。是鐵圍山",
    "T41n1822_022:0732b17": "間風。真諦師云。言吠嵐者此云恒起。即是",
    "T41n1822_022:0732b18": "運轉日．月風也。論。此不應理至作意",
    "T41n1822_022:0732b19": "俱故。論主破也。此念非是假相作意。如何得",
    "T41n1822_022:0732b20": "至吠嵐風者。正理論云。經主於此斥彼",
    "T41n1822_022:0732b21": "師言。此念真實作意俱起。不應念息至風",
    "T41n1822_022:0732b22": "輪等。彼言息念根本。雖與實作意俱。中間",
    "T41n1822_022:0732b23": "有餘勝解作意相應起者。為令真實作意速",
    "T41n1822_022:0732b24": "成。故於中間起斯假相。雖爾。無有出息念",
    "T41n1822_022:0732b25": "失。以息念加行意樂不歇故　俱舍師云。",
    "T41n1822_022:0732b26": "此念加行亦真實故。諸論中言通假想者。皆",
    "T41n1822_022:0732b27": "非正義。論。止謂繫念至為損為益。第",
    "T41n1822_022:0732b28": "三釋止也。論。觀謂觀察至以為境故。",
    "T41n1822_022:0732b29": "第四釋觀也。論。轉謂移轉至世第一",
    "T41n1822_022:0732c01": "法。第五釋轉。論。淨謂昇進入見道等。",
    "T41n1822_022:0732c02": "第六釋淨也　淨。謂無漏見道　等者。等取",
    "T41n1822_022:0732c03": "修道無學道也。論。有餘師說至方名淨。",
    "T41n1822_022:0732c04": "敘異說也。前師無漏已前名轉。無漏已去",
    "T41n1822_022:0732c05": "名淨。後師至有煩惱得來名轉。斷煩惱得",
    "T41n1822_022:0732c06": "盡名淨也。論。為攝六相至轉淨相差別。",
    "T41n1822_022:0732c07": "以頌攝持前六相也。",
    "T41n1822_022:0732c08": "論。息相差別云何應知。已下一行頌。六門明",
    "T41n1822_022:0732c09": "息也。論曰至一分攝故。第一隨身繫也。",
    "T41n1822_022:0732c10": "論。此出入息至皆不轉故。第二門也。於",
    "T41n1822_022:0732c11": "四位中息不轉也。論。謂要身中至方得",
    "T41n1822_022:0732c12": "轉故。述具二緣息方轉也。正理論云。言四",
    "T41n1822_022:0732c13": "緣者。一入出息所依身。二毛孔開。三風道",
    "T41n1822_022:0732c14": "通。四入出息地麁心現前。於此四中隨有",
    "T41n1822_022:0732c15": "所闕息便不轉。無心定中心無有故。生無",
    "T41n1822_022:0732c16": "色界四種皆無故息不轉。處卵胎中羯剌",
    "T41n1822_022:0732c17": "藍等(等取六處。未具之前)　毛孔未開。風道未通故息不",
    "T41n1822_022:0732c18": "轉。若處卵胎．羯剌藍位。入出息轉。則應躁",
    "T41n1822_022:0732c19": "動。身微薄故便應散壞(此中應說。無出入息所依身也)　頞部曇",
    "T41n1822_022:0732c20": "等位身雖漸厚。而無孔隙故息不轉　准",
    "T41n1822_022:0732c21": "此已後位身孔隙開息轉也　又云。入第四",
    "T41n1822_022:0732c22": "定毛孔不開。無現麁心故息不轉。何緣但",
    "T41n1822_022:0732c23": "說入定非生　問也　但言入定生彼已",
    "T41n1822_022:0732c24": "成　答也　又云。若入世俗第四靜慮身無",
    "T41n1822_022:0732c25": "毛孔其理可然。以彼定能引彼地攝微密",
    "T41n1822_022:0732c26": "大種充滿身故。若入無漏第四定時。此身",
    "T41n1822_022:0732c27": "如何亦無毛孔。以彼但引隨所生地大種。",
    "T41n1822_022:0732c28": "現前造無表故　彼無漏定所引大種雖生",
    "T41n1822_022:0732c29": "處攝。而極微密與彼相似。故無有過　泰",
    "T41n1822_022:0733a01": "法師云。以此文證。故知。造無漏戒四大。隨",
    "T41n1822_022:0733a02": "身大小遍滿身中。一具四大造七支戒。隨",
    "T41n1822_022:0733a03": "大多少各各別造。道戒既爾。定戒亦然",
    "T41n1822_022:0733a04": "　今詳。此釋義不如是。隨心轉戒心俱有因。",
    "T41n1822_022:0733a05": "身大小不定故。或患．不患手．足等故。故知四",
    "T41n1822_022:0733a06": "大多少不定。豈得隨彼大種戒少戒多雖",
    "T41n1822_022:0733a07": "長養大遍一身中。何必皆能造無表色　又",
    "T41n1822_022:0733a08": "云。若生彼地身無毛孔。如何生彼能發語",
    "T41n1822_022:0733a09": "言　問也　非發語言要由毛孔。但由頷",
    "T41n1822_022:0733a10": "動亦得發聲。如機關聲豈由毛孔。有餘師",
    "T41n1822_022:0733a11": "說。生於彼地咽喉以上亦有毛孔。有說。生",
    "T41n1822_022:0733a12": "彼能發語心現在前時暫開毛孔　詳其",
    "T41n1822_022:0733a13": "後說。皆非正也。彼由總得無毛孔身。如何",
    "T41n1822_022:0733a14": "隨緣有毛孔也。論。出第四定等至息",
    "T41n1822_022:0733a15": "最後出。述息入出先後也。論。息有情",
    "T41n1822_022:0733a16": "數攝有情身分故。第三情數．非情數門也。准",
    "T41n1822_022:0733a17": "此出身非出入息非有情故。論。非有",
    "T41n1822_022:0733a18": "執受與根相離故。第四執受非執受門也。正",
    "T41n1822_022:0733a19": "理論云。非有執受以息闕減執受相故。",
    "T41n1822_022:0733a20": "身中雖有有執受風。而此息風唯無執受。",
    "T41n1822_022:0733a21": "論。是等流性至無如是相。第五五類門也。",
    "T41n1822_022:0733a22": "如文可解。論。唯自上地心至通果心境",
    "T41n1822_022:0733a23": "故。已下第六明心境也。准此論文。身生",
    "T41n1822_022:0733a24": "上地唯得起下地威儀．通果心。然此中說",
    "T41n1822_022:0733a25": "是意識。不說三識。說觀息故。借下識起",
    "T41n1822_022:0733a26": "上地威儀．通果。但緣所發業事及所化事等。",
    "T41n1822_022:0733a27": "不緣上地風也。無覆無記心總不緣上地",
    "T41n1822_022:0733a28": "息。正理論云。持息念成滿相云何。應作是",
    "T41n1822_022:0733a29": "言。若觀行者注想觀息微細徐流。謂想遍",
    "T41n1822_022:0733b01": "身如筒一穴。息風連續如貫末尼。不能",
    "T41n1822_022:0733b02": "動身。不發身識。齊此應說持息念成。◎",
    "T41n1822_022:0733b03": "俱舍論疏卷第二十二"
}