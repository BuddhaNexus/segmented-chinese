{
    "X18n0338_004:0483c04": "維摩羅詰經文疏卷第四(從念定訖三萬二千人俱)",
    "X18n0338_004:0483c06": "[0483c06] 念定總持辯才不斷。",
    "X18n0338_004:0483c07": "[0483c07] 二歎智德文有三別一總歎智德二別歎智德三",
    "X18n0338_004:0483c08": "歎位釋成一明總歎智德者即是念定總持也若",
    "X18n0338_004:0483c09": "類餘經悉歎三昧陀羅尼德今歎念定總持即是",
    "X18n0338_004:0483c10": "歎三昧陀羅尼之德以此雙標歎章也念即是念",
    "X18n0338_004:0483c11": "佛三昧等諸三昧菩薩得此念佛三昧十方諸佛",
    "X18n0338_004:0483c12": "常現在前亦名王三昧入此三昧一切三昧悉入",
    "X18n0338_004:0483c13": "其中所以者何若根本禪背捨勝處九次第定師",
    "X18n0338_004:0483c14": "子奮迅超越等&#x7ADD;俗諦三昧觀四諦十二因緣空",
    "X18n0338_004:0483c15": "無相無作&#x7ADD;是真諦三昧自性等九種大禪及般",
    "X18n0338_004:0483c16": "舟一行首楞嚴等百八三昧皆是中道第一義諦",
    "X18n0338_004:0483c17": "三昧仁王經云若得三諦三昧即入王三昧菩薩",
    "X18n0338_004:0483c18": "入是三昧一切三昧皆入其中十方諸佛悉現在",
    "X18n0338_004:0483c19": "前故知歎念定是歎諸三昧德也約四教分別若",
    "X18n0338_004:0483c20": "析俗入真即是三藏教明二諦三昧但約二諦名",
    "X18n0338_004:0483c21": "王三昧若體俗入真即是通教二諦三昧但約二",
    "X18n0338_004:0483c22": "諦名王三昧若從根本俗諦入中道即是別教三",
    "X18n0338_004:0483c23": "諦三昧約三諦名王三昧若一心圓入三諦即圓",
    "X18n0338_004:0483c24": "教三諦三昧明王三昧也大智論出異家解三昧",
    "X18n0338_004:0484a01": "王三昧不同意在此也若約觀心即是三觀觀三",
    "X18n0338_004:0484a02": "諦修三諦三昧成王三昧任運可知總持者即是",
    "X18n0338_004:0484a03": "歎陀羅尼德此言能持能遮持諸善法不令漏失",
    "X18n0338_004:0484a04": "遮諸惡法不令得起故名遮持亦言總持一切善",
    "X18n0338_004:0484a05": "法不漏失也法華經明三陀羅尼一者旋陀羅尼",
    "X18n0338_004:0484a06": "二者百千萬億旋陀羅尼三者法音方便陀羅尼",
    "X18n0338_004:0484a07": "旋陀羅尼者旋轉義也從假入空觀能旋轉觀假",
    "X18n0338_004:0484a08": "入空即轉破界內外諸見愛得入空真諦若但破",
    "X18n0338_004:0484a09": "界內即是通教陀羅尼一心圓破界內外故即是",
    "X18n0338_004:0484a10": "圓教陀羅尼百千萬億旋陀羅尼者即是從空入",
    "X18n0338_004:0484a11": "假旋轉分別入界內世諦界外世諦旋轉破塵沙",
    "X18n0338_004:0484a12": "界內外無知顯恒沙佛法若別破界外無知則別",
    "X18n0338_004:0484a13": "教陀羅尼也今一心圓破界內外無知即是圓教",
    "X18n0338_004:0484a14": "陀羅尼也法音方便陀羅尼者即是二觀為方便",
    "X18n0338_004:0484a15": "道得入中道第一義諦若斷無明次第入中道猶",
    "X18n0338_004:0484a16": "是別教陀羅尼不斷無明一心圓入中道即圓教",
    "X18n0338_004:0484a17": "陀羅尼也所言法音方便陀羅尼者得此陀羅尼",
    "X18n0338_004:0484a18": "解一切言音也亦能一音說法令眾生隨類得解",
    "X18n0338_004:0484a19": "菩薩得此三陀羅尼即入無礙陀羅尼具足一切",
    "X18n0338_004:0484a20": "陀羅尼也問此經歎補處陀羅尼何得約初心釋",
    "X18n0338_004:0484a21": "答發心畢竟二不別也而後心入三諦無礙橫廣",
    "X18n0338_004:0484a22": "細極豎深窮源即是補處無礙陀羅尼也問三藏",
    "X18n0338_004:0484a23": "菩薩有陀羅尼不答如尸毗王得歸命救護陀羅",
    "X18n0338_004:0484a24": "尼當知亦有諸小陀羅尼也輪王亦得況菩薩也",
    "X18n0338_004:0484b01": "問聲聞小得陀羅尼不答二乘入涅槃不須陀羅",
    "X18n0338_004:0484b02": "尼也約觀心修陀羅尼三觀類作易見不煩分別",
    "X18n0338_004:0484b03": "辯才者即四辯也大品經明七辯大集經明二十",
    "X18n0338_004:0484b04": "辯華嚴經明四十辯也此歎三昧陀羅尼力用須",
    "X18n0338_004:0484b05": "約四教明辯義初約三藏若分別生滅四諦名字",
    "X18n0338_004:0484b06": "之法無滯即是法無礙辯若分別生滅四諦義無",
    "X18n0338_004:0484b07": "滯即義無礙辯也若通達六道言辭不同亦能同",
    "X18n0338_004:0484b08": "其語為說生滅四諦言辭無滯即辭無礙辯若稱",
    "X18n0338_004:0484b09": "根緣於生生不可說用四悉檀赴機而說說無窮",
    "X18n0338_004:0484b10": "盡即樂說無礙辯辯是辯了才是才能以蜜助藥",
    "X18n0338_004:0484b11": "服之者易才助文言化道行也通教約無生別教",
    "X18n0338_004:0484b12": "約無量圓教約無作類解可見而言不斷者不盡",
    "X18n0338_004:0484b13": "也法辯義辯緣苦集知病不盡也法辯義辯緣道",
    "X18n0338_004:0484b14": "滅識藥無盡也辭辯樂說辯隨病授藥無盡無盡",
    "X18n0338_004:0484b15": "即不滅義也復次從生滅辯起無生辯從無生辯",
    "X18n0338_004:0484b16": "出無量辯從無量辯出無作辯無作辯者如風於",
    "X18n0338_004:0484b17": "空中說法無障礙故言不斷也三觀約心修四辯",
    "X18n0338_004:0484b18": "類解可知。",
    "X18n0338_004:0484b19": "[0484b19] 布施持戒忍辱精進禪定智慧及方便力無不具足。",
    "X18n0338_004:0484b20": "[0484b20] 此二別歎智德還從定慧開七度從定下開四慧",
    "X18n0338_004:0484b21": "下開方便故言別也若作十波羅蜜對十地者開",
    "X18n0338_004:0484b22": "禪出力願開般若出方便及智也若約四教分別",
    "X18n0338_004:0484b23": "不同者但約四種四諦修布施乃至方便即四教",
    "X18n0338_004:0484b24": "所明布施持戒乃至方便四種不同也而言無不",
    "X18n0338_004:0484c01": "具足者波羅蜜義波羅蜜義者此翻事究竟亦翻",
    "X18n0338_004:0484c02": "到彼岸布施具足即是事究竟到彼岸也乃至方",
    "X18n0338_004:0484c03": "便亦如是故云無不具足即是七波羅蜜也約三",
    "X18n0338_004:0484c04": "觀明七度者若觀心因緣生滅即空即假即中不",
    "X18n0338_004:0484c05": "見慳施不見持犯不見恚忍不見進怠不見定亂",
    "X18n0338_004:0484c06": "不見愚智不見巧拙畢竟無所有而能善分別慳",
    "X18n0338_004:0484c07": "施乃至巧拙泠然自曉即是無不具足也。",
    "X18n0338_004:0484c08": "[0484c08] 逮無所得不起法忍。",
    "X18n0338_004:0484c09": "[0484c09] 此下三歎位釋成者逮之言及不起者不起界內",
    "X18n0338_004:0484c10": "界外煩惱生死諸行休息無有動念究竟寂滅故",
    "X18n0338_004:0484c11": "名不起法忍也即是大無生忍亦名寂滅忍而言",
    "X18n0338_004:0484c12": "無所得者非是都無所得無所得以為得也故大",
    "X18n0338_004:0484c13": "品經言無所得以為得以此得無所得也又仁王",
    "X18n0338_004:0484c14": "經明五忍瓔珞經明四忍兩經雖復不同俱明寂",
    "X18n0338_004:0484c15": "滅忍寂滅忍有上下若金剛心名下忍佛地名上",
    "X18n0338_004:0484c16": "忍若開十地別出等覺亦得作三品謂下中上也",
    "X18n0338_004:0484c17": "今經歎德既&#x96A3;果復言逮者當知逮於下忍乃至",
    "X18n0338_004:0484c18": "中忍也若就四教各分別四忍者三藏教本無此",
    "X18n0338_004:0484c19": "文今約義作亦得分作四忍初僧祇為伏忍二僧",
    "X18n0338_004:0484c20": "祇三僧祇為順忍百劫種相伏惑不起為無生忍",
    "X18n0338_004:0484c21": "三十四心斷結名寂滅忍也通教乾慧地名伏忍",
    "X18n0338_004:0484c22": "性地名順忍從須陀洹若智若斷乃至九地名無",
    "X18n0338_004:0484c23": "生忍十地為如佛名寂滅別教鐵輪十信名伏忍",
    "X18n0338_004:0484c24": "三十心名順忍初地至九地名無生忍十地金剛",
    "X18n0338_004:0485a01": "心名寂滅忍也圓教五品弟子名伏忍鐵輪十信",
    "X18n0338_004:0485a02": "六根清淨是順忍初住乃至九地名無生忍十地",
    "X18n0338_004:0485a03": "金剛心名寂滅忍通論圓教初心以上亦名伏忍",
    "X18n0338_004:0485a04": "亦名順忍亦名無生忍亦名寂滅忍故仁王云從",
    "X18n0338_004:0485a05": "初發心至金剛頂皆名伏忍普賢賢首之義意在",
    "X18n0338_004:0485a06": "此也問下文歎淨名德但言得無生忍當知不起",
    "X18n0338_004:0485a07": "法忍只是無生忍今何用寂滅釋不起法忍耶答",
    "X18n0338_004:0485a08": "在因讓果說無生忍若通義無生只是寂滅之異",
    "X18n0338_004:0485a09": "名故大涅槃經云涅槃此經云法本不生今則無",
    "X18n0338_004:0485a10": "滅義若然者寂滅忍即是無生忍何所疑也若約",
    "X18n0338_004:0485a11": "觀行一心三觀三諦惑不起者即是修不起法忍",
    "X18n0338_004:0485a12": "也故法華經云著如來衣如來衣者柔和忍辱心",
    "X18n0338_004:0485a13": "是也。",
    "X18n0338_004:0485a14": "[0485a14] 已能隨順轉不退輪善解法相知眾生根。",
    "X18n0338_004:0485a15": "[0485a15] 此二廣歎化佗者復為二一明內具化佗法二正",
    "X18n0338_004:0485a16": "明化佗法一內具化佗法復為三一明內具化佗",
    "X18n0338_004:0485a17": "法二明外具化佗法三總釋內外具化佗法如大",
    "X18n0338_004:0485a18": "智論明內具智慧名為力外用無怯名無畏若內",
    "X18n0338_004:0485a19": "智不明外儀不具處眾有畏何能伏物若內外備",
    "X18n0338_004:0485a20": "足可化眾生一明內具化佗法者即是已能隨順",
    "X18n0338_004:0485a21": "隨順有三種一順佛二順理三順眾生根緣佛為",
    "X18n0338_004:0485a22": "眾生轉四種四諦法輪菩薩順佛而轉即順佛也",
    "X18n0338_004:0485a23": "因緣生滅三諦之理即空即假即中順理而解順",
    "X18n0338_004:0485a24": "理而說故言順理也眾生根性雖多不出四種用",
    "X18n0338_004:0485b01": "四悉檀赴機無爽名順眾生也復次若順理而說",
    "X18n0338_004:0485b02": "是順實智順眾生說是順權智順佛出沒方便不",
    "X18n0338_004:0485b03": "同是順權實二智也今言隨順者具此三義也轉",
    "X18n0338_004:0485b04": "不退法輪者四種四諦是輪體用四悉檀為轉也",
    "X18n0338_004:0485b05": "不退法輪即有四種一事不退法輪轉生滅四諦",
    "X18n0338_004:0485b06": "也二位不退法輪轉無生滅四諦也三行不退法",
    "X18n0338_004:0485b07": "輪轉無量四諦也四念不退法輪轉無作四諦也",
    "X18n0338_004:0485b08": "若三藏教生滅四諦約菩薩位事不退法輪三藏",
    "X18n0338_004:0485b09": "教明不退位不取斷結但言不生四惡道不受女",
    "X18n0338_004:0485b10": "人身不生邊地諸根具足得宿命智具此五事名",
    "X18n0338_004:0485b11": "為阿&#x979E;跋致此是事不退也若通教初果已去齊",
    "X18n0338_004:0485b12": "羅漢名位不退從七地涉有化物修種種行名行",
    "X18n0338_004:0485b13": "不退八地道觀雙流名念不退也若別教者十住",
    "X18n0338_004:0485b14": "位不退十行行不退十迴向修初念不退十地分",
    "X18n0338_004:0485b15": "證念不退若圓教者一心具三不退初住法身不",
    "X18n0338_004:0485b16": "墮通別之位名位不退一心具一切行名行不退",
    "X18n0338_004:0485b17": "念念入法流水即念不退也約別相三觀釋者從",
    "X18n0338_004:0485b18": "假入空觀修位不退從空入假修行不退正觀中",
    "X18n0338_004:0485b19": "道修念不退若約三觀判三不退此義猶&#x758E;今約",
    "X18n0338_004:0485b20": "一心三觀正觀中道修位不退雙照二諦修行不",
    "X18n0338_004:0485b21": "退自然流入薩婆若海名念不退也善解法相知",
    "X18n0338_004:0485b22": "眾生根者善解法相即是如法相解知眾生根即",
    "X18n0338_004:0485b23": "是識病善解四種四諦之法藥善知四種眾生之",
    "X18n0338_004:0485b24": "病以此化佗決無差機之失十力中有是處非處",
    "X18n0338_004:0485c01": "力即是法相也有知上下根力即是知眾生根皆",
    "X18n0338_004:0485c02": "是內力具足也約四教以明四種苦集即是根四",
    "X18n0338_004:0485c03": "種道滅即法相也。",
    "X18n0338_004:0485c04": "[0485c04] 蓋諸大眾得無所畏。",
    "X18n0338_004:0485c05": "[0485c05] 此是二明外具化佗法也以無緣大慈覆十法界",
    "X18n0338_004:0485c06": "故言蓋諸大眾也又蓋之言過深達四種四諦出",
    "X18n0338_004:0485c07": "過物上故能蓋也得無所畏者慈悲福慧能益一",
    "X18n0338_004:0485c08": "切故言得無所畏即是釋外用無怯無畏法也。",
    "X18n0338_004:0485c09": "[0485c09] 功德智慧以修其心。",
    "X18n0338_004:0485c10": "[0485c10] 此是三明總釋內外化佗法即為三一釋內心無",
    "X18n0338_004:0485c11": "畏二釋外用無畏三結成無畏一釋內心無畏者",
    "X18n0338_004:0485c12": "具二莊嚴能師子吼釋成內心無畏也心即是自",
    "X18n0338_004:0485c13": "性清淨心亦為法身福慧能顯出自性清淨心故",
    "X18n0338_004:0485c14": "言以修其心還用莊嚴自性清淨心即是具二莊",
    "X18n0338_004:0485c15": "嚴莊嚴法身也四教明福慧三權一實總此權實",
    "X18n0338_004:0485c16": "以修其心故心無所畏也。",
    "X18n0338_004:0485c17": "[0485c17] 相好嚴身色像第一捨諸世間所有飾好。",
    "X18n0338_004:0485c18": "[0485c18] 二釋外用無畏法者種種色身物所尊重如迦旃",
    "X18n0338_004:0485c19": "延子所明種三十二相業此是世間輪王梵王共",
    "X18n0338_004:0485c20": "有種小功德所致何足為奇故不名第一若通教",
    "X18n0338_004:0485c21": "以空相應心修三十二相者此約真諦修相諦理",
    "X18n0338_004:0485c22": "未極相非第一別教明相者緣修顯真修緣修相",
    "X18n0338_004:0485c23": "緣修既是智障相好亦非第一若圓教所明相好",
    "X18n0338_004:0485c24": "者法身若顯即相好具足故法華經云深達罪福",
    "X18n0338_004:0486a01": "相遍照於十方微妙淨法身具相三十二法身有",
    "X18n0338_004:0486a02": "此玅相眾生無由能識為顯此相故於應身示白",
    "X18n0338_004:0486a03": "毫相表中道之理示紺眼相表無緣大悲餘相亦",
    "X18n0338_004:0486a04": "各有表故知此相即是法身三十二相也色像第",
    "X18n0338_004:0486a05": "一者即是法性色也大涅槃經云玅色湛然恒安",
    "X18n0338_004:0486a06": "住不為生老病死之所遷此之玅色於諸色中最",
    "X18n0338_004:0486a07": "為第一故能現十法界像如如意珠應身色表真",
    "X18n0338_004:0486a08": "色真色理中第一應佛身色於所化身色第一也",
    "X18n0338_004:0486a09": "捨諸世間所有飾好此傳釋真相好也非捨世間",
    "X18n0338_004:0486a10": "衣服嚴飾之具若捨此者二乘外道亦能何足可",
    "X18n0338_004:0486a11": "歎今言捨者若三藏教菩薩捨人天飾好百劫修",
    "X18n0338_004:0486a12": "種相以自莊嚴為菩提器也若通教菩薩捨有所",
    "X18n0338_004:0486a13": "得心修相好有所得心修即是世間嚴飾故大智",
    "X18n0338_004:0486a14": "論破百劫相金剛般若云若以色見我是人行邪",
    "X18n0338_004:0486a15": "道若別教菩薩捨界內空心修相好用界外緣修",
    "X18n0338_004:0486a16": "修相好也若圓教菩薩界內外所修皆是世間飾",
    "X18n0338_004:0486a17": "好悉皆併捨法身若顯真相自現故說相好嚴身",
    "X18n0338_004:0486a18": "色像第一豈同&#x8657;妄修因相好嚴飾也。",
    "X18n0338_004:0486a19": "[0486a19] 名稱高遠逾於須彌。",
    "X18n0338_004:0486a20": "[0486a20] 此下三結成也即為二意一結成外二結成內一",
    "X18n0338_004:0486a21": "結成外者名稱高遠逾於須彌即是成外無畏也",
    "X18n0338_004:0486a22": "明菩薩外化之德遍十法界名高物表故言高遠",
    "X18n0338_004:0486a23": "逾於須彌又解通別兩教明十地如十寶山通別",
    "X18n0338_004:0486a24": "兩教明佛如須彌今圓教十地位高通別兩教所",
    "X18n0338_004:0486b01": "明佛果故言逾須彌也又須彌盤固高遠法性不",
    "X18n0338_004:0486b02": "動理高無上智有顯理之功故言逾於須彌也。",
    "X18n0338_004:0486b03": "[0486b03] 深信堅固猶若金剛。",
    "X18n0338_004:0486b04": "[0486b04] 二結成內無畏法也信有二種一者聞信二者證",
    "X18n0338_004:0486b05": "信四教分別各有位次今但約圓教分別二信若",
    "X18n0338_004:0486b06": "五品弟子一向聞信信何等法信不思議三德之",
    "X18n0338_004:0486b07": "理若十信六根清淨亦是聞信亦得相似證信若",
    "X18n0338_004:0486b08": "初發心住已上亦聞信亦真證信佛地但證信今",
    "X18n0338_004:0486b09": "此諸大菩薩既居高位二信圓深故言深信牢固",
    "X18n0338_004:0486b10": "者二信不為內外諸緣之所沮壞也猶若金剛譬",
    "X18n0338_004:0486b11": "顯深信金剛有二義一利徹本際二體牢萬物所",
    "X18n0338_004:0486b12": "不能損一利徹本際者內合聞證二信定慧利用",
    "X18n0338_004:0486b13": "窮實際也體牢萬物所不能沮譬二信真慧煩惱",
    "X18n0338_004:0486b14": "生死諸緣所不能損也此歎內具化佗法也。",
    "X18n0338_004:0486b15": "[0486b15] 法寶普照。",
    "X18n0338_004:0486b16": "[0486b16] 正明化佗此下至及心所行即有三別一放光說",
    "X18n0338_004:0486b17": "法明化佗二正說法明化佗三說進修化佗法一",
    "X18n0338_004:0486b18": "放光說法化佗者又為二一正明放光說法二明",
    "X18n0338_004:0486b19": "深入緣起釋成放光說法也一放光說法者即為",
    "X18n0338_004:0486b20": "三一放光二說法三釋歎一放光者此釋成化佗",
    "X18n0338_004:0486b21": "即是法寶普照菩薩慈悲智慧緣三諦理生諸善",
    "X18n0338_004:0486b22": "法之寶也所言普照者入放光三昧普光三昧故",
    "X18n0338_004:0486b23": "能普照也若諸凡夫應以世間善法得度即入世",
    "X18n0338_004:0486b24": "諦三昧放世間善法光照令離眾苦得世間樂若",
    "X18n0338_004:0486c01": "應以出世善法得度即入真諦三昧放世間善法",
    "X18n0338_004:0486c02": "光照令得二乘道果若應以出世間上上善法得",
    "X18n0338_004:0486c03": "度即入中道三昧放出世間上上善法光照即開",
    "X18n0338_004:0486c04": "佛知見入菩薩位故華嚴經思益經悉云佛有光",
    "X18n0338_004:0486c05": "明名無慳若放此光照眾生即能離慳行布施乃",
    "X18n0338_004:0486c06": "至六度一切事亦如是請觀音云普放淨光明滅",
    "X18n0338_004:0486c07": "除癡闇冥故大品先放身支節光次放毛孔光觸",
    "X18n0338_004:0486c08": "眾生身盲者得視聾者得聽如是等種種世間利",
    "X18n0338_004:0486c09": "益亦能令得道發菩提心譬如網魚初網不得者",
    "X18n0338_004:0486c10": "後更網之初光未度者更放光度之如是有緣者",
    "X18n0338_004:0486c11": "皆得利益入道菩薩入道亦爾放光普照十法界",
    "X18n0338_004:0486c12": "眾生皆得利益入道也復次若放一光止除慳一",
    "X18n0338_004:0486c13": "光除瞋者是別教意不名普照復次若放二諦光",
    "X18n0338_004:0486c14": "亦不名普今此諸菩薩能放中道圓光普照只放",
    "X18n0338_004:0486c15": "一光照一切處皆令各得利益隨機入道故名法",
    "X18n0338_004:0486c16": "寶照也問光照云何能破惡生善答譬如熏藥&#x70DF;",
    "X18n0338_004:0486c17": "觸病苦即除身得安樂放光觸身破惡生善亦復",
    "X18n0338_004:0486c18": "如是以光從諸善根出故隨觸有緣眾生苦悉除",
    "X18n0338_004:0486c19": "也。",
    "X18n0338_004:0486c20": "[0486c20] 而雨甘露。",
    "X18n0338_004:0486c21": "[0486c21] 此二明說法雨甘露者甘露是諸天玅藥服之安",
    "X18n0338_004:0486c22": "樂不死中論云實相名天甘露能令三乘同得聖",
    "X18n0338_004:0486c23": "道涅槃常樂也實相甘露即有二種一真諦實相",
    "X18n0338_004:0486c24": "二中道實相眾生應以真諦得度即雨偏真甘露",
    "X18n0338_004:0487a01": "三乘同得化城涅槃也若有大乘圓機即雨中道",
    "X18n0338_004:0487a02": "實相甘露即開佛知見見佛性住大涅槃也故法",
    "X18n0338_004:0487a03": "華經云佛平等說如一味雨隨眾生性所稟不同",
    "X18n0338_004:0487a04": "此諸菩薩說甘露法亦皆如是。",
    "X18n0338_004:0487a05": "[0487a05] 於眾言音微玅第一。",
    "X18n0338_004:0487a06": "[0487a06] 此三明釋歎雨甘露雨此諸菩薩何故能說甘露",
    "X18n0338_004:0487a07": "法雨為有微玅之言音也微玅言音如法華明舌",
    "X18n0338_004:0487a08": "根功德若欲以一言遍三千界隨意即能至鐵輪",
    "X18n0338_004:0487a09": "菩薩尚能如是何況補處大士而不能以玅音遍",
    "X18n0338_004:0487a10": "滿十法界眾生隨類各得解普得受行獲其利也",
    "X18n0338_004:0487a11": "微玅第一者降佛以還一切世間言語音聲莫能",
    "X18n0338_004:0487a12": "過也又解即是法性言音故云微妙第一也。",
    "X18n0338_004:0487a13": "[0487a13] 深入緣起。",
    "X18n0338_004:0487a14": "[0487a14] 二明深入緣起釋成放光說法者即有二一明深",
    "X18n0338_004:0487a15": "入緣起此歎智德釋成放光說法二斷諸邪見以",
    "X18n0338_004:0487a16": "下此歎斷德釋成放光說法一歎智德釋成放光",
    "X18n0338_004:0487a17": "說法者所以能放光說法利益深普良由智能深",
    "X18n0338_004:0487a18": "入緣起也緣起有二種一生死緣起二解脫緣起",
    "X18n0338_004:0487a19": "生死緣起即是無明十二因緣一切生死也解脫",
    "X18n0338_004:0487a20": "緣起即是觀十二因緣智慧起一切解脫佛法也",
    "X18n0338_004:0487a21": "今明深入緣起者深入十二因緣生死緣起即成",
    "X18n0338_004:0487a22": "解脫緣起也故大涅槃經云十二因緣有四種觀",
    "X18n0338_004:0487a23": "若深入者得上上智了了見佛性也所以者何若",
    "X18n0338_004:0487a24": "觀十二因緣生滅即是三藏菩薩調伏諸根滿足",
    "X18n0338_004:0487b01": "六度未名深入若觀十二因緣即空斷界內惑即",
    "X18n0338_004:0487b02": "是通教菩薩亦未名深入若觀十二因緣知空非",
    "X18n0338_004:0487b03": "空入假名破界內外恒沙無知得進入中道破十",
    "X18n0338_004:0487b04": "一品無明是別教菩薩亦未名深入圓教菩薩一",
    "X18n0338_004:0487b05": "心圓觀十二因緣從初住發真見中道至補處破",
    "X18n0338_004:0487b06": "四十一品乃名深入緣起也是諸菩薩非但入十",
    "X18n0338_004:0487b07": "二因緣正報緣起亦深入世界依報緣起知世界",
    "X18n0338_004:0487b08": "因緣成世界因緣壞也既自能深入緣起是以能",
    "X18n0338_004:0487b09": "說因緣實相甘露也深入之義意亦顯也。",
    "X18n0338_004:0487b10": "[0487b10] 斷諸邪見有無二邊無復餘習。",
    "X18n0338_004:0487b11": "[0487b11] 此二歎斷德釋成放光說法者普注甘露只以自",
    "X18n0338_004:0487b12": "無惑闇能普放光照眾生闇只以自無繫縛能雨",
    "X18n0338_004:0487b13": "甘露解眾生縛斷諸邪見有無二邊者諸邪見有",
    "X18n0338_004:0487b14": "二種一者界內二者界外一界內邪見者六十二",
    "X18n0338_004:0487b15": "見等種種邪見皆屬有無二見也二界外亦有種",
    "X18n0338_004:0487b16": "種諸見亦&#x7ADD;屬有無二見今總界內諸見&#x7ADD;是屬",
    "X18n0338_004:0487b17": "有邊總界外諸見&#x7ADD;屬無邊故大涅槃經云凡夫",
    "X18n0338_004:0487b18": "者有二乘者無菩薩之法不有不無正見中道佛",
    "X18n0338_004:0487b19": "性則破有無二邊一切邪見故言斷諸邪見有無",
    "X18n0338_004:0487b20": "二邊也又解云正觀中道破真俗有無二邊至金",
    "X18n0338_004:0487b21": "剛頂邊際智滿中道體顯三諦之惑方盡也而言",
    "X18n0338_004:0487b22": "無復餘習者圓教始從初住終至法雲圓斷有無",
    "X18n0338_004:0487b23": "諸見猶有習在等覺入重玄門無量百千萬億劫",
    "X18n0338_004:0487b24": "重修凡夫事見理分明習氣微薄事等微&#x70DF;故名",
    "X18n0338_004:0487c01": "無復餘習譬如一升鹽投於大河無復鹹味也故",
    "X18n0338_004:0487c02": "大智論云有無二見滅無餘諸法實相佛所說問",
    "X18n0338_004:0487c03": "此不應然答若常徒解釋斷界內有無二見豈得",
    "X18n0338_004:0487c04": "銷此文也又若用地論別教解義登地離凡夫我",
    "X18n0338_004:0487c05": "相障斷有無二見豈得銷此文也問此有何過答",
    "X18n0338_004:0487c06": "三藏通教初見道即斷諸邪見有無二邊豈可用",
    "X18n0338_004:0487c07": "此歎補處之德別教登初地見佛性斷界外邪見",
    "X18n0338_004:0487c08": "有無二邊見惑皆空豈可用銷此文歎補處之德",
    "X18n0338_004:0487c09": "也優婆塞經云九地斷見習十地斷愛習地持論",
    "X18n0338_004:0487c10": "云離一切見清淨淨禪此據金剛等覺之位今約",
    "X18n0338_004:0487c11": "地持論銷此經文一家用圓教明斷惑義轉分明。",
    "X18n0338_004:0487c12": "[0487c12] 演法無畏猶師子吼。",
    "X18n0338_004:0487c13": "[0487c13] 二正說法歎化佗者此下至過量皆歎說法也初",
    "X18n0338_004:0487c14": "即雙舉兩譬歎化佗成就後一總歎化佗功德無",
    "X18n0338_004:0487c15": "量也初譬云師子吼師子吼者名決定說決定說",
    "X18n0338_004:0487c16": "者說一切眾生皆有佛性也所言演法無畏者演",
    "X18n0338_004:0487c17": "之言廣心無怯弱故名無畏是諸菩薩能於四不",
    "X18n0338_004:0487c18": "可說用四悉檀赴緣而廣起四教也猶師子吼即",
    "X18n0338_004:0487c19": "是譬演實相甘露法得無畏也如師子吼時非但",
    "X18n0338_004:0487c20": "不畏禽獸亦能令香象失糞飛者墮落此諸菩薩",
    "X18n0338_004:0487c21": "演甘露法非但於一切天魔外道及諸眾生心無",
    "X18n0338_004:0487c22": "怯弱亦令天魔失愛論糞外道執見高心墮落亦",
    "X18n0338_004:0487c23": "令一切眾生愛見煩惱皆滅。",
    "X18n0338_004:0487c24": "[0487c24] 其所講說乃如雷震。",
    "X18n0338_004:0488a01": "[0488a01] 此次譬雨甘露法能令生善也釋論具出四種法",
    "X18n0338_004:0488a02": "師雷喻多聞雨喻美行具在論文今明雷以驚蟄",
    "X18n0338_004:0488a03": "雨以潤生將說甘露雨震八音雷用驚二邊邪見",
    "X18n0338_004:0488a04": "之蟄使一切善根萌芽開發謂三草兩木一地所",
    "X18n0338_004:0488a05": "生一切行人宿世善根開發增長故言其所說法",
    "X18n0338_004:0488a06": "乃如雷震也。",
    "X18n0338_004:0488a07": "[0488a07] 無有量已過量。",
    "X18n0338_004:0488a08": "[0488a08] 此二句總歎化佗之功無量也此諸菩薩神通智",
    "X18n0338_004:0488a09": "慧放光說法十方世界所化眾生無有限量不可",
    "X18n0338_004:0488a10": "以阿僧祇數也已過量者其所化度不可說也復",
    "X18n0338_004:0488a11": "次無有量者七種方便行人用思量智所不能量",
    "X18n0338_004:0488a12": "也已過量者圓教十地以下不思議智所不能知",
    "X18n0338_004:0488a13": "也。",
    "X18n0338_004:0488a14": "[0488a14] 集眾法寶如海導師了達諸法深玅之義善知眾生",
    "X18n0338_004:0488a15": "往來所趣及心所行。",
    "X18n0338_004:0488a16": "[0488a16] 此三進修化佗法明諸菩薩化佗之功雖大未證",
    "X18n0338_004:0488a17": "極果猶須進修化佗之法即是菩薩入等覺地於",
    "X18n0338_004:0488a18": "百千萬億劫入重玄門修化佗行重玄門者地持",
    "X18n0338_004:0488a19": "論云入住起力禪捨復入力禪入者從凡心入一",
    "X18n0338_004:0488a20": "切法門乃至上地也起力者從等覺地一切法門",
    "X18n0338_004:0488a21": "起入一切法門住者隨住一法門即住一切法門",
    "X18n0338_004:0488a22": "也捨復入力者從無量百千萬億劫重修也故法",
    "X18n0338_004:0488a23": "華經彌勒歎下方菩薩言善入出住無量百千萬",
    "X18n0338_004:0488a24": "億三昧得大神通久修梵行善能次第習諸善法",
    "X18n0338_004:0488b01": "巧於問答人中之寶也集眾法寶如海導師導師",
    "X18n0338_004:0488b02": "者將導眾人入海採寶非但眾人得寶已亦自獲",
    "X18n0338_004:0488b03": "菩薩導眾生入生死海非但令眾生得佛法寶化",
    "X18n0338_004:0488b04": "功歸已入重玄門法利亦多無量無邊也故此經",
    "X18n0338_004:0488b05": "云不入大海不得無價寶珠菩薩不入煩惱巨海",
    "X18n0338_004:0488b06": "不得一切智寶也補處菩薩入重玄門無量百千",
    "X18n0338_004:0488b07": "萬億劫報修凡夫事故能放光說法利益眾生也",
    "X18n0338_004:0488b08": "了達諸法深玅之義者菩薩入重玄門內慧莊嚴",
    "X18n0338_004:0488b09": "增進也了達是智慧之異名諸法即是十法界一",
    "X18n0338_004:0488b10": "切諸法也深妙之義十法界諸法二諦三諦之理",
    "X18n0338_004:0488b11": "甚深故名深見三德不縱不橫故名深玅義也善",
    "X18n0338_004:0488b12": "知眾生往來所趣及心所行此兩句明菩薩入住",
    "X18n0338_004:0488b13": "重玄門增進外見所化眾生根緣也此諸菩薩得",
    "X18n0338_004:0488b14": "真天眼常在三昧不以二相見諸眾生死此生彼",
    "X18n0338_004:0488b15": "名往死彼生此名來所趣者知因能趣果善惡業",
    "X18n0338_004:0488b16": "緣之因趣受報好醜之果也而言及心所行者用",
    "X18n0338_004:0488b17": "種智知其宿世習因所行三草兩木一地所生根",
    "X18n0338_004:0488b18": "性不同也三草兩木即是三藏通教別教七種方",
    "X18n0338_004:0488b19": "便善根一地所生即是圓教之根緣也前明用藥",
    "X18n0338_004:0488b20": "今明知病既識藥知病即能隨病授藥故知住重",
    "X18n0338_004:0488b21": "玄門化佗之德轉深大也。",
    "X18n0338_004:0488b22": "[0488b22] 近無等等佛自在慧。",
    "X18n0338_004:0488b23": "[0488b23] 第三約&#x96A3;果歎德此文有三別一歎自行二歎化",
    "X18n0338_004:0488b24": "佗三總釋成一歎自行者復為二別一歎自行智",
    "X18n0338_004:0488c01": "德二歎自行斷德一歎自行智德復為二一總歎",
    "X18n0338_004:0488c02": "自行智德者即近無等等佛自在慧也無等等者",
    "X18n0338_004:0488c03": "十方諸佛無與等者今等於十方諸佛故言無等",
    "X18n0338_004:0488c04": "等又約理為釋實相之理無能與等佛種智圓極",
    "X18n0338_004:0488c05": "能等實相之理故名無等等也若圓教初住雖發",
    "X18n0338_004:0488c06": "真見理得無等法猶有四十一品無明去玅覺遠",
    "X18n0338_004:0488c07": "不名&#x96A3;果約佛約理俱非近無等等金剛心菩薩",
    "X18n0338_004:0488c08": "約佛約理皆近故言無等等約四教作無等等義",
    "X18n0338_004:0488c09": "分別可知。",
    "X18n0338_004:0488c10": "[0488c10] 十力無畏十八不共。",
    "X18n0338_004:0488c11": "[0488c11] 二別歎自行智德如大智論解此有二一云菩薩",
    "X18n0338_004:0488c12": "自有無畏不共之法二云菩薩分得佛力無畏不",
    "X18n0338_004:0488c13": "共法補處如十四之月佛如十五之月相&#x96A3;近也",
    "X18n0338_004:0488c14": "若約四教明力無畏者如三藏釋十力無畏皆同",
    "X18n0338_004:0488c15": "大乘名教毗曇釋不共法別作名教故大智論彈",
    "X18n0338_004:0488c16": "毗曇云力無畏名既同大乘不共何得別立今但",
    "X18n0338_004:0488c17": "約其斷伏分別同異名義異非妨也通教約照二",
    "X18n0338_004:0488c18": "諦八地分得十力無畏等十地當知如佛近無等",
    "X18n0338_004:0488c19": "等也別教明中道初地已上分得十力等法至十",
    "X18n0338_004:0488c20": "地所得十力等法名近無等等也圓教初住已上",
    "X18n0338_004:0488c21": "明分得力無畏不共等法華嚴經明初住云得如",
    "X18n0338_004:0488c22": "來是處非處等十力智也至等覺位乃是近佛力",
    "X18n0338_004:0488c23": "無畏不共法也此即歎&#x96A3;果智德也前云佛自在",
    "X18n0338_004:0488c24": "慧者佛慧中無無明故究竟自在菩薩雖有無明",
    "X18n0338_004:0489a01": "如微&#x70DF;將得佛慧故以此為歎也。",
    "X18n0338_004:0489a02": "[0489a02] 關閉一切諸惡趣門。",
    "X18n0338_004:0489a03": "[0489a03] 此歎自行斷德諸惡趣門者惡趣雖多不出二種",
    "X18n0338_004:0489a04": "緣集通教菩薩見空關閉有為緣集惡趣之門別",
    "X18n0338_004:0489a05": "教菩薩見不空關閉無為緣集惡趣之門也此諸",
    "X18n0338_004:0489a06": "菩薩見佛性中道之源故能關一切諸惡趣門也",
    "X18n0338_004:0489a07": "或屬歎化佗關閉一切眾生惡趣門也。",
    "X18n0338_004:0489a08": "[0489a08] 而生五道以現其身為大醫王善療眾病應病與藥",
    "X18n0338_004:0489a09": "令得服行。",
    "X18n0338_004:0489a10": "[0489a10] 此二歎化佗也若開修羅即是六道示現其身也",
    "X18n0338_004:0489a11": "若三藏教明帶結願生或用神通示五道之身於",
    "X18n0338_004:0489a12": "染淨土化眾生若約通教解明七地斷界內結願",
    "X18n0338_004:0489a13": "扶餘習生五道示現其身亦用神通化生也若別",
    "X18n0338_004:0489a14": "教明登地以上應生不須扶習也若圓教明初住",
    "X18n0338_004:0489a15": "以上得一身無量身清淨玅法身湛然應一切即",
    "X18n0338_004:0489a16": "是二十五三昧力熏生二十五有是名而生五道",
    "X18n0338_004:0489a17": "以現其身也今言而生五道以現其身者即補處",
    "X18n0338_004:0489a18": "大士法身得二十五三昧內破二十五有關諸惡",
    "X18n0338_004:0489a19": "趣慈善冥熏隨機應現十方示受五道身利眾生",
    "X18n0338_004:0489a20": "也為大醫王療治眾病此明既生五道意在利物",
    "X18n0338_004:0489a21": "利物者正為治眾生結業病也又解對小明大三",
    "X18n0338_004:0489a22": "教菩薩及圓教下地菩薩皆是小醫今此諸菩薩",
    "X18n0338_004:0489a23": "名大醫也亦能現八相成道作大醫王也療治眾",
    "X18n0338_004:0489a24": "病者治界內外一切煩惱不善業病也應病與藥",
    "X18n0338_004:0489b01": "者赴機用四悉檀說四教之法藥也令得服行者",
    "X18n0338_004:0489b02": "眾生聞法修行能斷界內界外煩惱得大小兩乘",
    "X18n0338_004:0489b03": "聖道解脫也。",
    "X18n0338_004:0489b04": "[0489b04] 無量功德皆成就無量佛土皆嚴淨其見聞者無不",
    "X18n0338_004:0489b05": "蒙益諸有所作亦不唐捐。",
    "X18n0338_004:0489b06": "[0489b06] 此三總釋成&#x96A3;果歎也無量功德皆成就者釋自",
    "X18n0338_004:0489b07": "行功德滿無量佛土皆嚴淨此釋化佗功德滿也",
    "X18n0338_004:0489b08": "其見聞者無不蒙益法身非色非聲隨機有應若",
    "X18n0338_004:0489b09": "現形聲必為利物以有緣故見形聞聲即獲世間",
    "X18n0338_004:0489b10": "出世間之益也諸有所作亦不唐捐唐之言&#x8657;捐",
    "X18n0338_004:0489b11": "之言棄亦謂失也約自行而解者隨心所行任運",
    "X18n0338_004:0489b12": "契會必成勝因感果不失故言不&#x8657;棄其功也就",
    "X18n0338_004:0489b13": "化佗為釋者眾生雖不得入第一義悉檀不失三",
    "X18n0338_004:0489b14": "悉檀發心歸向生善破惡之利故言不&#x8657;棄其功",
    "X18n0338_004:0489b15": "也化功歸已亦是不失也。",
    "X18n0338_004:0489b16": "[0489b16] 如是一切功德皆悉具足。",
    "X18n0338_004:0489b17": "[0489b17] 第三結成歎德如上來所歎功德是諸菩薩悉皆",
    "X18n0338_004:0489b18": "成就若依南北摘句配地歎德豈得言諸菩薩皆",
    "X18n0338_004:0489b19": "成就也一家解釋理自冥會也又解云菩薩功德",
    "X18n0338_004:0489b20": "無量上所歎止是數十耳類歎無量皆成就不可",
    "X18n0338_004:0489b21": "具述也。",
    "X18n0338_004:0489b22": "[0489b22] 其名曰等觀菩薩不等觀菩薩等不等觀菩薩。",
    "X18n0338_004:0489b23": "[0489b23] 第四累名證成同聞雖歎勝德若不的顯名字莫",
    "X18n0338_004:0489b24": "知其人故須略出五十二菩薩以證同聞勸信之",
    "X18n0338_004:0489c01": "義成也若約四教解釋事轉繁多今略就三觀釋",
    "X18n0338_004:0489c02": "名足知大況等觀者從二觀入中即是不二平等",
    "X18n0338_004:0489c03": "故云等觀菩薩不等觀者但就雙照二諦分別則",
    "X18n0338_004:0489c04": "有無量殊別故名不等觀菩薩也等不等者是正",
    "X18n0338_004:0489c05": "觀中道雙照二諦照中名等照二諦名不等合體",
    "X18n0338_004:0489c06": "用得名名等不等觀菩薩也此悉須用六即分別",
    "X18n0338_004:0489c07": "則不混濫也一切眾生即是實相是為理即之等",
    "X18n0338_004:0489c08": "觀菩薩也若聞實相名字自知即是實相之理即",
    "X18n0338_004:0489c09": "是名字即等觀菩薩也若觀中道通達無礙即是",
    "X18n0338_004:0489c10": "觀行即等觀菩薩若發相似之解得六根清淨名",
    "X18n0338_004:0489c11": "為相似即等觀菩薩若發真明初住以上皆名分",
    "X18n0338_004:0489c12": "證真實即等觀菩薩若照窮實相之源名等觀佛",
    "X18n0338_004:0489c13": "也今此等觀菩薩乃是分證之極位&#x96A3;究竟即故",
    "X18n0338_004:0489c14": "名等觀菩薩不等觀等不等觀乃至文殊師利類",
    "X18n0338_004:0489c15": "須深得此意不得一往聞觀心即是而便混濫生",
    "X18n0338_004:0489c16": "增上慢作菩薩旃陀羅也若不受此語即是不信",
    "X18n0338_004:0489c17": "一切大乘經了義之說也。",
    "X18n0338_004:0489c18": "[0489c18] 定自在王菩薩。",
    "X18n0338_004:0489c19": "[0489c19] 用一心三觀能觀心性名為上定得此上定於一",
    "X18n0338_004:0489c20": "切真俗禪定即得自在如國王也。",
    "X18n0338_004:0489c21": "[0489c21] 法自在菩薩。",
    "X18n0338_004:0489c22": "[0489c22] 一心三觀正觀三諦心無滯礙於十法界一切諸",
    "X18n0338_004:0489c23": "法自在也。",
    "X18n0338_004:0489c24": "[0489c24] 法相菩薩。",
    "X18n0338_004:0490a01": "[0490a01] 一心三觀顯十法界諸法三諦法相也。",
    "X18n0338_004:0490a02": "[0490a02] 光相菩薩。",
    "X18n0338_004:0490a03": "[0490a03] 一心三觀此之慧光能顯實相也。",
    "X18n0338_004:0490a04": "[0490a04] 光嚴菩薩。",
    "X18n0338_004:0490a05": "[0490a05] 一心三觀觀心智慧光明莊嚴法身也。",
    "X18n0338_004:0490a06": "[0490a06] 大嚴菩薩。",
    "X18n0338_004:0490a07": "[0490a07] 一心三觀觀於心性其性廣博猶若&#x8657;空境大故",
    "X18n0338_004:0490a08": "智大大智以嚴法身也。",
    "X18n0338_004:0490a09": "[0490a09] 寶積菩薩。",
    "X18n0338_004:0490a10": "[0490a10] 一心三觀正觀心性雖空具足萬行之法寶聚積",
    "X18n0338_004:0490a11": "故名寶積也。",
    "X18n0338_004:0490a12": "[0490a12] 辯積菩薩。",
    "X18n0338_004:0490a13": "[0490a13] 一心三觀若與法性相應即四辯蘊蓄也。",
    "X18n0338_004:0490a14": "[0490a14] 寶手菩薩。",
    "X18n0338_004:0490a15": "[0490a15] 三觀心成即具權實二智之寶為手也。",
    "X18n0338_004:0490a16": "[0490a16] 寶印手菩薩。",
    "X18n0338_004:0490a17": "[0490a17] 以實相印印一心三觀智慧手也。",
    "X18n0338_004:0490a18": "[0490a18] 常舉手菩薩。",
    "X18n0338_004:0490a19": "[0490a19] 正觀之心手上求佛果也。",
    "X18n0338_004:0490a20": "[0490a20] 常下手菩薩。",
    "X18n0338_004:0490a21": "[0490a21] 三觀智慧手即無緣大慈下化眾生也。",
    "X18n0338_004:0490a22": "[0490a22] 常慘菩薩。",
    "X18n0338_004:0490a23": "[0490a23] 住正觀心悲愍眾生也。",
    "X18n0338_004:0490a24": "[0490a24] 喜根菩薩。",
    "X18n0338_004:0490b01": "[0490b01] 正觀得如來藏如貧得寶藏大喜充遍心也。",
    "X18n0338_004:0490b02": "[0490b02] 喜王菩薩。",
    "X18n0338_004:0490b03": "[0490b03] 一心三觀得真中道法喜自在如王也。",
    "X18n0338_004:0490b04": "[0490b04] 辯音菩薩。",
    "X18n0338_004:0490b05": "[0490b05] 一心三觀分別法界殊方之音皆一心中通達無",
    "X18n0338_004:0490b06": "礙也。",
    "X18n0338_004:0490b07": "[0490b07] &#x8657;空藏菩薩。",
    "X18n0338_004:0490b08": "[0490b08] 若觀心性譬如&#x8657;空無所積聚乃名為藏也。",
    "X18n0338_004:0490b09": "[0490b09] 執寶炬菩薩。",
    "X18n0338_004:0490b10": "[0490b10] 一心三觀具三十七品之寶炬照顯心源也。",
    "X18n0338_004:0490b11": "[0490b11] 寶勇菩薩。",
    "X18n0338_004:0490b12": "[0490b12] 正觀心性見一切法寶於生死意而有勇也。",
    "X18n0338_004:0490b13": "[0490b13] 寶見菩薩。",
    "X18n0338_004:0490b14": "[0490b14] 用一心三觀觀智慧寶了了見佛性也。",
    "X18n0338_004:0490b15": "[0490b15] 帝網菩薩。",
    "X18n0338_004:0490b16": "[0490b16] 譬如帝王法網無量一心三觀觀三諦理具足無",
    "X18n0338_004:0490b17": "量諸法之網網一切煩惱及眾生。",
    "X18n0338_004:0490b18": "[0490b18] 明網菩薩。",
    "X18n0338_004:0490b19": "[0490b19] 如思益經明光明為法網大智論釋放光作網魚",
    "X18n0338_004:0490b20": "喻一心三觀觀心光明網。",
    "X18n0338_004:0490b21": "[0490b21] 無緣觀菩薩。",
    "X18n0338_004:0490b22": "[0490b22] 一心三觀觀因緣畢竟不可得不見能觀所觀真",
    "X18n0338_004:0490b23": "修體顯無緣無念寂而常觀也。",
    "X18n0338_004:0490b24": "[0490b24] 慧積菩薩。",
    "X18n0338_004:0490c01": "[0490c01] 一心三觀具一切智慧聚。",
    "X18n0338_004:0490c02": "[0490c02] 寶勝菩薩。",
    "X18n0338_004:0490c03": "[0490c03] 勝觀寶勝一切世間之寶。",
    "X18n0338_004:0490c04": "[0490c04] 天王菩薩。",
    "X18n0338_004:0490c05": "[0490c05] 正觀顯第一義天得第一義天自在如王也。",
    "X18n0338_004:0490c06": "[0490c06] 壞魔菩薩。",
    "X18n0338_004:0490c07": "[0490c07] 正觀之心能壞二邊八魔也。",
    "X18n0338_004:0490c08": "[0490c08] 電德菩薩。",
    "X18n0338_004:0490c09": "[0490c09] 一心三觀發真見理迅速即成三觀譬如夜見電",
    "X18n0338_004:0490c10": "光即得見道也。",
    "X18n0338_004:0490c11": "[0490c11] 自在王菩薩。",
    "X18n0338_004:0490c12": "[0490c12] 一心三觀得真我性於一切法得自在如王也。",
    "X18n0338_004:0490c13": "[0490c13] 功德相嚴菩薩。",
    "X18n0338_004:0490c14": "[0490c14] 一心三觀能具萬善萬善功德之相莊嚴法身也。",
    "X18n0338_004:0490c15": "[0490c15] 師子吼菩薩。",
    "X18n0338_004:0490c16": "[0490c16] 正觀中道得佛性成師子吼三昧也。",
    "X18n0338_004:0490c17": "[0490c17] 雷音菩薩。",
    "X18n0338_004:0490c18": "[0490c18] 觀心見中道多聞美行如雷音震吼驚一切二邊",
    "X18n0338_004:0490c19": "&#x6C37;蟄也。",
    "X18n0338_004:0490c20": "[0490c20] 山相擊音菩薩。",
    "X18n0338_004:0490c21": "[0490c21] 如二山相擊音遍四方正觀境智相應出四辯也。",
    "X18n0338_004:0490c22": "[0490c22] 香象菩薩。",
    "X18n0338_004:0490c23": "[0490c23] 正觀無煩惱臭能荷負一切也。",
    "X18n0338_004:0490c24": "[0490c24] 白香象菩薩。",
    "X18n0338_004:0491a01": "[0491a01] 正觀法性之本本無黑惡之氣而生白淨善法五",
    "X18n0338_004:0491a02": "分身香故名之白香起諸慈悲荷負一切如白香",
    "X18n0338_004:0491a03": "象也。",
    "X18n0338_004:0491a04": "[0491a04] 常精進菩薩。",
    "X18n0338_004:0491a05": "[0491a05] 正觀精進見法性真常成無作四正勤也。",
    "X18n0338_004:0491a06": "[0491a06] 不休息菩薩。",
    "X18n0338_004:0491a07": "[0491a07] 正觀於空不空不住偏空化城休息也。",
    "X18n0338_004:0491a08": "[0491a08] 妙生菩薩。",
    "X18n0338_004:0491a09": "[0491a09] 觀心不生則一切法不生般若妙生。",
    "X18n0338_004:0491a10": "[0491a10] 華嚴菩薩。",
    "X18n0338_004:0491a11": "[0491a11] 觀心具福慧之因華莊嚴法身。",
    "X18n0338_004:0491a12": "[0491a12] 觀世音菩薩。",
    "X18n0338_004:0491a13": "[0491a13] 請觀音經云觀於心&#x8109;使想一處即見觀世音也。",
    "X18n0338_004:0491a14": "[0491a14] 得大勢菩薩。",
    "X18n0338_004:0491a15": "[0491a15] 正觀成就降伏魔怨制諸外道也。",
    "X18n0338_004:0491a16": "[0491a16] 梵網菩薩。",
    "X18n0338_004:0491a17": "[0491a17] 梵名清淨正觀清淨法網內外一切眾生也。",
    "X18n0338_004:0491a18": "[0491a18] 寶杖菩薩。",
    "X18n0338_004:0491a19": "[0491a19] 觀心具功德智慧為杖憑此法寶杖進菩提果也",
    "X18n0338_004:0491a20": "又云眾生憑杖入中道也。",
    "X18n0338_004:0491a21": "[0491a21] 無勝菩薩。",
    "X18n0338_004:0491a22": "[0491a22] 一心三觀得實相智慧一切世間出世間法莫之",
    "X18n0338_004:0491a23": "能勝也。",
    "X18n0338_004:0491a24": "[0491a24] 嚴土菩薩。",
    "X18n0338_004:0491b01": "[0491b01] 一心觀心淨則佛土淨也。",
    "X18n0338_004:0491b02": "[0491b02] 金髻菩薩。",
    "X18n0338_004:0491b03": "[0491b03] 一心三觀成實相慧名金髻者權智也以此嚴心",
    "X18n0338_004:0491b04": "首故云金髻也。",
    "X18n0338_004:0491b05": "[0491b05] 珠髻菩薩。",
    "X18n0338_004:0491b06": "[0491b06] 一心三觀即是實相智慧如法華經明轉輪聖王",
    "X18n0338_004:0491b07": "髻中明珠也。",
    "X18n0338_004:0491b08": "[0491b08] 彌勒菩薩。",
    "X18n0338_004:0491b09": "[0491b09] 此云慈氏一心三觀得無緣慈如&#x7920;石吸鐵也。",
    "X18n0338_004:0491b10": "[0491b10] 文殊師利法王子菩薩。",
    "X18n0338_004:0491b11": "[0491b11] 一心三觀若見佛性即具三德不縱不橫故云玅",
    "X18n0338_004:0491b12": "德也如是等菩薩隨舉一觀門別以標菩薩名引",
    "X18n0338_004:0491b13": "物歸心若一人各具一切觀門即名字互通即是",
    "X18n0338_004:0491b14": "字等身等法等其能如是解者即於正觀心中見",
    "X18n0338_004:0491b15": "一切諸佛也故法華經云若人有能信汝所說則",
    "X18n0338_004:0491b16": "為見我亦見於汝及比丘僧并諸菩薩此言何謂",
    "X18n0338_004:0491b17": "華嚴云十方諸如來同共一法身一身一智慧力",
    "X18n0338_004:0491b18": "無畏亦然故上來佛菩薩&#x7ADD;約觀心明也問凡夫",
    "X18n0338_004:0491b19": "觀心何得用此釋諸佛菩薩義答此經自云諸佛",
    "X18n0338_004:0491b20": "解脫當於何求當於一切眾生心行中求若執文",
    "X18n0338_004:0491b21": "字離心而求諸佛菩薩解脫者可謂抱石投淵夜",
    "X18n0338_004:0491b22": "遊去燭也。",
    "X18n0338_004:0491b23": "[0491b23] 如是等三萬二千人。",
    "X18n0338_004:0491b24": "[0491b24] 此是第五大段結眾數問此諸菩薩定皆是十地",
    "X18n0338_004:0491c01": "等覺補處位不答北方諸師從初地至十地南土",
    "X18n0338_004:0491c02": "諸師云是八地九地十地也復有師例如大品經",
    "X18n0338_004:0491c03": "云皆補處也今謂不爾前明本&#x8FF9;已判高下莫測",
    "X18n0338_004:0491c04": "何須定判。"
}