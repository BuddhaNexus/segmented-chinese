{
    "T32n1635_008:0068a24": "大乘寶要義論卷第八",
    "T32n1635_008:0068a26": "譯經三藏朝散大夫試鴻臚少卿",
    "T32n1635_008:0068a27": "光梵大師賜紫沙門臣惟淨等",
    "T32n1635_008:0068a28": "奉 詔譯",
    "T32n1635_008:0068a29": "[0068a29] 爾時阿闍世王。持以價直百千上妙[疊*毛]衣獻",
    "T32n1635_008:0068b01": "施妙吉祥菩薩。而菩薩不肯受之。其王即以",
    "T32n1635_008:0068b02": "此妙[疊*毛]衣被妙吉祥菩薩之身。衣未著身。菩",
    "T32n1635_008:0068b03": "薩即時隱而不現。王既不見菩薩之身。但聞",
    "T32n1635_008:0068b04": "空中聲曰。大王。汝若能見妙吉祥菩薩身相。",
    "T32n1635_008:0068b05": "即能見汝所有惡作。若見惡作。如是即見彼",
    "T32n1635_008:0068b06": "一切法。如見一切法亦然可見所施[疊*毛]衣。若",
    "T32n1635_008:0068b07": "汝不能見亦然如是見。大王。汝若能見。有身",
    "T32n1635_008:0068b08": "相者。如是乃以[疊*毛]衣奉施。其王即時復以[疊*毛]",
    "T32n1635_008:0068b09": "衣。各各遍施一切菩薩聲聞大眾。及其宮人",
    "T32n1635_008:0068b10": "婇女眷屬。而悉不見彼彼身相。其王即時入",
    "T32n1635_008:0068b11": "定觀察。都無少色為眼所見。無境相可現。是",
    "T32n1635_008:0068b12": "中唯存自身想轉。又聞如是空中聲曰。汝若",
    "T32n1635_008:0068b13": "能見自身相者。如是乃以[疊*毛]衣奉施。王即自",
    "T32n1635_008:0068b14": "觀亦不見有自身之相。爾時乃離一切色想。",
    "T32n1635_008:0068b15": "又聞空中聲曰。大王。汝若如是無少色相若",
    "T32n1635_008:0068b16": "&#x9E81;若細而可見者。亦然如是應見惡作。亦然",
    "T32n1635_008:0068b17": "如是見一切法。若汝不見彼即離見。彼離見",
    "T32n1635_008:0068b18": "中若汝可見此即非見。大王。若非見若非不",
    "T32n1635_008:0068b19": "見。此為正見。若如是見一切法者亦即非見。",
    "T32n1635_008:0068b20": "大王。此非見者。是為正見。爾時阿闍世王於",
    "T32n1635_008:0068b21": "一切法所對疑惑悉得遠離。從定起已重復",
    "T32n1635_008:0068b22": "觀彼一切大眾亦悉不見。幻士仁賢經云。菩",
    "T32n1635_008:0068b23": "薩有四種法思惟經義。何等為四。一者緣法",
    "T32n1635_008:0068b24": "生起非無作因。二者無法可生亦無補特伽羅",
    "T32n1635_008:0068b25": "性。三者若法緣生彼生無性。四者於甚深法",
    "T32n1635_008:0068b26": "中無差別門。亦不壞菩提。菩薩十住經云。佛",
    "T32n1635_008:0068b27": "言。妙吉祥。諸菩薩有五法令得安隱能清淨",
    "T32n1635_008:0068b28": "初地。何等為五。一者若於無所緣解脫智中",
    "T32n1635_008:0068b29": "自安住已。復令他人亦悉安住無所緣解脫智",
    "T32n1635_008:0068c01": "中。是為菩薩得安隱法。二者此無所緣解脫",
    "T32n1635_008:0068c02": "智即無二無二清淨緣法無生。此解脫中自",
    "T32n1635_008:0068c03": "安住已。復令他人亦悉安住緣法無生解脫",
    "T32n1635_008:0068c04": "法中。是為菩薩得安隱法。三者彼緣法無生",
    "T32n1635_008:0068c05": "即諸緣自性無生一切法無所有處。此解脫",
    "T32n1635_008:0068c06": "中自安住已。復令他人亦悉安住一切法無",
    "T32n1635_008:0068c07": "所有處解脫法中。是為菩薩得安隱法。四者",
    "T32n1635_008:0068c08": "彼一切法無所有處即諸分位分別悉無自性",
    "T32n1635_008:0068c09": "智觀如虛空。此解脫中自安住已。復令他人",
    "T32n1635_008:0068c10": "亦悉安住如虛空智解脫法中。是為菩薩得",
    "T32n1635_008:0068c11": "安隱法。五者此如虛空智即無雜亂無依止",
    "T32n1635_008:0068c12": "離心意識之智。此解脫中自安住已。復令他",
    "T32n1635_008:0068c13": "人亦悉安住離心意識之智解脫法中。是為",
    "T32n1635_008:0068c14": "菩薩得安隱法。當知彼中離心意識之智。即",
    "T32n1635_008:0068c15": "是無發悟。有所得智是為五法。勝思惟梵天",
    "T32n1635_008:0068c16": "所問經云。梵天問光網菩薩言。一切法深固",
    "T32n1635_008:0068c17": "邪。一切法非深固邪。菩薩言。如汝梵天。復",
    "T32n1635_008:0068c18": "云何說。一切法是深固非深固邪。梵天言。若",
    "T32n1635_008:0068c19": "非思惟即一切法深固。若心與思惟有所和",
    "T32n1635_008:0068c20": "合即非深固。又一切法離相此即深固。若復",
    "T32n1635_008:0068c21": "離中有所和合此即是為差別所行。若差別",
    "T32n1635_008:0068c22": "中有所行者。即諸所作皆非深固。菩薩言。若",
    "T32n1635_008:0068c23": "爾者云何諸法而可生乎。梵天言。善男子。若",
    "T32n1635_008:0068c24": "自境界離清淨實際中諸法乃生。七百頌般",
    "T32n1635_008:0068c25": "若波羅蜜多經云。佛言。妙吉祥。汝修般若波",
    "T32n1635_008:0068c26": "羅蜜多時。當何所住而修般若波羅蜜多。妙",
    "T32n1635_008:0068c27": "吉祥白佛言。世尊。我修般若波羅蜜多時。都",
    "T32n1635_008:0068c28": "無所住而修般若波羅蜜多。佛言。妙吉祥。無",
    "T32n1635_008:0068c29": "住云何修般若波羅蜜多邪。妙吉祥言。世尊。",
    "T32n1635_008:0069a01": "我修般若波羅蜜多時。實無法可住。佛言。妙",
    "T32n1635_008:0069a02": "吉祥。汝修般若波羅蜜多時。有何等善根若",
    "T32n1635_008:0069a03": "增若減。妙吉祥言。世尊。我於彼時無少善根",
    "T32n1635_008:0069a04": "若增若減。世尊。諸修般若波羅蜜多者。悉無",
    "T32n1635_008:0069a05": "有法若增若減。妙吉祥菩薩神變品云。有天",
    "T32n1635_008:0069a06": "子白妙吉祥菩薩言。如汝所說。少能有人解",
    "T32n1635_008:0069a07": "了其義。妙吉祥言。天子。以我所說佛智甚深。",
    "T32n1635_008:0069a08": "若少若多不能解了。何以故。佛智無著。無分",
    "T32n1635_008:0069a09": "別。不可記。不可說。非作用。非語言道。離心",
    "T32n1635_008:0069a10": "意識。若少知若遍知。非易解了。天子言。若佛",
    "T32n1635_008:0069a11": "智不能知者。而諸聲聞何能解了。菩薩云何",
    "T32n1635_008:0069a12": "住不退轉。妙吉祥言。天子。如來以善方便假",
    "T32n1635_008:0069a13": "文字智隨為開覺。是智無文字。譬如火中求",
    "T32n1635_008:0069a14": "火其何所得。天子。如來亦復如是。若最初便",
    "T32n1635_008:0069a15": "說廣大佛智。即無有情能知佛智。是故如是",
    "T32n1635_008:0069a16": "宣說種類之語開示彼智。是智無文字。天子",
    "T32n1635_008:0069a17": "言。妙吉祥。何等是為種類之語。妙吉祥言。天",
    "T32n1635_008:0069a18": "子。若說持戒及制止法。或說般若波羅蜜多",
    "T32n1635_008:0069a19": "相應之法。或說入解菩提分法。此等所說。",
    "T32n1635_008:0069a20": "是為種類之語。天子。若說離生離滅之法。離",
    "T32n1635_008:0069a21": "雜非雜之語。離染離淨之語。不厭離生死之",
    "T32n1635_008:0069a22": "語。不忻樂涅槃之語。無知無斷無修無證無",
    "T32n1635_008:0069a23": "得。亦無現前三昧可轉。此等所說。是為清淨",
    "T32n1635_008:0069a24": "真實之語不思議音聲。一切法決定無所得",
    "T32n1635_008:0069a25": "經云。佛問妙吉祥言。諸如來所說不思議不",
    "T32n1635_008:0069a26": "思議界。當云何是。妙吉祥言。此不思議不思",
    "T32n1635_008:0069a27": "議界者。是諸如來說。世尊。界離思惟非心所",
    "T32n1635_008:0069a28": "行。非心所量非心法揀擇。世尊。此心如是是",
    "T32n1635_008:0069a29": "即不思議界。何以故。無心可思惟。此心離思",
    "T32n1635_008:0069b01": "惟故。即心自性亦無所有。而此無思惟心。是",
    "T32n1635_008:0069b02": "心如實。世尊。此乃是為不思議界。此經又云。",
    "T32n1635_008:0069b03": "佛言。妙吉祥。汝勿應便被此鎧化度有情。妙",
    "T32n1635_008:0069b04": "吉祥言。世尊。若知有情界不增不減。是中何",
    "T32n1635_008:0069b05": "有有情而可化度令入涅槃。世尊。若彼虛空",
    "T32n1635_008:0069b06": "有人能度者。彼有情界亦可化度。又欲以菩",
    "T32n1635_008:0069b07": "提心有所化度者。而彼有情亦可發起為作",
    "T32n1635_008:0069b08": "化度。世尊。一切法是菩提。亦非菩提染淨可",
    "T32n1635_008:0069b09": "得。是故世尊作如是說。汝勿被此鎧化度有",
    "T32n1635_008:0069b10": "情。世尊。有情非染。我亦不住度有情心。何以",
    "T32n1635_008:0069b11": "故。世尊若有有情即有染淨而為表示。既無",
    "T32n1635_008:0069b12": "有情豈有染淨可表示邪。世尊。若法有者從",
    "T32n1635_008:0069b13": "緣而生即不相違。世尊。緣生法中而實無染",
    "T32n1635_008:0069b14": "無淨可得。以一切法自性無實緣生性故。若",
    "T32n1635_008:0069b15": "於緣中亦無緣義染淨可得。世尊。此無所有",
    "T32n1635_008:0069b16": "義緣生之義。智者了知。又復如是緣生之義。",
    "T32n1635_008:0069b17": "智者於中悉無分別。若於無分別義中即無",
    "T32n1635_008:0069b18": "染無淨。譬如幻師或幻師弟子幻出樓閣或",
    "T32n1635_008:0069b19": "復舍宅。具有光焰廣大熾盛。或有人言。我能",
    "T32n1635_008:0069b20": "勇力於彼樓閣光焰聚中而為止息。是人乃",
    "T32n1635_008:0069b21": "至損壞其身。徒生疲極終不能成。佛言。妙吉",
    "T32n1635_008:0069b22": "祥。如是如是。妙吉祥言。世尊。若被精進鎧化",
    "T32n1635_008:0069b23": "度有情亦復如是。徒自疲極終無所得。此經",
    "T32n1635_008:0069b24": "又云。佛言。妙吉祥。汝當如實伺察為是何法",
    "T32n1635_008:0069b25": "增語。妙吉祥言。此謂如實伺察者。然如實伺",
    "T32n1635_008:0069b26": "察中彼無一性。無種種性而可造作。世尊。若",
    "T32n1635_008:0069b27": "無種類無分別中作如實伺察。即非如實伺",
    "T32n1635_008:0069b28": "察。世尊。即此非如實伺察。是為增語。是故",
    "T32n1635_008:0069b29": "若如實伺察成已。是中不起我是凡夫我是",
    "T32n1635_008:0069c01": "聖人之見。何以故。諸法無所觀。若法不立凡",
    "T32n1635_008:0069c02": "夫聖人之見。即得如實伺察成就。世尊。若善",
    "T32n1635_008:0069c03": "男子善女人。能如是住者。即得法界相應。是",
    "T32n1635_008:0069c04": "中無有少法若平等若差別可得。若謂凡夫",
    "T32n1635_008:0069c05": "法差別亦無分別生。若謂聖人法平等亦無",
    "T32n1635_008:0069c06": "分別生。何以故。所緣不可得故。若於所緣中",
    "T32n1635_008:0069c07": "或平等差別有所取者。此即分別。是分別性",
    "T32n1635_008:0069c08": "都無所有。若彼彼所緣中有平等差別而可取",
    "T32n1635_008:0069c09": "者。即我法彼法乃有差別。凡如是等應知決",
    "T32n1635_008:0069c10": "定無法可取。維摩詰經云。何為病本。謂有攀",
    "T32n1635_008:0069c11": "緣即為病本。若有攀緣即有其病。何所攀緣",
    "T32n1635_008:0069c12": "謂之三界。若無攀緣彼何所表。若攀緣不可",
    "T32n1635_008:0069c13": "得即無所得。云何無所得。謂二見無所得。何",
    "T32n1635_008:0069c14": "謂二見。謂內見外見。彼無所得。此經又云。愛",
    "T32n1635_008:0069c15": "見菩薩言。色空為二。色即是空。非色滅空。色",
    "T32n1635_008:0069c16": "性自空。如是乃至識即是空。非識滅空。識性",
    "T32n1635_008:0069c17": "自空。此等五蘊若解了者。是為入不二法門。",
    "T32n1635_008:0069c18": "般若波羅蜜多經云。舍利子問尊者須菩提",
    "T32n1635_008:0069c19": "言。若菩薩摩訶薩修行般若波羅蜜多時。云",
    "T32n1635_008:0069c20": "何能知善巧方便。須菩提言。尊者舍利子。若",
    "T32n1635_008:0069c21": "菩薩摩訶薩修行般若波羅蜜多時。不行色",
    "T32n1635_008:0069c22": "不行受想行識。不行色有相。乃至不行受想",
    "T32n1635_008:0069c23": "行識有相。不行色非常非無常。非苦非樂。非",
    "T32n1635_008:0069c24": "我非無我。非寂非動。非空非不空。非相非無",
    "T32n1635_008:0069c25": "相。非願非無願。非離非不離。如是乃至不行",
    "T32n1635_008:0069c26": "識非常非無常。乃至非離非不離。五蘊如是",
    "T32n1635_008:0069c27": "所有界處緣生菩提分法。神通波羅蜜多。力",
    "T32n1635_008:0069c28": "無畏無礙解不共佛法等。乃至非離非不離。",
    "T32n1635_008:0069c29": "而悉不行。何以故。尊者舍利子。色不異空空",
    "T32n1635_008:0070a01": "不異色。色即是空空即是色。乃至識不異空",
    "T32n1635_008:0070a02": "空不異識。識即是空空即是識。如是界處緣",
    "T32n1635_008:0070a03": "生。乃至不共佛法不異空。空不異不共佛法。",
    "T32n1635_008:0070a04": "不共佛法即是空。空即是不共佛法。菩薩摩",
    "T32n1635_008:0070a05": "訶薩若如是修行般若波羅蜜多。是即能知",
    "T32n1635_008:0070a06": "善巧方便。而彼菩薩於般若波羅蜜多亦不",
    "T32n1635_008:0070a07": "念我行不念我不行。不念我亦行亦不行。不",
    "T32n1635_008:0070a08": "念我非行非不行。何以故。無性自性即是般",
    "T32n1635_008:0070a09": "若波羅蜜多故。此經又云。佛言。憍尸迦。善",
    "T32n1635_008:0070a10": "男子善女人。宣說般若波羅蜜多時。或有誹",
    "T32n1635_008:0070a11": "謗般若波羅蜜多者。何等是為誹謗般若波",
    "T32n1635_008:0070a12": "羅蜜多邪。所謂若說色是無常是苦無我不",
    "T32n1635_008:0070a13": "淨。如是受想行識及界處禪定無量無色定。",
    "T32n1635_008:0070a14": "念處正勤神足根力覺道聖諦。無所畏無礙",
    "T32n1635_008:0070a15": "解不共佛法。乃至一切相智。是無常是苦無",
    "T32n1635_008:0070a16": "我不淨。若如是行。是行般若波羅蜜多。作此",
    "T32n1635_008:0070a17": "說者。是為誹謗般若波羅蜜多。何等是不謗",
    "T32n1635_008:0070a18": "般若波羅蜜多。謂若說言。善男子。汝修般若",
    "T32n1635_008:0070a19": "波羅蜜多時。勿觀色無常。勿觀色苦無我不",
    "T32n1635_008:0070a20": "淨。乃至一切相智亦復如是。何以故。色自性",
    "T32n1635_008:0070a21": "空故。若色自性空。是即般若波羅蜜多。若般",
    "T32n1635_008:0070a22": "若波羅蜜多中無色為常可得。彼色如是無",
    "T32n1635_008:0070a23": "所有故。況復若常若無常而可得邪。受想行",
    "T32n1635_008:0070a24": "識乃至一切相智亦復如是。作此說者是即",
    "T32n1635_008:0070a25": "不謗般若波羅蜜多。又若說言。善男子。汝修",
    "T32n1635_008:0070a26": "般若波羅蜜多時。勿謂有法而可過越。勿謂",
    "T32n1635_008:0070a27": "有法而可安住。何以故。般若波羅蜜多於一",
    "T32n1635_008:0070a28": "切法中無所有故。若法不過越無所住。即一",
    "T32n1635_008:0070a29": "切法自性皆空。若法自性空即法無性。若法",
    "T32n1635_008:0070b01": "無性是即般若波羅蜜多。此般若波羅蜜多",
    "T32n1635_008:0070b02": "中。即無有法若出若入若生若滅。如是說者。",
    "T32n1635_008:0070b03": "是即不謗般若波羅蜜多。又須菩提白佛言。",
    "T32n1635_008:0070b04": "世尊。般若波羅蜜多。云何有所得。云何無所",
    "T32n1635_008:0070b05": "得。佛言。須菩提。若法有二即有所得。若法無",
    "T32n1635_008:0070b06": "二即無所得。須菩提言。世尊。云何為二。佛",
    "T32n1635_008:0070b07": "言。須菩提。眼色為二。意法為二。乃至菩提法",
    "T32n1635_008:0070b08": "佛法為二。須菩提言。世尊。有所得是無所得",
    "T32n1635_008:0070b09": "邪。無所得是無所得邪。佛言。須菩提。非彼有",
    "T32n1635_008:0070b10": "所得是無所得。亦非無所得是無所得須菩",
    "T32n1635_008:0070b11": "提。若有所得若無所得而悉平等。此即是為",
    "T32n1635_008:0070b12": "無所得。復次須菩提言。世尊。豈不住勝義諦",
    "T32n1635_008:0070b13": "中證阿耨多羅三藐三菩提果邪。佛言。不也。",
    "T32n1635_008:0070b14": "須菩提言。住顛倒法中邪。佛言。不也。須菩提",
    "T32n1635_008:0070b15": "言。若不住勝義諦中。又不住顛倒法中。成正",
    "T32n1635_008:0070b16": "覺者豈非如來不證菩提果邪。佛言。須菩提。",
    "T32n1635_008:0070b17": "我證菩提果。然於有為界中無為界中悉無",
    "T32n1635_008:0070b18": "所住。又復佛言。須菩提我不能以無性中無",
    "T32n1635_008:0070b19": "性而成正覺。須菩提言。世尊。豈不以有性中",
    "T32n1635_008:0070b20": "無性能成正覺不。佛言。不也。須菩提言。若以",
    "T32n1635_008:0070b21": "無性中無性能成正覺不。佛言。不也。又須菩",
    "T32n1635_008:0070b22": "提。我於金剛般若波羅蜜多經中。曾謂汝言。",
    "T32n1635_008:0070b23": "須菩提。於汝意云何。如來得阿耨多羅三藐",
    "T32n1635_008:0070b24": "三菩提邪。如來有所說法邪。須菩提言。如我",
    "T32n1635_008:0070b25": "解佛所說義。無有法如來得阿耨多羅三藐",
    "T32n1635_008:0070b26": "三菩提。亦無有法如來可說。何以故。若有法",
    "T32n1635_008:0070b27": "如來所說者。彼不可取不可說。非法非非法。",
    "T32n1635_008:0070b28": "所以者何。一切賢聖皆以無為法而有差別。",
    "T32n1635_008:0070b29": "如來但為化度有情故。以善方便開種種門。",
    "T32n1635_008:0070c01": "宣說如是甚深正法。"
}