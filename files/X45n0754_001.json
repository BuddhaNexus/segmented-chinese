{
    "X45n0754_001:0152a03": "起信論一心二門大意",
    "X45n0754_001:0152a05": "楊州　智愷　作",
    "X45n0754_001:0152a06": "夫一心法界者非理非事以非理故舉體起萬像之",
    "X45n0754_001:0152a07": "事以非事故全體成一味之理以成一味故性相平",
    "X45n0754_001:0152a08": "等名真如門以起萬像故因果差別稱生滅門以平",
    "X45n0754_001:0152a09": "等不異差別之平等故真如門內亦攝體用因果矣",
    "X45n0754_001:0152a10": "以差別不異平等之差別故生滅門中亦示自體性",
    "X45n0754_001:0152a11": "淨也所以二門之中各攝諸法然則證斯一心之源",
    "X45n0754_001:0152a12": "者不動一身而徧十方之界入其普門者無移一念",
    "X45n0754_001:0152a13": "而窮三企之劫文殊法王恒居因位而猶稱覺母觀",
    "X45n0754_001:0152a14": "音大士既成果德而更徊惱界余幸生東隅僅會遺",
    "X45n0754_001:0152a15": "典雖慨不見佛而慶聞幽宗卒下愚之情括聖上之",
    "X45n0754_001:0152a16": "跡作四句之頌述二門之旨庶幾懸乎日月傳乎曠",
    "X45n0754_001:0152a17": "代矣則作頌曰。",
    "X45n0754_001:0152a18": "　平等之平等　　平等之差別　　差別之差別",
    "X45n0754_001:0152a19": "　一心流轉門　　差別之差別　　差別之平等",
    "X45n0754_001:0152a20": "　平等之平等　　一心還源義",
    "X45n0754_001:0152a21": "釋曰最初句中上平等者是一心法界諸法之總體",
    "X45n0754_001:0152a22": "諸法之中實貫於二門以為宗肝故論云依一心法",
    "X45n0754_001:0152a23": "有二種門一心真如門二心生滅門此二種門各攝",
    "X45n0754_001:0152a24": "一切世間出世間法等又云心真如者一法界大總",
    "X45n0754_001:0152b01": "相法門體也既總體而平等故名平等下平等者是",
    "X45n0754_001:0152b02": "心真如門情非情之通體淨不淨之等依其一心法",
    "X45n0754_001:0152b03": "界舉體寂靜遠離名言畢竟平等更無能所之差別",
    "X45n0754_001:0152b04": "何有性相之殊異故論云是故一切法從本已來乃",
    "X45n0754_001:0152b05": "至畢竟平等無有變異不可破壞唯是一心故名真",
    "X45n0754_001:0152b06": "如既通體而無別故名平等問一心與真如是有何",
    "X45n0754_001:0152b07": "異邪解云一心法界者括因果理事而為中實是名",
    "X45n0754_001:0152b08": "一心心真如門者因果理事平等一味寂名言而為",
    "X45n0754_001:0152b09": "通體是名真如然則一心總理事而非理事強號之",
    "X45n0754_001:0152b10": "曰一心矣真如直爾就理體而寂名言假名言云真",
    "X45n0754_001:0152b11": "如矣。",
    "X45n0754_001:0152b12": "第二句中上平等者還真如門也下差別者生滅門",
    "X45n0754_001:0152b13": "中性淨本覺謂一心法界雖自性不動而隨他動轉",
    "X45n0754_001:0152b14": "諸法自體而似各異不動平等而成差別譬如水波",
    "X45n0754_001:0152b15": "故云差別故論云心生滅門者依如來藏故有生滅",
    "X45n0754_001:0152b16": "心又云自體本覺也。",
    "X45n0754_001:0152b17": "第三句中上差別者生滅門中自體本覺也下差別",
    "X45n0754_001:0152b18": "者生滅門內無明業相等也謂隨染本覺不失自性",
    "X45n0754_001:0152b19": "不動而隨他無明薰動而變成業相轉相等恒沙萬",
    "X45n0754_001:0152b20": "像故云差別故論云以依不覺故心動說名為業覺",
    "X45n0754_001:0152b21": "則不動動則有苦果不離因故等又經本云不思議",
    "X45n0754_001:0152b22": "薰不思議變是現識因等又有經云一味藥隨其流",
    "X45n0754_001:0152b23": "處有種種味等問性淨本覺與隨染本覺有何差別",
    "X45n0754_001:0152b24": "又隨染本覺與根本不覺亦有何異邪解云如來藏",
    "X45n0754_001:0152c01": "心自性不動義名性淨本覺即藏心隨他動之義是",
    "X45n0754_001:0152c02": "名隨染本覺自性動義名根本無明譬如濕性之水",
    "X45n0754_001:0152c03": "是自性不動不失濕性故隨風之波是隨他動義變",
    "X45n0754_001:0152c04": "動波浪故其起浪之風是自性動義能令動水故一",
    "X45n0754_001:0152c05": "心之藏亦復如是自性不動故從本是佛耳隨他動",
    "X45n0754_001:0152c06": "故猶如凡夫故證一心源之時息隨他動之凡愚成",
    "X45n0754_001:0152c07": "四智圓明之正覺依之正覺之智滅自性動之無明",
    "X45n0754_001:0152c08": "如風止時波即歸水風是永滅准思可知。",
    "X45n0754_001:0152c09": "上來三句明一心流轉義故第四句結云一心流轉",
    "X45n0754_001:0152c10": "本際經云即此法身流轉五道名為眾生又有經偈",
    "X45n0754_001:0152c11": "云無明力最大能動一法界遍生死等。",
    "X45n0754_001:0152c12": "第二行最初句中上差別者恒沙萬像也下差別者",
    "X45n0754_001:0152c13": "還是自體本覺也謂此無明所動眾生之心因本覺",
    "X45n0754_001:0152c14": "內薰之力緣佛菩薩善友之力初信一心之本源還",
    "X45n0754_001:0152c15": "起本覺之淨用故更還云差別之差別故論云以此",
    "X45n0754_001:0152c16": "妄心有厭求因緣故即薰習真如自信己性知心妄",
    "X45n0754_001:0152c17": "動無前境界修遠離法等。",
    "X45n0754_001:0152c18": "第二句中上差別者還是性淨本覺也下平等者更",
    "X45n0754_001:0153a01": "亦心真如門也謂既信己性之一心其信心決定是",
    "X45n0754_001:0153a02": "名十信位此十信之位既起決定之信依此信故更",
    "X45n0754_001:0153a03": "解一心之源其心解決定名十解位此十解之位既",
    "X45n0754_001:0153a04": "起決定解依此解心發起隨順一心方便之行其行",
    "X45n0754_001:0153a05": "決定名十行位此十行之位所修之行既順一心源",
    "X45n0754_001:0153a06": "無所不徧故以廣大之作意總攝所修之行迴向三",
    "X45n0754_001:0153a07": "處謂法界理及諸佛界并諸眾生界是名三處是迴",
    "X45n0754_001:0153a08": "向決定名十迴向以此迴向決定故成四善根位決",
    "X45n0754_001:0153a09": "擇分善此善根決定名四善根以此善根決定故世",
    "X45n0754_001:0153a10": "第一心無間即入初地見道之位最初隨分證一心",
    "X45n0754_001:0153a11": "之性此一心之性無所不徧故名徧滿法界既無所",
    "X45n0754_001:0153a12": "不徧故名平等故論云以如實知無前境界種種方",
    "X45n0754_001:0153a13": "便起隨順行等。",
    "X45n0754_001:0153a14": "第三句中上平等者還是心真如門也下平等者亦",
    "X45n0754_001:0153a15": "是一心法界也謂既見道之位初證一心之性漸次",
    "X45n0754_001:0153a16": "修遠離之法還到金剛之位三企之行窮一念之間",
    "X45n0754_001:0153a17": "圓智斯起無明即滅成自然業起不思議用是名究",
    "X45n0754_001:0153a18": "竟覺是究竟覺名始覺佛斯則究竟覺一心理故始",
    "X45n0754_001:0153a19": "覺之智還同本覺既以始本無二故冥合真如寂靜",
    "X45n0754_001:0153a20": "一味故論云以始覺者即同本覺又云而實無有始",
    "X45n0754_001:0153a21": "覺之異以四相俱時而有皆無自立本來平等同一",
    "X45n0754_001:0153a22": "覺故既本覺智冥合真如法界一相無能所殊還盡",
    "X45n0754_001:0153a23": "一心之源得徧滿之身是名一法身斯一大法身窮",
    "X45n0754_001:0153a24": "十方而無不徧亘三世而無不到一切眾生常見而",
    "X45n0754_001:0153b01": "不知故朝夕唱云敬禮常住三寶故大經云十方諸",
    "X45n0754_001:0153b02": "世界一切群生類普見天人尊清淨妙法身又云無",
    "X45n0754_001:0153b03": "盡平等妙法界悉皆充滿如來身無取無記永寂靜",
    "X45n0754_001:0153b04": "為一切歸故出世又此論云離念相者等虗空界無",
    "X45n0754_001:0153b05": "所不徧法界一相即是如來平等法身等。",
    "X45n0754_001:0153b06": "上來三句明一心還源義故流轉本際經云即此法",
    "X45n0754_001:0153b07": "界返流盡源說名為佛所以第四句結云一心還源",
    "X45n0754_001:0153b08": "義。",
    "X45n0754_001:0153b09": "　我仰馬鳴同體悲　　略頌一心二門旨",
    "X45n0754_001:0153b10": "　所得功德施羣生　　隨順法界達流歸",
    "X45n0754_001:0153b12": "起信論一心二門大意(終)"
}