{
    "X08n0237_004:0437a22": "華嚴經文義要決問答卷第四(五科入)",
    "X08n0237_004:0437a23": "皇龍寺釋　表員集",
    "X08n0237_004:0437a24": "○分教義三門同前。",
    "X08n0237_004:0437b01": "第一釋名者。言分者分齊。亦分判義。教者教法。謂所",
    "X08n0237_004:0437b02": "詮義隨淺深。能詮之教亦有差別。法藏師云。教類有",
    "X08n0237_004:0437b03": "五。此就義分。非約時事。一小乘教。二大乘始教。(亦名初教)",
    "X08n0237_004:0437b04": "三終教。(亦名就教)四頓教。五圓教。(亦名至說教。同此之別教)初小乘可",
    "X08n0237_004:0437b05": "知。二始教者。以深密經中第二第三時教同許定性",
    "X08n0237_004:0437b06": "二乘俱不成佛故。故令合之。總為一教。此既未盡大",
    "X08n0237_004:0437b07": "法理。是故立為大乘始教。三終教者。定性二乘無性",
    "X08n0237_004:0437b08": "闡提。悉當成佛。方盡大乘至極之說。立為終教。然上",
    "X08n0237_004:0437b09": "二教。並依化位漸次修成。俱名漸教。故法皷經中。以",
    "X08n0237_004:0437b10": "空門為始。以不空門為終。故彼經云。迦葉白佛言。諸",
    "X08n0237_004:0437b11": "摩訶衍經。多說空義。佛告迦葉。一切空經是有餘說。",
    "X08n0237_004:0437b12": "唯有此經是無上說。非有餘說。(此即約空理有餘名始教。約如來藏常住",
    "X08n0237_004:0437b13": "無上。名為終教。)四頓教者。但一念不生。即名為佛。不依位地漸",
    "X08n0237_004:0437b14": "次而說。故立為頓。如思益云。得諸法正性者。不定一",
    "X08n0237_004:0437b15": "地。至於一切地。楞伽云。初地即八地。乃至無所有何",
    "X08n0237_004:0437b16": "次。又云漸者。如掩摩勒菓漸熟非頓。頓者。如鏡中像",
    "X08n0237_004:0437b17": "頓現非漸。(此之謂也)五圓教者。明一位即一切。一切位即",
    "X08n0237_004:0437b18": "一位。是故。十信滿心即攝五位。成正覺等。依普賢法",
    "X08n0237_004:0437b19": "界帝網重重主伴具足。故名圓故。如此經等說。",
    "X08n0237_004:0437b20": "第二出體者。通論教體。從淺至深。略有十門。一言詮",
    "X08n0237_004:0437b21": "辨體門。二通攝所詮門。三遍該諸法門。四緣起唯心",
    "X08n0237_004:0437b22": "門。五會緣入實門。六理事無礙門。七事融相攝門。八",
    "X08n0237_004:0437b23": "帝網重重門。九海印炳現門。十主伴圓備門。初中有",
    "X08n0237_004:0437b24": "二。先小乘。(三說云云)後大乘中。有四句。初攝假依實。唯聲",
    "X08n0237_004:0437c01": "為體。二分假異實。以名等為性。三假實合辨。亦聲亦",
    "X08n0237_004:0437c02": "名等。十地論云。說者以二事說。聽者以二事聞。謂音",
    "X08n0237_004:0437c03": "聲名字。四假實雙泯。非聲非名。以即空故。維摩云。文",
    "X08n0237_004:0437c04": "字性離。是即解脫。此上四句。為一教體。是故。空有無",
    "X08n0237_004:0437c05": "礙。名大乘法。謂空不異有。有是幻有。幻有完然舉體",
    "X08n0237_004:0437c06": "是空。有不異空。空是真空。真空湛然舉體是有。是故。",
    "X08n0237_004:0437c07": "空有無毫差別。二通攝所詮門者。非但能詮。亦通所",
    "X08n0237_004:0437c08": "詮。如瑜伽八十一云。諸契經體。略有二種。一文。二義。",
    "X08n0237_004:0437c09": "(解云。以義依文句得顯故)三遍該諸法門者。謂一切諸法悉為教",
    "X08n0237_004:0437c10": "體。謂有為無為法。以無不能全生開覺故。如下文。",
    "X08n0237_004:0437c11": "華鬘寶地香樹雲閣。法界法門。無非佛事。如勝音菩",
    "X08n0237_004:0437c12": "薩及所坐蓮華。即通人法教義行位因果理事。(總能發生",
    "X08n0237_004:0437c13": "勝解行故。並為教體)四緣起唯心門者。此上一切差別教法。無",
    "X08n0237_004:0437c14": "不皆是唯心所現。是故。俱以唯識為體。此上有二義。",
    "X08n0237_004:0437c15": "一本影相對。二說聽全攝。初中四句。一唯本無影。(小乘)",
    "X08n0237_004:0437c16": "二亦本亦影。如大乘始教。眾生心外佛有微妙色聲",
    "X08n0237_004:0437c17": "等(如護法論師等)三唯影無本。如大乘終教。離眾生心。佛果",
    "X08n0237_004:0437c18": "無有色聲事相功德。(如龍軍堅慧師等)四非本非影。如頓教",
    "X08n0237_004:0437c19": "中。非直心外無佛色等。眾生心內所現之佛。亦當相",
    "X08n0237_004:0437c20": "空(如龍樹等)此前四說。總為一教體。圓融無礙。皆無相妨。",
    "X08n0237_004:0437c21": "(以各聖教從淺至深攝眾生故)二說聽全攝者。亦有四句。一離心以",
    "X08n0237_004:0437c22": "外。無所化眾生。況所說教。(謂諸眾生。無別自體攬如來藏。以成於眾生。然此如",
    "X08n0237_004:0437c23": "來藏。即是佛智證為自體。離佛心智。無一法可得)二總在眾生心中。以離眾",
    "X08n0237_004:0437c24": "生心無別佛德故。(謂佛證於眾生心中真如成佛)三隨一聖教。全唯",
    "X08n0237_004:0438a01": "二心。以前二說不相離故。(謂眾生心內佛。為佛心中眾生說法。佛心中眾生聽眾生",
    "X08n0237_004:0438a02": "心中佛法。如是全收說聽無礙是謂甚深道理)四或彼聖教。俱非二心。以兩",
    "X08n0237_004:0438a03": "俱形奪不並現故。雙融二位。無不泯故。五會緣入實",
    "X08n0237_004:0438a04": "門者。亦有二義。一以本収末。以諸聖教皆從真流。(如海起潮",
    "X08n0237_004:0438a05": "不失醎味)二會相顯性。謂彼一切差別教法。悉從緣起。從",
    "X08n0237_004:0438a06": "緣起故必無自性。無自性故即是真如。是故。虗相本",
    "X08n0237_004:0438a07": "盡。真性本現。六理事無礙門者。亦有二義。一謂一切",
    "X08n0237_004:0438a08": "教法舉體真如。不礙事相歷然差別。二真如舉體。為",
    "X08n0237_004:0438a09": "一切法。不礙一味湛然平等。前則如波即水。不礙動",
    "X08n0237_004:0438a10": "相。後則如水即波。不失濕體。七事融相攝門者。亦有",
    "X08n0237_004:0438a11": "二義。一相在。二相是。(此二門者如常說也)八帝網重重門者。(如常",
    "X08n0237_004:0438a12": "說也)九海印炳現門者。如前無盡教法。皆是如來海印",
    "X08n0237_004:0438a13": "定中。同時炳然顯現。設所化機。亦同緣起。是故。唯以",
    "X08n0237_004:0438a14": "此三昧海。為斯教體(如下文云。一切示現無有餘。海印三昧勢力故)十主伴",
    "X08n0237_004:0438a15": "圓備門者。謂此普法教不孤起。必主伴隨生。(如普莊嚴童子",
    "X08n0237_004:0438a16": "聞佛說一切法界無垢莊嚴經有世界微塵一修多羅以為眷屬也)。",
    "X08n0237_004:0438a17": "第三問答料簡。問此五教中。所說法相。如何差別耶。",
    "X08n0237_004:0438a18": "答初小乘法。有七十五。有識唯六。所說義理。不盡法",
    "X08n0237_004:0438a19": "源。多趣異諍。(如小乘諸部經論說)二始教中。廣說法相。少說真",
    "X08n0237_004:0438a20": "性。所立百法。決擇分明。故無違諍。所說八識。唯是生",
    "X08n0237_004:0438a21": "滅。法相名數多同小乘。同非究竟位玄之說(如瑜伽雜集等",
    "X08n0237_004:0438a22": "說)三終教中。小說法相。廣說真性。以會事從理故。所",
    "X08n0237_004:0438a23": "立八識。通如來藏隨緣成立。具生滅不生滅。亦論百法",
    "X08n0237_004:0438a24": "名數不廣。又不同小。亦無多門。(如楞伽等經寶性等論說)四頓教",
    "X08n0237_004:0438b01": "中。不說法相。唯辨真性。亦無八識差別之相。一切所",
    "X08n0237_004:0438b02": "有唯是妄想。一切法實唯是絕言。呵教勸離。毀相泯心。",
    "X08n0237_004:0438b03": "生心即妄。不生即佛。亦無佛不無佛。無生無不生。(如淨",
    "X08n0237_004:0438b04": "名嘿住顯不二等。是其意也)五圓教中所說。唯是無盡法界。性海",
    "X08n0237_004:0438b05": "圓融。緣起無礙。相即相入。如因陀羅網重重無際。微",
    "X08n0237_004:0438b06": "細相容。主伴無盡。十十法門各稱法界。(如華嚴經說)此上",
    "X08n0237_004:0438b07": "五教。非局分判經論部帙。但隨多分。以義而說。(如上所指。",
    "X08n0237_004:0438b08": "通諸經論)。問立教差別。可有無量。何故。但五不增減耶。答",
    "X08n0237_004:0438b09": "約實以論。立教多端。難以具論。且令准理依教。務會",
    "X08n0237_004:0438b10": "聖說。聊顯其五耳。問若有多說者。可得聞不。答述古",
    "X08n0237_004:0438b11": "今說中。略敘二十家。勒為六門。(多依慧苑師四捃餘說)第一立",
    "X08n0237_004:0438b12": "一音教。自有二家。一後魏菩提留支云。如來一代說",
    "X08n0237_004:0438b13": "法。不離一音故。如來一音。同時報萬。大小並陳。是故。",
    "X08n0237_004:0438b14": "聖教雖多差別。不離一音也。△二東晉羅什三藏云。",
    "X08n0237_004:0438b15": "佛一圓音。平等無二。無思自應。機間自殊。非謂言音",
    "X08n0237_004:0438b16": "本陳大小(安云兩師俱依本質教說。若就影像。則非唯一音。隨聞者識聚集異故若依無礙法",
    "X08n0237_004:0438b17": "界。則說聽圓融。合身相攝。一多無礙)。",
    "X08n0237_004:0438b18": "第二立二種教門。自有四家。一晉朝武兵隱士。鄧虬",
    "X08n0237_004:0438b19": "立漸頓二教。謂如來一化所說。無出漸頓。華嚴經等。",
    "X08n0237_004:0438b20": "是其頓教。餘名為漸。漸約五時。以顯其相。(此中妨難煩言多也)。",
    "X08n0237_004:0438b21": "△二隋朝誕法師等。亦立漸頓二教。與前稍異。若約",
    "X08n0237_004:0438b22": "頓機。大不由小。則名為頓。若約漸機。大由小起。則名",
    "X08n0237_004:0438b23": "為漸。教既有憑。義復無失。若漸降法雨。如摩那斯。若",
    "X08n0237_004:0438b24": "頓說大法。如莊嚴龍。△三西秦曇牟讖。立半滿二教。",
    "X08n0237_004:0438c01": "(文義全涅槃教義無過)。△四唐初江南印法師等。亦立二教。一",
    "X08n0237_004:0438c02": "屈曲教。(謂釋迦經。如涅槃等)二平道教。(謂舍那經。如華嚴經)又此二教。略",
    "X08n0237_004:0438c03": "有四異。一主異。(謂釋迦化身。與舍那十身異故)二處異。(謂娑婆木樹華藏寶樹異",
    "X08n0237_004:0438c04": "故)三眾異。(謂地前菩薩二乘凡夫十地菩薩眾異故)四說異。(謂局處之說。與通方之說",
    "X08n0237_004:0438c05": "異故。慧苑師云義寬斷狹。多所違犯。然今更准之)。",
    "X08n0237_004:0438c06": "第三立三種教。亦有四家。一後魏光統律師。立漸頓",
    "X08n0237_004:0438c07": "圓三種教。謂初為根未熟者。先說無常。後方說常。先",
    "X08n0237_004:0438c08": "為說空。後說不空。如是漸次。故名為漸。二為根已熟",
    "X08n0237_004:0438c09": "者。於一法門。具足演說一切佛法。常與無常空不空",
    "X08n0237_004:0438c10": "等。更無由漸。故名為頓。三為於上達分階佛境者。說",
    "X08n0237_004:0438c11": "於如來無礙解脫究竟果德圓極祕密自在法門。故",
    "X08n0237_004:0438c12": "名為圓。(其門人遵統亦同此說。汎論此說。若漸根生熟俱漸。頓根生熟俱頓。既云未熟名漸。已熟",
    "X08n0237_004:0438c13": "名頓。此則於一漸根。但生熟為異無頓義也又圓機。既是分階佛境則地前無有堪聞此經故)。△二",
    "X08n0237_004:0438c14": "玄奘三藏。依解深密經。立三時法輪教。初為發起聲",
    "X08n0237_004:0438c15": "聞乘者。於波羅奈國施鹿林中。創開生死涅槃因果。",
    "X08n0237_004:0438c16": "此即第一四諦法輪。次為發趣菩薩乘者。鷲峯山等",
    "X08n0237_004:0438c17": "十六會中。說諸般若。此則第二無相法輪。後為發趣",
    "X08n0237_004:0438c18": "一切乘者。蓮華藏等淨穢土中。說深密等。此即第三",
    "X08n0237_004:0438c19": "了義法輪。此如測法師解深密記。若述此說。祇可是",
    "X08n0237_004:0438c20": "漸。不可為判一切佛法。則眾生界中。無頓機故。若救",
    "X08n0237_004:0438c21": "言三時約義不據時節者。不說初昔今故。彼經第二",
    "X08n0237_004:0438c22": "云。世尊初於一時。在于波羅痆斯國仙人墮處施鹿",
    "X08n0237_004:0438c23": "林中。唯為發趣聲聞乘者。以四諦相。轉正法輪。乃至",
    "X08n0237_004:0438c24": "云。世尊在昔第二時中。唯為發趣修大乘者。以隱密",
    "X08n0237_004:0439a01": "相。轉正法輪。(又重重云)世尊於今第三時中。普為發起一",
    "X08n0237_004:0439a02": "切乘者。以顯了相。轉正法輪。△三真諦三藏。依金光",
    "X08n0237_004:0439a03": "明經。立轉照持三法輪教。謂佛成道。波羅奈鹿野苑",
    "X08n0237_004:0439a04": "中。為聲聞眾。轉四諦法輪。又於成道第七年中。在舍",
    "X08n0237_004:0439a05": "衛國。去祇薗五里。智慧江邊。為諸菩薩及二乘眾。說",
    "X08n0237_004:0439a06": "般若等經。又於成道三十年後。在毗舍離國鬼王法",
    "X08n0237_004:0439a07": "堂。為真常菩薩。說解節等經。(此中妨難同前。且略言也。藏師云。真諦立漸頓",
    "X08n0237_004:0439a08": "二教者。其違謬也測法師唯識疏中。引真諦四教而亦甚謬舛也)。△四唐初吉藏法",
    "X08n0237_004:0439a09": "師。立三法輪教。一根本法輪教。即華嚴經。初成道說",
    "X08n0237_004:0439a10": "故。二枝末法輪教。謂成道五七日後。轉四諦法輪故。",
    "X08n0237_004:0439a11": "三攝末歸本法輪教。謂法華經。如來成道三十年後",
    "X08n0237_004:0439a12": "說。(此說亦違密跡提謂等經。第二七日說三乘故。是故約時尅教皆不可也)。",
    "X08n0237_004:0439a13": "第四立四種教門。於中。自有六家。一齊朝大衍法師。",
    "X08n0237_004:0439a14": "立四宗教。一因緣宗。(謂經部教)三不真宗。(謂般若教)四真宗。(謂華",
    "X08n0237_004:0439a15": "嚴涅槃若論此說者因緣假名。有名濫失。何之教內不說此名)。△二陳朝智顗禪師。",
    "X08n0237_004:0439a16": "立四教云。一三藏教。(亦名小乘教法華經云。不得親近小乘三藏學者)二名",
    "X08n0237_004:0439a17": "通教。(亦名漸教。如大品乾慧等十地。通三乘者是)三名別教。(亦名頓教。聲聞在坐。如聾",
    "X08n0237_004:0439a18": "如瘂)四圓教。(亦名祕密教。此中亦名相濫失。與前同之)。△三梁朝光宅寺雲",
    "X08n0237_004:0439a19": "法師。立四乘教。彼依法華說。以臨門三車為三乘權",
    "X08n0237_004:0439a20": "教。四衢所授大白牛車。為第四實教。以臨門三車亦",
    "X08n0237_004:0439a21": "同羊鹿俱不得故。若不爾者。諸子出宅。各應得車。無",
    "X08n0237_004:0439a22": "宜更索。又三中牛若實者。正當元志。何說非本所望。",
    "X08n0237_004:0439a23": "又不應言。初以三車引誘諸子然後但與大車。如來",
    "X08n0237_004:0439a24": "亦爾。初說三乘引道眾生。然以大乘而度脫之。(依乘立教。",
    "X08n0237_004:0439b01": "理極成也)。△四隋朝笈多三藏。立四教。一四諦教。謂四阿",
    "X08n0237_004:0439b02": "含等。無相教。謂諸部般若。三法相教。(謂楞伽經等)四觀行",
    "X08n0237_004:0439b03": "教。(謂華嚴經。測師引此四教。為真諦述。舛謬失甚。恐無順也)案此說異。四諦之名",
    "X08n0237_004:0439b04": "大乘亦有。無相之理。楞伽不無。雖有法相。豈存乎相",
    "X08n0237_004:0439b05": "也。何獨華嚴唯明觀行耶。△五唐新羅元曉法師。亦",
    "X08n0237_004:0439b06": "立四教。一三乘別教。(如四諦教緣起經等)二三乘通教。(如般若教深密",
    "X08n0237_004:0439b07": "經等)三一乘分教。(如瓔珞及梵網經等)四一乘滿教。(謂華嚴經普賢教)",
    "X08n0237_004:0439b08": "乘共學。名三乘教。於中。未明法空。名別相教。通說法",
    "X08n0237_004:0439b09": "空。是為通教。不共二乘。名一乘教。於中。未顯普法。名",
    "X08n0237_004:0439b10": "隨分教。窮明普法。名圓滿教。(具顯如華嚴疏中)。△六靜法寺",
    "X08n0237_004:0439b11": "慧苑師。立為四教。初迷真異執教。(當異生位)二真一分半",
    "X08n0237_004:0439b12": "教。(當二乘人)三真一分滿教。(當初心菩薩)四真具分滿教。(當識如來",
    "X08n0237_004:0439b13": "藏之根器)如寶性第四云。有四種眾生。不識如來藏。如生",
    "X08n0237_004:0439b14": "盲人。一者凡夫。二者聲聞。三者辟支佛。四者初心菩",
    "X08n0237_004:0439b15": "薩。謂有全隱全顯分隱分顯。依此以立四教故也。案",
    "X08n0237_004:0439b16": "此說者。雖依教理。猶非別判漸頓二教。不可必全依",
    "X08n0237_004:0439b17": "耳。",
    "X08n0237_004:0439b18": "第五立五種教門中。自有三家。一齊朝護身法師。立",
    "X08n0237_004:0439b19": "五宗教。一因緣宗。二假名宗。三不真宗。(此上三教同衍師說)四",
    "X08n0237_004:0439b20": "真宗。(謂涅槃經說佛性常住故)五法界宗。(謂華嚴經說法界門故。案此說法者。四五兩說。",
    "X08n0237_004:0439b21": "但是部別之。非通宗之故)。△二唐初波頗三藏。亦立五教。一四諦",
    "X08n0237_004:0439b22": "教。二無相教。三觀行教。(此上三教同笈多說)四安樂教。謂涅槃",
    "X08n0237_004:0439b23": "經說常樂故。五宗護教。謂大集經說守護正法事故。",
    "X08n0237_004:0439b24": "(後之三教。亦但可言一部宗也。)。△三至相寺舊德。亦立五教。令正所",
    "X08n0237_004:0439c01": "立也(更准之)。",
    "X08n0237_004:0439c02": "第六立六種教門。唯有一家。謂耆闍法師云。教有六",
    "X08n0237_004:0439c03": "種。一因緣宗。二假名宗。(此二同衍說)三不真宗。(謂通說諸法如幻故)",
    "X08n0237_004:0439c04": "四真宗。(謂說諸法真理)五常宗。(謂說恒沙德義)六圓宗。(謂說法界無礙德用故)",
    "X08n0237_004:0439c05": "案第三第四二宗。但喻法耳。法望於喻。豈二門也。後",
    "X08n0237_004:0439c06": "之二宗。亦無過。問此上諸說誰是誰非。答此上諸德。",
    "X08n0237_004:0439c07": "當時法將。階位叵測。並各依教。豈判是非耶。是故。成",
    "X08n0237_004:0439c08": "實論云。佛說內外中間之言。遂即入定時。五百羅漢。",
    "X08n0237_004:0439c09": "各釋是言。佛言並非我意。諸人問佛。既不當佛意。將",
    "X08n0237_004:0439c10": "無得罪。佛言雖非我意。各順正理。堪為聖教。有福無",
    "X08n0237_004:0439c11": "罪。況此諸說。各有少多聖教為證。是故。不可全非棄",
    "X08n0237_004:0439c12": "耳。然其中間。非無可不知。故令略顯違順之相。",
    "X08n0237_004:0439c13": "○十住義三門分別。",
    "X08n0237_004:0439c14": "第一釋名者。遠法師云。十者數分二五。稱之為十。行",
    "X08n0237_004:0439c15": "成不退。名之為住。又復自德相應處所。亦名為住。即",
    "X08n0237_004:0439c16": "通諸位。莫不是住。如地持瑜伽中。說十三住別。則習",
    "X08n0237_004:0439c17": "種初入住分。離退之首偏名為住。故地持云。善起之",
    "X08n0237_004:0439c18": "人數退。種性菩薩。決定堅固無有退轉。住義不同。一",
    "X08n0237_004:0439c19": "門說十。十名是何。一初發心住。二治地。三修行。四生",
    "X08n0237_004:0439c20": "貴。五方便具足住。(新經具足方便住)六正心。七不退。八童真。",
    "X08n0237_004:0439c21": "九法王子住。(新經無法字)十灌頂住。住分始之。於大菩提。",
    "X08n0237_004:0439c22": "起意趣求。名初發心住。善修自利利他之道。淨治住",
    "X08n0237_004:0439c23": "處。名治地住。修護煩惱。離小乘行。名修行住。聖法中",
    "X08n0237_004:0439c24": "生。種性尊貴住。具足善巧度眾生行。名方便具足住。",
    "X08n0237_004:0440a01": "得決定智。於佛法中。雖聞邪說。正見不動。名正心住。",
    "X08n0237_004:0440a02": "雖聞異說。正願不動。名不退位。所行真實。離過清淨。",
    "X08n0237_004:0440a03": "如世童子無欲無染。名童真住。於佛法王所行住處。",
    "X08n0237_004:0440a04": "出生正智。堪住究竟無上菩提。名法王子。行修上順。",
    "X08n0237_004:0440a05": "佛智現前。名灌頂住。法藏師云。若依圓教。此灌頂滿。",
    "X08n0237_004:0440a06": "即成佛果。更無十行等。如下海幢比丘處說。若三乘",
    "X08n0237_004:0440a07": "教。則不如此。但是解相未證真故。得名有三。謂第四",
    "X08n0237_004:0440a08": "八九十從喻為名。第七約離過受稱。餘並約當體為",
    "X08n0237_004:0440a09": "目。",
    "X08n0237_004:0440a10": "第二出體者。法藏師云。有三義。一約所依。即以無量",
    "X08n0237_004:0440a11": "方便三昧為體。論云。此三昧者是法體故。二約本。即",
    "X08n0237_004:0440a12": "以前種性甚深等為體。(新經住處廣大)三尅性。約所緣。以真",
    "X08n0237_004:0440a13": "俗二體。約能緣。以悲智二行。又真俗境俱融。悲智唯",
    "X08n0237_004:0440a14": "一。此二復圓。俱融法界。無障無礙。具德自在。是其體",
    "X08n0237_004:0440a15": "也(此約圓教辨)。",
    "X08n0237_004:0440a16": "第三諸門。問遠公云。住有二分。一是修分。二是成分。",
    "X08n0237_004:0440a17": "其義云何。答於諸地前方便造修名為修分。德成證",
    "X08n0237_004:0440a18": "實廣大不動。名為成分。故經說言。菩薩種性。甚深廣",
    "X08n0237_004:0440a19": "大。與法界虗空等。成則證實。分非可言。造修在緣。可",
    "X08n0237_004:0440a20": "以言顯。故地持云。種性麤相我已略說。諸餘實義。唯",
    "X08n0237_004:0440a21": "佛世尊能決定知。藏師云。住有二分。一果分。圓融不",
    "X08n0237_004:0440a22": "可說。二因分。隨說有二分。一約普賢自體行。二約普",
    "X08n0237_004:0440a23": "賢位相。此有二分。一阿含位。如此品說。二證位。如十",
    "X08n0237_004:0440a24": "地說。令此正說阿含位。問遠公云。修分不同。略有二",
    "X08n0237_004:0440b01": "種。一者同相。二別相。其義云何。答於佛所說一切法",
    "X08n0237_004:0440b02": "中。解觀成就。名為同相。故經中云。菩薩隨所聞法。即",
    "X08n0237_004:0440b03": "自開解。不由他悟。一一住中。所修各別。名為別相。發",
    "X08n0237_004:0440b04": "心住中。相別有三。一發心相。緣佛法僧。及緣眾生。起",
    "X08n0237_004:0440b05": "菩提心。二所成相。因前發心。得十力分。(從處非處至乃漏盡)三",
    "X08n0237_004:0440b06": "所學相。十種法。令菩提心轉勝堅固。成無上道。如經",
    "X08n0237_004:0440b07": "廣說。治地住中。相別有二。一利他。利於諸眾生。發十",
    "X08n0237_004:0440b08": "種心。(如經廣說)二自利。行學十種法。始從多聞。乃至安住。",
    "X08n0237_004:0440b09": "(亦如經說)修行住中。相別有二。一護煩惱行。於一切法。十",
    "X08n0237_004:0440b10": "種觀察。謂苦無常空無我等。二護小乘行。於眾生界",
    "X08n0237_004:0440b11": "法界等。十種分別。生貴住中。相別有二。一聖法中出",
    "X08n0237_004:0440b12": "生具足行。如彼經說。聖教中生。修十種法。一信佛不",
    "X08n0237_004:0440b13": "壞。二究竟於法。三寂然定意。四分別眾生。五分別佛",
    "X08n0237_004:0440b14": "剎。六分別世界。七分別諸業。八分別果報。九分別生",
    "X08n0237_004:0440b15": "死。十分別涅槃。十中初一。是同教智。第二一句。是自",
    "X08n0237_004:0440b16": "住處畢竟智。第三一句。是真如智。後七是其分別所",
    "X08n0237_004:0440b17": "說智。二上佛法無有厭。是學十種法。謂於三世諸佛",
    "X08n0237_004:0440b18": "法中。能解能修。堪能具足。即以為九。等觀諸佛。以為",
    "X08n0237_004:0440b19": "第十。方便具足住中。相別有二。一化眾生行。廣有十",
    "X08n0237_004:0440b20": "種。謂救眾生。饒益安樂一切生等。如經廣說。有二一",
    "X08n0237_004:0440b21": "生行修學十種知眾生法。備如經說。正心住中。相別",
    "X08n0237_004:0440b22": "有二。一決定信。雖聞異說。於佛法中。正信不動。二決",
    "X08n0237_004:0440b23": "定知。學十種智。觀一切法。無相無性。不可修等。不退",
    "X08n0237_004:0440b24": "住中。相別有二。一不退願。雖聞異說。於佛法中。求心",
    "X08n0237_004:0440c01": "不退。廣有十種。備如經說。二不退智。有具十種。知一",
    "X08n0237_004:0440c02": "切法。亦如經說。童真住中。相別有二。一得勝行。於十",
    "X08n0237_004:0440c03": "種法。心得安住。謂身行淨。口行淨。意行淨。隨物受生。",
    "X08n0237_004:0440c04": "知眾生等。二淨佛國土。於一切佛剎。皆悉能知。能動。",
    "X08n0237_004:0440c05": "能轉。能觀。能詣。能遍至等。法王子住中。相別有二。一",
    "X08n0237_004:0440c06": "化眾生行。善解十種化眾生法。二求菩提行。於法王",
    "X08n0237_004:0440c07": "處。學十種智。灌頂住中。相別有三。一度眾生。堪能修",
    "X08n0237_004:0440c08": "行成種智。能度眾生。二得甚深所入境界。一切眾生",
    "X08n0237_004:0440c09": "乃至第九法王子菩薩。不能測量。三者所知。廣學十",
    "X08n0237_004:0440c10": "智。知一切法。十住位中。曠備法界一切行德。略舉斯",
    "X08n0237_004:0440c11": "耳。體相如是。問住在何處。答有人釋言。菩薩十住。即",
    "X08n0237_004:0440c12": "是十地所行。與彼十地同故。問答此十地者。何故。經",
    "X08n0237_004:0440c13": "言。此菩薩種性甚深廣大。與法界虗空等。經言種性。",
    "X08n0237_004:0440c14": "明非十地。答今正論之。在於習種。以習種離退之始。",
    "X08n0237_004:0440c15": "故說為住。問曰。若爾。何故所行與十地同。答曰。地法",
    "X08n0237_004:0440c16": "上下同依。依之生信。說為賢首。依之生解。說為十住。",
    "X08n0237_004:0440c17": "依之起行。說為十行。依之以起如實正觀。說為迴向。",
    "X08n0237_004:0440c18": "依之得證。說為十地。故地經言。譬如一切書字數說。",
    "X08n0237_004:0440c19": "皆初章為本地如是。是一切佛之根本行。是能得一",
    "X08n0237_004:0440c20": "切佛法。是以所學雖是地法。行有習種。問此中得十",
    "X08n0237_004:0440c21": "力分等者。今既習種。豈得漏盡耶。答法藏師云。分宗",
    "X08n0237_004:0440c22": "可准之。一分是因義。謂由初發心。得成十力果法之",
    "X08n0237_004:0440c23": "因故。(此約始教辨)二分是未圓義。謂由入住不退。始生佛",
    "X08n0237_004:0440c24": "家。得佛體分故。謂於十力。隨分而得。(此約終教辨)三分圓無",
    "X08n0237_004:0441a01": "礙故。得分即得圓。但以就普賢門中。辨是因而非果。",
    "X08n0237_004:0441a02": "故。云分也。此中。於漏盡智亦分得者。准教知之。又此",
    "X08n0237_004:0441a03": "十力。小乘中。至佛果始得。三乘中。地上始分得。一乘",
    "X08n0237_004:0441a04": "入位即得故也。問此十住。何時說耶。答經雖不論。准",
    "X08n0237_004:0441a05": "依地經。應在第二七日宣說。問在何處說耶。答在忉",
    "X08n0237_004:0441a06": "利天妙勝殿上。問何名人說耶。答法慧菩薩之所宣",
    "X08n0237_004:0441a07": "說。又。問入何三昧說耶。答法慧菩薩。承佛神力。入菩",
    "X08n0237_004:0441a08": "薩無量方便三昧。問何人加令說住耶。答十方各千",
    "X08n0237_004:0441a09": "佛世界外。各有千佛世界塵數以同名法慧。相與加",
    "X08n0237_004:0441a10": "被。問何人證耶。答十方各萬佛世界外。有十佛世界",
    "X08n0237_004:0441a11": "塵數菩薩同名法慧。雲集作證。(十住之義辨之云爾)。",
    "X08n0237_004:0441a12": "○十行義三門同前。",
    "X08n0237_004:0441a13": "第一釋名者。十者數名。數分二五。稱之為十。修起名",
    "X08n0237_004:0441a14": "行。行別不同。一門說十。十名是何。一歡喜行。二饒益",
    "X08n0237_004:0441a15": "行。三(晉經)無恚恨行。(新經無違逆行)四(晉經)無盡。行(新經無屈撓行)五",
    "X08n0237_004:0441a16": "離癡亂行。六善現行。七無著行。八(晉經)尊重行。(新經難得行)",
    "X08n0237_004:0441a17": "九善法行。十真實行。遠公云。喜心行施。亦令他喜。名",
    "X08n0237_004:0441a18": "歡喜行。以持淨戒。饒益自他。名饒益行。修忍離瞋。名",
    "X08n0237_004:0441a19": "無恚恨行。(順違皆忍故。名無違逆也。本業經無瞋恨行也)勤修精進。廣攝善",
    "X08n0237_004:0441a20": "法。名無盡行。(懃勇離怯。故名無屈屈者曲也弱也)常修定意。遠離愚癡。",
    "X08n0237_004:0441a21": "虗妄分別。名離癡亂行。知法實相。般若現前。名善現",
    "X08n0237_004:0441a22": "行。以無著心。起諸所行。名無著行。成就種種殊勝善",
    "X08n0237_004:0441a23": "根。名尊重行。(深廣行願非易得。故名難得也)成就種種化他善法行。",
    "X08n0237_004:0441a24": "成就第一誠實之語。如說能行。如行能說。名真實行。",
    "X08n0237_004:0441b01": "藏師云。此十中。得名有三。謂第八從德立名。第三第",
    "X08n0237_004:0441b02": "五第七。約離過受稱。餘並從能而為目。可知。",
    "X08n0237_004:0441b03": "第二出體有二。先總後別。初中。藏師三說。一約所依。",
    "X08n0237_004:0441b04": "以菩薩善思惟三昧為體。(晉經善伏三昧)以依此定。證十行",
    "X08n0237_004:0441b05": "體。然後說故。(地論准之)二約本行業不可思議等為性。三",
    "X08n0237_004:0441b06": "統収。約境二諦雙融。約行悲智無礙。復心境圓融。無",
    "X08n0237_004:0441b07": "礙法界。具無邊德。以為體性。二別辨體性。各如下文",
    "X08n0237_004:0441b08": "處辨。",
    "X08n0237_004:0441b09": "第三問答分別。問遠公云。行體有二。其義云何。答一",
    "X08n0237_004:0441b10": "者修分。隨緣造習。二者成分。證實平等。廣大不動。故",
    "X08n0237_004:0441b11": "經說言。是菩薩業。廣大如法界。究竟如虗空。成分即",
    "X08n0237_004:0441b12": "實。難以言論。修分在緣。易以言曉。今依修分。次第辨",
    "X08n0237_004:0441b13": "釋。(如下釋之)法藏師云。行有二分。一果分圓。性海平等不",
    "X08n0237_004:0441b14": "可說故。此中不論。二因分。約緣隨說。有其四重。一唯",
    "X08n0237_004:0441b15": "約此位行。如仁王經及本業經等說。二唯明自體普",
    "X08n0237_004:0441b16": "賢行。如下普賢行品說。此不依位。三以自體行。從位",
    "X08n0237_004:0441b17": "而說。即如此中長行所說。四會攝位相。從於自體圓",
    "X08n0237_004:0441b18": "融之行。(如下偈中說今即後三)。",
    "X08n0237_004:0441b19": "歡喜行者。遠公云。布施為體。故經說言。行歡喜時。為",
    "X08n0237_004:0441b20": "大施主。悉捨所有。等施眾生。但行施時。生喜有二。一",
    "X08n0237_004:0441b21": "生自喜故。經說言。施已無悔。不以煩重而生憂惱。倍",
    "X08n0237_004:0441b22": "復歡喜。我得善利。二生他喜故。經說言。修歡喜時。一",
    "X08n0237_004:0441b23": "切眾生。歡喜愛敬。藏師云。有三。一隨相亦三。一以無",
    "X08n0237_004:0441b24": "貪善根。二彼俱思。三兼取三業無表假實。通論此三",
    "X08n0237_004:0441c01": "為體。(此約初教)二約性。或以真如為性故。起信論云。知法",
    "X08n0237_004:0441c02": "性體無慳貪。隨順修行檀波羅蜜。(此約終教)三約實。於施",
    "X08n0237_004:0441c03": "門中所攝無盡圓融法界為性。(此約圓教。餘義如十勝行廣說)。",
    "X08n0237_004:0441c04": "饒益行者。遠公云。以戒為體。故經說言。持戒清淨。於",
    "X08n0237_004:0441c05": "色聲等。心無染著。設有諸魔。將諸天女及餘樂具。不",
    "X08n0237_004:0441c06": "起惡念。但持戒時。所益有二。一者自益故。經說言。我",
    "X08n0237_004:0441c07": "持淨戒。離一切纏憂悲苦惱。成就菩提。二者益他故。",
    "X08n0237_004:0441c08": "經說言。一切眾生。未度者度。未解者解。如是一切。藏",
    "X08n0237_004:0441c09": "師云。體性三門。一隨相門。謂於思上。假立無表。亦有",
    "X08n0237_004:0441c10": "三事。一思。二無表。三身語表業。故論云。菩薩戒以三",
    "X08n0237_004:0441c11": "業善為體。二約本。亦以真如為性。(准之)三約實。以無",
    "X08n0237_004:0441c12": "盡法界為體。餘義(云云)。",
    "X08n0237_004:0441c13": "無瞋根行者。遠公云。以忍為體。故經說言。常修忍辱。",
    "X08n0237_004:0441c14": "設有無量無數眾生。一一各以無數舌無數手。毀辱",
    "X08n0237_004:0441c15": "菩薩。不生瞋惱。藏師云。忍有三種。一耐怨害忍。以無",
    "X08n0237_004:0441c16": "恚善根相應慧數為體。(緣眾生為境)二安受苦忍。以精進",
    "X08n0237_004:0441c17": "相應慧數為體。(緣法為境)三法思勝解忍。以定慧二數為",
    "X08n0237_004:0441c18": "體。(緣無法為境)以正智入觀境智同如故。又通論。四法為",
    "X08n0237_004:0441c19": "體。初無瞋。次勤。後慧并思。(餘門准之)若修忍方便者。莊嚴",
    "X08n0237_004:0441c20": "論云。由三思五想即能忍受。三思者。一思。他毀我。是",
    "X08n0237_004:0441c21": "我自業。若報即重自造苦。不由於他。二思。彼我俱行",
    "X08n0237_004:0441c22": "苦。以彼無知。於苦加苦。我今有智。云何復爾。三思。聲",
    "X08n0237_004:0441c23": "聞自利。尚不以苦加人。菩薩利他。豈得以苦加物。五",
    "X08n0237_004:0441c24": "想者。一修本親想。一切眾生。久來無非親屬故。二修",
    "X08n0237_004:0442a01": "法想。打罵者不可得故。三修無常想。眾生性是死法。",
    "X08n0237_004:0442a02": "尚不應瞋。況加害故。四修苦想。眾生不離三苦。止應",
    "X08n0237_004:0442a03": "令離。不應加故。五修攝取想。本願令樂。不令苦故。又",
    "X08n0237_004:0442a04": "智論云。若彼毀害。俱思對治法。不應起瞋。如遭風雨。",
    "X08n0237_004:0442a05": "但求遮法。而不瞋之。",
    "X08n0237_004:0442a06": "無盡行者。遠公云。精進為體。故經說言。勤修精進。最",
    "X08n0237_004:0442a07": "勝第一大精進等。藏師云。以懃思二法為體。(餘門云云)。",
    "X08n0237_004:0442a08": "離癡亂行者。二師共以定為體。故經說云。第一正念。",
    "X08n0237_004:0442a09": "未曾散亂。於一切行一切法中。皆無癡亂。",
    "X08n0237_004:0442a10": "善現行者。遠公云。智慧為體。於中分別。有其二種。一",
    "X08n0237_004:0442a11": "順空行。成就寂靜身口意業。知一切法皆無所有。故",
    "X08n0237_004:0442a12": "經說言。知一切眾生無性為性。一切諸法無為為體。",
    "X08n0237_004:0442a13": "一切佛剎無相為相。究竟三世。皆悉無性。如是一切。",
    "X08n0237_004:0442a14": "二隨有行。故彼經說云。亦復不捨菩提之心。不捨教",
    "X08n0237_004:0442a15": "化一切眾生。增長悲慈。如是一切。藏師云。以別境中",
    "X08n0237_004:0442a16": "慧法為體。又唯識論。生空慧。法空慧。俱空慧。瑜伽加",
    "X08n0237_004:0442a17": "行正體後得(准之)。",
    "X08n0237_004:0442a18": "無著行者。遠公云。大方便慧。發起勝行。以之為體。故",
    "X08n0237_004:0442a19": "彼經說。以無著心。起諸所行。無著心者。是方便智。於",
    "X08n0237_004:0442a20": "有不染。於空不住。故能起行。所起諸行。是發起殊勝",
    "X08n0237_004:0442a21": "行也。藏師云。以後得智悲為體。",
    "X08n0237_004:0442a22": "尊重行者。遠公云。以一切種成就善根為體。故經說",
    "X08n0237_004:0442a23": "言。菩薩成就尊重善根。不壞善根。最勝善根。不可思",
    "X08n0237_004:0442a24": "議。無盡無退。無比寂靜。乃至一切佛法善根。於中分",
    "X08n0237_004:0442b01": "別。略有二種。一報行成。先修令就。發起勝曠。二集眾",
    "X08n0237_004:0442b02": "行。趣向菩提。藏師云。以大願為行體。然是後得智。又",
    "X08n0237_004:0442b03": "以信形欲勝解三法為性(云云)。",
    "X08n0237_004:0442b04": "善法行者。遠公云。以一切種化眾生行為體。故經說",
    "X08n0237_004:0442b05": "言。為天人等一切眾生。作清涼池。具一切種陀羅尼",
    "X08n0237_004:0442b06": "門。無礙辯才。種種音聲。種種身等。藏師云以後得智",
    "X08n0237_004:0442b07": "大悲無邊智能為體(如攝論說)。",
    "X08n0237_004:0442b08": "真實行者。遠公云。以所修習諸佛如來一切種德為",
    "X08n0237_004:0442b09": "體。故經說言。學三世諸佛真實語。入三世諸佛性。與",
    "X08n0237_004:0442b10": "三世諸佛善根等。具佛十力四無畏等。如是一切。藏",
    "X08n0237_004:0442b11": "師云。以後得智用為性。兼以大悲等。(體相差別略述如是)。問欲",
    "X08n0237_004:0442b12": "何所為耶。答遠公云。所為有四。一為厭有為故修諸",
    "X08n0237_004:0442b13": "行。二為求菩提滿足佛德故修諸行。三為益眾生。欲",
    "X08n0237_004:0442b14": "於現在及未來世救度眾生。故修諸行。四為求實際。",
    "X08n0237_004:0442b15": "為證法如。故修諸行。故彼經言。欲知清淨平等法故。",
    "X08n0237_004:0442b16": "修行精進實理諸行。皆具此四。但經文中。有說不說。",
    "X08n0237_004:0442b17": "隱現故爾。四中前三為求世法。後一求理所為如是。",
    "X08n0237_004:0442b18": "問何為所依耶。答所依有二。一依世諦修習諸行。二",
    "X08n0237_004:0442b19": "依真諦修習諸行。如歡喜中依於施者受者財物。修",
    "X08n0237_004:0442b20": "行布施。是依世諦。不見施者受者財物若業若果。如",
    "X08n0237_004:0442b21": "是一切。名依真諦。歡喜既然。諸行復爾。問此十行位。",
    "X08n0237_004:0442b22": "在何處耶。答有人釋云。在初地上所行即是十地法",
    "X08n0237_004:0442b23": "也。問曰。若此是十地者。何故經言。欲令菩薩種性清",
    "X08n0237_004:0442b24": "淨願種不轉行種不斷。以偈頌乎。經中既云種性清。",
    "X08n0237_004:0442c01": "明非十地。答今正論之。位在性種。以性種中行種建",
    "X08n0237_004:0442c02": "立。故名十行。問曰。經中直云。欲令種性清淨。云何得",
    "X08n0237_004:0442c03": "知偏在性種。答曰。文中雖無此判。准說因緣。過前十",
    "X08n0237_004:0442c04": "住。劣後迴向及與十地。明在性種。問曰。若此是性種",
    "X08n0237_004:0442c05": "者。何故。所行與十地同。答曰。此義前十住中。已廣分",
    "X08n0237_004:0442c06": "別。十地之法上下同依。故此所學。雖是地法。不妨成",
    "X08n0237_004:0442c07": "行。在於性種。位分如是。問在何時說耶。答文雖不辨。",
    "X08n0237_004:0442c08": "唯依地經。當應亦在第二七日。問在何處說耶。答在",
    "X08n0237_004:0442c09": "炎摩天宮寶莊嚴殿。問何名人說耶。答功德林菩薩",
    "X08n0237_004:0442c10": "之所宣說。問入何三昧說耶。答入菩薩善伏三昧。(新經",
    "X08n0237_004:0442c11": "菩薩善思惟三昧)。問何名人加耶。答十方各過萬佛世界塵",
    "X08n0237_004:0442c12": "數界外。各有萬佛世界塵數諸佛。同名功德林。相與",
    "X08n0237_004:0442c13": "加被。問何人證耶。答十方各過十萬佛剎塵數界外。",
    "X08n0237_004:0442c14": "各有十萬佛剎塵數菩薩。同名功德林。雲集作證。(十行",
    "X08n0237_004:0442c15": "義如是)。",
    "X08n0237_004:0442c16": "○十迴向義三門同前。",
    "X08n0237_004:0442c17": "第一釋名。迴己善法。有所起向。故名迴向。迴向不同。",
    "X08n0237_004:0442c18": "一門說十。十名是何。一救護一切眾生離眾生相迴",
    "X08n0237_004:0442c19": "向。二不壞迴向。三等一切佛迴向。(新經等一切諸佛迴向)四至",
    "X08n0237_004:0442c20": "一切處迴向。五無盡功德藏迴向。六(晉經)隨順一切堅",
    "X08n0237_004:0442c21": "固善根迴向。(新經二處文不同也。本分中云入一切平等善根迴向。釋文中云隨順堅固善",
    "X08n0237_004:0442c22": "根迴向。)七等心隨順一切眾生迴向。(新經無心字)八如相迴",
    "X08n0237_004:0442c23": "向。(新經真如相)九無縛無著解脫迴向。十法界無量迴向。",
    "X08n0237_004:0442c24": "(新經入法界無量)。",
    "X08n0237_004:0443a01": "救護眾生離眾生相者。遠公。就所迴以名。菩薩修行",
    "X08n0237_004:0443a02": "六波羅蜜。攝取眾生。令離一切煩惱業苦。安住菩提。",
    "X08n0237_004:0443a03": "名救眾生。等心救濟。不簡怨親善惡等別。名離眾生",
    "X08n0237_004:0443a04": "相。迴此善根。有所起向。名救眾生相迴向。",
    "X08n0237_004:0443a05": "不壞者。亦就所迴以名。如經中說。於佛菩薩及一切",
    "X08n0237_004:0443a06": "法。得不壞信。名為不壞。等一切佛迴向者。就所覺為",
    "X08n0237_004:0443a07": "名。經言。菩薩學過去未來現在諸佛所作迴向。名等",
    "X08n0237_004:0443a08": "一切佛迴向。至一切處迴向者。其所成行益為名。如",
    "X08n0237_004:0443a09": "經中說。菩薩所修一切善根。用心迴向力。令此善根",
    "X08n0237_004:0443a10": "至一切處。譬如實際無所不至。名至一切處迴向也。",
    "X08n0237_004:0443a11": "無盡功德藏迴向者。就所迴向者為名。經中說。迴己",
    "X08n0237_004:0443a12": "所修無盡功德。有所趣向。名無盡功德藏迴向。亦得",
    "X08n0237_004:0443a13": "從於所求成以立其名。求佛菩薩無盡功德。能成無",
    "X08n0237_004:0443a14": "盡功德善根。名無盡功德藏迴向。隨順一切堅固善",
    "X08n0237_004:0443a15": "根迴向者。從所成彰名。迴己所修施等善根。有所趣",
    "X08n0237_004:0443a16": "向。為佛守護法成一切堅固善根。名隨順一切等也。",
    "X08n0237_004:0443a17": "等心隨順一切眾生迴向者。就所益彰名。菩薩增長",
    "X08n0237_004:0443a18": "一切善根。迴以等益一切眾生。名等心隨順等也。如",
    "X08n0237_004:0443a19": "相迴向者。就所依彰名。菩薩所成種種善根。同證一",
    "X08n0237_004:0443a20": "切。故曰如相。亦可此就譬況為名。隨一切法。以辨真",
    "X08n0237_004:0443a21": "如。如義無邊。如經廣說。所謂性如。相如。法如等。無縛",
    "X08n0237_004:0443a22": "無著解脫迴向者。就迴向心以立名也。於一切法。心",
    "X08n0237_004:0443a23": "無取執。名縛無著。於法自在。稱曰解脫。菩薩不輕一",
    "X08n0237_004:0443a24": "切善法。以無縛無著解脫之心。迴彼善法。求普賢行。",
    "X08n0237_004:0443b01": "能具普賢一切種德。名無縛無著解脫迴向。法界無",
    "X08n0237_004:0443b02": "量迴向者。就所求彰名。菩薩修習無盡善根。迴之願",
    "X08n0237_004:0443b03": "求法界差別無量功德。名為法界無量迴向。藏師云。",
    "X08n0237_004:0443b04": "一周圓數依。則說十迴向有三。初約理者。捨相曰迴。",
    "X08n0237_004:0443b05": "入理名向。二約利生者。得利不證曰迴。大悲隨有救",
    "X08n0237_004:0443b06": "生名向。三約菩提者。所修善根不願三有二乘名迴。",
    "X08n0237_004:0443b07": "正趣無上菩提曰向。別名中。初從所迴立名。(同遠說)二",
    "X08n0237_004:0443b08": "約能迴行體為名。(與遠異之)三從所學立名。通能所迴向。",
    "X08n0237_004:0443b09": "四通能所說立名。(亦同亦異)五從能迴行為名。(異)六亦是",
    "X08n0237_004:0443b10": "能迴之行。(亦同亦異)七能所立名。(亦同亦別)八所依為名。(同)九",
    "X08n0237_004:0443b11": "亦能所合目。(亦同亦異)十當法立名。(異)。",
    "X08n0237_004:0443b12": "第二出體。遠云。此十迴向。大例有三。一迴向眾生。所",
    "X08n0237_004:0443b13": "修善根迴施眾生。願令出離一切煩惱業苦。二迴向",
    "X08n0237_004:0443b14": "菩提。所修善根求一切智。三迴向實際。所修善根願",
    "X08n0237_004:0443b15": "證實際。於一切法不取不捨。迴向雖眾。要不出此。藏",
    "X08n0237_004:0443b16": "師云。總有三。一約所依以明。智三昧為體。(新經智光三昧)二",
    "X08n0237_004:0443b17": "以本分中大願為體。三具論有六法為性。一定。二智。",
    "X08n0237_004:0443b18": "三願。四悲。五所依法界。六并通慧作用不思解脫等",
    "X08n0237_004:0443b19": "為性。(別別辨體了隨位顯之)。",
    "X08n0237_004:0443b20": "第三問答。問此十中。幾事行。幾理行耶。答法藏師云。",
    "X08n0237_004:0443b21": "有二。先別。後通。別中。前七隨事行。後三稱理行。前中。",
    "X08n0237_004:0443b22": "初一悲智不住。明行悲本。次四明行相。(於中。初一起行心堅。二約",
    "X08n0237_004:0443b23": "佛辨廣三約法顯遍四約德顯多)下二明行成。(一智行成二悲行成)後三中。一",
    "X08n0237_004:0443b24": "正與理合。顯體深廣。二明依體起無方大用。三顯體",
    "X08n0237_004:0443c01": "用無礙圓明自在。二通論。一一中皆有三種迴向。謂",
    "X08n0237_004:0443c02": "以善根。迴向眾生。迴向菩提。迴向實際。此各二義。故",
    "X08n0237_004:0443c03": "迴向成。且眾生二者。一由菩薩善根必依眾生成。是",
    "X08n0237_004:0443c04": "眾生之分。是故。法爾還向眾生。二汎既是菩薩必度",
    "X08n0237_004:0443c05": "生。是救生具故。理須向彼。不爾即同二乘自度。非是",
    "X08n0237_004:0443c06": "菩薩。二菩提二者。一菩薩善根。依大菩提成。從彼流",
    "X08n0237_004:0443c07": "故。是彼分故。法爾歸彼二。汎是菩薩意。必為求無上",
    "X08n0237_004:0443c08": "菩提。是故。善法向大菩提。三實際二者。一菩薩善根。",
    "X08n0237_004:0443c09": "緣成無性。依真而成。從彼流故。是真之物。法爾向彼。",
    "X08n0237_004:0443c10": "二汎是菩薩。必為證真背無明故。照二空故。問何故",
    "X08n0237_004:0443c11": "須此迴向耶。答藏師云。此三有多義。略論十種。一約",
    "X08n0237_004:0443c12": "菩提心。有三心故。起信論云。菩提心有三。一直心。正",
    "X08n0237_004:0443c13": "念真如法故。二深心。樂修一切諸善行故。三大悲心。",
    "X08n0237_004:0443c14": "救拔一切苦眾生故。二約成菩薩三聚戒故。謂律儀",
    "X08n0237_004:0443c15": "離過向實際也。攝善廣修向菩提也。攝生大悲向眾",
    "X08n0237_004:0443c16": "生也。是故。法集經云。若菩薩。捨於三聚迴向之心。菩",
    "X08n0237_004:0443c17": "薩不應共住。三約成二行。實際向護煩惱行。餘二護",
    "X08n0237_004:0443c18": "二乘行。四成二利行。向實自利。向眾生利他。向菩提",
    "X08n0237_004:0443c19": "通二利。又釋。菩提自利。眾生利他。實際俱非。五為成",
    "X08n0237_004:0443c20": "三德三身。由因位三行。果成三德。向實際成斷德。向",
    "X08n0237_004:0443c21": "菩提成智德。向眾生成恩德。三身如次可知。六約成",
    "X08n0237_004:0443c22": "悲智。智中照理。顯悲分二。故有三也。七唯約悲。謂何",
    "X08n0237_004:0443c23": "故向菩提。為眾生故。何故為生。以彼即真而不知故。",
    "X08n0237_004:0443c24": "八約智。謂見眾生染相盡故。即是實際。染相不壞是",
    "X08n0237_004:0444a01": "故為生。授以佛智。故向菩提。九約無礙。謂菩提智證",
    "X08n0237_004:0444a02": "同理性。眾生染相即真不異。是故。向一即向三也。十",
    "X08n0237_004:0444a03": "約圓明。謂三法圓融。各攝法界。具德自在。一切法門。",
    "X08n0237_004:0444a04": "相即相入無礙也。問此十迴向當何位耶。答遠公。隨",
    "X08n0237_004:0444a05": "義通論。迴向之心無處不有。今此何辨在於解行。過",
    "X08n0237_004:0444a06": "前種性。劣於十地。以此例尋。明在解行。以解行中隣",
    "X08n0237_004:0444a07": "於出道。故修迴向隨順趣入。法藏師云。此當解行位",
    "X08n0237_004:0444a08": "終第一僧祇滿。依佛性論。至此位滿。方名不退之位。",
    "X08n0237_004:0444a09": "瑜伽。此中猶自墮地獄中。有說。此猶屬資糧位。以於",
    "X08n0237_004:0444a10": "迴向後。別說四善根為加行故。有說。此通二位。以於",
    "X08n0237_004:0444a11": "第十迴向之中攝加行故。有說。此總加行。以住心已",
    "X08n0237_004:0444a12": "還屬前二善根位。滿心已還。屬後二善根位故也。上",
    "X08n0237_004:0444a13": "總約初教說。有說。十住初即位不退。況至於此。又三",
    "X08n0237_004:0444a14": "賢菩薩。能遊生佛國。況墮惡道。又三賢總為趣聖方",
    "X08n0237_004:0444a15": "便。不分資糧加行近遠。(此約終教)頓教。一切行位俱不可",
    "X08n0237_004:0444a16": "說。又准此下文。於此位中。攝一切具普賢行。是故。位",
    "X08n0237_004:0444a17": "滿即是因圓。(此約圓教普賢位說)又大迴向位有二分。一果分。",
    "X08n0237_004:0444a18": "當不可說。非此所論。二因分。隨說有四。一唯約位相。",
    "X08n0237_004:0444a19": "如始終教說。瓔珞本業經等辨。二唯約自體。如普賢",
    "X08n0237_004:0444a20": "大迴向行不依諸位。三以行體從位門階差說。如此",
    "X08n0237_004:0444a21": "下文分迴向為十門者是。四以位門隨行體圓融說。",
    "X08n0237_004:0444a22": "如一一位中攝一切位。第十即至究竟法界因圓滿",
    "X08n0237_004:0444a23": "者是。今此文中正辨。後兼攝前二。(亦因攝果分准思)。問何時",
    "X08n0237_004:0444a24": "說耶。答遠云。文中不辨。准依地經。當應亦在第二七",
    "X08n0237_004:0444b01": "日。問在何處說耶。答在兜率天寶莊嚴殿。問何人說",
    "X08n0237_004:0444b02": "耶。答金剛幢菩薩之所宣說。問入何定說耶。答入菩",
    "X08n0237_004:0444b03": "薩明智三昧。問何人加耶。答十方各過百萬佛剎塵",
    "X08n0237_004:0444b04": "數世界外。各有百萬佛剎塵數諸佛。同名金剛幢。相",
    "X08n0237_004:0444b05": "與加被。(新經十萬准思)。問何人證耶。答十方各過百萬佛剎",
    "X08n0237_004:0444b06": "塵數界外。各有百萬佛剎塵數菩薩。同名金剛幢。雲",
    "X08n0237_004:0444b07": "集作證。迴向廣。難以具論。今隨宗要。辨之略爾。",
    "X08n0237_004:0444b08": "○十地義三門分別。",
    "X08n0237_004:0444b09": "第一釋名者。十者數名。數分二五。稱之為十。地者。雖",
    "X08n0237_004:0444b10": "諸論釋不同。且依地論。四義辨釋。一生。二成。三住。四",
    "X08n0237_004:0444b11": "持。故彼論言。生成佛智住持名地。遠公云。生之與成。",
    "X08n0237_004:0444b12": "望於佛果。始起名生。終滿曰成。亦可望佛為因名生。",
    "X08n0237_004:0444b13": "為緣稱成。地之一法云何為因。而復稱緣。據令因時",
    "X08n0237_004:0444b14": "果全未有。辨可令有。故名為因。據彼當果。果是可有。",
    "X08n0237_004:0444b15": "可有之法。地能令現。目之為緣。亦可地可有證教之",
    "X08n0237_004:0444b16": "別。果有性淨方便之果。望性淨果。證道為因緣。望方",
    "X08n0237_004:0444b17": "便果。教道為因。證道為緣。故復就地因說緣。所言住",
    "X08n0237_004:0444b18": "者。住者當分為言。德成之所。名之為住。所言持者。通",
    "X08n0237_004:0444b19": "望因果。如以初地望二持地說。乃至望佛地。望諸後",
    "X08n0237_004:0444b20": "地。次第例然。地法不同。一門說十。十名是何。一歡喜",
    "X08n0237_004:0444b21": "地。二離垢地。三發光地。(晉經論經同名明地)四燄慧地。(晉經論經同名",
    "X08n0237_004:0444b22": "炎地)五難勝地。六現前地。七遠行地。八不動地。九善慧",
    "X08n0237_004:0444b23": "地。十法雲地。一論云成就無上自利利他行。初證聖",
    "X08n0237_004:0444b24": "處。多生歡喜故。名歡喜地。法藏師云。有三義。一二利",
    "X08n0237_004:0444c01": "創成故。二真理初證故。三聖住新得故。遂本期心。多",
    "X08n0237_004:0444c02": "生歡喜。遠云。經中亦名淨心地也。住此地時。於真如",
    "X08n0237_004:0444c03": "中。證心清淨。名淨心地。又於三寶。得清淨信。亦名淨",
    "X08n0237_004:0444c04": "心。然此初地。對前凡位。應名聖地。對彼凡夫取我之",
    "X08n0237_004:0444c05": "障。應名無我地。對前信位。應名證地。對後修道。應名",
    "X08n0237_004:0444c06": "見地。如是多義不可並陳。且就利益。名為歡喜。二離",
    "X08n0237_004:0444c07": "能起悞心犯戒煩惱垢。清淨戒具足故。名離垢地。藏",
    "X08n0237_004:0444c08": "師云。亦有三義。一離煩惱。即因離。謂能起悞心等。二",
    "X08n0237_004:0444c09": "離惡業。即果行離。謂犯戒等。三對治離。謂清戒具足",
    "X08n0237_004:0444c10": "也。三隨聞思修等照法顯現。故名明地。解云。明即所",
    "X08n0237_004:0444c11": "發光也。藏師。亦有三義。一以此地得四地智慧光明",
    "X08n0237_004:0444c12": "相故。如明得定等。故下說云。彼無行無生慧。此名光",
    "X08n0237_004:0444c13": "明。二依此地禪。發起後地慧光明故。大乘光明三昧",
    "X08n0237_004:0444c14": "等。三得三慧照法。故名明地。此約當地加行等釋。地",
    "X08n0237_004:0444c15": "論唯就此門。四不忘煩惱薪智火能燒故。名焰地。藏",
    "X08n0237_004:0444c16": "師云。此有二義。一內證之智。焚燒惑薪。故名為燄。即",
    "X08n0237_004:0444c17": "前地聞持明為不忘。恃此起慢。名為煩惱。為是所燒。",
    "X08n0237_004:0444c18": "從喻名薪。即是解法慢障。能燒之智。就喻名焰。二就",
    "X08n0237_004:0444c19": "後智起用。故下論云。彼證智法明摩尼寶光中。放阿",
    "X08n0237_004:0444c20": "含光明。故名炎地(遠公亦同此說)懍師云。不忘煩惱者。他云",
    "X08n0237_004:0444c21": "應作忘字。謂不忘相也。今解不勞治。論亦作妄字。然",
    "X08n0237_004:0444c22": "有二種。一者妄情。二妄用。何者名妄情。若有若無。皆",
    "X08n0237_004:0444c23": "是妄相。若執為實。謂之不妄。即詺此不妄。為煩惱薪",
    "X08n0237_004:0444c24": "也。若知是妄。則智能斷之。今判此解。(可在地前也)二者除",
    "X08n0237_004:0445a01": "妄情而顯真實用。爾時見妄異真。見真異妄。便以執",
    "X08n0237_004:0445a02": "真不妄。為煩惱薪。若知非真非妄能真能妄。此真如",
    "X08n0237_004:0445a03": "爾炎緣起之智。能除執真乖妄之惑故。云智火能燒",
    "X08n0237_004:0445a04": "也。(取捨任情)五得出世間智方便善功德。能度難度。(度者至也)",
    "X08n0237_004:0445a05": "故名難勝地。藏云。得出世等釋勝義。能度等釋難勝。",
    "X08n0237_004:0445a06": "又對前三地。得出世難。故下論言。十平等甚難得故。",
    "X08n0237_004:0445a07": "故云得出世間智也。對前四地。能隨世間難故。下論",
    "X08n0237_004:0445a08": "云。又現世間最難得故。故云方便善巧也。即下五地",
    "X08n0237_004:0445a09": "中。十平等心。及五明處等。是後義也。此二相違。難以",
    "X08n0237_004:0445a10": "相到。於此地中。能令相到。故以為難。故云能度難度。",
    "X08n0237_004:0445a11": "(遠云得出世等也釋其難也能度難度解其勝也)六般若波羅蜜有間大智",
    "X08n0237_004:0445a12": "現前故。名現前地。藏師云。此有二義。一對後彰劣。謂",
    "X08n0237_004:0445a13": "證空實慧。名為般若。七地已上。念念常現。今此未能。",
    "X08n0237_004:0445a14": "故名有間。二對前顯勝。自前般若名為大智。此智現",
    "X08n0237_004:0445a15": "故名為現前。此地就後義立名。從前義應名有間地。",
    "X08n0237_004:0445a16": "七善修無相行。功用究竟。能過世間二乘出世間故。",
    "X08n0237_004:0445a17": "名遠行地。藏師云。此亦有二義。一此位之中。善修行",
    "X08n0237_004:0445a18": "離有相離無相行。故云善修無相行。此釋行字也。二",
    "X08n0237_004:0445a19": "功用究竟等釋遠也。於中有三義。一有功用行。至窮",
    "X08n0237_004:0445a20": "盡。最為後邊。故云究竟。二望前三地。隨有之行相同",
    "X08n0237_004:0445a21": "世間。今此望彼。已為懸遠。云能過世間也。三望四五",
    "X08n0237_004:0445a22": "六地。修習道品。諦觀緣起相。同二乘出世間位。今此",
    "X08n0237_004:0445a23": "過彼故。云能過二乘出世間道。故名遠行地。八報行",
    "X08n0237_004:0445a24": "純熟無間故。云不動地。藏師云。此亦二義。一報行純",
    "X08n0237_004:0445b01": "熟故。不為功用所動。以由修起名為報行成就。在此",
    "X08n0237_004:0445b02": "無功任運成諸勝行。故云純熟。下經釋名中。無功用",
    "X08n0237_004:0445b03": "地善起先道等也。無相者。不為相所動也。無間者。以",
    "X08n0237_004:0445b04": "無相觀常現前故。不為煩惱所動也。下經釋名如地",
    "X08n0237_004:0445b05": "不他動故。九無礙力說法成就利他行故。名善慧地。",
    "X08n0237_004:0445b06": "藏師云。此亦二義。一得四十無礙辯。名無礙力。此釋",
    "X08n0237_004:0445b07": "慧。二功說益生名說法成利他等。此釋善。此義如下",
    "X08n0237_004:0445b08": "文辨。十得大法身具足自在故。名法雲地。藏師云。此",
    "X08n0237_004:0445b09": "亦二義。一為法器之身。名曰法身。然能普周法界。故",
    "X08n0237_004:0445b10": "名為大。能受諸佛雲雨說法。名具足自在。二為出法之",
    "X08n0237_004:0445b11": "身。名曰法。普遍一切。名之為大。能降注法雨。滅塵生善。",
    "X08n0237_004:0445b12": "故云自在。下釋名分中。具廣分釋。故云法雲地。(名義如是)。",
    "X08n0237_004:0445b13": "第二出體者。遠公。十地之位無有別體。攬行以成。成",
    "X08n0237_004:0445b14": "位位之行開合不定。或總為一。所謂菩薩願善決定。",
    "X08n0237_004:0445b15": "以願行主。故偏論之。或分為二。所謂菩薩證教二行。",
    "X08n0237_004:0445b16": "或離為三。同相三道。一證。二助。三是不住。又戒定慧",
    "X08n0237_004:0445b17": "亦得分三。或別為四。謂聞思修證。或說為五。謂聞思",
    "X08n0237_004:0445b18": "修執生。謂知及與證行。又五方便亦得分五。謂觀得",
    "X08n0237_004:0445b19": "增上不退盡至。或分為六。謂六決定。又六波羅蜜亦",
    "X08n0237_004:0445b20": "得分六。或說為八。(如彼相續解說經說)或說為十。(信等十行。又十度也)或",
    "X08n0237_004:0445b21": "分為三十七品。復得離為八萬四千諸度法門。藏師",
    "X08n0237_004:0445b22": "云。十門。(與遠多同)大乘光明三昧為性。亦唯約所證真如",
    "X08n0237_004:0445b23": "為性。(出離真如)又唯約能證之智為性。(法無我智分位)亦如如",
    "X08n0237_004:0445b24": "及智為性又一切有為無為功德為性。(如成唯識論說)又約",
    "X08n0237_004:0445c01": "因果。如海十相。(十相喻地。一海喻佛。)大空況果。盡喻因分。(餘門如遠",
    "X08n0237_004:0445c02": "公說)懍云二義。一出體體。二出行體。行體復二。一是通",
    "X08n0237_004:0445c03": "體。二是別體。言通體者。以三緣三緣緣智為地體。",
    "X08n0237_004:0445c04": "其體。非一非二。亦非不二。寄言無十為通體。無十而",
    "X08n0237_004:0445c05": "十別體。謂初地證智非二地證智。地地各有證智。言",
    "X08n0237_004:0445c06": "行體。所謂證教二道(云云)。",
    "X08n0237_004:0445c07": "第三問答料簡。問得名同異何耶。答法藏師云。有四",
    "X08n0237_004:0445c08": "對。一約法喻者。或唯就法立名。如歡喜等。或唯約喻。",
    "X08n0237_004:0445c09": "如焰地。或法喻合目。如法雲地。二約體用者。如歡喜",
    "X08n0237_004:0445c10": "善慧。約體立名。所餘就用為目。三約無他自義者。如",
    "X08n0237_004:0445c11": "離垢不動。約無他立名。所餘約自義為稱。四約當位",
    "X08n0237_004:0445c12": "相形者。難勝遠行。相形為號。所餘約常位立名。懍云。",
    "X08n0237_004:0445c13": "喜明炎雲。借譬為名。離垢不動。就對治為名。難勝遠",
    "X08n0237_004:0445c14": "行。功能為名。現前善慧。就行用為名。又歡喜得樂。離",
    "X08n0237_004:0445c15": "垢離患。(此得離為雙)明地內明。炎地外照。(此內外雙)難勝就勝。",
    "X08n0237_004:0445c16": "能行現前。無勞易見。(此難易雙)遠行動極。不動靜至。(此動靜雙)",
    "X08n0237_004:0445c17": "善慧行力。法雲法力。(此行法雙)。",
    "X08n0237_004:0445c18": "問歡喜有三種。一情喜。二定喜。三慧喜。此是何喜耶。",
    "X08n0237_004:0445c19": "答合即慧喜也。情中意識所得名喜。五識所得名樂。",
    "X08n0237_004:0445c20": "定等心內悅名喜。喜充遍身為樂。今慧中因名喜。果",
    "X08n0237_004:0445c21": "名樂。緣修則喜樂各體。今真修則喜樂同體。而推常",
    "X08n0237_004:0445c22": "樂之在佛。初心名喜。後心名樂。四心而言。情定之喜。",
    "X08n0237_004:0445c23": "在受心中。今慧喜者。在行心中。恬惔無為。寄言名喜",
    "X08n0237_004:0445c24": "也。八識而言。非六七心中。正是八心喜也。歡喜外。發",
    "X08n0237_004:0446a01": "喜悅內怡。又喜以對五怖之憂。樂以對三苦之總令。",
    "X08n0237_004:0446a02": "忘憂喜待寄言名為喜也。樂雙忘絕待之樂。問論有",
    "X08n0237_004:0446a03": "三種喜。一心喜。二體喜。三根喜。其義云何耶。答藏師",
    "X08n0237_004:0446a04": "云。一心喜者。入觀之心。心則適悅故。二體喜者。出觀",
    "X08n0237_004:0446a05": "喜受相應故。三根喜者。由前心體喜故。令所依身色",
    "X08n0237_004:0446a06": "相調暢輕安適悅故。問前說慧喜非受。何故今說受",
    "X08n0237_004:0446a07": "相應耶。答前約入觀。今約出觀。有何妨。中又約實。非",
    "X08n0237_004:0446a08": "受而似受耳。",
    "X08n0237_004:0446a09": "問二地離垢與等覺無始無明之垢何異耶。答二地",
    "X08n0237_004:0446a10": "離十惡破戒垢。等覺無無始無明之垢。問諸地無不",
    "X08n0237_004:0446a11": "燒惑。何故第四獨稱焰耶。答藏師二說。一就寄位言。",
    "X08n0237_004:0446a12": "此地寄當出世間無漏故。二以三學寄此地。當慧初",
    "X08n0237_004:0446a13": "得故也。",
    "X08n0237_004:0446a14": "問懍云。本體通體與行體。何別耶。答行位之本。名之",
    "X08n0237_004:0446a15": "為體。體不行區分。名之為行體。問何故。以智為地體。",
    "X08n0237_004:0446a16": "答論云。令入智慧地故。(處處文非一)。問何故一真智之體。",
    "X08n0237_004:0446a17": "通於十地乃至佛地。答經云。得十地始終故。論云。初",
    "X08n0237_004:0446a18": "地入即佛盡入。然此之通體。一體一切體。一地一切",
    "X08n0237_004:0446a19": "地。一法門一切法門。一行一切行。一用一切用。故經",
    "X08n0237_004:0446a20": "云。住於一地。普攝一切諸地功德。又海水是一。因十",
    "X08n0237_004:0446a21": "山故有十海名。菩薩十地。同一佛智。十障隔故有十",
    "X08n0237_004:0446a22": "地名。言別體者。地地各有證智。初地不知二地境界。",
    "X08n0237_004:0446a23": "此顯照用不同明昧有異也。如空中跡。初跡非後跡。",
    "X08n0237_004:0446a24": "跡喻別體。空喻通體。(云云)言行體者。通而言之。證教",
    "X08n0237_004:0446b01": "二道總為地體。別而言之。證道為體。教道為用。問同",
    "X08n0237_004:0446b02": "相三道是體不。答亦得。但論中多明證教以結成故",
    "X08n0237_004:0446b03": "也。問別相三道是體不。答別相三道。是位非體。義應",
    "X08n0237_004:0446b04": "(云云如法鏡論說)。",
    "X08n0237_004:0446b05": "問此盡風喻。與下鳥跡喻。何別。答藏師云。此中文意。",
    "X08n0237_004:0446b06": "以言即不言之教。乘彼有即不有之義。是故。難說難",
    "X08n0237_004:0446b07": "聞。況之於說。下文鳥跡處直辨。所詮十地不可宣示。",
    "X08n0237_004:0446b08": "況之於證。有此不同也。此中唯事有三重。一太空喻。",
    "X08n0237_004:0446b09": "以所依平等果分。二盡風喻。以能詮言說之教。三盡",
    "X08n0237_004:0446b10": "風位處喻。以所說十地因分。然此三義。有其四句。一",
    "X08n0237_004:0446b11": "如空雖平等。約風盡遊履。非無住處。雖有住處。以空",
    "X08n0237_004:0446b12": "為體。故離相難見。此則約風盡而不無。就空而不有。",
    "X08n0237_004:0446b13": "然此不無。即是不有。故難說難見也。(此約十地因分辨耳)二就",
    "X08n0237_004:0446b14": "平等果分。亦離有無。謂如虗空體淨故不無。隨風盡",
    "X08n0237_004:0446b15": "有住處故不有也。然就此不無。即是不有。故不可見。",
    "X08n0237_004:0446b16": "三約風盡動作故不無。不能自現相故不有。然就此",
    "X08n0237_004:0446b17": "不無。是不有故。亦不可見。四混前三句。謂淨空不有。",
    "X08n0237_004:0446b18": "即是風盡及處不無故。無說無示。不異說示。風盡及",
    "X08n0237_004:0446b19": "處不有。即是淨空不無故。雖如幻說示。即是無說無",
    "X08n0237_004:0446b20": "示處。空跡喻與前別者。太空喻果海。(與前同也)跡處喻地",
    "X08n0237_004:0446b21": "體。跡相喻地相。鳥足喻言教。意不同者。前喻地法難",
    "X08n0237_004:0446b22": "說難聞。成嘿不說。今喻地法難說難聞。誡眾捨著。許",
    "X08n0237_004:0446b23": "為宣說。此中顯義意者。如鳥行空。鳥身過後。跡處不",
    "X08n0237_004:0446b24": "可說。相狀亦不可見。然有鳥行。不可言無。非以有鳥",
    "X08n0237_004:0446c01": "行故。令有跡相可取。非以無跡相故總無鳥行。鳥行",
    "X08n0237_004:0446c02": "喻言教。跡相喻地法。尋鳥求跡。跡不可得。尋言求地。",
    "X08n0237_004:0446c03": "地不可得。但約鳥行十。說有十跡。實無十跡之異。約",
    "X08n0237_004:0446c04": "言分十地。實無十地異相。是故十地如虗空中十跡。",
    "X08n0237_004:0446c05": "豈有差別。問如空中鳥。已行未行及正行處。但無有",
    "X08n0237_004:0446c06": "跡。豈可十地言下無所詮義。答有所行空處故。有所",
    "X08n0237_004:0446c07": "詮義。問鳥足空中不能現跡。言下既不能顯理。何用",
    "X08n0237_004:0446c08": "斯言。答鳥行沙土中。如足現跡。鳥行空中。足現無跡。",
    "X08n0237_004:0446c09": "小乘言教。顯如言義。大乘言教。顯離言義。若無鳥行。",
    "X08n0237_004:0446c10": "無以得知虗空無跡。故知鳥行能顯無跡。非無能詮。",
    "X08n0237_004:0446c11": "所況可知。",
    "X08n0237_004:0446c12": "問因分可說。果分可說。果分不可說。何義耶。答此二",
    "X08n0237_004:0446c13": "分義。諸說不同。有說。能詮之教為因分。所詮之義為",
    "X08n0237_004:0446c14": "果分。(此說甚疎)有說。地前因行為因分。地上證知為果分。",
    "X08n0237_004:0446c15": "此品豈說地前法耶。故知不然。若約諸地加行等為",
    "X08n0237_004:0446c16": "因。正證為果。亦少分得。有說。十地有二種門。一若約",
    "X08n0237_004:0446c17": "漸增之門。名因分十地。是則可說。有分齊故。如月漸",
    "X08n0237_004:0446c18": "增可說差別。二若就圓滿時門。名果分十地。是不可",
    "X08n0237_004:0446c19": "說。無分齊故。如月滿時無差別故。此二十地。其體無",
    "X08n0237_004:0446c20": "別。但隨分滿。假立二分。此之未然。豈可未至法雲。則",
    "X08n0237_004:0446c21": "歡喜可說。待十圓滿。方不可說。若前能起後為因。後",
    "X08n0237_004:0446c22": "依前起為果。亦少分可然。猶非文處。有說。十地有二",
    "X08n0237_004:0446c23": "種義。一者教所安立。十地法門。在聞者識上。似義顯",
    "X08n0237_004:0446c24": "現。名為因分。此表彼離言義故。二者三詮證入十地",
    "X08n0237_004:0447a01": "正行。離諸言教所安立相。說名果分。由彼因分之所",
    "X08n0237_004:0447a02": "表故。是故。因分可說。果分不可說。此說少順文意。猶",
    "X08n0237_004:0447a03": "非正當。今釋有二重。一此十地有二分。一就實十地。",
    "X08n0237_004:0447a04": "唯佛所知。佛智所知。名為果分。論云。此智是誰證。偈",
    "X08n0237_004:0447a05": "云佛所知故。又云。智起佛境界故。又如分中不思議",
    "X08n0237_004:0447a06": "佛法。又如鳥跡所依大空為果海等。二隨相十地。菩",
    "X08n0237_004:0447a07": "薩所地。菩薩所知。名為因分。是則果分。云玄絕。當不",
    "X08n0237_004:0447a08": "可說。因分隨機。是則可說。(此義通一部經中大意)。",
    "X08n0237_004:0447a09": "問若爾。菩薩證智。豈可說耶。答教說修中滿足修等",
    "X08n0237_004:0447a10": "是也。二云十地有二分。一約妙智。正證智如鏡故。離",
    "X08n0237_004:0447a11": "相言故。名果分。則不可說。如彼鳥跡同於虗空。不可",
    "X08n0237_004:0447a12": "說也。二約方便寄法。顯地差別。如下文。初二三地寄",
    "X08n0237_004:0447a13": "同世間。四五六地同二乘等。又寄禪支道品諸諦緣",
    "X08n0237_004:0447a14": "生。以顯地別。令眾因此表解地義。故名因分。如空中",
    "X08n0237_004:0447a15": "跡。約鳥說異。名為因分。同空無別。名為果分。一跡通",
    "X08n0237_004:0447a16": "二。故為二分。",
    "X08n0237_004:0447a17": "問約鳥約空。跡皆離相。云何有說有不可說。答跡雖",
    "X08n0237_004:0447a18": "離相。就鳥就鳥得說得說。所說常離也。跡同虗空。理",
    "X08n0237_004:0447a19": "不可說。所況地智准此可知。(此釋局其地)遠公云。地位開",
    "X08n0237_004:0447a20": "合不定。或一或二。(乃至說十。亦可品類無量。別章可見)今據一門。且論",
    "X08n0237_004:0447a21": "十種。此十難分。故經與論。十門階別。其十是何。一者",
    "X08n0237_004:0447a22": "趣地地方便不同。如地持說。菩薩。先於解行地中。依",
    "X08n0237_004:0447a23": "世俗禪。修習一切菩提分法。廣興大願。轉惡趣報。入",
    "X08n0237_004:0447a24": "歡喜地。餘方便。如地經說。修十直心。入離垢地。修習",
    "X08n0237_004:0447b01": "十種深念之心。入第三地。起十思量。入第四地。修十",
    "X08n0237_004:0447b02": "平等深淨之心。入第五地。修十平等法。入第六地。十",
    "X08n0237_004:0447b03": "方便慧發起勝行。入第七地。總前諸地。以為方便。及",
    "X08n0237_004:0447b04": "修十種無生忍行。入第八地。修十自利利他之行。入",
    "X08n0237_004:0447b05": "第九地。總明方便。為滿地分。入第十地。二初住有異。",
    "X08n0237_004:0447b06": "歡喜地中。菩提心生以為初住。第二地中。律儀戒淨",
    "X08n0237_004:0447b07": "以為初住。第三地中。修護煩惱。護小乘心。方便攝行。",
    "X08n0237_004:0447b08": "行以為初住。第四地中。十種法智教化成就以為初",
    "X08n0237_004:0447b09": "住。第五地中。成就十種順如道行。以為初住。第六地",
    "X08n0237_004:0447b10": "中。大悲為首。大悲增上。大悲滿足。觀世生滅。以為初",
    "X08n0237_004:0447b11": "住。第七地中。修無量種無功用行。以為初住。第八地",
    "X08n0237_004:0447b12": "中。無生忍淨及得勝行。以為初住。第九地中。得智成",
    "X08n0237_004:0447b13": "就以為初住。第十地中。三昧滿足以為初住。三正住",
    "X08n0237_004:0447b14": "有殊。歡喜地中。修信精進迴向善根。以為正住。第二",
    "X08n0237_004:0447b15": "地中。攝善戒淨。及攝眾生方便之行。以為正住。第三",
    "X08n0237_004:0447b16": "地中。修世八禪以為正住。第四地中。道品行觀以",
    "X08n0237_004:0447b17": "為正住。第五地中。修不住道以為正住。第六地中。廣",
    "X08n0237_004:0447b18": "觀因緣以為正住。第七地中。二行無間以為正住。第",
    "X08n0237_004:0447b19": "八地中。修淨佛土及十自在。以為正住。第九地中。善",
    "X08n0237_004:0447b20": "知十一稠林之行。以為正住。第十地中。受佛智職以",
    "X08n0237_004:0447b21": "為正住。四地果有別。歡喜地中。起十大願。修行十行。",
    "X08n0237_004:0447b22": "以為地滿。第二地中。攝生戒成以為地滿。第三地中。",
    "X08n0237_004:0447b23": "得四無量五神通等。以為地滿。第四地中。離煩惱業。",
    "X08n0237_004:0447b24": "起增上欲。報恩精進。本心界滿。以為地滿。第五地中。",
    "X08n0237_004:0447c01": "攝德起修。化生隨世。以為地滿。第六地中。對治惑鄣。",
    "X08n0237_004:0447c02": "修三昧不壞自在。以為地滿。第七地中。業淨三昧。過",
    "X08n0237_004:0447c03": "地勝行。以為地滿。第八地中。大勝之行以為地滿。第",
    "X08n0237_004:0447c04": "九地中。智成口成法師自在。以為地滿。第十地中。智",
    "X08n0237_004:0447c05": "慧解脫三昧總持神通行等。以為地滿。(廣如經說)五據修",
    "X08n0237_004:0447c06": "以分。初地修願。二地修戒。三地習定。四地修習道品",
    "X08n0237_004:0447c07": "之慧。五地修行諦相應慧。六地修習緣起之慧。第七",
    "X08n0237_004:0447c08": "地中。修無量種及功用。第八地中。修淨佛土。第九地",
    "X08n0237_004:0447c09": "中。修習說法智行。第十地中。修習微細智行。六就行以",
    "X08n0237_004:0447c10": "別。行謂擅等十波羅蜜。(准之可知)七就報顯異。初地多作",
    "X08n0237_004:0447c11": "閻浮提王。二地作轉輪聖王。(乃至)十地多作摩醯首",
    "X08n0237_004:0447c12": "羅天王。八寄數彰別。初地得百三昧。知佛神力等。(乃",
    "X08n0237_004:0447c13": "至)十地得十不可說百千佛國土微塵三昧等。九就",
    "X08n0237_004:0447c14": "喻論差。喻別有六。謂胎藏練金山地海珠。胎藏一喻。",
    "X08n0237_004:0447c15": "論家為說。後之五。經家為譬。十對鄣以彰異。鄣有十",
    "X08n0237_004:0447c16": "種。始從凡夫我相。乃至第十於諸法中不得自在鄣。",
    "X08n0237_004:0447c17": "(廣如論說)。問何時說耶。答佛成道已。第二七日。即便宣說。",
    "X08n0237_004:0447c18": "問在何處說耶。答在他化天自在王宮摩尼寶藏殿。",
    "X08n0237_004:0447c19": "問何人說耶。答是金剛藏菩薩宣說。問何人說主耶。",
    "X08n0237_004:0447c20": "答謂解脫月菩薩。問入何三昧說耶。答入大智慧光",
    "X08n0237_004:0447c21": "明三昧。亦名大乘光明三昧。問何人加耶。答十方各",
    "X08n0237_004:0447c22": "過十億佛土微塵數界。有十億佛土微塵數佛。同名",
    "X08n0237_004:0447c23": "金剛藏。相與加被。問證人為誰耶。答十方各過十億",
    "X08n0237_004:0447c24": "佛土微塵數界。有十億佛土微塵數菩薩。同名金剛",
    "X08n0237_004:0448a01": "藏。雲集作證。(十地之義辨之云爾)。",
    "X08n0237_004:0448a03": "華嚴經文義要決問答卷第四"
}