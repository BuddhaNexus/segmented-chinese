{
    "X15n0305_001:0586a04": " 序",
    "X15n0305_001:0586a05": "吾儕經史之暇。亦喜染指首楞嚴經。徒以房相筆受",
    "X15n0305_001:0586a06": "文字工美無乖名教而已。若夫剖析心觀。斷定綱宗。",
    "X15n0305_001:0586a07": "以昭示來。茲非具大根願不能也。歷觀有唐以來註",
    "X15n0305_001:0586a08": "疏。不下百十家。或淺而未至。或悖而相左。未免有",
    "X15n0305_001:0586a09": "經在微塵之嘆。至於最僻謬而灼違經旨者。莫交光",
    "X15n0305_001:0586a10": "正脈若矣。經研識心為成道之本。渠云不用六識。經",
    "X15n0305_001:0586a11": "祥三觀為入道之階。渠云不用三觀。是何殊自任孝",
    "X15n0305_001:0586a12": "子而打擲父母。欲其入門而閉之戶耶。紕繆種種。莫",
    "X15n0305_001:0586a13": "可枚舉。揆厥所由。不閑藏誨。妄自師心而已。天台全",
    "X15n0305_001:0586a14": "彰法師。得佛祖真印。秉判釋權衡。約總別以論觀心。",
    "X15n0305_001:0586a15": "而十卷之靈文顯。揭境觀以定脩證。而一經之宗旨",
    "X15n0305_001:0586a16": "彰。即六識以顯真常。由三觀而趨佛果。不惟千秋不",
    "X15n0305_001:0586a17": "決之案於茲大定。而交光僻謬之說。亦迎刃而解矣。",
    "X15n0305_001:0586a18": "昔溫陵戒環。以無根之說。妄翳法華。百松大師。秉筆",
    "X15n0305_001:0586a19": "鉞而披其荊棘。共快法華之再觀。今交光正脈。以僻",
    "X15n0305_001:0586a20": "謬之疏。蕪穢楞嚴。全彰法師。摻如椽而誅其悖逆。競",
    "X15n0305_001:0586a21": "瞻佛頂之舒光。古稱。孟子闢揚墨。其功不在禹下。百",
    "X15n0305_001:0586a22": "松全公。其法華楞嚴之功臣歟。顧楞嚴即長水子璿",
    "X15n0305_001:0586a23": "法師。虔講楞嚴。感雨華之瑞。全公定解。適成於茲地。",
    "X15n0305_001:0586a24": "殆長水後身乎。不然何能剖析心觀。定千秋不決之",
    "X15n0305_001:0586b01": "案。若是之章明校著乎哉。雖然吾因之有所惜焉。此",
    "X15n0305_001:0586b02": "書立義有本。闢邪無避。光明正大之氣。凜凜乎溢於",
    "X15n0305_001:0586b03": "溫文妙辯之表。詩謂不剛不柔。筆舌之間。似之矣。假",
    "X15n0305_001:0586b04": "令秉此筆而立朝。則必讜言直論。匡濟",
    "X15n0305_001:0586b05": "當宁。否則被繡衣。巡方國。亦必埋輪京輦。去暴鋤強。",
    "X15n0305_001:0586b06": "而竟為浮屠取重。可惜也。雖然。國法禁人為惡。佛法",
    "X15n0305_001:0586b07": "勸人為善。今而後。懸是書於",
    "X15n0305_001:0586b08": "國門。回謬執以正人心。翊王道而裨名教。奚啻繼禹",
    "X15n0305_001:0586b09": "孟而羨流德之遠哉。微文具在。必有覩余言而嘆實",
    "X15n0305_001:0586b10": "獲矣。",
    "X15n0305_001:0586b11": "旹",
    "X15n0305_001:0586b12": "康熈庚申仲夏長水里人扗臻拜題",
    "X15n0305_001:0586b18": " 楞嚴定解序",
    "X15n0305_001:0586b20": "首楞嚴經。余自嶺表載甦。即屬意繙討。為人稱道。間",
    "X15n0305_001:0586b21": "閱諸家註疏。非不文采可觀。然求其剖判精明位置",
    "X15n0305_001:0586b22": "確當釋迦之心髓泠然修心之初後俱攝。不少槩見。",
    "X15n0305_001:0586b23": "今年春。全彰法師。以楞嚴定解見示。葢全合天台止",
    "X15n0305_001:0586b24": "觀總別觀心之旨而成者也。止觀十章。惟正觀總無",
    "X15n0305_001:0586c01": "明心。別觀能招報心。楞嚴十卷。亦惟正推總無明心。",
    "X15n0305_001:0586c02": "別詳能招報心。其間意符理合。不爽錙銖。佛乘祖誥。",
    "X15n0305_001:0586c03": "宛同合璧。是楞嚴得止觀而觀心之旨顯。止觀得楞",
    "X15n0305_001:0586c04": "嚴而總別之說徵。似乎二聖抵掌啇略。以開千百世",
    "X15n0305_001:0586c05": "眾生出生死證菩提之觀心捷徑也。讀之再三。不覺",
    "X15n0305_001:0586c06": "手舞足蹈。拍掌大呼曰。而今而後。釋迦之心神骨髓。",
    "X15n0305_001:0586c07": "和盤托出。略無遺蘊。而智者之總別觀心。現行發得。",
    "X15n0305_001:0586c08": "信而有徵。可謂前日不定而今日定矣。夫經論之照",
    "X15n0305_001:0586c09": "世。譬如龍劍雌雄離魂倩女。全公之前。二劍各分。身",
    "X15n0305_001:0586c10": "魂彼此。全公之後。雌雄合而飛鳴。倩女合而一身也。",
    "X15n0305_001:0586c11": "經云。譬如琴瑟琵琶箜篌。雖有妙音。若無妙指。終不",
    "X15n0305_001:0586c12": "能發。今佛祖異口同心之妙。得全公妙指合而發之",
    "X15n0305_001:0586c13": "矣。即其細文小節。字字照入觀心。前呼後應。言言點",
    "X15n0305_001:0586c14": "歸總別。正如天半神龍。首動尾應。一氣回翔。了無間",
    "X15n0305_001:0586c15": "隙。下睨諸家註疏。無非隔羅望月糢糊射覆而已。何",
    "X15n0305_001:0586c16": "況猜大定而妄非三觀。執用根而却排六識者之臆",
    "X15n0305_001:0586c17": "見左說哉。至於消釋文句處。甞引幽溪即中者。連篇",
    "X15n0305_001:0586c18": "累紙。或前以一二語貫之。或後以一二字收之。竟成",
    "X15n0305_001:0586c19": "全公心內妙談。絕無抄錄朕迹。且使舊疏語句益覺",
    "X15n0305_001:0586c20": "精深。如王摩詰。於水田飛白鷺夏木囀黃鸝上。加漠",
    "X15n0305_001:0586c21": "漠陰陰字。而宛成輞川的境。且使古詩轉覺雋永。又",
    "X15n0305_001:0586c22": "如李光弼。將子儀軍。號令所及。精采悉變。此以真見",
    "X15n0305_001:0586c23": "識真智慧真筆力真學問。而成奪胎之法。揭千聖未",
    "X15n0305_001:0586c24": "闢之祕。以定千秋不決之疑者也。豈近代勦襲陳言",
    "X15n0305_001:0587a01": "掇門請客者比哉。倘謂余稱道過實者。試觀楞嚴翻",
    "X15n0305_001:0587a02": "譯以來百十家註疏內。曾有如此。剖判精明。位置確",
    "X15n0305_001:0587a03": "當。觀心之初後俱攝佛祖之心髓泠然否。",
    "X15n0305_001:0587a04": "康熈庚申春日丹霞山比丘今釋槃譚譔",
    "X15n0305_001:0587a10": " 自序",
    "X15n0305_001:0587a12": "大品云。豈聲聞人有所說哉。有所說者。皆是佛力。葢",
    "X15n0305_001:0587a13": "承佛力加被。以說佛所說也。是解也。豈靈耀有所說",
    "X15n0305_001:0587a14": "哉。有所說者。亦皆佛祖之說而已。釋迦說總別觀心",
    "X15n0305_001:0587a15": "之法於楞嚴。智祖說總別觀心之法於止觀。言或存",
    "X15n0305_001:0587a16": "略。而指歸只一。經約解行證法。以明脩途。即止觀正",
    "X15n0305_001:0587a17": "用十乘妙觀。觀總無明心也。止觀前六章。依修多羅。",
    "X15n0305_001:0587a18": "以開妙解。即楞嚴會三科七大。皆本如來藏妙真如",
    "X15n0305_001:0587a19": "性也。楞嚴陰魔七趣。即止觀所揀。現行發得。能招報",
    "X15n0305_001:0587a20": "心也。耀惟仰承佛祖冥加。點會二說。只一觀心。經營",
    "X15n0305_001:0587a21": "十稔。成十二卷。使後之有志觀心者。知甘露門之在",
    "X15n0305_001:0587a22": "茲。更毋棄識心屏三觀之異趣異說。是曰觀心解耳。",
    "X15n0305_001:0587a23": "而言定者。向來註疏。具曰予聖神襟各是。而莫或適",
    "X15n0305_001:0587a24": "從。今惟以佛祖觀心之旨。會佛祖觀心之旨。起盡[泳永+曶]",
    "X15n0305_001:0587b01": "合。無餘文剩義。似乎千聖復起。莫越斯道。妙玄云。法",
    "X15n0305_001:0587b02": "華是定非不定。今此解亦是定非不定之謂也。至於",
    "X15n0305_001:0587b03": "劇談七大性藏三番圓別。進否仰遵幽祖即中。而間",
    "X15n0305_001:0587b04": "亦雜采長水桐洲諸說。其銷文細節坐收即中已成",
    "X15n0305_001:0587b05": "科句居多。故曰是解也。豈靈耀有所說哉。有所說者。",
    "X15n0305_001:0587b06": "皆是佛祖之說而已也。辛酉菊月天台比丘靈耀謹",
    "X15n0305_001:0587b07": "序",
    "X15n0305_001:0587c03": "大佛頂如來密因修證了義諸菩",
    "X15n0305_001:0587c04": "薩萬行首楞嚴經觀心定解大綱",
    "X15n0305_001:0587c06": "天台比丘　靈耀　述",
    "X15n0305_001:0587c07": "將欲定解此經先提言外大綱。略為四章。一判總別。",
    "X15n0305_001:0587c08": "二定境觀。三釋題目。四系凡例",
    "X15n0305_001:0587c09": "一判總別者非題目為總經文名別之謂也。葢指前",
    "X15n0305_001:0587c10": "七卷正觀總無明心以明修證後三卷約別能招報",
    "X15n0305_001:0587c11": "心以明修證為總別耳。此經判釋百十餘家。千眼互",
    "X15n0305_001:0587c12": "呈紛紜不一。或約兩章分文。或約五章。或約六章。惟",
    "X15n0305_001:0587c13": "是根源未清而位置尚無著落。此定解之所由作而",
    "X15n0305_001:0587c14": "竟忘其鄙陋也。竊謂如來出世說此經者。為欲示六",
    "X15n0305_001:0587c15": "凡眾生破惑業報障以顯本如來藏妙真如性。秪由",
    "X15n0305_001:0587c16": "一切眾生於真性中一念不覺而有動。即為無明覆",
    "X15n0305_001:0587c17": "於覺性。所謂藏識海常住境界風所動。而晦昧為空",
    "X15n0305_001:0587c18": "空晦暗中也。此是惑障非業報二障。是總無明心非",
    "X15n0305_001:0587c19": "能招報心。是障理非牽生。是理惑非事惑。是根本非",
    "X15n0305_001:0587c20": "枝末。是獨頭非相應。上八地人雖得暫停業報。三乘",
    "X15n0305_001:0587c21": "聖人雖得邐迤進破三界枝末事惑而不牽生三有。",
    "X15n0305_001:0587c22": "皆是中途未得究竟。良由此根本未除故祕藏不顯",
    "X15n0305_001:0587c23": "妙性不彰也。是以佛在楞嚴會上且置其枝末相應",
    "X15n0305_001:0587c24": "之能招報而先破除根本障理之總無明心。根本既",
    "X15n0305_001:0588a01": "除枝末自消。所謂伐樹得根灸病得穴之捷徑法也。",
    "X15n0305_001:0588a02": "如經因阿難之請先竟徵定迷妄根本為所破所觀",
    "X15n0305_001:0588a03": "之境。次用最初方便七番破性一喝破相開示奢摩",
    "X15n0305_001:0588a04": "他路。然後會三科以顯森羅。融七大而歸中道。一切",
    "X15n0305_001:0588a05": "如來之密因妙解足而大佛頂之本如來藏出矣。然",
    "X15n0305_001:0588a06": "此但是圓解見到耳。若欲起修入證猶未在也。是以",
    "X15n0305_001:0588a07": "當機有請入華屋之求而如來詳示圓通本根正助",
    "X15n0305_001:0588a08": "修法。所謂如登絕壑必假飛梯。要契真源須憑妙行",
    "X15n0305_001:0588a09": "也。至於五十五位真菩提路正是所修所證妙果。如",
    "X15n0305_001:0588a10": "是則一切如來之密因皆屬了義。而諸菩薩之萬行",
    "X15n0305_001:0588a11": "皆究竟堅固矣。即最初一念不覺而有動以覆本覺",
    "X15n0305_001:0588a12": "之總無明心亦淨盡無餘而歸無所得。宜問經名以",
    "X15n0305_001:0588a13": "入流通矣。此前七卷半經文正觀總無明心以明修",
    "X15n0305_001:0588a14": "之梗概也。○第如上所明破顯修證以顯大佛頂體。",
    "X15n0305_001:0588a15": "只約無明一念心王而已。其如一念不覺而有動動",
    "X15n0305_001:0588a16": "即有苦。遂沿蔓而為五識五意識之相應十習。受想",
    "X15n0305_001:0588a17": "行之遷流諸心。此等枝末。或貪。或嗔。或婬。或詐。或誑。",
    "X15n0305_001:0588a18": "或妄。日日現行。時時搆業。惑與業俱即能招報。夫習",
    "X15n0305_001:0588a19": "既遠於一真報乃招夫七趣。是為現行能招報即七",
    "X15n0305_001:0588a20": "卷之十習因也。所招之報即七卷之六交報也。夫積",
    "X15n0305_001:0588a21": "習成性性不可改。有所著重世世發現。縱有暫時起",
    "X15n0305_001:0588a22": "修工夫無奈習染數發。或起煩惱。或起染愛。或發業",
    "X15n0305_001:0588a23": "病。或發禪見。如張僧繇世世為畫師。堪忍國番番現",
    "X15n0305_001:0588a24": "舊境。塚人不淨。金師數息。慣習自然妨害禪定牽入",
    "X15n0305_001:0588b01": "輪迴。是為發得能招報因。如九卷已去詳辨陰魔中",
    "X15n0305_001:0588b02": "五十種禪那現境是也。經云若不明悟被陰所迷則",
    "X15n0305_001:0588b03": "汝阿難必為魔子。成就魔人。及身遭後有墮無間獄。",
    "X15n0305_001:0588b04": "五陰魔終結云。各以所愛先習迷心而自休息所感",
    "X15n0305_001:0588b05": "業終墮無間獄等是所招報果也。此二種心是枝末",
    "X15n0305_001:0588b06": "非根本。是業障報障非惑障。是相應非獨頭。是能招",
    "X15n0305_001:0588b07": "報心非總無明心。是牽生非障理。是事惑非理惑。佛",
    "X15n0305_001:0588b08": "既破其一念總無明心會三如來藏而明修證已。復",
    "X15n0305_001:0588b09": "愍眾生攀緣處多枝末未去。則方當禪觀深修之時",
    "X15n0305_001:0588b10": "現行與宿習驀發。密因萬行不得深入而大佛頂體",
    "X15n0305_001:0588b11": "不得究竟堅固。故精研七趣以示十習因之現行能",
    "X15n0305_001:0588b12": "招報。詳辨陰魔以斥因修發習之發得能招報。須知",
    "X15n0305_001:0588b13": "此二雖非根本無明。然而害定牽生為障尤甚所當",
    "X15n0305_001:0588b14": "盡破者也。此二既去。則吾心之性藏佛頂方得究竟",
    "X15n0305_001:0588b15": "堅固而如來菩薩之密因萬行皆圓滿菩提歸無所",
    "X15n0305_001:0588b16": "得矣。是後三卷約別能招報心以明修證之事也。惟",
    "X15n0305_001:0588b17": "能招報中復有現行十習之五識三心。因修發宿之",
    "X15n0305_001:0588b18": "五十陰魔不同。固當別作兩章研詳破斥之也。問。前",
    "X15n0305_001:0588b19": "七卷約總無明心中有破有顯有解行證法周全詳",
    "X15n0305_001:0588b20": "悉。後三卷約別能招報心中不惟行證之文不具抑",
    "X15n0305_001:0588b21": "且破顯之解不談。何得條然對列為總別兩章耶。答。",
    "X15n0305_001:0588b22": "如來說法詳略咸宜。無明根本障理過重。應當詳悉",
    "X15n0305_001:0588b23": "以明修證。招報事惑枝末極麤。只須略點以出其過",
    "X15n0305_001:0588b24": "令人不著便可任運流入歸無所得矣。如經中破五",
    "X15n0305_001:0588c01": "陰竟即云識陰若盡乃超十信十住十行十向四加",
    "X15n0305_001:0588c02": "行十地入於如來玅莊嚴海。豈非修證之旨宛然俱",
    "X15n0305_001:0588c03": "備。其解行等法例上可知亦何必重重羅列哉。是則",
    "X15n0305_001:0588c04": "約別以明修證之法詳在約總章中非此有彼無也。",
    "X15n0305_001:0588c05": "若總若別隨于一門得入皆可究顯性藏故宜兩章",
    "X15n0305_001:0588c06": "對列不可軒輊爾。○天台大師說己心中所行法門",
    "X15n0305_001:0588c07": "則成十章止觀。西域梵僧見之曰。此書與西竺楞嚴",
    "X15n0305_001:0588c08": "經相同。大師求經證論而未之見。今錄止觀輔行成",
    "X15n0305_001:0588c09": "文略加點釋以會通之。不惟止觀有懸合楞嚴之玅",
    "X15n0305_001:0588c10": "益顯楞嚴位置觀道俱有著落。止觀五上正修章中",
    "X15n0305_001:0588c11": "列十境已。先觀陰境餘九至下方觀。而陰境有三科",
    "X15n0305_001:0588c12": "不同。心是惑本若欲觀察須伐其根。如灸病得穴。當",
    "X15n0305_001:0588c13": "去丈就尺。去尺就寸。置色等四陰但觀識陰。識陰者",
    "X15n0305_001:0588c14": "心王也。即列十乘觀法。輔行釋云。世出世陰如條如",
    "X15n0305_001:0588c15": "病。一念心識如根如穴。若爾。觀心即足何故第四破",
    "X15n0305_001:0588c16": "法遍末更例觀餘陰界入。答。欲融諸法示觀體遍是",
    "X15n0305_001:0588c17": "故下文例餘陰入。若示境體觀心即足。又正示境體",
    "X15n0305_001:0588c18": "陰界入三竝可為觀。寬漫難入故促指的略二就陰",
    "X15n0305_001:0588c19": "如去丈就尺。略四從識如去尺就寸。今且觀心王置",
    "X15n0305_001:0588c20": "於心所。故初觀識餘下例之。問。五識五意識竝能生",
    "X15n0305_001:0588c21": "於受等三心。何等識心及所生心是今觀境。答。五識",
    "X15n0305_001:0588c22": "五意識定是今境。未屬煩惱在無記故。於第六中取",
    "X15n0305_001:0588c23": "能招報者。仍須發得乃屬煩惱。餘之分別方是今境。",
    "X15n0305_001:0588c24": "又此五識五意識雖在今境仍在下文歷緣對境中",
    "X15n0305_001:0589a01": "明。在止觀六下第四破法遍約橫竪一心明止觀中",
    "X15n0305_001:0589a02": "兩章。一約總無明心即所揀陰入心王也。所謂秪就",
    "X15n0305_001:0589a03": "無明一念心此心具三諦即三觀。二歷餘一心三觀者。",
    "X15n0305_001:0589a04": "若總無明心未必是宜。更歷餘一心。或欲心。嗔心。慢",
    "X15n0305_001:0589a05": "心。此等心起即空假中。還如總中說。又云。前來所說",
    "X15n0305_001:0589a06": "但觀識陰作如此說。餘四陰亦復如是。十二入十八",
    "X15n0305_001:0589a07": "界亦如是。輔行二十八云。總觀無明未必是宜開總出",
    "X15n0305_001:0589a08": "別。無明心中具諸心故。問。貪等即是煩惱所攝何名",
    "X15n0305_001:0589a09": "觀陰。答。雖是煩惱善惡所攝。況此但觀欲等心王。若",
    "X15n0305_001:0589a10": "爾與煩惱境何別耶。答。此是煩惱非煩惱境。彼由觀",
    "X15n0305_001:0589a11": "發昔此過現習生。與下不同故今在此。其實煩惱非",
    "X15n0305_001:0589a12": "報陰也。雖即屬陰攝陰不盡。是故下復例餘陰入。上",
    "X15n0305_001:0589a13": "是止觀輔行成文。今略釋會。止觀揀界入四陰而的",
    "X15n0305_001:0589a14": "就識陰心王用十乘妙觀觀之。正先破根本總無明",
    "X15n0305_001:0589a15": "心。破已即顯觀成入理證祕密藏。與今經前七卷半",
    "X15n0305_001:0589a16": "正觀總無明心以明修證有破有會開解起行入真",
    "X15n0305_001:0589a17": "菩提路。無二無別。其所揀退之五識五意識受想行",
    "X15n0305_001:0589a18": "心直至第四破法遍後更歷餘一心例餘陰入用上",
    "X15n0305_001:0589a19": "圓觀觀破者。與今經精研七趣等十習因宛同。止觀",
    "X15n0305_001:0589a20": "輔行名欲心嗔心慢心。即楞嚴之貪習嗔習詐習等",
    "X15n0305_001:0589a21": "十習因者也。葢止觀但名能招報之因心而楞嚴并",
    "X15n0305_001:0589a22": "詳所招之七趣六交報也。如經云。云何六報。一切眾",
    "X15n0305_001:0589a23": "生六識造業所招惡報從六根出。正指識與根塵相",
    "X15n0305_001:0589a24": "應造作諸業是能招報。六交惡報即所招報也。結鬼",
    "X15n0305_001:0589b01": "道云。是人皆以純情墮落業火燒乾上出為鬼。此等",
    "X15n0305_001:0589b02": "皆是自妄想業之所招引。妄想即五識五意識受想",
    "X15n0305_001:0589b03": "行三心與根塵因緣而造業是能招報。鬼趣即所招",
    "X15n0305_001:0589b04": "引苦報也。又結畜生云。此等亦皆自妄想業之所招",
    "X15n0305_001:0589b05": "引。如寶蓮香比丘尼及璃瑠王善星比丘。如來惡業",
    "X15n0305_001:0589b06": "本自發明。非從天降。亦非地出。亦非人與。自妄所招",
    "X15n0305_001:0589b07": "還自來受。如經所明節節皆結能招之惑所招之報。",
    "X15n0305_001:0589b08": "與止觀輔行所明現行能招報分毫不爽。人苦不能",
    "X15n0305_001:0589b09": "細心會通故佛祖心印尚埋於側理也。至釋文時再",
    "X15n0305_001:0589b10": "為點出。止觀所置九境所謂仍須發得乃屬煩惱於",
    "X15n0305_001:0589b11": "下九境中一一各用十乘觀破。與今經詳辨五十種",
    "X15n0305_001:0589b12": "陰魔是同。葢止觀九境因修以發宿習。倘不覺察即",
    "X15n0305_001:0589b13": "被牽入輪迴是名發得能招報。故須一一備用十乘",
    "X15n0305_001:0589b14": "觀破庶可圓顯祕藏。今經因在三摩定中觸動宿習",
    "X15n0305_001:0589b15": "或是天魔邪鬼外境惡緣伺便互發以害禪定牽入",
    "X15n0305_001:0589b16": "苦輪。正是發得能招報。所當詳辨而破斥之也。如經",
    "X15n0305_001:0589b17": "破五陰魔竟總結云。各以所愛先習迷心而自休息。",
    "X15n0305_001:0589b18": "所感業終墮無間獄。各以所愛先習迷心即因觀發",
    "X15n0305_001:0589b19": "昔之能招報心。而自休息即住境不進。或住禪見業",
    "X15n0305_001:0589b20": "惱乃至二乘之九境五十陰魔。業終墮獄即所招報",
    "X15n0305_001:0589b21": "果也。此二雖俱屬於枝末能招報。但一是現行習因",
    "X15n0305_001:0589b22": "一是因修發昔故不同爾。如云彼因觀發昔此過現",
    "X15n0305_001:0589b23": "習生是也。即輔行云。於第六中取能招報仍須發得",
    "X15n0305_001:0589b24": "乃屬煩惱者。正是輔行幽贊止觀以明詳揀之言。取",
    "X15n0305_001:0589c01": "能招報者。取取去也。謂取去五識五意識受想行心。",
    "X15n0305_001:0589c02": "此等心法與根塵相應勢必造業以招七趣報苦者。",
    "X15n0305_001:0589c03": "故今且揀去至下歷餘心中觀。仍須發得乃屬煩惱",
    "X15n0305_001:0589c04": "者此揀餘九境發得則觀不發不觀。若一發起即能",
    "X15n0305_001:0589c05": "害觀牽生故名發得能招報。亦且揀去。至觀陰十乘",
    "X15n0305_001:0589c06": "完已方用十乘觀破之也。而例餘陰入。即止觀第四",
    "X15n0305_001:0589c07": "破法遍末云。於總無明心未必是宜。更歷餘一心。或",
    "X15n0305_001:0589c08": "欲心。嗔心。此等心起即空假中。還如總中說。又云前",
    "X15n0305_001:0589c09": "來所說。但觀識陰作如此說。餘四陰亦復如是。十二",
    "X15n0305_001:0589c10": "入十八界亦如是。輔行云。觀總無明未必是宜開總",
    "X15n0305_001:0589c11": "出別。則總別二章瞭然明白矣。夫現行發得兩種枝",
    "X15n0305_001:0589c12": "末既詳研不滯自然流入妙真如性。故知止觀中觀",
    "X15n0305_001:0589c13": "總無明心例歷陰入九境心。的是今經前七卷約總",
    "X15n0305_001:0589c14": "無明心以明修證。後三卷約別能招報以明修證之",
    "X15n0305_001:0589c15": "兩大章纖毫不異也。問。今經約總破顯必解行證法",
    "X15n0305_001:0589c16": "俱周圓已方研七趣。止觀乃於觀陰十乘中第四破",
    "X15n0305_001:0589c17": "法遍末即例餘心焉得同耶。答。經中佛酬當機之請",
    "X15n0305_001:0589c18": "但貴破其根本無明則枝末現行自爾消亡而圓解",
    "X15n0305_001:0589c19": "大開矣。因之躡解起行行窮位極。皆任運流入法門",
    "X15n0305_001:0589c20": "攸敘從始至終不可攙越他語也。次因阿難有七趣",
    "X15n0305_001:0589c21": "何來之疑。故復示能招七趣苦報之因即現行枝末",
    "X15n0305_001:0589c22": "之十習因。而所招之報即為七趣耳。天台大師觀一",
    "X15n0305_001:0589c23": "念以顯不思議境已勢必遍破五住虗妄。既約總無",
    "X15n0305_001:0589c24": "明心遍破諸法已。惟恐像末行人謂觀心王能如是",
    "X15n0305_001:0590a01": "遍破。未知觀已前揀下之五識三心亦能如是遍破",
    "X15n0305_001:0590a02": "否耶。故即例之曰。歷餘一心皆三諦三觀。約餘陰入",
    "X15n0305_001:0590a03": "亦如是也。則知經論研例雖似前後。而先總後別義",
    "X15n0305_001:0590a04": "意本同也。問。今經證果之後方辨陰魔。止觀觀陰纔",
    "X15n0305_001:0590a05": "畢行證未說即觀九境何耶。答。佛乃究竟果人說己",
    "X15n0305_001:0590a06": "心中所證法門自當詳明果位。大師權居五品說己",
    "X15n0305_001:0590a07": "心中所行法門只須十乘即足。故止觀宜於觀陰十",
    "X15n0305_001:0590a08": "乘後即觀發得能招報。而楞嚴宜於證果已竟方辨",
    "X15n0305_001:0590a09": "發得五陰魔也。問。今經前七卷既單就總無明心以",
    "X15n0305_001:0590a10": "明修證何得第二卷中有破五陰六入十二處及說",
    "X15n0305_001:0590a11": "七大二十五圓通等耶。答。此因奢摩他真空已顯理",
    "X15n0305_001:0590a12": "須融會諸法以成圓中大解非別觀界處枝末也。與",
    "X15n0305_001:0590a13": "止觀方至第四破法遍中即例一切亦欲融境遍作",
    "X15n0305_001:0590a14": "如此說之意巧合也。大師求楞嚴以證止觀而不知",
    "X15n0305_001:0590a15": "止觀全是楞嚴。是則楞嚴雖未經大師手判而的是",
    "X15n0305_001:0590a16": "圓頓止觀明矣。雖然。大師豈有不知亦示為不知云",
    "X15n0305_001:0590a17": "爾。應真云。吾來欲參文殊。却見了東土小釋迦。宜乎",
    "X15n0305_001:0590a18": "二佛之同心經論之一轍也。先賢註釋非無才辯。顧",
    "X15n0305_001:0590a19": "於七趣五陰兩章俱無定指。後二既無著落轉覺前",
    "X15n0305_001:0590a20": "俱射覆。箕臼各是而莫肯相下。楞嚴一經迄為千秋",
    "X15n0305_001:0590a21": "不決之疑案矣。(靈耀)每臨講授雖亦仰遵先註支吾",
    "X15n0305_001:0590a22": "一時。而不能釋然之懷於行住坐臥終不放下。今者",
    "X15n0305_001:0590a23": "幸得佛祖同心之旨不敢自私書公後哲。庶幾竭斯",
    "X15n0305_001:0590a24": "蠡測仰報佛恩。敢言剖塵出經為決疑之定論哉。",
    "X15n0305_001:0590b01": "二定境觀者此經的依現前一念識陰心王為所觀",
    "X15n0305_001:0590b02": "境。以即空假中為能觀觀。觀此一念即顯三如來藏",
    "X15n0305_001:0590b03": "妙真如性直至圓滿大佛頂而後已。葢此因心。未迷",
    "X15n0305_001:0590b04": "之先亦惟此。既迷之後亦惟此。名字開解亦惟此。究",
    "X15n0305_001:0590b05": "竟果成亦惟此。所謂迷則三道流轉。悟則果中勝用。",
    "X15n0305_001:0590b06": "理則性德緣了。事則修德三因。如是四重皆依迷中",
    "X15n0305_001:0590b07": "實相而立是也。眾生既迷此已即有體上虗妄枉受",
    "X15n0305_001:0590b08": "輪迴。今欲返本亦須研究本源方能去妄。如從地倒",
    "X15n0305_001:0590b09": "還從地起。即十方如來所以得究竟果成顯大佛頂",
    "X15n0305_001:0590b10": "體亦不過完滿得此本有一念而已。豈更有所增別",
    "X15n0305_001:0590b11": "有所修哉。譬如大圓鏡智忽染塵埃其黑如漆亦此",
    "X15n0305_001:0590b12": "鏡也。但多鏡上妄塵而已。及欲顯鏡本光亦只依鏡",
    "X15n0305_001:0590b13": "揩磨非離鏡別有顯光之法也。工程既到塵淨光生",
    "X15n0305_001:0590b14": "亦只完得本有鏡光非鏡外別有增加也。但無其迷",
    "X15n0305_001:0590b15": "妄耳。演若達多迷妄狂走本頭不失。狂歇得頭豈亦",
    "X15n0305_001:0590b16": "更有增哉。一切如來初觀陰心得成極果。復愍一切",
    "X15n0305_001:0590b17": "眾生一念陰心中皆具十方三世如來智慧德相。但",
    "X15n0305_001:0590b18": "以妄想執著而不證得。故得得出世多方開示。使只",
    "X15n0305_001:0590b19": "研究當人本有陰心自顯未迷之本有也。故今楞嚴",
    "X15n0305_001:0590b20": "會上初因阿難啟請十方如來得成菩提之法。佛即",
    "X15n0305_001:0590b21": "為渠次第審問提出此一念陰心為所觀境。如云如",
    "X15n0305_001:0590b22": "是見性是心非眼等。葢一切世間中不出名與色。若",
    "X15n0305_001:0590b23": "欲如實觀但當觀名色。若人識得心大地無寸土。況",
    "X15n0305_001:0590b24": "佛法太高眾生太廣初心為難。若觀心者近而復要。",
    "X15n0305_001:0590c01": "故今經示行人近而復要之根本陰心為所觀境以",
    "X15n0305_001:0590c02": "顯三如來藏大佛頂體也。須知大佛頂體豈離心別",
    "X15n0305_001:0590c03": "有哉。亦只完得吾人現前一念本心而已耳。葢此心",
    "X15n0305_001:0590c04": "一念未起之先三千冥伏為理具。一念既動之後三",
    "X15n0305_001:0590c05": "千竝興為事造。但於事造之時有染淨兩緣不同。淨",
    "X15n0305_001:0590c06": "緣起為三千竝常俱體俱用。染緣起為三千在迷同",
    "X15n0305_001:0590c07": "曰無明。無明者不明也。即體上虗妄。如鏡上塵埃元",
    "X15n0305_001:0590c08": "非本有迷而妄生者也。佛教眾生研破此妄故用七",
    "X15n0305_001:0590c09": "番徵逐而令此一點精魂虗妄命根無躲藏處。贓賊",
    "X15n0305_001:0590c10": "既現直與一喝斷其積妄。所謂命根下殺一刀也。此",
    "X15n0305_001:0590c11": "妄既去如大圓鏡光明自現不從外得原依本心而",
    "X15n0305_001:0590c12": "彰顯之矣。故觀現前一念而顯不思議境是即妄即",
    "X15n0305_001:0590c13": "真最捷徑最圓頓法也。世人不知。却謂現前一念識",
    "X15n0305_001:0590c14": "心全體是妄不可憑之顯真。豈知此心體全是真哉。",
    "X15n0305_001:0590c15": "況經多番揀斥徵逐性計俱空本明自露。如止觀揀",
    "X15n0305_001:0590c16": "境相應現行之諸妄無依唯此一念心王現前。言一",
    "X15n0305_001:0590c17": "念則已空千念萬念。所謂識得一則萬事畢也。舉心",
    "X15n0305_001:0590c18": "王則已去現行發得諸心作使唯此主人公矣。言現",
    "X15n0305_001:0590c19": "前則不為昏煩業報葢覆而孤明獨露矣。此一點孤",
    "X15n0305_001:0590c20": "明獨露之處豈非奢摩他現前耶。唯是一念即三千",
    "X15n0305_001:0590c21": "三千即一念。一念不在前三千不在後。不一不異而",
    "X15n0305_001:0590c22": "妙假宛然森羅畢現。非空非有而禪那自在中道圓",
    "X15n0305_001:0590c23": "明。如鏡塵既去光明自現。非外來非內出。而不思議",
    "X15n0305_001:0590c24": "境即識陰以彰豈不彰明較著矣乎。然豈獨此經佛",
    "X15n0305_001:0591a01": "令眾生觀究現前陰心哉。經經皆爾。論論皆然。佛令",
    "X15n0305_001:0591a02": "比丘觀四念處行道。菩薩觀識受想行色至一切種",
    "X15n0305_001:0591a03": "智。起信云。有法能起摩訶衍信根。所謂法者一切眾",
    "X15n0305_001:0591a04": "生心是。又妙法者心是。妙心體具如如意珠。則華嚴",
    "X15n0305_001:0591a05": "之法界。法華之實相。涅槃之祕藏。般若之智慧。皆即",
    "X15n0305_001:0591a06": "心以論也。若謂心外有法即實相外有法矣。祖師云。",
    "X15n0305_001:0591a07": "陰界入三竝得為境。葢行人受身誰不陰入重擔現",
    "X15n0305_001:0591a08": "前故也。若觀心者近而復要。則識心者乃起觀之處",
    "X15n0305_001:0591a09": "入理之門矣。良由心能諸佛。心能眾生。心能天堂。心",
    "X15n0305_001:0591a10": "能地獄。心即諸佛。心即眾生。亦由諸佛即心。眾生即",
    "X15n0305_001:0591a11": "心。天堂即心。地獄即心。生佛有迷悟而此無迷悟。生",
    "X15n0305_001:0591a12": "佛有隱顯而此無隱顯。生佛有三世而此獨常住。古",
    "X15n0305_001:0591a13": "人云無心而已介爾有心三千具足。故一切眾生全",
    "X15n0305_001:0591a14": "憑此心在洪波浩渺中出生死證菩提。十方諸佛亦",
    "X15n0305_001:0591a15": "由究竟此心於三界五濁之內起大悲轉法輪度眾",
    "X15n0305_001:0591a16": "生。若必埽除不用則斷眾生成佛之本滅諸佛得道",
    "X15n0305_001:0591a17": "之基矣。況此經特重約心以明破顯。融心以成祕藏。",
    "X15n0305_001:0591a18": "而必曰不用殆亦超過諸佛之說耶。交光曰。不用天",
    "X15n0305_001:0591a19": "台六識。殊不知此之識心乃諸佛眾生共有之大本",
    "X15n0305_001:0591a20": "詎可推與天台一家乎。譬如日月在天有目皆見。盲",
    "X15n0305_001:0591a21": "人不見謂天無日。而并欲天下之人皆不見日有是",
    "X15n0305_001:0591a22": "理乎。然交光用根不用識之言亦有所據但錯會之",
    "X15n0305_001:0591a23": "爾。渠見經中七番破性之後阿難猶認推窮尋逐者",
    "X15n0305_001:0591a24": "為心。而如來直下一喝曰此非汝心。交光據此即曰",
    "X15n0305_001:0591b01": "識心已經如來親口破斥故不宜用。殊不知如來所",
    "X15n0305_001:0591b02": "破攀緣尋逐乃體上虗妄。非破識體主人公也。此一",
    "X15n0305_001:0591b03": "毫聯纖虗妄若在則昏擾紛紜理即全迷。佛既喝破",
    "X15n0305_001:0591b04": "則如鏡淨明生心體頓現。如下所謂性識明知覺明",
    "X15n0305_001:0591b05": "真識清淨本然周遍法界是也。豈磨去鏡上塵垢者",
    "X15n0305_001:0591b06": "并棄去鏡體光明也哉。但在前為塵妄所染則不變",
    "X15n0305_001:0591b07": "隨緣。真如在迷迷名六識。至今妄去體彰則隨緣不",
    "X15n0305_001:0591b08": "變周遍法界即性識明知。何曾有二哉。又如垢衣內",
    "X15n0305_001:0591b09": "身瓔珞莊嚴只一長者。非離去垢衣內身別有一瓔",
    "X15n0305_001:0591b10": "珞法身也。故知此非汝心者正破體上垢妄耳。交光",
    "X15n0305_001:0591b11": "錯會乃謂必破識體而不用矣。又因五卷有識性虗",
    "X15n0305_001:0591b12": "妄猶如空華之句。謂破六識。更不知此段通破陰入",
    "X15n0305_001:0591b13": "界之虗妄也。至云知見立知即無明本。知見無見斯",
    "X15n0305_001:0591b14": "即涅槃無漏真淨。豈非知見體上虗妄既無即知見",
    "X15n0305_001:0591b15": "體是涅槃藏性乎。天台觀六識以顯不思議境深得",
    "X15n0305_001:0591b16": "佛旨而立。非無本而云然也。即用根之言亦據經文",
    "X15n0305_001:0591b17": "起修之始。佛示二十五圓通而獨選耳根為入道之",
    "X15n0305_001:0591b18": "方便彼遂偏執此經專用耳根。豈知言耳根者但入",
    "X15n0305_001:0591b19": "門方便也。葢行人起修二十五種門門可為入道方",
    "X15n0305_001:0591b20": "便。今娑婆眾生耳根最利宜于耳聞入心成觀。故特",
    "X15n0305_001:0591b21": "選之。當知觀成理顯之時早已忘却外來耳聞方便",
    "X15n0305_001:0591b22": "矣。豈有始終滯于方便而能心觀圓成耶。方便猶如",
    "X15n0305_001:0591b23": "叩門之瓦度河之筏耳。若滯著耳根而不能入心成",
    "X15n0305_001:0591b24": "觀則此耳根反成障礙。膠纏住著為生死根本牽入",
    "X15n0305_001:0591c01": "輪迴不暇矣。經云眾生處處著。佛說入門之方便世",
    "X15n0305_001:0591c02": "人即執方便為真實而不能入真深可憐愍者。秪如",
    "X15n0305_001:0591c03": "觀音大士于古觀音如來所。初于聞中入流亡所。所",
    "X15n0305_001:0591c04": "入既盡動靜二相了然不生。則耳根音塵二俱亡去",
    "X15n0305_001:0591c05": "矣。然後得如是盡聞聞所聞盡而聞性亦空矣。聞性",
    "X15n0305_001:0591c06": "既無。方得覺所覺空而空觀現前。未聞住著耳根色",
    "X15n0305_001:0591c07": "法頑空之上可以空覺極圓者也。可知住著耳根之",
    "X15n0305_001:0591c08": "上即空觀尚是難成。何況寂滅現前之圓中妙觀哉。",
    "X15n0305_001:0591c09": "須知耳乃色質頑空全是生死無知之法如何依之",
    "X15n0305_001:0591c10": "開解起行耶。不但深修妙觀不可憑依。即淺近聞聲",
    "X15n0305_001:0591c11": "亦非耳根所得而有也。必仗內有識心之主以應外",
    "X15n0305_001:0591c12": "塵方得有聞。經云。如是見性是心非眼。古人云。心不",
    "X15n0305_001:0591c13": "在焉。視而不見。聽而不聞。食而不知其味。不其然乎。",
    "X15n0305_001:0591c14": "若云修屬聞性。則聞性即識而有枝本之異。故觀音",
    "X15n0305_001:0591c15": "心觀少成即云聞所聞盡而并此聞性亦遣之矣。則",
    "X15n0305_001:0591c16": "知今經密因修證的依陰心為所觀境而顯大佛頂",
    "X15n0305_001:0591c17": "體。若最初入門方便暫假耳聞爾。經云。歸元理無二",
    "X15n0305_001:0591c18": "方便有多門。二十五聖豈非多乎。從耳門入豈非方",
    "X15n0305_001:0591c19": "便乎。若執此經由耳根方便而入即為耳根圓通者。",
    "X15n0305_001:0591c20": "何經不從耳根入哉。身子目連由聞因緣悟入亦耳",
    "X15n0305_001:0591c21": "根圓通也。迦葉陳如聞四諦善來悟道亦耳根圓通",
    "X15n0305_001:0591c22": "也。凡華嚴鹿苑方等般若法華涅槃五十年中證悟",
    "X15n0305_001:0591c23": "弟子皆稟佛音教而入皆耳根圓通也。香嚴擊竹百",
    "X15n0305_001:0591c24": "丈一喝曹溪聞應無所住而生其心皆耳根圓通也。",
    "X15n0305_001:0592a01": "此皆得圓通之方便耳。須知佛逗娑婆之機率令從",
    "X15n0305_001:0592a02": "耳根方便而入。何得錯會佛意偏執方便為此經真",
    "X15n0305_001:0592a03": "實觀境哉。如經云。十方如來於十八界一一修行皆",
    "X15n0305_001:0592a04": "得圓滿無上菩提。於其中間亦無優劣。但汝下劣未",
    "X15n0305_001:0592a05": "能於中圓自在慧。故我宣揚但於一門深入。一入無",
    "X15n0305_001:0592a06": "妄彼六知根一時清淨。又佛告文殊。此二十五無學",
    "X15n0305_001:0592a07": "菩薩各說最初成道方便皆言修習得其圓通。彼等",
    "X15n0305_001:0592a08": "修行實無優劣前後差別。我今欲令阿難開悟二十",
    "X15n0305_001:0592a09": "五行誰當其根。兼我滅後此界眾生入菩薩乘求無",
    "X15n0305_001:0592a10": "上道何方便門得易成就。據此明文灼然是言入門",
    "X15n0305_001:0592a11": "方便何曾指為究竟真實哉。及文殊承命揀選亦云",
    "X15n0305_001:0592a12": "歸元性無二方便有多門。聖性無不通逆順皆方便。",
    "X15n0305_001:0592a13": "又云。誠如佛世尊詢我諸方便。於此門無惑方便易",
    "X15n0305_001:0592a14": "成就。處處皆言方便何曾指耳根為究竟耶。但諸經",
    "X15n0305_001:0592a15": "方便皆從耳入而不明言。若分明指選獨在今經也。",
    "X15n0305_001:0592a16": "則知用根不用識之言真為棄本逐末者也。且問耳",
    "X15n0305_001:0592a17": "根之所以能聞以何為本從何所來耶。夫本以一精",
    "X15n0305_001:0592a18": "明分成六和合。在耳曰聞。在眼曰見。乃至在身曰觸。",
    "X15n0305_001:0592a19": "則知本一心識如一獼猴遍映六牕故有見聞覺知",
    "X15n0305_001:0592a20": "之用。若無內心主人公則外之眼耳六根色質頑空",
    "X15n0305_001:0592a21": "何能聞見哉。經云。如是見性是心非眼。即可云。如是",
    "X15n0305_001:0592a22": "聞性是心非眼矣。經云汝在室中門能見否。則諸已",
    "X15n0305_001:0592a23": "死云何無見。試例言之。汝在室中門能聞否。則諸已",
    "X15n0305_001:0592a24": "死云何無聞。聞性方便尚恃識心根本而有。云何偏",
    "X15n0305_001:0592b01": "計色空之根為入道究竟法耶。豈非棄本逐末之已",
    "X15n0305_001:0592b02": "甚者乎。○言以即空假中為能觀觀者。此經阿難初",
    "X15n0305_001:0592b03": "請十方如來得成菩提妙奢摩他三摩禪那最初方",
    "X15n0305_001:0592b04": "便。而如來則先用最初方便之假七番徵逐破其妄",
    "X15n0305_001:0592b05": "計。次以真諦一喝斷其習相。然後次第引掖開顯奢",
    "X15n0305_001:0592b06": "摩他解而從假入空之觀成矣。至汝猶未明一切浮",
    "X15n0305_001:0592b07": "塵諸幻化相當處發生隨處滅盡其性真為妙真如",
    "X15n0305_001:0592b08": "性。如是乃至五陰六入十二處十八界亦復如是。是",
    "X15n0305_001:0592b09": "從空出假會一切法皆本如來藏森羅畢現而三摩",
    "X15n0305_001:0592b10": "觀境成。然後融七大色心皆性色真空性空真色清",
    "X15n0305_001:0592b11": "淨本然周遍法界。是二觀為方便得入中道第一義",
    "X15n0305_001:0592b12": "觀而禪那之請酬。若約破會邐迤先奢摩次三摩而",
    "X15n0305_001:0592b13": "論則同瓔珞次第三觀。若據圓會三如來藏離即離",
    "X15n0305_001:0592b14": "非是即非即而論即大品一心三觀。葢開示行人修",
    "X15n0305_001:0592b15": "法言不頓彰事難率爾必須次第。至妄去真窮理皆",
    "X15n0305_001:0592b16": "一貫法必圓融。又非次第則破惑不盡。非圓融則妙",
    "X15n0305_001:0592b17": "解不圓。況經在方等先別後圓部意尤清。故阿難雖",
    "X15n0305_001:0592b18": "請妙奢摩他之圓融三觀。而至如來為其開示則阿",
    "X15n0305_001:0592b19": "難仍為示中下但作次第領解。次第再問。直至當機",
    "X15n0305_001:0592b20": "內解既開方為遍融一切同成性藏以酬阿難最初",
    "X15n0305_001:0592b21": "三觀皆妙之請也。且今經三觀之法乃十方如來成",
    "X15n0305_001:0592b22": "菩提之正軌。法界眾生出生死之要訣。具縛凡夫妄",
    "X15n0305_001:0592b23": "想紛紜。必仗空慧蕩洗情塵。如金剛王寶劒直下斬",
    "X15n0305_001:0592b24": "斷命根。寸絲不滯。方得塵淨光生本真獨露。至此則",
    "X15n0305_001:0592c01": "待對既絕諸妄消亡一念不生名相總滅元無空觀",
    "X15n0305_001:0592c02": "之名。但眾生向來妄心膠著萬有。賴此妙慧當前直",
    "X15n0305_001:0592c03": "下空諸行有假名空觀而已。豈真有一空觀在胸中",
    "X15n0305_001:0592c04": "哉。此中若存一空觀之名則大有所有生死正長矣。",
    "X15n0305_001:0592c05": "何能出生死哉。秪如三藏無常。即始自迦羅終至圓",
    "X15n0305_001:0592c06": "著如劫火燒須彌大地蕩盡無餘。況奢摩他真空得",
    "X15n0305_001:0592c07": "力哉。世人偏執耳根方便為真實良由曾未染指小",
    "X15n0305_001:0592c08": "空耳。豈惟人哉。即上地諸天禪定雖深無此空慧故",
    "X15n0305_001:0592c09": "但能伏斷思假而不能破去諸見全住輪迴。持戒比",
    "X15n0305_001:0592c10": "丘檢束身口。如擎油鉢何等艱苦。亦由無此空慧但",
    "X15n0305_001:0592c11": "能暫轉業報而見思全在生死何辭。故知此一空慧。",
    "X15n0305_001:0592c12": "乃四教行人三世諸佛出世成道之根本。所以今經",
    "X15n0305_001:0592c13": "惟重空如來藏也。雖然。但恐妄心不空耳。心既空已",
    "X15n0305_001:0592c14": "則任運法法現成頭頭合道。森羅宛具名假觀三摩。",
    "X15n0305_001:0592c15": "不有不空即中道禪那。如鏡垢既去法爾現像。鏡光",
    "X15n0305_001:0592c16": "明三不一不異是圓融三觀。而其實只觀識陰以顯",
    "X15n0305_001:0592c17": "乎本有一心也。本心之上亦無三觀之假名。十方諸",
    "X15n0305_001:0592c18": "佛因用此妙慧破去諸妄究竟本心。故歷指自己所",
    "X15n0305_001:0592c19": "歷程途以昭示來茲。令眾生可依之而遄征先登道",
    "X15n0305_001:0592c20": "岸。故有三觀之名也。交光不知此妙乃謂三觀屬在",
    "X15n0305_001:0592c21": "天台不可依用。夫周行大道貴賤率由。若眾生安心",
    "X15n0305_001:0592c22": "火宅則自然不必依行。苟欲競出苦輪豈有捨此別",
    "X15n0305_001:0592c23": "趨者哉。所謂出必由戶何莫由斯也。苟謂不可依用。",
    "X15n0305_001:0592c24": "是杜絕法界眾生出生死成菩提妙奢摩他三摩禪",
    "X15n0305_001:0593a01": "那之正路而使之竟入搆生死入三途之邪道矣。悲",
    "X15n0305_001:0593a02": "乎。且此三觀正道阿難因不知而請如來因請而示。",
    "X15n0305_001:0593a03": "必先奢摩。次三摩。後禪那。答其所問章章明白如何",
    "X15n0305_001:0593a04": "推與天台一家耶。天台不過依經立字為法施菩薩",
    "X15n0305_001:0593a05": "而已。況此三觀法門不獨說於楞嚴會上。瓔珞說三",
    "X15n0305_001:0593a06": "觀。大品明三觀。圓覺說三觀。涅槃亦三觀。寶積說三",
    "X15n0305_001:0593a07": "觀。若乃類通三觀。則道識性般若菩提大乘身涅槃",
    "X15n0305_001:0593a08": "三寶德一一皆三法。舉五十年中所談如來成菩提",
    "X15n0305_001:0593a09": "眾生出生死從迷至悟自淺之深之要法莫外乎三",
    "X15n0305_001:0593a10": "觀妙慧矣。如何不可依用。如何推在天台耶。若果三",
    "X15n0305_001:0593a11": "觀勿依。不惟絕法界眾生出生死之正道。且顯如來",
    "X15n0305_001:0593a12": "一代時教皆錯談矣。即如來當日由三觀以人寶所",
    "X15n0305_001:0593a13": "之程途皆錯謬矣。即十方如來由此奢摩三摩禪那",
    "X15n0305_001:0593a14": "以成菩提之菩提亦未必成矣。(靈耀)幸遇佛乘得伸",
    "X15n0305_001:0593a15": "鑽仰。識雖暗短志在利人。恐來者不知謗法墮苦略",
    "X15n0305_001:0593a16": "一辯明。非苟執偏私妄陳是否。倘有偏斯天龍譴責。",
    "X15n0305_001:0593a17": "三釋題目為二。初釋經題。二釋譯人。經題中先釋本",
    "X15n0305_001:0593a18": "題。次釋別名。總題例有五重。今作四番解釋。一標章。",
    "X15n0305_001:0593a19": "二解釋。三引證。四生起。",
    "X15n0305_001:0593a20": "初標章者。此經以人法為名。如來藏妙真如性為體。",
    "X15n0305_001:0593a21": "楞嚴妙定為宗。斷愛遠塵為用。方等被開成醍醐為",
    "X15n0305_001:0593a22": "教相。",
    "X15n0305_001:0593a23": "二解釋者。一釋名。此經以人法為名。名有通別。大佛",
    "X15n0305_001:0593a24": "頂如來密因修證了義諸菩薩萬行首楞嚴十九字",
    "X15n0305_001:0593b01": "別名也。經之一字通名也。今先釋別名。即中云。別名",
    "X15n0305_001:0593b02": "中共有三句。初大佛頂三字為一句。次如來下為第",
    "X15n0305_001:0593b03": "二句。次諸菩薩下為第三句。向後結經共有五名今",
    "X15n0305_001:0593b04": "首題中存三隱二故但十九字也。初三字桐洲引吳",
    "X15n0305_001:0593b05": "興解指為密呪之名。其說最是。然考經中義非一途。",
    "X15n0305_001:0593b06": "如云佛頂光明摩訶悉怛哆般怛囉無上神呪。斯為",
    "X15n0305_001:0593b07": "如來無見頂相無為心佛從頂發輝坐寶蓮華所說",
    "X15n0305_001:0593b08": "心呪。又云亦說此呪名如來頂。非從密呪得名乎。首",
    "X15n0305_001:0593b09": "卷經云。有三摩提名大佛頂首楞嚴王具足萬行十",
    "X15n0305_001:0593b10": "方如來一門超出妙莊嚴路。則大佛頂之言又從顯",
    "X15n0305_001:0593b11": "教得名無疑矣。大是稱體之讚。佛頂是尊極之稱。良",
    "X15n0305_001:0593b12": "由覺體妙明無相可得。遍一切處超出群有。四眼二",
    "X15n0305_001:0593b13": "智所不能窺名大佛頂。顯說之即為經。密說之即為",
    "X15n0305_001:0593b14": "呪。豈有二耶。所言密者非祕密法輪之密。秪以梵語",
    "X15n0305_001:0593b15": "未翻秦人不解故云密爾。此經緣阿難示墮婬室方",
    "X15n0305_001:0593b16": "遭邪染心雖明了而力不自由于義為著相。非妙明",
    "X15n0305_001:0593b17": "無相尊極之呪安使解脫。經中名此呪為如來頂者",
    "X15n0305_001:0593b18": "葢名此呪為妙明無相超絕之法也。而從頂光化佛",
    "X15n0305_001:0593b19": "說之者葢道之難知聖人必示之以象。故從釋迦之",
    "X15n0305_001:0593b20": "頂現無為心佛說無上心呪。從能示言之。佛字可指",
    "X15n0305_001:0593b21": "釋迦應身。頂字可含釋迦化身。然頂即無見頂相直",
    "X15n0305_001:0593b22": "顯法身。華嚴云。初生疾捧持。諦觀不見頂。正指此相。",
    "X15n0305_001:0593b23": "西域記云。昔婆羅門以一竹杖長一丈六欲量佛身。",
    "X15n0305_001:0593b24": "纔丈六已又一丈六。量既不已插地而去。其杖成林。",
    "X15n0305_001:0593c01": "後于此中而立精舍名為杖林。又金剛密迹經云。佛",
    "X15n0305_001:0593c02": "成道後游波羅奈。東方去此甚遠有佛號思惟華。世",
    "X15n0305_001:0593c03": "界名懷調。有菩薩名應持來禮佛足。繞千匝已念欲",
    "X15n0305_001:0593c04": "量佛身。即自變形高三百三十萬里復見佛身高五",
    "X15n0305_001:0593c05": "百四十三萬兆垓二億里。以佛神力應持往至上方",
    "X15n0305_001:0593c06": "百億恒沙世界界名蓮華莊嚴佛名蓮華。上至彼界",
    "X15n0305_001:0593c07": "永不見釋尊之頂。不知佛身遠近幾何。往問彼佛。彼",
    "X15n0305_001:0593c08": "佛答言更過恒沙劫亦不能見釋尊之頂。智慧言辭",
    "X15n0305_001:0593c09": "光明悉亦如是。據上經文無見頂相之為法身明矣。",
    "X15n0305_001:0593c10": "從此頂而現化佛必是從法起報。故經云于時世尊",
    "X15n0305_001:0593c11": "頂放百寶無畏光明。光中出生千葉寶蓮。有佛化身",
    "X15n0305_001:0593c12": "結跏趺坐。如經所言。華臺上佛豈非報耶。報身全是",
    "X15n0305_001:0593c13": "智慧方能顯法身無相之道故說呪獨勅文殊。是則",
    "X15n0305_001:0593c14": "能示中雖示三身而正以無相法身為主。此示象之",
    "X15n0305_001:0593c15": "意也。從此頂說呪正示呪理尊極妙明無相更何疑",
    "X15n0305_001:0593c16": "乎。此表示神呪所詮之理。亦表經文所詮之理。顯密",
    "X15n0305_001:0593c17": "雖殊其體無二。吳興云。經題非喻是法亦屬于人不",
    "X15n0305_001:0593c18": "其然乎。三身是人。理體即是法也。問。何不言佛身而",
    "X15n0305_001:0593c19": "言佛頂。答。若言佛身徧該空有。今言佛頂惟在中道",
    "X15n0305_001:0593c20": "無相之法。釋籤云。空假即中中為經體。中即空假亦",
    "X15n0305_001:0593c21": "指于中。三諦無非遍一切處。據籤此文。三諦咸遍經",
    "X15n0305_001:0593c22": "體惟中。今但以無相為佛頂。然何往而非佛頂耶。大",
    "X15n0305_001:0593c23": "佛頂義浩妙無窮。上所解者略中之略而已。次如來",
    "X15n0305_001:0593c24": "密因修證了義八字為一句。如來是證果之人。文句",
    "X15n0305_001:0594a01": "引成實論云。乘如實道來成正覺故名如來。句即釋",
    "X15n0305_001:0594a02": "云。乘是法如如智。實是法如如境。道是因。覺是果。據",
    "X15n0305_001:0594a03": "此。知如之一字當以境智釋之。謂境如于智。智如于",
    "X15n0305_001:0594a04": "境也。來之一字當以因果釋之。謂乘因中如實之道。",
    "X15n0305_001:0594a05": "來成正覺之果也。密因者。密為祕密。大經哀歎品云。",
    "X15n0305_001:0594a06": "何等名為祕密之藏。猶如伊字三點若竝則不成伊。",
    "X15n0305_001:0594a07": "縱亦不成。如摩醯首羅面上三目乃得成伊。三點若",
    "X15n0305_001:0594a08": "別亦不得成。我亦如是。解脫之法亦非涅槃。如來之",
    "X15n0305_001:0594a09": "身亦非涅槃。摩訶般若亦非涅槃。三法各異亦非涅",
    "X15n0305_001:0594a10": "槃。我今安住如是三法為眾生故名入涅槃如世∴",
    "X15n0305_001:0594a11": "字。大經所說是如來三德祕藏之果。而果必有因肖",
    "X15n0305_001:0594a12": "果之因稱為密因。何等是耶。所謂苦即法身。惑即般",
    "X15n0305_001:0594a13": "若。業即解脫。如是解知名為密因也。經云。五陰六入",
    "X15n0305_001:0594a14": "從十二處至十八界因緣和合虗妄有生。因緣離別",
    "X15n0305_001:0594a15": "虗妄名滅。殊不能知生滅去來本如來藏。常住妙明",
    "X15n0305_001:0594a16": "不動周圓妙真如性。性真常中求于去來迷悟生死",
    "X15n0305_001:0594a17": "了無所得。如經所言詎不密乎。問。何不指妙奢摩他",
    "X15n0305_001:0594a18": "三摩禪那為密因耶。答。此妙三止已兼于修。當先取",
    "X15n0305_001:0594a19": "解悟為因。眾生無始以來唯有煩惱業苦而其體即",
    "X15n0305_001:0594a20": "三德此義最密。能解此者即解三止。何以故。絕思議",
    "X15n0305_001:0594a21": "故。離根塵故。今正指三止之解為密因也。修此密因",
    "X15n0305_001:0594a22": "名了義之修。如簡圓通以耳根為此方之機宜是已。",
    "X15n0305_001:0594a23": "依此而證名了義之證。如五十五位真菩提路是已。",
    "X15n0305_001:0594a24": "了義者謂詮義究竟。如空假非了中道為了。隔別非",
    "X15n0305_001:0594b01": "了圓中為了。今經有權有實會權歸實莫非了義。是",
    "X15n0305_001:0594b02": "可定一經之宗矣。三諸菩薩萬行首楞嚴為一句。菩",
    "X15n0305_001:0594b03": "薩是因中之人。諸名不一。一菩薩已具眾行況諸菩",
    "X15n0305_001:0594b04": "薩之所修乎。古人釋此名引第八卷五十七位從因",
    "X15n0305_001:0594b05": "至果以當萬行。說亦非謬。但位名證得行名進趣。豈",
    "X15n0305_001:0594b06": "直于位而當于行。當指欲入位及已入位時所修為",
    "X15n0305_001:0594b07": "行則合經旨。又此經徵心辯見五陰三科七大及諸",
    "X15n0305_001:0594b08": "圓通。依此而修具一切菩薩法式。故在般若為菩薩",
    "X15n0305_001:0594b09": "歷劫修行。在今經稱萬行首楞嚴也。經云首楞嚴王",
    "X15n0305_001:0594b10": "具足萬行。據此。當以首楞大定為總。萬行為別。總定",
    "X15n0305_001:0594b11": "具別稱之為王。涅槃云。首楞者一切事竟。嚴名堅固。",
    "X15n0305_001:0594b12": "一切畢竟而得堅固名首楞嚴。又大論云。首楞嚴者",
    "X15n0305_001:0594b13": "秦言徤相。分別知諸三昧行相多少深淺。譬如大將",
    "X15n0305_001:0594b14": "知諸兵力多少。菩薩得是三昧諸煩惱等不能破壞。",
    "X15n0305_001:0594b15": "如轉輪王主兵將寶所至之處無敢壞者。故亦翻為",
    "X15n0305_001:0594b16": "事究竟也。此可含今經之用。上如來是人。密因等是",
    "X15n0305_001:0594b17": "法。菩薩是人。萬行等是法。雖顯教所詮。密呪中寧不",
    "X15n0305_001:0594b18": "具此義耶。問。昔孤山釋經題云具三為名桐洲非之。",
    "X15n0305_001:0594b19": "今何具三章之義耶。答。妙玄云。釋名總論三法。體宗",
    "X15n0305_001:0594b20": "用開對三法。覩今楞嚴經題方知古云釋名是總三",
    "X15n0305_001:0594b21": "章是別言實有據。但大佛頂屬體密因修證是宗于",
    "X15n0305_001:0594b22": "義咸合。唯菩薩萬行是因中之事似應屬宗不應屬",
    "X15n0305_001:0594b23": "用。然釋籤解玄義十妙而云。境是體是法身。智行是",
    "X15n0305_001:0594b24": "宗是用。彼文行妙是用今菩薩萬行何得非用。總別",
    "X15n0305_001:0594c01": "之釋更無可疑。",
    "X15n0305_001:0594c02": "次釋通名。經者訓法。訓常。依此言說詮顯性相令物",
    "X15n0305_001:0594c03": "生解故稱為法。一切諸佛皆同此說故稱為常。有翻",
    "X15n0305_001:0594c04": "無翻具如妙玄說。釋名竟。",
    "X15n0305_001:0594c05": "二辯體者。此經以如來藏妙真如性為體。若據經題",
    "X15n0305_001:0594c06": "以大佛頂為體。葢小乘經有三印。大乘唯一印。印即",
    "X15n0305_001:0594c07": "是體。小乘明生死與涅槃異。生死中以無常為初印",
    "X15n0305_001:0594c08": "無我為後印。二印印說生死。涅槃但用一寂滅印。是",
    "X15n0305_001:0594c09": "故須三。有此三法知是佛說修之得道。無三法印即",
    "X15n0305_001:0594c10": "是魔說。故以三法為體也。大乘生死即涅槃涅槃即",
    "X15n0305_001:0594c11": "生死無二無別唯是一實相名實相印。無量義經云。",
    "X15n0305_001:0594c12": "無相不相不相無相名為實相。解云。無相者無生死",
    "X15n0305_001:0594c13": "相。不相者不涅槃相。而又云不相無相者并不涅槃",
    "X15n0305_001:0594c14": "相亦無相也。今大佛頂乃由證此實相之理成無見",
    "X15n0305_001:0594c15": "頂相為三十二相之一相。究論其體即實相法身故",
    "X15n0305_001:0594c16": "特名大佛頂也。此體雖眾生本具唯佛證得。妙玄云。",
    "X15n0305_001:0594c17": "今取佛所見為今經正體不其然乎。而復取如來藏",
    "X15n0305_001:0594c18": "性者。是文意之所歸一經之盛談。即題中大佛頂之",
    "X15n0305_001:0594c19": "義故標為體。何謂文意所歸。經明諸三摩提文云。一",
    "X15n0305_001:0594c20": "切浮塵諸幻化相當處出生隨處滅盡幻妄稱相其",
    "X15n0305_001:0594c21": "性真為妙覺明體。如是乃至五陰六入從十二處至",
    "X15n0305_001:0594c22": "十八界因緣和合虗妄有生因緣別離虗妄名滅。殊",
    "X15n0305_001:0594c23": "不能知生滅去來本如來藏常住妙明不動周圓妙",
    "X15n0305_001:0594c24": "真如性。此文方出如來藏性之名。然世尊言之殊非",
    "X15n0305_001:0595a01": "率爾。葢必三番進否而後明其義。行謂進謂進明圓",
    "X15n0305_001:0595a02": "教也。何謂否謂覆圓用別也。何謂三番進否。經于七",
    "X15n0305_001:0595a03": "處徵心之後阿難疑心無體。爾時世尊開示阿難及",
    "X15n0305_001:0595a04": "諸大眾欲令心入無生法忍。于師子座摩阿難頂而",
    "X15n0305_001:0595a05": "告之言。如來常說諸法所生唯心所現。一切因果世",
    "X15n0305_001:0595a06": "界微塵因心成體。此第一番開示唯心是進明圓教。",
    "X15n0305_001:0595a07": "然欲阿難識取其心必先撥去前塵獨顯見性。故有",
    "X15n0305_001:0595a08": "前塵自暗見何虧損之語。乃至云。燈能顯色如是見",
    "X15n0305_001:0595a09": "者是眼非燈。眼能顯色如是見性是心非眼。初卷末",
    "X15n0305_001:0595a10": "有性心失真認物為己之責。匿王章云。汝面雖皺而",
    "X15n0305_001:0595a11": "此見精性未甞皺。皺者為變不皺非變。變者受滅彼",
    "X15n0305_001:0595a12": "不變者元無生滅。如上經文是第一番揀妄明真為",
    "X15n0305_001:0595a13": "圓教之否。葢不明唯心則圓宗不立。不揀妄緣則真",
    "X15n0305_001:0595a14": "心不顯。故選擇于客塵之間頻煩乎主空之辯良有",
    "X15n0305_001:0595a15": "以也。初明諸法惟心則諸法皆常豈非圓乎。次之主",
    "X15n0305_001:0595a16": "客對分生滅與不生滅逈然二途豈非別乎。而謂楞",
    "X15n0305_001:0595a17": "嚴純明圓教不亦謬乎。用別為入圓之方便經稱最",
    "X15n0305_001:0595a18": "初方便意在于此。次阿難復執見聞不生滅者即是",
    "X15n0305_001:0595a19": "真性。佛徵顛倒所在茫然不知。佛興慈悲發海潮音",
    "X15n0305_001:0595a20": "徧告同會云。色心諸緣及心所使諸所緣法唯心所",
    "X15n0305_001:0595a21": "現。汝身汝心皆是妙明真精妙心中所現物。此指正",
    "X15n0305_001:0595a22": "報惟一真心。又云色身外洎山河虗空大地咸是妙",
    "X15n0305_001:0595a23": "明真心中物。此兼指依報唯一真心。經立譬結責云。",
    "X15n0305_001:0595a24": "譬如澄清百千大海棄之。唯認一浮漚體目為全潮",
    "X15n0305_001:0595b01": "窮盡瀛渤。汝等即是迷中倍人如來說為可憐愍者。",
    "X15n0305_001:0595b02": "如上經文是第二番進明唯心。前第一番止是立宗。",
    "X15n0305_001:0595b03": "今第二番鬯明圓旨。然阿難自呈所悟復以緣心允",
    "X15n0305_001:0595b04": "所瞻仰。故佛以指月主客為喻重就見性顯云。明還",
    "X15n0305_001:0595b05": "日輪。暗還黑月。通還戶牖。壅還墻宇。緣還分別。頑虗",
    "X15n0305_001:0595b06": "還空。鬱[土*孛]還塵。清明還霽。汝見八種見精明性當欲",
    "X15n0305_001:0595b07": "誰還。諸可還者自然非汝。不汝還者非汝而誰。後文",
    "X15n0305_001:0595b08": "復云物類自有差別見性無殊。又云若不見吾不見",
    "X15n0305_001:0595b09": "之地自然非物云何非汝。夫如前經所言若依若正",
    "X15n0305_001:0595b10": "皆是玅明真心中物。今又揀去物類獨顯真見。此第",
    "X15n0305_001:0595b11": "二番覆圓說別也。葢不重明惟心則圓旨不鬯。不退",
    "X15n0305_001:0595b12": "明見性則妄緣不除。所以為圓教之否。庶阿難疑團",
    "X15n0305_001:0595b13": "豁然由方便而得入圓宗。阿難復疑見有舒縮。佛斥",
    "X15n0305_001:0595b14": "云一切眾生。從無始來迷己為物失于本心為物所",
    "X15n0305_001:0595b15": "轉是故于中觀大觀小。若能轉物則同如來身心圓",
    "X15n0305_001:0595b16": "明不動道場于一毫端遍能含受十方世界。是第三",
    "X15n0305_001:0595b17": "番進明圓理也。前二番進明圓理則論惟心。退明別",
    "X15n0305_001:0595b18": "教則論見性。今第三番只就見性結歸圓理。又前論",
    "X15n0305_001:0595b19": "惟心尚通于因。今毛吞芥納直就果德開示。乃至後",
    "X15n0305_001:0595b20": "文云。此見及緣元是菩提妙淨明體云何于中有是",
    "X15n0305_001:0595b21": "非是。亦就見性以歸圓也。次阿難復以自然因緣為",
    "X15n0305_001:0595b22": "問。如來一一逐破。乃至云見明之時見非是明。見暗",
    "X15n0305_001:0595b23": "之時見非是暗。見空之時見非是空。見塞之時見非",
    "X15n0305_001:0595b24": "是塞。如經所說見性離外塵明矣。又云見見之時見",
    "X15n0305_001:0595c01": "非是見。見猶離見見不能及。如經所說見性離內根",
    "X15n0305_001:0595c02": "明矣。是第三番退明別教也。前云。此見及緣元是菩",
    "X15n0305_001:0595c03": "提豈非圓教。次則根塵明暗空塞皆非見性豈非別",
    "X15n0305_001:0595c04": "教。更示同別二種妄見咸為圓教之否。葢不三示圓",
    "X15n0305_001:0595c05": "理則佛境不現。不嚴揀妄見則偽根不除。嗣後經文",
    "X15n0305_001:0595c06": "復破和合非和合以竟三番進否之局。三番之後方",
    "X15n0305_001:0595c07": "結歸如來藏性明諸三摩提。所以者何。前三番用別",
    "X15n0305_001:0595c08": "意在三番進圓。圓宗大旨在明惟心。心體遍圓含十",
    "X15n0305_001:0595c09": "方界即是如來藏性。藏以含藏為義。必先知心量而",
    "X15n0305_001:0595c10": "後及于藏性方表其名結歸之次第然也。後七常住",
    "X15n0305_001:0595c11": "名中稱空如來藏。圓通章云。立大圓鏡空如來藏。詎",
    "X15n0305_001:0595c12": "非文旨所歸乎。何謂一經盛談。經于五陰三科文首",
    "X15n0305_001:0595c13": "雖揭如來藏妙真如性之名。及後結文但云本非因",
    "X15n0305_001:0595c14": "緣非自然性。意未全露。惑者尚謂雖有藏名未見所",
    "X15n0305_001:0595c15": "藏之法。因以中道了義為請。如來始會地水火風無",
    "X15n0305_001:0595c16": "邊虗空明了之見分別之識罔非性德此示性具之",
    "X15n0305_001:0595c17": "法也。夫達惟心了體具者則知圓旨。前二卷盛明唯",
    "X15n0305_001:0595c18": "心。至三卷方明性具。是則惟心為性具之門性具乃",
    "X15n0305_001:0595c19": "惟心之旨。性具既彰如來藏顯。當機至此始悟一即",
    "X15n0305_001:0595c20": "一切心體遍含。乃有消我億劫顛倒想不歷僧祇獲",
    "X15n0305_001:0595c21": "法身之偈。此從圓教得悟其旨明矣。然性具諸法具",
    "X15n0305_001:0595c22": "無具相。故滿慈示為迷惑。立水火相陵之難空地俱",
    "X15n0305_001:0595c23": "遍之疑。如來因此又言妙覺明心先非水火廣明如",
    "X15n0305_001:0595c24": "來藏理。而云本妙圓心俱非十界此即空之義也。元",
    "X15n0305_001:0596a01": "明心妙俱即十界此即假之旨也。妙明心元離即離",
    "X15n0305_001:0596a02": "非是即非即此即中之道也。至此則如來藏理究竟",
    "X15n0305_001:0596a03": "彰顯圓解開發殆無餘疑。圓行圓證實基于此。嗟夫。",
    "X15n0305_001:0596a04": "世人之惑也久矣。如第三卷中廣明性具以彰藏義。",
    "X15n0305_001:0596a05": "古今解者尚言性中定無水火。循發似異故性受七",
    "X15n0305_001:0596a06": "大之名。此師不達性具。見後文有觀性元真惟妙覺",
    "X15n0305_001:0596a07": "明妙覺明心先非水火之語。遂以第四卷意解第三",
    "X15n0305_001:0596a08": "卷之文。不知七大止一藏性。性中具七明文了然。舉",
    "X15n0305_001:0596a09": "一全該一切亦爾。此自性一多互容之妙。不然。何以",
    "X15n0305_001:0596a10": "名如來藏乎。又第四卷中言妙覺明心先非水火云",
    "X15n0305_001:0596a11": "何復問不相容者。此文非謂性中先無水火後起水",
    "X15n0305_001:0596a12": "火。應知先字與復字對看。言妙心已非水火豈應復",
    "X15n0305_001:0596a13": "問不相容者。葢即水非水即火非火故稱妙心。解者",
    "X15n0305_001:0596a14": "惑云。先在性時雖有性水性火而無相水相火故無",
    "X15n0305_001:0596a15": "陵滅。若謂性中總無水火即違性具之旨。此師謂性",
    "X15n0305_001:0596a16": "中必具水火。乃以第三卷意解第四卷之文。當知性",
    "X15n0305_001:0596a17": "具水火即非水火。故古人云。具無具相全體即空。使",
    "X15n0305_001:0596a18": "此妙性有一法可得何以稱空如來藏乎。今時解者",
    "X15n0305_001:0596a19": "例引寶積三如來藏用釋楞嚴。然考今經止有空如",
    "X15n0305_001:0596a20": "來藏無餘二名。但立一名其義亦足。空即真諦。藏即",
    "X15n0305_001:0596a21": "俗諦。如來即是中道。此三即一稱空如來藏。寶積非",
    "X15n0305_001:0596a22": "多今經非少。七卷中云。妙性圓明離諸名相本來無",
    "X15n0305_001:0596a23": "有世界眾生。九卷中云。精研七趨皆是昏沉諸有為",
    "X15n0305_001:0596a24": "相。于妙圓明無作本心皆如空華元無所著。十卷云。",
    "X15n0305_001:0596b01": "入于如來妙莊嚴海圓滿菩提歸無所得。皆是其義。",
    "X15n0305_001:0596b02": "故一經盛談莫過于此。題稱大佛頂者。謂無相之體",
    "X15n0305_001:0596b03": "遍含法界。不廣明如來藏性豈顯大佛頂之義哉。妙",
    "X15n0305_001:0596b04": "玄云。體者禮也。君父之體尊。臣子之體卑。彼文意指",
    "X15n0305_001:0596b05": "實相為君父諸法為臣子。當知大佛頂如來藏性之",
    "X15n0305_001:0596b06": "言是貴極之法也。問。孤山以常住真心為體今胡不",
    "X15n0305_001:0596b07": "爾。答。心名隨緣性名不變。具足當以心性為體。今從",
    "X15n0305_001:0596b08": "體底之釋舉要言之但云性耳。又常住之言即是藏",
    "X15n0305_001:0596b09": "義。何者妙玄云。小乘灰斷無如意珠身。據此文。即知",
    "X15n0305_001:0596b10": "如意珠身方名常住。謂果上現十法界身說法利生。",
    "X15n0305_001:0596b11": "如如意珠王隨意雨寶。因中先具此心亦名常住。此",
    "X15n0305_001:0596b12": "與如來藏性多所含藏而無積聚有何異耶。故但釋",
    "X15n0305_001:0596b13": "藏名即談常住。辯體竟。",
    "X15n0305_001:0596b14": "三明宗者。以楞嚴妙定為宗。若據經題以如來密因",
    "X15n0305_001:0596b15": "修證了義為宗。宗者尊也。要也。經之有宗如屋有梁",
    "X15n0305_001:0596b16": "柱。網有網維。為一經之主宰。正行人之趨向。然前云",
    "X15n0305_001:0596b17": "大佛頂為貴極之法則體實至尊。今又以字為尊其",
    "X15n0305_001:0596b18": "故何哉。應知體約實相之理。宗約修證之事。若非妙",
    "X15n0305_001:0596b19": "宗體何由顯。體為宗家之體。宗為顯體之宗。體亦屬",
    "X15n0305_001:0596b20": "宗故宗為網要也。楞嚴妙定三止觀在一心中。若能",
    "X15n0305_001:0596b21": "解了即是密因。修謂修此妙定。證謂證此妙定。于修",
    "X15n0305_001:0596b22": "證中大概以即三之一稱了義也。此經阿難當機首",
    "X15n0305_001:0596b23": "請十方如來得成菩提。妙奢摩他三摩禪那。最初方",
    "X15n0305_001:0596b24": "便。古今解者其說不一。孤山作三止釋。其言云梵語",
    "X15n0305_001:0596c01": "奢摩他此云止。止于真諦即體真止也。梵語三摩提",
    "X15n0305_001:0596c02": "此云等持。離沉掉曰等。住心一境曰持。止于俗諦即",
    "X15n0305_001:0596c03": "方便隨緣止也。梵語禪那此云靜慮。止于中道第一",
    "X15n0305_001:0596c04": "義諦即息二邊分別止也。首楞嚴是奢摩等通名。奢",
    "X15n0305_001:0596c05": "摩他等是首楞嚴之別號。阿難智慧力多三昧力少。",
    "X15n0305_001:0596c06": "既以多聞小慧自咎正以楞嚴大定為請。吳興云。孤",
    "X15n0305_001:0596c07": "山專用三止配今三名斯得經之深也。然資中用圓",
    "X15n0305_001:0596c08": "覺經作三觀釋。夫圓覺經云。一切諸菩薩無礙清淨",
    "X15n0305_001:0596c09": "慧皆依禪定生。所謂奢摩他三摩提禪那。據此。則三",
    "X15n0305_001:0596c10": "皆名定明矣。又圓覺經云。奢摩他至靜。三摩正憶持。",
    "X15n0305_001:0596c11": "禪那明數門。是名三淨觀。據此。則三皆名觀又明矣。",
    "X15n0305_001:0596c12": "圓覺先以奢摩等三名通乎止觀今經何獨不然。第",
    "X15n0305_001:0596c13": "二卷云。爾時世尊憐愍阿難及諸大眾將欲敷演大",
    "X15n0305_001:0596c14": "陀羅尼諸三摩提妙修行路。告阿難言。汝雖強記但",
    "X15n0305_001:0596c15": "益多聞。于奢摩他微密觀照心猶未了。經云奢摩他",
    "X15n0305_001:0596c16": "又云微密觀照豈非即止之觀耶。向下發明同別二",
    "X15n0305_001:0596c17": "種妄見正是奢摩他微密觀照盛談入空之道則真",
    "X15n0305_001:0596c18": "諦中具有止觀復何疑乎。真諦既爾中假亦然。夫三",
    "X15n0305_001:0596c19": "摩提元翻等持。既離沉掉專心一境正是止義。妙樂",
    "X15n0305_001:0596c20": "二十九卷五十八紙云。三昧從定。陀羅尼從慧。今經",
    "X15n0305_001:0596c21": "中既云大陀羅尼豈無觀慧耶。由是言之。三摩提中",
    "X15n0305_001:0596c22": "必具止觀。禪那中道定慧不二抑又不必言矣。釋名",
    "X15n0305_001:0596c23": "者或以為止。或以為觀。其說咸是。但不可偏執。今以",
    "X15n0305_001:0596c24": "三名咸具止觀為正解也。又有師云。奢摩他翻止。三",
    "X15n0305_001:0597a01": "摩提翻觀。禪那雙收止觀。義實無礙。然考翻譯未見",
    "X15n0305_001:0597a02": "所出。涅槃經中乃以奢摩他翻止。毗婆舍那翻觀。畢",
    "X15n0305_001:0597a03": "叉為止觀等。今經亦云奢摩他中用諸如來毗婆舍",
    "X15n0305_001:0597a04": "那此名方是止觀。豈得直以三摩為觀耶。考圓覺云。",
    "X15n0305_001:0597a05": "奢摩他寂靜如鏡現諸像。三摩提起幻如苗漸增長。",
    "X15n0305_001:0597a06": "禪那唯寂滅如彼器中鍠。據圓覺經文。此三名的是",
    "X15n0305_001:0597a07": "空假中也。今以三法在一心中方名為妙。即中云。古",
    "X15n0305_001:0597a08": "來解經者元不用三觀分科。近代分文始開三觀。其",
    "X15n0305_001:0597a09": "說有二。一者如交光正脉以楞嚴前三卷半科為奢",
    "X15n0305_001:0597a10": "摩他性定道理。從請入華屋去至說呪以前科為三",
    "X15n0305_001:0597a11": "摩。嗣後經文總名禪那。此說大謬。何者。經七徵之初",
    "X15n0305_001:0597a12": "即云有三摩提名大佛頂首楞嚴王具足萬行。二卷",
    "X15n0305_001:0597a13": "五陰三科名諸三摩提妙修行路。而總判為奢摩。于",
    "X15n0305_001:0597a14": "義可乎。彼嫌七徵初有三摩提之名乃強解云隨便",
    "X15n0305_001:0597a15": "寄居。此科既非餘科盡不可依也。二者南方諸師以",
    "X15n0305_001:0597a16": "徵心辯見之文為奢摩他。五陰已去為諸三摩提。七",
    "X15n0305_001:0597a17": "大之文科為禪那。幽溪科亦然。此得如來次第三觀",
    "X15n0305_001:0597a18": "之旨。但辯見文首請示奢摩他路。乃經文自說更有",
    "X15n0305_001:0597a19": "何疑。而七徵之初文云。有三摩提。解者總判為奢摩",
    "X15n0305_001:0597a20": "于義可乎。良由諸師不善用瓔珞經文故立科不順。",
    "X15n0305_001:0597a21": "得瓔珞意洞然無疑。瓔珞初卷五紙云。從假入空觀",
    "X15n0305_001:0597a22": "亦名二諦觀。從空出假觀亦名平等觀。二觀為方便",
    "X15n0305_001:0597a23": "得入中道第一義諦觀。心心寂滅自然流入薩婆若",
    "X15n0305_001:0597a24": "海。此經文正明次第三觀何不引之以科楞嚴耶。葢",
    "X15n0305_001:0597b01": "三摩提屬如幻之假。于義無疑。圓覺經云。三摩提起",
    "X15n0305_001:0597b02": "幻。今經亦云如幻三摩提。然則以三摩提為假觀者",
    "X15n0305_001:0597b03": "本于二經非臆說也。又大論云。迦羅是實時三摩耶",
    "X15n0305_001:0597b04": "是假時。據大論文亦顯三摩是假。故知今經徵心辯",
    "X15n0305_001:0597b05": "見宜屬空觀。而七徵之首云有三摩提。辨見之初請",
    "X15n0305_001:0597b06": "開示奢摩他路。所謂從假入空觀也。止觀云觀假為",
    "X15n0305_001:0597b07": "入空之詮空由詮會。不其然乎。況所立之科與瓔珞",
    "X15n0305_001:0597b08": "經合可無惑矣。但從假入空元非正意。今經圓別竝",
    "X15n0305_001:0597b09": "明。圓為正意別為旁意。圓教初心從假入時即具三",
    "X15n0305_001:0597b10": "諦。如妙玄云。見思幻破真諦幻成。無知幻破俗諦幻",
    "X15n0305_001:0597b11": "成。無明幻破中道幻成。今文亦然。達此假法三觀咸",
    "X15n0305_001:0597b12": "備即具萬行。故有三摩提下即云名大佛頂首楞嚴",
    "X15n0305_001:0597b13": "王具足萬行。此圓義也。若別人修從假入空觀。七處",
    "X15n0305_001:0597b14": "徵心正當從假之時。至下請示奢摩他路方是入空。",
    "X15n0305_001:0597b15": "夫分圓即別融別即圓。如來以圓義立宗。阿難約方",
    "X15n0305_001:0597b16": "便立問。圓別不相礙也。亦非別無以顯圓非圓無以",
    "X15n0305_001:0597b17": "融別法應爾也。前體章中明三番進否進否之本實",
    "X15n0305_001:0597b18": "在于此。何今人觀文而不察其義耶。或謂諸經論中",
    "X15n0305_001:0597b19": "凡示修止觀法皆名三摩提。故三摩提是通名首楞",
    "X15n0305_001:0597b20": "嚴是別號。其說良是。但三摩提所以為通名者正以",
    "X15n0305_001:0597b21": "其專心一境無事不辦故經論皆用此名。既專一境",
    "X15n0305_001:0597b22": "豈非假耶。次第三觀中初觀既爾。從空出假其義亦",
    "X15n0305_001:0597b23": "然。如前所引將欲敷演諸三摩提妙修行路是其文",
    "X15n0305_001:0597b24": "也。以欲從空出假故先演奢摩他微密觀照而後明",
    "X15n0305_001:0597c01": "諸三摩提也。作此消釋。不唯符合瓔珞而今經奧旨",
    "X15n0305_001:0597c02": "亦煥然矣。然雖含次第經意在圓故云妙修行路。謂",
    "X15n0305_001:0597c03": "諸三摩提一一達之莫非圓觀是入菩提之路也。至",
    "X15n0305_001:0597c04": "三卷七大之文。約次第說即同瓔珞二觀為方便得",
    "X15n0305_001:0597c05": "入中道第一義諦。問。若順次第前明空假至此宜明",
    "X15n0305_001:0597c06": "中道。若依圓頓前已明中至此何復請中道耶。答。如",
    "X15n0305_001:0597c07": "來立義以圓兼別。阿難請問多約別教。為欲成最初",
    "X15n0305_001:0597c08": "方便故也。然所請者乃是中道了義。謂前非無中但",
    "X15n0305_001:0597c09": "明惟心。未明性具。今須明性具七大方是了義。又因",
    "X15n0305_001:0597c10": "緣自然二俱排擯乃中道雙遮之義。須更明性具七",
    "X15n0305_001:0597c11": "大則進照咸備方是了義。所以七大文後了義方彰。",
    "X15n0305_001:0597c12": "阿難大眾。即說偈讚佛也。問。次第三諦先空次假後",
    "X15n0305_001:0597c13": "中不聞先觀假法。答。從假入空名空前之假。從空出",
    "X15n0305_001:0597c14": "假是空後之假。經文如此非任胸臆。圓頓教中假亦",
    "X15n0305_001:0597c15": "居首。輔行二十一卷云。三諦無形俱不可見。然即假",
    "X15n0305_001:0597c16": "法可寄事辯。即此假法即空即中。空中二理二無二",
    "X15n0305_001:0597c17": "也。據輔行此文。豈非假觀居首耶。十不二門云。照故",
    "X15n0305_001:0597c18": "三千恒具遮故法爾空中。荊溪此言假亦居首。三千",
    "X15n0305_001:0597c19": "即假法也。妙樂釋經萬二千人俱觀心文中云。境據",
    "X15n0305_001:0597c20": "假邊且存其數。空中尚無其數安在。然必約假以立",
    "X15n0305_001:0597c21": "空中。觀亦如是。今楞嚴首云三摩提者亦約假以立",
    "X15n0305_001:0597c22": "空中也。應知三觀畢竟在一心中不分先後。而用觀",
    "X15n0305_001:0597c23": "時必托假法而起。苟不觀假何由入空中之理也。今",
    "X15n0305_001:0597c24": "經前三卷約次第以論不次節節皆圓別并明。而意",
    "X15n0305_001:0598a01": "在圓無非一心三諦。釋者豈可得權失實得實失權",
    "X15n0305_001:0598a02": "耶。四卷富那問答審除細惑廣明如來藏理結顯前",
    "X15n0305_001:0598a03": "來圓義。觀此問答知佛意唯在圓宗也。至諸聖圓通",
    "X15n0305_001:0598a04": "會之皆是楞嚴大定。六十聖位無非妙契一心三止。",
    "X15n0305_001:0598a05": "圓通非無偏小會之皆圓。故云彼等修行實無優劣。",
    "X15n0305_001:0598a06": "聖位雖非別教。借別明圓故欲登初地更立四加行。",
    "X15n0305_001:0598a07": "維摩云。有方便慧解。無方便慧縛。今經是有方便之",
    "X15n0305_001:0598a08": "慧。涅槃云。二鳥雙遊。今經實雙遊之旨乎。及後廣揀",
    "X15n0305_001:0598a09": "陰魔文中三名皆見。如云十種禪那此則以禪那之",
    "X15n0305_001:0598a10": "名該餘二止也。又云彼善男子修三摩提奢摩他中",
    "X15n0305_001:0598a11": "色陰盡者是必以二止該禪那也。正止觀例歷餘心",
    "X15n0305_001:0598a12": "皆即三諦亦即三觀。正觀一心既爾。歷觀發得亦然。",
    "X15n0305_001:0598a13": "故奢摩等三名一經前後互出各有其義。可但云舉",
    "X15n0305_001:0598a14": "一即三乎。問。此經之宗。為多在因為多在果。答。般若",
    "X15n0305_001:0598a15": "經以因為宗。涅槃經以果為宗。今既云密因修證了",
    "X15n0305_001:0598a16": "義即并用因果為宗。而正意在因。如初請云最初方",
    "X15n0305_001:0598a17": "便。二卷云非無學者茫然不知是義終始。四卷請入",
    "X15n0305_001:0598a18": "華屋。爾時世尊哀憫會中緣覺聲聞發菩提心未自",
    "X15n0305_001:0598a19": "在者。及為末法眾生開無上乘妙修行路。簡圓通偈",
    "X15n0305_001:0598a20": "云。初心入三昧遲速不同倫。乃至辨陰魔文初云。汝",
    "X15n0305_001:0598a21": "等有學緣覺聲聞今日迴心趣大菩提無上妙覺。經",
    "X15n0305_001:0598a22": "末云并初發心大力鬼神皆大歡喜。如上諸文咸誨",
    "X15n0305_001:0598a23": "初心之人。是知當以因心徹果而為宗耳。問。何不取",
    "X15n0305_001:0598a24": "觀音耳根以定修止觀之法耶。答。行門方便的在耳",
    "X15n0305_001:0598b01": "根。今通一部云三止觀也。",
    "X15n0305_001:0598b02": "四辯用者。此經以斷愛遠塵為用。若據經題以諸菩",
    "X15n0305_001:0598b03": "薩萬行首楞嚴為用。考玄籤用分二種。有宗家之用。",
    "X15n0305_001:0598b04": "有用家之用。宗家之用屬乎自行。所謂智德為宗斷",
    "X15n0305_001:0598b05": "德為用也。用家之用屬乎逗機。所謂化他智斷俱為",
    "X15n0305_001:0598b06": "用也。今題中萬行首楞嚴無乃為宗家之用乎。菩薩",
    "X15n0305_001:0598b07": "以三止為正修萬行為助用。而復取斷愛遠塵者乃",
    "X15n0305_001:0598b08": "用家之用也。葢體宗精深用宜言淺而意深。故法華",
    "X15n0305_001:0598b09": "經力令人一生成佛。然但以斷疑生信為用。金光明",
    "X15n0305_001:0598b10": "經諸經之王而以照耀諸天心生歡喜為用。今經亦",
    "X15n0305_001:0598b11": "然。歷觀前後告誡是以斷淫為首務也。葢障道之緣",
    "X15n0305_001:0598b12": "莫如愛慾。阿難大權示墮淫室正為發起之由。歸來",
    "X15n0305_001:0598b13": "見佛便言欲氣粗濁。向下世尊頻頻訶斥唯在貪欲。",
    "X15n0305_001:0598b14": "乃至殺貪盜貪亦以欲貪為本。生死根元唯此非他。",
    "X15n0305_001:0598b15": "故四十二章經云。賴有一矣。若使二同普天之人無",
    "X15n0305_001:0598b16": "能為道者。今經勝用實在斷淫。所以佛勅文殊將呪",
    "X15n0305_001:0598b17": "往護惡呪銷滅提獎阿難及摩登伽歸來佛所。乃至",
    "X15n0305_001:0598b18": "悟宿世因貪愛為苦。一念熏修無漏善故即得出纏。",
    "X15n0305_001:0598b19": "呪之力也。又云塵既不緣根無所偶身心快然是人",
    "X15n0305_001:0598b20": "即獲無生法忍。經之力也。此雖淺事根元至深。故先",
    "X15n0305_001:0598b21": "放頂光以照之。無為心佛無上心呪以破之。非大智",
    "X15n0305_001:0598b22": "文殊不勅。非觀音圓通不選。須知一念起心根塵相",
    "X15n0305_001:0598b23": "偶即為愛慾之因。若非耳根圓通不能頓破。經云。如",
    "X15n0305_001:0598b24": "重睡人眠熟床枕惑舂米音為木石響。是人夢中豈",
    "X15n0305_001:0598c01": "憶靜搖開閉通塞。其形雖寐聞性不昏。如經所言是",
    "X15n0305_001:0598c02": "明聞性超根塵識。而此聞性根本實即當人一念心",
    "X15n0305_001:0598c03": "王也。靜搖塵也。開閉根也。憶即識也。聞性超此三種。",
    "X15n0305_001:0598c04": "若親到此地便能頓破根塵復超空有。二邊叵得。中",
    "X15n0305_001:0598c05": "道不存。故文殊云我亦從中證非唯觀世音。其所以",
    "X15n0305_001:0598c06": "能破先梵天呪者豈徒然哉。又十信去諸賢聖位必",
    "X15n0305_001:0598c07": "從乾慧發源。復云至等覺已始獲金剛心中初乾慧",
    "X15n0305_001:0598c08": "地。然則經之力用何必舍此而別求其至深者耶。故",
    "X15n0305_001:0598c09": "知用家之用能該宗家之用。菩薩萬行所以究竟堅",
    "X15n0305_001:0598c10": "固者由斷愛之力爾。問。有用家之用亦有用家之宗",
    "X15n0305_001:0598c11": "否。答。妙玄云。自行以智德為宗斷德為用。若化他。自",
    "X15n0305_001:0598c12": "他智斷俱為宗化他智斷俱為用。籤解云。自他智斷",
    "X15n0305_001:0598c13": "俱為宗者。自行以智德為宗化他以斷德為宗也。問。",
    "X15n0305_001:0598c14": "宗家之用。能該用家之用否。答。正義如此。如菩薩萬",
    "X15n0305_001:0598c15": "行可該斷婬。今又深言斷婬之力能該萬行互攝明",
    "X15n0305_001:0598c16": "矣。",
    "X15n0305_001:0598c17": "五判教者。當以方等被開成醍醐為此經之教相。元",
    "X15n0305_001:0598c18": "夫如來說法而有五時。一華嚴。二阿含。三方等。四般",
    "X15n0305_001:0598c19": "若。五法華涅槃時。今此楞嚴一經。或判之于法華之",
    "X15n0305_001:0598c20": "後如孤山吳興二師是也。或判歸于般若法華之間",
    "X15n0305_001:0598c21": "如溫陵環師是也。或直判為方等生酥如百松幽溪",
    "X15n0305_001:0598c22": "二師是也。竊研三說各有所據。如此經歎德超過餘",
    "X15n0305_001:0598c23": "經。諸聲聞眾皆大菩薩。既開權顯實亦開迹顯本則",
    "X15n0305_001:0598c24": "宜屬于法華開顯之義。然因果經云。佛與波斯匿王",
    "X15n0305_001:0599a01": "同日而生則佛說是經年六十二。菩提流支法界性",
    "X15n0305_001:0599a02": "論云。佛年七十二歲說法華經。則判此經于般若法",
    "X15n0305_001:0599a03": "華之間信不誣矣。又此經中具有四教。如云色心諸",
    "X15n0305_001:0599a04": "緣及心所使諸所緣法唯心所現。汝身汝心皆是妙",
    "X15n0305_001:0599a05": "明真心中物。豈非圓教。又云頭自動搖見無所動。手",
    "X15n0305_001:0599a06": "自開合見無舒卷。及八還辯見等文。宜屬別教。處處",
    "X15n0305_001:0599a07": "用四句推檢則通通教。聲聞四棄八棄則通藏教。又",
    "X15n0305_001:0599a08": "處處有彈偏斥小嘆大褒圓之言判屬方等不亦宜",
    "X15n0305_001:0599a09": "乎。今謂此經元是方等而說時在般若法華之間。葢",
    "X15n0305_001:0599a10": "通五時中文通之類有如此者。但結集經家實取開",
    "X15n0305_001:0599a11": "顯之意以結此經。所以嘆德之語勝法華也。應知此",
    "X15n0305_001:0599a12": "經說非一時。初卷中波斯匿王諱日營齋。洎談七趣",
    "X15n0305_001:0599a13": "則曰瑠璃廢父墜海而終。匿王父也。瑠璃子也。既歷",
    "X15n0305_001:0599a14": "父子之存亡則說時甚久。始則摩登伽女攝阿難入",
    "X15n0305_001:0599a15": "婬席。後云或得出纏或蒙授記。夫性比丘尼縱是利",
    "X15n0305_001:0599a16": "根速取無學。而耶輸受成佛記實在法華豈應作餘",
    "X15n0305_001:0599a17": "解乎。即中云。此經初會所說徵心辨見等文的屬方",
    "X15n0305_001:0599a18": "等。四五卷去是法華後說。若爾。何無般若。考阿難于",
    "X15n0305_001:0599a19": "佛成道日生八歲出家。至年二十餘方為侍者。則已",
    "X15n0305_001:0599a20": "當般若之時。然誤墮淫席之機豈宜聞融通之教。方",
    "X15n0305_001:0599a21": "等彈斥正其宜也。此時為阿難別說方等為大眾總",
    "X15n0305_001:0599a22": "談般若阿難豈不聞般若耶。既聞生熟二酥後聞法",
    "X15n0305_001:0599a23": "華開佛知見所以受山海慧自在通王之記也。味此",
    "X15n0305_001:0599a24": "經中五陰三科會入如來藏性。與般若八十一科會",
    "X15n0305_001:0599b01": "歸摩訶衍其義何殊。但經題無般若之稱不得同般",
    "X15n0305_001:0599b02": "若耳。所以同法華開顯者。如後經題五名有妙蓮華",
    "X15n0305_001:0599b03": "之言則同法華可無惑也。問。方等陀羅尼經云。昔於",
    "X15n0305_001:0599b04": "王舍城授聲聞記今復于舍衛國祇陀林中授聲聞",
    "X15n0305_001:0599b05": "記。然彼經尚屬方等今豈便同醍醐。答。輔行云。方等",
    "X15n0305_001:0599b06": "隱密與記不同法華顯露與記顯久遠本。據輔行此",
    "X15n0305_001:0599b07": "言。今經授記可同方等。雖有妙蓮華之言亦是隱密",
    "X15n0305_001:0599b08": "同法華爾。但今經與餘經不同。何者。餘經當機非是",
    "X15n0305_001:0599b09": "阿難故不露開顯大意。今經當機即是阿難。阿難是",
    "X15n0305_001:0599b10": "結集人。其所聞開權顯實開迹顯本之旨于經首略",
    "X15n0305_001:0599b11": "見一班。如云與大比丘眾千二百五十人俱皆是無",
    "X15n0305_001:0599b12": "漏大阿羅漢。佛子住持善超諸有。能於國土成就威",
    "X15n0305_001:0599b13": "儀。從佛轉輪妙堪遺囑嚴淨毗尼弘範三界應身無",
    "X15n0305_001:0599b14": "量度脫眾生拔濟未來越諸塵累。上是阿難通序之",
    "X15n0305_001:0599b15": "文正明諸大弟子已住首楞嚴定。古解首楞嚴定者。",
    "X15n0305_001:0599b16": "不起滅定現諸威儀。今云佛子住持善超諸有。諸有",
    "X15n0305_001:0599b17": "即二十五有。既能超之詎非大乘滅盡定耶。又云能",
    "X15n0305_001:0599b18": "于國土成就威儀豈非現諸威儀耶。次八句釋上首",
    "X15n0305_001:0599b19": "楞嚴定。初從佛轉輪妙堪遺囑釋佛子住持也。嚴淨",
    "X15n0305_001:0599b20": "毗尼弘範三界釋善超諸有也。若不具大乘十戒烏",
    "X15n0305_001:0599b21": "能生大乘滅定。又既超諸有即可為三界之軌範矣。",
    "X15n0305_001:0599b22": "應身下四句釋能於國土成就威儀。久得法報之本",
    "X15n0305_001:0599b23": "現身十界故應化無量。更拔濟未來則非小乘灰身",
    "X15n0305_001:0599b24": "滅智之比。此文中先標後釋皆示諸大弟子已住首",
    "X15n0305_001:0599c01": "楞大定。開聲聞乘即菩薩道是開權顯實。本是菩薩",
    "X15n0305_001:0599c02": "外現聲聞是開迹顯本。故據結集人意實取開顯之",
    "X15n0305_001:0599c03": "意以集此經。既於經首開顯則是經必同醍醐明矣。",
    "X15n0305_001:0599c04": "據經但是密同。據結集人即是顯同。須知前四時經",
    "X15n0305_001:0599c05": "既被法華開顯盡成圓妙。今特於楞嚴示開顯之相",
    "X15n0305_001:0599c06": "餘可例知。是則阿難之意乃以此經為開會之法式",
    "X15n0305_001:0599c07": "一化之大意。智者於玄句中開教。阿難於通序中開",
    "X15n0305_001:0599c08": "教當有何咎。又凡言開者開於可開。經中密同已具",
    "X15n0305_001:0599c09": "可開之勢。結經者遂於序中開之。此著述之權不可",
    "X15n0305_001:0599c10": "奪也。問。今經當機雖是阿難何須定露開顯大意。答。",
    "X15n0305_001:0599c11": "餘經各有當機懷疑叩佛佛為除疑。結集者據一時",
    "X15n0305_001:0599c12": "之問答結集成經足明利益。餘人續聞開顯悟解轉",
    "X15n0305_001:0599c13": "深。其得益在心非阿難所能記也。今經是阿難自記",
    "X15n0305_001:0599c14": "所聞歷二十餘年但成一部。所述悟門若不及開顯",
    "X15n0305_001:0599c15": "即有遺漏。況誤墮婬席元是示迹可不表本地耶。又",
    "X15n0305_001:0599c16": "餘經各有諸品當機非一。今經不立品名。雖有富那",
    "X15n0305_001:0599c17": "文殊問答而大意專在阿難。須盡述一人之悟故順",
    "X15n0305_001:0599c18": "結集之意云開顯爾。然此經與法華復異。如云十方",
    "X15n0305_001:0599c19": "如來於十八界一一修行亦無優劣。復云此二十五",
    "X15n0305_001:0599c20": "無學諸大菩薩及阿羅漢各說最初成道方便皆言",
    "X15n0305_001:0599c21": "修習真實圓通彼等修行實無差別。是開權也。又云",
    "X15n0305_001:0599c22": "令汝但於一門深入即施別教之權也。定性聲聞皆",
    "X15n0305_001:0599c23": "獲一乘寂滅場地是開權也。後阿難復證小乘仍施",
    "X15n0305_001:0599c24": "藏通之權也。權用三教以為蘇息實不保權以為究",
    "X15n0305_001:0600a01": "竟當與涅槃同義。扶律談常其旨亦同。若爾。何不攝",
    "X15n0305_001:0600a02": "前歸後但屬醍醐。乃指經初所說仍同方等。答。此經",
    "X15n0305_001:0600a03": "既兼權小。況諱日營齋初會所說實在法華以前不",
    "X15n0305_001:0600a04": "得判同涅槃。今以為方等被開成醍醐則無失矣。攷",
    "X15n0305_001:0600a05": "長水璿公亦云此經非一時所說說必前後。近代憨",
    "X15n0305_001:0600a06": "公復云此經不可局定一時。今所判釋幸合古轍來",
    "X15n0305_001:0600a07": "哲評之。判教竟。",
    "X15n0305_001:0600a08": "三引證者。八卷中文殊問名如來共答五名即合五",
    "X15n0305_001:0600a09": "重玄義。一云是經名大佛頂悉怛哆般怛囉無上寶",
    "X15n0305_001:0600a10": "印十方如來清淨海眼。此證體也。大佛頂是實相之",
    "X15n0305_001:0600a11": "體。悉怛哆等雖是呪名而通於顯教。妙玄云。小乘經",
    "X15n0305_001:0600a12": "有三印大乘唯一實相印。今云無上寶印豈非實相",
    "X15n0305_001:0600a13": "印乎。如來以此而照窮法界無一相可得名清淨海",
    "X15n0305_001:0600a14": "眼。正如妙玄取佛所見為實相正體也。",
    "X15n0305_001:0600a15": "二云亦名救護親因。度脫阿難及此會中性比丘尼",
    "X15n0305_001:0600a16": "得菩提心入遍知海。此證用也。夫歷劫親因以受纏",
    "X15n0305_001:0600a17": "縛。今能斷愛與無明父母別是真救護。既窮愛見之",
    "X15n0305_001:0600a18": "本所以得菩提心入遍知海。證此經以斷愛成菩提",
    "X15n0305_001:0600a19": "為用明矣。",
    "X15n0305_001:0600a20": "三云亦名如來密因修證了義。此證宗也。密因是圓",
    "X15n0305_001:0600a21": "解。修是圓因。證是圓果。密之為言所以讚因。了義之",
    "X15n0305_001:0600a22": "稱所以讚修證也。此經開解起行俱帶方便明證唯",
    "X15n0305_001:0600a23": "圓。以阿難初請有最初方便之語故解行帶權殊非",
    "X15n0305_001:0600a24": "揀選。然正意唯在圓教後明地位是指歸之處。其義",
    "X15n0305_001:0600b01": "純圓而借別明圓所以接引別教則經宗在一乘明",
    "X15n0305_001:0600b02": "矣。雖竝標因果實以因心該果。",
    "X15n0305_001:0600b03": "四云亦名大方廣妙蓮華王十方佛母陀羅尼呪。此",
    "X15n0305_001:0600b04": "證教相也。大方廣似同華嚴然但義同而已。約時而",
    "X15n0305_001:0600b05": "論不可判屬華嚴正可冠於妙蓮華之上耳。吳興云。",
    "X15n0305_001:0600b06": "大方廣所說之法也。大方是體。廣是其用。即空如來",
    "X15n0305_001:0600b07": "藏具不空之用也。又常遍曰大。軌持曰方。包富曰廣。",
    "X15n0305_001:0600b08": "如次配法身般若解脫亦如來藏之三德也。即中云。",
    "X15n0305_001:0600b09": "三字具含體宗用三。三者合則可論教相矣。妙蓮華",
    "X15n0305_001:0600b10": "王名同法華。今經有權有實。指權即實名妙蓮華。統",
    "X15n0305_001:0600b11": "攝自在故云王也。次十方佛母陀羅尼呪乃是呪名。",
    "X15n0305_001:0600b12": "如方等陀羅尼經云。此陀羅尼呪乃可為父乃可為",
    "X15n0305_001:0600b13": "母。又云諸佛道皆從此生是佛父母。今經正與彼同。",
    "X15n0305_001:0600b14": "彼經既密同法華則今經亦密同法華宜屬方等明",
    "X15n0305_001:0600b15": "矣。阿難於序中已明開顯。是則經文密同結集顯同。",
    "X15n0305_001:0600b16": "有密同故方得顯同。總判此經必是方等被開成醍",
    "X15n0305_001:0600b17": "醐為教相也。",
    "X15n0305_001:0600b18": "五云亦名灌頂章句諸菩薩萬行首楞嚴汝當奉持。",
    "X15n0305_001:0600b19": "此證經名也。灌頂章句者。中天竺國大乘祕典而有",
    "X15n0305_001:0600b20": "五部。東方金剛部阿閦鞞佛以為部主。南方寶生部",
    "X15n0305_001:0600b21": "寶生佛以為部主。西方蓮華部無量壽佛以為部主。",
    "X15n0305_001:0600b22": "北方羯磨部不空成就佛以為部主。中央灌頂部毗",
    "X15n0305_001:0600b23": "盧遮那佛以為部主。吳興曰。此經從灌頂部中流出",
    "X15n0305_001:0600b24": "葢約密言名灌頂章句。有誦持者則如來智水灌其",
    "X15n0305_001:0600c01": "心頂亦如剎利之受職也。菩薩因此受佛職位故諸",
    "X15n0305_001:0600c02": "菩薩萬行首楞嚴當是經名。然上句從呪得稱而義",
    "X15n0305_001:0600c03": "通於經。下句從經得稱而名通於呪。菩薩萬行不出",
    "X15n0305_001:0600c04": "三止觀。三止觀在一心中萬行具矣。葢今經之宗雖",
    "X15n0305_001:0600c05": "具因果而意在於因。所以最後一名獨標菩薩。又此",
    "X15n0305_001:0600c06": "名在釋題中判屬於用。但是宗家之用非用家之用。",
    "X15n0305_001:0600c07": "然萬行之言可攝用家之用故以配用。茲五名中救",
    "X15n0305_001:0600c08": "護親因別當力用。則不須配用而以為經名之要不",
    "X15n0305_001:0600c09": "亦宜乎。如一卷云。有三摩提名大佛頂首楞嚴王。又",
    "X15n0305_001:0600c10": "云首楞嚴王世希有。其為別顯經名無疑矣。問。五題",
    "X15n0305_001:0600c11": "皆是經名何獨以此屬名。答。五名既多稱者不能盡",
    "X15n0305_001:0600c12": "舉。名中之要莫過於此。如今世人名此經為楞嚴雖",
    "X15n0305_001:0600c13": "是凡語亦聖旨也。如上所說五重既備足堪受持遂",
    "X15n0305_001:0600c14": "結云汝當奉持。引證竟。",
    "X15n0305_001:0600c15": "四生起者。經體既要故居其首。證體必有用用居其",
    "X15n0305_001:0600c16": "次。依經修行有因果之宗故居其三。三章既備須定",
    "X15n0305_001:0600c17": "教相。而稱名者不能多舉。因結顯名中之要。五者具",
    "X15n0305_001:0600c18": "矣能該別文。孰謂玄義非佛說乎。生起竟。",
    "X15n0305_001:0600c19": "二釋別名者。一名中印度那爛陀大道場經於灌頂",
    "X15n0305_001:0600c20": "部中錄出別行",
    "X15n0305_001:0600c21": "長水曰此別目也。印度名月。具云印特伽此云月",
    "X15n0305_001:0600c22": "邦。以此大國形諸小國如星中月。彼有五印此當",
    "X15n0305_001:0600c23": "中也。即一境之都名。一境之中有多國別。最中大",
    "X15n0305_001:0600c24": "者號摩竭提此云大體以總攝故。或云不害皆義",
    "X15n0305_001:0601a01": "翻也。那爛陀此云施無厭。龍名。西域記云。菴摩羅",
    "X15n0305_001:0601a02": "國有池。池中有龍名施無厭。寺近彼池故以標號。",
    "X15n0305_001:0601a03": "大道場者沙門體心修道之地也。佛滅度後六帝",
    "X15n0305_001:0601a04": "緝興。遐疎紺宇園林普洽。都建一門。主客萬僧住",
    "X15n0305_001:0601a05": "持增峻。印度諸寺莫先于此故名曰大。灌頂部者。",
    "X15n0305_001:0601a06": "彼有五部此當其一。毗盧為主。既標部處尋騐可",
    "X15n0305_001:0601a07": "憑。無謂近翻疑非正說。",
    "X15n0305_001:0601a08": "二明譯人者。大唐神龍元年龍集乙巳五月乙卯朔",
    "X15n0305_001:0601a09": "二十三日辛丑",
    "X15n0305_001:0601a10": "長安三年則天罷政中宗嗣位是歲改為神龍元",
    "X15n0305_001:0601a11": "年。龍集者龍星。亦云歲星。歲行一次也。集居也。乙",
    "X15n0305_001:0601a12": "巳即所舍之次。朔穌也。月死復穌也。",
    "X15n0305_001:0601a13": "中天竺沙門般剌密諦于廣州制止道場譯",
    "X15n0305_001:0601a14": "天竺亦云乾竺。乾豆。身毒。印度等。沙門此云勤息。",
    "X15n0305_001:0601a15": "生善滅惡之稱。般剌密諦此云到彼岸。譯之言易",
    "X15n0305_001:0601a16": "也。易梵為華耳。周制達四方之言。東方曰寄。南方",
    "X15n0305_001:0601a17": "曰象。西方曰狄鞮。北方曰譯。今翻西語而云譯者。",
    "X15n0305_001:0601a18": "由漢世多事北方而譯人兼善西語因以稱焉。又",
    "X15n0305_001:0601a19": "寄等四別也。譯言通也。",
    "X15n0305_001:0601a20": "烏萇國沙門彌伽釋迦譯語",
    "X15n0305_001:0601a21": "國名未詳。彌伽釋迦此云能降伏。翻梵為華故云",
    "X15n0305_001:0601a22": "譯語。其中證義應有別錄。餘如翻譯時年中說。",
    "X15n0305_001:0601a23": "菩薩戒弟子前正諫大夫同中書門下平章事清河",
    "X15n0305_001:0601a24": "房融筆授",
    "X15n0305_001:0601b01": "雖為宰官而受大乘戒者。經云。欲受國王位時乃",
    "X15n0305_001:0601b02": "至百官受位時應先受菩薩戒。一切鬼神救護王",
    "X15n0305_001:0601b03": "身及百官身也。弟子者。資于師長以父兄之道事",
    "X15n0305_001:0601b04": "之故云弟子。正諫者今之諫議也。舉賢達能大扶",
    "X15n0305_001:0601b05": "進人故曰大夫。中書門下二省之名。平和章明國",
    "X15n0305_001:0601b06": "政之事曰平章事。筆授或云筆受。謂以此方文體",
    "X15n0305_001:0601b07": "筆其所授梵本。緝綴潤色令順物情不失正理也。",
    "X15n0305_001:0601b08": "初密諦割膊藏經泛海達廣州制止寺。遇宰相融",
    "X15n0305_001:0601b09": "知南銓聞有此經遂請對譯。經苦血凝融妻以水",
    "X15n0305_001:0601b10": "清之方得就筆。是皆有功于正法者例得竝書經",
    "X15n0305_001:0601b11": "首。",
    "X15n0305_001:0601b12": "四系凡例(十條)",
    "X15n0305_001:0601b13": "此經前七卷正觀總無明心以明修證。後三卷約",
    "X15n0305_001:0601b14": "別能招報心以明修證。是十卷大綱字字皆歸心",
    "X15n0305_001:0601b15": "觀。大意既定至文略點即可例之前後故不繁瑣。",
    "X15n0305_001:0601b16": "此經以現前一念陰心為所觀境。以一心三觀為",
    "X15n0305_001:0601b17": "能觀觀。能觀三觀在文顯然。所觀識心如七處徵",
    "X15n0305_001:0601b18": "逐會見歸心聞性逈脫根塵等皆是也。",
    "X15n0305_001:0601b19": "吳門即中大師存有疏稿。凡剖判大途率由蠡測。",
    "X15n0305_001:0601b20": "消釋文句多所遵用。必標即中云者。一不忍先輩",
    "X15n0305_001:0601b21": "手眼湮沒無傳。一不敢濫貪人力坐享其成以冒",
    "X15n0305_001:0601b22": "盜竊之譏。",
    "X15n0305_001:0601b23": "(耀)自癸丑初秋應講海潮即事判釋。七八年來雖",
    "X15n0305_001:0601b24": "時有所得皆草[并*力]未成。今己未春應住楞嚴。寺係",
    "X15n0305_001:0601c01": "長水大師講楞嚴以感雨華瑞雲而成疏之處。似",
    "X15n0305_001:0601c02": "符夙願者然因而綴緝成書。故仰遵長水義疏十",
    "X15n0305_001:0601c03": "居二三。亦先標長水二字者不敢攘為己有也。",
    "X15n0305_001:0601c04": "凡科段大章皆自臆見。葢科含全義大局既定則",
    "X15n0305_001:0601c05": "網目瞭然。況先賢註疏於七趣五陰皆依樣葫蘆",
    "X15n0305_001:0601c06": "俱無定見。以致兩章位置仍虗名字錯喚。今依正",
    "X15n0305_001:0601c07": "觀總無明心約別能招報心以判。則不惟後之兩",
    "X15n0305_001:0601c08": "章名義確然。益顯前之七卷節節觀心字字有歸。",
    "X15n0305_001:0601c09": "似乎千秋未定之案而今始定。故曰觀心定解。",
    "X15n0305_001:0601c10": "凡細科小節多用舊人。葢丸劑均貴於定方不必",
    "X15n0305_001:0601c11": "藥味皆自創有也。",
    "X15n0305_001:0601c12": "另刻科中。或曰先曰次曰一曰二。及與隨經解釋",
    "X15n0305_001:0601c13": "中字數多少稍異。陰魔內小科有不錄出者。文隨",
    "X15n0305_001:0601c14": "義便初無拘局。",
    "X15n0305_001:0601c15": "凡科下之註是大義。經後之註是釋文。通部例之。",
    "X15n0305_001:0601c16": "凡先貫一圈者是科。無圈者即解。通部例之。",
    "X15n0305_001:0601c17": "凡出交光異解處必先標其文方為辯明。恐誤後",
    "X15n0305_001:0601c18": "人謗法墮苦非好為是否。至於解釋合宜處亦必",
    "X15n0305_001:0601c19": "遵用不敢沒人之長。",
    "X15n0305_001:0601c21": "首楞嚴經觀心定解大綱(終)"
}