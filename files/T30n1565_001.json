{
    "T30n1565_001:0039c04": "No. 1565 [cf. Nos. 1564, 1566, 1567]",
    "T30n1565_001:0039c05": "順中論義入大般若波羅蜜經",
    "T30n1565_001:0039c06": "初品法門翻譯之記",
    "T30n1565_001:0039c08": "[0039c08] 諸國語言。中天音正。彼言那伽夷離淳那。此",
    "T30n1565_001:0039c09": "云龍勝。名味皆足。上世德人。言龍樹者。片合",
    "T30n1565_001:0039c10": "一廂。未是全當。龍勝菩薩通法之師。依大",
    "T30n1565_001:0039c11": "般若。而造中論眾典。於義包而不悉。大乘論",
    "T30n1565_001:0039c12": "師。名阿僧佉。解未解處。別為此部。魏尚書令",
    "T30n1565_001:0039c13": "儀同高公[這-言+正]國上賓瞿曇流支。在第供養。",
    "T30n1565_001:0039c14": "正通佛法。對釋曇林。出斯義論。武定元年歲",
    "T30n1565_001:0039c15": "次癸亥八月十日揮辭丙寅凡有一萬三千",
    "T30n1565_001:0039c16": "七百二十七字。",
    "T30n1565_001:0039c19": "順中論義入大般若波羅蜜經",
    "T30n1565_001:0039c20": "初品法門卷上",
    "T30n1565_001:0039c22": "龍勝菩薩造 無&#x7740;菩薩釋",
    "T30n1565_001:0039c23": "元魏婆羅門瞿曇般若流支譯",
    "T30n1565_001:0039c24": "[0039c24] 歸命一切智。",
    "T30n1565_001:0039c25": " 不滅亦不生  不斷亦不常",
    "T30n1565_001:0039c26": " 不一不異義  不來亦不去",
    "T30n1565_001:0039c27": " 佛已說因緣  斷諸戲論法",
    "T30n1565_001:0039c28": " 故我稽首禮  說法師中勝",
    "T30n1565_001:0039c29": "[0039c29] 如是論偈。是論根本。盡攝彼論我今更解。彼",
    "T30n1565_001:0040a01": "復有義。如是如是。如彼義說。如是如是。斷諸",
    "T30n1565_001:0040a02": "眾生喜樂取著如是如是。隨義造論。無有次",
    "T30n1565_001:0040a03": "第。",
    "T30n1565_001:0040a04": "[0040a04] 問曰。汝說此論。義無次第。或有次第。何意因",
    "T30n1565_001:0040a05": "緣。而說義論。如所依法。如是造論。答曰。此",
    "T30n1565_001:0040a06": "如是義。世尊已於大經中說言。憍尸迦。於",
    "T30n1565_001:0040a07": "未來世。若善男子。若善女人。隨自意解。為他",
    "T30n1565_001:0040a08": "說此般若波羅蜜。彼人唯說相似般若波羅",
    "T30n1565_001:0040a09": "蜜。非說真實般若波羅蜜。帝釋王言。世尊。何",
    "T30n1565_001:0040a10": "者是實般若波羅蜜。而言相似非實般若波",
    "T30n1565_001:0040a11": "羅蜜。佛言。憍尸迦。彼人當說色無常。乃至說",
    "T30n1565_001:0040a12": "識無常。如是說苦無我不寂靜空無相無願。",
    "T30n1565_001:0040a13": "如是乃至說一切智。彼如是人。不知方便。有",
    "T30n1565_001:0040a14": "所得故。如是應知。帝釋王言。世尊。何者是實",
    "T30n1565_001:0040a15": "般若波羅蜜。佛言。憍尸迦。尚無有色。何處當",
    "T30n1565_001:0040a16": "有常與無常。如是乃至無一切智。何處復有",
    "T30n1565_001:0040a17": "常與無常。如是等故。",
    "T30n1565_001:0040a18": "[0040a18] 又言。憍尸迦。若善男子。若善女人。如是教他",
    "T30n1565_001:0040a19": "修行般若波羅蜜。而說般若波羅蜜。作如是",
    "T30n1565_001:0040a20": "言。善男子。來修行般若波羅蜜。汝善男子。乃",
    "T30n1565_001:0040a21": "至無有少法可捨。汝心勿於少法中住。何以",
    "T30n1565_001:0040a22": "故。如是般若波羅蜜中。無有正法。若過法",
    "T30n1565_001:0040a23": "者。是則無法。於何處住。何以故。憍尸迦。如",
    "T30n1565_001:0040a24": "一切法自體性空。若其彼法自體空者。彼法",
    "T30n1565_001:0040a25": "無體。若無體者。是名般若波羅蜜。若是般若",
    "T30n1565_001:0040a26": "波羅蜜者。彼無少法可取可捨。若生若滅。若",
    "T30n1565_001:0040a27": "斷若常。若一義。若異義。若來若去。此是真實",
    "T30n1565_001:0040a28": "般若波羅蜜。依彼因緣故造此論。我如是知",
    "T30n1565_001:0040a29": "般若波羅蜜。此方便故。我今解釋。所謂入中",
    "T30n1565_001:0040b01": "論門。彼善男子。善女人言。我知色無常。乃至",
    "T30n1565_001:0040b02": "識無常苦無我等。以此因緣故。是相似般若",
    "T30n1565_001:0040b03": "波羅蜜。非是真實般若波羅蜜。",
    "T30n1565_001:0040b04": "[0040b04] 問曰。若說色空無相無願。云何此法唯是相",
    "T30n1565_001:0040b05": "似。非實般若波羅蜜耶。此三解脫世尊所說。",
    "T30n1565_001:0040b06": "非有為故。云何彼空亦相似耶。答曰。以取著",
    "T30n1565_001:0040b07": "故。",
    "T30n1565_001:0040b08": "[0040b08] 問曰。取著何法。答曰。於色取著。於空取著。",
    "T30n1565_001:0040b09": "若有取著。云何得是般若波羅蜜。此取著者。",
    "T30n1565_001:0040b10": "豈非是見。一切諸見。皆因如來說空故斷。又",
    "T30n1565_001:0040b11": "復何人即見彼空。彼人復以何法對治。唯無",
    "T30n1565_001:0040b12": "二際。是則能除。無二際故。名為非際。是故",
    "T30n1565_001:0040b13": "如來已為迦葉。如是說言。一切諸見。見空得",
    "T30n1565_001:0040b14": "出。若人取空。於空生見。我不能救。以此義",
    "T30n1565_001:0040b15": "故。師說偈言。",
    "T30n1565_001:0040b16": " 空對一切見  是如來所說",
    "T30n1565_001:0040b17": " 於空生見者  彼則無對治",
    "T30n1565_001:0040b18": "[0040b18] 又復餘師名羅&#x777A;羅跋陀羅言。",
    "T30n1565_001:0040b19": " 一切見對治  如來說空是",
    "T30n1565_001:0040b20": " 不愛空不著  著空空亦物",
    "T30n1565_001:0040b21": " 不愛空不空  此二非不愛",
    "T30n1565_001:0040b22": " 無能壞佛語  佛語處處遍",
    "T30n1565_001:0040b23": "[0040b23] 又復經中佛說偈言。",
    "T30n1565_001:0040b24": " 夫人不正見  少智故取空",
    "T30n1565_001:0040b25": " 如捉蛇不堅  如&#x546A;不善成",
    "T30n1565_001:0040b26": "[0040b26] 諸如是等。取著於色。取著色體。或分別空。分",
    "T30n1565_001:0040b27": "別不空。彼如是色。畢竟無物。云何當有空與",
    "T30n1565_001:0040b28": "不空。又如彼色。一切諸法皆亦如是。如佛",
    "T30n1565_001:0040b29": "世尊如是說言。如不異色。別更有空。亦不",
    "T30n1565_001:0040c01": "異空。別更有色。如色於空。空於色義。亦復如",
    "T30n1565_001:0040c02": "是。如是等故。又復經中佛言。迦葉。若有何",
    "T30n1565_001:0040c03": "人。見法不空。如是之人。法亦是空。空亦是",
    "T30n1565_001:0040c04": "法。又佛說言。所言空者。空自體空。所言色",
    "T30n1565_001:0040c05": "者。色自體空。若有少法而不空者。彼則有空。",
    "T30n1565_001:0040c06": "一切諸法皆無自體。何處當有空與不空。依",
    "T30n1565_001:0040c07": "此義故。有偈說言。",
    "T30n1565_001:0040c08": " 若法有不空  空亦得言有",
    "T30n1565_001:0040c09": " 無有法不空  依何法說空",
    "T30n1565_001:0040c10": "[0040c10] 我依此知。以取著故。相似義成。問曰。若師",
    "T30n1565_001:0040c11": "如是。以此方便。解釋般若波羅蜜義。以何義",
    "T30n1565_001:0040c12": "故。先造中論。名為造作。而非是經。答曰。若",
    "T30n1565_001:0040c13": "人愚癡。非是黠慧。彼人起心。如是分別。毀呰",
    "T30n1565_001:0040c14": "諸經。謂經不熟。唯論是實。餘法無論。為彼人",
    "T30n1565_001:0040c15": "故。此有偈言。",
    "T30n1565_001:0040c16": " 伐煩惱怨盡  救有救惡道",
    "T30n1565_001:0040c17": " 如來有伐救  此二餘法無",
    "T30n1565_001:0040c18": "[0040c18] 此偈非唯直是根本。亦以讚歎供養如來。亦",
    "T30n1565_001:0040c19": "斷一切戲論。分別諸取著等故說此偈。問曰。",
    "T30n1565_001:0040c20": "云何。答曰。有無量種供養如來。以如來有無",
    "T30n1565_001:0040c21": "量功德。今且略說三種供養。一者隨法順行",
    "T30n1565_001:0040c22": "供養。二者資財奉施供養。三者自身禮拜供",
    "T30n1565_001:0040c23": "養。此初隨法順行供養。供養中勝。以此偈法。",
    "T30n1565_001:0040c24": "供養如來。供養中勝。非物供養。問曰。此說何",
    "T30n1565_001:0040c25": "人供養如來。答曰。若人通達不生際者。又",
    "T30n1565_001:0040c26": "復有說言。須菩提於先禮我。論師如是。以此",
    "T30n1565_001:0040c27": "偈法供養如來。問曰。供養世尊。第一上吉。是",
    "T30n1565_001:0040c28": "故論初。應法供養。謂此偈法。如說能斷一切",
    "T30n1565_001:0040c29": "取著。戲論等者。今應當說。答曰。汝聽。我今",
    "T30n1565_001:0041a01": "為說。善意思念。言戲論者。所謂取著有得有",
    "T30n1565_001:0041a02": "物二。及不實取諸相等。是戲弄法。故名戲論。",
    "T30n1565_001:0041a03": "彼今略說。所謂取體。若取非體。取體非體。或",
    "T30n1565_001:0041a04": "取非體非非體等。此偈於彼一切皆斷。問曰。",
    "T30n1565_001:0041a05": "云何皆斷。答曰。偈言。",
    "T30n1565_001:0041a06": " 佛已說因緣  斷諸戲論法",
    "T30n1565_001:0041a07": " 故我稽首禮  說法師中勝",
    "T30n1565_001:0041a08": "[0041a08] 因緣生者。皆是戲論。問曰。因緣生者。云何戲",
    "T30n1565_001:0041a09": "論。答曰。因緣生者。世尊已於小乘中說。隨順",
    "T30n1565_001:0041a10": "次第得入法義。亦以對治外道取法。問曰。云",
    "T30n1565_001:0041a11": "何對治。答曰。外道惡見。彼有體見。有斷常",
    "T30n1565_001:0041a12": "見。如是樂著一切世界。摩醯首羅。時節微塵",
    "T30n1565_001:0041a13": "勝。及自性斷滅等。生如是分別。彼外道人。如",
    "T30n1565_001:0041a14": "是分別。則失因緣。彼人如是樂戲論故。名為",
    "T30n1565_001:0041a15": "惡見。此之戲論。是諸外道取著之法。為斷此",
    "T30n1565_001:0041a16": "故。世尊已說。無明因緣而生於行。無明滅故。",
    "T30n1565_001:0041a17": "諸行滅等。以如是故。有世界生。以如是故。則",
    "T30n1565_001:0041a18": "世界滅。非餘法故。如是生滅。",
    "T30n1565_001:0041a19": "[0041a19] 問曰。摩醯首羅。時節微塵勝者。自性及斷滅",
    "T30n1565_001:0041a20": "等。此等因緣。能生世界。滅世界者。此諸因",
    "T30n1565_001:0041a21": "緣。可是戲論。若因緣生。因緣滅者。云何戲",
    "T30n1565_001:0041a22": "論。答曰。以取著故。次第乃至取著涅槃。如來",
    "T30n1565_001:0041a23": "亦遮。何況不遮取著因緣。外道之人。取著",
    "T30n1565_001:0041a24": "體故。失於善道。行於惡道。戲論不實。問曰。",
    "T30n1565_001:0041a25": "云何。答曰摩醯首羅。若作世界。彼為是常。為",
    "T30n1565_001:0041a26": "是無常。為為他作。不為他作。彼為生已。而有",
    "T30n1565_001:0041a27": "所作。為是未生。而有所作為有而作。為無而",
    "T30n1565_001:0041a28": "作。彼如是等。皆悉不然。若作世界。為常而",
    "T30n1565_001:0041a29": "作。無常而作。為為他作。不為他作。為生不",
    "T30n1565_001:0041b01": "生。為有為無。如是一切。皆不相應。無道理",
    "T30n1565_001:0041b02": "故。",
    "T30n1565_001:0041b03": "[0041b03] 問曰。云何名為無道理耶。答曰。若是常法",
    "T30n1565_001:0041b04": "云何而得造作世界。若是常法作世界者。虛",
    "T30n1565_001:0041b05": "空亦應得作世界。是事不可。若是無常作世",
    "T30n1565_001:0041b06": "界者。瓶等亦應造作世界。若常無常。作世界",
    "T30n1565_001:0041b07": "者。虛空與瓶皆應得作。是事不可。若汝意謂。",
    "T30n1565_001:0041b08": "常無常過。離常無常。更別有作作世界者。是",
    "T30n1565_001:0041b09": "則無窮作世界作。更復有作之所作故。此復",
    "T30n1565_001:0041b10": "有過。瓶亦應是作世界作。是事不可。若汝",
    "T30n1565_001:0041b11": "意謂。此是過者。則無作者而作世界。此義不",
    "T30n1565_001:0041b12": "成。問曰。云何不成。答曰。無眾生故。若無作",
    "T30n1565_001:0041b13": "者。尚自非有。況復有作。如其無作。得有造",
    "T30n1565_001:0041b14": "作。是則無物。亦應得作。若其得作。兔角亦應",
    "T30n1565_001:0041b15": "作石女兒。又亦應作虛空花鬘。是事不可。亦",
    "T30n1565_001:0041b16": "可作瓶而皆不作。",
    "T30n1565_001:0041b17": "[0041b17] 若已生者。當知不得造作世界。如瓶不作。若",
    "T30n1565_001:0041b18": "未生者。亦不得作。如石女兒。若是有者。不作",
    "T30n1565_001:0041b19": "世界。猶如其人。若是無者。不作世界。猶如兔",
    "T30n1565_001:0041b20": "角。",
    "T30n1565_001:0041b21": "[0041b21] 此於世界常無常等。不相似過。又復如是摩",
    "T30n1565_001:0041b22": "醯首羅常無常等。若是世界之因緣者。世間",
    "T30n1565_001:0041b23": "罪福。亦是所作。是事不可。若如是者。一切罪",
    "T30n1565_001:0041b24": "福。則無果報。然今現見世間。罪福皆有果報。",
    "T30n1565_001:0041b25": "又復勝等。無物體故。不作世界。此義成就。先",
    "T30n1565_001:0041b26": "已廣說。以無因緣。是故彼無。若丈夫作丈",
    "T30n1565_001:0041b27": "夫不成。自不成故。不能成法。若有丈夫。可有",
    "T30n1565_001:0041b28": "轉行。如勝是常。無因緣故。勝無轉行。以是常",
    "T30n1565_001:0041b29": "故。如丈夫覺。丈夫無覺。則常如勝。若如是",
    "T30n1565_001:0041c01": "者。一切諸法。皆悉是常。若無物者。何法為",
    "T30n1565_001:0041c02": "常。若無法常。云何分別流轉行等。迦卑羅師。",
    "T30n1565_001:0041c03": "汝是弟子。云何有勝。有丈夫者。汝當說之。令",
    "T30n1565_001:0041c04": "義成就。爾乃於後常等法成。",
    "T30n1565_001:0041c05": "[0041c05] 問曰。云何無勝。答曰。云何有勝。問曰。以阿",
    "T30n1565_001:0041c06": "含故。答曰。我今亦以阿含故無。問曰。以道",
    "T30n1565_001:0041c07": "理故。有勝成就。迭相攝故。答曰。何者道理。",
    "T30n1565_001:0041c08": "問曰。有勝以見次第有壞相故。如見樹皮。知",
    "T30n1565_001:0041c09": "有樹心。答曰。若如是者。是汝家中。私量所",
    "T30n1565_001:0041c10": "量。道理成就。實無此勝。見壞相故。猶如兔",
    "T30n1565_001:0041c11": "角。兔角是有見壞相故。如樹皮等。",
    "T30n1565_001:0041c12": "[0041c12] 若汝意謂。雖無面等。而是有者。不相類故。則",
    "T30n1565_001:0041c13": "知無勝。以不生故。如石女兒。若如虛空則不",
    "T30n1565_001:0041c14": "成就。若如涅槃。是則無物無體。云何成有不",
    "T30n1565_001:0041c15": "有。此我今說。汝雖有語。都無義理。如汝向",
    "T30n1565_001:0041c16": "者。見宗因喻。而有所說。皆不相應。此我今",
    "T30n1565_001:0041c17": "說。破汝勝法。有無量種。不可具說。略說少",
    "T30n1565_001:0041c18": "分。於汝法中。言丈夫者。此無眾生。無因緣",
    "T30n1565_001:0041c19": "故。猶如兔角。如汝向者。言丈夫是世界因緣。",
    "T30n1565_001:0041c20": "已引喻者。世界因緣。今共籌量。若不能說緣",
    "T30n1565_001:0041c21": "具。則減緣具減故。是則有過。譬喻則減。汝",
    "T30n1565_001:0041c22": "則退壞一切諍對不成就者。無譬喻故。應先",
    "T30n1565_001:0041c23": "自觀己之朋。已說自因相。若其是常。則非作",
    "T30n1565_001:0041c24": "者。若是無常。亦非作者。若為他作。亦非作",
    "T30n1565_001:0041c25": "者。不為他作。亦非作者。若體已生。亦非作",
    "T30n1565_001:0041c26": "者。若是未生。亦非作者。若其是有。亦非作",
    "T30n1565_001:0041c27": "者。若其是無。亦非作者。皆有譬喻。不能具",
    "T30n1565_001:0041c28": "說。當審思量。自朋有喻。他朋無喻。如是如",
    "T30n1565_001:0041c29": "是。摩醯首羅。時微塵等。世界因緣。則不成",
    "T30n1565_001:0042a01": "就。若此成就。作與所作。迭互相作。無如是",
    "T30n1565_001:0042a02": "事。若有此事。摩醯首羅。則能作勝勝。亦能作",
    "T30n1565_001:0042a03": "摩醯首羅。如是等故。如是外道。說作所作。迭",
    "T30n1565_001:0042a04": "互相違。皆不相應。",
    "T30n1565_001:0042a05": "[0042a05] 問曰。如汝所說。緣具不成。是則有過。譬喻則",
    "T30n1565_001:0042a06": "減。復退壞者。此我今說。何等緣具。何者減",
    "T30n1565_001:0042a07": "相。若何等人。宗因喻等。三是緣具。彼如是",
    "T30n1565_001:0042a08": "人。則三種減。唯因譬喻。此二有過。以緣具",
    "T30n1565_001:0042a09": "故。宗則無減。以是言說之根本故。又義成故。",
    "T30n1565_001:0042a10": "此久已說有三種減。因喻二減。若人分別此",
    "T30n1565_001:0042a11": "之三分。具足和合故名緣具。彼如是人。應三",
    "T30n1565_001:0042a12": "種減。若復有人因三相語。則是緣具。彼人三",
    "T30n1565_001:0042a13": "種。云何有減。若緣具過。若譬喻減。云何彼人",
    "T30n1565_001:0042a14": "而當有減。若緣具過。汝未知故。作如是說。說",
    "T30n1565_001:0042a15": "喻減已。得緣具過。若復退壞。答曰。云何如是",
    "T30n1565_001:0042a16": "撾打虛空。若能捨離摩醯首羅之朋分已則",
    "T30n1565_001:0042a17": "可起心自謂黠慧爾乃攝取。若耶須摩之朋",
    "T30n1565_001:0042a18": "分也。汝此語言不能說於出世間法與世間",
    "T30n1565_001:0042a19": "法。復不相應。以其虛妄最凡鄙故。此如是故。",
    "T30n1565_001:0042a20": "則不須答。若耶須摩論師說言。此言語法。云",
    "T30n1565_001:0042a21": "何復離世諦之法。此我今說。以何者是。彼",
    "T30n1565_001:0042a22": "因三相。若何者法語為緣具。復以何者是因",
    "T30n1565_001:0042a23": "三相。",
    "T30n1565_001:0042a24": "[0042a24] 問曰。朋中之法。相對朋無。復自朋成。如聲無",
    "T30n1565_001:0042a25": "常。以造作故。因緣壞故。作已生故。如是等",
    "T30n1565_001:0042a26": "故。若法造作。皆是無常。譬如瓶等。聲亦如",
    "T30n1565_001:0042a27": "是。作故無常。諸如是等。一切諸法。作故無",
    "T30n1565_001:0042a28": "常。答曰。何名作法。為作名作。離作名作。此",
    "T30n1565_001:0042a29": "今解釋。若以作故。名為作者。聲是作法。聲皆",
    "T30n1565_001:0042b01": "是作。是故名作。若如是者。朋法不攝。則不得",
    "T30n1565_001:0042b02": "言。聲是朋法。若汝意謂。有如是過。聲與作",
    "T30n1565_001:0042b03": "異。聲則非作。若法離作。不得言作。以如是",
    "T30n1565_001:0042b04": "故。知聲非作。若聲非作。是則無法。若無法",
    "T30n1565_001:0042b05": "者。云何言常。或言無常。若分別物。分別物",
    "T30n1565_001:0042b06": "法。云何作聲。為有故作。為無故作。此今解",
    "T30n1565_001:0042b07": "釋。有法不作。無亦不作。若法有無。亦不成",
    "T30n1565_001:0042b08": "作。若汝說言。聲是作法。故無常者。是事不",
    "T30n1565_001:0042b09": "然。又如汝說三種相故。是名作法。因及因語。",
    "T30n1565_001:0042b10": "皆是緣具。則不相應。問曰。云何名為不相應",
    "T30n1565_001:0042b11": "耶。答曰。以不成故。一切作法無三種相。無朋",
    "T30n1565_001:0042b12": "對故。作朋之對。彼朋不作。是故相破。若不作",
    "T30n1565_001:0042b13": "者。是則無法。若無法者。云何破壞。如是兩",
    "T30n1565_001:0042b14": "朋。非等非勝。非有作法。若無法壞。亦可說",
    "T30n1565_001:0042b15": "言。兔角破壞。以無體故。義不相應。",
    "T30n1565_001:0042b16": "[0042b16] 若汝意謂。無常之朋。常朋相對。如是隨起。此",
    "T30n1565_001:0042b17": "我今說。汝甚愚癡。以不成法。而欲成法。此無",
    "T30n1565_001:0042b18": "常者。名為無物。若無物者。則無自朋。自朋不",
    "T30n1565_001:0042b19": "成。不得隨起。不得迴轉。若如是者。不得言",
    "T30n1565_001:0042b20": "朋。如虛空等。以無物故。若汝說言。他朋常",
    "T30n1565_001:0042b21": "者。是義不然。問曰。云何不然。答曰常不成",
    "T30n1565_001:0042b22": "故。如此常者。為是有物。為是無物。若是有",
    "T30n1565_001:0042b23": "物。瓶則是常。以有物故。若常無物。兔角應",
    "T30n1565_001:0042b24": "常。以無物故。是故不得言常無常。若汝說言。",
    "T30n1565_001:0042b25": "作法隨自朋不離。是義不然。以其自朋不成",
    "T30n1565_001:0042b26": "就故。問曰。云何不成。答曰。此說不成與朋相",
    "T30n1565_001:0042b27": "似。得言相似。以相似故。有自他朋。而汝朋",
    "T30n1565_001:0042b28": "者。則不相應。以所成法。未成就故。",
    "T30n1565_001:0042b29": "[0042b29] 問曰。云何名為所成未成。答曰。以所成法是",
    "T30n1565_001:0042c01": "無常故。無常無物。如其無物。何處相似。何者",
    "T30n1565_001:0042c02": "相似。謂瓶無常亦相似生。若如是說。所成",
    "T30n1565_001:0042c03": "之法。有異相似。得言相似。以相似故。有自他",
    "T30n1565_001:0042c04": "朋。此所成法。若有二種得言相似。瓶與無常。",
    "T30n1565_001:0042c05": "有二種法。得言相似。無二種法故不相似。彼",
    "T30n1565_001:0042c06": "所成法。若未生者。何名無常。云何名為所成",
    "T30n1565_001:0042c07": "成就。云何無常所成成就。問曰。云何名為所",
    "T30n1565_001:0042c08": "成不成。答曰。然此所成。或時是聲。或是無",
    "T30n1565_001:0042c09": "常。或聲無常。若合或和。此等一切皆不可成。",
    "T30n1565_001:0042c10": "若不可成。為於何處有所成法。若分別物。分",
    "T30n1565_001:0042c11": "別物法。若有相似。",
    "T30n1565_001:0042c12": "[0042c12] 若汝意謂。離聲無常二種法。外更攝餘物。名",
    "T30n1565_001:0042c13": "所成者。是義不然。物不成故彼何者物。離聲",
    "T30n1565_001:0042c14": "等二。於何處攝。而得言物。彼若是聲。彼則不",
    "T30n1565_001:0042c15": "得名為所成。以成就故。若是無常。彼無法",
    "T30n1565_001:0042c16": "故。所成不成。聲不能破。若是合者。是亦不",
    "T30n1565_001:0042c17": "然。物與無物。不可得合。是故不合。和亦如",
    "T30n1565_001:0042c18": "是。而不可得。",
    "T30n1565_001:0042c19": "[0042c19] 若復意謂。聲異所成。是義不然。無常與聲。",
    "T30n1565_001:0042c20": "不別異故。不異成故。若汝說言。有朋法作。",
    "T30n1565_001:0042c21": "是義不然。離朋有法。義不成就。於佛法中。離",
    "T30n1565_001:0042c22": "物以外。更無物法。問曰。緣具所成。此二相",
    "T30n1565_001:0042c23": "對。名物物法。答曰。緣具所成。二皆不成。離",
    "T30n1565_001:0042c24": "作物外。更無作法。如是作法。與朋不離。若作",
    "T30n1565_001:0042c25": "離朋。朋則非作。唯作是法。離作無法。不離於",
    "T30n1565_001:0042c26": "聲。而有作法是故偈言。",
    "T30n1565_001:0042c27": " 生作唯相貌  作者亦如是",
    "T30n1565_001:0042c28": " 一切生不實  生法如兔角",
    "T30n1565_001:0042c29": "[0042c29] 如是作法。非有故有。非無故有。亦復非是有",
    "T30n1565_001:0043a01": "無故有。如是思量。作法三相。義不相應。作法",
    "T30n1565_001:0043a02": "無物語於何處得為緣具。若三種減。若緣具",
    "T30n1565_001:0043a03": "過。",
    "T30n1565_001:0043a04": "[0043a04] 又復語言。於三種相。則不相應。語所說法。皆",
    "T30n1565_001:0043a05": "空無故。無自相故。句之與語。非一非異。離字",
    "T30n1565_001:0043a06": "無句。非一非異。字微塵成。因微塵有。然彼微",
    "T30n1565_001:0043a07": "塵。無分可得。以無分故。微塵自無。不能有",
    "T30n1565_001:0043a08": "成。若起若滅。",
    "T30n1565_001:0043a09": "[0043a09] 問曰。如汝所言。所說法空。以法空故。語三種",
    "T30n1565_001:0043a10": "相。皆不成者。是義不然。所說有故。此語所說",
    "T30n1565_001:0043a11": "有可得故。因緣壞等。云何而言。所說法空。遮",
    "T30n1565_001:0043a12": "三種相。答曰。因緣破壞。義不相應。不成就",
    "T30n1565_001:0043a13": "故。聲因緣壞。云何相應。以念念故。以不住",
    "T30n1565_001:0043a14": "故。既是無物。何處得有。因緣破壞。以不生",
    "T30n1565_001:0043a15": "故。猶如兔角。若復無常。此語三相。若常無",
    "T30n1565_001:0043a16": "常。二不相應。如虛空無。又亦如瓶。無有因",
    "T30n1565_001:0043a17": "緣。如是因緣。一切皆無。有二過故。此等一",
    "T30n1565_001:0043a18": "切。悉皆如是。邪法所攝。皆是戲論。破外道",
    "T30n1565_001:0043a19": "故。佛說因緣。",
    "T30n1565_001:0043a20": "[0043a20] 問曰。若如是者。云何因緣。得言戲論。如來世",
    "T30n1565_001:0043a21": "尊以諸因緣是實故說。佛如是說。此無明等。",
    "T30n1565_001:0043a22": "是大苦聚。和合而生。若無明滅。大苦聚滅。如",
    "T30n1565_001:0043a23": "來世尊說苦聖諦。或說苦滅。若是實者。云",
    "T30n1565_001:0043a24": "何戲論。答曰。賢面當聽。此今略說。何名無",
    "T30n1565_001:0043a25": "明。以不能知四顛倒故。說名無明。云何名實。",
    "T30n1565_001:0043a26": "又言。苦是苦聖諦者。如來世尊不如是說。如",
    "T30n1565_001:0043a27": "勝思惟梵天問經。佛言。梵天。若彼苦是實聖",
    "T30n1565_001:0043a28": "諦者。一切牛&#x732A;。諸畜生等。應有實諦。何以",
    "T30n1565_001:0043a29": "故。以彼皆受種種苦故。又言。梵天。若彼集是",
    "T30n1565_001:0043b01": "實聖諦者。六道眾生。應有實諦何以故。以彼",
    "T30n1565_001:0043b02": "因集生諸趣故。又言。梵天。若彼滅是實聖諦",
    "T30n1565_001:0043b03": "者。一切世間墮邪斷見說滅法者。應有聖諦。",
    "T30n1565_001:0043b04": "何以故。彼說滅法為涅槃故。又言。梵天。若彼",
    "T30n1565_001:0043b05": "道是實聖諦者。緣於一切有為道者。應有實",
    "T30n1565_001:0043b06": "諦。何以故。以彼依有為法。求離有為法故。以",
    "T30n1565_001:0043b07": "是故知。苦非實諦。又復說言。知苦無生。是名",
    "T30n1565_001:0043b08": "苦實聖諦。是故如來經說偈言。",
    "T30n1565_001:0043b09": " 一諦名不生  有人說四諦",
    "T30n1565_001:0043b10": " 道場不見一  何況復有四",
    "T30n1565_001:0043b11": " 如是未來世  常有諸比丘",
    "T30n1565_001:0043b12": " 惡意出家已  如是壞我法",
    "T30n1565_001:0043b13": "[0043b13] 是故得知一切諸法悉皆不生。通達知者。是",
    "T30n1565_001:0043b14": "實聖諦。是故如來復有說言。須菩提。乃至無",
    "T30n1565_001:0043b15": "有微塵等法故名不生。彼何法知而得。名為",
    "T30n1565_001:0043b16": "知不生法。若無生忍而得。名為無生法忍。以",
    "T30n1565_001:0043b17": "是故知。苦等四法。非四聖諦。若如彼人之所",
    "T30n1565_001:0043b18": "分別。則非是智。若有能知不生不滅。乃得言",
    "T30n1565_001:0043b19": "諦。乃得言智。此如是義。聖須菩提問如來",
    "T30n1565_001:0043b20": "言。",
    "T30n1565_001:0043b21": " 為苦是涅槃  苦智是涅槃",
    "T30n1565_001:0043b22": " 為集是涅槃  集智是涅槃",
    "T30n1565_001:0043b23": " 為滅是涅槃  滅智是涅槃",
    "T30n1565_001:0043b24": " 為道是涅槃  道智是涅槃",
    "T30n1565_001:0043b25": " 佛言須菩提  苦非是涅槃",
    "T30n1565_001:0043b26": " 苦智非涅槃  苦集非涅槃",
    "T30n1565_001:0043b27": " 集智非涅槃  苦滅非涅槃",
    "T30n1565_001:0043b28": " 滅智非涅槃  道非是涅槃",
    "T30n1565_001:0043b29": " 道智非涅槃  又復須菩提",
    "T30n1565_001:0043c01": " 四聖諦平等  我說是涅槃",
    "T30n1565_001:0043c02": " 如是涅槃者  非苦非苦智",
    "T30n1565_001:0043c03": " 如是次第至  非道非道智",
    "T30n1565_001:0043c04": " 時聖須菩提  白佛言世尊",
    "T30n1565_001:0043c05": " 復以何者是  四聖諦平等",
    "T30n1565_001:0043c06": " 佛言須菩提  所言平等者",
    "T30n1565_001:0043c07": " 隨在於何處  非苦非苦智",
    "T30n1565_001:0043c08": " 如是次第至  非道非道智",
    "T30n1565_001:0043c09": " 若彼一切法  一切法真如",
    "T30n1565_001:0043c10": " 不虛妄真如  如是法住等",
    "T30n1565_001:0043c11": " 我說彼涅槃  而非是苦等",
    "T30n1565_001:0043c12": " 一切法不生  以無自體故",
    "T30n1565_001:0043c13": " 如是說能知  一切法不生",
    "T30n1565_001:0043c14": " 是名實聖諦",
    "T30n1565_001:0043c15": "[0043c15] 問曰。若如是者。以何義故。如來經中說四聖",
    "T30n1565_001:0043c16": "諦。答曰。此為次第隨順入故。佛如是說。非第",
    "T30n1565_001:0043c17": "一義。或實或妄語。是故世尊說言。梵天言實",
    "T30n1565_001:0043c18": "聖諦。實聖諦者。何處無實無妄語等。以是義",
    "T30n1565_001:0043c19": "故。四顛倒起。此智非實。如是苦諦。實不成",
    "T30n1565_001:0043c20": "就。我義成就。",
    "T30n1565_001:0043c21": "[0043c21] 問曰。我則不說非智為實。我說非智覺故名",
    "T30n1565_001:0043c22": "實。云何而說。於無常法謂是常法故名非智。",
    "T30n1565_001:0043c23": "於苦謂樂故名非智。無我謂我故名非智。不",
    "T30n1565_001:0043c24": "淨謂淨故名非智。如是等者。皆非是智。若於",
    "T30n1565_001:0043c25": "無常。能知無常。於苦知苦。於無我法。能知無",
    "T30n1565_001:0043c26": "我。於不淨法。能知不淨。如是知者。彼得言",
    "T30n1565_001:0043c27": "智。彼得言實。如是我說智名為實。非無智實。",
    "T30n1565_001:0043c28": "答曰。此癡臭氣風來薰我以戲論故。此癡最",
    "T30n1565_001:0043c29": "大樂著智故。問曰。云何。答曰。偈言。",
    "T30n1565_001:0044a01": " 若其有無常  可得言有常",
    "T30n1565_001:0044a02": " 既無少無常  何處當有常",
    "T30n1565_001:0044a03": " 若其少有苦  可得言有樂",
    "T30n1565_001:0044a04": " 既無微少苦  何處當有樂",
    "T30n1565_001:0044a05": " 若少有無我  可得言有我",
    "T30n1565_001:0044a06": " 既無有無我  何處當有我",
    "T30n1565_001:0044a07": " 若有不寂靜  可得有寂靜",
    "T30n1565_001:0044a08": " 既無不寂靜  何處有寂靜",
    "T30n1565_001:0044a09": "[0044a09] 而於色體。貪取著已。或分別常。分別無常。色",
    "T30n1565_001:0044a10": "自體空。畢竟無物。何處有常。及有無常。如是",
    "T30n1565_001:0044a11": "等類。如色如是。至一切法。皆此因緣。成就戲",
    "T30n1565_001:0044a12": "論。然此因緣。亦是戲論。非唯因緣。如是戲",
    "T30n1565_001:0044a13": "論。乃至取佛。亦是戲論。",
    "T30n1565_001:0044a14": "[0044a14] 問曰。云何。答曰。善男子。聽汝勿憍慢。佛智",
    "T30n1565_001:0044a15": "難解。世尊偈言。",
    "T30n1565_001:0044a16": " 持心如金剛  深信佛智慧",
    "T30n1565_001:0044a17": " 知心地無我  能聞微細智",
    "T30n1565_001:0044a18": "[0044a18] 今汝善意生。金剛心善。面汝今聽說戲論不",
    "T30n1565_001:0044a19": "戲論相。",
    "T30n1565_001:0044a20": "[0044a20] 問曰。云何。答曰。此如是義。佛大經中。覺菩",
    "T30n1565_001:0044a21": "薩故言。須菩提。非體不覺非體。須菩提言。",
    "T30n1565_001:0044a22": "世尊。云何體能覺非體耶。佛言。不爾。須菩",
    "T30n1565_001:0044a23": "提。須菩提言。世尊。云何非體能覺體耶。佛",
    "T30n1565_001:0044a24": "言。不爾。須菩提。須菩提言。世尊。云何體能",
    "T30n1565_001:0044a25": "覺體耶。佛言。不爾。須菩提。須菩提言。世尊。",
    "T30n1565_001:0044a26": "云何非體能覺非體耶。佛言。不爾。須菩提。須",
    "T30n1565_001:0044a27": "菩提言。世尊。云何一切法不可得耶。不可覺",
    "T30n1565_001:0044a28": "耶。不可證耶。若體不覺非體。非體不覺體。體",
    "T30n1565_001:0044a29": "不覺體非體不覺非體。此當無耶。佛言。有覺",
    "T30n1565_001:0044b01": "有得。非此四句法。須菩提言。世尊。云何覺。",
    "T30n1565_001:0044b02": "佛言。須菩提。非體非非體。彼如是覺。何處無",
    "T30n1565_001:0044b03": "戲論。彼如是覺。非戲論。非戲論法。彼如是",
    "T30n1565_001:0044b04": "覺。慧命須菩提白佛言。世尊。菩薩摩訶薩。何",
    "T30n1565_001:0044b05": "者戲論。佛言。須菩提。色常無常者。菩薩摩訶",
    "T30n1565_001:0044b06": "薩戲論。須菩提。受想行識常無常者。菩薩",
    "T30n1565_001:0044b07": "摩訶薩戲論。若知色。若不知色者。菩薩摩",
    "T30n1565_001:0044b08": "訶薩戲論。如是知受想行識。不知受想行識",
    "T30n1565_001:0044b09": "者。菩薩摩訶薩戲論。知苦聖諦者戲論。斷集",
    "T30n1565_001:0044b10": "者戲論。證滅者戲論。修道者戲論。修行四",
    "T30n1565_001:0044b11": "禪者戲論。修行四無量。四無色。三摩跋提。四",
    "T30n1565_001:0044b12": "念處。四正勤。四如意足。五根。五力。七覺分。",
    "T30n1565_001:0044b13": "八聖道者戲論。修行空解脫門。無相無願解",
    "T30n1565_001:0044b14": "脫門者戲論。修行八解脫。九次第。隨順行。三",
    "T30n1565_001:0044b15": "摩跋提者戲論。得須陀洹果。斯陀含果。阿",
    "T30n1565_001:0044b16": "那含果。阿羅漢果。辟支佛道者戲論。我得緣",
    "T30n1565_001:0044b17": "覺菩提者戲論。我具足滿十菩薩地者戲論。",
    "T30n1565_001:0044b18": "我得菩薩行者戲論。我教化眾生。令成就者",
    "T30n1565_001:0044b19": "戲論。我生如來十力者戲論。我得四無所畏。",
    "T30n1565_001:0044b20": "四無礙智。十八不共法滿足者戲論。我得一",
    "T30n1565_001:0044b21": "切具足者戲論。我斷一切結習者戲論。彼菩",
    "T30n1565_001:0044b22": "薩摩訶薩修行般若波羅蜜。已知色若常無",
    "T30n1565_001:0044b23": "常戲論。不應如是戲論。菩薩如是不戲論乃",
    "T30n1565_001:0044b24": "至我得一切智者戲論。不應如是戲論。如是",
    "T30n1565_001:0044b25": "不戲論。何以故。自體自體不戲論。非自體非",
    "T30n1565_001:0044b26": "自體不戲論。自體非自體不戲論。非自體自",
    "T30n1565_001:0044b27": "體不戲論。更無有法可以戲論。何處戲論。誰",
    "T30n1565_001:0044b28": "為戲論何者戲論。云何戲論。是故須菩提。色",
    "T30n1565_001:0044b29": "不戲論。乃至識不戲論。略說乃至菩提不戲",
    "T30n1565_001:0044c01": "論。如是須菩提。菩薩摩訶薩如是不戲論。應",
    "T30n1565_001:0044c02": "如是修行般若波羅蜜須菩提言。世尊。云何",
    "T30n1565_001:0044c03": "色不戲論。乃至識不戲論。略說乃至菩提不",
    "T30n1565_001:0044c04": "戲論。佛告慧命須菩提言。須菩提。色無自體。",
    "T30n1565_001:0044c05": "乃至識無自體。略說乃至一切智無自體。彼",
    "T30n1565_001:0044c06": "不戲論。須菩提。如是因緣色不戲論。乃至識",
    "T30n1565_001:0044c07": "不戲論。乃至一切智不戲論。如是菩薩摩訶",
    "T30n1565_001:0044c08": "薩修行般若波羅蜜。成菩薩法。汝今善意。知",
    "T30n1565_001:0044c09": "此戲論不戲論相。偈言。",
    "T30n1565_001:0044c10": " 佛已說因緣  斷諸戲論法",
    "T30n1565_001:0044c11": " 故我稽首禮  說法師中勝",
    "T30n1565_001:0044c12": "[0044c12] 此偈成就四種所得。戲論則斷。",
    "T30n1565_001:0044c13": "順中論義入大般若波羅蜜經初品法門卷"
}