{
    "X39n0709_006:0379c15": "毗尼止持會集卷第六",
    "X39n0709_006:0379c17": "金陵寶華山弘律沙門 讀體 集",
    "X39n0709_006:0379c18": "第七知足受衣戒",
    "X39n0709_006:0379c19": "[0379c19] 若比丘失衣奪衣燒衣漂衣。若非親里居士。居士婦。",
    "X39n0709_006:0379c20": "自恣請。多與衣。是比丘當知足受衣。若過者。尼薩耆",
    "X39n0709_006:0379c21": "波逸提。",
    "X39n0709_006:0379c22": "[0379c22] 緣起 佛在舍衛國時。有眾多比丘。遇賊失衣。來",
    "X39n0709_006:0379c23": "到祗桓精舍。有優婆塞。聞知多持好衣。隨諸比丘。",
    "X39n0709_006:0379c24": "意取。比丘報言止止。便為供養已。我等自有三衣",
    "X39n0709_006:0380a01": "不須也。六&#x7FA3;比丘語云。諸大德。三衣足者。何不取",
    "X39n0709_006:0380a02": "與我等。若與餘人耶。諸比丘遂取與之時。諸少欲",
    "X39n0709_006:0380a03": "比丘白佛結戒。此是遮罪。由從索衣。因生煩惱。令",
    "X39n0709_006:0380a04": "他不樂。長自貪求。因譏嫌事。制斯學處。",
    "X39n0709_006:0380a05": "[0380a05] 釋義 文分三節。失衣等下明其難緣。若非親里",
    "X39n0709_006:0380a06": "居士下明其隨開。若過者下結成所犯。律云。非親",
    "X39n0709_006:0380a07": "里及衣有十種。如上。若失一衣不應取。若失二衣",
    "X39n0709_006:0380a08": "餘一衣。或二重三重四重。應擿作一一衣。若三衣",
    "X39n0709_006:0380a09": "都失。彼比丘應知足受。知足有二種。一者在家人",
    "X39n0709_006:0380a10": "知足。隨白衣所與衣受之(根本律云。俗人上衣長十一肘&#x6FF6;三肘。下衣長",
    "X39n0709_006:0380a11": "七肘&#x6FF6;二肘。不得過數乞。此約在家人所用衣財。隨其長短持施。比丘不應更多求索。古用周尺。一尺八",
    "X39n0709_006:0380a12": "寸為一肘)。二者出家人知足三衣也(根本律云。苾芻上衣。若是新衣。兩重",
    "X39n0709_006:0380a13": "作僧伽胝。豎三肘橫五肘。即僧伽黎也。若泥婆珊。又名厥蘚洛迦。豎二肘橫五肘。即下裙也。餘二衣量如",
    "X39n0709_006:0380a14": "上所明。此約出家人。造衣財量。不得更多求索)。若居士自恣。請多與衣(謂檀",
    "X39n0709_006:0380a15": "越多持衣施。請諸比丘。隨意而取。非是夏滿自恣也)。若衣細。若薄。若不牢。應",
    "X39n0709_006:0380a16": "取作。若二重三重四重。當安緣。當肩上貼障垢膩",
    "X39n0709_006:0380a17": "處。應安鉤紐。若有餘殘。語居士言。此餘殘衣裁作",
    "X39n0709_006:0380a18": "何等。若檀越言。我不以失衣故與我。自與大德耳",
    "X39n0709_006:0380a19": "(謂不以失衣來化而與。此是我自發心供養所餘衣財何須語我。但在大德隨便別用)。",
    "X39n0709_006:0380a20": "[0380a20] 結罪 是中犯者。若比丘過知足受衣。捨墮。",
    "X39n0709_006:0380a21": "[0380a21] 此戒捨懺還衣等法。於作持中明。若捨竟不還等。",
    "X39n0709_006:0380a22": "得罪如上。",
    "X39n0709_006:0380a23": "[0380a23] 此戒具三緣。方成本罪。一是自恣請。二見境起貪。",
    "X39n0709_006:0380a24": "三不知足受。",
    "X39n0709_006:0380b01": "[0380b01] 兼制 比丘尼捨墮(同制同學)。式叉摩那沙彌沙彌尼",
    "X39n0709_006:0380b02": "突吉羅。是為犯。",
    "X39n0709_006:0380b03": "[0380b03] 隨開 不犯者。若知足取。若減知足取。若居士多",
    "X39n0709_006:0380b04": "與衣。若細薄不牢。若二三四重作衣安緣。貼障垢",
    "X39n0709_006:0380b05": "膩處安鉤紐若有餘殘。語居士言。此作何等。及最",
    "X39n0709_006:0380b06": "初未制戒等。是為不犯。",
    "X39n0709_006:0380b07": "[0380b07] 會採 根本律云。若苾芻從他乞俗人上下衣時。",
    "X39n0709_006:0380b08": "依量而得。若更乞時。得惡作罪。得便捨墮 若乞",
    "X39n0709_006:0380b09": "苾芻上下衣時。事亦同此。",
    "X39n0709_006:0380b10": "[0380b10] 律攝云。若乞俗人上下衣。縱少不足。不應更乞。若",
    "X39n0709_006:0380b11": "更乞者得罪(謂乞時惡作罪。得衣捨墮罪)。若有盈長。不須還主",
    "X39n0709_006:0380b12": " 若乞苾芻上下衣。不足者應須更乞。若長應還。",
    "X39n0709_006:0380b13": "若不還者得捨墮罪。有云。苾芻上衣者。謂三衣也。",
    "X39n0709_006:0380b14": "下者謂裙也。",
    "X39n0709_006:0380b15": "[0380b15] 善見律云。若比丘尼失五衣。得受二衣。若失四衣。",
    "X39n0709_006:0380b16": "得受一衣。若失三衣。不得受。若親友若檀越自恣",
    "X39n0709_006:0380b17": "請。若自己物隨意受。",
    "X39n0709_006:0380b18": "[0380b18] 此戒大乘為眾生故。一切所施。隨請應受。然避譏",
    "X39n0709_006:0380b19": "生信。不可無也。",
    "X39n0709_006:0380b20": "[0380b20] 引證 律攝云。若三衣肩上垢膩污者。於著肩處。",
    "X39n0709_006:0380b21": "應以物替(代也)。長一肘半。廣一張手(一張手即佛一。磔手也。此則長",
    "X39n0709_006:0380b22": "有二尺七寸。廣一尺六寸)。四邊縫著。污即拆洗 三千威儀令",
    "X39n0709_006:0380b23": "帖四角。",
    "X39n0709_006:0380b24": "[0380b24] 今時作三衣者。皆取一小方片。帖於肩上障垢膩",
    "X39n0709_006:0380c01": "處之外。謂云須彌山。復於兩畔。更加兩小片。謂云",
    "X39n0709_006:0380c02": "日月。四角貼者謂云四天王。如斯之謬。出何律典。",
    "X39n0709_006:0380c03": "第八貪好乞求戒",
    "X39n0709_006:0380c04": "[0380c04] 若比丘。居士居士婦為比丘辦衣價。買如是衣。與某",
    "X39n0709_006:0380c05": "甲比丘。是比丘先不受自恣請。到居士家如是說。善",
    "X39n0709_006:0380c06": "哉居士。為我買如是如是衣與我。為好故。若得衣者。",
    "X39n0709_006:0380c07": "尼薩耆波逸提。",
    "X39n0709_006:0380c08": "[0380c08] 緣起 此戒有二制。佛在舍衛國。有一比丘。入城",
    "X39n0709_006:0380c09": "乞食。聞居士夫婦共議辦價買衣與跋難陀。還以",
    "X39n0709_006:0380c10": "報之。跋難陀問知其家。明日即往。語云。若欲與我",
    "X39n0709_006:0380c11": "衣者。當如是廣大作新好堅緻。中我受持。居士譏",
    "X39n0709_006:0380c12": "嫌。諸比丘聞知白佛。此初結戒也。是後居士自恣",
    "X39n0709_006:0380c13": "請比丘。問言。大德。須何等衣。時比丘意疑。不敢答。",
    "X39n0709_006:0380c14": "復有居士。欲為比丘作貴價衣。是比丘少欲知足。",
    "X39n0709_006:0380c15": "不須大價衣。欲須不如者。亦意疑。不敢隨意索。佛",
    "X39n0709_006:0380c16": "言。若居士恣比丘所索。應答。自今聽諸比丘少欲",
    "X39n0709_006:0380c17": "知足。索不如者。故加先不受自恣之語。是第二結",
    "X39n0709_006:0380c18": "戒也。由強索好衣。因相觸惱。制斯學處。乃初篇妄",
    "X39n0709_006:0380c19": "根本種類。",
    "X39n0709_006:0380c20": "[0380c20] 釋義 文分三節。居士下明私議辦衣。是比丘下",
    "X39n0709_006:0380c21": "明自往為好。若得衣下結成所犯。律云居士居士",
    "X39n0709_006:0380c22": "婦如上(此是夫婦篤信。同心共議。以植福也)。衣價者。若金銀七寶等",
    "X39n0709_006:0380c23": "(衣價而言辦者。辦謂備辦。預為貯畜之)。衣有十種如上。求者有二種。",
    "X39n0709_006:0380c24": "一求價檀越。與作大價衣。乃至增一錢。十六分之",
    "X39n0709_006:0381a01": "一分(西域一錢。此方準十六小錢。今云一分者。即一小錢也)。二求衣語居士",
    "X39n0709_006:0381a02": "言。作如是廣長衣。乃至增一線。善哉居士者(此是讚勸",
    "X39n0709_006:0381a03": "之詞。欲令彼所施者。愈更加其精妙)。如是如是衣者(謂廣大新好堅緻之衣也。堅謂",
    "X39n0709_006:0381a04": "堅固。緻謂緻密厚實)。為好故者(此顯今求無厭。正是作業之因心)。",
    "X39n0709_006:0381a05": "[0381a05] 結罪 是中犯者。若比丘先不受自恣請。而往求",
    "X39n0709_006:0381a06": "貴價廣大衣。若得者。捨墮 不得。突吉羅。",
    "X39n0709_006:0381a07": "[0381a07] 此戒捨懺還衣等法。於作持中明。若捨竟不還等。",
    "X39n0709_006:0381a08": "得罪如上。",
    "X39n0709_006:0381a09": "[0381a09] 此戒具三緣。方成本罪。一有貪好心。二自往求索。",
    "X39n0709_006:0381a10": "三所求已得。",
    "X39n0709_006:0381a11": "[0381a11] 兼制 比丘尼捨墮(同制同學)。式叉摩那沙彌沙彌尼",
    "X39n0709_006:0381a12": "突吉羅。是為犯。",
    "X39n0709_006:0381a13": "[0381a13] 隨開 不犯者。先受自恣請。而往求索。若知足減",
    "X39n0709_006:0381a14": "少求。若從親里求。從出家人求。或為他求。或他為",
    "X39n0709_006:0381a15": "己求。或不求自得。及最初未制戒等。是為不犯。",
    "X39n0709_006:0381a16": "[0381a16] 會採 僧祗律云。為好者。好有三種。一知足好。若",
    "X39n0709_006:0381a17": "與細衣時。便言我須麤者。是名知足好。得者捨墮",
    "X39n0709_006:0381a18": " 二不知足好。若與麤衣時。便云。若與我麤衣者",
    "X39n0709_006:0381a19": "不中觸。我是貴人。應與我好衣。是名不知足好。得",
    "X39n0709_006:0381a20": "者捨墮 三麤知足好。若與細衣時。便言我不用",
    "X39n0709_006:0381a21": "是好衣。我是阿練若。如鹿在林中住空地。若與麤",
    "X39n0709_006:0381a22": "者。足障寒熱風雨。是名麤知足好。若得。捨墮(本律知足",
    "X39n0709_006:0381a23": "須不如者。聽其隨索。僧祇與細索麤亦犯。然聽者在檀越。先自恣請時索。其衣尚未造。其犯者在檀越。衣",
    "X39n0709_006:0381a24": "已成時。更索麤故。恐施主俛仰。情不得已。雖復與之。施心不喜。兩律開遮。一令息貪。制內而殄惡。一令息",
    "X39n0709_006:0381b01": "譏。護外而增信。不無深意也)。",
    "X39n0709_006:0381b02": "[0381b02] 五分律云。從親里索好者惡作罪。",
    "X39n0709_006:0381b03": "[0381b03] 薩婆多論云。若遣使書信印信。突吉羅 若親里",
    "X39n0709_006:0381b04": "豐財多貨。從索無過。若貧者。突吉羅 若先請檀",
    "X39n0709_006:0381b05": "越。豐有財物。勸令好作。無過。若貧乏者。突吉羅",
    "X39n0709_006:0381b06": " 律攝云。未近圓時。已興方便。近圓之後。方始獲財。",
    "X39n0709_006:0381b07": "若過價色量求時。惡作。入手捨墮 若從天等乞。",
    "X39n0709_006:0381b08": "或乞縷繢及小帛片等。無犯。",
    "X39n0709_006:0381b09": "[0381b09] 此戒大乘同制。即是惡求多求。不慈愍眾生。",
    "X39n0709_006:0381b10": "第九貪好共索戒",
    "X39n0709_006:0381b11": "[0381b11] 若比丘。二居士居士婦與比丘辦衣價。持如是衣價。",
    "X39n0709_006:0381b12": "買如是衣。與某甲比丘。是比丘先不受居士自恣請。",
    "X39n0709_006:0381b13": "到二居士家。作如是言。善哉辦如是如是衣價。與我",
    "X39n0709_006:0381b14": "共作一衣。為好故。若得衣者。尼薩耆波逸提。",
    "X39n0709_006:0381b15": "[0381b15] 釋義 此戒緣起。亦由前人。其中所犯輕重。及捨",
    "X39n0709_006:0381b16": "懺還衣。與夫不犯等。悉皆同前。但於二居士家。勸",
    "X39n0709_006:0381b17": "令合作一衣。使得精好為異。",
    "X39n0709_006:0381b18": "第十索衣過六反戒",
    "X39n0709_006:0381b19": "[0381b19] 若比丘。若王。若大臣。若婆羅門。若居士。若居士婦遣",
    "X39n0709_006:0381b20": "使。為比丘送衣價。持如是衣價。與某甲比丘。彼使人",
    "X39n0709_006:0381b21": "至比丘所。語比丘言。大德。今為汝故。送是衣價受取。",
    "X39n0709_006:0381b22": "是比丘應語彼使如是言。我不應受此衣價。我若須",
    "X39n0709_006:0381b23": "衣合時清淨當受。彼使語比丘言大德。有執事人不。",
    "X39n0709_006:0381b24": "須衣比丘應語言有。若僧伽藍民。若優婆塞。此是比",
    "X39n0709_006:0381c01": "丘執事人。常為諸比丘執事。時彼使往至執事人所",
    "X39n0709_006:0381c02": "與衣價已。還比丘所。如是言。大德。所示某甲執事人。",
    "X39n0709_006:0381c03": "我已與衣價。大德知時往彼當得衣。須衣比丘當往",
    "X39n0709_006:0381c04": "執事人所。若二反三反為作憶念應語言我須衣。若",
    "X39n0709_006:0381c05": "二反三反為作憶念。若得衣者善。若不得衣。四反五",
    "X39n0709_006:0381c06": "反六反在前默然立。若四反五反六反在前默然住。",
    "X39n0709_006:0381c07": "得衣者善。若不得衣。過是求得衣者。尼薩耆波逸提。",
    "X39n0709_006:0381c08": "若不得衣。從所得衣價處。若自往。若遣使往。語言汝",
    "X39n0709_006:0381c09": "先遣使持衣價。與某甲比丘。是比丘竟不得衣。汝還",
    "X39n0709_006:0381c10": "取。莫使失。此是時。",
    "X39n0709_006:0381c11": "[0381c11] 緣起 佛在舍衛國給孤獨園。城中有一大臣。與",
    "X39n0709_006:0381c12": "跋難陀親友。遣使送衣價與之。跋難陀即將使入",
    "X39n0709_006:0381c13": "城。持衣價與親舊長者掌之。異時大臣問使人云。",
    "X39n0709_006:0381c14": "我前遣持衣價。與跋難陀作衣。為我著不。報言不",
    "X39n0709_006:0381c15": "著。大臣便使索還衣價。跋難陀聞已。即疾疾至彼",
    "X39n0709_006:0381c16": "長者家索衣。時城中諸長者集會。先有制。不至者",
    "X39n0709_006:0381c17": "罰錢五百。我今暫往赴之。大德。小待勿令我輸錢。",
    "X39n0709_006:0381c18": "跋難陀言。不得爾先持衣價與我作衣。長者為作",
    "X39n0709_006:0381c19": "衣竟。會坐已罷。輸錢五百。時彼長者及諸居士盡",
    "X39n0709_006:0381c20": "共譏嫌。佛知為僧結戒。此是遮罪。由取不淨財。不",
    "X39n0709_006:0381c21": "護他意。致生惱亂。制斯學處。",
    "X39n0709_006:0381c22": "[0381c22] 釋義 文分六節。若王若大臣乃至今為汝送衣",
    "X39n0709_006:0381c23": "價受取等。明檀越遣使以送信施。是比丘應語彼",
    "X39n0709_006:0381c24": "使如是言乃至常為諸比丘執事等。明比丘持戒",
    "X39n0709_006:0382a01": "不受錢寶。彼使至執事人所乃至往彼當得衣等。",
    "X39n0709_006:0382a02": "明付囑還報知時須衣。須衣比丘當往執事人所",
    "X39n0709_006:0382a03": "乃至四反五反六反在前默然住得衣者善等。明",
    "X39n0709_006:0382a04": "依制索衣護他淨信。若不得衣過是求等。明違制",
    "X39n0709_006:0382a05": "過索犯本戒體。若不得衣從所得衣價處乃至此",
    "X39n0709_006:0382a06": "是時等。明不失信施告主知取。律云王大臣如上。",
    "X39n0709_006:0382a07": "婆羅門者。有生婆羅門(生者謂是梵天苗裔。乃五天竺國之貴姓。餘國所無。",
    "X39n0709_006:0382a08": "是故五印土。皆號曰天方也)。居士者(除國王大臣。在家貴人是)。遣使為比丘",
    "X39n0709_006:0382a09": "送衣價者(謂遣男女及黃門等為使 衣價謂持金銀七寶貝齒等。以為衣直)。持如",
    "X39n0709_006:0382a10": "是衣價與某甲比丘者(乃檀越示其使者。自樂敬供之人。與即施也)。我",
    "X39n0709_006:0382a11": "不應受此衣價者(律攝云。苾芻法不受畜金銀寶等。及穀粟米豆村園奴婢牛羊",
    "X39n0709_006:0382a12": "車乘。此金銀寶等僧伽應受。若田地園圃亦合眾畜。應與寺家淨人及餘俗人。計分徵課。以供僧伽)。我",
    "X39n0709_006:0382a13": "若須衣合時清淨當受者(合時謂合比丘須用衣時。或佛開許比丘聽畜",
    "X39n0709_006:0382a14": "之時 清淨謂不違世尊禁制。及無諸障難。若堪可受時。我當納取以成衣守持也)。若僧伽",
    "X39n0709_006:0382a15": "藍民若優婆塞此是比丘執事人常為比丘執事",
    "X39n0709_006:0382a16": "者(謂伽藍民即寺家淨人。緣從波斯匿王所施。不應王差。常為僧伽。執作眾務。紿事比丘者 優",
    "X39n0709_006:0382a17": "婆塞此云近事男。謂皈依三寶。受持五禁。堪能親近承事眾僧。願為比丘。執事人者)。彼使往",
    "X39n0709_006:0382a18": "至執事人所者(謂彼使往至如比丘所示人處。以衣價付之。囑令合時。當買清淨衣。",
    "X39n0709_006:0382a19": "與彼比丘著持也)。大德知時往彼當得衣者(謂彼使付衣價已。還比丘",
    "X39n0709_006:0382a20": "所報言。大德。自知須用衣時。往彼某甲執事人所。當得如法淨衣也)。須衣比丘當往",
    "X39n0709_006:0382a21": "執事人所者(謂此比丘欲須衣時。當徐徐至彼所。付衣價人所)。若二反三",
    "X39n0709_006:0382a22": "反為作憶念應語言我須衣者(謂二三往返出言。令彼執事人自憶",
    "X39n0709_006:0382a23": "念。憶念者。約於某月日。方為作衣也)。彼執事人。若在家。若在市(買賣之所",
    "X39n0709_006:0382a24": "曰市)。若在作處(謂作眾務等處)。語言。我今須衣。與我作衣。是",
    "X39n0709_006:0382b01": "為作憶念(釋文之巧。略其初反。但云二三)。若二反三反為作憶念",
    "X39n0709_006:0382b02": "若得衣者善者(謂稱自求心令他悅辦。不假餘索也)。若不得衣四反",
    "X39n0709_006:0382b03": "五反六反在前默然立者。彼執事人。若在家。若在",
    "X39n0709_006:0382b04": "市。若在作處。至彼前默然而住。若彼執事人問言。",
    "X39n0709_006:0382b05": "汝何在此立。比丘報言。汝自知之。若執事人言我",
    "X39n0709_006:0382b06": "不知。若有餘人知者。當語言。彼人知之(所言餘人知者。凡比",
    "X39n0709_006:0382b07": "丘若以物委寄他人。或同行者。借衣著用時。必語一人知之。於後索取有證。免致&#x9B2C;諍。是佛慈訓)。若",
    "X39n0709_006:0382b08": "比丘作一語破二反默然。作二語破四反默然。作",
    "X39n0709_006:0382b09": "三語破六反默然(三反憶念之後。復聽六反默然索衣。若作一反語索。則准二反",
    "X39n0709_006:0382b10": "默然。乃至三反語索。則准六反默然。更不得再默索衣。言破者。謂壞世尊六默之正制也)。",
    "X39n0709_006:0382b11": "[0382b11] 結罪 是中犯者。若比丘過三反語索。過六反默",
    "X39n0709_006:0382b12": "然立得衣者。捨墮。",
    "X39n0709_006:0382b13": "[0382b13] 此戒捨懺還衣等法。於作持中明。若捨衣竟不還",
    "X39n0709_006:0382b14": "等。得罪如上。",
    "X39n0709_006:0382b15": "[0382b15] 此戒具四緣。方成本罪。一心存貪取。二不護他心。",
    "X39n0709_006:0382b16": "三違制過索。四衣已入手。",
    "X39n0709_006:0382b17": "[0382b17] 兼制 比丘尼捨墮(同制同學)。式叉摩那沙彌沙彌尼",
    "X39n0709_006:0382b18": "突吉羅。是為犯。",
    "X39n0709_006:0382b19": "[0382b19] 隨開 不犯者。三反語索得衣。六反默然立得衣。",
    "X39n0709_006:0382b20": "若不得衣。從所得衣價處。若自往。若遣使往。語言。",
    "X39n0709_006:0382b21": "汝先遣使與某甲比丘衣。是比丘竟不得。可還取。",
    "X39n0709_006:0382b22": "莫使失。若言我不須即相布施。是比丘應以時&#x8F2D;",
    "X39n0709_006:0382b23": "語方便索衣。若為作波利迦羅故與(謂彼人故意作碎雜衲衣",
    "X39n0709_006:0382b24": "而與之)。方便索得者。及最初未制戒等。是為不犯",
    "X39n0709_006:0382c01": "會採 僧祗律云。三反往索六反默住時。或緩期",
    "X39n0709_006:0382c02": "或急期。云何緩急。若比丘至檀越所索衣時。語言",
    "X39n0709_006:0382c03": "長壽。與我衣直(西域凡諸比丘稱呼檀越。皆云長壽)。答言。尊者更一",
    "X39n0709_006:0382c04": "月來。比丘滿一月往索。若檀越復言。更一月來。比",
    "X39n0709_006:0382c05": "丘仍滿一月復往索。若復言。更一月來。比丘又滿",
    "X39n0709_006:0382c06": "一月復往索。過三月已。不得復索 若言半月來。",
    "X39n0709_006:0382c07": "過三半月。不得復索 若言十日。若言五日四日",
    "X39n0709_006:0382c08": "三日二日一日乃至須臾(此謂急期也)。若過三半月。乃",
    "X39n0709_006:0382c09": "至三須臾。不得復索 六反往默時。檀越言。我知",
    "X39n0709_006:0382c10": "尊者往意。更一月來。滿一月復往。默然住。如是滿",
    "X39n0709_006:0382c11": "六月往默然已。不得復往 若言半月。若言十日",
    "X39n0709_006:0382c12": "乃至須臾。若滿六半月。乃至六須臾已。不得復往",
    "X39n0709_006:0382c13": "默然。齊幾名默然住時。如人入庫取物。著店上頃。",
    "X39n0709_006:0382c14": "又如裹襆物頃。即應去 若比丘方便現行。相持",
    "X39n0709_006:0382c15": "衣&#x9262;鍚杖水瓶。過寄物人前。若彼人問言。尊者欲",
    "X39n0709_006:0382c16": "那去。答言欲去先送物主邊。語令自知此物莫使",
    "X39n0709_006:0382c17": "失。受寄者言。久已辦物。不須復往。即時與物。比丘",
    "X39n0709_006:0382c18": "取者。捨墮 若不作方便道。由彼前彼人如上問。",
    "X39n0709_006:0382c19": "比丘如上答。與物取者。無罪 若受寄者言。任意",
    "X39n0709_006:0382c20": "去。設能破我。如破多羅樹。亦不與汝一錢(此樹斷即死。顯",
    "X39n0709_006:0382c21": "死也不與)。比丘爾時應到物主邊語令自知。此物莫使",
    "X39n0709_006:0382c22": "失。若是物主言。我先施比丘。隨方便更索。比丘爾",
    "X39n0709_006:0382c23": "時得如前三反語索六反默然住。",
    "X39n0709_006:0382c24": "[0382c24] 十誦律云。若六反默立不得衣。是比丘語衣主已。",
    "X39n0709_006:0383a01": "有餘因緣。到執事人處。若問何故來。答言。我有餘",
    "X39n0709_006:0383a02": "事故來。若言。持是衣去。答言。我已語衣主。汝自往",
    "X39n0709_006:0383a03": "共分了。若言。但持衣去。我自解語衣主。爾時受衣",
    "X39n0709_006:0383a04": "持去。無犯。",
    "X39n0709_006:0383a05": "[0383a05] 善見律云。若不口語索得。十二默然求。若一語索",
    "X39n0709_006:0383a06": "破二默然。二語索破四默然。乃至六語索破十二",
    "X39n0709_006:0383a07": "默然 若使者付執事人衣直已。不報比丘。比丘",
    "X39n0709_006:0383a08": "不得就執事人求索衣。若得衣。突吉羅。",
    "X39n0709_006:0383a09": "[0383a09] 根本律云。若苾芻遣使報已。彼執事人來作是語。",
    "X39n0709_006:0383a10": "聖者可受此衣價。苾芻應報言。此衣價我已捨訖。",
    "X39n0709_006:0383a11": "汝當還彼送衣來處。如是報者善。若取衣者。捨墮",
    "X39n0709_006:0383a12": " 若執事人言。聖者可受此衣價。彼之施主我共",
    "X39n0709_006:0383a13": "平章。令其心喜。若如是者。取衣無犯。",
    "X39n0709_006:0383a14": "[0383a14] 此戒大乘同學。以護譏嫌。增他淨信。",
    "X39n0709_006:0383a15": "第十一乞綿作具戒",
    "X39n0709_006:0383a16": "[0383a16] 若比丘雜野蠶綿。作新臥具。尼薩耆波逸提。",
    "X39n0709_006:0383a17": "[0383a17] 緣起 佛在曠野國。時六&#x7FA3;比丘作新野蠶綿臥",
    "X39n0709_006:0383a18": "具。彼索未成綿。或索已成綿。或索已染。或索未染。",
    "X39n0709_006:0383a19": "或新或故者。至養蠶家語言。我等須綿。報言。小待。",
    "X39n0709_006:0383a20": "須蠶熟時來。六&#x7FA3;比丘在邊住待。看彼曝繭。時蠶",
    "X39n0709_006:0383a21": "蛹作聲。居士譏嫌。諸比丘聞知白佛結戒。此是性",
    "X39n0709_006:0383a22": "罪。由殺諸生命。增長貪求。廢自善品。損他正信。制",
    "X39n0709_006:0383a23": "斯學處。乃初篇殺根本種類。",
    "X39n0709_006:0383a24": "[0383a24] 釋義 律云。雜者若劫貝。若拘遮羅乳葉草。若芻",
    "X39n0709_006:0383b01": "摩。若麻野蠶綿者(僧祇律云憍奢耶有二種。一者生細絲也。二者作紡絲也)。作",
    "X39n0709_006:0383b02": "新臥具者(根本律云。新有二種。一謂新造。二謂新得。此中取新造臥具者。氈褥也。此有二",
    "X39n0709_006:0383b03": "種。一者貯褥。二者衧成。皆不聽用 薩婆多論云。以綿作衣。此有二種。一擘綿布貯。如作氈法。二以綿作",
    "X39n0709_006:0383b04": "縷。織以成衣。作此二衣。名作敷具。敷具者。非獨臥具。乃衣之都名也)。",
    "X39n0709_006:0383b05": "[0383b05] 結罪 是中犯者。若比丘自用雜野蠶綿。作新臥",
    "X39n0709_006:0383b06": "具成者。捨墮 作而不成者。突吉羅 若語他人",
    "X39n0709_006:0383b07": "作成者。捨墮 作而不成突吉羅 若為他作成",
    "X39n0709_006:0383b08": "不成。盡突吉羅。",
    "X39n0709_006:0383b09": "[0383b09] 此應捨。是中捨者。若以斤斧細斬和泥。若塗壁。若",
    "X39n0709_006:0383b10": "塗埵。",
    "X39n0709_006:0383b11": "[0383b11] 此戒具三緣。方成本罪。一情存貪愛。二心無慈愍。",
    "X39n0709_006:0383b12": "三臥具已成。",
    "X39n0709_006:0383b13": "[0383b13] 兼制 比丘尼突吉羅(同制不同學)。式叉摩那沙彌沙",
    "X39n0709_006:0383b14": "彌尼突吉羅。是為犯。",
    "X39n0709_006:0383b15": "[0383b15] 隨開 不犯者。若得已成。若以斧剉斬和泥。塗壁",
    "X39n0709_006:0383b16": "埵。及最初未制戒等。是為不犯。",
    "X39n0709_006:0383b17": "[0383b17] 會採 僧祗律云。若作三衣。若經若緯。若中若邊。",
    "X39n0709_006:0383b18": "若間紃。若緣若褋。若補作成捨墮。受用越毗尼罪",
    "X39n0709_006:0383b19": " 應僧中捨。僧不應還。亦不得餘用。正得敷地。及",
    "X39n0709_006:0383b20": "作遮向簾帳幔。",
    "X39n0709_006:0383b21": "[0383b21] 五分律云。應捨與僧不得捨與餘人。僧以敷地。或",
    "X39n0709_006:0383b22": "敷&#x7240;座。除捨褥比丘。餘一切僧隨次坐臥。雖不使",
    "X39n0709_006:0383b23": "人作他施而受。亦捨墮。",
    "X39n0709_006:0383b24": "[0383b24] 此戒本律制嚴。而無僧中捨法。名曰自壞捨。自壞",
    "X39n0709_006:0383c01": "捨者。以斧斬壞臥具之時。貪愛業心隨斧下斷。令",
    "X39n0709_006:0383c02": "永不復興。故名自壞捨。僧祗雖許捨入僧中聽眾",
    "X39n0709_006:0383c03": "畜用。然用中之別未顯五分。唯除捨褥人。餘隨坐",
    "X39n0709_006:0383c04": "臥則剪除貪愛。惜護檀施。事義了然。故今捨法宜",
    "X39n0709_006:0383c05": "准五分。南山云。犯過衣財。如律所斷。或永棄捨。或",
    "X39n0709_006:0383c06": "永入僧。&#x8462;斯之謂。於作持中明。",
    "X39n0709_006:0383c07": "[0383c07] 此戒大乘為利攝眾生。故聽得畜。但不得自用。當",
    "X39n0709_006:0383c08": "護慈體。廣運悲心。",
    "X39n0709_006:0383c09": "[0383c09] 引證 緇門警訓引央掘經云。繒綿皮物。若展轉",
    "X39n0709_006:0383c10": "來離殺者手。施持戒人。不應受者。是比丘法。若受",
    "X39n0709_006:0383c11": "者非悲。不破戒。",
    "X39n0709_006:0383c12": "[0383c12] 涅槃經云。皮革履屣憍奢耶衣。如是衣服悉皆不",
    "X39n0709_006:0383c13": "畜。是正經律。",
    "X39n0709_006:0383c14": "[0383c14] 楞嚴經云。若諸比丘不服東方[糸*系]綿絹帛。及此土",
    "X39n0709_006:0383c15": "靴履裘毳乳酪醍醐。如是比丘於世真脫。酬還宿",
    "X39n0709_006:0383c16": "債。不遊三界。何以故。服其身分。皆為彼緣。",
    "X39n0709_006:0383c17": "[0383c17] 附考 資持記云。已前律制但據蠶家。大教轉來",
    "X39n0709_006:0383c18": "不許受用。乃知聲聞行劣。但取離非。菩薩慈深。遠",
    "X39n0709_006:0383c19": "推來處。離殺者手。無非殺來足踏(坐具也)身披(三衣也)。",
    "X39n0709_006:0383c20": "皆霑業分。非大士可忍。豈比丘所宜請考經文。少",
    "X39n0709_006:0383c21": "懷信仰。廣敘利害。見章服儀。離殺手者非蠶家故。",
    "X39n0709_006:0383c22": "不受者應法。大小俱順。故受者非悲。違大順小故。",
    "X39n0709_006:0383c23": "小從大出。望制雖順。約義還違。故知持戒行慈。方",
    "X39n0709_006:0383c24": "符聖旨。縱情受用。全乖道儀。故章服儀云。且自非",
    "X39n0709_006:0384a01": "悲之語。終為永斷之言。據此為論。頗彰深切。次引",
    "X39n0709_006:0384a02": "涅槃。乃終窮囑累。決了正教。明文制斷。何得遲疑。",
    "X39n0709_006:0384a03": "據僧傳中所敘。南嶽道休二師不衣綿帛。並服艾",
    "X39n0709_006:0384a04": "絮。故南山律師云。佛法東漸幾六百載。唯斯衡嶽",
    "X39n0709_006:0384a05": "慈行可歸。",
    "X39n0709_006:0384a06": "第十二黑毛作具戒",
    "X39n0709_006:0384a07": "[0384a07] 若比丘以新純黑羺羊毛。作新臥具者。尼薩耆波逸",
    "X39n0709_006:0384a08": "提。",
    "X39n0709_006:0384a09": "[0384a09] 緣起 佛在毗舍離城獼猴江側樓閣講堂。諸離",
    "X39n0709_006:0384a10": "車子多行邪婬。以純黑羊毛作氈。被體夜行。使人",
    "X39n0709_006:0384a11": "不見。時六&#x7FA3;比丘效而作之。諸離車語言。我等為",
    "X39n0709_006:0384a12": "婬欲故作。汝等作此何為耶。諸比丘聞已白佛。佛",
    "X39n0709_006:0384a13": "故為僧結戒。由愛上色。復求細軟。廢業長貪。遮無",
    "X39n0709_006:0384a14": "利益故。制斯學處。",
    "X39n0709_006:0384a15": "[0384a15] 釋義 律云。純黑者。或生黑。或染黑。羺羊毛者(羺耨",
    "X39n0709_006:0384a16": "平聲。羺[羊*兒]乃胡羊之名。其毛最軟極細。如此方羔羊之絨毛也[羊*兒]音倪 薩婆多論云。此國黑羊毛貴故。",
    "X39n0709_006:0384a17": "不聽黑羊毛作衣法。亦有二種。一以黑羊毛擇治布貯作細&#x6C0A;。二作縷織成作衣。此二種衣盡名敷具。此",
    "X39n0709_006:0384a18": "羊毛得作三衣。盡中受持)。",
    "X39n0709_006:0384a19": "[0384a19] 結罪 是中犯者。若比丘自以純黑羺羊毛。作新",
    "X39n0709_006:0384a20": "臥具。成者。捨墮 作而不成者。突吉羅 若教他",
    "X39n0709_006:0384a21": "人作成者。捨墮 作而不成。突吉羅 若為他作",
    "X39n0709_006:0384a22": "成不成。皆突吉羅。",
    "X39n0709_006:0384a23": "[0384a23] 此戒捨懺還臥具等法。作持中明。於僧中捨臥具",
    "X39n0709_006:0384a24": "竟。若不還。若教莫還。若作淨施。若遣與人。若數數",
    "X39n0709_006:0384b01": "敷壞者。盡突吉羅。",
    "X39n0709_006:0384b02": "[0384b02] 此戒具三緣。方成本罪。一有貪慢心。二是純黑羺",
    "X39n0709_006:0384b03": "毛。三作具已成。",
    "X39n0709_006:0384b04": "[0384b04] 兼制 比丘尼突吉羅(同制不同學)。式叉摩那沙彌沙。",
    "X39n0709_006:0384b05": "彌尼突吉羅。是為犯。",
    "X39n0709_006:0384b06": "[0384b06] 隨開 不犯者。若得已成者。若割截壞。若細薄揲",
    "X39n0709_006:0384b07": "作兩重。若以作褥。若作枕。若作方小坐具。若作臥",
    "X39n0709_006:0384b08": "氈。或作襯&#x9262;內氈。或作剃刀囊。或作帽。或作襪。及",
    "X39n0709_006:0384b09": "最初未制戒等。是為不犯。",
    "X39n0709_006:0384b10": "[0384b10] 會採 根本律云。苾芻撩理羊毛時。若於一片。若",
    "X39n0709_006:0384b11": "於小團。若大聚。或披或擘。或以弓彈。而作敷具。作",
    "X39n0709_006:0384b12": "時惡作罪。竟時得捨墮。",
    "X39n0709_006:0384b13": "[0384b13] 薩婆多論云。若以駝毛羖羊毛牛毛。若芻麻衣劫",
    "X39n0709_006:0384b14": "貝衣褐衣欽婆羅衣合作者。皆突吉羅。作衣下至",
    "X39n0709_006:0384b15": "四肘捨墮。",
    "X39n0709_006:0384b16": "[0384b16] 十誦律云。若為塔作。為僧作。不犯。",
    "X39n0709_006:0384b17": "[0384b17] 此戒大乘同學。義如野蠶臥具。",
    "X39n0709_006:0384b18": "第十三減分作具戒",
    "X39n0709_006:0384b19": "[0384b19] 若比丘作新臥具。應用二分純黑羊毛。三分白。四分",
    "X39n0709_006:0384b20": "牻。若比丘不用二分黑。三分白。四分牻。作新臥具者。",
    "X39n0709_006:0384b21": "尼薩耆波逸提。",
    "X39n0709_006:0384b22": "[0384b22] 緣起 佛在舍衛國祗園精舍。時六&#x7FA3;比丘以純",
    "X39n0709_006:0384b23": "白羊毛作新臥具。諸居士皆譏嫌。謂沙門釋子似",
    "X39n0709_006:0384b24": "王若大臣(西域國風。唯王及大臣長者著上好貴價細白疊衣。以表尊貴。餘無敢著)。諸",
    "X39n0709_006:0384c01": "比丘聞知白佛結戒。亦同前。由愛上色等。制斯學",
    "X39n0709_006:0384c02": "處。",
    "X39n0709_006:0384c03": "[0384c03] 釋義 文分二節。作新臥具下明其正制。若比丘",
    "X39n0709_006:0384c04": "不用下結成違犯。律云。白者。或生白。或染令白。牻",
    "X39n0709_006:0384c05": "色者。頭上毛耳毛&#x811A;毛。若餘牻色毛(牻音茫。雜毛也 律攝云",
    "X39n0709_006:0384c06": "頭足腹毛。由頭足腹。是行動處。毛麤惡故)。若作四十&#x9262;羅臥具者。二十",
    "X39n0709_006:0384c07": "&#x9262;羅純黑。十&#x9262;羅白。十&#x9262;羅牻(十誦律云。一&#x9262;羅四兩。立世毗曇論",
    "X39n0709_006:0384c08": "云。一波羅一兩。或稱之大小。故譯不同。今准十誦。則四十&#x9262;羅重十斤。應用五斤黑。二斤半白。二斤半牻)。",
    "X39n0709_006:0384c09": "若作三十&#x9262;羅。二十&#x9262;羅臥具者。准此斤兩。以黑",
    "X39n0709_006:0384c10": "色兩分。白牻各一分(此據黑者難得。白者次難。牻者易求故。又黑白是細軟貴",
    "X39n0709_006:0384c11": "物。長自恣情。牻者體麤。原非貴價。不增己欲也)。",
    "X39n0709_006:0384c12": "[0384c12] 結罪 是中犯者。若不以二分黑三分白四分牻。",
    "X39n0709_006:0384c13": "自作新臥具。成者。捨墮 作不成。突吉羅 若使",
    "X39n0709_006:0384c14": "他人作成。捨墮 作不成。突吉羅 若為他人作",
    "X39n0709_006:0384c15": "成不成。皆突吉羅。",
    "X39n0709_006:0384c16": "[0384c16] 此戒捨懺還臥具等法。於作持中明。若捨竟不還",
    "X39n0709_006:0384c17": "等。得罪如上。",
    "X39n0709_006:0384c18": "[0384c18] 。此戒具三緣。方成本罪。一有愛好心。二分兩違教。",
    "X39n0709_006:0384c19": "三作具已成。",
    "X39n0709_006:0384c20": "[0384c20] 兼制 比丘尼突吉羅(同制不同學)式叉摩那沙彌沙",
    "X39n0709_006:0384c21": "彌尼突吉羅。是為犯。",
    "X39n0709_006:0384c22": "[0384c22] 隨開 不犯者。若依制作。若白不足。以牻足之。若",
    "X39n0709_006:0384c23": "作純牻者。若得已成者。若割截。若作壞色。若作枕",
    "X39n0709_006:0384c24": "氈褥。及最初未制戒等。是為不犯。",
    "X39n0709_006:0385a01": "[0385a01] 會採 僧祗律云。多用黑毛而作等想等。用作減",
    "X39n0709_006:0385a02": "想而更益。若自作若使人作成者捨墮。受用越毗",
    "X39n0709_006:0385a03": "尼罪 多用白毛而作等想等。用作減想而更益。",
    "X39n0709_006:0385a04": "得罪亦爾 少用下毛(即牻毛也)而作等想。得罪亦爾",
    "X39n0709_006:0385a05": "十誦律云。用黑者乃至多一。兩捨墮 用白者乃",
    "X39n0709_006:0385a06": "至多一。兩突吉羅 用牻者乃至減一。兩捨墮",
    "X39n0709_006:0385a07": " 律攝云。或黑者易得。餘色難求。斤數減增並成。無",
    "X39n0709_006:0385a08": "犯(此約地土所產。觀境隨開)。",
    "X39n0709_006:0385a09": "[0385a09] 此戒大乘同學。外息世譏。內護僧制故。",
    "X39n0709_006:0385a10": "第十四減年作具戒",
    "X39n0709_006:0385a11": "[0385a11] 若比丘作新臥具。持至六年若減六年。不捨故。更作",
    "X39n0709_006:0385a12": "新者。除僧羯磨。尼薩耆波逸提。",
    "X39n0709_006:0385a13": "[0385a13] 緣起 此戒有二制。佛在舍衛國。時六&#x7FA3;比丘嫌",
    "X39n0709_006:0385a14": "臥具。或重或輕或薄或厚不捨故。更作新者。彼如",
    "X39n0709_006:0385a15": "是常營求臥具。藏積眾多。知足比丘白佛。此初結",
    "X39n0709_006:0385a16": "戒也。後時一比丘得乾痟病。為小因緣。欲遊人間。",
    "X39n0709_006:0385a17": "彼思世尊結戒。臥具持至六年。若減六年不捨。故",
    "X39n0709_006:0385a18": "更作新。即犯戒。我有糞掃臥具。重不堪持。行當云",
    "X39n0709_006:0385a19": "何。諸比丘白佛。佛聽僧與彼白二羯磨。作新臥具。",
    "X39n0709_006:0385a20": "故如除僧羯磨之語。此第二結戒也。為遮不樂用。",
    "X39n0709_006:0385a21": "故愛新好者。制斯學處。",
    "X39n0709_006:0385a22": "[0385a22] 釋義 文分三節。作新臥具持至六年此明創制。",
    "X39n0709_006:0385a23": "若減六年不捨故。更作新者結成所犯。除僧羯磨",
    "X39n0709_006:0385a24": "此明隨開。減六年者(僧祗律云。不滿六夏也 根本律云。雖情不樂。應持滿六",
    "X39n0709_006:0385b01": "年)。",
    "X39n0709_006:0385b02": "[0385b02] 結罪 是中犯者。若比丘減六年不捨。故更作新",
    "X39n0709_006:0385b03": "臥具。成者。捨墮 作而不成。突吉羅 若使他人",
    "X39n0709_006:0385b04": "作成者。捨墮 作而不成。突吉羅 若為他人作",
    "X39n0709_006:0385b05": "成不成。皆突吉羅。",
    "X39n0709_006:0385b06": "[0385b06] 此戒捨懺還臥具及與羯磨作具等法。於作持中",
    "X39n0709_006:0385b07": "明。若捨臥具竟不還等。得罪如上。",
    "X39n0709_006:0385b08": "[0385b08] 此戒具足四緣。方成本罪。一有貪畜心。二持不滿",
    "X39n0709_006:0385b09": "年。三非羯磨聽許。四作已成。",
    "X39n0709_006:0385b10": "[0385b10] 兼制 比丘尼突吉羅(同制不同學)。式叉摩那沙彌沙",
    "X39n0709_006:0385b11": "彌尼突吉羅。是為犯。",
    "X39n0709_006:0385b12": "[0385b12] 隨開 不犯者。僧聽及滿六年。減六年捨。故作新",
    "X39n0709_006:0385b13": "者。若復無更自作(謂無故者。或失或壞等緣)。若他作與。若得已",
    "X39n0709_006:0385b14": "成者。及最初未制戒等。是為不犯。",
    "X39n0709_006:0385b15": "[0385b15] 會採 僧祗律云。故氈現前。若捨更作犯(氈即臥具)故",
    "X39n0709_006:0385b16": "氈現前不捨作。亦犯 故氈不現前若捨作。亦犯",
    "X39n0709_006:0385b17": " 故氈不現前不捨作新成。皆捨墮 受用。越毗",
    "X39n0709_006:0385b18": "尼罪。",
    "X39n0709_006:0385b19": "[0385b19] 根本律云。若苾芻於此年中。作新敷具。即於此歲。",
    "X39n0709_006:0385b20": "更復造餘造。第二時得惡作罪。成犯捨墮。初造者",
    "X39n0709_006:0385b21": "無犯 雖非同年。於第二歲。更作餘褥。如是三四",
    "X39n0709_006:0385b22": "乃至五年。更造新者。得罪同前 若於此年中。造",
    "X39n0709_006:0385b23": "新敷具未了。更復造餘。若俱了時。云我持前捨棄",
    "X39n0709_006:0385b24": "於後。或可持後捨棄於前。後犯捨墮。先造無犯。",
    "X39n0709_006:0385c01": "[0385c01] 若初作未了。於第二年。乃至三四五年。若俱了時。",
    "X39n0709_006:0385c02": "捨持前後得罪亦如是。",
    "X39n0709_006:0385c03": "[0385c03] 善見律云。除僧羯磨者。若病未差。得隨意作。若病",
    "X39n0709_006:0385c04": "差已更發。不須更羯磨。得用先羯磨。",
    "X39n0709_006:0385c05": "[0385c05] 僧祗律云。是老病比丘僧羯磨已。應當自疏記失",
    "X39n0709_006:0385c06": "受持故。氈年月日數病差已。還受持此。故氈從前",
    "X39n0709_006:0385c07": "滿六年。若是比丘病差。不還補六年。捨墮。",
    "X39n0709_006:0385c08": "[0385c08] 此戒大乘同學。愛惜信施。降伏貪愛故。",
    "X39n0709_006:0385c09": "[0385c09] 附考 根本律云。佛在曠野林住處(即曠野國)。是時嚴",
    "X39n0709_006:0385c10": "風勁急。苾芻患寒。知事諸人所有敷具。皆六年持。",
    "X39n0709_006:0385c11": "由制戒故不敢造新。由忍寒故所有營作悉皆停",
    "X39n0709_006:0385c12": "息。佛知已告阿難言。凡諸知事營作。苾芻畜其敷",
    "X39n0709_006:0385c13": "具。雖未滿六年。不免寒者。彼苾芻應從僧伽乞。六",
    "X39n0709_006:0385c14": "年內更作敷具。聽僧伽與彼白二羯磨。若其僧伽",
    "X39n0709_006:0385c15": "體知。彼人是可信者。即與其法。或令持舊敷具來",
    "X39n0709_006:0385c16": "至僧中。若太長者即應截&#x5374;。若太短者以毛添之。",
    "X39n0709_006:0385c17": "太寬太狹准事撩理。若有破處應將毛補。若皆破",
    "X39n0709_006:0385c18": "碎不堪修補者。僧應與法作白羯磨。",
    "X39n0709_006:0385c19": "第十五不貼作具戒",
    "X39n0709_006:0385c20": "[0385c20] 若比丘作新坐具。當取故者。縱廣一磔手。貼著新者",
    "X39n0709_006:0385c21": "上。壞色故。若作新坐具。不取故者。縱廣一磔手。貼著",
    "X39n0709_006:0385c22": "新者上。用壞色故。尼薩耆波逸提。",
    "X39n0709_006:0385c23": "[0385c23] 緣起 佛在舍衛國給狐獨園。時世尊遣人請食。",
    "X39n0709_006:0385c24": "諸佛常法。諸比丘受請後。&#x5FA7;行諸房。見故坐具處",
    "X39n0709_006:0386a01": "處狼籍。無人取攝。乃令諸比丘作新坐具。取故者",
    "X39n0709_006:0386a02": "縱廣一磔手。貼著新者。上以壞色故。六&#x7FA3;比丘不",
    "X39n0709_006:0386a03": "依佛教。世尊種種呵責已。與僧結戒。為欲遮其輕",
    "X39n0709_006:0386a04": "賤心故。制斯學處。",
    "X39n0709_006:0386a05": "[0386a05] 根本律云。世尊有因緣。不赴請處。遣人請食。一為",
    "X39n0709_006:0386a06": "宴默而居。二為諸天說法。三為觀察病者。四為看",
    "X39n0709_006:0386a07": "諸臥具。五為苾芻制戒。",
    "X39n0709_006:0386a08": "[0386a08] 僧祗律云。世尊以五事利益故。五日一按行僧房。",
    "X39n0709_006:0386a09": "一者聲聞弟子不著有為事不。二者不著世俗言",
    "X39n0709_006:0386a10": "論不。三者不著睡眠妨行道不。四者觀病比丘不。",
    "X39n0709_006:0386a11": "五者為年少出家比丘。見如來威儀庠序。起歡喜",
    "X39n0709_006:0386a12": "心。",
    "X39n0709_006:0386a13": "[0386a13] 釋義 文分二節。若作新坐具當取故者下明其",
    "X39n0709_006:0386a14": "正制。若作新坐具不取故者下結成所犯。律云。作",
    "X39n0709_006:0386a15": "新坐具時。若故坐具未壞。未有穿孔。當取浣染治",
    "X39n0709_006:0386a16": "牽挽。令舒裁割取。縱廣一磔手。帖新者上。若貼邊。",
    "X39n0709_006:0386a17": "若中央壞色故(根本律云。為壞色者。欲令受用時。得其堅牢故 坐具者。謂坐時或",
    "X39n0709_006:0386a18": "臥時敷以坐臥。亦云隨坐衣為護身。護衣護臥具。故聽畜之。梵語謂之尼師壇。亦云尼師但那也)。",
    "X39n0709_006:0386a19": "[0386a19] 結罪 是中犯者。不取故者帖新者上用壞色故。",
    "X39n0709_006:0386a20": "而更作新坐具。成者。捨墮 作而不成。突吉羅",
    "X39n0709_006:0386a21": " 若令他作成。捨墮 作不成。突吉羅 若為他作",
    "X39n0709_006:0386a22": "成不成。皆突吉羅。",
    "X39n0709_006:0386a23": "[0386a23] 此戒捨懺還坐具等法。於作持中明。若捨竟不還",
    "X39n0709_006:0386a24": "等。得罪如上。",
    "X39n0709_006:0386b01": "[0386b01] 此戒具三緣。方成本罪。一恣縱貪愛。二違制不貼。",
    "X39n0709_006:0386b02": "三作新已成。",
    "X39n0709_006:0386b03": "[0386b03] 兼制 比丘尼突吉羅(同制不同學)。式叉摩那沙彌沙",
    "X39n0709_006:0386b04": "彌尼突吉羅。是為犯。",
    "X39n0709_006:0386b05": "[0386b05] 隨開 不犯者。裁取故者帖新者上壞色故。若彼",
    "X39n0709_006:0386b06": "自無得更作新者。若他為作若得已成者。若純故",
    "X39n0709_006:0386b07": "者作。及最初未制戒等。是為不犯。",
    "X39n0709_006:0386b08": "[0386b08] 會採 根本律云。若以故者&#x5FA7;覆新者。若總破碎。",
    "X39n0709_006:0386b09": "不堪補貼新者。無犯 時諸苾芻不將坐具向餘",
    "X39n0709_006:0386b10": "處宿。謂犯離衣。佛言我制苾芻不應&#x8F19;離三衣而",
    "X39n0709_006:0386b11": "宿。非謂坐具。然諸苾芻不應故心。而不持去忘念",
    "X39n0709_006:0386b12": "者。無犯 苾芻不應無坐具。&#x8F19;出外行。違者。越毗",
    "X39n0709_006:0386b13": "尼罪。",
    "X39n0709_006:0386b14": "[0386b14] 十誦律云。不應受單尼師壇(單作則不堪久用。以減施福故)。不應",
    "X39n0709_006:0386b15": "離尼師壇宿。",
    "X39n0709_006:0386b16": "[0386b16] 勒伽論云。若離宿不須捨。但作突吉羅悔過。",
    "X39n0709_006:0386b17": "[0386b17] 律攝云。尼師但那應兩重作疊為三分。應截斷作",
    "X39n0709_006:0386b18": "葉。與三衣葉同。",
    "X39n0709_006:0386b19": "[0386b19] 此戒大乘同學。",
    "X39n0709_006:0386b20": "[0386b20] 引證 善見律云。故者下至一經坐。是名故也。四",
    "X39n0709_006:0386b21": "邊隨取一邊。或方或圓。取帖新者上。若不能帖細",
    "X39n0709_006:0386b22": "擗雜新者上。亦得。",
    "X39n0709_006:0386b23": "[0386b23] 戒因緣經云。取故者緣。四邊以亂其色。",
    "X39n0709_006:0386b24": "[0386b24] 薩婆多論云。取故敷具。最長者廣中取一磔手。長",
    "X39n0709_006:0386c01": "裂隨廣。狹分作緣。周&#x5E00;緣之。",
    "X39n0709_006:0386c02": "[0386c02] 五分律云。取故者貼新坐具。四角。",
    "X39n0709_006:0386c03": "[0386c03] 附考 詳稽諸部。作尼師壇。令以故者緣於四邊。",
    "X39n0709_006:0386c04": "帖於四角。&#x8462;為壞色去好故。堅牢久用故。為護身",
    "X39n0709_006:0386c05": "衣臥具故。為止貪重惜信施故。今時作具皆取雜",
    "X39n0709_006:0386c06": "色。新財緣帖四邊四角者。愈增貪好之心。過費信",
    "X39n0709_006:0386c07": "施之物。況復妄謂四角。而為四天王耶。",
    "X39n0709_006:0386c08": "[0386c08] 南海寄歸內法傳云。禮拜敷具。五天所不見行。然",
    "X39n0709_006:0386c09": "律制所須者。但擬眠臥之時。護他氈席。若用他物",
    "X39n0709_006:0386c10": "新故。並須安替(代也)。如是己物。故則不須。勿令污染。",
    "X39n0709_006:0386c11": "虧損信施。非為禮拜。南海諸僧人持一布長三五",
    "X39n0709_006:0386c12": "尺。疊若食巾。禮拜用替。膝頭行時。塔在肩上。西國",
    "X39n0709_006:0386c13": "苾芻來見。咸皆莞爾而笑也。(文)准寄歸所論。疑是",
    "X39n0709_006:0386c14": "五竺邊僧。昔時先入華夏。訛規遺效。久習成風。倘",
    "X39n0709_006:0386c15": "入叢林。不免隨眾。要知展具禮拜。非律正制。若作",
    "X39n0709_006:0386c16": "敬重法衣想。庶宥違教之愆。原夫禮拜意在自卑。",
    "X39n0709_006:0386c17": "以表至敬。理無敷具。盛體而自重也。然更有無慚",
    "X39n0709_006:0386c18": "之輩。揀好紬綾。配色衒美。而令侍者展敷撩衣。以",
    "X39n0709_006:0386c19": "禮大聖。若此乃慢上惑愚。其罪何以逃之。",
    "X39n0709_006:0386c20": "第十六遠持羊毛戒",
    "X39n0709_006:0386c21": "[0386c21] 若比丘道路行得羊毛。若無人持得自持。乃至三由",
    "X39n0709_006:0386c22": "旬。若無人持自持過三由旬。尼薩耆婆逸提。",
    "X39n0709_006:0386c23": "[0386c23] 緣起 佛在舍衛國給孤獨園。時跋難陀道路行。",
    "X39n0709_006:0386c24": "多得羊毛。貫杖頭上擔行。諸居士見。皆共嫌貴言",
    "X39n0709_006:0387a01": "沙門釋子云何販賣羊毛。諸比丘聞已。白佛結戒。",
    "X39n0709_006:0387a02": "因譏嫌故。制斯學處。",
    "X39n0709_006:0387a03": "[0387a03] 釋義 文分二節。在道路行得羊毛下明其正制。",
    "X39n0709_006:0387a04": "若無人持自持過三由旬下結成所犯。律云。若在",
    "X39n0709_006:0387a05": "道路行。若在住處。得羊毛須者應取(或他施得。或糞掃得)。若",
    "X39n0709_006:0387a06": "無人持(謂無淨人及餘白衣)得自持。乃至三由旬(大約百里之途)。若",
    "X39n0709_006:0387a07": "有人持。應語被人言。我有此物。當助我持。乃至彼",
    "X39n0709_006:0387a08": "比丘於中間不得助持(謂既有淨人為持。比丘自不得於中路復助彼持。而",
    "X39n0709_006:0387a09": "輕僧體)。",
    "X39n0709_006:0387a10": "[0387a10] 結罪 是中犯者。若比丘自持過三由旬。捨墮。",
    "X39n0709_006:0387a11": "[0387a11] 令餘人持。若於中間助持。突吉羅。",
    "X39n0709_006:0387a12": "[0387a12] 若令比丘尼持過三由旬。突吉羅 若令式叉摩",
    "X39n0709_006:0387a13": "那沙彌沙彌尼持過三由旬。突吉羅 除羊毛。若",
    "X39n0709_006:0387a14": "持一切草葉麻等過三由旬。突吉羅 若復擔餘",
    "X39n0709_006:0387a15": "物著杖頭行者。突吉羅。",
    "X39n0709_006:0387a16": "[0387a16] 此戒捨懺還羊毛等法。於作持中明。若捨竟不還",
    "X39n0709_006:0387a17": "等。得罪如上。",
    "X39n0709_006:0387a18": "[0387a18] 此戒具三緣方成本罪。一是羊毛。二自持過制。三",
    "X39n0709_006:0387a19": "心有貪著。",
    "X39n0709_006:0387a20": "[0387a20] 兼制 比丘尼突吉羅(同制不同學)。式叉摩那沙彌沙",
    "X39n0709_006:0387a21": "彌尼突吉羅。是為犯。",
    "X39n0709_006:0387a22": "[0387a22] 隨開 不犯者。若持至三由旬。若減三由旬。若有",
    "X39n0709_006:0387a23": "人與持中間。更不助擔。若使比丘尼及下三眾擔",
    "X39n0709_006:0387a24": "三由旬。若擔毳裝(獸毛褥細者)毳繩。若擔頭項&#x811A;毛。若",
    "X39n0709_006:0387b01": "作帽。若作裹革屣。及最初未制戒等。是為不犯。",
    "X39n0709_006:0387b02": "[0387b02] 會採 僧祗律云。若比丘持羊毛著道行。至一由",
    "X39n0709_006:0387b03": "延有所忘。還取取已。還至本處。即滿三由延。不得",
    "X39n0709_006:0387b04": "復過過者。捨墮 若一由延半忘物得還。還已不",
    "X39n0709_006:0387b05": "得復去去者。捨墮 若直行齊三由延。過一&#x811A;越",
    "X39n0709_006:0387b06": "毗尼罪。過兩&#x811A;捨墮 若二人各有擔。齊三由延。",
    "X39n0709_006:0387b07": "已轉易各復得三由延。三人九由延四人十二由",
    "X39n0709_006:0387b08": "延。若如是眾多人隨人為限。唯不得更重擔。",
    "X39n0709_006:0387b09": "[0387b09] 五分律云。得使淨人擔。若無人乃聽。自持不得擔。",
    "X39n0709_006:0387b10": "擔頭戴背負犯者。突吉羅。",
    "X39n0709_006:0387b11": "[0387b11] 此戒大乘同學。",
    "X39n0709_006:0387b12": "第十七使尼染羊毛戒",
    "X39n0709_006:0387b13": "[0387b13] 若比丘使非親里。比丘尼浣染擘羊毛者。尼薩耆波",
    "X39n0709_006:0387b14": "波提。",
    "X39n0709_006:0387b15": "[0387b15] 緣起 此戒有二制。佛在釋翅搜迦維羅衛尼拘",
    "X39n0709_006:0387b16": "律園。時六&#x7FA3;比丘作新臥具。使大愛道比丘尼浣",
    "X39n0709_006:0387b17": "染擘羊毛染色污手。往禮世尊。世尊見已。問知其",
    "X39n0709_006:0387b18": "故。訶責六&#x7FA3;。此初為僧結戒也。是後諸比丘各自",
    "X39n0709_006:0387b19": "有疑。不敢使親里尼浣染擘羊毛。佛更開之。故有",
    "X39n0709_006:0387b20": "第二結戒也。由自貪愛。廢他正修。制斯學處。乃初",
    "X39n0709_006:0387b21": "篇婬根本種類。",
    "X39n0709_006:0387b22": "[0387b22] 釋義 律云。非親里如上浣者。下至一入水染者。",
    "X39n0709_006:0387b23": "乃至一入染汁擘者。下至以手擘一片(擘音伯。撝也。分擘也。",
    "X39n0709_006:0387b24": "謂分析揀理)。",
    "X39n0709_006:0387c01": "[0387c01] 結罪 是中犯者。若使非親里尼浣染擘羊毛。各",
    "X39n0709_006:0387c02": "一捨墮 若彼浣染而不擘。二捨墮。一突吉羅",
    "X39n0709_006:0387c03": " 若浣不染而擘。二捨墮。一突吉羅 若不浣而染",
    "X39n0709_006:0387c04": "擘。二捨墮。一突吉羅 若彼不浣染擘。三突吉羅",
    "X39n0709_006:0387c05": " 使非親里沙彌尼式叉摩那浣染擘。突吉羅",
    "X39n0709_006:0387c06": " 此戒捨懺還羊毛等法。於作持中明。若捨竟不還",
    "X39n0709_006:0387c07": "等。得罪如上。",
    "X39n0709_006:0387c08": "[0387c08] 此戒具三緣。方成本罪。一是羊毛。二是非親里尼。",
    "X39n0709_006:0387c09": "三如語作竟。",
    "X39n0709_006:0387c10": "[0387c10] 兼制 比丘尼突吉羅(同制不同學)。式叉摩那沙彌沙",
    "X39n0709_006:0387c11": "彌尼突吉羅。是為犯。",
    "X39n0709_006:0387c12": "[0387c12] 隨開 不犯者。使親里比丘尼浣染擘。若為病人",
    "X39n0709_006:0387c13": "浣染擘。若為眾僧為佛為塔浣染擘。及最初未制",
    "X39n0709_006:0387c14": "戒等。是為不犯。",
    "X39n0709_006:0387c15": "[0387c15] 會採 根本律云。若於尼作非親想。或復生疑令",
    "X39n0709_006:0387c16": "作三事。撩理羊毛。並得惡作。",
    "X39n0709_006:0387c17": "[0387c17] 此戒大乘同學。",
    "X39n0709_006:0387c18": "[0387c18] 附考 薩婆多論云。與諸比丘結戒者。為增上法",
    "X39n0709_006:0387c19": "故。若諸尼眾執作浣染。廢息正業。則無威德。破增",
    "X39n0709_006:0387c20": "上法。又為止惡法。次第因緣又為二部眾。各有淨",
    "X39n0709_006:0387c21": "法。",
    "X39n0709_006:0387c22": "第十八受金銀戒",
    "X39n0709_006:0387c23": "[0387c23] 若比丘自手捉錢。若金銀。若教人捉。若置地受者。尼",
    "X39n0709_006:0387c24": "薩耆波逸提。",
    "X39n0709_006:0388a01": "[0388a01] 緣起 佛在羅閱城靈鷲山中。時城中有一大臣。",
    "X39n0709_006:0388a02": "與跋難陀親舊知識。彼於異時。大得&#x732A;肉。即敕其",
    "X39n0709_006:0388a03": "婦留分與之。時城中節會。日作眾伎樂。竟夜不眠。",
    "X39n0709_006:0388a04": "時大臣兒亦在其中。竟夜不眠。饑乏問母。有殘肉",
    "X39n0709_006:0388a05": "不。母言肉盡。唯有跋難陀分在。兒即取五錢。與母",
    "X39n0709_006:0388a06": "言。持此錢更市肉與之。此肉與我。晨朝跋難陀著",
    "X39n0709_006:0388a07": "持衣&#x9262;。詣大臣家。就座而坐。時大臣婦語其故。跋",
    "X39n0709_006:0388a08": "難陀言。若為我故可與我錢。不須肉。彼即置錢於",
    "X39n0709_006:0388a09": "地與。時跋難陀持錢寄市肆而去。王臣居士皆共",
    "X39n0709_006:0388a10": "譏嫌言。沙門釋子不捨金銀錢寶。時有珠髻大臣。",
    "X39n0709_006:0388a11": "而具威勢。善能解釋。令諸人眾殄息譏嫌。歡喜信",
    "X39n0709_006:0388a12": "解。即往禮佛。以此因緣啟白。佛告大臣。如汝所說。",
    "X39n0709_006:0388a13": "於正法中。多有所益。無有違失。何以故。沙門釋子",
    "X39n0709_006:0388a14": "捨離珍寶。不著飾好。若應捉金銀錢寶。則應受五",
    "X39n0709_006:0388a15": "欲。若受五欲。非沙門釋子法。若見沙門釋子。以我",
    "X39n0709_006:0388a16": "為師。而捉金銀錢寶。則決定知非沙門釋子。當知",
    "X39n0709_006:0388a17": "日月有四患。不明。不淨。不能有所照。亦無威神。云",
    "X39n0709_006:0388a18": "何為四。阿修羅&#x70DF;雲塵霧是日月大患。沙門婆羅",
    "X39n0709_006:0388a19": "門亦有四患。不明。不淨。不能有所照。亦無威神。云",
    "X39n0709_006:0388a20": "何為四。不捨飲酒。不捨婬欲。不捨手捉持金銀。不",
    "X39n0709_006:0388a21": "捨邪命自活。諸比丘聞其中有少欲知足者。嫌責",
    "X39n0709_006:0388a22": "跋難陀已。白佛結戒。此是遮罪。為止誹謗故。為滅",
    "X39n0709_006:0388a23": "&#x9B2C;諍故。為成聖種故。制斯學處。乃初篇盜根本種",
    "X39n0709_006:0388a24": "類。",
    "X39n0709_006:0388b01": "[0388b01] 釋義 律云。錢者上有文象(其錢外圓象天。內方象地。以國王之號居",
    "X39n0709_006:0388b02": "中。以象天地生人也)。金銀者(薩婆多論云。重寶金銀牟尼真珠珊瑚硨磲瑪瑙。此諸寶等。若",
    "X39n0709_006:0388b03": "作若不作。若相若不相作者以寶作諸器物。不作者但是寶。不作器物。相者作器寶。或作字相。或作印相",
    "X39n0709_006:0388b04": "不相者。不作器寶。不作字相。不作印相)。教人捉者(教人為己捉)。置地受者",
    "X39n0709_006:0388b05": "(不從他手授。而得他置地時受取。雖非自捉。亦非教人捉他置地而受。皆由貪畜心故。是以俱制)。",
    "X39n0709_006:0388b06": "[0388b06] 結罪 是中犯者。若比丘自手捉金銀若錢。若教",
    "X39n0709_006:0388b07": "人捉者。若置地受。皆捨墮。",
    "X39n0709_006:0388b08": "[0388b08] 此應捨。是中捨者。若彼有信樂守園人。或優婆塞",
    "X39n0709_006:0388b09": "當語言。此是我所不應。汝當知之(此是對俗捨寶法。對彼俗人。如",
    "X39n0709_006:0388b10": "是捨已。其墮罪對一淨比丘說悔。於作持中明)。若彼人。取還與比丘者。比",
    "X39n0709_006:0388b11": "丘當為彼人物故。受敕淨人使掌之。若得淨衣&#x9262;",
    "X39n0709_006:0388b12": "尼師壇鍼筒。應持[卯/貝]易受持之(此作他物想。毫無自畜心。縱得衣物。",
    "X39n0709_006:0388b13": "名曰為淨。仍須持向同梵行者。是何物應換。何物受持。而令淨之。更淨者&#x8462;為蕩盡貪愛之念。不存金銀",
    "X39n0709_006:0388b14": "之想也)。若彼優婆塞取已。與比丘淨衣&#x9262;尼師壇鍼",
    "X39n0709_006:0388b15": "筒。應取持之(此是俗還寶法。由彼淨人知法取已。見比丘所闕衣具。即為造送比丘得",
    "X39n0709_006:0388b16": "之。不必貿易。此乃合時。清淨即便受持)。若彼取已不還者。令餘比丘",
    "X39n0709_006:0388b17": "語言。佛有教為淨故。與汝應還彼比丘物(此是俗不還寶",
    "X39n0709_006:0388b18": "法。言佛有教者。謂是佛制而令比丘方便淨寶之法。非實與汝爾)。若餘比丘不語",
    "X39n0709_006:0388b19": "者。當自往語言。佛有教為淨故與汝。汝今可與僧。",
    "X39n0709_006:0388b20": "與塔。與和尚。與同和尚。與阿闍黎。與同阿闍黎。與",
    "X39n0709_006:0388b21": "諸同學親舊知識。若還本主。何以故。不欲使失彼",
    "X39n0709_006:0388b22": "信施故。若不語彼人知是看是者。突吉羅(知是看是即說",
    "X39n0709_006:0388b23": "淨法)此戒具三緣。方成本罪。一有貪慢心。二是金銀",
    "X39n0709_006:0388b24": "錢寶三非淨語受持。",
    "X39n0709_006:0388c01": "[0388c01] 兼制 比丘尼捨墮(同制同學)。式叉摩那沙彌沙彌尼",
    "X39n0709_006:0388c02": "突吉羅。是為犯。",
    "X39n0709_006:0388c03": "[0388c03] 隨開 不犯者。若語言知是見是。若彼有信樂守",
    "X39n0709_006:0388c04": "園人。乃至不欲令失彼信施(即上捨中全文)。及最初未制",
    "X39n0709_006:0388c05": "戒等。是為不犯。",
    "X39n0709_006:0388c06": "[0388c06] 第三分云。有比丘在塚間得錢。自持來。佛言不應",
    "X39n0709_006:0388c07": "取。彼比丘須銅。佛言打破壞相。然後得自持去。",
    "X39n0709_006:0388c08": "[0388c08] 會採 僧祗律云。病人得使淨人畜莫貪著 若",
    "X39n0709_006:0388c09": "犯捨墮物。僧中捨已不得還。彼比丘僧亦不應分。",
    "X39n0709_006:0388c10": "若多者應著無盡物中(無盡物即四方招提物也)。所生息利。得",
    "X39n0709_006:0388c11": "作房舍中衣(即僧房臥具帳幔)。不得食用 比丘凡得錢。",
    "X39n0709_006:0388c12": "及安居訖。衣直不應自取。當使淨人知。若無淨人",
    "X39n0709_006:0388c13": "指&#x811A;邊地。語言是中知著地已。自用草葉磚瓦等。",
    "X39n0709_006:0388c14": "遙擲覆上。待淨人來令知 隨國土中所用。若銅",
    "X39n0709_006:0388c15": "錢鐵錢胡膠錢皮錢竹籌。悉不應捉 或有國土",
    "X39n0709_006:0388c16": "所用。相不成就。或相成就。國土不用。捉者。皆越毗",
    "X39n0709_006:0388c17": "尼罪 國所不用。相不成就。作銅鐵捉。無罪。",
    "X39n0709_006:0388c18": "[0388c18] 五分律云。僧應白二羯磨差。一比丘作棄金銀及",
    "X39n0709_006:0388c19": "錢人。彼比丘應棄此物。著坑中火中流水中曠野",
    "X39n0709_006:0388c20": "中。不應誌處。若捉著餘處。不得更捉。彼比丘不應",
    "X39n0709_006:0388c21": "問僧。此物當云何。僧亦不應教作是作是 若不",
    "X39n0709_006:0388c22": "棄不問。而使淨人貿僧衣食與僧。僧得受。若分者。",
    "X39n0709_006:0388c23": "唯犯罪人不得受分 不犯者。雖施比丘。比丘不",
    "X39n0709_006:0388c24": "知淨人受之。為買淨物 有諸比丘欲遠行從長",
    "X39n0709_006:0389a01": "者索道糧。彼即使人賚金銀錢物送之。既至所在",
    "X39n0709_006:0389a02": "所。長甚多。使還白主。主言我已為施。不應還取。汝",
    "X39n0709_006:0389a03": "可持至僧房施僧。佛言聽淨人為僧受之。以易僧",
    "X39n0709_006:0389a04": "所須物。諸比丘不應知事。",
    "X39n0709_006:0389a05": "[0389a05] 十誦律云。自手取寶。若少應棄。若多設得同心。淨",
    "X39n0709_006:0389a06": "人應語言。我以不淨故不應取。汝應取。淨人取已。",
    "X39n0709_006:0389a07": "語比丘言。此物與比丘。比丘言。此是不淨物。若淨",
    "X39n0709_006:0389a08": "當受 若不得同心淨人。應作四方僧臥具。應入",
    "X39n0709_006:0389a09": "僧中言。諸大德。我自手取寶。得波逸提罪。我今發",
    "X39n0709_006:0389a10": "露。不敢覆藏。悔過。僧應問。汝捨是寶不。答言已捨。",
    "X39n0709_006:0389a11": "僧應問。汝見罪不。答言見罪。僧應語言。後莫復作",
    "X39n0709_006:0389a12": " 若言未捨。僧應約敕令捨。若不約敕。一切僧得",
    "X39n0709_006:0389a13": "突吉羅罪 若約敕而不捨。是比丘突吉羅。",
    "X39n0709_006:0389a14": "[0389a14] 根本律云。若為修營房舍等事。應求草木車乘人",
    "X39n0709_006:0389a15": "工。不應求金銀錢等 若捉方國共所用錢。犯捨",
    "X39n0709_006:0389a16": "墮 若捉非方國所用錢。得惡作罪 若捉赤銅",
    "X39n0709_006:0389a17": "&#x936E;石銅鐵鉛錫者。不犯 若有他施衣價。欲須便",
    "X39n0709_006:0389a18": "受。受已即作彼人物心。而持畜之。應委寄淨人使",
    "X39n0709_006:0389a19": "持。不應自捉 若無淨人持物。對一苾芻。作如是",
    "X39n0709_006:0389a20": "語。具壽存念。我某甲得此不淨物。我當持此不淨",
    "X39n0709_006:0389a21": "之物。換取淨財。如是三說隨情受用。勿致疑心",
    "X39n0709_006:0389a22": " 若復僧寺有賊。驚怖所有&#x5896;僧金銀錢寶。應牢藏",
    "X39n0709_006:0389a23": "舉。方可移去。若無深信。淨人居士應使求寂。求寂",
    "X39n0709_006:0389a24": "亦無。比丘自手穿坑藏舉。如我為難。所開事者難",
    "X39n0709_006:0389b01": "去之後。則不應行。",
    "X39n0709_006:0389b02": "[0389b02] 律攝云。若他物自他物得墮無捨(自他物謂共他人者)。若夏",
    "X39n0709_006:0389b03": "坐時安居。施主持衣價。與苾芻眾。即作委寄。此施",
    "X39n0709_006:0389b04": "主心而受取之。諸苾芻應求敬信人。若寺家淨人。",
    "X39n0709_006:0389b05": "若鄔波索迦為淨施主(此乃請金寶穀米淨施主法。於作持中明)。苾芻",
    "X39n0709_006:0389b06": "若得金寶等物。時作施主物想。執捉無犯。擬相去",
    "X39n0709_006:0389b07": "遠。得不淨物。遙作施主物心持之。乃至施主命存",
    "X39n0709_006:0389b08": "已來。並皆無犯 若無施主可得者。應持金銀等",
    "X39n0709_006:0389b09": "物。對一苾芻言。具壽存念。我苾芻某甲得此不淨",
    "X39n0709_006:0389b10": "財。當持此不淨財。換取淨財。如是三說應自持舉。",
    "X39n0709_006:0389b11": "或令餘人舉之(按懷素師所集四分僧羯磨中。亦采取此法。今在東震末世。誠為易",
    "X39n0709_006:0389b12": "行方便。是故作持之中遵奉此也)。若苾芻於行路中。得金銀等。為",
    "X39n0709_006:0389b13": "道糧故。應自持去。或令淨人等及求寂持去。應知",
    "X39n0709_006:0389b14": "求寂於金銀等。但制自畜。不遮執捉。",
    "X39n0709_006:0389b15": "[0389b15] 此戒大乘為眾生故聽受。然須淨人掌舉。設無淨",
    "X39n0709_006:0389b16": "人者。必也心無染著。存施兩田自捉可爾。若貪心",
    "X39n0709_006:0389b17": "自畜。不行利濟。即是多欲不知足。名染污犯。",
    "X39n0709_006:0389b18": "[0389b18] 引證 緇門警訓引鈔云。一田宅園林。二種植生",
    "X39n0709_006:0389b19": "種。三貯畜穀帛。四畜養人僕。五養繫禽獸。六錢寶",
    "X39n0709_006:0389b20": "貴物。七氈褥釜鑊。八象金飾&#x7240;及諸重物。此之八",
    "X39n0709_006:0389b21": "名經論及律盛列通數。顯過不應。又律經言。若有",
    "X39n0709_006:0389b22": "畜者非我弟子。五分亦云。必定不信我之法律。由",
    "X39n0709_006:0389b23": "此八種。皆長貪壞道。污染梵行。有得穢果。故名不",
    "X39n0709_006:0389b24": "淨也。乃至云。律中在事。小機意狹。故多開畜。涅槃",
    "X39n0709_006:0389c01": "經云。若諸弟子無人供須。時世饑饉。飲食難得。為",
    "X39n0709_006:0389c02": "欲護持。建立正法。我聽弟子受畜金銀車乘田宅",
    "X39n0709_006:0389c03": "穀米。[卯/貝]易所須。雖聽受畜。如是等物。要須淨施篤",
    "X39n0709_006:0389c04": "信檀越。會正記云。上明大乘機教。俱急下明小乘",
    "X39n0709_006:0389c05": "機教。俱緩律在事者。違事故輕。則顯經宗於理。違",
    "X39n0709_006:0389c06": "理故重。小機意狹。不堪故開。反上大乘堪任故重。",
    "X39n0709_006:0389c07": "世人反謂小乘須戒。大教通方。幾許誤哉。",
    "X39n0709_006:0389c08": "[0389c08] 附考 善見律云。受施用有四種法。一者盜用。若",
    "X39n0709_006:0389c09": "比丘無戒依。僧次受施飲食。是名盜用。二者負債",
    "X39n0709_006:0389c10": "用。若比丘受人飲食衣服房舍&#x7240;席臥具。若有聰",
    "X39n0709_006:0389c11": "明智慧信心出家者。至受食時。口口作念。乃至受",
    "X39n0709_006:0389c12": "用臥具。亦應作念。若鈍根者未食時作一念。受用",
    "X39n0709_006:0389c13": "衣時。應朝先作一念。若不為障寒障熱障慚&#x803B;而",
    "X39n0709_006:0389c14": "用衣。若不為饑渴病疾而受飲食湯藥。是名負債",
    "X39n0709_006:0389c15": "用。若受飲食衣服。不先作念。突吉羅。三者親友用。",
    "X39n0709_006:0389c16": "謂七學人受用施物。如子受父物無異。是名親友",
    "X39n0709_006:0389c17": "用。四者主用。謂真人羅漢受用施物。於四種受用",
    "X39n0709_006:0389c18": "中。盜用最惡。",
    "X39n0709_006:0389c19": "[0389c19] 復有四種受用。一者有慚愧用。謂無慚愧人親近",
    "X39n0709_006:0389c20": "有慚愧人受用。無罪。二者無慚愧用。謂有慚愧人",
    "X39n0709_006:0389c21": "親近無慚愧人。是名無慚愧受用。得罪。有慚愧人",
    "X39n0709_006:0389c22": "親近無慚愧人。後必隨其作惡。故名無慚愧人。無",
    "X39n0709_006:0389c23": "慚愧人親近有慚愧人。必當改惡修善。是名有慚",
    "X39n0709_006:0389c24": "愧人。三者有法用。謂有慚愧人依法而得。四者無",
    "X39n0709_006:0390a01": "法用。謂無慚愧人不依法得。如得此物。如得毒藥",
    "X39n0709_006:0390a02": "無異。",
    "X39n0709_006:0390a03": "[0390a03] 僧祗律云。有一比丘將一沙彌。歸看親里。路經曠",
    "X39n0709_006:0390a04": "野中。有非人化作龍形右遶。沙彌散華。讚言善哉。",
    "X39n0709_006:0390a05": "大得善利。捨家出家。比丘到親里家問訊已。欲還",
    "X39n0709_006:0390a06": "時。親里婦言。汝今還去。道過多乏。可持是錢。市易",
    "X39n0709_006:0390a07": "所須。沙彌受取。繫著衣頭中。道非人復化作龍左",
    "X39n0709_006:0390a08": "遶。沙彌以土坌上。說如是言。汝失善利。出家修道。",
    "X39n0709_006:0390a09": "而捉錢行。沙彌便啼。比丘顧問其故。答言。我不憶",
    "X39n0709_006:0390a10": "有過。無故得惱。師言。汝有所捉耶。答言。持是錢來。",
    "X39n0709_006:0390a11": "師令棄已。非人復來。如前供養。比丘以是因緣白",
    "X39n0709_006:0390a12": "佛。佛言從今不聽沙彌持金銀錢。若比丘使沙彌",
    "X39n0709_006:0390a13": "最初捉金銀錢者。越毗尼罪。若見沙彌先已捉後",
    "X39n0709_006:0390a14": "使捉者。無罪。",
    "X39n0709_006:0390a16": "毗尼止持會集卷第六",
    "X39n0709_006:0390a18": "音義",
    "X39n0709_006:0390a19": "舍衛城[0390a19] 或云舍婆提。此翻聞物。謂寶物多出此",
    "X39n0709_006:0390a20": "城。又翻豐德。天台云。舍衛城又名舍婆提者。昔有",
    "X39n0709_006:0390a21": "二仙。弟名舍婆。此云幼小。兄名阿跋提。此云不可",
    "X39n0709_006:0390a22": "害。合此二人以名城也。善見律云。舍衛者見道士",
    "X39n0709_006:0390a23": "名也。昔有道士。居住此地。往古有王。見此地好。就",
    "X39n0709_006:0390a24": "道士乞為立國。以道士名。號為舍衛。又名多有。謂",
    "X39n0709_006:0390b01": "諸國珍寶及雜異物歸聚此國。故名多有。西域記",
    "X39n0709_006:0390b02": "云。室羅伐悉底國。舊云舍衛國。&#x8B4C;也。中印土境。周",
    "X39n0709_006:0390b03": "六千餘里。宮城周二十餘里。穀稼豐氣序和。風俗",
    "X39n0709_006:0390b04": "淳質。篤學好福。是勝軍大王所治國都也。",
    "X39n0709_006:0390b05": "跋難陀[0390b05] 此翻賢喜。或云優波難陀。或云鄔波難",
    "X39n0709_006:0390b06": "陀。此翻近喜。於六&#x7FA3;中。最為貪者。",
    "X39n0709_006:0390b07": "緻[0390b07] 音智。",
    "X39n0709_006:0390b08": "近圓[0390b08] 即受具足戒也。圓謂涅槃。若能受持二百",
    "X39n0709_006:0390b09": "五十淨戒為因不毀。則近於涅槃果。",
    "X39n0709_006:0390b10": "襆物頃[0390b10] 上音僕。帊也。帛三幅曰帊。頃乃俄頃。謂",
    "X39n0709_006:0390b11": "似以帊裹物之少頃也。",
    "X39n0709_006:0390b12": "蠶蛹[0390b12] 蠶絲蟲也。三俯三起。二十七日而老。黃帝",
    "X39n0709_006:0390b13": "元妃西陵氏。始養蠶為絲。下音勇。繭蟲也。蠶化為",
    "X39n0709_006:0390b14": "蛹。蛹化為蛾。",
    "X39n0709_006:0390b15": "拘遮羅[0390b15] 未見翻譯。恐即具蘚摩。此云華。",
    "X39n0709_006:0390b16": "間紃[0390b16] 間去聲。紃音巡。紡縷也。",
    "X39n0709_006:0390b17": "南岳道休二師[0390b17] 南岳慧思禪師少以慈恕。聞於",
    "X39n0709_006:0390b18": "閭里。常夢梵僧勸出俗。乃辭親入道。及稟具常習",
    "X39n0709_006:0390b19": "坐禪。得宿命通。後悟法華三昧最上乘門。於陳光",
    "X39n0709_006:0390b20": "大六年。將四十僧。徑趨南岳。乃告曰。吾寄此山。止",
    "X39n0709_006:0390b21": "期十載。必事遠遊。師習慈忍。奉菩薩三聚戒。衣服",
    "X39n0709_006:0390b22": "率布。寒則加之以艾。[0390b22] 釋道休恒以頭陀為業。住",
    "X39n0709_006:0390b23": "雍州新豐福緣寺南曬山幽谷。結草為庵。一坐七",
    "X39n0709_006:0390b24": "日。乃出其定。出山乞食。施說禁戒。誨人慈善。如是",
    "X39n0709_006:0390c01": "積四十年。貞觀三年夏內依期不出。端拱而卒。然",
    "X39n0709_006:0390c02": "休師出家已來。常但三衣。不服繒纊。以傷生也。所",
    "X39n0709_006:0390c03": "著布衣積有年稔。塵朽零破。見者心寒。南山宣律",
    "X39n0709_006:0390c04": "師云。余曾參翻譯。親問西域諸僧。皆以布氈而為",
    "X39n0709_006:0390c05": "袈裟。都無繒絹者。縱用以為餘衣。不得加受持也。",
    "X39n0709_006:0390c06": "其龜茲於遁諸國。見今養蠶。唯擬取綿。亦不殺害。",
    "X39n0709_006:0390c07": "故知休之慈救。與衡岳同風。",
    "X39n0709_006:0390c08": "離車子[0390c08] 善見律云。往昔波羅奈國王夫人。懷&#x59D9;",
    "X39n0709_006:0390c09": "月滿。生一肉段。無有手足。恐王見知必生惡賤。即",
    "X39n0709_006:0390c10": "取盛貯器。中打金作薄。以朱砂書。題云是波羅奈",
    "X39n0709_006:0390c11": "國王夫人所生。&#x8462;覆器頂。以王印印之。使人送放",
    "X39n0709_006:0390c12": "江中。棄江流已。諸鬼神營護。使無風浪飄沒。爾時",
    "X39n0709_006:0390c13": "有一道士。依止牧牛人。住於江邊。道士清朝往江",
    "X39n0709_006:0390c14": "邊。澡面遙見此器。近已而取。又見金薄朱字。復見",
    "X39n0709_006:0390c15": "王印印之。便開器看。唯見一肉段。而作念云。若是",
    "X39n0709_006:0390c16": "死肉。久應爛臭。必有異相。取將歸住安於好處。過",
    "X39n0709_006:0390c17": "半月已。而成兩片。復經半月。二片各有五胞。又&#x5374;",
    "X39n0709_006:0390c18": "後半月。一片成男。如黃金色。一片成女。如白銀色。",
    "X39n0709_006:0390c19": "道士見如是瑞相已。心生愛重。如自生子。以慈心",
    "X39n0709_006:0390c20": "力故。兩手母指自然出乳。一指飲男。一指飲女。乳",
    "X39n0709_006:0390c21": "入子腹。譬清水入摩尼珠。內外明徹道士號兒。名",
    "X39n0709_006:0390c22": "離車子。此翻皮薄。亦名同皮。後時牧牛人來乞道",
    "X39n0709_006:0390c23": "士。迎此二子供養。年十六歲。又見地平博處。縱廣",
    "X39n0709_006:0390c24": "一百由旬。起立舍宅。以男立為王。女為夫人。於後",
    "X39n0709_006:0391a01": "女人生兒。王子漸多。復各開立舍宅。造諸園池。故",
    "X39n0709_006:0391a02": "號毗離城。為離車子所居。而離車是其種姓。正音",
    "X39n0709_006:0391a03": "應云栗呫婆。此云仙施王種也。",
    "X39n0709_006:0391a04": "狼藉[0391a04] 狼乃獸名。似犬銳頭白頰。高前廣後。其性",
    "X39n0709_006:0391a05": "多貪。故曰貪狼。蹂攉其草。使之雜亂。故曰狼藉。",
    "X39n0709_006:0391a06": "釋翅搜迦維羅衛尼拘律園[0391a06] 釋翅搜此云能也。",
    "X39n0709_006:0391a07": "迦維羅衛此云赤澤。總謂能仁住處赤澤城也。鼻",
    "X39n0709_006:0391a08": "奈耶云釋翅搜者。釋種也。迦維羅衛。亦云迦毗羅",
    "X39n0709_006:0391a09": "衛。又翻赤澤。又翻黃頭。[0391a09] 尼拘律如大房戒釋。此",
    "X39n0709_006:0391a10": "園在赤澤城南三四里。是釋迦如來成等正覺已。",
    "X39n0709_006:0391a11": "還國見父王為說法處。時淨飯王知佛不住王宮。",
    "X39n0709_006:0391a12": "即於此園造大寺院。如祗陀林。等無有異。迎佛歸",
    "X39n0709_006:0391a13": "國。於此而住。佛即於此度八王子。及五百釋種出",
    "X39n0709_006:0391a14": "家入道。八王子者。除第九優婆離是也。",
    "X39n0709_006:0391a15": "珠髻大臣[0391a15] 或云寶髻。或云如意頂髮。其義一也。",
    "X39n0709_006:0391a16": "梵語摩尼。此云如意珠。摩尼是寶之總名。此大臣",
    "X39n0709_006:0391a17": "是王舍城聚落主。",
    "X39n0709_006:0391a18": "日月四患[0391a18] 謂阿修羅&#x70DF;雲塵霧四種也。或為五",
    "X39n0709_006:0391a19": "患。以&#x70DF;雲分為二患。如毗婆沙論云。日月輪五翳",
    "X39n0709_006:0391a20": "所翳。不明。不照。不廣。不淨。一雲如盛夏時。有少雲",
    "X39n0709_006:0391a21": "起。須臾增長。&#x5FA7;覆&#x8657;空。障日月輪。俱令不現。[0391a21] 二",
    "X39n0709_006:0391a22": "&#x70DF;如林野中焚燒草木。率爾&#x70DF;&#x5FA7;覆&#x8657;空。障日月",
    "X39n0709_006:0391a23": "輪。俱令不現。[0391a23] 三塵如亢旱時。大風旋擊。囂塵卒",
    "X39n0709_006:0391a24": "起。&#x5FA7;覆&#x8657;空。障日月輪。俱令不現。[0391a24] 四霧如秋冬",
    "X39n0709_006:0391b01": "時。山河霧起。又聞外國雨初晴時。日照川原。地氣",
    "X39n0709_006:0391b02": "騰湧。雰霏布散。&#x5FA7;覆&#x8657;空。障日月輪。俱令不現。",
    "X39n0709_006:0391b03": "[0391b03] 五阿修羅與天&#x9B2C;時。天用日月。以為旗幟。由日月",
    "X39n0709_006:0391b04": "威天。常勝彼時。阿修羅常心忿。日月欲摧滅之。由",
    "X39n0709_006:0391b05": "諸有情業增上力。盡其智術不能摧壞。遂以手遮。",
    "X39n0709_006:0391b06": "令暫隱沒。亦名曷邏呼。阿素洛曷邏呼。是阿修羅",
    "X39n0709_006:0391b07": "名也。",
    "X39n0709_006:0391b08": "&#x936E;石[0391b08] 銅似金也。",
    "X39n0709_006:0391b09": "鉛[0391b09] 青金也。有銀處有之。",
    "X39n0709_006:0391b10": "七學人[0391b10] 謂四向及初二三果人。三界煩惱未斷"
}