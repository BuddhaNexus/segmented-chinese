{
    "X08n0240_032:0720b15": "大方廣佛華嚴經綱要卷第三十二",
    "X08n0240_032:0720b16": "于闐國三藏沙門實叉難陀 譯經",
    "X08n0240_032:0720b17": "清涼山大華嚴寺沙門澄觀 疏義",
    "X08n0240_032:0720b18": "明匡山法雲寺憨山沙門德清提挈",
    "X08n0240_032:0720b19": "十迴向品第二十五之十",
    "X08n0240_032:0720b20": "[0720b20] 佛子。云何菩薩摩訶薩等法界無量迴向。",
    "X08n0240_032:0720b21": "[0720b21] 第十等法界無量迴向。於中長行。先位行。後位果。",
    "X08n0240_032:0720b22": "前牒名廣釋中釋名。謂稱法界起大用故。等者入",
    "X08n0240_032:0720b23": "義。故本分中名入法界。法界無量即是所入。何法",
    "X08n0240_032:0720b24": "能入。略有其四。一所迴行法。謂法施之行稱法界",
    "X08n0240_032:0720c01": "施故。二所行行體。廣大無邊故。三能迴之智。四所",
    "X08n0240_032:0720c02": "迴之德。謂以稱法界之大智。迴等法界之善根。向",
    "X08n0240_032:0720c03": "同法界之大用。成法界之行體。此則位滿至極。故",
    "X08n0240_032:0720c04": "標法界之名。當法受稱。等何法界。此通四義。一等",
    "X08n0240_032:0720c05": "理法界。故經云如法界性。二等事法界。經云欲見",
    "X08n0240_032:0720c06": "等法界無量諸佛調伏等法界無量眾生。三等理",
    "X08n0240_032:0720c07": "事無礙法界。經云願一切眾生作修行無相道法",
    "X08n0240_032:0720c08": "師。以諸妙相而自莊嚴。則相無礙。皆其類也。四等",
    "X08n0240_032:0720c09": "事事無礙法界。經云一切佛剎中現一切佛剎。然",
    "X08n0240_032:0720c10": "其四事全等四種法界。融而無二。故此能等即是",
    "X08n0240_032:0720c11": "所等。非有二物而可依之。故上稱入。入無所入。本",
    "X08n0240_032:0720c12": "業但云法界無等。入言即斯意也。釋云。覺一切法",
    "X08n0240_032:0720c13": "第一義諦。中道無相。一切法皆一相照故。第一中",
    "X08n0240_032:0720c14": "道。即是所入。皆一相照即是能入。此二無二。即是",
    "X08n0240_032:0720c15": "法界。故不可但以事法界為名。言無量者。約理則",
    "X08n0240_032:0720c16": "無分量。約事則無數量前迴向明依體起用。此明",
    "X08n0240_032:0720c17": "體用無礙。圓極自在即以法施及諸相應普賢自",
    "X08n0240_032:0720c18": "在大善巧德。為其位體。",
    "X08n0240_032:0720c19": "[0720c19] 佛子。此菩薩摩訶薩以離垢繒而繫其頂。住法師位。",
    "X08n0240_032:0720c20": "[0720c20] 第二廣釋中。大文分三。初明所迴善根。二以此善",
    "X08n0240_032:0720c21": "根下攝將迴向。三佛子菩薩摩訶薩如是迴向時",
    "X08n0240_032:0720c22": "安住下迴向成益。初中先明行依身位。第二廣行",
    "X08n0240_032:0720c23": "下依位起行。今初言離垢等者如十地得離垢三",
    "X08n0240_032:0720c24": "昧。受智職位。內得此定灌心首故。外示表彰白繒",
    "X08n0240_032:0721a01": "繫頂法從喻稱。名離垢繒。但有此相知得彼定。表",
    "X08n0240_032:0721a02": "位成滿。方能雲雨說法以益&#x7FA3;生。名法師位。然此",
    "X08n0240_032:0721a03": "位滿。總有五重。一信滿如賢首品說。使得灌頂而",
    "X08n0240_032:0721a04": "昇位等。二約解滿如灌頂住。三約所滿如第十行。",
    "X08n0240_032:0721a05": "入因陀羅網法界等。四善巧願滿。如此位辨。五約",
    "X08n0240_032:0721a06": "證滿如十地說。此五重內隨一成處。必具理行內",
    "X08n0240_032:0721a07": "相應故。皆名位滿。若約圓融。但一位滿即是究竟。",
    "X08n0240_032:0721a08": "更不待餘。又若得一即得餘位。總一法界受職之",
    "X08n0240_032:0721a09": "位隨門差別。五位不同。法體融通。全攝無礙。",
    "X08n0240_032:0721a10": "[0721a10] 廣行法施。起大慈悲安立眾生。於菩提心常行饒益。",
    "X08n0240_032:0721a11": "無有休息。以菩提心長養善根。為諸眾生作調御師。",
    "X08n0240_032:0721a12": "示諸眾生一切智道。為諸眾生作法藏日。善根光明",
    "X08n0240_032:0721a13": "普照一切。於諸眾生其心平等。修諸善行無有休息。",
    "X08n0240_032:0721a14": "心淨無染智慧自在。不捨一切善根道業。作諸眾生",
    "X08n0240_032:0721a15": "大智商主。普令得入安隱正道。為諸眾生而作導首。",
    "X08n0240_032:0721a16": "令修一切善根法行。為諸眾生作不可壞堅固善友。",
    "X08n0240_032:0721a17": "令其善根增長成就。佛子。此菩薩摩訶薩以法施為",
    "X08n0240_032:0721a18": "首。發生一切清淨白法攝受趣向一切智心。殊勝願",
    "X08n0240_032:0721a19": "力究竟堅固。成就增益具大威德。依善知識心無諂",
    "X08n0240_032:0721a20": "誑。思惟觀察一切智門無邊境界。",
    "X08n0240_032:0721a21": "[0721a21] 二依位起行中二。先明起行。後佛子下顯其行成。",
    "X08n0240_032:0721a22": "又前即利他。後明自利。又前明自分。後顯勝進。今",
    "X08n0240_032:0721a23": "初中十一句。初總。餘別。別顯慈等皆是法施。夫法",
    "X08n0240_032:0721a24": "施者生解之妙方。起行之根本。入聖道之階漸。越",
    "X08n0240_032:0721b01": "苦海之津梁。古德云此經中託人以弘道。多歎法",
    "X08n0240_032:0721b02": "師之勝德。寄行以表法。每引普賢為末篇。故知法",
    "X08n0240_032:0721b03": "施之功。過財施之難喻。於中十句。一慈悲安物。二",
    "X08n0240_032:0721b04": "益物無息。此二即廣大心。三大心長養。四究竟調",
    "X08n0240_032:0721b05": "御。此二即第一心。五法日普照。六等勸修善。此二",
    "X08n0240_032:0721b06": "即常心。常愛眾生同於己故。名為平等。七心淨無",
    "X08n0240_032:0721b07": "礙即不顛倒心。八示果寶渚故云商主。然寶渚即",
    "X08n0240_032:0721b08": "涅槃菩提之果。九導以萬行之因。此二即第一心。",
    "X08n0240_032:0721b09": "十增長不壞為護念也。始令發心。終令成就。有始",
    "X08n0240_032:0721b10": "有卒者其唯聖人乎。次云佛子此菩薩以法施為",
    "X08n0240_032:0721b11": "首下顯其行成。初牒前法施。攝受下五句。正顯成",
    "X08n0240_032:0721b12": "相。然所向者特此善根耳。",
    "X08n0240_032:0721b13": "[0721b13] 以此善根如是迴向。願得修習成就增長廣大無礙",
    "X08n0240_032:0721b14": "一切境界。願得於佛正教之中乃至聽聞一句一偈",
    "X08n0240_032:0721b15": "受持演說。願得憶念與法界等無量無邊一切世界",
    "X08n0240_032:0721b16": "去來現在一切諸佛。既憶念已修菩薩行。又願以此",
    "X08n0240_032:0721b17": "念佛善根為一眾生於一世界盡未來劫修菩薩行。",
    "X08n0240_032:0721b18": "如於一世界。盡法界&#x8657;空界一切世界皆亦如是。如",
    "X08n0240_032:0721b19": "為一眾生。為一切眾生亦復如是。以善方便一一皆",
    "X08n0240_032:0721b20": "為盡未來劫大誓莊嚴終無離佛善知識想。常見諸",
    "X08n0240_032:0721b21": "佛現在其前。無有一佛出興於世不得親近。一切諸",
    "X08n0240_032:0721b22": "佛及諸菩薩所讚所說清淨梵行。誓願修行悉令圓",
    "X08n0240_032:0721b23": "滿。所謂不破梵行。不缺梵行。不雜梵行。無玷梵行。無",
    "X08n0240_032:0721b24": "失梵行。無能蔽梵行。佛所讚梵行。無所依梵行。無所",
    "X08n0240_032:0721c01": "得梵行。增益菩薩清淨梵行。三世諸佛所行梵行。無",
    "X08n0240_032:0721c02": "礙梵行。無著梵行。無諍梵行。無滅梵行。安住梵行。無",
    "X08n0240_032:0721c03": "比梵行。無動梵行。無亂梵行。無恚梵行。佛子。菩薩摩",
    "X08n0240_032:0721c04": "訶薩若能為己修行如是清淨梵行。則能普為一切",
    "X08n0240_032:0721c05": "眾生。令一切眾生皆得安住。令一切眾生皆得開曉。",
    "X08n0240_032:0721c06": "令一切眾生皆得成就。令一切眾生皆得清淨。令一",
    "X08n0240_032:0721c07": "切眾生皆得無垢。令一切眾生皆得照明。令一切眾",
    "X08n0240_032:0721c08": "生離諸塵染。令一切眾生無諸障翳。令一切眾生離",
    "X08n0240_032:0721c09": "諸熱惱。令一切眾生離諸纏縛。令一切眾生永離諸",
    "X08n0240_032:0721c10": "惡。令一切眾生無諸惱害畢竟清淨。何以故。菩薩摩",
    "X08n0240_032:0721c11": "訶薩自於梵行不能清。淨不能令他而得清淨。自於",
    "X08n0240_032:0721c12": "梵行而有退轉不能令他無有退轉。自於梵行而有",
    "X08n0240_032:0721c13": "失壞不能令他無有失壞。自於梵行而有遠離不能",
    "X08n0240_032:0721c14": "令他常不遠離。自於梵行而有懈怠不能令他不生",
    "X08n0240_032:0721c15": "懈怠。自於梵行不生信解不能令他心生信解。自於",
    "X08n0240_032:0721c16": "梵行而不安住不能令他而得安住。自於梵行而不",
    "X08n0240_032:0721c17": "證入不能令他心得證入。自於梵行而有放捨不能",
    "X08n0240_032:0721c18": "令他恒不放捨。自於梵行而有散動不能令他心不",
    "X08n0240_032:0721c19": "散動。何以故。菩薩摩訶薩住無倒行。說無倒法。所言",
    "X08n0240_032:0721c20": "誠實。如說修行。淨身口意離諸雜染。住無礙行滅一",
    "X08n0240_032:0721c21": "切障。菩薩摩訶薩自得淨心。為他演說清淨心法。自",
    "X08n0240_032:0721c22": "修和忍以諸善根調伏其心。令他和忍以諸善根調",
    "X08n0240_032:0721c23": "伏其心。自離疑悔。亦令他人永離癡悔。自得淨信。亦",
    "X08n0240_032:0721c24": "令他得不壞淨信。自住正法。亦令眾生安住正法。",
    "X08n0240_032:0722a01": "[0722a01] 第二攝將迴向下文總有二十一門。大文分三。初",
    "X08n0240_032:0722a02": "九門別對十一句善根以明迴向。即自分。次四門",
    "X08n0240_032:0722a03": "通顯迴向之意。三有八門更以異門別明迴向。即",
    "X08n0240_032:0722a04": "勝進。今初。即為九段。第一願聞法見佛。修二利行。",
    "X08n0240_032:0722a05": "對前二句。於中初一願總明。餘皆別顯。今初初句",
    "X08n0240_032:0722a06": "牒前。次願得已下正顯願辭。一切境界者。文局初",
    "X08n0240_032:0722a07": "段。義總該於二十一段迴向。皆一切境。此一切境",
    "X08n0240_032:0722a08": "廣大如法界。理事事事皆無障礙。如此境界。皆得",
    "X08n0240_032:0722a09": "增長成就。次別顯中二。初云願得於佛正教之中",
    "X08n0240_032:0722a10": "一行經願聞法受持。即成上廣行法施之義。次云",
    "X08n0240_032:0722a11": "願得憶念下一行半經。願念佛修行。成上饒益無",
    "X08n0240_032:0722a12": "休。於中先正明念佛之行。次又願以此善根下四",
    "X08n0240_032:0722a13": "行經。迴念佛善成二利行。於中亦二先總為一切。",
    "X08n0240_032:0722a14": "&#x5FA7;於時處修菩薩行。後一切諸佛下別明修行梵",
    "X08n0240_032:0722a15": "行。為萬行之本。故偏明之。於中有三。初一行餘經。",
    "X08n0240_032:0722a16": "總舉所願。次所謂不破梵行下四行半經。列所修",
    "X08n0240_032:0722a17": "之行。於中有二十梵行。與智論所列十界多同。謂",
    "X08n0240_032:0722a18": "不缺。不破。不穿。不雜。隨道。無著。智所讚。自在。隨定。",
    "X08n0240_032:0722a19": "具足。通用性戒而為根本。今開十為二十一。疏依",
    "X08n0240_032:0722a20": "經次第。會論十戒。經不破在初者。謂持四重十重。",
    "X08n0240_032:0722a21": "若犯此者。猶破器無用故。二不缺者。謂持僧殘。殘",
    "X08n0240_032:0722a22": "如器缺猶可修補。三不雜者謂持方便。若念破戒",
    "X08n0240_032:0722a23": "事染心共語。聞環釧聲皆名為雜。四無點者謂持",
    "X08n0240_032:0722a24": "波逸提。如白圭之點。雖則可磨亦不為也。六無失",
    "X08n0240_032:0722b01": "者定心相應。乃至吉羅亦不誤失。六緣不能壞。上",
    "X08n0240_032:0722b02": "三皆不穿戒。穿如漏器。不堪受道。前六皆律儀。七",
    "X08n0240_032:0722b03": "即智所讚。八無依者不依名利果報。九無得謂不",
    "X08n0240_032:0722b04": "得能持所持。次增益下三。皆隨道戒。十揀小道。十",
    "X08n0240_032:0722b05": "一顯是佛行。十二兼能通達非道。故云無礙。十三",
    "X08n0240_032:0722b06": "無著。即見真成聖。次無諍下四。即具足戒。謂觀中",
    "X08n0240_032:0722b07": "道具事理故。一事理無違。二順理而行則心常不",
    "X08n0240_032:0722b08": "滅。三心能詣理。故云安住。四對餘超勝。故云無比。",
    "X08n0240_032:0722b09": "次無動已下皆隨定戒。謂首楞嚴定。不起滅定現",
    "X08n0240_032:0722b10": "諸威儀。雖示十法界像。無戒不行而寂然不動。順",
    "X08n0240_032:0722b11": "境不能亂。違境而無恚。次云佛子菩薩摩訶薩若",
    "X08n0240_032:0722b12": "能為已下七行經。第三通難釋成。有伏難云菩薩",
    "X08n0240_032:0722b13": "期心先人後己。今先自行豈不相違。故下釋云但",
    "X08n0240_032:0722b14": "自修行即為益物。此亦成上安立眾生。於菩提心。",
    "X08n0240_032:0722b15": "及以菩提心長養善根。文中二。初正明。二重徵釋。",
    "X08n0240_032:0722b16": "今初。若能一句總明。次令一切下別顯。有十二句。",
    "X08n0240_032:0722b17": "總顯持犯。次何以故下徵釋中二。初正徵反釋。後",
    "X08n0240_032:0722b18": "重徵順釋。今初正釋中有八行經。文有十句。徵意",
    "X08n0240_032:0722b19": "云自他行異如何自行便是為他。釋意云自身不",
    "X08n0240_032:0722b20": "正。其令不從。故上自行便為利物。次何以故下重",
    "X08n0240_032:0722b21": "徵順釋。有六行經。徵意云石雖不利而能利刀。自",
    "X08n0240_032:0722b22": "雖不行何妨利物。今云不能益者其故何耶。釋意",
    "X08n0240_032:0722b23": "云若自犯教他。便成顛倒。菩薩無倒。必言行相符。",
    "X08n0240_032:0722b24": "故要如說而行方能如行如說。文中先總明。後菩",
    "X08n0240_032:0722c01": "薩下別顯。[0722c01] 初門竟。",
    "X08n0240_032:0722c02": "[0722c02] 佛子。菩薩摩訶薩復以法施所生善根如是迴向。所",
    "X08n0240_032:0722c03": "謂願我獲得一切諸佛無盡法門。普為眾生分別解",
    "X08n0240_032:0722c04": "說。皆令歡喜心得滿足。摧滅一切外道異論。願我能",
    "X08n0240_032:0722c05": "為一切眾生。演說三世諸佛法海。於一一法。生起一",
    "X08n0240_032:0722c06": "一法義理。一一法名言。一一法安立。一一法解說。一",
    "X08n0240_032:0722c07": "一法顯示。一一法門戶。一一法悟入。一一法觀察。一",
    "X08n0240_032:0722c08": "一法分位。悉得無邊無盡法藏。獲無所畏具四辯才。",
    "X08n0240_032:0722c09": "廣為眾生分別解說。窮未來際而無有盡。為欲令一",
    "X08n0240_032:0722c10": "切眾生立勝志願。出生無礙無謬失辯。為欲令一切",
    "X08n0240_032:0722c11": "眾生皆生歡喜。為欲令一切眾生成就一切淨法光",
    "X08n0240_032:0722c12": "明隨其類音演說無斷。為欲令一切眾生深信歡喜",
    "X08n0240_032:0722c13": "住一切智辯了諸法俾無迷惑。作是念言。我當普於",
    "X08n0240_032:0722c14": "一切世界。為諸眾生精勤修習。得&#x5FA7;法界無量自在",
    "X08n0240_032:0722c15": "身。得&#x5FA7;法界無量廣大心。具等法界無量清淨音聲。",
    "X08n0240_032:0722c16": "現等法界無量眾會道場。修等法界無量菩薩業。得",
    "X08n0240_032:0722c17": "等法界無量菩薩住。證等法界無量菩薩平等。學等",
    "X08n0240_032:0722c18": "法界無量菩薩法。住等法界無量菩薩行。入等法界",
    "X08n0240_032:0722c19": "無量菩薩迴向。是為菩薩摩訶薩以諸善根而為迴",
    "X08n0240_032:0722c20": "向。為令眾生悉得成就一切智故。",
    "X08n0240_032:0722c21": "[0722c21] 第二門願得廣演以益自他。亦成上文為調御師",
    "X08n0240_032:0722c22": "示一切智道。文中有三。初以法施一句。牒前起後。",
    "X08n0240_032:0722c23": "次所謂下正明中有二。初一願總明得法。文有四",
    "X08n0240_032:0722c24": "節。一得法。二解脫。三益機。四摧滅。次云願我能為",
    "X08n0240_032:0723a01": "下別明演法。釋前文四義。文有五節。初二句總明。",
    "X08n0240_032:0723a02": "次於一一法下明得法。三獲無所畏下明能演。四",
    "X08n0240_032:0723a03": "為欲令一切下四行經。明所為機。五作是念下五",
    "X08n0240_032:0723a04": "行半經。明自修成德。即為物勤修自成己德。成十",
    "X08n0240_032:0723a05": "種德。初二云&#x5FA7;。&#x5FA7;於理事。餘八云等。兼等無礙。次",
    "X08n0240_032:0723a06": "云是為菩薩摩訶薩以諸善根下總結中。上成自",
    "X08n0240_032:0723a07": "德。亦為攝生。故復重云為令眾生成一切智。[0723a07] 上",
    "X08n0240_032:0723a08": "第二門竟。",
    "X08n0240_032:0723a09": "[0723a09] 佛子。菩薩摩訶薩復以善根如是迴向。所謂為欲見",
    "X08n0240_032:0723a10": "等法界無量諸佛。調伏等法界無量眾生。住持等法",
    "X08n0240_032:0723a11": "界無量佛剎。證等法界無量菩薩智。獲等法界無量",
    "X08n0240_032:0723a12": "無所畏。成等法界無量諸菩薩陀羅尼。得等法界無",
    "X08n0240_032:0723a13": "量諸菩薩不思議住。具等法界無量功德。滿等法界",
    "X08n0240_032:0723a14": "無量利益眾生善根。又願以此善根故令我得福德",
    "X08n0240_032:0723a15": "平等。智慧平等。力平等。無畏平等。清淨平等。自在平",
    "X08n0240_032:0723a16": "等。正覺平等。說法平等。義平等。決定平等。一切神通",
    "X08n0240_032:0723a17": "平等。如是等法皆悉圓滿。如我所得。願一切眾生亦",
    "X08n0240_032:0723a18": "如是得如我無異。",
    "X08n0240_032:0723a19": "[0723a19] 第三門願得二利行圓。成上作法藏日。獲智見佛",
    "X08n0240_032:0723a20": "等。皆普照故。文中二。初有五行餘經。先通二利。次",
    "X08n0240_032:0723a21": "云又願以此下四行經別明二利。即成上文於諸",
    "X08n0240_032:0723a22": "眾生其心平等。初以自等於理。後我所得下令物",
    "X08n0240_032:0723a23": "等自。[0723a23] 第三門竟。",
    "X08n0240_032:0723a24": "[0723a24] 佛子。菩薩摩訶薩復以善根如是迴向。所謂如法界",
    "X08n0240_032:0723b01": "無量。善根迴向亦復如是。所得智慧終無有量。如法",
    "X08n0240_032:0723b02": "界無邊。善根迴向亦復如是。見一切佛無有其邊。如",
    "X08n0240_032:0723b03": "法界無限善根迴向亦復如是。詣諸佛剎無有齊限。",
    "X08n0240_032:0723b04": "如法界無際善根迴向亦復如是。於一切世界修菩",
    "X08n0240_032:0723b05": "薩行無有涯際如。法界無斷善根迴向亦復如是。住",
    "X08n0240_032:0723b06": "一切智永不斷絕。如法界一性善根迴向亦復如是。",
    "X08n0240_032:0723b07": "與一切眾生同一智性。如法界自性清淨善根迴向",
    "X08n0240_032:0723b08": "亦復如是。令一切眾生究竟清淨。如法界隨順善根",
    "X08n0240_032:0723b09": "迴向亦復如是。令一切眾生悉皆隨順普賢行願。如",
    "X08n0240_032:0723b10": "法界莊嚴善根迴向亦復如是。令一切眾生以普賢",
    "X08n0240_032:0723b11": "行而為莊嚴。如法界不可失壞善根迴向亦復如是。",
    "X08n0240_032:0723b12": "令諸菩薩永不失壞諸清淨行。",
    "X08n0240_032:0723b13": "[0723b13] 第四門願行。稱法界。成上心淨無染。及智慧自在。",
    "X08n0240_032:0723b14": "以動合法界。故無所染。是以末云永不失壞諸清",
    "X08n0240_032:0723b15": "淨行此章多同理法界。如智因理發。故同法界。即",
    "X08n0240_032:0723b16": "向實際也。[0723b16] 第四門竟。",
    "X08n0240_032:0723b17": "[0723b17] 佛子。菩薩摩訶薩復以此善根如是迴向。所謂願以",
    "X08n0240_032:0723b18": "此善根承事一切諸佛菩薩皆令歡喜。願以此善根",
    "X08n0240_032:0723b19": "速得趣入一切智性。願以此善根&#x5FA7;一切處修一切",
    "X08n0240_032:0723b20": "智。願以此善根令一切眾生常得往覲一切諸佛。願",
    "X08n0240_032:0723b21": "以此善根令一切眾生常見諸佛能作佛事。願以此",
    "X08n0240_032:0723b22": "善根令一切眾生恒得見佛不於佛事生怠慢心。願",
    "X08n0240_032:0723b23": "以此善根令一切眾生常得見佛心喜清淨無有退",
    "X08n0240_032:0723b24": "轉。願以此善根令一切眾生常得見佛心善解了。願",
    "X08n0240_032:0723c01": "以此善根令一切眾生常得見佛不生執著。願以此",
    "X08n0240_032:0723c02": "善根令一切眾生常得見佛了達無礙。願以此善根",
    "X08n0240_032:0723c03": "令一切眾生常得見佛成普賢行。願以此善根令一",
    "X08n0240_032:0723c04": "切眾生常見諸佛現在其前無時暫捨。願以此善根",
    "X08n0240_032:0723c05": "令一切眾生常見諸佛出生菩薩無量諸力。願以此",
    "X08n0240_032:0723c06": "善根令一切眾生常見諸佛於一切法永不忘失。",
    "X08n0240_032:0723c07": "[0723c07] 第五門願得見佛解法。有十四行半經。列十四願。",
    "X08n0240_032:0723c08": "成上大智商主。初三自成智性。是商主德。餘為眾",
    "X08n0240_032:0723c09": "生。是商主事五門竟。",
    "X08n0240_032:0723c10": "[0723c10] 佛子。菩薩摩訶薩又以諸善根如是迴向。所謂如法",
    "X08n0240_032:0723c11": "界無起性迴向。如法界根本性迴向。如法界自體性",
    "X08n0240_032:0723c12": "迴向。如法界無依性迴向。如法界無忘失性迴向。如",
    "X08n0240_032:0723c13": "法界空無性迴向。如法界寂靜性迴向。如法界無處",
    "X08n0240_032:0723c14": "所性迴向。如法界無遷動性迴向。如法界無差別性",
    "X08n0240_032:0723c15": "迴向。",
    "X08n0240_032:0723c16": "[0723c16] 第六門願解法界。即理法界。豈以此文而名隨相",
    "X08n0240_032:0723c17": "然此中云如。晉經云解。解契於理故名為如。即是",
    "X08n0240_032:0723c18": "成前安隱正道。文有十句。一不隨緣變。二不守自",
    "X08n0240_032:0723c19": "性。故為法本。三如亦復如。是其自體。四非是能所",
    "X08n0240_032:0723c20": "依。五不蹔離如。六隨緣無性即是如性。七無性亦",
    "X08n0240_032:0723c21": "無。本來寂靜。八無二性離能所故。九不隨三世。十",
    "X08n0240_032:0723c22": "一味平等。第六門竟。",
    "X08n0240_032:0723c23": "[0723c23] 佛子。菩薩摩訶薩復以法施。所有宣示所有開悟及",
    "X08n0240_032:0723c24": "因此起一切善根如是迴向。所謂願一切眾生成菩",
    "X08n0240_032:0724a01": "薩法師。常為諸佛之所護念。願一切眾生作無上法",
    "X08n0240_032:0724a02": "師。方便安立一切眾生於一切智。願一切眾生作無",
    "X08n0240_032:0724a03": "屈法師。一切問難莫能窮盡。願一切眾生作無礙法",
    "X08n0240_032:0724a04": "師。得一切法無礙光明。願一切眾生作智藏法師。能",
    "X08n0240_032:0724a05": "善巧說一切佛法。願一切眾生成諸如來自在法師。",
    "X08n0240_032:0724a06": "善能分別如來智慧。願一切眾生作如眼法師。說如",
    "X08n0240_032:0724a07": "實法不由他教。願一切眾生作憶持一切佛法法師。",
    "X08n0240_032:0724a08": "如理演說不違句義。願一切眾生作修行無相道法",
    "X08n0240_032:0724a09": "師。以諸妙相而自莊嚴。放無量光善入諸法。願一切",
    "X08n0240_032:0724a10": "眾生作大身法師。其身普&#x5FA7;一切國土。興大法雲雨",
    "X08n0240_032:0724a11": "諸佛法。願一切眾生作護法藏法師。建無勝幢護諸",
    "X08n0240_032:0724a12": "佛法。令正法海無所缺減。願一切眾生作一切法日",
    "X08n0240_032:0724a13": "法師。得佛辯才巧說諸法。願一切眾生作妙音方便",
    "X08n0240_032:0724a14": "法師。善說無邊法界之藏。願一切眾生作到法彼岸",
    "X08n0240_032:0724a15": "法師。以智神通開正法藏。願一切眾生作安住正法",
    "X08n0240_032:0724a16": "法師。演說如來究竟智慧。願一切眾生作了達諸法",
    "X08n0240_032:0724a17": "法師。能說無量無盡功德。願一切眾生作不誑世間",
    "X08n0240_032:0724a18": "法師。能以方便令入實際。願一切眾生作破諸魔眾",
    "X08n0240_032:0724a19": "法師。善能覺知一切魔業。願一切眾生作諸佛所攝",
    "X08n0240_032:0724a20": "受法師。離我我所攝受之心。願一切眾生作安隱一",
    "X08n0240_032:0724a21": "切世間法師。成就菩薩說法願力。",
    "X08n0240_032:0724a22": "[0724a22] 第七門願眾生成法師。即成上而作導首。導首即",
    "X08n0240_032:0724a23": "是法師。上為他作。今令他作。有二十二經。列二十",
    "X08n0240_032:0724a24": "法師。七云如眼者現證非聞見故。九無相之相是",
    "X08n0240_032:0724b01": "妙相故。二十唯有說法能安世間。第七門竟。",
    "X08n0240_032:0724b02": "[0724b02] 佛子。菩薩摩訶薩復以諸善根如是迴向。所謂不以",
    "X08n0240_032:0724b03": "取著業故迴向。不以取著報故迴向。不以取著心故",
    "X08n0240_032:0724b04": "迴向。不以取著法故迴向。不以取著事故迴向。不以",
    "X08n0240_032:0724b05": "取著因故迴向。不以取著語言音聲故迴向。不以取",
    "X08n0240_032:0724b06": "著名句文身故迴向。不以取著迴向故迴向。不以取",
    "X08n0240_032:0724b07": "著利益眾生故迴向。",
    "X08n0240_032:0724b08": "[0724b08] 第八門不取著迴向即向實際。此及第九成上作",
    "X08n0240_032:0724b09": "不可壞堅固善友。文有十句。明堅固緣。第八門竟。",
    "X08n0240_032:0724b10": "[0724b10] 佛子。菩薩摩訶薩復以善根如是迴向。所謂不為耽",
    "X08n0240_032:0724b11": "著色境界故迴向。不為耽著聲香味觸法境界故迴",
    "X08n0240_032:0724b12": "向。不為求生天故迴向。不為求欲樂故迴向。不為著",
    "X08n0240_032:0724b13": "欲境界故迴向。不為求眷屬故迴向。不為求自在故",
    "X08n0240_032:0724b14": "迴向。不為求生死樂故迴向。不為&#x7740;生死故迴向。不",
    "X08n0240_032:0724b15": "為樂諸有故迴向。不為求和合樂故迴向。不為求可",
    "X08n0240_032:0724b16": "樂著處故迴向。不為懷毒害心故迴向。不壞善根故",
    "X08n0240_032:0724b17": "迴向。不依三界故迴向。不著諸禪解脫三昧故迴向。",
    "X08n0240_032:0724b18": "不住聲聞辟支佛乘故迴向。但為教化調伏一切眾",
    "X08n0240_032:0724b19": "生故迴向。但為成滿一切智智故迴向。但為得無礙",
    "X08n0240_032:0724b20": "智故迴向。但為得無障礙清淨善根故迴向。但為令",
    "X08n0240_032:0724b21": "一切眾生超出生死證大智慧故迴向。但為令大菩",
    "X08n0240_032:0724b22": "提心如金剛不可壞故迴向。但為成就究竟不死法",
    "X08n0240_032:0724b23": "故迴向。但為以無量莊嚴莊嚴佛種性示現一切智",
    "X08n0240_032:0724b24": "自在故迴向。但為求菩薩一切法明大神通智故迴",
    "X08n0240_032:0724c01": "向。但為於盡法界&#x8657;空界一切佛剎行普賢行圓滿",
    "X08n0240_032:0724c02": "不退被堅固大願鎧。令一切眾生住普賢地故迴向。",
    "X08n0240_032:0724c03": "但為盡未來劫度脫眾生常無休息示現一切智地",
    "X08n0240_032:0724c04": "無礙光明恒不斷故迴向。",
    "X08n0240_032:0724c05": "[0724c05] 第九門離過成德。於中分二。先十七句離過。即離",
    "X08n0240_032:0724c06": "可壞緣。後但為下成德。明其所為。為不壞堅固善",
    "X08n0240_032:0724c07": "友。今初前十五事護煩惱行。其第十六若解脫三",
    "X08n0240_032:0724c08": "昧唯小乘因。諸禪三昧通生死因。未得不求。已得",
    "X08n0240_032:0724c09": "不著。誰復求死。所謂求生。生必死故。求和合者除",
    "X08n0240_032:0724c10": "涅槃樂皆有合故。沙彌求龍是懷毒迴向。願為魔",
    "X08n0240_032:0724c11": "王即壞善迴向。次云但為教化調伏下九行半經",
    "X08n0240_032:0724c12": "顯成德。明其所為亦是所求。第九門竟。[0724c12] 上初九",
    "X08n0240_032:0724c13": "門別對十句善根迴向竟。",
    "X08n0240_032:0724c14": "[0724c14] 佛子。菩薩摩訶薩以彼善根迴向時以如是心迴向。",
    "X08n0240_032:0724c15": "所謂以本性平等心迴向。以法性平等心迴向。以一",
    "X08n0240_032:0724c16": "切眾生無量平等心迴向。以無諍平等心迴向。以自",
    "X08n0240_032:0724c17": "性無所起平等心迴向。以知諸法無亂心迴向。以入",
    "X08n0240_032:0724c18": "三世平等心迴向。以出生三世諸佛種性心迴向。以",
    "X08n0240_032:0724c19": "得不退失神通心迴向。以生成一切智行心迴向。又",
    "X08n0240_032:0724c20": "為令一切眾生永離一切地獄故迴向。為令一切眾",
    "X08n0240_032:0724c21": "生不入畜生趣故迴向。為令一切眾生不往閻羅王",
    "X08n0240_032:0724c22": "處故迴向。為令一切眾生除滅一切障道法故迴向。",
    "X08n0240_032:0724c23": "為令一切眾生滿足一切善根故迴向。為令一切眾",
    "X08n0240_032:0724c24": "生能應時轉法輪令一切歡喜故迴向。為令一切眾",
    "X08n0240_032:0725a01": "生入十方輪故迴向。為令一切眾生滿足菩薩無邊",
    "X08n0240_032:0725a02": "清淨法願故迴向。為令一切眾生隨順一切善知識",
    "X08n0240_032:0725a03": "教菩提心器得滿足故迴向。為令一切眾生受持修",
    "X08n0240_032:0725a04": "行甚深佛法得一切佛智光明故迴向。為令一切眾",
    "X08n0240_032:0725a05": "生修諸菩薩無障礙行常現前故迴向。為令一切眾",
    "X08n0240_032:0725a06": "生常見諸佛現其前故迴向。為令一切眾生清淨法",
    "X08n0240_032:0725a07": "光明常現前故迴向。無令一切眾生無畏大菩提心",
    "X08n0240_032:0725a08": "常現前故迴向。為令一切眾生菩薩不思議智常現",
    "X08n0240_032:0725a09": "前故迴向。為令一切眾生普救護眾生。令清淨大悲",
    "X08n0240_032:0725a10": "心常現前故迴向。為令一切眾生以不可說不可說",
    "X08n0240_032:0725a11": "勝妙莊嚴具莊嚴一切諸佛剎故迴向。為令一切眾",
    "X08n0240_032:0725a12": "生摧滅一切眾魔&#x9B2A;諍羅網業故迴向。為令一切眾",
    "X08n0240_032:0725a13": "生於一切佛剎皆無所依修菩薩行故迴向。為令眾",
    "X08n0240_032:0725a14": "切眾生發一切種智心入一切佛法廣大門故迴向。",
    "X08n0240_032:0725a15": "[0725a15] 大文第二四門總顯迴向之意。故初不云復以善",
    "X08n0240_032:0725a16": "根。但云以彼善根迴向時。居然揀別。初一門明應",
    "X08n0240_032:0725a17": "向實際。及向眾生。第二門明應向菩提。第三門明",
    "X08n0240_032:0725a18": "應離過。第四門明有成益。初門有二。初明應向實",
    "X08n0240_032:0725a19": "際。後為令下明應向眾生。初中十句。有十種心。言",
    "X08n0240_032:0725a20": "本性即不變性。法性即隨緣性。眾生是人。無諍是",
    "X08n0240_032:0725a21": "法。理事不乖自性則起無所起。諸法則橫該本寂。",
    "X08n0240_032:0725a22": "三世則&#x7AEA;入無差。以知法性為緣則生佛種。依性",
    "X08n0240_032:0725a23": "依用無退失時。照斯實際實智行立。次云又為令",
    "X08n0240_032:0725a24": "一切眾生下明應向眾生。有十八行餘經。列二十",
    "X08n0240_032:0725b01": "所為。七云十力輪者圓滿摧伏故。十四云無畏菩",
    "X08n0240_032:0725b02": "提心者不畏生死長遠。眾生難度轉依難證。萬行",
    "X08n0240_032:0725b03": "難修。菩提曠遠故。次四門中初門竟。",
    "X08n0240_032:0725b04": "[0725b04] 佛子。菩薩摩訶薩。又以此善根正念清淨迴向。智慧",
    "X08n0240_032:0725b05": "決定迴向。盡知一切佛法方便迴向。為成就無量無",
    "X08n0240_032:0725b06": "礙智故迴向。為欲滿足清淨殊勝心故迴向。為一切",
    "X08n0240_032:0725b07": "眾生住大慈故迴向。為一切眾生住大悲故迴向。為",
    "X08n0240_032:0725b08": "一切眾生住大喜故迴向。為一切眾生住大捨故迴",
    "X08n0240_032:0725b09": "向。為永離二著住勝善根故迴向。為思惟觀察分別",
    "X08n0240_032:0725b10": "演說一切緣起法故迴向。為立大勇猛幢心故迴向。",
    "X08n0240_032:0725b11": "為立無能勝幢藏故迴向。為破諸魔眾故迴向。為得",
    "X08n0240_032:0725b12": "一切法清淨無礙心故迴向。為修一切菩薩行不退",
    "X08n0240_032:0725b13": "轉故迴向。為得樂求第一勝法心故迴向。為得樂求",
    "X08n0240_032:0725b14": "諸功德法自在清淨一切智智心故迴向。為滿一切",
    "X08n0240_032:0725b15": "願除一切諍。得佛自在無礙清淨法。為一切眾生轉",
    "X08n0240_032:0725b16": "不退法輪故迴向。為得如來最上殊勝法智慧日百",
    "X08n0240_032:0725b17": "千光明之所莊嚴。普照一切法界眾生故迴向。為欲",
    "X08n0240_032:0725b18": "調伏一切眾生隨其所樂常令滿足。不捨本願。盡未",
    "X08n0240_032:0725b19": "來際聽聞正法修習大行。得淨智慧離垢光明。斷除",
    "X08n0240_032:0725b20": "一切憍慢。消滅一切煩惱。裂愛欲網。破愚癡闇。具足",
    "X08n0240_032:0725b21": "無垢無障礙法故迴向。為一切眾生於阿僧祇劫常",
    "X08n0240_032:0725b22": "勤修習一切智行無有退轉。一一令得無礙妙慧。示",
    "X08n0240_032:0725b23": "現諸佛自在神通無有休息故迴向。",
    "X08n0240_032:0725b24": "[0725b24] 第二門應向菩提中有二十四迴向。初三句少為",
    "X08n0240_032:0725c01": "字。欲成二十故。於中前二十迴向明因圓果滿。後",
    "X08n0240_032:0725c02": "二明得果不捨因。窮未來際以化物故。第二門竟。",
    "X08n0240_032:0725c03": "[0725c03] 佛子。菩薩摩訶薩以諸善根如是迴向時。不應貪著",
    "X08n0240_032:0725c04": "三有五欲境界。何以故。菩薩摩訶薩應以無貪善根",
    "X08n0240_032:0725c05": "迴向。應以無瞋善根迴向。應以無癡善根迴向。應以",
    "X08n0240_032:0725c06": "不害善根迴向。應以離慢善根迴向。應以不諂善根",
    "X08n0240_032:0725c07": "迴向。應以質直善根迴向。應以精勤善根迴向。應以",
    "X08n0240_032:0725c08": "修習善根迴向。",
    "X08n0240_032:0725c09": "[0725c09] 第三門明應離過。",
    "X08n0240_032:0725c10": "[0725c10] 佛子。菩薩摩訶薩如是迴向時得淨信心。於菩薩行",
    "X08n0240_032:0725c11": "歡喜忍受。修習清淨大菩薩道。具佛種性得佛智慧。",
    "X08n0240_032:0725c12": "捨一切惡離眾魔業。親近善友成己大願。請諸眾生",
    "X08n0240_032:0725c13": "設大施會。",
    "X08n0240_032:0725c14": "[0725c14] 第四門明有成益。[0725c14] 上四門顯迴向之意竟。",
    "X08n0240_032:0725c15": "[0725c15] 佛子。菩薩摩訶薩復以此法施所生善根如是迴向。",
    "X08n0240_032:0725c16": "所謂令一切眾生得淨妙音。得柔&#x8F2D;音。得天鼓音。得",
    "X08n0240_032:0725c17": "無量無數不思議音。得可愛樂音。得清淨音。得周&#x5FA7;",
    "X08n0240_032:0725c18": "一切佛剎音。得百千那由他不可說功德莊嚴音。得",
    "X08n0240_032:0725c19": "高遠音。得廣大音。得滅一切散亂音。得充滿法界音。",
    "X08n0240_032:0725c20": "得攝取一切眾生語言音。得一切眾生無邊音聲智。",
    "X08n0240_032:0725c21": "得一切清淨語言音聲智。得無量語言音聲智。得最",
    "X08n0240_032:0725c22": "自在音入一切音聲智。得一切清淨莊嚴音。得一切",
    "X08n0240_032:0725c23": "世間無厭足音。得究竟不繫屬一切世間音。得歡喜",
    "X08n0240_032:0725c24": "音。得佛清淨語言音。得說一切佛法遠離癡翳名稱",
    "X08n0240_032:0726a01": "普聞音。得令一切眾生得一切法陀羅尼莊嚴音。得",
    "X08n0240_032:0726a02": "說一切無量種法音。得普至法界無量眾會道場音。",
    "X08n0240_032:0726a03": "得普攝持不可思議法金剛句音。得開示一切法音。",
    "X08n0240_032:0726a04": "得能說不可說字句差別智藏音。得演說一切法無",
    "X08n0240_032:0726a05": "所著不斷音。得一切法光明照曜音。得能令一切世",
    "X08n0240_032:0726a06": "間清淨究竟至於一切智音。得普攝一切法句義音。",
    "X08n0240_032:0726a07": "得神力護持自在無礙音。得到一切世間彼岸智音。",
    "X08n0240_032:0726a08": "又以此善根令一切眾生得不下劣音。得無怖畏音。",
    "X08n0240_032:0726a09": "得無染著音。得一切眾會道場歡喜音。得隨順美妙",
    "X08n0240_032:0726a10": "音。得善說一切佛法音。得斷一切眾生疑念皆令覺",
    "X08n0240_032:0726a11": "悟音。得具足辯才音。得普覺悟一切眾生長夜睡眠",
    "X08n0240_032:0726a12": "音。佛子。菩薩摩訶薩復以諸善根如是迴向。所謂願",
    "X08n0240_032:0726a13": "一切眾生得離眾過惡清淨法身。願一切眾生得離",
    "X08n0240_032:0726a14": "眾過惡淨妙功德。願一切眾生得離眾過惡清淨妙",
    "X08n0240_032:0726a15": "相。願一切眾生得離眾過惡清淨業果。願一切眾生",
    "X08n0240_032:0726a16": "得離眾過惡清淨一切智心。願一切眾生得離眾過",
    "X08n0240_032:0726a17": "惡無量清淨菩提心。願一切眾生得離眾過惡了知",
    "X08n0240_032:0726a18": "諸根清淨方便。願一切眾生得離眾過惡清淨信解。",
    "X08n0240_032:0726a19": "願一切眾生得離眾過惡清淨勤修無礙行願。願一",
    "X08n0240_032:0726a20": "切眾生得離眾過惡清淨正念智慧辯才。",
    "X08n0240_032:0726a21": "[0726a21] 大文第三有八門更以異門別明迴向。即是勝進。",
    "X08n0240_032:0726a22": "文分四別。第一有二門迴向眾生。二有二門迴向",
    "X08n0240_032:0726a23": "菩提。三有二門總顯所為。四有一門迴向實際今",
    "X08n0240_032:0726a24": "初分二。前門願得圓音。後門總令是德。今初。以法",
    "X08n0240_032:0726b01": "師位故。欲令物同得圓音演法要故。有二十行經。",
    "X08n0240_032:0726b02": "列四十五種音聲。疏有多釋。次云佛子復以此善",
    "X08n0240_032:0726b03": "根下明總令眾生具德。文有十句。前五句果滿。後",
    "X08n0240_032:0726b04": "五句因圓。八中初二門迴向眾生竟。",
    "X08n0240_032:0726b05": "[0726b05] 佛子。菩薩摩訶薩復以諸善根為一切眾生如是迴",
    "X08n0240_032:0726b06": "向。願得種種清淨妙身。所謂光明身。離濁身。無染身。",
    "X08n0240_032:0726b07": "清淨身。極清淨身。離塵身。極離塵身。離垢身。可愛樂",
    "X08n0240_032:0726b08": "身。無障礙身。於一切世界現諸業像。於一切世間現",
    "X08n0240_032:0726b09": "言說像。於一切宮殿現安立像。如淨明鏡種種色像",
    "X08n0240_032:0726b10": "自然顯現。示諸眾生大菩提行。示諸眾生甚深妙法",
    "X08n0240_032:0726b11": "示諸眾生種種功德。示諸眾生修行之道。示諸眾生",
    "X08n0240_032:0726b12": "成就之行。示諸眾生菩薩行願。示諸眾生於一世界",
    "X08n0240_032:0726b13": "一切世界佛興於世。示諸眾生一切諸佛神通變化",
    "X08n0240_032:0726b14": "示諸眾生一切菩薩不可思議解脫威力。示諸眾生",
    "X08n0240_032:0726b15": "成滿普賢菩薩行願一切智性。菩薩摩訶薩以如是",
    "X08n0240_032:0726b16": "等微妙淨身。方便攝取一切眾生。悉令成就清淨功",
    "X08n0240_032:0726b17": "德一切智身。",
    "X08n0240_032:0726b18": "[0726b18] 第二三門迴向菩提。分三。初一門得正果。次一門",
    "X08n0240_032:0726b19": "二果因圓。後一門依報果滿。今初。然上眾生得果。",
    "X08n0240_032:0726b20": "有其十句。各應有多。今但廣初一身。則餘可例取。",
    "X08n0240_032:0726b21": "文中三。初明得身。次顯身用。後結所成。今初中初",
    "X08n0240_032:0726b22": "句總相。所謂下別相。身是同相。餘是異相。成壞可",
    "X08n0240_032:0726b23": "知。然此十身通法通智。一光明者身光智光。無不",
    "X08n0240_032:0726b24": "照故。二體無闇障。能鑒徹故。三體不受染。四淨德",
    "X08n0240_032:0726c01": "內充。如玉無瑕翳。五非蹔時淨。上三就體辨。次三",
    "X08n0240_032:0726c02": "對境以明。六不為塵坌。對上清淨。七極微不著。對",
    "X08n0240_032:0726c03": "上極清淨。八垢穢無污。對上不染。若就內德。即煩",
    "X08n0240_032:0726c04": "惱障盡名為離塵。習氣亦亡名極離塵。所知不住",
    "X08n0240_032:0726c05": "名離心垢。九具相具德。十形充法界。智遍十方。山",
    "X08n0240_032:0726c06": "河事理不能障礙。次云於一切世界下明依身起",
    "X08n0240_032:0726c07": "用。前四色身用。前三羅一身於法界。後一收萬象",
    "X08n0240_032:0726c08": "於一身。次示諸眾生下五句智身用。後示菩薩行",
    "X08n0240_032:0726c09": "願下通二身用。後云菩薩摩訶薩以如是等下總",
    "X08n0240_032:0726c10": "結所成。二向菩提中初門竟。",
    "X08n0240_032:0726c11": "[0726c11] 佛子。菩薩摩訶薩復以法施所生善根如是迴向。願",
    "X08n0240_032:0726c12": "身隨住一切世界修菩薩行。眾生見者皆悉不&#x8657;。發",
    "X08n0240_032:0726c13": "菩提心永無退轉。順真實義不可傾動。於一切世界",
    "X08n0240_032:0726c14": "盡未來劫。住菩薩道而無疲厭。大悲均普量同法界。",
    "X08n0240_032:0726c15": "知眾生根應時說法常不休息。於善知識心常正念",
    "X08n0240_032:0726c16": "乃至不捨一剎那頃。一切諸佛常現在前。心常正念",
    "X08n0240_032:0726c17": "未曾暫懈。修諸善根無有&#x8657;偽。置諸眾生於一切智",
    "X08n0240_032:0726c18": "令不退轉。具足一切佛法光明。持大法雲。受大法雨。",
    "X08n0240_032:0726c19": "修菩薩行。入一切眾生。入一切佛剎。入一切諸法。入",
    "X08n0240_032:0726c20": "一切三世。入一切眾生業報智。入一切菩薩善巧方",
    "X08n0240_032:0726c21": "便智。入一切菩薩出生智。入一切菩薩清淨境界智。",
    "X08n0240_032:0726c22": "入一切佛自在神通。入一切無邊法界。於此安住修",
    "X08n0240_032:0726c23": "菩薩行。",
    "X08n0240_032:0726c24": "[0726c24] 第二有一門願二果圓滿中分二。初即理起用行。",
    "X08n0240_032:0727a01": "後入一切下即事入玄行。今初。初成行緣。身隨住",
    "X08n0240_032:0727a02": "故。後眾生見下利他不空。後於善知識下兼通二",
    "X08n0240_032:0727a03": "利。次云入一切眾生下即事入玄行中。智契冥入",
    "X08n0240_032:0727a04": "無邊法界。通身智入。上八中二迴向菩提一門二",
    "X08n0240_032:0727a05": "果因圓竟。後卷初菩提中三一門明依報果滿。"
}