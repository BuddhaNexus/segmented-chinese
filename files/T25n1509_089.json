{
    "T25n1509_089:0684b08": "大智度論釋四攝品第七十八",
    "T25n1509_089:0684b09": "之餘(卷八十九)",
    "T25n1509_089:0684b11": "聖者龍樹菩薩造",
    "T25n1509_089:0684b12": "後秦龜茲國三藏鳩摩羅什譯",
    "T25n1509_089:0684b13": "[0684b13] ◎【經】[0684b13] 「云何為八十隨形好？一者、無見頂；二者、",
    "T25n1509_089:0684b14": "鼻直高好，孔不現；三者、眉如初生月，紺琉璃",
    "T25n1509_089:0684b15": "色；四者、耳輪埵成；五者、身堅實，如那羅延；",
    "T25n1509_089:0684b16": "六者、骨際如鉤鎖；七者、身一時迴如象王；八",
    "T25n1509_089:0684b17": "者、行時足去地四寸，而印文現；九者、爪如赤",
    "T25n1509_089:0684b18": "銅色，薄而潤澤；十者、膝骨堅著圓好；十一者、身",
    "T25n1509_089:0684b19": "淨潔；十二者、身柔軟；十三者、身不曲；十四者、",
    "T25n1509_089:0684b20": "指長纖圓；十五者、指文莊嚴；十六者、脈深；十",
    "T25n1509_089:0684b21": "七者、踝不現；十八者、身潤澤；十九者、身自持，",
    "T25n1509_089:0684b22": "不逶迤；二十者、身滿足；二十一者、識滿足；",
    "T25n1509_089:0684b23": "二十二者、容儀備足；二十三者、住處安，無能",
    "T25n1509_089:0684b24": "動者；二十四者、威震一切；二十五者、一切樂",
    "T25n1509_089:0684b25": "觀；二十六者、面不大長；二十七者、正容貌，不",
    "T25n1509_089:0684b26": "撓色；二十八者、面具足滿；二十九者、脣赤如",
    "T25n1509_089:0684b27": "頻婆果色；三十者、音響深；三十一者、臍深",
    "T25n1509_089:0684b28": "圓好；三十二者、毛右旋；三十三者、手足滿；三",
    "T25n1509_089:0684b29": "十四者、手足如意；三十五者、手文明直；三十",
    "T25n1509_089:0684c01": "六者、手文長；三十七者、手文不斷；三十八者、",
    "T25n1509_089:0684c02": "一切惡心眾生見者和悅；三十九者、面廣姝；",
    "T25n1509_089:0684c03": "四十者、面淨滿如月；四十一者、隨眾生意，和",
    "T25n1509_089:0684c04": "悅與語；四十二者、毛孔出香氣；四十三者、",
    "T25n1509_089:0684c05": "口出無上香；四十四者、儀容如師子；四十五",
    "T25n1509_089:0684c06": "者、進止如象王；四十六者、行法如鵝王；四十",
    "T25n1509_089:0684c07": "七者、頭如摩陀羅果；四十八者、一切聲分具",
    "T25n1509_089:0684c08": "足；四十九者、牙利；五十者、舌色赤；五十一",
    "T25n1509_089:0684c09": "者、舌薄；五十二者、毛紅色；五十三者、毛潔淨；",
    "T25n1509_089:0684c10": "五十四者、廣長眼；五十五者、孔門相具足；五",
    "T25n1509_089:0684c11": "十六者、手足赤白如蓮華色；五十七者、臍不",
    "T25n1509_089:0684c12": "出；五十八者、腹不現；五十九者、細腹；六十",
    "T25n1509_089:0684c13": "者、身不傾動；六十一者、身持重；六十二者、其",
    "T25n1509_089:0684c14": "身分大；六十三者、身長；六十四者、手足淨",
    "T25n1509_089:0684c15": "潔軟澤；六十五者、邊光各一丈；六十六者、光",
    "T25n1509_089:0684c16": "照身而行；六十七者、等視眾生；六十八者、不",
    "T25n1509_089:0684c17": "輕眾生；六十九者、隨眾生音聲不過不減；七",
    "T25n1509_089:0684c18": "十者、說法不差；七十一者、隨眾生語言而",
    "T25n1509_089:0684c19": "為說法；七十二者、一發音報眾聲；七十三",
    "T25n1509_089:0684c20": "者、次第有因緣說法；七十四者、一切眾生不",
    "T25n1509_089:0684c21": "能盡觀相；七十五者、觀者無厭足；七十六者、",
    "T25n1509_089:0684c22": "髮長好；七十七者、髮不亂；七十八者、髮旋好；",
    "T25n1509_089:0684c23": "七十九者、髮色好如青珠；八十者、手足有德",
    "T25n1509_089:0684c24": "相。須菩提！是八十隨形好，佛身成就。[0684c24] 「如是，",
    "T25n1509_089:0685a01": "須菩提！菩薩摩訶薩以二施攝取眾生，所謂",
    "T25n1509_089:0685a02": "財施、法施，是為菩薩希有難及事。云何為菩",
    "T25n1509_089:0685a03": "薩摩訶薩愛語攝取眾生？菩薩摩訶薩以六",
    "T25n1509_089:0685a04": "波羅蜜為眾生說法，作是言：『汝行六波羅蜜，",
    "T25n1509_089:0685a05": "攝一切善法。』云何為菩薩摩訶薩利行攝取",
    "T25n1509_089:0685a06": "眾生？菩薩摩訶薩長夜教眾生，令行六波羅",
    "T25n1509_089:0685a07": "蜜。云何為菩薩摩訶薩同事攝取眾生？菩薩",
    "T25n1509_089:0685a08": "摩訶薩以五神通力故種種變化，入五道中，",
    "T25n1509_089:0685a09": "與眾生同事。以此四事而攝取之。[0685a09] 「復次，須菩",
    "T25n1509_089:0685a10": "提！菩薩摩訶薩行般若波羅蜜時，教化眾生：",
    "T25n1509_089:0685a11": "『善男子！當善學分別諸字，亦當善知一字乃",
    "T25n1509_089:0685a12": "至四十二字。一切語言，皆入初字門；一切語",
    "T25n1509_089:0685a13": "言，亦入第二字門；乃至第四十二字門，一切語",
    "T25n1509_089:0685a14": "言皆入其中。一字皆入四十二字，四十二字",
    "T25n1509_089:0685a15": "亦入一字。』是眾生應如是善學四十二字。善",
    "T25n1509_089:0685a16": "學四十二字已，能善說字法；善說字法已，",
    "T25n1509_089:0685a17": "善說無字法。須菩提！如佛善知字法、善",
    "T25n1509_089:0685a18": "知字、善知無字，為無字法故說字法。何以故？",
    "T25n1509_089:0685a19": "須菩提！過一切名字故，名為佛法。」[0685a19] 須菩提白",
    "T25n1509_089:0685a20": "佛言：「世尊！若眾生畢竟不可得，法亦不可",
    "T25n1509_089:0685a21": "得，法性亦不可得，畢竟空故、無始空故。世",
    "T25n1509_089:0685a22": "尊！菩薩摩訶薩行般若波羅蜜，行禪波羅蜜、",
    "T25n1509_089:0685a23": "毘梨耶波羅蜜、羼提波羅蜜、尸羅波羅蜜、檀波",
    "T25n1509_089:0685a24": "羅蜜時，行四禪、四無量心、四無色定，三十七",
    "T25n1509_089:0685a25": "助道法，十八空，行空、無相、無作三昧，八背捨、",
    "T25n1509_089:0685a26": "九次第定，佛十力、四無所畏、四無礙智、十八不",
    "T25n1509_089:0685a27": "共法、三十二相、八十隨形好，云何住報得五",
    "T25n1509_089:0685a28": "神通為眾生說法？眾生實不可得；眾生不",
    "T25n1509_089:0685a29": "可得故，色不可得，乃至識亦不可得；五眾",
    "T25n1509_089:0685b01": "不可得故，六波羅蜜乃至八十隨形好皆不可",
    "T25n1509_089:0685b02": "得。是不可得中，無眾生、無色乃至無八十隨",
    "T25n1509_089:0685b03": "形好。世尊！云何菩薩摩訶薩行般若波羅蜜，",
    "T25n1509_089:0685b04": "為眾生說法？世尊！菩薩行般若波羅蜜時，菩",
    "T25n1509_089:0685b05": "薩尚不可得，何況當有菩薩法！」[0685b05] 佛告須菩提：",
    "T25n1509_089:0685b06": "「如是！如是！如汝所言。眾生不可得故，當知",
    "T25n1509_089:0685b07": "是內空、外空、內外空、空空、大空、第一義空、有為",
    "T25n1509_089:0685b08": "空、無為空、畢竟空、無始空、散空、諸法空、自相",
    "T25n1509_089:0685b09": "空、性空、不可得空、無法空、有法空、無法有法",
    "T25n1509_089:0685b10": "空。當知五陰空、十二入空、十八界空，十二",
    "T25n1509_089:0685b11": "因緣空、四諦空，我空，壽者、命者、生者、養者、育者、",
    "T25n1509_089:0685b12": "眾數者、人者、作者、使作者、起者、使起者、受者、使",
    "T25n1509_089:0685b13": "受者、知者、見者皆空。眾生不可得故，當知四",
    "T25n1509_089:0685b14": "禪空、四無量心空、四無色定空，當知四念處",
    "T25n1509_089:0685b15": "空乃至八聖道分空，空空、無相空、無作空，八",
    "T25n1509_089:0685b16": "背捨空、九次第定空。眾生不可得故，當知佛",
    "T25n1509_089:0685b17": "十力空、四無所畏空，四無礙智空、十八不共",
    "T25n1509_089:0685b18": "法空，當知須陀洹果空、斯陀含果空、阿那含",
    "T25n1509_089:0685b19": "果空、阿羅漢果空、辟支佛道空，當知菩薩地",
    "T25n1509_089:0685b20": "空，當知阿耨多羅三藐三菩提空。[0685b20] 「須菩提！",
    "T25n1509_089:0685b21": "菩薩摩訶薩如是見一切法空，為眾生說法，不",
    "T25n1509_089:0685b22": "失諸空相。是菩薩如是觀時，知一切法無礙；",
    "T25n1509_089:0685b23": "知一切法無礙已，不壞諸法相，不二不分別，",
    "T25n1509_089:0685b24": "但為眾生如實說法。譬如佛所化人，化人復",
    "T25n1509_089:0685b25": "化作無量千萬億人，有教令布施者，有教持",
    "T25n1509_089:0685b26": "戒、有教忍辱、有教精進、有教禪定、有教智慧、",
    "T25n1509_089:0685b27": "有教四禪、四無量心、四無色定者。於汝意云",
    "T25n1509_089:0685b28": "何？佛所化人有分別破壞諸法不？」[0685b28] 須菩提",
    "T25n1509_089:0685b29": "言：「不也！世尊！是化人無心、無心數法，云何",
    "T25n1509_089:0685c01": "分別破壞諸法？」[0685c01] 「以是故，須菩提！當知菩薩摩",
    "T25n1509_089:0685c02": "訶薩行般若波羅蜜，為眾生如應說法，拔出",
    "T25n1509_089:0685c03": "眾生於顛倒地，令眾生各得如所應住地，以",
    "T25n1509_089:0685c04": "不縛不脫法故。何以故？須菩提！是色不縛",
    "T25n1509_089:0685c05": "不脫，受、想、行、識不縛不脫；色無縛無脫不是",
    "T25n1509_089:0685c06": "色，受想行識無縛無脫不是識。何以故？色",
    "T25n1509_089:0685c07": "畢竟清淨故，受、想、行、識乃至一切法若有為、",
    "T25n1509_089:0685c08": "若無為，亦畢竟清淨故。[0685c08] 「如是，須菩提！菩薩摩",
    "T25n1509_089:0685c09": "訶薩為眾生說法，亦不得眾生及一切法。一",
    "T25n1509_089:0685c10": "切法不可得故，菩薩以不住法故，住諸法相",
    "T25n1509_089:0685c11": "中，所謂色空，乃至有為、無為法空。何以故？色",
    "T25n1509_089:0685c12": "乃至有為、無為法自性不可得故，無有住處。",
    "T25n1509_089:0685c13": "無所有法不住無所有法，所有法不住所有",
    "T25n1509_089:0685c14": "法，自性法不住自性法，他性法不住他性法。",
    "T25n1509_089:0685c15": "何以故？是一切法皆不可得故。不可得法當",
    "T25n1509_089:0685c16": "住何處？如是，須菩提！菩薩摩訶薩行般若波",
    "T25n1509_089:0685c17": "羅蜜，以是諸空，能如是說法，如是行般若波",
    "T25n1509_089:0685c18": "羅蜜，於諸佛及聲聞、辟支佛無有過。何以故？",
    "T25n1509_089:0685c19": "諸佛、菩薩、辟支佛、阿羅漢得是法已，為眾生",
    "T25n1509_089:0685c20": "說法，亦不轉諸法相。何以故？如、法性、實際",
    "T25n1509_089:0685c21": "不可轉故。所以者何？諸法性無故。」[0685c21] 須菩提",
    "T25n1509_089:0685c22": "白佛言：「世尊！若法性、如、實際不轉，色與法",
    "T25n1509_089:0685c23": "性異不？色與如、實際異不？受、想、行、識，乃至有",
    "T25n1509_089:0685c24": "為、無為法，世間、出世間，有漏、無漏異不？」[0685c24] 佛言：",
    "T25n1509_089:0685c25": "「不也！色不異法性、不異如、不異實際；受、想、行、",
    "T25n1509_089:0685c26": "識，乃至有漏、無漏亦不異。」[0685c26] 須菩提白佛言：「世",
    "T25n1509_089:0685c27": "尊！若色不異法性、不異如、不異實際，受、想、",
    "T25n1509_089:0685c28": "行、識，乃至有漏、無漏不異者，云何分別黑法",
    "T25n1509_089:0685c29": "有黑報，所謂地獄、餓鬼、畜生；白法有白報，所",
    "T25n1509_089:0686a01": "謂天及人；黑白法有黑白報；不黑不白法有",
    "T25n1509_089:0686a02": "不黑不白報，所謂須陀洹果、斯陀含果、阿那",
    "T25n1509_089:0686a03": "含果、阿羅漢果、辟支佛道、阿耨多羅三藐三菩",
    "T25n1509_089:0686a04": "提？」[0686a04] 佛告須菩提：「世諦故，分別說有果報，非第",
    "T25n1509_089:0686a05": "一義；第一義中不可說因緣果報。何以故？是",
    "T25n1509_089:0686a06": "第一義，實無有相，無有分別，亦無言說，所",
    "T25n1509_089:0686a07": "謂色乃至有漏、無漏法，不生不滅相、不垢不",
    "T25n1509_089:0686a08": "淨，畢竟空、無始空故。」[0686a08] 須菩提白佛言：「世尊！若",
    "T25n1509_089:0686a09": "以世諦故，分別說有果報，非第一義者，一",
    "T25n1509_089:0686a10": "切凡夫人應有須陀洹果、斯陀含果、阿那含果、",
    "T25n1509_089:0686a11": "阿羅漢果、辟支佛道、阿耨多羅三藐三菩提！」",
    "T25n1509_089:0686a12": "[0686a12] 佛告須菩提：「於汝意云何？凡夫人為知是世",
    "T25n1509_089:0686a13": "諦法、是第一義諦不？若知，是凡夫人應是",
    "T25n1509_089:0686a14": "須陀洹果乃至阿耨多羅三藐三菩提。須菩",
    "T25n1509_089:0686a15": "提！以凡夫人實不知世諦、不知第一義諦、不",
    "T25n1509_089:0686a16": "知道、不知分別道果，云何當有諸果？須菩提！",
    "T25n1509_089:0686a17": "聖人知世諦、知第一義諦，有道、有修道，以是",
    "T25n1509_089:0686a18": "故聖人差別有諸果。」[0686a18] 須菩提白佛言：「世尊！修",
    "T25n1509_089:0686a19": "道得果不？」[0686a19] 佛言：「不也！須菩提！修道不得果，不",
    "T25n1509_089:0686a20": "修道亦不得果，亦不離道得果，亦不住道中",
    "T25n1509_089:0686a21": "得果。如是，須菩提！菩薩摩訶薩行般若波羅",
    "T25n1509_089:0686a22": "蜜時，為眾生故分別果，亦不分別是有為性、",
    "T25n1509_089:0686a23": "無為性。」[0686a23] 「世尊！若不分別有為性、無為性得諸",
    "T25n1509_089:0686a24": "果者，云何世尊自說：『三結盡，名須陀洹果；",
    "T25n1509_089:0686a25": "婬、怒、癡薄故，名斯陀含果；五此間結盡，名阿",
    "T25n1509_089:0686a26": "那含果；五彼間結盡，名阿羅漢果；所有集",
    "T25n1509_089:0686a27": "法皆滅散相，名辟支佛道；一切煩惱習斷故，",
    "T25n1509_089:0686a28": "名阿耨多羅三藐三菩提』？世尊！我當云何知",
    "T25n1509_089:0686a29": "不分別有為性、無為性得諸果？」[0686a29] 佛告須菩提：",
    "T25n1509_089:0686b01": "「汝以須陀洹果、斯陀含果、阿那含果、阿羅漢果、",
    "T25n1509_089:0686b02": "辟支佛道、阿耨多羅三藐三菩提，是諸果是",
    "T25n1509_089:0686b03": "有為、是無為？」[0686b03] 須菩提言：「世尊！皆是無為！」[0686b03] 「須",
    "T25n1509_089:0686b04": "菩提！無為法中有分別不？」[0686b04] 「不也！世尊！」[0686b04] 「須菩",
    "T25n1509_089:0686b05": "提！若善男子、善女人通達一切法若有為、若",
    "T25n1509_089:0686b06": "無為一相，所謂無相，是時有分別若有為、若",
    "T25n1509_089:0686b07": "無為不？」[0686b07] 「不也！世尊！」[0686b07] 「如是，須菩提！菩薩摩訶",
    "T25n1509_089:0686b08": "薩為眾生說法，不分別諸法，所謂內空故，乃",
    "T25n1509_089:0686b09": "至無法有法空故。是菩薩自得無所著法，亦",
    "T25n1509_089:0686b10": "教人令得無所著法，若檀波羅蜜、尸羅波羅",
    "T25n1509_089:0686b11": "蜜、羼提波羅蜜、毘梨耶波羅蜜、禪波羅蜜、般若",
    "T25n1509_089:0686b12": "波羅蜜，初禪乃至第四禪，慈、悲、喜、捨，無邊虛",
    "T25n1509_089:0686b13": "空處乃至非有想非無想處，若四念處乃至",
    "T25n1509_089:0686b14": "一切種智。是菩薩自不著故，亦教他令得",
    "T25n1509_089:0686b15": "無所著，無所著故無所礙。譬如佛所化人布",
    "T25n1509_089:0686b16": "施，亦不受布施報，但為度眾生故；乃至行一",
    "T25n1509_089:0686b17": "切種智，不受一切種智報。菩薩摩訶薩亦如",
    "T25n1509_089:0686b18": "是，行六波羅蜜，乃至一切法有漏、無漏、有為、",
    "T25n1509_089:0686b19": "無為，不住亦不受報，但為度眾生故。何以故？",
    "T25n1509_089:0686b20": "是菩薩摩訶薩善達一切諸法相故。」",
    "T25n1509_089:0686b21": "[0686b21] 【論】[0686b21] 問曰：[0686b21] 八十隨形好是莊嚴身法，「識滿足」",
    "T25n1509_089:0686b22": "何以在隨形好中？[0686b22] 答曰：[0686b22] 此識是果報生識，世",
    "T25n1509_089:0686b23": "間好醜自然而知。凡人識不具足故，學人",
    "T25n1509_089:0686b24": "法乃知；佛一歲具足滿乃生故，身、識皆具",
    "T25n1509_089:0686b25": "足。餘人若八月、若九月處胎，總言十月；菩薩",
    "T25n1509_089:0686b26": "處胎十月，總得一歲，身根具足故，果報得識",
    "T25n1509_089:0686b27": "亦具足。[0686b27] 問曰：[0686b27] 足安立住處與安住處何異？",
    "T25n1509_089:0686b28": "[0686b28] 答曰：[0686b28] 住處安者，如白衣勇士，牢持器仗，安",
    "T25n1509_089:0686b29": "據住處，則不可動。又出家時，魔民、惡鬼無",
    "T25n1509_089:0686c01": "能動轉令退敗者。[0686c01] 四十二字義，如摩訶衍中",
    "T25n1509_089:0686c02": "說。一字盡入諸字者，譬如兩一合故為二，",
    "T25n1509_089:0686c03": "三一故為三，四一為四，如是乃至千萬。又",
    "T25n1509_089:0686c04": "如阿字為定，阿變為羅，亦變為波；如是",
    "T25n1509_089:0686c05": "盡入四十二字。四十二字入一字者，四十",
    "T25n1509_089:0686c06": "二字盡有阿分，阿分還入阿中。[0686c06] 善知字故，",
    "T25n1509_089:0686c07": "善知諸法名；善知諸法名故，善知諸法",
    "T25n1509_089:0686c08": "義。無字即是諸法實相義。所以者何？諸法義",
    "T25n1509_089:0686c09": "中，諸法無名字。[0686c09] 須菩提問：「若諸法畢竟空無",
    "T25n1509_089:0686c10": "名字，云何菩薩住果報六神通，為眾生說",
    "T25n1509_089:0686c11": "諸法？若畢竟無眾生，則無有法！」[0686c11] 佛可須菩",
    "T25n1509_089:0686c12": "提言：「如是！以十八空故，一切法不可得，我、",
    "T25n1509_089:0686c13": "眾生乃至知者、見者，乃至當知佛、菩薩皆空。",
    "T25n1509_089:0686c14": "如是知已，而為眾生說是空法。」若眾生是",
    "T25n1509_089:0686c15": "有而為說空，是則不可；以眾生空，但從顛",
    "T25n1509_089:0686c16": "倒有，是故菩薩不失於空而為說法。不失",
    "T25n1509_089:0686c17": "者，不作諸法皆空，所說不空；若以所說不",
    "T25n1509_089:0686c18": "空，則為失空相；若口說空而心是有，是亦",
    "T25n1509_089:0686c19": "為失。此中佛自說：「不二，不壞法相故。」欲",
    "T25n1509_089:0686c20": "明了是事，說譬喻：「如佛所化作化人，而",
    "T25n1509_089:0686c21": "為說法，持戒、布施諸功德。」[0686c21] 若以如是方便",
    "T25n1509_089:0686c22": "說法，是則無咎，則能拔出眾生於顛倒，無",
    "T25n1509_089:0686c23": "縛無解故。第一義中無縛無解，世諦故有",
    "T25n1509_089:0686c24": "縛有解。此中佛自說因緣：「色不縛不解。",
    "T25n1509_089:0686c25": "何以故？是不縛不解中，無色相故。乃至識亦",
    "T25n1509_089:0686c26": "如是。」[0686c26] 菩薩如是用不住法故，住空法中",
    "T25n1509_089:0686c27": "為眾生說法；眾生不可得，眾生及一切法",
    "T25n1509_089:0686c28": "不可得故。[0686c28] 此中佛自說因緣，所謂無所有法",
    "T25n1509_089:0686c29": "不住無所有，譬如虛空不住虛空。自性法",
    "T25n1509_089:0687a01": "不住自性法，譬如火不住火中。他性法不",
    "T25n1509_089:0687a02": "住他性法，譬如水性中無火性，又他性不",
    "T25n1509_089:0687a03": "定故。[0687a03] 若能如是清淨說法，是菩薩於諸佛",
    "T25n1509_089:0687a04": "賢聖則無有過。何以故？諸佛、賢聖不著一",
    "T25n1509_089:0687a05": "切法，說法者亦不著一切法。諸佛、賢聖以",
    "T25n1509_089:0687a06": "畢竟空、皆寂滅相為心所行，說法者亦如",
    "T25n1509_089:0687a07": "是。諸佛、賢聖入三解脫門，得一切法實性，",
    "T25n1509_089:0687a08": "所謂無餘涅槃；說法者隨是法故，無咎。此中",
    "T25n1509_089:0687a09": "佛自說因緣：「諸佛、賢聖得是法已，為眾生",
    "T25n1509_089:0687a10": "說法，不轉法性，法性空無相故。」[0687a10] 須菩提問：",
    "T25n1509_089:0687a11": "「若不轉法性，色等諸法與法性異不？」[0687a11] 佛答：",
    "T25n1509_089:0687a12": "「不也！何以故？色等諸法實相即是法性故。」[0687a12] 佛",
    "T25n1509_089:0687a13": "意：以菩薩說法時，亦不壞法性。[0687a13] 須菩提",
    "T25n1509_089:0687a14": "問：「色等諸法亦與法性不異，何以故但貴",
    "T25n1509_089:0687a15": "法性？」[0687a15] 以佛答「色不異法性」故，故須菩提",
    "T25n1509_089:0687a16": "難：「若不異者，云何分別有善惡、白黑、須陀洹",
    "T25n1509_089:0687a17": "等諸果？」[0687a17] 佛答：「色等法雖不離法性，以世諦",
    "T25n1509_089:0687a18": "故有分別，於第一義中無分別。」何以故？得",
    "T25n1509_089:0687a19": "第一義聖人無所分別，聞有所得不喜，",
    "T25n1509_089:0687a20": "聞無所有不憂；得空無相證故，乃至微細",
    "T25n1509_089:0687a21": "法尚不取相，何況分別有善惡！未得實相",
    "T25n1509_089:0687a22": "者，欲得第一義故，有所分別。佛此中自說",
    "T25n1509_089:0687a23": "因緣：「是法無言說，亦無生滅垢淨法者，所",
    "T25n1509_089:0687a24": "謂畢竟空、無始空。」[0687a24] 問曰：[0687a24] 此中何以但說二空",
    "T25n1509_089:0687a25": "名為法？[0687a25] 答曰：[0687a25] 一切所有：若法、若眾生。若言",
    "T25n1509_089:0687a26": "畢竟空，則破諸法；若言無始空，則破眾生。",
    "T25n1509_089:0687a27": "破此二法已，則一切法盡破。此中菩薩為眾",
    "T25n1509_089:0687a28": "生說法，是故以二空破二事；雖有餘空，",
    "T25n1509_089:0687a29": "不如畢竟空甚深畢盡。餘空如火燒木，猶",
    "T25n1509_089:0687b01": "有灰燼；畢竟空無灰無燼。[0687b01] 有人言：若說十",
    "T25n1509_089:0687b02": "八空無咎，略說故說二空。[0687b02] 須菩提言：「若以",
    "T25n1509_089:0687b03": "世諦故分別有善惡、白黑及諸聖果者，第",
    "T25n1509_089:0687b04": "一義中凡夫人應有須陀洹等聖果！」何以故？",
    "T25n1509_089:0687b05": "若以世諦虛妄中分別有諸賢聖者，第一義",
    "T25n1509_089:0687b06": "中凡夫應作賢聖。須菩提分別實相、凡夫",
    "T25n1509_089:0687b07": "為異。佛言：「第一義一相。」是故須菩提言：「凡",
    "T25n1509_089:0687b08": "夫應是聖人！」[0687b08] 爾時，佛答：「若凡夫知分別是",
    "T25n1509_089:0687b09": "第一義、是世諦者，凡夫人應有須陀洹等諸",
    "T25n1509_089:0687b10": "聖果；以凡夫實不知道，不知分別道，不",
    "T25n1509_089:0687b11": "知行道、修道，何況得道果！」佛言：「聖人能",
    "T25n1509_089:0687b12": "作是分別故，說是聖果。」[0687b12] 爾時，須菩提自知",
    "T25n1509_089:0687b13": "有失，故言：「無量、無相、無動性中，我云何取",
    "T25n1509_089:0687b14": "相欲量無量法？云何強以凡夫法為聖果？」",
    "T25n1509_089:0687b15": "爾時受佛語，知行道者得果，不行道者不",
    "T25n1509_089:0687b16": "得果，是故白佛：「修道得果不？」[0687b16] 佛言：「不。」[0687b16] 問",
    "T25n1509_089:0687b17": "曰：[0687b17] 佛上說分別修道、得道果，今云何言「不」？",
    "T25n1509_089:0687b18": "[0687b18] 答曰：[0687b18] 佛先說，非著心；今須菩提以著心問，",
    "T25n1509_089:0687b19": "欲從道中出果，如麻中出油。若爾者，道之",
    "T25n1509_089:0687b20": "與果，同為虛誑，是故言不。[0687b20] 聽者生念：若修",
    "T25n1509_089:0687b21": "不得，不修應當得！是故佛言：「修尚不得，何",
    "T25n1509_089:0687b22": "況不修！」譬如二人欲有所到：一者、住，不行；",
    "T25n1509_089:0687b23": "二者、失道。二俱不到。若不修道，尚無少許",
    "T25n1509_089:0687b24": "攝心樂，何況道果！[0687b24] 若心取相修道，雖有攝",
    "T25n1509_089:0687b25": "心禪定樂，無有道果；若不取相著心修道，",
    "T25n1509_089:0687b26": "則有道果。是故佛說：「菩薩行般若波羅蜜，不",
    "T25n1509_089:0687b27": "分別有為、無為性故，有道果差別。」[0687b27] 爾時，須",
    "T25n1509_089:0687b28": "菩提問：「若爾者，佛何以故說斷三結得須",
    "T25n1509_089:0687b29": "陀洹，有如是等分別？」[0687b29] 佛以反問答：「於汝",
    "T25n1509_089:0687c01": "意云何：汝以須陀洹果等是有為、是無為？」",
    "T25n1509_089:0687c02": "[0687c02] 須菩提言：「是無為。」[0687c02] 佛言：「若爾者，無為中有差",
    "T25n1509_089:0687c03": "別不？」[0687c03] 須菩提言：「不也！世尊！」[0687c03] 「若無分別，汝云",
    "T25n1509_089:0687c04": "何作難？」[0687c04] 又復問須菩提：「若善男子、善女人",
    "T25n1509_089:0687c05": "通達一切法一相，所謂無相，住三解脫門",
    "T25n1509_089:0687c06": "中，證涅槃時，是時有法分別若有為、若無",
    "T25n1509_089:0687c07": "為不？」[0687c07] 答言：「不也！」[0687c07] 佛意：唯是心為真實，餘時",
    "T25n1509_089:0687c08": "皆虛誑，汝云何作難？[0687c08] 菩薩行般若波羅蜜，",
    "T25n1509_089:0687c09": "不分別一切法，住內空等諸空中，是大清",
    "T25n1509_089:0687c10": "淨；自不著，亦教眾生令無所著，所謂檀波",
    "T25n1509_089:0687c11": "羅蜜乃至一切種智，菩薩道中皆教令不著。",
    "T25n1509_089:0687c12": "譬如佛所化人行布施等，亦不分別布施",
    "T25n1509_089:0687c13": "等，亦不受布施等法果報，但為利益度眾",
    "T25n1509_089:0687c14": "生故。菩薩心亦如是。何以故？善通達諸法",
    "T25n1509_089:0687c15": "性故。善通達者，不取法性相，亦不住法性",
    "T25n1509_089:0687c16": "中；於法性中不疑、不悶而說法，無罣、",
    "T25n1509_089:0687c17": "無礙、無遮，是則通達法性。◎",
    "T25n1509_089:0687c18": "◎大智度論釋善達品第七十九",
    "T25n1509_089:0687c19": "[0687c19] 【經】[0687c19] 須菩提白佛言：「世尊！云何菩薩善達諸法",
    "T25n1509_089:0687c20": "相？」[0687c20] 佛告須菩提：「譬如化人不行婬、怒、癡，不",
    "T25n1509_089:0687c21": "行色乃至識，不行內、外法，不行諸煩惱結使，",
    "T25n1509_089:0687c22": "不行有漏法、無漏法，世間法、出世間法，有為法、",
    "T25n1509_089:0687c23": "無為法，亦無聖果；菩薩亦如是，無有是事，亦",
    "T25n1509_089:0687c24": "不分別是法，是名善達諸法相。」[0687c24] 須菩提言：「世",
    "T25n1509_089:0687c25": "尊！化人云何有修道？」[0687c25] 佛言：「化人修道，不垢不",
    "T25n1509_089:0687c26": "淨，亦不在五道生死。須菩提！於汝意云何？",
    "T25n1509_089:0687c27": "佛所化人，有根本實事、有垢有淨不？」[0687c27] 須菩提",
    "T25n1509_089:0687c28": "言：「不也！佛所化人，無有根本實事，亦無垢",
    "T25n1509_089:0687c29": "無淨，亦不在五道生死。」[0687c29] 「如是，須菩提！菩薩摩",
    "T25n1509_089:0688a01": "訶薩善達諸法相，亦如是。」[0688a01] 須菩提言：「世尊！一",
    "T25n1509_089:0688a02": "切色如化不？一切受、想、行、識如化不？」[0688a02] 佛言：",
    "T25n1509_089:0688a03": "「一切色如化，一切受、想、行、識如化。」[0688a03] 「世尊！若一",
    "T25n1509_089:0688a04": "切色如化、一切受想行識如化、一切法如化，",
    "T25n1509_089:0688a05": "化人無色、無受想行識、無垢無淨、無五道生",
    "T25n1509_089:0688a06": "死亦無解脫處，菩薩有何等功用？」[0688a06] 佛告須菩",
    "T25n1509_089:0688a07": "提：「於汝意云何？菩薩摩訶薩本行菩薩道時，",
    "T25n1509_089:0688a08": "頗見有眾生從地獄、餓鬼、畜生、人、天中得解",
    "T25n1509_089:0688a09": "脫不？」[0688a09] 須菩提言：「不也！世尊！」[0688a09] 佛言：「如是！如是！",
    "T25n1509_089:0688a10": "須菩提！菩薩摩訶薩不見眾生從三界得解",
    "T25n1509_089:0688a11": "脫。何以故？菩薩摩訶薩見知一切法如幻、如",
    "T25n1509_089:0688a12": "化。」[0688a12] 「世尊！若菩薩摩訶薩見知一切法如幻、如",
    "T25n1509_089:0688a13": "化，為何事故行六波羅蜜、四禪、四無量心、四",
    "T25n1509_089:0688a14": "無色定、三十七助道法，乃至行大慈大悲、淨",
    "T25n1509_089:0688a15": "佛國土、成就眾生？」[0688a15] 佛告須菩提：「若眾生自知",
    "T25n1509_089:0688a16": "諸法如幻、如化，菩薩摩訶薩終不於阿僧祇",
    "T25n1509_089:0688a17": "劫為眾生行菩薩道。須菩提！以眾生自不知",
    "T25n1509_089:0688a18": "諸法如幻、如化，以是故，菩薩摩訶薩於無量",
    "T25n1509_089:0688a19": "阿僧祇劫行六波羅蜜，成就眾生、淨佛國土，",
    "T25n1509_089:0688a20": "得阿耨多羅三藐三菩提。」[0688a20] 須菩提白佛言：「世",
    "T25n1509_089:0688a21": "尊！若一切法如夢、如響、如影、如焰、如幻、如",
    "T25n1509_089:0688a22": "化，眾生在何處住，菩薩行六波羅蜜而拔出",
    "T25n1509_089:0688a23": "之？」[0688a23] 「須菩提！眾生但住名相虛妄憶想分別中，",
    "T25n1509_089:0688a24": "是故菩薩行般若波羅蜜，於名相虛妄中拔",
    "T25n1509_089:0688a25": "出眾生。」[0688a25] 須菩提白佛言：「世尊！何等是名？何",
    "T25n1509_089:0688a26": "等是相？」[0688a26] 佛言：「此名強作假施設，所謂此色、此",
    "T25n1509_089:0688a27": "受想行識，此男、此女，此大、此小，此地獄、此畜",
    "T25n1509_089:0688a28": "生、此餓鬼，此人、此天，此有為、此無為，此須陀",
    "T25n1509_089:0688a29": "洹果、斯陀含果、阿那含果、阿羅漢果、辟支佛道，",
    "T25n1509_089:0688b01": "此佛道。須菩提！一切和合法皆是假名，以",
    "T25n1509_089:0688b02": "名取諸法，是故為名。一切有為法但有名",
    "T25n1509_089:0688b03": "相，凡夫愚人於中生著。菩薩摩訶薩行般若",
    "T25n1509_089:0688b04": "波羅蜜，以方便力故，於名字中教令遠離，作",
    "T25n1509_089:0688b05": "是言：『諸眾生！是名但有空名，虛妄憶想分",
    "T25n1509_089:0688b06": "別中生，汝等莫著虛妄憶想！此事本末皆無，",
    "T25n1509_089:0688b07": "自性空故，智者所不著。』如是，須菩提！菩薩",
    "T25n1509_089:0688b08": "摩訶薩行般若波羅蜜，以方便力故，為眾生",
    "T25n1509_089:0688b09": "說法。須菩提！是為名。[0688b09] 「何等為相？須菩提！有二",
    "T25n1509_089:0688b10": "種相，凡夫人所著處。何等為二？一者、色相，二",
    "T25n1509_089:0688b11": "者、無色相。須菩提！何等名色相？諸所有色，",
    "T25n1509_089:0688b12": "若&#x9E81;若細、若好若醜，皆是空；是空法中憶想",
    "T25n1509_089:0688b13": "分別著心，是名為色相。何等是無色相？諸無",
    "T25n1509_089:0688b14": "色法，憶想分別，著心取相故生煩惱，是名無",
    "T25n1509_089:0688b15": "色相。是菩薩摩訶薩行般若波羅蜜，以方便",
    "T25n1509_089:0688b16": "力故，教眾生遠離是相，著無相法中，令不墮",
    "T25n1509_089:0688b17": "二法，所謂是相、是無相。如是，須菩提！菩薩",
    "T25n1509_089:0688b18": "摩訶薩行般若波羅蜜，教化眾生遠離相，令",
    "T25n1509_089:0688b19": "住無相性中。」[0688b19] 須菩提白佛言：「世尊！若一切法",
    "T25n1509_089:0688b20": "但有名相，云何菩薩行般若波羅蜜能自饒",
    "T25n1509_089:0688b21": "益，亦教他人令得善利？云何菩薩具足諸地，",
    "T25n1509_089:0688b22": "從一地至一地，教化眾生令得三乘？」[0688b22] 佛告須",
    "T25n1509_089:0688b23": "菩提：「若諸法根本定有、非但名相者，菩薩",
    "T25n1509_089:0688b24": "行般若波羅蜜時，不能自益，亦不能利益他",
    "T25n1509_089:0688b25": "人。須菩提！諸法無有根本實事、但有名相，是",
    "T25n1509_089:0688b26": "故菩薩行般若波羅蜜時，能具足禪波羅蜜，",
    "T25n1509_089:0688b27": "無相故；毘梨耶波羅蜜、羼提波羅蜜、尸羅波",
    "T25n1509_089:0688b28": "羅蜜、檀波羅蜜，無相故；具足四禪波羅蜜、四",
    "T25n1509_089:0688b29": "無量心波羅蜜、四無色定波羅蜜、無相故；具",
    "T25n1509_089:0688c01": "足四念處波羅蜜，無相故；乃至具足八聖道",
    "T25n1509_089:0688c02": "分波羅蜜，無相故；具足內空波羅蜜，無相",
    "T25n1509_089:0688c03": "故；乃至具足無法有法空波羅蜜，無相故；足",
    "T25n1509_089:0688c04": "具八背捨波羅蜜，無相故；具足九次第定",
    "T25n1509_089:0688c05": "波羅蜜，無相故；具足佛十力波羅蜜，無相",
    "T25n1509_089:0688c06": "故；乃至具足十八不共法波羅蜜，無相故。是",
    "T25n1509_089:0688c07": "菩薩，無相故，自具足是善法，亦教他人令具",
    "T25n1509_089:0688c08": "足善法，無相故。須菩提！若諸法相當實有",
    "T25n1509_089:0688c09": "如毫釐許者，菩薩摩訶薩行般若波羅蜜時，",
    "T25n1509_089:0688c10": "不能知諸法無相、無憶念得阿耨多羅三藐",
    "T25n1509_089:0688c11": "三菩提、亦教眾生令得無漏法。何以故？一",
    "T25n1509_089:0688c12": "切無漏法無相、無憶念故。如是，須菩提！菩薩",
    "T25n1509_089:0688c13": "摩訶薩行般若波羅蜜，以無漏法利益眾生。」",
    "T25n1509_089:0688c14": "[0688c14] 須菩提白佛言：「世尊！若一切法無相、無憶念，",
    "T25n1509_089:0688c15": "云何數是聲聞法、是辟支佛法、是菩薩法、是佛",
    "T25n1509_089:0688c16": "法？」[0688c16] 佛告須菩提：「於汝意云何？無相法與聲",
    "T25n1509_089:0688c17": "聞法異不？」[0688c17] 「不也！世尊！」[0688c17] 「無相法與辟支佛法、菩",
    "T25n1509_089:0688c18": "薩法、佛法異不？」[0688c18] 「不也！世尊！」[0688c18] 佛告須菩提：「無",
    "T25n1509_089:0688c19": "相法即是須陀洹果、斯陀含果、阿那含果、阿羅",
    "T25n1509_089:0688c20": "漢果、辟支佛法、菩薩法、佛法？」[0688c20] 須菩提言：「如是！",
    "T25n1509_089:0688c21": "世尊！」[0688c21] 「須菩提！以是因緣故，當知一切法皆是",
    "T25n1509_089:0688c22": "無相。須菩提！菩薩摩訶薩學是一切法無相，",
    "T25n1509_089:0688c23": "得增益善法，所謂六波羅蜜，四禪、四無量心、",
    "T25n1509_089:0688c24": "四無色定，四念處乃至十八不共法。何以故？",
    "T25n1509_089:0688c25": "菩薩不以餘法為要，如三解脫門，所謂空、無",
    "T25n1509_089:0688c26": "相、無作。所以者何？一切善法皆入三解脫門。",
    "T25n1509_089:0688c27": "何以故？一切法自相空，是名空解脫門；一切",
    "T25n1509_089:0688c28": "法無相，是名無相解脫門；一切法無作無起",
    "T25n1509_089:0688c29": "相，是名無作解脫門。若菩薩摩訶薩學三解",
    "T25n1509_089:0689a01": "脫門，是時能學五陰相，能學十二入相，能學",
    "T25n1509_089:0689a02": "十八界相，能學四聖諦、十二分因緣法，能學",
    "T25n1509_089:0689a03": "內空、外空乃至無法有法空，能學六波羅蜜、",
    "T25n1509_089:0689a04": "四念處乃至八聖道分，能學佛十力、四無所畏、",
    "T25n1509_089:0689a05": "四無礙智、十八不共法。」[0689a05] 須菩提白佛言：「世尊！",
    "T25n1509_089:0689a06": "云何菩薩摩訶薩行般若波羅蜜，能學五受",
    "T25n1509_089:0689a07": "陰相？」[0689a07] 佛告須菩提：「菩薩行般若波羅蜜，知色",
    "T25n1509_089:0689a08": "相，知色生滅，知色如。云何知色相？知色畢竟",
    "T25n1509_089:0689a09": "空，內分異、虛無實；譬如水沫無堅固，是為",
    "T25n1509_089:0689a10": "知色相。云何知色生滅？色生時無所從來、去",
    "T25n1509_089:0689a11": "無所至，若不來不去，是為知色生滅相。云何",
    "T25n1509_089:0689a12": "知色如？是色如不生不滅、不來不去、不增不",
    "T25n1509_089:0689a13": "減、不垢不淨，是為知色如。須菩提！如名如",
    "T25n1509_089:0689a14": "實不虛，如前，後、中亦爾，常不異，是為知色如。",
    "T25n1509_089:0689a15": "[0689a15] 「云何知受相？云何知受生滅？云何知受如？菩",
    "T25n1509_089:0689a16": "薩知諸受相如水中泡，一起一滅，是為知",
    "T25n1509_089:0689a17": "受相。知受生滅者，是受無所從來、去無所至，",
    "T25n1509_089:0689a18": "是為知受生滅。知受如者，是如不生不滅、不",
    "T25n1509_089:0689a19": "來不去、不增不減、不垢不淨，是為知受如。[0689a19] 「云",
    "T25n1509_089:0689a20": "何知想相？云何知想生滅？云何知想如？知想",
    "T25n1509_089:0689a21": "相者，是想如焰，水不可得，而妄生水想，是",
    "T25n1509_089:0689a22": "為知想相。知想生滅者，是想無所從來、去無",
    "T25n1509_089:0689a23": "所至，是為知想生滅。知想如者，諸想如不",
    "T25n1509_089:0689a24": "生不滅、不來不去、不增不減、不垢不淨，不轉於",
    "T25n1509_089:0689a25": "實相，是為知想如。[0689a25] 「云何知行相？云何知行",
    "T25n1509_089:0689a26": "生滅？云何知行如？知行相者，行如芭蕉，葉葉",
    "T25n1509_089:0689a27": "除&#x5374;，不得堅實，是為知行相。知行生滅者，諸",
    "T25n1509_089:0689a28": "行生無所從來、去無所至，是為知行生滅。知",
    "T25n1509_089:0689a29": "行如者，諸行不生不滅、不來不去、不增不減、",
    "T25n1509_089:0689b01": "不垢不淨，是為知行如。[0689b01] 「云何知識相？云何",
    "T25n1509_089:0689b02": "知識生滅？云何知識如？知識相者，如幻師幻",
    "T25n1509_089:0689b03": "作四種兵，無有實，識亦如是。知識生滅者，",
    "T25n1509_089:0689b04": "是識生時無所從來，滅時無所去，是為知識",
    "T25n1509_089:0689b05": "生滅。知識如者，知識不生不滅、不來不去、不",
    "T25n1509_089:0689b06": "垢不淨、不增不減，是為知識如。[0689b06] 「云何知諸",
    "T25n1509_089:0689b07": "入？眼、眼性空，乃至意、意性空；色、色性空，乃至",
    "T25n1509_089:0689b08": "法、法性空。[0689b08] 「云何知界？眼、眼界空，色、色界",
    "T25n1509_089:0689b09": "空，眼識、眼識界空；乃至意識界亦如是。[0689b09] 「云何",
    "T25n1509_089:0689b10": "知四聖諦？知苦聖諦時，遠離二法，知苦",
    "T25n1509_089:0689b11": "諦不二不別，是名苦聖諦；集、滅、道亦如是。",
    "T25n1509_089:0689b12": "云何知苦如？苦聖諦即是如，如即是苦聖諦。",
    "T25n1509_089:0689b13": "集、滅、道亦如是。[0689b13] 「云何知十二因緣？知十二因",
    "T25n1509_089:0689b14": "緣不生相，是名知十二因緣。」[0689b14] 須菩提白佛言：",
    "T25n1509_089:0689b15": "「世尊！若菩薩摩訶薩行般若波羅蜜時，各各",
    "T25n1509_089:0689b16": "分別知諸法，將無以色性壞法性，乃至一切",
    "T25n1509_089:0689b17": "種智性壞法性耶？」[0689b17] 佛告須菩提：「若法性外更",
    "T25n1509_089:0689b18": "有法者，應壞法性。法性外法不可得，是故不",
    "T25n1509_089:0689b19": "壞。何以故？須菩提！佛及佛弟子知法性外法",
    "T25n1509_089:0689b20": "不可得故，不說法性外有法。如是，須菩提！",
    "T25n1509_089:0689b21": "菩薩摩訶薩行般若波羅蜜，應學法性。」[0689b21] 須菩",
    "T25n1509_089:0689b22": "提白佛言：「世尊！菩薩摩訶薩若學法性，為無",
    "T25n1509_089:0689b23": "所學？」[0689b23] 佛告須菩提：「菩薩摩訶薩若學法性，",
    "T25n1509_089:0689b24": "則學一切法。何以故？一切法即是法性。」[0689b24] 須",
    "T25n1509_089:0689b25": "菩提白佛言：「世尊！何因緣故一切法即是",
    "T25n1509_089:0689b26": "法性？」[0689b26] 佛言：「一切法皆入無相無為性中，以",
    "T25n1509_089:0689b27": "是因緣故，學法性則學一切法。」[0689b27] 須菩提白佛",
    "T25n1509_089:0689b28": "言：「世尊！若一切法即是法性，菩薩摩訶薩",
    "T25n1509_089:0689b29": "何以學般若波羅蜜、禪波羅蜜、毘梨耶波羅蜜、",
    "T25n1509_089:0689c01": "羼提波羅蜜、尸羅波羅蜜、檀波羅蜜？菩薩摩",
    "T25n1509_089:0689c02": "訶薩何以學初禪，第二、第三、第四禪？菩薩摩",
    "T25n1509_089:0689c03": "訶薩何以學慈、悲、喜、捨？何以學無邊虛空處、",
    "T25n1509_089:0689c04": "無邊識處、無所有處、非有想非無想處？何以",
    "T25n1509_089:0689c05": "學四念處、四正勤、四如意足、五根、五力、七覺分、",
    "T25n1509_089:0689c06": "八聖道分？何以學空、無相、無作解脫門？何以",
    "T25n1509_089:0689c07": "學八背捨、九次第定，佛十力、四無所畏、四無礙",
    "T25n1509_089:0689c08": "智、十八不共法？何以學六神通？何以學三十",
    "T25n1509_089:0689c09": "二相、八十隨形好？何以學生剎利大姓、婆羅",
    "T25n1509_089:0689c10": "門大姓、居士大家？何以學生四天王天處、三",
    "T25n1509_089:0689c11": "十三天、夜摩天、兜率陀天、化樂天、他化自在",
    "T25n1509_089:0689c12": "天？何以學生梵天王住處、光音天、遍淨天、廣",
    "T25n1509_089:0689c13": "果天、無想定、淨居天？何以學生無邊空處、生",
    "T25n1509_089:0689c14": "無邊識處、生無所有處、生非有想非無想處？",
    "T25n1509_089:0689c15": "何以學初發意地，第二、第三、第四、第五、第六、第",
    "T25n1509_089:0689c16": "七、第八、第九、第十地？何以學聲聞地、辟支",
    "T25n1509_089:0689c17": "佛地、菩薩法位？何以學成就眾生、淨佛國土？",
    "T25n1509_089:0689c18": "何以學諸陀羅尼？何以學樂說法？何以學阿",
    "T25n1509_089:0689c19": "耨多羅三藐三菩提，學已得一切種智、知一",
    "T25n1509_089:0689c20": "切法？世尊！諸法法性中無是分別！世尊！將",
    "T25n1509_089:0689c21": "無菩薩墮非道中？何以故？世尊！法性中無如",
    "T25n1509_089:0689c22": "是分別。法性中無色，無受、想、行、識，諸法性亦",
    "T25n1509_089:0689c23": "不遠離色、受、想、行、識；色即是法性，法性即是",
    "T25n1509_089:0689c24": "色；受、想、行、識亦爾，一切法亦如是。」[0689c24] 佛告須",
    "T25n1509_089:0689c25": "菩提：「如是！如是！如汝所言：『色即是法性，受、",
    "T25n1509_089:0689c26": "想、行、識即是法性。』須菩提！菩薩摩訶薩行般",
    "T25n1509_089:0689c27": "若波羅蜜時，若法性外見有法者，為不求阿",
    "T25n1509_089:0689c28": "耨多羅三藐三菩提。菩薩摩訶薩行般若波",
    "T25n1509_089:0689c29": "羅蜜時，知一切法性即是阿耨多羅三藐三",
    "T25n1509_089:0690a01": "菩提；以是故，菩薩摩訶薩行般若波羅蜜時，",
    "T25n1509_089:0690a02": "知一切法即是法性已，以無名相之法以名",
    "T25n1509_089:0690a03": "相說，所謂是色，是受、想、行、識，乃至是阿耨多",
    "T25n1509_089:0690a04": "羅三藐三菩提。[0690a04] 「須菩提！譬如工幻師若幻師",
    "T25n1509_089:0690a05": "弟子，多人處立，幻作種種形色：男、女，象、馬，端嚴",
    "T25n1509_089:0690a06": "園林，及諸廬館、流泉、浴池、衣服、臥具、香華、瓔珞、",
    "T25n1509_089:0690a07": "餚&#x994D;、飲食，作眾伎樂，以樂眾人。又復幻作人，",
    "T25n1509_089:0690a08": "令布施、持戒、忍辱、精進、禪定、修智慧。是幻師",
    "T25n1509_089:0690a09": "復幻作剎利大姓、婆羅門大姓、居士大家，四天",
    "T25n1509_089:0690a10": "王天處、須彌山三十三天、夜摩天、兜率陀天、化",
    "T25n1509_089:0690a11": "樂天、他化自在天以示眾人，復幻作梵眾天",
    "T25n1509_089:0690a12": "乃至非有想非無想天，復幻作須陀洹、斯陀",
    "T25n1509_089:0690a13": "含、阿那含、阿羅漢、辟支佛。菩薩摩訶薩從初",
    "T25n1509_089:0690a14": "發意行檀波羅蜜、尸羅波羅蜜、羼提波羅蜜、毘",
    "T25n1509_089:0690a15": "梨耶波羅蜜、禪波羅蜜、般若波羅蜜，行初地",
    "T25n1509_089:0690a16": "乃至行十地，入菩薩位，遊戲神通，成就眾生，",
    "T25n1509_089:0690a17": "淨佛國土，遊戲諸禪、解脫、三昧，行佛十力、四",
    "T25n1509_089:0690a18": "無所畏、四無礙智、十八不共法、大慈大悲，具",
    "T25n1509_089:0690a19": "足佛身三十二相、八十隨形好，以示眾人。是",
    "T25n1509_089:0690a20": "中無智之人歎：『未曾有！是人多能，巧為眾事，",
    "T25n1509_089:0690a21": "娛樂眾人，種種形色，乃至三十二相、八十隨",
    "T25n1509_089:0690a22": "形好莊嚴佛身。』其中有智之士思惟言：『未曾",
    "T25n1509_089:0690a23": "有也！是中無有實事，而以無所有法娛樂眾",
    "T25n1509_089:0690a24": "人，令有形相，無事事相，無有有相。』[0690a24] 「如是，須菩",
    "T25n1509_089:0690a25": "提！菩薩摩訶薩不見離法性有法，行般若波",
    "T25n1509_089:0690a26": "羅蜜，以方便力故，雖不得眾生，而自布施，亦",
    "T25n1509_089:0690a27": "教人布施，讚歎布施法，歡喜讚歎行布施",
    "T25n1509_089:0690a28": "者；自持戒，亦教人持戒；自忍辱，亦教人忍辱；",
    "T25n1509_089:0690a29": "自精進，亦教人精進；自行禪，亦教人行禪；自",
    "T25n1509_089:0690b01": "修智慧，亦教人修智慧，讚歎修智慧法，歡喜",
    "T25n1509_089:0690b02": "讚歎修智慧者。自行十善，亦教人行十善，讚",
    "T25n1509_089:0690b03": "歎行十善法，歡喜讚歎行十善者。自受行五",
    "T25n1509_089:0690b04": "戒，亦教他人受行五戒，讚歎五戒法，歡喜",
    "T25n1509_089:0690b05": "讚歎受行五戒者。自受八戒齋，亦教他人受",
    "T25n1509_089:0690b06": "八戒齋，讚歎八戒齋法，歡喜讚歎行八戒齋",
    "T25n1509_089:0690b07": "者。自行初禪，乃至自行第四禪。自行慈、悲、喜、",
    "T25n1509_089:0690b08": "捨。自行無邊空處乃至非有想非無想處，亦",
    "T25n1509_089:0690b09": "教他人行。自行四念處乃至八聖道分。自行",
    "T25n1509_089:0690b10": "三解脫門，佛十力，乃至自行十八不共法，亦",
    "T25n1509_089:0690b11": "教他人行十八不共法，讚歎十八不共法，歡",
    "T25n1509_089:0690b12": "喜讚歎行十八不共法者。須菩提！若法性前、",
    "T25n1509_089:0690b13": "後、中有異者，是菩薩摩訶薩不能以方便力",
    "T25n1509_089:0690b14": "示法性、成就眾生。須菩提！以法性前、後、中無",
    "T25n1509_089:0690b15": "異，是故是菩薩行般若波羅蜜，為利益眾",
    "T25n1509_089:0690b16": "生故，行菩薩道。」",
    "T25n1509_089:0690b17": "[0690b17] 【論】[0690b17] 問曰：[0690b17] 佛品品中說「通達諸法相」，今須菩",
    "T25n1509_089:0690b18": "提何以更問？[0690b18] 答曰：[0690b18] 是般若波羅蜜無一定",
    "T25n1509_089:0690b19": "相，無言說故，雖數聞猶未足，是故更問。譬",
    "T25n1509_089:0690b20": "如犢子雖大，善母美乳，飲猶不止；佛大慈",
    "T25n1509_089:0690b21": "悲，猶如善母，般若波羅蜜如美乳，須菩提",
    "T25n1509_089:0690b22": "如犢子，雖數聞諸法相，猶未厭足。[0690b22] 復次，唯",
    "T25n1509_089:0690b23": "佛一切智能通達諸法實相，餘人雖達，不",
    "T25n1509_089:0690b24": "能究盡，是故問。餘菩薩未作佛，云何能通",
    "T25n1509_089:0690b25": "達？[0690b25] 佛以譬喻答：如幻化人，無三毒、諸煩",
    "T25n1509_089:0690b26": "惱結使，無心、心數法，內外、有漏無漏法中所",
    "T25n1509_089:0690b27": "不攝，不墮凡夫法，亦不墮聖果中，不得",
    "T25n1509_089:0690b28": "言是須陀洹等；亦能發他心善惡，所為變",
    "T25n1509_089:0690b29": "化事，必能令成就。此變化，其實不垢不淨，",
    "T25n1509_089:0690c01": "六道所不攝。菩薩身亦如是，無三毒等煩",
    "T25n1509_089:0690c02": "惱，知是心、心數法皆是先世虛誑顛倒法因",
    "T25n1509_089:0690c03": "緣生故，不信、不隨逐。能如是行，是為善通",
    "T25n1509_089:0690c04": "達諸法相。[0690c04] 是時，須菩提雖善知空，以貴敬",
    "T25n1509_089:0690c05": "尊重佛法、不能限量佛法，故問佛：「世尊！",
    "T25n1509_089:0690c06": "一切色等法皆空如化耶？」[0690c06] 佛答：「一切色等法",
    "T25n1509_089:0690c07": "皆如化。」汝貴重佛法故，不敢言空；我以",
    "T25n1509_089:0690c08": "一切智故，能說諸法空。如餘人貴師子力，",
    "T25n1509_089:0690c09": "師子自不貴其力。[0690c09] 爾時，須菩提言：「若一切法",
    "T25n1509_089:0690c10": "畢竟空、皆如化，佛何以種種讚菩薩功德——因",
    "T25n1509_089:0690c11": "菩薩故斷三惡道，能拔出眾生令得涅槃？」",
    "T25n1509_089:0690c12": "[0690c12] 佛反問須菩提：「於汝意云何？菩薩本行菩",
    "T25n1509_089:0690c13": "薩道時，見定有眾生從五道中拔出不？」",
    "T25n1509_089:0690c14": "[0690c14] 須菩提言：「無也！」[0690c14] 佛可其意：「如是！如是！何以",
    "T25n1509_089:0690c15": "故？菩薩得無生法忍時，知見一切法如幻、",
    "T25n1509_089:0690c16": "如化。」[0690c16] 須菩提言：「若爾者，菩薩以何事故行",
    "T25n1509_089:0690c17": "六波羅蜜等？」[0690c17] 佛答：「若眾生自知諸法空、如",
    "T25n1509_089:0690c18": "幻，菩薩則無功夫。」[0690c18] 復次，若諸法決定空相，",
    "T25n1509_089:0690c19": "則菩薩無功夫。令諸法非實非空，過諸語",
    "T25n1509_089:0690c20": "言道，畢竟空寂滅相。眾生不知是事故，生",
    "T25n1509_089:0690c21": "吾我心，起惡罪業，受無量苦；是故菩薩知",
    "T25n1509_089:0690c22": "諸法實相，生大悲心。如長者有子，盲而飲",
    "T25n1509_089:0690c23": "毒，長者知其必死，起種種方便，遮令不",
    "T25n1509_089:0690c24": "飲。菩薩亦如是，見是眾生顛倒無明盲",
    "T25n1509_089:0690c25": "故飲三毒，則生大悲心，於無量阿僧祇劫，",
    "T25n1509_089:0690c26": "修六波羅蜜，淨佛國土、教化眾生。[0690c26] 須菩提",
    "T25n1509_089:0690c27": "聞是已，更白佛言：「世尊！若一切法空無根",
    "T25n1509_089:0690c28": "本、如夢、如幻等，眾生在何處住而菩薩拔",
    "T25n1509_089:0690c29": "出？」須菩提意謂：如人沒深泥而得拔出。[0690c29] 佛",
    "T25n1509_089:0691a01": "答：「眾生但住名相虛誑憶想分別中。」[0691a01] 佛意：一",
    "T25n1509_089:0691a02": "切法中無決定實者，但凡夫虛誑故著。如人",
    "T25n1509_089:0691a03": "闇中見似人物，謂是實人，而生畏怖；又如",
    "T25n1509_089:0691a04": "惡狗臨井，自吠其影，水中無狗，但有其",
    "T25n1509_089:0691a05": "相，而生惡心，投井而死。眾生亦如是，四大",
    "T25n1509_089:0691a06": "和合故名為身，因緣生識，和合故動作、言語；",
    "T25n1509_089:0691a07": "凡夫人於中起人相，生愛、生恚，起罪業，",
    "T25n1509_089:0691a08": "墮三惡道。[0691a08] 菩薩行般若波羅蜜時，憐愍眾",
    "T25n1509_089:0691a09": "生，種種因緣教化，令知空法而拔出之；作",
    "T25n1509_089:0691a10": "是言：「是法皆畢竟空、無所有，眾生顛倒虛妄",
    "T25n1509_089:0691a11": "故，見似如有，如化、如幻、如乾闥婆城，無有",
    "T25n1509_089:0691a12": "實事，但誑惑人眼。」[0691a12] 復次，一切法但從名字",
    "T25n1509_089:0691a13": "和合，更有餘名。如頭、足、腹、脊和合故，假名為",
    "T25n1509_089:0691a14": "身；如髮、眼、耳、鼻、口、皮、骨和合故，假名為頭；",
    "T25n1509_089:0691a15": "諸毛和合故，名為髮；分分和合故，假名為毛；",
    "T25n1509_089:0691a16": "諸微塵和合故，名為毛分；亦和合諸分故，名",
    "T25n1509_089:0691a17": "為微塵。[0691a17] 問曰：[0691a17] 微塵第一微細故不得作",
    "T25n1509_089:0691a18": "分，無分故無和合，此則定法，是故不得",
    "T25n1509_089:0691a19": "言「一切空，無有定法」！[0691a19] 答曰：[0691a19] 若微塵是色，則",
    "T25n1509_089:0691a20": "應有分。何以故？一切色皆在虛空中，皆有",
    "T25n1509_089:0691a21": "十方。若微塵是色，則有十分；若有十分，",
    "T25n1509_089:0691a22": "云何是極微？若如汝說微塵無分者，則非",
    "T25n1509_089:0691a23": "色。何以故？出色相故。[0691a23] 又復色名五情可",
    "T25n1509_089:0691a24": "得，若微塵非五情所得者，云何得知是",
    "T25n1509_089:0691a25": "色？是故微塵但有虛名。眼見&#x9E81;色，尚可破",
    "T25n1509_089:0691a26": "令空，何況不可見、不可觸！[0691a26] 問曰：[0691a26] 微塵細故，",
    "T25n1509_089:0691a27": "五情所不能得，聖人得天眼則見。[0691a27] 答曰：",
    "T25n1509_089:0691a28": "[0691a28] 天眼見雖細，是色相故，應當有分；若無分",
    "T25n1509_089:0691a29": "則非色，非色則天眼不見。以是故，天眼亦",
    "T25n1509_089:0691b01": "虛誑妄見；是故聖人以慧眼觀世間，則得",
    "T25n1509_089:0691b02": "道。[0691b02] 微塵，如先說，但有名無實。微塵無故，一",
    "T25n1509_089:0691b03": "切法名字和合故更有假名，無有實定，而",
    "T25n1509_089:0691b04": "眾生妄生貪著；貪欲、瞋恚因緣故，起惡業，",
    "T25n1509_089:0691b05": "無量阿僧祇劫在三惡道受苦。若諸法實定，",
    "T25n1509_089:0691b06": "尚不應作貪欲、瞋恚罪因緣，何況虛誑無",
    "T25n1509_089:0691b07": "實！若能捨虛誑名相、不著空法者，則受涅",
    "T25n1509_089:0691b08": "槃常樂。",
    "T25n1509_089:0691b09": "[0691b09] 問曰：[0691b09] 名、相有何差別？[0691b09] 答曰：[0691b09] 名者，是眾物字，",
    "T25n1509_089:0691b10": "如熱物字為火。相者，如見&#x70DF;知是火相，熱",
    "T25n1509_089:0691b11": "是火體。[0691b11] 復次，如五眾和合中男、女，是為名；",
    "T25n1509_089:0691b12": "身貌可別男、女，是為相。見是相故，作名",
    "T25n1509_089:0691b13": "字，名為男、女。[0691b13] 問曰：[0691b13] 若爾者，名、相無異！所以",
    "T25n1509_089:0691b14": "者何？見相故得名，知名故得相。[0691b14] 答曰：[0691b14] 汝不",
    "T25n1509_089:0691b15": "解我所說耶？先見男女貌，然後名為男、",
    "T25n1509_089:0691b16": "女。相為本，名為末。[0691b16] 又復如人眼見色，偏取",
    "T25n1509_089:0691b17": "所好相而生著，於餘人則不然；以其能",
    "T25n1509_089:0691b18": "生染著心，是名為相。[0691b18] 復次，此中佛自說名、",
    "T25n1509_089:0691b19": "相分別：「名者假名，以名取諸法。」如經中廣",
    "T25n1509_089:0691b20": "說。[0691b20] 須菩提問：「若一切法但有名相，菩薩云何",
    "T25n1509_089:0691b21": "自利、利人？」[0691b21] 佛答：「若諸法根本定有，菩薩行",
    "T25n1509_089:0691b22": "般若波羅蜜時，不能自利利人。」[0691b22] 何以故？",
    "T25n1509_089:0691b23": "若諸法性定實有，即是無生。何以故？以性先",
    "T25n1509_089:0691b24": "定有故。若是法從因緣和合生，即是無定",
    "T25n1509_089:0691b25": "性。若性定有，則不須因緣和合；若爾者，則無",
    "T25n1509_089:0691b26": "生，無生故無滅，無滅故無罪福。以知無常",
    "T25n1509_089:0691b27": "故，則捨罪修福；若常，則無縛解、無世間、無",
    "T25n1509_089:0691b28": "涅槃等。是故佛告須菩提：「若法定有、非但名",
    "T25n1509_089:0691b29": "相者，菩薩不行般若波羅蜜自利、利人，",
    "T25n1509_089:0691c01": "不行禪波羅蜜等自利、利人。無相故，是菩",
    "T25n1509_089:0691c02": "薩自具足是善法，亦以善法利益眾生，以",
    "T25n1509_089:0691c03": "無相故。」[0691c03] 佛告須菩提：「若諸法當實有如毫",
    "T25n1509_089:0691c04": "釐許，菩薩坐道場時，不能觀一切法空、",
    "T25n1509_089:0691c05": "無相、無所有，得成阿耨多羅三藐三菩提；亦",
    "T25n1509_089:0691c06": "不能以此法利益眾生。」何以故？是菩薩坐",
    "T25n1509_089:0691c07": "道場時，觀一切法第一真實；若小錯，不應",
    "T25n1509_089:0691c08": "得阿耨多羅三藐三菩提。亦不能為眾生",
    "T25n1509_089:0691c09": "說是空無相法。所以者何？法若定有，佛云何",
    "T25n1509_089:0691c10": "誑眾生「一切法無漏、無相、無憶念」？[0691c10] 問曰：[0691c10] 四諦",
    "T25n1509_089:0691c11": "中，三諦皆有相——苦諦則有苦相，集諦則有集",
    "T25n1509_089:0691c12": "相，道諦則有道相；唯滅諦無相，亦有憶念，",
    "T25n1509_089:0691c13": "是無相涅槃，汝何以言「一切無漏法無相、無",
    "T25n1509_089:0691c14": "憶念」？[0691c14] 答曰：[0691c14] 摩訶衍法與聲聞法異。摩訶衍",
    "T25n1509_089:0691c15": "法中說：「一切無漏法，無相、無憶念。」[0691c15] 復次，有相、",
    "T25n1509_089:0691c16": "有憶念，皆是虛誑不實；若虛誑不實，即是諸",
    "T25n1509_089:0691c17": "煩惱漏，云何是無漏？[0691c17] 復次，是三諦皆隨滅諦——",
    "T25n1509_089:0691c18": "見苦即捨，見集即斷，不言實定；見道為",
    "T25n1509_089:0691c19": "趣滅故，亦不住是道中；滅盡是主。是",
    "T25n1509_089:0691c20": "滅盡法，無相、無緣，云何有憶念？憶念皆是緣",
    "T25n1509_089:0691c21": "相著法。[0691c21] 是故無漏法皆無相、無憶念。[0691c21] 須菩提",
    "T25n1509_089:0691c22": "意：若無漏法是第一實，無相、無憶念，一切法",
    "T25n1509_089:0691c23": "性亦應無相、無憶念；但凡夫顛倒故，有相、有",
    "T25n1509_089:0691c24": "憶念。是故問佛：「若一切法無相、無憶念，云何",
    "T25n1509_089:0691c25": "數是聲聞法、是辟支佛法、是菩薩法、是佛法？」",
    "T25n1509_089:0691c26": "[0691c26] 佛反問須菩提：「三乘法與無相法異不？」[0691c26] 須菩",
    "T25n1509_089:0691c27": "提答曰：諸煩惱滅即是斷，斷即是無為法，",
    "T25n1509_089:0691c28": "亦知滅道諦即是無漏無相，是故言：「三乘",
    "T25n1509_089:0691c29": "不異無相法。」[0691c29] 佛復問：「須陀洹乃至佛不即",
    "T25n1509_089:0692a01": "是無相法耶？」[0692a01] 答言：「是。以是因緣故，當知一",
    "T25n1509_089:0692a02": "切法皆是無相。若無相，汝云何難言有諸道？",
    "T25n1509_089:0692a03": "正以無相故，有三乘諸道。」[0692a03] 佛言：「若菩薩能",
    "T25n1509_089:0692a04": "如是學無相法，則能增益諸善法，所謂六",
    "T25n1509_089:0692a05": "波羅蜜乃至十八不共法。」此中佛自說因緣：",
    "T25n1509_089:0692a06": "「菩薩唯住三解脫門，不以餘法為要。」所以",
    "T25n1509_089:0692a07": "者何？三解脫門是實法，餘四念處等法雖實，",
    "T25n1509_089:0692a08": "皆方便說。[0692a08] 三解脫門近涅槃，亦能攝一切實",
    "T25n1509_089:0692a09": "善法，是故說菩薩應學。[0692a09] 問曰：[0692a09] 若菩薩學是",
    "T25n1509_089:0692a10": "三解脫門即學五眾、十二入、十八界等，是三",
    "T25n1509_089:0692a11": "解脫門皆空、無相、無分別，是五眾諸法皆是",
    "T25n1509_089:0692a12": "有相、有分別法，云何學三解脫門故學是餘",
    "T25n1509_089:0692a13": "法？[0692a13] 答曰：[0692a13] 菩薩學是三解脫門，則出三界、盡",
    "T25n1509_089:0692a14": "三漏故，於諸法中得實智慧，無所不通。",
    "T25n1509_089:0692a15": "先來五眾中，皆虛妄邪行；今得此三解脫門",
    "T25n1509_089:0692a16": "故，得正通達。[0692a16] 此中佛自說因緣：「菩薩行是",
    "T25n1509_089:0692a17": "三解脫門無相法時，知色生、知色滅、知色",
    "T25n1509_089:0692a18": "如，乃至識亦爾。」如經中廣說。[0692a18] 須菩提復",
    "T25n1509_089:0692a19": "問：「如佛所言，菩薩知色等相，知色等生，",
    "T25n1509_089:0692a20": "知色等滅，知色等如。若如是分別，將無色",
    "T25n1509_089:0692a21": "性壞法性耶？」[0692a21] 佛答：「若有法出法性者，色",
    "T25n1509_089:0692a22": "性應壞法性。」[0692a22] 一切法實相名為法性，是故",
    "T25n1509_089:0692a23": "一切法皆入法性中；色性實相即是法性，同",
    "T25n1509_089:0692a24": "一性，云何色性能壞法性？佛更說因緣：「諸",
    "T25n1509_089:0692a25": "佛賢聖不見出法性更有法者，不得故不",
    "T25n1509_089:0692a26": "說。」諸佛賢聖最可信者，菩薩應如是學法",
    "T25n1509_089:0692a27": "性。[0692a27] 須菩提白佛：「若菩薩學法性，是為無",
    "T25n1509_089:0692a28": "所學。」所以者何？法性無性故。[0692a28] 佛答：法性無性",
    "T25n1509_089:0692a29": "者，若菩薩學法性，為學一切法。若法性當",
    "T25n1509_089:0692b01": "別有性、若無性是性，應但學法性、不學一",
    "T25n1509_089:0692b02": "切法；今法性實無別性，亦無無性故，遍",
    "T25n1509_089:0692b03": "學一切法。但諸法實相是法性，是故得實",
    "T25n1509_089:0692b04": "相則正遍學一切法。[0692b04] 爾時，須菩提白佛：「世",
    "T25n1509_089:0692b05": "尊！若一切法即是法性，菩薩摩訶薩以何等",
    "T25n1509_089:0692b06": "故學六波羅蜜，乃至陀羅尼門？何以故？諸法",
    "T25n1509_089:0692b07": "實相即是法性，若一切法即是法性，菩薩更何",
    "T25n1509_089:0692b08": "所求？復次，法性中無分別是六波羅蜜乃至",
    "T25n1509_089:0692b09": "陀羅尼；今菩薩分別行是法，將無墮顛倒",
    "T25n1509_089:0692b10": "中耶？」[0692b10] 佛可須菩提意而答：「若菩薩出法性",
    "T25n1509_089:0692b11": "見有法者，不求阿耨多羅三藐三菩提。何",
    "T25n1509_089:0692b12": "以故？出法性有法者，是常顛倒、無明，不可",
    "T25n1509_089:0692b13": "轉令實，云何斷一切法中無明得作佛？菩",
    "T25n1509_089:0692b14": "薩知一切法即是畢竟空、常寂滅相，無戲論、",
    "T25n1509_089:0692b15": "無名字；憐愍眾生，以方便力故以名相",
    "T25n1509_089:0692b16": "說，所謂是色，是受、想、行、識，乃至阿耨多羅三",
    "T25n1509_089:0692b17": "藐三菩提。」[0692b17] 如經中所說幻喻：幻師即是菩",
    "T25n1509_089:0692b18": "薩，幻法即是六波羅蜜等諸法。雖行是諸",
    "T25n1509_089:0692b19": "法，無著心；如幻師雖幻作種種物，知其無",
    "T25n1509_089:0692b20": "實而不著。智者是佛及大菩薩；無智者，凡夫",
    "T25n1509_089:0692b21": "人及新發意，而大歡喜，歎未曾有。[0692b21] 菩薩行菩",
    "T25n1509_089:0692b22": "薩道，雖出法性更不見有法，亦不見有",
    "T25n1509_089:0692b23": "一定眾生，而大利益自身及眾生。如經中",
    "T25n1509_089:0692b24": "說：「是菩薩自行布施等，亦教他人，讚歎布",
    "T25n1509_089:0692b25": "施法，歡喜讚歎行布施者。乃至十八不共",
    "T25n1509_089:0692b26": "法亦如是。」[0692b26] 此中佛自說因緣：「若法性先無後",
    "T25n1509_089:0692b27": "有，菩薩不能得阿耨多羅三藐三菩提，亦",
    "T25n1509_089:0692b28": "不能以方便力說。」所以者何？若法性先無",
    "T25n1509_089:0692b29": "後有、從因緣生者，則與凡夫共法無異！",
    "T25n1509_089:0692c01": "若法性先有後無，眾生及諸法則墮斷滅。以",
    "T25n1509_089:0692c02": "諸法性先空，中、後亦爾，非智慧力故令空。",
    "T25n1509_089:0692c03": "眾生及諸法非以入無餘涅槃時乃空，從",
    "T25n1509_089:0692c04": "本已來常空。[0692c04] 菩薩教眾生：「何以不觀其實",
    "T25n1509_089:0692c05": "性而著顛倒？若觀諸法畢竟空性者，則知",
    "T25n1509_089:0692c06": "從本已來常空，今無所失。」如是行般若",
    "T25n1509_089:0692c07": "波羅蜜菩薩，則能祐利眾生。"
}