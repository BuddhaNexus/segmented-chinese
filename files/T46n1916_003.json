{
    "T46n1916_003:0491b21": "釋禪波羅蜜次第法門卷第三之",
    "T46n1916_003:0491b22": "上",
    "T46n1916_003:0491b24": "隋天台智者大師說",
    "T46n1916_003:0491b25": "弟子法慎記",
    "T46n1916_003:0491b26": "弟子灌頂再治",
    "T46n1916_003:0491b27": "分別禪波羅蜜前方便第六之二(從此有兩卷。並明內方便。",
    "T46n1916_003:0491b28": "今之一卷正釋因。止發內外善根。是中明事理諸禪。三昧善根發通約初禪。初境界罔像而辨止。表行人習因根",
    "T46n1916_003:0491b29": "性不同。故於初證之時。發禪有異。若論初禪已後。發事理諸禪三明深妙境界。並在第七。大段修證中廣明此文。",
    "T46n1916_003:0491c01": "悉未流通也)",
    "T46n1916_003:0491c02": "[0491c02] 第二明修禪波羅蜜內方便。開為五重。一先",
    "T46n1916_003:0491c03": "明止門。二明驗善惡根性。三明安心法。四明",
    "T46n1916_003:0491c04": "治病患。五明覺魔事。此五通稱內方便者。並",
    "T46n1916_003:0491c05": "據初發定時。靜細心中。善巧運用。取捨不失",
    "T46n1916_003:0491c06": "其宜。因此必證深禪定。故名方便。今於內方",
    "T46n1916_003:0491c07": "便中。以止為初門者。一切禪定功德。皆因制",
    "T46n1916_003:0491c08": "心息亂而發。故經云。制之一處。無事不辦。",
    "T46n1916_003:0491c09": "止為初門。則意在此也。問曰。上來明外方便",
    "T46n1916_003:0491c10": "行五法中。已辨一心。何故重說。答曰。不然。",
    "T46n1916_003:0491c11": "上但通論一心。未是具足分別微細止門之",
    "T46n1916_003:0491c12": "法。此中為令行者善知安心之本。廣明修止",
    "T46n1916_003:0491c13": "淺深&#x9E81;細入定之相。重說無咎。問曰。經中說",
    "T46n1916_003:0491c14": "二為甘露門。一者不淨觀門。二者阿那波那",
    "T46n1916_003:0491c15": "門。不說止為初門。今云何言止為初門。答曰。",
    "T46n1916_003:0491c16": "不然。於諸禪中。止為通門通攝於別。別不攝",
    "T46n1916_003:0491c17": "通故先教止。若止後入餘禪。則有通益。若依",
    "T46n1916_003:0491c18": "餘門。則有乖違之過。治煩惱亦爾。復次今明",
    "T46n1916_003:0491c19": "師有二種。第一師者。已得道眼。觀機授法。必",
    "T46n1916_003:0491c20": "扶本習。善識對治。不如舍利弗為二弟子說",
    "T46n1916_003:0491c21": "法不知機故。金師之子。教不淨觀。浣衣之子。",
    "T46n1916_003:0491c22": "教令數息。違本所習法則不起。遂生邪見。佛",
    "T46n1916_003:0491c23": "為轉觀。即悟道&#x8FF9;。第二師者。無他心智。不得",
    "T46n1916_003:0491c24": "道眼。不識機根。其有來學坐者。唯當先教止",
    "T46n1916_003:0491c25": "門。心在定故。即發善惡根性。若因靜心發諸",
    "T46n1916_003:0491c26": "禪定。師即應教扶本而修。若都不發法門。或",
    "T46n1916_003:0491c27": "貪瞋癡等諸結使發。隨其多者。即教對治破",
    "T46n1916_003:0491c28": "之遮道法滅。禪定則發。今止門為先者。即",
    "T46n1916_003:0491c29": "是第二師授法之正意。若異此說。則善惡根",
    "T46n1916_003:0492a01": "緣。難可分別。妄授他法。必有差機之過。就止",
    "T46n1916_003:0492a02": "門中。自有四意。一者分別止門不同。二者立",
    "T46n1916_003:0492a03": "止大意。三明修止方法。四辯證止之相也。第",
    "T46n1916_003:0492a04": "一分別止門不同。即為二意。一約行論止。二",
    "T46n1916_003:0492a05": "約義論止。初約行明止。乃有多途。今略出三",
    "T46n1916_003:0492a06": "意。一繫緣止。二制心止。三體真止。所以通",
    "T46n1916_003:0492a07": "言止者。止名制止。亦名止息。心起制之不令",
    "T46n1916_003:0492a08": "流動故名制。專心定志息諸亂想故名止。今",
    "T46n1916_003:0492a09": "言繫緣止者。繫心鼻柱臍間等處。不令馳蕩",
    "T46n1916_003:0492a10": "故。名繫緣止。制心止者。心若覺觀。即制令",
    "T46n1916_003:0492a11": "不起故。名制心止。體真止者。體諸法空。息諸",
    "T46n1916_003:0492a12": "妄慮故。名體真止。二約義論止。亦有多途。今",
    "T46n1916_003:0492a13": "略出三意。一隨緣止。二入定止。三真性止。隨",
    "T46n1916_003:0492a14": "緣止者。隨心起時。悉有三摩提數。故涅槃經",
    "T46n1916_003:0492a15": "云。十大地中定。名為下定。入定止者。證定之",
    "T46n1916_003:0492a16": "時。定法持心。心息止住。是入定止。真性止",
    "T46n1916_003:0492a17": "者。心性之理常自不動故名為止。故思益經",
    "T46n1916_003:0492a18": "云。一切眾生。即是滅盡定。今用此三義。成上",
    "T46n1916_003:0492a19": "三止。約隨緣任性有定故。說繫緣止。約果有",
    "T46n1916_003:0492a20": "定法。說制心止。由具性不動。說體真止。第",
    "T46n1916_003:0492a21": "二明立止大意者。自為四。一明淺深。二對治",
    "T46n1916_003:0492a22": "相破。三隨樂欲四隨機宜。一簡別三種止淺",
    "T46n1916_003:0492a23": "深之相不同者。因&#x9E81;入細。則有淺深之義。繫",
    "T46n1916_003:0492a24": "緣及制心。既是事故&#x9E81;淺。體真入細故為深",
    "T46n1916_003:0492a25": "細。二明三止對治相破。有二種。一者以深破",
    "T46n1916_003:0492a26": "淺。二者迴互相破。以深破淺者。為破緣外之",
    "T46n1916_003:0492a27": "散心故。立繫緣止。制心止者。即破繫緣止。心",
    "T46n1916_003:0492a28": "非色法。豈可繫在鼻膈等處。若欲靜之。但當",
    "T46n1916_003:0492a29": "息諸攀緣。故令制心守一。體真止者。即破前",
    "T46n1916_003:0492b01": "制心止。心無形相。性不可得。云何可制。了心",
    "T46n1916_003:0492b02": "非心。不起妄念。無止之止。止無所止。乃名為",
    "T46n1916_003:0492b03": "止。有止之止。由依妄想。不名為止。此則以深",
    "T46n1916_003:0492b04": "破淺。反本還源。故立三止。二迴互相破者。隨",
    "T46n1916_003:0492b05": "修止時。若有見生。即互取一止。對治破之。細",
    "T46n1916_003:0492b06": "尋可解。三隨樂欲者。自有人樂。安心境界。自",
    "T46n1916_003:0492b07": "有但樂。制心體真亦爾。若隨所樂以法教之",
    "T46n1916_003:0492b08": "則歡喜奉行。若乖其情則心不願樂。四對機",
    "T46n1916_003:0492b09": "宜者。未必隨樂。如有人樂欲體真而不入定。",
    "T46n1916_003:0492b10": "若暫繫心守境。即發諸禪。此應隨便宜而授",
    "T46n1916_003:0492b11": "法。第三明修止方法。亦為三意。一修繫緣止。",
    "T46n1916_003:0492b12": "二修制心止。三修體真止。第一先明修繫緣",
    "T46n1916_003:0492b13": "止法者。略明有五處。一繫心頂上。二繫心",
    "T46n1916_003:0492b14": "髮際。三繫心鼻柱。四繫心臍間。五繫心在地",
    "T46n1916_003:0492b15": "輪。外國金齒三藏說。此為五門禪。問曰。身分",
    "T46n1916_003:0492b16": "皆可繫心。云何的說五處。答曰。此五處於用",
    "T46n1916_003:0492b17": "心為便。餘處非安定所。若&#x8107;肋等處。皆偏故",
    "T46n1916_003:0492b18": "不說。如頭圓法天。足方法地。臍是氣海。鼻是",
    "T46n1916_003:0492b19": "風門。髮際是修骨。觀之所故以為門。令繫心",
    "T46n1916_003:0492b20": "頂上者。為心沈惛多睡故。在上安心。若久",
    "T46n1916_003:0492b21": "久。即令人浮風。乍如風病。或似得通欲飛。有",
    "T46n1916_003:0492b22": "此等過。不可恒用。若繫心髮際。此處髮黑肉",
    "T46n1916_003:0492b23": "白。心則易住。或可發本骨觀。久則過生。眼好",
    "T46n1916_003:0492b24": "上瞻。或可見於黃赤等色。如華如雲。種種相",
    "T46n1916_003:0492b25": "貌令情慮顛倒。若繫心鼻柱者。鼻是風門。覺",
    "T46n1916_003:0492b26": "出息入息。念念不住。易悟無常。亦以扶本安",
    "T46n1916_003:0492b27": "般之習心靜能發禪定。若繫心臍下。臍是氣",
    "T46n1916_003:0492b28": "海。亦曰中宮。繫心在臍。能除眾病。或時內見",
    "T46n1916_003:0492b29": "三十六物。發特勝等禪。若繫心地輪。此最",
    "T46n1916_003:0492c01": "在下。氣隨心下。則四大調和。亦以扶本。修習",
    "T46n1916_003:0492c02": "不淨觀者。多從下起。因此繫心。或能發本。不",
    "T46n1916_003:0492c03": "淨觀門。約此五處為緣。令心不散。以辨修繫",
    "T46n1916_003:0492c04": "緣止。意在於此。譬如&#x7328;猴得樹騰躍跳躑。若",
    "T46n1916_003:0492c05": "鎖之於柱。久久自調。心亦如是。若心停住。",
    "T46n1916_003:0492c06": "未入定前。復有一止。名凝心止。若得入定。身",
    "T46n1916_003:0492c07": "心泯然。任運自寂。即是入定止。二明修制心",
    "T46n1916_003:0492c08": "止者。心非形色。亦無處所。豈可繫之在境。但",
    "T46n1916_003:0492c09": "是妄想緣慮故須制之。心若靜住則不須制",
    "T46n1916_003:0492c10": "之。但凝其心。息諸亂想。即是修止。問曰。心",
    "T46n1916_003:0492c11": "非上下。有時若寬若急若沈浮。調適之法。其",
    "T46n1916_003:0492c12": "事云何。答曰。心雖非上下。為治沈浮患故。上",
    "T46n1916_003:0492c13": "下安之。於行無失。若心浮動。可作意下著止",
    "T46n1916_003:0492c14": "之。若心沈沒。可上著止之。復次若下著安心。",
    "T46n1916_003:0492c15": "利益眾多。略說有二。一心易得定。二者眾病",
    "T46n1916_003:0492c16": "不生。第三明修體真止者。以正智慧。體一",
    "T46n1916_003:0492c17": "切陰入界。三毒九十八使。及十二因緣等。三",
    "T46n1916_003:0492c18": "界因果。諸法悉皆空寂。如大品經中說。即色",
    "T46n1916_003:0492c19": "是空。非色滅空。色性自空。空即是色。色即是",
    "T46n1916_003:0492c20": "空。離色無空。離空無色。受想行識等一切諸",
    "T46n1916_003:0492c21": "法。亦皆如是。所以者何。今現見陰入界等諸",
    "T46n1916_003:0492c22": "法自性不有。何能生我人眾生壽命等一切",
    "T46n1916_003:0492c23": "諸顛倒事。云何知空。如過去所起一切煩惱",
    "T46n1916_003:0492c24": "業行為因。現在攬父母身分為緣。因緣和合。",
    "T46n1916_003:0492c25": "則有果報。有果報故。則有陰入界等一切諸",
    "T46n1916_003:0492c26": "法者。此業為是何法。而能為果報。陰入等作",
    "T46n1916_003:0492c27": "因。若言過去善心。即是業者過去作善之心。",
    "T46n1916_003:0492c28": "及心數法皆已滅謝。豈得為現在果報。及陰",
    "T46n1916_003:0492c29": "入等法作因。若言心非是業因。心作業。業",
    "T46n1916_003:0493a01": "隨心來者。心轉滅故。業亦應隨心轉滅。若業",
    "T46n1916_003:0493a02": "轉滅。豈能感今世果報。及陰入等法。若業轉",
    "T46n1916_003:0493a03": "滅。當知業即不至現在。何以故。業不來故。若",
    "T46n1916_003:0493a04": "業不來而受報者。此報不名報。何以故。無業",
    "T46n1916_003:0493a05": "則報無所酬。若言過去心雖滅謝。而次心續",
    "T46n1916_003:0493a06": "生故。業得隨心來者。亦應過去業雖滅謝。次",
    "T46n1916_003:0493a07": "業續生故。得至現在。若爾即有大失。何以",
    "T46n1916_003:0493a08": "故。或時過去善心滅。而惡心續生。今亦應過",
    "T46n1916_003:0493a09": "去善業滅。而次惡業續生。此唯見惡業至現",
    "T46n1916_003:0493a10": "在。若爾應感惡報。何得感善果耶。若言業",
    "T46n1916_003:0493a11": "來而不隨心者。此業應自有報。離心而受。今",
    "T46n1916_003:0493a12": "實不爾。復次業若有相。即是有為。若是有為。",
    "T46n1916_003:0493a13": "必墮三相。若墮三相。即是生滅。若是生滅。即",
    "T46n1916_003:0493a14": "不至現在。過去既滅。當知本業亦滅。誰感此",
    "T46n1916_003:0493a15": "果不可以新業始生。能感今果。當知業有相",
    "T46n1916_003:0493a16": "貌。此義不可。若言業無相貌而能感果者。此",
    "T46n1916_003:0493a17": "亦不然。所以者何。無相之法。即是無為。無為",
    "T46n1916_003:0493a18": "無業。何得感果。復次無相之法。即是空義空",
    "T46n1916_003:0493a19": "無生滅。豈得名業。若說空無相能感果者。三",
    "T46n1916_003:0493a20": "無為法。亦應感果。既不得爾。云何而言業是",
    "T46n1916_003:0493a21": "無相而能感果。如是種種因緣。業不可得。當",
    "T46n1916_003:0493a22": "知無有此業。若業不可得。云何言陰入界等",
    "T46n1916_003:0493a23": "一切皆從內業因生。亦不從外緣生者。若定",
    "T46n1916_003:0493a24": "從緣而有報者。則一切陰陽會時。皆應有果",
    "T46n1916_003:0493a25": "報陰入界等一切諸法。若爾則不待業持識",
    "T46n1916_003:0493a26": "來。方乃有生。故知非外緣生。若謂因緣合故",
    "T46n1916_003:0493a27": "有果報陰入等法生者。若因緣中各有生。合",
    "T46n1916_003:0493a28": "時應有二生。若各無生。合時何得而有生。若",
    "T46n1916_003:0493a29": "謂離因緣而有生者。此事不然。從因緣故有",
    "T46n1916_003:0493b01": "生尚不可。何況無因緣而有生。若無因緣而",
    "T46n1916_003:0493b02": "有生者。則因果義壞。世間行善之人。應得惡",
    "T46n1916_003:0493b03": "報。行惡之人。應得善報。亦不應有修道。此即",
    "T46n1916_003:0493b04": "破於世間善惡因果。名大邪見。當知陰入等",
    "T46n1916_003:0493b05": "一切諸法。不從內因有。亦不從外緣有。亦不",
    "T46n1916_003:0493b06": "因緣合故有。亦不無因緣有。若非有即是空。",
    "T46n1916_003:0493b07": "若於無所有空中計有者。當知但是無明顛",
    "T46n1916_003:0493b08": "倒。妄計為有。若了知顛倒所計之法。一切悉",
    "T46n1916_003:0493b09": "皆虛誑。猶如夢幻。但有名字。名字之法。亦不",
    "T46n1916_003:0493b10": "可得。則言語道斷。心行處滅。畢竟空寂。猶如",
    "T46n1916_003:0493b11": "虛空。若行者體知一切諸法。如虛空者。無取",
    "T46n1916_003:0493b12": "無捨。無依無倚。無住無著。若心無取捨依倚",
    "T46n1916_003:0493b13": "住著。則一切妄想顛倒。生死業行。悉皆止息。",
    "T46n1916_003:0493b14": "無為無欲。無念無行。無造無作。無示無說。",
    "T46n1916_003:0493b15": "無諍無競。泯然清淨。如大涅槃。是名真止。",
    "T46n1916_003:0493b16": "此則止無所止。無止之止。名體真止。故經偈",
    "T46n1916_003:0493b17": "云。",
    "T46n1916_003:0493b18": " 一切諸法中  因緣空無主",
    "T46n1916_003:0493b19": " 息心達本源  故號為沙門",
    "T46n1916_003:0493b20": "[0493b20] 第四明證止者。有二解不同。有師云。止無別",
    "T46n1916_003:0493b21": "證。但能為諸禪作前方便。若有所證。即屬餘",
    "T46n1916_003:0493b22": "禪。此義至下明。善根發中。即是其事。二者有",
    "T46n1916_003:0493b23": "師言。止非但通發諸禪。亦自有別證之法。即",
    "T46n1916_003:0493b24": "是五輪禪。所以者何。諸餘法門。悉別有安心",
    "T46n1916_003:0493b25": "修習之法。然後次第發禪不同。今明此止。但",
    "T46n1916_003:0493b26": "制心一處。則五輪自發。譬如淨水無波。則萬",
    "T46n1916_003:0493b27": "像悉現。止亦如是。今明因止證五輪。五輪者。",
    "T46n1916_003:0493b28": "一地輪。二水輪。三風輪。四金沙輪。五金剛",
    "T46n1916_003:0493b29": "輪。此五法門。悉是借譬立名。通名為輪者轉",
    "T46n1916_003:0493c01": "也。如世輪若轉離此至彼。禪中明輪亦爾。如",
    "T46n1916_003:0493c02": "地輪因離下地亂心轉至上地。故名為輪。乃",
    "T46n1916_003:0493c03": "至金剛輪義。亦復如是。轉至無學極果故。一",
    "T46n1916_003:0493c04": "地輪者。如地有二義。一者住持不動。二者",
    "T46n1916_003:0493c05": "出生萬物。行者因止若證未到地定。忽然湛",
    "T46n1916_003:0493c06": "心。自覺身心相空。泯然入定。定法持心不動",
    "T46n1916_003:0493c07": "故名住持。因未到地出生初禪種種功德事。",
    "T46n1916_003:0493c08": "同出生萬物。二水輪者。水有二義。一潤漬生",
    "T46n1916_003:0493c09": "長。二體性柔軟。行者於地輪中。若證水輪三",
    "T46n1916_003:0493c10": "昧。即是發諸禪種種功德。定水潤心。自覺心",
    "T46n1916_003:0493c11": "中善根增長。即是潤漬義。因得定故。身心濡",
    "T46n1916_003:0493c12": "軟。折伏高心。心隨善法。即是柔軟義。故名水",
    "T46n1916_003:0493c13": "輪。三風輪者。如世間風有三義。一者遊空無",
    "T46n1916_003:0493c14": "礙。二者鼓動萬物。三者能破壞。行者發風輪",
    "T46n1916_003:0493c15": "三昧亦如是。若因禪定發相。似智慧無礙方",
    "T46n1916_003:0493c16": "便。如風遊空一切無礙鼓動者。得方便道。即",
    "T46n1916_003:0493c17": "能擊發種種出世善根。功德生長。破壞者。智",
    "T46n1916_003:0493c18": "慧方便。能摧破一切諸見煩惱。若二乘人得",
    "T46n1916_003:0493c19": "此風輪三昧。即是五方便相。似無漏解發。若",
    "T46n1916_003:0493c20": "是菩薩。即入鐵輪十信。是名風輪。四金沙輪",
    "T46n1916_003:0493c21": "者。金則譬真。沙諭無著。行者若發見思真",
    "T46n1916_003:0493c22": "慧。無染無著。得三道果。若是菩薩。即入三賢",
    "T46n1916_003:0493c23": "十地位中。能破一切塵沙煩惱。是名金沙輪。",
    "T46n1916_003:0493c24": "五金剛輪者。第九無礙道。名金剛輪三昧。譬",
    "T46n1916_003:0493c25": "如金剛體堅用利。能摧碎諸物。金剛三昧亦",
    "T46n1916_003:0493c26": "復如是。不為妄惑所侵。能斷一切結使。成阿",
    "T46n1916_003:0493c27": "羅漢。若在菩薩心。即是金剛般若破無明細",
    "T46n1916_003:0493c28": "惑。證一切種智。亦名清淨禪。菩薩依是禪故。",
    "T46n1916_003:0493c29": "得大菩提果。復次如輪若無牛御。終不自轉。",
    "T46n1916_003:0494a01": "五輪禪定。亦復如是。雖當地各有諸妙功德。",
    "T46n1916_003:0494a02": "若不體真為導。無著熏修則於地地有礙。便",
    "T46n1916_003:0494a03": "乖輪用。今行者善修體真無著故。能從初心",
    "T46n1916_003:0494a04": "轉至極果。輪用乃成。是以法華經云。眾生處",
    "T46n1916_003:0494a05": "處著。引之令得出當知行者善修止門。則能",
    "T46n1916_003:0494a06": "具足五輪禪定。證三乘聖果。第二明驗善惡",
    "T46n1916_003:0494a07": "根性者。行人既能善修止門。息諸亂想。則其",
    "T46n1916_003:0494a08": "心澄靜。以心靜故。宿世善根。自然開發。若無",
    "T46n1916_003:0494a09": "善者。則發諸惡法。故經云。先以定動。後以智",
    "T46n1916_003:0494a10": "拔。止為初門。善惡二事之中。必有其一。行者",
    "T46n1916_003:0494a11": "應當明識其相。取捨之間不乖正道。故須分",
    "T46n1916_003:0494a12": "別。今就善惡根性中。即為二意。一明驗善根",
    "T46n1916_003:0494a13": "性。二明驗惡根性。然論善惡發之前後。各逐",
    "T46n1916_003:0494a14": "其人。未必定前善而後惡也第一明驗善根",
    "T46n1916_003:0494a15": "性。即為四意。一列善法章門。二正明善根發",
    "T46n1916_003:0494a16": "相。三驗知虛實。四料揀發禪不定。第一列善",
    "T46n1916_003:0494a17": "法章門者。善有二種。一者外善。二者內善。今",
    "T46n1916_003:0494a18": "就明外善中。善乃眾多。略出五種。一布施。二",
    "T46n1916_003:0494a19": "持戒。三孝順父母師長。四信敬三寶精勤供",
    "T46n1916_003:0494a20": "養。五讀誦聽學略以此等五種善根。示表外",
    "T46n1916_003:0494a21": "善發相不同。所以悉屬外善者。原其本行。悉",
    "T46n1916_003:0494a22": "是散心中。修習未能出離欲界。發諸禪定無",
    "T46n1916_003:0494a23": "漏故。說為外善。二明內善者。即是五門禪。",
    "T46n1916_003:0494a24": "一阿那波那門。二不淨觀門。三慈心門。四因",
    "T46n1916_003:0494a25": "緣門。五念佛三昧門。此五法門通攝一切諸",
    "T46n1916_003:0494a26": "禪。發諸無漏故。名為內善問曰。內善無量何",
    "T46n1916_003:0494a27": "得但說五門。答曰。五名雖少。而行通諸禪。所",
    "T46n1916_003:0494a28": "以者何。一阿那波那門者。此通至根本。及特",
    "T46n1916_003:0494a29": "勝通明等。諸禪三昧。二不淨觀門者。此通九",
    "T46n1916_003:0494b01": "想背捨超越等。諸禪三昧。三慈心門者。此通",
    "T46n1916_003:0494b02": "四無量等。諸禪三昧。四因緣門者。此通至十",
    "T46n1916_003:0494b03": "二因緣四諦等。慧行諸禪三昧。五念佛門者。",
    "T46n1916_003:0494b04": "此通至九種禪。及百八三昧。復次初數息門。",
    "T46n1916_003:0494b05": "即是世間凡夫禪。次不淨門。即是出世間禪。",
    "T46n1916_003:0494b06": "諸聲聞人所行。次慈心門。即是凡聖二人。為",
    "T46n1916_003:0494b07": "大福德修慈。入四無量心。次因緣門者。即是",
    "T46n1916_003:0494b08": "辟支佛人之所行。次念佛門。功德廣大。即是",
    "T46n1916_003:0494b09": "諸菩薩之所行。此則略明五門次第淺深之",
    "T46n1916_003:0494b10": "相。復次五門禪定。對治四分煩惱。四分煩惱",
    "T46n1916_003:0494b11": "出生八萬四千塵勞。當知五門。亦能出八萬",
    "T46n1916_003:0494b12": "四千法門。此而言之。但說五門。則攝一切內",
    "T46n1916_003:0494b13": "善具足數人所明初賢五停心觀發。與此有",
    "T46n1916_003:0494b14": "相開處。第二次明善根發相。亦還為二。一明",
    "T46n1916_003:0494b15": "外善根發相。二明內善根發相。云何外善根",
    "T46n1916_003:0494b16": "發相。外善非一。今依前章門。略出五種。初明",
    "T46n1916_003:0494b17": "行者若坐中靜定。忽見種種衣服臥具飲食",
    "T46n1916_003:0494b18": "珍寶田園池沼車乘如是等事。或復因心靜",
    "T46n1916_003:0494b19": "故。自能捨離慳貪心。行惠施。無所&#x608B;惜。當知",
    "T46n1916_003:0494b20": "此是過去今生布施習報。二種善根發相。二",
    "T46n1916_003:0494b21": "行者若於止靜定之中。忽見自身相好端嚴。",
    "T46n1916_003:0494b22": "身所著衣。清淨如法。洗浴清潔。得好淨物。見",
    "T46n1916_003:0494b23": "如是等事。或復因心靜故。發戒忍心。自然知",
    "T46n1916_003:0494b24": "輕識重。乃至小罪。心生怖畏。忍辱謙卑。當知",
    "T46n1916_003:0494b25": "此是過去今生戒忍習報。二種善根發相也。",
    "T46n1916_003:0494b26": "三行者若於坐中。忽見師僧父母宗親眷屬。",
    "T46n1916_003:0494b27": "著淨衣服。歡喜悅豫端嚴。見如是等事。或",
    "T46n1916_003:0494b28": "復以心靜故。自然慈仁恭敬孝悌心生。當知",
    "T46n1916_003:0494b29": "此是過去今生孝順尊長習報。二種善根發",
    "T46n1916_003:0494c01": "相也。四行者若於坐中。忽見諸塔寺尊儀形",
    "T46n1916_003:0494c02": "像經書供養莊嚴清淨僧眾雲集法會。見如",
    "T46n1916_003:0494c03": "是等事或復於靜心中發信敬。尊重三寶。心",
    "T46n1916_003:0494c04": "樂供養精勤勇猛。常無懈倦。當知此是過去",
    "T46n1916_003:0494c05": "今生信敬三寶精勤供養習報。二種善根發",
    "T46n1916_003:0494c06": "相也。五行者若於坐中。因心澄靜。或見解",
    "T46n1916_003:0494c07": "釋三藏。聽受讀誦大乘。有德四眾。或時因心",
    "T46n1916_003:0494c08": "靜故。讀誦自然而入。隨所聽聞。即時開悟。或",
    "T46n1916_003:0494c09": "復自然能了解三藏大乘經典。分別無滯。當",
    "T46n1916_003:0494c10": "知悉是過去今生讀誦聽說習報。二種善根",
    "T46n1916_003:0494c11": "發相。行者見如是種種好相。及發諸善心者。",
    "T46n1916_003:0494c12": "此非禪定。多是過去今生。於散心中。修諸功",
    "T46n1916_003:0494c13": "德。今以心靜力故。得發其事。見諸相貌。悉屬",
    "T46n1916_003:0494c14": "報因相。現善心開發。皆是習因善發也。如是",
    "T46n1916_003:0494c15": "眾多說不可盡。此則略示大意。復次發習報",
    "T46n1916_003:0494c16": "兩因。行人根性不同。自有行人。但發報因相。",
    "T46n1916_003:0494c17": "不發習因善心。自有行人。但發習因善心。而",
    "T46n1916_003:0494c18": "不發報因之相。自有行人。具發習報兩因。自",
    "T46n1916_003:0494c19": "有行人。二俱不發。如是等事。因緣難解。豈可",
    "T46n1916_003:0494c20": "謬釋。問曰。散心善根。何得於靜心中現。答",
    "T46n1916_003:0494c21": "曰。於禪定中。尚得見過去今生所起煩惱惡",
    "T46n1916_003:0494c22": "業。何況善根扶理而不得見。問曰。見此等諸",
    "T46n1916_003:0494c23": "相。亦有是魔所作不。答曰。亦有是魔所作。若",
    "T46n1916_003:0494c24": "欲分別。但魔名殺者若此等相發時。能令行",
    "T46n1916_003:0494c25": "人心識動亂。或復增諸煩惱。逼迫障蔽。眾多",
    "T46n1916_003:0494c26": "妨難。不利定心。悉是魔之所作。其善根發者。",
    "T46n1916_003:0494c27": "行人自覺。見此相已。雖復未證禪定。而身心",
    "T46n1916_003:0494c28": "明白。諸根清淨。身有色力。所為吉利善念開",
    "T46n1916_003:0494c29": "發。因此已後。自覺心神易可攝錄。身心安",
    "T46n1916_003:0495a01": "隱。無諸過患。當知此為善根發相。復次若此",
    "T46n1916_003:0495a02": "等事。善根發者。報因之相。則暫現便謝。習因",
    "T46n1916_003:0495a03": "心善。則相續不斷。若是魔作相。則久久不滅。",
    "T46n1916_003:0495a04": "雖謝更來。逼亂行者善心則暫發還滅。或時",
    "T46n1916_003:0495a05": "變成惡念。當知邪也。復次邪正之相。甚為難",
    "T46n1916_003:0495a06": "測。自非親近明師。非可妄取。問曰。此諸善根",
    "T46n1916_003:0495a07": "為當一向前發。亦得證諸禪時於深定中發",
    "T46n1916_003:0495a08": "也。答曰。此事無定。未必一向定前見也。外善",
    "T46n1916_003:0495a09": "既&#x9E81;故。先明耳。第二云何名內善根發相。今",
    "T46n1916_003:0495a10": "約五門禪中。辨內善根發。此五門中。一門開",
    "T46n1916_003:0495a11": "為三。合有十五種善根發。一明阿那波那門。",
    "T46n1916_003:0495a12": "有三種。善根發相不同。一數息善根。二隨息",
    "T46n1916_003:0495a13": "善根。三觀息善根。一數息善根者。行人如上。",
    "T46n1916_003:0495a14": "善修三止。身心調和。發於欲界。及未到地等",
    "T46n1916_003:0495a15": "諸禪。身心湛然空寂。定心安隱。於後或一坐",
    "T46n1916_003:0495a16": "二坐。乃至經旬。或經月經年。將息得所。定心",
    "T46n1916_003:0495a17": "不退。即於定中心。忽覺身心運動八觸次第",
    "T46n1916_003:0495a18": "而起。此即發根本初禪善根之相。於此定中。",
    "T46n1916_003:0495a19": "喜樂善心安隱不可為諭。如是發初禪已。乃",
    "T46n1916_003:0495a20": "至發四禪定空等。二隨息善根發。亦於欲界",
    "T46n1916_003:0495a21": "未到靜定心中。忽然覺息出入長短。及遍身",
    "T46n1916_003:0495a22": "毛孔虛&#x758E;。即以心明見於身內三十六物。猶",
    "T46n1916_003:0495a23": "如開倉見穀粟麻荳等。心大驚喜。寂靜安快。",
    "T46n1916_003:0495a24": "除諸身行。乃至心受喜樂等。是為特勝善根",
    "T46n1916_003:0495a25": "發相。三明觀息善根發者。亦於欲界未到細",
    "T46n1916_003:0495a26": "靜心中。忽見自身氣息。從毛孔出入遍身無",
    "T46n1916_003:0495a27": "礙。漸漸明利。如羅縠中見皮重數。乃至骨肉",
    "T46n1916_003:0495a28": "等。亦如是。亦見身內八萬戶蟲&#x9E81;細長短。言",
    "T46n1916_003:0495a29": "語音聲。定心喜樂。倍於上說。或見自身猶如",
    "T46n1916_003:0495b01": "芭蕉聚沫雲影相等。此是通明觀善根發相。",
    "T46n1916_003:0495b02": "二明不淨觀中。有三種善根發相不同。一九",
    "T46n1916_003:0495b03": "想。二背捨。三大不淨觀。一九想善根者。亦於",
    "T46n1916_003:0495b04": "欲界未到靜定心中。忽然見他男女死屍&#x80EE;",
    "T46n1916_003:0495b05": "脹。爾時其心驚悟。自傷往昔。惛迷厭患。所愛",
    "T46n1916_003:0495b06": "五欲。永不親近。或見青瘀血塗膿爛。噉殘狼",
    "T46n1916_003:0495b07": "藉。白骨散壞等相。此為九想善根發相。二",
    "T46n1916_003:0495b08": "明背捨善根發者。亦於欲界未到靜定心中。",
    "T46n1916_003:0495b09": "忽見內身不淨&#x80EE;脹狼藉。或見自身白骨。從",
    "T46n1916_003:0495b10": "頭至足。節節相拄。乃至骨人光明昱燿。定心",
    "T46n1916_003:0495b11": "安隱。厭患五欲不著我人。此是背捨善根發",
    "T46n1916_003:0495b12": "相。三明大不淨觀善根發者。亦於欲界未到",
    "T46n1916_003:0495b13": "定心中。見於內身及外身。一切飛禽走獸。衣",
    "T46n1916_003:0495b14": "服飲食。山林樹木。皆悉不淨。或見一家一聚",
    "T46n1916_003:0495b15": "落一國土。乃至十方皆悉不淨。或見白骨乃",
    "T46n1916_003:0495b16": "至見自身白骨。光明昱燿等。此為大不淨觀",
    "T46n1916_003:0495b17": "勝處善根發相。此觀發時。能破一切著心。三",
    "T46n1916_003:0495b18": "明慈心觀中三種善根發不同者。一眾生緣",
    "T46n1916_003:0495b19": "慈。二法緣慈。三無緣慈。一眾生緣慈發者。亦",
    "T46n1916_003:0495b20": "於欲界未到靜定心中。忽然發心。慈念眾生。",
    "T46n1916_003:0495b21": "先緣親人得樂之相。因發定。安隱快樂。乃至",
    "T46n1916_003:0495b22": "中人怨人。悉見得樂。無瞋無恨。無怨無惱。廣",
    "T46n1916_003:0495b23": "大無量。遍滿十方。是為眾生緣慈善根發相。",
    "T46n1916_003:0495b24": "或發眾生緣悲。乃至喜捨。亦如是。二明法緣",
    "T46n1916_003:0495b25": "慈發者。亦於欲界未到靜定心中。忽然自覺",
    "T46n1916_003:0495b26": "一切內外。但有陰入法起唯法起。滅唯法滅。",
    "T46n1916_003:0495b27": "不見眾生及我我所。但有五陰。於受陰中。有",
    "T46n1916_003:0495b28": "樂受。如是知已。即緣此樂受。發於慈定。無瞋",
    "T46n1916_003:0495b29": "無恨。無怨無惱。廣大無量。遍滿十方。是為法",
    "T46n1916_003:0495c01": "緣慈。或發法緣悲。乃至喜捨。亦如慈善根發",
    "T46n1916_003:0495c02": "相。三明無緣慈發者。亦於欲界未到定心中。",
    "T46n1916_003:0495c03": "忽然覺悟一切諸法非有非無。不見二邊。所",
    "T46n1916_003:0495c04": "謂若眾生非眾生。若法非法。皆不可得。則無",
    "T46n1916_003:0495c05": "所緣以無緣故。顛倒想息。寂然安樂。心與慈",
    "T46n1916_003:0495c06": "定相應。等觀一切。同此安樂無瞋無恨。無怨",
    "T46n1916_003:0495c07": "無惱。廣大無量。遍滿十方。是為無緣慈善根",
    "T46n1916_003:0495c08": "發相或發無緣悲定。乃至喜捨。亦如是。四",
    "T46n1916_003:0495c09": "明因緣觀中有三種善根發不同者。一三世",
    "T46n1916_003:0495c10": "十二緣。二果報十二緣。三一念十二緣。一明",
    "T46n1916_003:0495c11": "三世十二因緣善根發者。亦於欲界未到定",
    "T46n1916_003:0495c12": "心中。忽然覺悟心生推尋。三世過去。無明以",
    "T46n1916_003:0495c13": "來。不見我人無明等法。不斷不常。能破六十",
    "T46n1916_003:0495c14": "二種諸邪見網。心得正定。安隱寂然。觀慧",
    "T46n1916_003:0495c15": "分明。通達無礙。身口清淨。正行成就。此是三",
    "T46n1916_003:0495c16": "世十二因緣觀慧善根發相。二明果報十二",
    "T46n1916_003:0495c17": "因緣善根發者。亦於欲界未到定心中。忽覺",
    "T46n1916_003:0495c18": "心識明利。即自思尋。我初生時。攬父母身分。",
    "T46n1916_003:0495c19": "以為己有。名歌羅邏。歌羅邏時。名曰無明。因",
    "T46n1916_003:0495c20": "緣則有行識乃至老死。名為十二因緣。若歌",
    "T46n1916_003:0495c21": "羅邏時。但有三事。合和無人無我。三事不",
    "T46n1916_003:0495c22": "實。今無明等十二因緣諸法。竟何所依。若不",
    "T46n1916_003:0495c23": "見無明等諸法定是有者。豈是無邪。如是念",
    "T46n1916_003:0495c24": "時破有無二見。歸心正道。正定相應。慧解開",
    "T46n1916_003:0495c25": "發。離諸邪行。此為果報十二因緣觀智善相",
    "T46n1916_003:0495c26": "發相。如此明十二因緣。出大集經中。具辨",
    "T46n1916_003:0495c27": "作。此明因緣相。與苦集正同。亦得約此明四",
    "T46n1916_003:0495c28": "諦善根發也。三明一念十二因緣善根發者。",
    "T46n1916_003:0495c29": "亦於欲界未到靜定心中。忽然自覺剎那之",
    "T46n1916_003:0496a01": "心。無人無我。性本無實。所以者何。一念起",
    "T46n1916_003:0496a02": "時。必藉因緣。言因緣者。即具十二因緣。緣無",
    "T46n1916_003:0496a03": "自性。一念豈有定實。若不得一念之實。即破",
    "T46n1916_003:0496a04": "世性邪執。心與正定相應。智慧開發猶如涌",
    "T46n1916_003:0496a05": "泉。身口清淨。離諸邪行。是為一念十二緣善",
    "T46n1916_003:0496a06": "根發相。此之十二因緣。亦出大集經中具辨。",
    "T46n1916_003:0496a07": "亦得約此十二緣明一心具四諦善根發也。",
    "T46n1916_003:0496a08": "五明念佛中。自有三種善根發相不同。一念",
    "T46n1916_003:0496a09": "應佛。二念報佛。三念法佛。明三佛義。出楞伽",
    "T46n1916_003:0496a10": "經。廣分別其相也。一明念應佛善根發者。亦",
    "T46n1916_003:0496a11": "於欲界未到靜定心中。忽然憶念佛之功德。",
    "T46n1916_003:0496a12": "即作是念。如來往昔阿僧祇劫中。為一切眾",
    "T46n1916_003:0496a13": "生故。備行六波羅蜜。一切功德智慧故。身有",
    "T46n1916_003:0496a14": "相好光明。心有智慧圓照。降伏魔怨。無師自",
    "T46n1916_003:0496a15": "悟。自覺覺他轉正法輪普度一切乃至入涅",
    "T46n1916_003:0496a16": "槃後。舍利經教。廣益眾生。如是等功德無量",
    "T46n1916_003:0496a17": "無邊。作是念時。即敬愛心生。三昧開發。入定",
    "T46n1916_003:0496a18": "安樂。或於定中見佛身相。善心開發或聞佛",
    "T46n1916_003:0496a19": "說法。心淨信解。如是等勝善境界非一。是為",
    "T46n1916_003:0496a20": "念應佛善根發相。二明念報佛善根發者。亦",
    "T46n1916_003:0496a21": "於欲界未到靜細心中。忽然憶念十方諸佛",
    "T46n1916_003:0496a22": "真實圓滿果報之身。湛然常住。色心清淨。微",
    "T46n1916_003:0496a23": "妙寂滅。功德智慧。充滿法界。不生不滅。無作",
    "T46n1916_003:0496a24": "無為。豈有王宮之生。亦非雙樹之滅。為化眾",
    "T46n1916_003:0496a25": "生。十方佛土普應生滅。如是等功德無量無",
    "T46n1916_003:0496a26": "邊不可思議。作是念時。心定安隱。三昧開",
    "T46n1916_003:0496a27": "發慧解分明。或作定中。見不可思議佛法境",
    "T46n1916_003:0496a28": "界。即便出生無量願行。無量功德。無量智慧。",
    "T46n1916_003:0496a29": "三昧法門。是為念報佛善根發相。三明念法",
    "T46n1916_003:0496b01": "佛善根發者。亦於欲界未到靜定心中。忽然",
    "T46n1916_003:0496b02": "憶念十方諸佛法身實相。猶如虛空。即便覺",
    "T46n1916_003:0496b03": "悟一切諸法。本自不生。今則無滅。非有非無。",
    "T46n1916_003:0496b04": "非來非去。非增非減。非境非智。非因非果。非",
    "T46n1916_003:0496b05": "常非斷。非縛非脫。非生死非涅槃。湛然清淨。",
    "T46n1916_003:0496b06": "有佛無佛。相性常然。眾生諸佛。同一實相者。",
    "T46n1916_003:0496b07": "即是法身佛也。故大品經云。諸法如實相。諸",
    "T46n1916_003:0496b08": "法如實。即是佛。離是之外。更無別佛。如是念",
    "T46n1916_003:0496b09": "時。三昧現前。實慧開發。即時通達無量法門。",
    "T46n1916_003:0496b10": "寂然不動。一切不思議境界皆現定中。成就",
    "T46n1916_003:0496b11": "之相。如法華經六根清淨中廣說。是為念法",
    "T46n1916_003:0496b12": "佛善根發相。是中所明。因止發十五門禪相。",
    "T46n1916_003:0496b13": "並悉約初禪。初境界罔像而辨。夫一切禪定",
    "T46n1916_003:0496b14": "證相。不可具以文傳此止是示表。行人過去",
    "T46n1916_003:0496b15": "習因不同故。發禪不等。若欲具論十五門禪。",
    "T46n1916_003:0496b16": "事理廣博。深遠之相。下第七大段明修證中。",
    "T46n1916_003:0496b17": "一一從始訖終。當少分分別。復次若於欲界",
    "T46n1916_003:0496b18": "未到地中。身心澄靜。或發無常苦無我不淨",
    "T46n1916_003:0496b19": "世間可厭患食不淨死斷離盡等想。或發念",
    "T46n1916_003:0496b20": "佛法僧戒捨天等念。或發念處正勤如意根",
    "T46n1916_003:0496b21": "力覺道等。或發空無相無作四諦十六行等",
    "T46n1916_003:0496b22": "觀。或發六波羅蜜四攝四辯等。種種諸行願",
    "T46n1916_003:0496b23": "功德。或發天耳他心宿命等諸神通。或發內",
    "T46n1916_003:0496b24": "空外空內外空乃至無法有法空等十八空。",
    "T46n1916_003:0496b25": "或發自性禪十力種性三摩跋提首楞嚴師子",
    "T46n1916_003:0496b26": "吼等諸三昧門。或發旋陀羅尼百千萬億。旋",
    "T46n1916_003:0496b27": "陀羅尼法音方便陀羅尼等一切陀羅尼門。",
    "T46n1916_003:0496b28": "如是等種種諸禪三昧。境界不同。其相眾多。",
    "T46n1916_003:0496b29": "在下第七大段明修證中。辨種種諸禪三昧",
    "T46n1916_003:0496c01": "深廣境界之相。當具分別也。",
    "T46n1916_003:0496c02": "釋禪波羅蜜次第法門卷第三之上",
    "T46n1916_003:0496c05": "釋禪波羅蜜次第法門卷第三之",
    "T46n1916_003:0496c06": "下",
    "T46n1916_003:0496c08": "隋天台智者大師說",
    "T46n1916_003:0496c09": "弟子法慎記",
    "T46n1916_003:0496c10": "弟子灌頂再治",
    "T46n1916_003:0496c11": "分別禪波羅蜜前方便第六之三",
    "T46n1916_003:0496c12": "[0496c12] 第三驗知虛實。略為二意。一正明驗知虛實。",
    "T46n1916_003:0496c13": "二簡是魔非魔。一明驗知虛實者。若於定中。",
    "T46n1916_003:0496c14": "發諸禪善根。是中有真有偽。不可謬生取捨。",
    "T46n1916_003:0496c15": "所以者何。若發諸禪三昧時。心不別識。或見",
    "T46n1916_003:0496c16": "魔定。謂是善根發。心生取著。因此邪僻。得病",
    "T46n1916_003:0496c17": "發狂。若是善根。謂是魔定。心疑捨離。即退失",
    "T46n1916_003:0496c18": "善利。是事難識。若欲別知。當依二法驗之。即",
    "T46n1916_003:0496c19": "知真偽。一則相驗知。二以法驗知。一則相驗",
    "T46n1916_003:0496c20": "知者。即有二意。一邪。二正。邪者。如根本禪",
    "T46n1916_003:0496c21": "中諸觸發時。隨發一觸。若有邪法。即是邪相。",
    "T46n1916_003:0496c22": "邪法眾多。今約一觸中。略出十雙邪法。以明",
    "T46n1916_003:0496c23": "邪相。一者觸體增減。二定亂。三空有。四明",
    "T46n1916_003:0496c24": "闇。五憂喜。六苦樂。七善惡。八愚智。九縛脫。",
    "T46n1916_003:0496c25": "十心強軟。此十雙明邪相。皆約若過若不及",
    "T46n1916_003:0496c26": "中分別。一觸體增減者。如動觸發時。或身動",
    "T46n1916_003:0496c27": "手起&#x811A;亦隨。然外人見其兀兀如睡。或如著",
    "T46n1916_003:0496c28": "鬼身手紛動。或坐時見諸異境。此為增相。減",
    "T46n1916_003:0496c29": "者動初發時。若上若下。未及遍身。即便漸",
    "T46n1916_003:0497a01": "漸滅壞。因此都失境界。坐時蕭索。無法持",
    "T46n1916_003:0497a02": "身。此為減相。二定亂。定者。動觸發時。識心",
    "T46n1916_003:0497a03": "及身。為定所縛。不得自在。或復因此便入邪",
    "T46n1916_003:0497a04": "定。乃至七日不出。亂者。動觸發時。心意撩",
    "T46n1916_003:0497a05": "亂。攀緣不住。三者空有空者。觸發之時。都不",
    "T46n1916_003:0497a06": "見身。謂證空定。有者。觸發之時。覺身堅[革*卬]。",
    "T46n1916_003:0497a07": "猶如木石。四明闇。明者。觸發之時。見外種種",
    "T46n1916_003:0497a08": "光色。乃至日月星辰青黃赤白種種光明。闇",
    "T46n1916_003:0497a09": "者。觸發之時。身心闇瞑。如入暗室。五憂喜。",
    "T46n1916_003:0497a10": "憂者。觸發之時。其心熱惱。憔悴不悅。喜者。",
    "T46n1916_003:0497a11": "觸發之時。心大慶悅。勇動不能自安。六苦",
    "T46n1916_003:0497a12": "樂。苦者。觸發之時。身心處處痛惱。樂者。觸",
    "T46n1916_003:0497a13": "發之時。甚大快樂。貪著纏綿。七善惡。善者。",
    "T46n1916_003:0497a14": "觸發之時。念外散善覺觀。破壞三昧。惡者。觸",
    "T46n1916_003:0497a15": "發之時。即無慚無愧等諸惡心生。八愚智。愚",
    "T46n1916_003:0497a16": "者。觸發之時。心識愚惑。迷惛顛倒。智者。觸",
    "T46n1916_003:0497a17": "發之時。利使知見心生邪覺。破壞三昧。九縛",
    "T46n1916_003:0497a18": "脫。縛者。觸發之時。五蓋及諸煩惱覆蔽心識。",
    "T46n1916_003:0497a19": "脫者觸發之時謂證空無相定得道得果。斷",
    "T46n1916_003:0497a20": "結解脫。生憎上慢。十心強軟。強者。觸發之",
    "T46n1916_003:0497a21": "時。其心剛強。出入不得自在。猶如瓦石難可",
    "T46n1916_003:0497a22": "迴變。不順善道。軟者。觸發之時。心志軟弱。",
    "T46n1916_003:0497a23": "易可敗壞。猶若軟泥不堪為器。如是等二十",
    "T46n1916_003:0497a24": "種惡觸。擾亂坐心。破壞禪定。令心邪僻。是為",
    "T46n1916_003:0497a25": "邪定發相。復次二十邪法。隨有所發。若不別",
    "T46n1916_003:0497a26": "邪偽心生愛著者。因或失心狂逸。或歌或哭。",
    "T46n1916_003:0497a27": "或笑或啼。或時驚狂漫走。或時得病。或時致",
    "T46n1916_003:0497a28": "死。或時自欲投巖赴火。自絞自害。如是障惱",
    "T46n1916_003:0497a29": "非一。復次二十種邪中。隨有發一邪法。若與",
    "T46n1916_003:0497b01": "九十六種道鬼神法一鬼神法相應。而不覺",
    "T46n1916_003:0497b02": "識者。即念彼道行彼法。於所得法中。鬼神隨",
    "T46n1916_003:0497b03": "念便入。因是證鬼神法門。鬼加其勢力。或發",
    "T46n1916_003:0497b04": "諸深邪定。及智慧辯才。知世吉凶。神通奇異。",
    "T46n1916_003:0497b05": "現希有事。感動眾生。廣行邪化。或大作惡破",
    "T46n1916_003:0497b06": "人善根。或雖作善。而所行偽雜。世人無智。但",
    "T46n1916_003:0497b07": "見異人。謂是賢聖深心信伏。然其內心顛倒。",
    "T46n1916_003:0497b08": "專行鬼法。常以鬼法教人。故信行之者。則破",
    "T46n1916_003:0497b09": "正戒破正見。破威儀破淨命。或時噉食糞穢。",
    "T46n1916_003:0497b10": "裸形無恥。不敬三尊父母師長。或毀壞經書",
    "T46n1916_003:0497b11": "形像塔寺。作諸逆罪。斷滅善根。現平等相。或",
    "T46n1916_003:0497b12": "自讚說所行平等。故於非道。無障無礙。毀他",
    "T46n1916_003:0497b13": "修善。云非正道。或說無因無果。或說邪因",
    "T46n1916_003:0497b14": "邪果。如是邪說紛然。壞亂正法。其有聞受之",
    "T46n1916_003:0497b15": "者。邪法染心。既內證邪禪。三昧智斷功德種",
    "T46n1916_003:0497b16": "種法門外。則辯才無盡。威風化物。故得名聞",
    "T46n1916_003:0497b17": "眷屬。供養禮敬稱歎等利。是以九十六種道",
    "T46n1916_003:0497b18": "經云。人為說法。鬼神加力。則一切聞者。無不",
    "T46n1916_003:0497b19": "信受。一切見者。咸生愛敬。以有如斯等事故。",
    "T46n1916_003:0497b20": "深心執著不可迴轉。邪行顛倒種種非一。若",
    "T46n1916_003:0497b21": "如是者。當知是人遠離聖法。身壞命終。墮三",
    "T46n1916_003:0497b22": "惡道中。是事如大品經及摩訶衍論中廣說。",
    "T46n1916_003:0497b23": "若欲知鬼神之相。當尋九十六種道經。細心",
    "T46n1916_003:0497b24": "比類分別。事則可知。問曰。邪法相應行惡之",
    "T46n1916_003:0497b25": "者。現在之過。如是命終。當生三惡道中。其",
    "T46n1916_003:0497b26": "有偽心行善之者。現在之失。云何命終復生",
    "T46n1916_003:0497b27": "何處。答曰。此人身口行善。雖似佛法而解心",
    "T46n1916_003:0497b28": "邪僻。若不覺知障發三乘無漏。雖不會真。於",
    "T46n1916_003:0497b29": "顛倒心中。或時亦能。興顯三寶勸物修善。是",
    "T46n1916_003:0497c01": "人命終。未必墮於地獄畜生餓鬼之中。而隨",
    "T46n1916_003:0497c02": "所與鬼神相應之法。共彼鬼神同生一處。還",
    "T46n1916_003:0497c03": "為彼眷屬。或時得生人天之中。故九十六種",
    "T46n1916_003:0497c04": "道經中說。上有六十餘道。邪倒罪障重故。悉",
    "T46n1916_003:0497c05": "須說&#x546A;治之。下有二十餘道。邪惑罪障小輕。",
    "T46n1916_003:0497c06": "直覺知而已。復次是人雖生天人之中。而冥",
    "T46n1916_003:0497c07": "密常係屬魔邪之道。樂近邪師。樂聞邪法。樂",
    "T46n1916_003:0497c08": "行邪道。供養親近。稱揚讚歎修邪行者。見有",
    "T46n1916_003:0497c09": "正學三乘之人。不樂親近。或生惱亂。故法華",
    "T46n1916_003:0497c10": "經云。若魔若魔子。若魔女若魔民。若為魔所",
    "T46n1916_003:0497c11": "著者。大品經亦云。若魔天若魔人。故知是人",
    "T46n1916_003:0497c12": "雖生人天之中。猶係屬於魔。常起魔業。乃至",
    "T46n1916_003:0497c13": "雖得出家。猶造魔業。故涅槃經云。佛去世後",
    "T46n1916_003:0497c14": "五百歲中。魔道漸興。魔作比丘。壞亂佛法。",
    "T46n1916_003:0497c15": "亦如大集經中廣辯魔業之相。是中應廣分",
    "T46n1916_003:0497c16": "別。如一動觸中邪相如是。餘七觸中。亦具有",
    "T46n1916_003:0497c17": "此邪相。應當別知。如根本禪邪相如是。餘十",
    "T46n1916_003:0497c18": "四門。禪及。諸禪中若事若理。皆有邪偽之法。",
    "T46n1916_003:0497c19": "其事云云。非可具說。問曰。發邪觸時。為當具",
    "T46n1916_003:0497c20": "發如上所說二十邪事。為當不具。答曰。或具",
    "T46n1916_003:0497c21": "或不具無在。若觸發時。但有一邪法。不即除",
    "T46n1916_003:0497c22": "之。便墮邪定。何況具足二十邪法。所以者何。",
    "T46n1916_003:0497c23": "譬如二十人共行。若一是賊則誤十九人。禪",
    "T46n1916_003:0497c24": "中亦爾。有一惡法破壞諸善。不名正定。況復",
    "T46n1916_003:0497c25": "多耶。略辯一觸相如是。則餘七觸邪相亦然。",
    "T46n1916_003:0497c26": "復次更有異禪門邪法。入定中亦應識知。所",
    "T46n1916_003:0497c27": "謂餘禪門境界邪法。如一不淨觀禪。入此定",
    "T46n1916_003:0497c28": "中。亦有二十邪法。來入此定餘十四門禪。",
    "T46n1916_003:0497c29": "亦當如是。一一分別。是中應廣說。行者若",
    "T46n1916_003:0498a01": "脫證此法。須善識知。方便照了。不著邪定之",
    "T46n1916_003:0498a02": "法。即自便謝。第二明正相者。若動觸發時。無",
    "T46n1916_003:0498a03": "向二十惡法。具足十種善法。十種。善法者。一",
    "T46n1916_003:0498a04": "觸相如法。二定相如法。三空相如法。四明相",
    "T46n1916_003:0498a05": "如法。五喜相如法。六樂相如法。七善相如法。",
    "T46n1916_003:0498a06": "八智相如法。九解脫相如法。十心調相如法。",
    "T46n1916_003:0498a07": "云何名如法。若與二十不善相法相違。安隱",
    "T46n1916_003:0498a08": "清淨。調和中適。即是如法。名為正相。是事至",
    "T46n1916_003:0498a09": "後第七大段明證根本初禪覺支。中當分別",
    "T46n1916_003:0498a10": "其相。如一動觸正相如是。餘七觸正相皆類",
    "T46n1916_003:0498a11": "之可知。問曰。是中一向但逐事說。若隨此相",
    "T46n1916_003:0498a12": "分別。是邪是正。是偽是真。是應捨是應取。豈",
    "T46n1916_003:0498a13": "非顛倒憶想墮邪僻耶。答曰正有二種。一世",
    "T46n1916_003:0498a14": "間正。二出世間正。若如世間善法相而說。即",
    "T46n1916_003:0498a15": "是世間正相。出世間解脫善法相而說。即是",
    "T46n1916_003:0498a16": "出世間正相。今明根本觸中十種正相。即是",
    "T46n1916_003:0498a17": "辯世間正也。如摩訶衍論云。因世間正見。得",
    "T46n1916_003:0498a18": "出世正見。若破世間正見。即破出世正見。是",
    "T46n1916_003:0498a19": "故今欲明出世正法。必須先明世間正法。欲",
    "T46n1916_003:0498a20": "因事顯理。借近明遠故。須先分別根本事中",
    "T46n1916_003:0498a21": "初觸正相。復次若觸內發時。或見三十六物。",
    "T46n1916_003:0498a22": "或發慈心因緣正智念佛等諸餘禪定。若有",
    "T46n1916_003:0498a23": "功德安隱如法。資益觸樂。亦是宿世善根發。",
    "T46n1916_003:0498a24": "各有十種正相。並是正定。但欲修根本禪定",
    "T46n1916_003:0498a25": "成就者。悉不得取是相。若謝不謝。於根本禪",
    "T46n1916_003:0498a26": "無所妨也。然末世行者。善根微薄。證觸之時。",
    "T46n1916_003:0498a27": "多不發諸餘事理。禪中境界。今恐有發者不",
    "T46n1916_003:0498a28": "識故。略出此意。餘十四門禪發正相。亦當如",
    "T46n1916_003:0498a29": "是。一一自類廣分別之。第二明以法驗知邪",
    "T46n1916_003:0498b01": "正者。自有邪禪。其相微細難別。與正禪相似。",
    "T46n1916_003:0498b02": "非則相之所能別。應以三法驗知。一定心研",
    "T46n1916_003:0498b03": "磨。二用本法修治。三智慧破析。如涅槃經說。",
    "T46n1916_003:0498b04": "欲知真金。應三種試之。謂燒打磨。行人亦是",
    "T46n1916_003:0498b05": "難可別識。若欲別之。亦須三種試之。所謂當",
    "T46n1916_003:0498b06": "與共事。共事不知。當與久處。久處不知。以智",
    "T46n1916_003:0498b07": "慧觀察。今借此意。以明禪定邪正之相。如發",
    "T46n1916_003:0498b08": "一動觸。若邪正未了。應當深入定心。於所發",
    "T46n1916_003:0498b09": "境中。不取不捨。但平心定住。若是善根。定力",
    "T46n1916_003:0498b10": "踰深。善根踰發。若魔所為不久自壞。二以本",
    "T46n1916_003:0498b11": "法修治。如發不淨觀禪。還修不淨觀。隨所修",
    "T46n1916_003:0498b12": "時。境界增明。此則非偽。若以本修治。漸漸壞",
    "T46n1916_003:0498b13": "滅。當知即是邪相。三以智慧觀察者。觀所發",
    "T46n1916_003:0498b14": "法。推檢根源。不見生處。深知空寂。心不住",
    "T46n1916_003:0498b15": "著。邪當自滅。正當自顯。如燒真金益其光色。",
    "T46n1916_003:0498b16": "若是偽金。即自黑壞。如此簡別以三法驗之。",
    "T46n1916_003:0498b17": "邪正可知。定譬於磨。修治喻打。智慧觀察。類",
    "T46n1916_003:0498b18": "以火燒。又復久處喻磨。共事如打。火燒即譬",
    "T46n1916_003:0498b19": "智慧觀察。餘禪定例爾驗之。邪正可知。二簡",
    "T46n1916_003:0498b20": "是魔非魔。即為二意。一明是魔相。二明非魔",
    "T46n1916_003:0498b21": "相。今明魔禪有二種不同。一明禪非是魔。魔",
    "T46n1916_003:0498b22": "入禪中。如行者於正心中。發諸禪定。惡魔恐",
    "T46n1916_003:0498b23": "其道高。為作惱亂。入其禪中。若心貪著。或生",
    "T46n1916_003:0498b24": "憂懼。即魔得其便。若能如上用心&#x5374;之。魔邪",
    "T46n1916_003:0498b25": "既滅。如雲除日顯。定心明淨。二明一向魔作",
    "T46n1916_003:0498b26": "禪定。誑惑行者。若覺知非真。用法治之。魔退",
    "T46n1916_003:0498b27": "之後。則無復毫釐禪法。次明非魔相者。罪障",
    "T46n1916_003:0498b28": "於禪。似如魔作理實非魔。難可別識。若用前",
    "T46n1916_003:0498b29": "所說&#x5374;之。終不得去。若能勤修懺悔。罪既除",
    "T46n1916_003:0498c01": "滅。則禪定自然分明。復次或入定時。方便不",
    "T46n1916_003:0498c02": "巧。致令境界不如法。若更善作方便。則所證",
    "T46n1916_003:0498c03": "明淨故。知非魔之所作也。第四。次料揀發禪",
    "T46n1916_003:0498c04": "不定。略為五意。一正料揀事理兩修發禪不",
    "T46n1916_003:0498c05": "定。二明發禪所由。三辨發禪多少。四明發宿",
    "T46n1916_003:0498c06": "善根盡相。五約有漏無。漏分別。第一先料揀",
    "T46n1916_003:0498c07": "事理兩修發禪不定者。問曰。上所明三止。若",
    "T46n1916_003:0498c08": "係緣制心。此二止並是事止。應但發事中禪",
    "T46n1916_003:0498c09": "定。唯體真一止。既是理止。應發理中禪定。今",
    "T46n1916_003:0498c10": "何故。三止通皆發事理諸禪。此則因果渾而",
    "T46n1916_003:0498c11": "無別。答曰不然今一家所明事理兩修。悉隨",
    "T46n1916_003:0498c12": "行人根緣。是以發法不同。寧可定有分別。如",
    "T46n1916_003:0498c13": "上所明三止。若略說則應如所問。合為事理",
    "T46n1916_003:0498c14": "兩修。若具足分別。應開為四修。就四修中。則",
    "T46n1916_003:0498c15": "有二種。一約止門明四修。二約觀門明四修。",
    "T46n1916_003:0498c16": "第一約止門明四修者。一事止。所謂係緣制",
    "T46n1916_003:0498c17": "心等止。即是事修。二理止。所謂體真止。即是",
    "T46n1916_003:0498c18": "理修。三事理止。所謂緣俗體真止。即是事理",
    "T46n1916_003:0498c19": "修。四非事非理止。所謂息二邊分別止。即",
    "T46n1916_003:0498c20": "是非事非理修。第二約觀門明四修者。一事",
    "T46n1916_003:0498c21": "觀。所謂安般不淨觀等。即是事修。二理觀。所",
    "T46n1916_003:0498c22": "謂空無相等觀。即是理修。三事理觀。所謂雙",
    "T46n1916_003:0498c23": "觀二諦。即是事理修。四非事非理觀所謂",
    "T46n1916_003:0498c24": "中道正觀。即是非事非理修。今為欲成前止",
    "T46n1916_003:0498c25": "門發禪不定義故。但約四止以明修。一一修",
    "T46n1916_003:0498c26": "中。各有四種發禪不定。是故四種修中。合有",
    "T46n1916_003:0498c27": "十六種發禪不定。行者善識此相。即自了知",
    "T46n1916_003:0498c28": "事理兩修。通發一切諸禪三昧。心無疑惑。云",
    "T46n1916_003:0498c29": "何名為四種止中。一一各有四種發禪不定。",
    "T46n1916_003:0499a01": "今先料揀第一事修發禪不定。即有四種不",
    "T46n1916_003:0499a02": "同。一自有行人。安心係緣制心等事止。還發",
    "T46n1916_003:0499a03": "事中禪定。謂根本四禪四無量心四無色定",
    "T46n1916_003:0499a04": "及九想背捨勝處一切處等中諸禪三昧。二",
    "T46n1916_003:0499a05": "自有行人。安心事止。而但發理中禪定。謂空",
    "T46n1916_003:0499a06": "無相無作三十七品。四諦十二因緣等慧行",
    "T46n1916_003:0499a07": "理中諸禪三昧。三自有行人。安心事止。具發",
    "T46n1916_003:0499a08": "事理禪定。謂根本四禪四無量心四無色定",
    "T46n1916_003:0499a09": "九想背捨勝處一切處等事中諸禪三昧。空",
    "T46n1916_003:0499a10": "無相無作三十七品四諦十二因緣等慧行理",
    "T46n1916_003:0499a11": "中諸禪三昧。乃至特勝通明皆屬事理禪定。",
    "T46n1916_003:0499a12": "四自有行人。安心事止。乃發非事非理禪定。",
    "T46n1916_003:0499a13": "謂自性禪一切禪等及法華三昧一行三昧首",
    "T46n1916_003:0499a14": "楞嚴師子吼等中道所攝諸禪三昧。乃至十",
    "T46n1916_003:0499a15": "力無畏不共之法。問曰。若修事止。但應發事",
    "T46n1916_003:0499a16": "中禪定。今何得發理及非事理等諸禪三昧。",
    "T46n1916_003:0499a17": "不共法耶。答曰。發禪有二種。一者現前方便",
    "T46n1916_003:0499a18": "修得。二者發宿世善根。若事修還發事禪者。",
    "T46n1916_003:0499a19": "多是修得。若事修而發理發非事非理等諸",
    "T46n1916_003:0499a20": "禪三昧者。悉是發宿世禪定善根也。如數人",
    "T46n1916_003:0499a21": "辨有二種修義。一得修。二行修。得修名本所",
    "T46n1916_003:0499a22": "未得。行修名本已曾得。今此類然。故約事修",
    "T46n1916_003:0499a23": "則發禪有四種不定。復次今此內方便所明。",
    "T46n1916_003:0499a24": "但辨因止發宿世善根。是故雖說事理諸禪",
    "T46n1916_003:0499a25": "三昧發相。皆略而淺近。若論修習成就。因果",
    "T46n1916_003:0499a26": "相稱。從始至終。諸禪三昧。事理廣深之相。並",
    "T46n1916_003:0499a27": "屬第七大段。彼中方復具足分別。問曰。若事",
    "T46n1916_003:0499a28": "修乃發非事非理等諸禪三昧不共之法。並",
    "T46n1916_003:0499a29": "由先世習因而得者。則一切隨事而修。皆應",
    "T46n1916_003:0499b01": "得首楞嚴等諸禪三昧不共之法。若爾何故。",
    "T46n1916_003:0499b02": "一切十方諸佛殷勤稱歎般若波羅蜜。若能",
    "T46n1916_003:0499b03": "如聞。行者即具足一切佛法。答曰。此難更成",
    "T46n1916_003:0499b04": "今義。所以者何。若行者過去已經值無量諸",
    "T46n1916_003:0499b05": "佛。從諸佛所。聞說般若波羅蜜。如聞而行。則",
    "T46n1916_003:0499b06": "今世隨有所修。一切非事非理諸禪三昧不",
    "T46n1916_003:0499b07": "共之法。自然開發。若過去不聞般若。不修般",
    "T46n1916_003:0499b08": "若。今世雖聞雖修而不能發。何況不聞不修",
    "T46n1916_003:0499b09": "而得發耶。復次今世雖聞般若雖修般若而",
    "T46n1916_003:0499b10": "不得發。後世若值諸佛菩薩。聞說般若波羅",
    "T46n1916_003:0499b11": "蜜。如聞而行。即一切大乘諸禪三昧不共之",
    "T46n1916_003:0499b12": "法。悉當開發。故知皆是聞般若。如聞而行。能",
    "T46n1916_003:0499b13": "發非無因緣。是以一切十方諸佛。殷勤稱歎",
    "T46n1916_003:0499b14": "般若波羅蜜。若有如聞而行。則能具足一切",
    "T46n1916_003:0499b15": "佛法。正成今義。復次行者以般若波羅蜜方",
    "T46n1916_003:0499b16": "便力故。能於事修之中。即具非事非理修。勇",
    "T46n1916_003:0499b17": "猛精進。常修習者。則能發一切非事非理諸",
    "T46n1916_003:0499b18": "禪三昧不共之法。問曰。此與前何別。答曰。",
    "T46n1916_003:0499b19": "是中應作四句料揀。一者因強而緣弱。二者",
    "T46n1916_003:0499b20": "因弱而緣強。三者因緣俱強。四者因緣俱弱。",
    "T46n1916_003:0499b21": "一因強而緣弱。能發非事非理諸禪三昧不",
    "T46n1916_003:0499b22": "共之法。如前分別。二因弱而緣強。能發非事",
    "T46n1916_003:0499b23": "非理諸禪三昧不共之法。即是今之所明。三",
    "T46n1916_003:0499b24": "因緣俱強。能發非事非理諸禪三昧不共之",
    "T46n1916_003:0499b25": "法者。以前合今。即是其事。此人得法最勝。四",
    "T46n1916_003:0499b26": "因緣俱弱者。則今世或發或不發。設得發禪。",
    "T46n1916_003:0499b27": "微羸淺薄。亦不牢固。多好退失。像末世中。",
    "T46n1916_003:0499b28": "極上行人。只得如此。如上三句所明者。萬中",
    "T46n1916_003:0499b29": "或有一無一。第二次料揀理修發禪不定。亦",
    "T46n1916_003:0499c01": "有四種不同。一自有行人。安心體真理止。還",
    "T46n1916_003:0499c02": "發理中禪定。謂空無相等一切理中諸禪三",
    "T46n1916_003:0499c03": "昧。二自有行人。安心理止。而但發事中禪",
    "T46n1916_003:0499c04": "定。謂根本禪背捨一切事中諸禪三昧。三自",
    "T46n1916_003:0499c05": "有行人。安心理止。而具發事理禪定。謂根本",
    "T46n1916_003:0499c06": "禪背捨空無相等一切事理諸禪三昧。四自",
    "T46n1916_003:0499c07": "有行人。安心理止。乃發非事非理禪定。謂自",
    "T46n1916_003:0499c08": "性禪等中道所攝一切諸禪三昧不共之法。",
    "T46n1916_003:0499c09": "廣分別諸禪相。及料揀修發之義類。如初句",
    "T46n1916_003:0499c10": "中說。第三次料揀事理修發禪不定。亦有四",
    "T46n1916_003:0499c11": "種不同。一自有行人。安心緣俗體真事理止。",
    "T46n1916_003:0499c12": "便還發事理禪定。謂根本禪背捨空無相等",
    "T46n1916_003:0499c13": "一切事理諸禪三昧。二自有行人。安心事理",
    "T46n1916_003:0499c14": "止。而但發事中禪定。謂根本禪背捨等一切",
    "T46n1916_003:0499c15": "事中諸禪三昧。三自有行人。安心事理止。而",
    "T46n1916_003:0499c16": "但發理中禪定。謂空無相等一切理中諸禪",
    "T46n1916_003:0499c17": "三昧。四自有行人。安心事理止。乃發非事非",
    "T46n1916_003:0499c18": "理禪定。謂自性禪及中道所攝一切諸禪三",
    "T46n1916_003:0499c19": "昧不共之法。廣分別諸禪相。及料揀修發之",
    "T46n1916_003:0499c20": "義類。如初諸句中說。第四次料揀非事非理",
    "T46n1916_003:0499c21": "修發禪不定。亦有四種不同。一自有行人。安",
    "T46n1916_003:0499c22": "心息二邊。分別非事非理止。還發非事非理",
    "T46n1916_003:0499c23": "禪。謂自性禪等及中道所攝一切諸禪三昧",
    "T46n1916_003:0499c24": "不共之法。二自有行人。安心非事非理止。而",
    "T46n1916_003:0499c25": "但發事中禪定。謂根本禪八背捨等一切事",
    "T46n1916_003:0499c26": "中諸禪三昧。三自有行人。安心非事非理止。",
    "T46n1916_003:0499c27": "而但發理中禪定。謂空無相等一切理中諸",
    "T46n1916_003:0499c28": "禪三昧。四自有行人。安心非事非理止。而具",
    "T46n1916_003:0499c29": "發事理禪定。謂根本禪背捨及空無相等一",
    "T46n1916_003:0500a01": "切事理諸禪三昧。廣分別諸禪相。及料揀修",
    "T46n1916_003:0500a02": "發之義類。如初句中說。今但約止門中四修",
    "T46n1916_003:0500a03": "分別。則有十六種發禪不定。若更就觀門中",
    "T46n1916_003:0500a04": "四修分別。亦有十六種發禪不定。止觀合辨。",
    "T46n1916_003:0500a05": "則有三十二種發。禪不定。此三十二。但就法",
    "T46n1916_003:0500a06": "行人分別。若約信行人。聞說止觀教門發禪",
    "T46n1916_003:0500a07": "悟道不定。亦有三十二種。其事云云。今不具",
    "T46n1916_003:0500a08": "說。此一往通論。略出六十四種。若具約三乘",
    "T46n1916_003:0500a09": "人根性分別。則有一百九十二種發禪之異。",
    "T46n1916_003:0500a10": "若細歷諸禪。及約邪正。辨發相分別。則有無",
    "T46n1916_003:0500a11": "量。今此皆是就行人心地分別。非是虛設之",
    "T46n1916_003:0500a12": "言。當知禪定發法不可思議。乃是諸佛菩薩",
    "T46n1916_003:0500a13": "境界。尚非二乘所量。豈是凡夫之所能測。若",
    "T46n1916_003:0500a14": "行者欲自行化他。必須少分識之。寧可謬。自",
    "T46n1916_003:0500a15": "師心則有自損損他之失。己所修治。為無慧",
    "T46n1916_003:0500a16": "利。第二明發諸禪三昧所由。自有二解不同。",
    "T46n1916_003:0500a17": "一有師言。但修上入定。諸禪自發。不勞餘習。",
    "T46n1916_003:0500a18": "此師一向併用止法。教人事等。舊醫純用乳",
    "T46n1916_003:0500a19": "藥。今不同此。所以然者。止者一法。發法亦應",
    "T46n1916_003:0500a20": "但一。既行者因止發禪不同。何得一向由止。",
    "T46n1916_003:0500a21": "此則非唯於理有失。亦是乖佛教門。二有師",
    "T46n1916_003:0500a22": "言。宿世經習諸禪。善根為因。今世修止。得定",
    "T46n1916_003:0500a23": "為緣。是故異發不同。其義可見。譬如陸地",
    "T46n1916_003:0500a24": "雖有藥草樹木叢林種類若干。名色各異。若",
    "T46n1916_003:0500a25": "不同霑一味之雨。豈得有異類生長之殊。此",
    "T46n1916_003:0500a26": "亦如是。若依大乘闇室瓶盆井中七寶之義。",
    "T46n1916_003:0500a27": "此則別論。第三明發法多少者。上雖辨因止",
    "T46n1916_003:0500a28": "通發一切諸禪三昧。然行人根性不同。發法",
    "T46n1916_003:0500a29": "不無多少之別。有人但發一種禪門。有發二",
    "T46n1916_003:0500b01": "門三門四門五門。或有一人並發十五門。及",
    "T46n1916_003:0500b02": "一切諸禪三昧。不可定判。所以而然。此皆由",
    "T46n1916_003:0500b03": "行者過去習因偏圓不等厚薄之殊。亦以今",
    "T46n1916_003:0500b04": "世精進懈怠。有慧方便。無慧方便之別。故發",
    "T46n1916_003:0500b05": "法優劣不同。殊途萬品之異。是則略明發法",
    "T46n1916_003:0500b06": "多少之相也。第四明因止發禪。有盡不盡。今",
    "T46n1916_003:0500b07": "就易顯者明。故先約一不淨觀中分別。自有",
    "T46n1916_003:0500b08": "行人。宿世已經修。得不淨白骨流光。今於止",
    "T46n1916_003:0500b09": "中但發得不淨。未得白骨流光。此名不盡。若",
    "T46n1916_003:0500b10": "具足發者。名之為盡。若過去所習。勢分已",
    "T46n1916_003:0500b11": "盡。雖復修止。則不增進。若更專心諦觀白骨。",
    "T46n1916_003:0500b12": "練於骨人。研修不已即覺。隨心所觀。境界漸",
    "T46n1916_003:0500b13": "漸開發。成八背捨。觀練熏修。悉皆具足。此即",
    "T46n1916_003:0500b14": "是今世善巧精勤修習之所成就。非關過去",
    "T46n1916_003:0500b15": "習因善發。問曰。修止境界不進何必由習因",
    "T46n1916_003:0500b16": "已盡。或由罪障障於宿善故。不得增長開發。",
    "T46n1916_003:0500b17": "答曰。實如來問此別。是一途不妨。自有發",
    "T46n1916_003:0500b18": "盡之者。非關罪障。必須方便依如觀法修習。",
    "T46n1916_003:0500b19": "乃得成就。是中應歷五種根性人料揀。一退",
    "T46n1916_003:0500b20": "分人。二護分人。三住分人。四進分人。五達分",
    "T46n1916_003:0500b21": "人。分別云云。今不具記。餘十四禪發盡不盡",
    "T46n1916_003:0500b22": "相類爾可知。第五約有漏無漏分別者。問曰。",
    "T46n1916_003:0500b23": "上明十五門諸禪三昧發相。是中自有有漏",
    "T46n1916_003:0500b24": "無漏。有漏之善。過去經得。可有習因善發。無",
    "T46n1916_003:0500b25": "漏本未經得。豈有過去習因善發耶。答曰。無",
    "T46n1916_003:0500b26": "漏有二種。一者行行無漏。二者慧行無漏。行",
    "T46n1916_003:0500b27": "行無漏。既是對治事法。不的據緣真。得有過",
    "T46n1916_003:0500b28": "去習因善。發慧行無。漏既的約緣。真不可定",
    "T46n1916_003:0500b29": "論有過去習因善。發慧行無。漏復有二。種一",
    "T46n1916_003:0500c01": "者緣理修。習以明慧。行二者發慧見理緣真。",
    "T46n1916_003:0500c02": "以明慧行。緣理修習。則有習因善發。發慧見",
    "T46n1916_003:0500c03": "理。雖復緣真。則無習因善發。發慧見真。復有",
    "T46n1916_003:0500c04": "二種。一者發相似慧。二者發真實慧。發相似",
    "T46n1916_003:0500c05": "慧。或有習因善發發真實慧。則無習因善發。",
    "T46n1916_003:0500c06": "發真實慧。復有二種。一者發苦忍等見諦無",
    "T46n1916_003:0500c07": "漏。二發無礙解脫等三界思惟無漏。若發苦",
    "T46n1916_003:0500c08": "忍等見諦無漏。一向不論有習因善發。若發",
    "T46n1916_003:0500c09": "思惟無漏。則教門不定。若類薩婆多解意退",
    "T46n1916_003:0500c10": "法。斯陀含阿那含阿羅漢。退還初果中。後",
    "T46n1916_003:0500c11": "更證果。則有習因善發。若不退法三果人。既",
    "T46n1916_003:0500c12": "無重發之義。皆不辨有習因善發。若類曇無",
    "T46n1916_003:0500c13": "德解意所明。四果發真無漏。皆無習因善發。",
    "T46n1916_003:0500c14": "問曰。如阿毘曇分別。但初生無漏。無有自種",
    "T46n1916_003:0500c15": "因。今何得一向四果所發真無漏皆。無習因",
    "T46n1916_003:0500c16": "善發答。曰今。明諸禪三昧發習因義。意不",
    "T46n1916_003:0500c17": "同。是中的據。過去經得之善。中間退失。今因",
    "T46n1916_003:0500c18": "止更發。以明習因善發。四果發真無漏。悉無",
    "T46n1916_003:0500c19": "先世經得中間失退因。今修止。重發。豈得為",
    "T46n1916_003:0500c20": "類。若通論初品心無漏真解。即為二。品心無",
    "T46n1916_003:0500c21": "漏作種類如是。乃至九品。約此明習因善者。",
    "T46n1916_003:0500c22": "則四果所發無漏。皆名習因善發也。今既不",
    "T46n1916_003:0500c23": "約此明習因善發。故云四果所發。皆非習因",
    "T46n1916_003:0500c24": "善根發也。復次行者過去修習事理諸禪三",
    "T46n1916_003:0500c25": "昧。雖未得證成就。而已經修習今世善根時",
    "T46n1916_003:0500c26": "熟。藉修止為緣。悉皆開發。此亦是習因善根",
    "T46n1916_003:0500c27": "發也。類等佛命善來無漏。即發三明八解。一",
    "T46n1916_003:0500c28": "時具足。料揀亦有漏亦無漏。乃至非有漏非",
    "T46n1916_003:0500c29": "無漏。類例可知。"
}