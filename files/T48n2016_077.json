{
    "T48n2016_077:0840a08": "宗鏡錄卷第七十七",
    "T48n2016_077:0840a10": "慧日永明寺主智覺禪師延壽集",
    "T48n2016_077:0840a11": "夫一念無明心。鼓動真如海。成十二緣起。作",
    "T48n2016_077:0840a12": "生死根由。若了之。為佛智海之波瀾。昧之。作",
    "T48n2016_077:0840a13": "生死河之漩洑。云何成佛智。云何成生死。",
    "T48n2016_077:0840a14": "答。天真之佛智本有。妄緣之生死體空。雖有",
    "T48n2016_077:0840a15": "二名。但是一義。只謂不了第一義諦。號曰無",
    "T48n2016_077:0840a16": "明。因不了之所盲。成惑業之眾苦。了無明",
    "T48n2016_077:0840a17": "之實性。成涅槃之妙心。若迷為惑業。則成",
    "T48n2016_077:0840a18": "三道。一無明愛取。是煩惱道。二行有。是業道。",
    "T48n2016_077:0840a19": "三識名色六入觸受生老死。是苦道。若悟。為",
    "T48n2016_077:0840a20": "三因佛性。一識名色六入觸受生老死七支。",
    "T48n2016_077:0840a21": "是正因佛性。二無明愛取三支。是了因佛性。",
    "T48n2016_077:0840a22": "三行有二支。是緣因佛性。如是等義。差別不",
    "T48n2016_077:0840a23": "同。唯是一心。迷成多種。雖成多種。不離一心。",
    "T48n2016_077:0840a24": "華嚴經云。佛子。此菩薩摩訶薩。復作是念。三",
    "T48n2016_077:0840a25": "界所有。唯是一心。如來於此分別演說十二",
    "T48n2016_077:0840a26": "有支。皆依一心如是而立。何以故。隨事貪欲。",
    "T48n2016_077:0840a27": "與心共生。心是識。事是行。於行迷惑是無明。",
    "T48n2016_077:0840a28": "與無明及心共生。是名色。名色增長是六處。",
    "T48n2016_077:0840a29": "六處三分合為觸。觸共生是受。受無厭足是",
    "T48n2016_077:0840b01": "愛。愛攝不捨是取。彼諸有支生是有。有所",
    "T48n2016_077:0840b02": "起名生。生熟為老。老壞為死。大集經云。十二",
    "T48n2016_077:0840b03": "因緣。一人一念。悉皆具足。但隨一境。一念起",
    "T48n2016_077:0840b04": "處。無不具足。且如眼見色。不了名無明。生愛",
    "T48n2016_077:0840b05": "惡名行。是中心意名識。色共識行即名色。六",
    "T48n2016_077:0840b06": "處生貪名六入。色與眼作對名觸。領納名受。",
    "T48n2016_077:0840b07": "於色纏綿名愛。想色相名取。念色心起名有。",
    "T48n2016_077:0840b08": "心生名生。心滅名死。乃至意思法。亦復如是。",
    "T48n2016_077:0840b09": "一日一夜。凡起幾念。念念織幾十二因緣。成",
    "T48n2016_077:0840b10": "六趣無窮之生死。是以生死無體。全是如來",
    "T48n2016_077:0840b11": "藏。第一義心。迷悟昇沈了不可得。輔行記云。",
    "T48n2016_077:0840b12": "十二因緣。華嚴大集等經。皆云。一念心具。凡",
    "T48n2016_077:0840b13": "諸大乘云一念者。意皆如是。若不爾者。云何",
    "T48n2016_077:0840b14": "遍收一切諸法。止觀亦云。緣生正一念心。十",
    "T48n2016_077:0840b15": "二門論問云。為在一心。為在異心。論問意者。",
    "T48n2016_077:0840b16": "為在一人多人一念心耶。如是一念異念。並",
    "T48n2016_077:0840b17": "得。多人一人。於今一念。悉皆具足。多人一人",
    "T48n2016_077:0840b18": "所起之心。不出百界。百界為多。一念為一。一",
    "T48n2016_077:0840b19": "多相即。非一非多。大品明。一切諸法。皆趣因",
    "T48n2016_077:0840b20": "緣。百界因緣。不出一念。是故名為是趣不過。",
    "T48n2016_077:0840b21": "故得名為一念具足。遠法師云。無明緣行者。",
    "T48n2016_077:0840b22": "有四無明。一迷理無明。義通始終。二發業無",
    "T48n2016_077:0840b23": "明。在於行前。三覆業無明。此在行後識前。四",
    "T48n2016_077:0840b24": "受生無明。與識同時。或在識後。望過去種子",
    "T48n2016_077:0840b25": "心識。在於識後。望結生識。與識同時。又內外",
    "T48n2016_077:0840b26": "諸法。皆具因緣。如稻稈經云。爾時彌勒語",
    "T48n2016_077:0840b27": "舍利弗言。世尊常說見十二因緣。即是見法。",
    "T48n2016_077:0840b28": "見法即是見佛。乃至有因有緣。是名因緣法。",
    "T48n2016_077:0840b29": "此是佛略說因緣相。以此因。能生是果。如來",
    "T48n2016_077:0840c01": "出世。因緣生法。如來不出世。亦因緣生法。性",
    "T48n2016_077:0840c02": "相常住。無諸煩惱。究竟如實。非不如實。是真",
    "T48n2016_077:0840c03": "實法。離顛倒法。復次十二因緣法。從二種生。",
    "T48n2016_077:0840c04": "云何為二。一者因。二者果。因緣生法。復有二",
    "T48n2016_077:0840c05": "種。有內因緣。有外因緣。外因緣法。從何而生。",
    "T48n2016_077:0840c06": "如似種子。能生於芽。從芽生葉。從葉生節。從",
    "T48n2016_077:0840c07": "節生莖。從莖生穗。從穗生華。從華生實。無種",
    "T48n2016_077:0840c08": "子故無芽。乃至無有華實。有種子故芽生。乃",
    "T48n2016_077:0840c09": "至有華故果生。而種子不作念。我能生芽。芽",
    "T48n2016_077:0840c10": "亦不作念。我從種子生。乃至華亦不作念。我",
    "T48n2016_077:0840c11": "能生實。實亦不作念。我從華生。而實種子",
    "T48n2016_077:0840c12": "能生於芽。如是名為外因生法。云何名外緣",
    "T48n2016_077:0840c13": "生法。所謂地水火風空時。地種堅持。水種濕",
    "T48n2016_077:0840c14": "潤。火種成熟。風種發起。空種不作障礙。又假",
    "T48n2016_077:0840c15": "於時。節氣和變。如是六緣。具足便生。若六緣",
    "T48n2016_077:0840c16": "不具。物則不生。地水火風空時。六緣調和不",
    "T48n2016_077:0840c17": "增減故。物則得生。地亦不言我能持。水亦不",
    "T48n2016_077:0840c18": "言我能潤。火亦不言我能熟。風亦不言我能",
    "T48n2016_077:0840c19": "發起。空亦不言我能不作障礙。時亦不言我",
    "T48n2016_077:0840c20": "能令生。種亦不言我從六緣而得生芽。芽亦",
    "T48n2016_077:0840c21": "不言我從爾數緣生。雖不作念從爾數緣生。",
    "T48n2016_077:0840c22": "而實從眾緣和合得生。芽亦不從自生。亦不",
    "T48n2016_077:0840c23": "從他生。亦不從自他合生。亦不從自在天生。",
    "T48n2016_077:0840c24": "亦不從時方生。亦不從本性生。亦不從無因",
    "T48n2016_077:0840c25": "生。是名生法次第。如是外緣生法。以五事故。",
    "T48n2016_077:0840c26": "當知不斷亦非常。亦不從此至彼。如芽種少。",
    "T48n2016_077:0840c27": "果則眾多。相似相續。不生異物。云何不斷。從",
    "T48n2016_077:0840c28": "種芽根莖。次第相續。故不斷。云何非常。芽莖",
    "T48n2016_077:0840c29": "華果各自別。故非常。亦不種滅而後芽生。亦",
    "T48n2016_077:0841a01": "非不滅而芽便生。而因緣法。芽起種謝。次第",
    "T48n2016_077:0841a02": "生。故非常。種芽各各相異。故不此至彼。種少",
    "T48n2016_077:0841a03": "果多故。當知不一是。名種少果多。如種不生",
    "T48n2016_077:0841a04": "異果故。名相似相續。以此五種外緣。諸法得",
    "T48n2016_077:0841a05": "生。內因緣法。從二種生。云何為因。從無明",
    "T48n2016_077:0841a06": "乃至老死。無明滅則行滅。乃至生滅故。則老",
    "T48n2016_077:0841a07": "死滅。因無明故。有行。乃至因有生故。則有老",
    "T48n2016_077:0841a08": "死。無明不言我能生行。行亦不言我從無明",
    "T48n2016_077:0841a09": "生。乃至老死。亦不言我從無明生。而實有無",
    "T48n2016_077:0841a10": "明則有行。有生則有老死。是名內因次第生",
    "T48n2016_077:0841a11": "法。云何名內緣生法。所謂六界。地界。水界。火",
    "T48n2016_077:0841a12": "界。風界。空界。識界。何謂為地。能堅持者名為",
    "T48n2016_077:0841a13": "地界。何謂為水。能潤漬者名為水界。何謂為",
    "T48n2016_077:0841a14": "火。能成熟者名為火界。何謂為風。能出入息",
    "T48n2016_077:0841a15": "者名為風界。何謂為空。能無障礙者名為空",
    "T48n2016_077:0841a16": "界。何謂為識。四陰五識。亦言為名。亦名為",
    "T48n2016_077:0841a17": "識。如是眾法和合名為身。有漏心名為識。如",
    "T48n2016_077:0841a18": "是四陰為五情。根名為色。如是等六緣名為",
    "T48n2016_077:0841a19": "身。若六緣具足無損減者。則便成身。是緣若",
    "T48n2016_077:0841a20": "減。身則不成。地亦不念我能堅持。水亦不念",
    "T48n2016_077:0841a21": "我能濕潤。火亦不念我能成熟。風亦不念我",
    "T48n2016_077:0841a22": "能出入息。空亦不念我能無障礙。識亦不念",
    "T48n2016_077:0841a23": "我能生長。身亦不念我從爾數緣生。若無此",
    "T48n2016_077:0841a24": "六緣。身亦不生。地亦無我無人。無眾生。無壽",
    "T48n2016_077:0841a25": "命。非男非女。亦非非男非非女。非此非彼。水",
    "T48n2016_077:0841a26": "火風乃至識等。亦皆無我。無眾生。無壽命。乃",
    "T48n2016_077:0841a27": "至亦非此非彼。云何名無明。無明者。於六",
    "T48n2016_077:0841a28": "界中。生一想。聚想。常想。不動想。不壞想。內生",
    "T48n2016_077:0841a29": "樂想。眾生想。壽命想。人想。我想。我所想。生如",
    "T48n2016_077:0841b01": "是種種眾多想。是名無明。如是五情中。生",
    "T48n2016_077:0841b02": "貪欲瞋恚想。行亦如是。隨著一切假名法。名",
    "T48n2016_077:0841b03": "為識。四陰為名。色陰為色。是名色。名色增長",
    "T48n2016_077:0841b04": "生六入。六入增長生觸。觸增長生受。受增長",
    "T48n2016_077:0841b05": "生愛。愛增長生取。取增長生有。有增長故。能",
    "T48n2016_077:0841b06": "生後陰為生。生增長變。名為老。受陰敗壞故。",
    "T48n2016_077:0841b07": "名為死。能生嫉熱。故名憂悲苦惱。五情違害。",
    "T48n2016_077:0841b08": "名為身苦。意不和適。名為心苦。乃至如月麗",
    "T48n2016_077:0841b09": "天。去地四萬二千由旬。水流在下。月耀於上。",
    "T48n2016_077:0841b10": "玄像雖一影現眾水。月體不降。水質不昇。如",
    "T48n2016_077:0841b11": "是舍利弗。眾生不從此世至於後世。不從後",
    "T48n2016_077:0841b12": "世復至於此。然有業果因緣報應。不可損減。",
    "T48n2016_077:0841b13": "是以如月不動。影現眾流。類識不行。身分六",
    "T48n2016_077:0841b14": "趣。雖無作者。業果宛然。但逐緣生。不乖法爾。",
    "T48n2016_077:0841b15": "又有德女所問大乘經云。爾時有德婆羅門",
    "T48n2016_077:0841b16": "女白佛言。世尊。所言無明。為內有耶。為外有",
    "T48n2016_077:0841b17": "耶。佛言。不也。有德女言。世尊。若於內外無",
    "T48n2016_077:0841b18": "有無明。云何得有無明緣行。復次世尊。有他",
    "T48n2016_077:0841b19": "世法而來至於今世以不。佛言。不也。有德女",
    "T48n2016_077:0841b20": "復白佛言。世尊。無明行相。是實有耶。佛言。不",
    "T48n2016_077:0841b21": "也。無明自性。從於虛妄分別而生。非真實生。",
    "T48n2016_077:0841b22": "從顛倒生。非如理生。有德女復白佛言。世尊。",
    "T48n2016_077:0841b23": "若如是者。則無無明。云何得有諸行生起。於",
    "T48n2016_077:0841b24": "生死中受諸苦報。世尊。如樹無根。則無枝葉",
    "T48n2016_077:0841b25": "華果等物。如是無明無自性故。行等生起。定",
    "T48n2016_077:0841b26": "不可得。佛言。有德女。一切諸法。皆畢竟空。凡",
    "T48n2016_077:0841b27": "愚迷倒。不聞空義。設得聞之。無智不了。由此",
    "T48n2016_077:0841b28": "具造種種諸業。既有眾業。諸有則生。於諸",
    "T48n2016_077:0841b29": "有中。備受眾苦。第一義諦。無有諸業。亦無",
    "T48n2016_077:0841c01": "諸有而從業生。及以種種眾苦惱事。有德",
    "T48n2016_077:0841c02": "女。如來應正等覺。隨順世間。廣為眾生。演",
    "T48n2016_077:0841c03": "說諸法。欲令悟解第一義故。有德女。第一",
    "T48n2016_077:0841c04": "義者。亦隨世間而立名字。何以故。實義",
    "T48n2016_077:0841c05": "之中。能覺所覺。一切皆悉不可得故。有德女。",
    "T48n2016_077:0841c06": "譬如諸佛。化作於人。此所化人。復更化作種",
    "T48n2016_077:0841c07": "種諸物。其所化人。虛誑不實。所化之物。亦無",
    "T48n2016_077:0841c08": "實事。此亦如是。所造諸業。虛誑不實。從業",
    "T48n2016_077:0841c09": "有生。亦無實事。是以但了唯心之旨。自然萬",
    "T48n2016_077:0841c10": "法常虛。隨有見聞。悉順無生之道。凡關動作。",
    "T48n2016_077:0841c11": "皆歸無得之門。問。此十二有支。云何名緣",
    "T48n2016_077:0841c12": "生。復何名緣起。答。無有主宰。作者受者。無",
    "T48n2016_077:0841c13": "自作用。不得自在。從因而生。託眾緣轉。本無",
    "T48n2016_077:0841c14": "而有。有已散滅。唯法所顯。能潤所潤。墮相續",
    "T48n2016_077:0841c15": "法。名為緣生。論云。由煩惱繫縛。往諸趣中。",
    "T48n2016_077:0841c16": "數數生死。故名緣起。又因名緣起。果名緣生。",
    "T48n2016_077:0841c17": "問。一念無明心。起十二有支。為自生。他生。共",
    "T48n2016_077:0841c18": "生。無因生。答。緣起甚深。非四句。能測。了則",
    "T48n2016_077:0841c19": "一心冥寂。迷則六道輪迴。非妄非真。不常",
    "T48n2016_077:0841c20": "不斷。若云是妄。妄不可得。若云是真。復能流",
    "T48n2016_077:0841c21": "轉。若云是斷。相續恒生。若云是常。念念起",
    "T48n2016_077:0841c22": "滅。所以從心生故。生無能生。無有定性。佛",
    "T48n2016_077:0841c23": "性論云。復次一切諸法。無有自性。何以故。依",
    "T48n2016_077:0841c24": "因緣生故。譬如火。依他而生。離樵即不可見。",
    "T48n2016_077:0841c25": "亦如螢火。若火有自性。則應離樵。空中自然。",
    "T48n2016_077:0841c26": "雜集論云。諸緣起法。雖剎那則成滅。而住可",
    "T48n2016_077:0841c27": "得。雖無作用緣。而有功能緣可得。雖離有情。",
    "T48n2016_077:0841c28": "而有情可得。雖無作者。而諸業果不壞可得。",
    "T48n2016_077:0841c29": "是故甚深。業果不壞者。雖內無作者。而有作",
    "T48n2016_077:0842a01": "業受果異熟。又諸緣起法有差別。謂待眾緣",
    "T48n2016_077:0842a02": "生。故非自作。雖有眾緣。無種子不生。故非他。",
    "T48n2016_077:0842a03": "作。彼俱無作用。故非共作。種子及眾緣。皆有",
    "T48n2016_077:0842a04": "功能。故非無因作。如上所說。是約世俗緣起",
    "T48n2016_077:0842a05": "之門。若如實說。尚不見一法是緣非緣。何況",
    "T48n2016_077:0842a06": "十二。湛然尊者云。不見色相。是行支滅。不見",
    "T48n2016_077:0842a07": "色緣是無明滅。不見色體。是識名色六入觸受",
    "T48n2016_077:0842a08": "滅。不見色生。是愛取有生滅。不見色滅。是老",
    "T48n2016_077:0842a09": "死滅。不見一相。是不見十二因緣空。不見見",
    "T48n2016_077:0842a10": "者。是不見因緣假。真俗雙亡。二諦俱泯。亦不",
    "T48n2016_077:0842a11": "見中。如是通達。了知因緣。若為此例。見萬法",
    "T48n2016_077:0842a12": "亦復如然。問。萬境無明。與一心法性。為是",
    "T48n2016_077:0842a13": "一。為是二。若是一。不合分染淨二名。若是二。",
    "T48n2016_077:0842a14": "云何教中說無明即法性。答。體一是真。名。",
    "T48n2016_077:0842a15": "二是假法。因情立。真。以智明。情。智自分。真。原",
    "T48n2016_077:0842a16": "不動。不可定同。不壞世諦故。不可定異。不失",
    "T48n2016_077:0842a17": "真諦故。涅槃經云。明與無明。愚人為二。智者",
    "T48n2016_077:0842a18": "了達。其性無二。無二之性。即是實性。古德約",
    "T48n2016_077:0842a19": "十法界釋云。愚人者。九界之愚也。愚人取相。",
    "T48n2016_077:0842a20": "見一切法。法性隨其取相心。悉無明也。如寒",
    "T48n2016_077:0842a21": "谷千年堅氷。未曾作水也。智者。佛界之智也。",
    "T48n2016_077:0842a22": "圓觀行人開佛眼者。見同古佛也。圓眼所見。",
    "T48n2016_077:0842a23": "無明本元是清淨法性。如太陽常照海水。未",
    "T48n2016_077:0842a24": "曾作氷也。氷水性一隨緣成二。一不守性。恒",
    "T48n2016_077:0842a25": "自隨緣。雖復隨緣。不壞自性。況法性無明。亦",
    "T48n2016_077:0842a26": "何定一。亦何定異。則不隨事而失體。非共非",
    "T48n2016_077:0842a27": "分。不守性而任緣。亦同亦別。問。三界初因。",
    "T48n2016_077:0842a28": "四生元始。莫窮本末。罔辯根由。莊老指之為",
    "T48n2016_077:0842a29": "自然。周孔詺之為渾沌。最初起處。如何指南。",
    "T48n2016_077:0842b01": "答。欲知有情身土。真實端由。無先我心。更",
    "T48n2016_077:0842b02": "無餘法。謂心法剎那。自類相續。無始時界。",
    "T48n2016_077:0842b03": "展轉流來。不斷不常。憑緣憑對。非氣非稟。",
    "T48n2016_077:0842b04": "唯識唯心。肇論鈔云。老子云。無名天地始。有",
    "T48n2016_077:0842b05": "名萬物母。若佛教意。則以如來藏性轉變為",
    "T48n2016_077:0842b06": "識藏。從識藏變出。根身器世間一切種子。推",
    "T48n2016_077:0842b07": "其化本。即以如來藏性為物始也。無生無始。",
    "T48n2016_077:0842b08": "物之性也。生始不能動於性。即法性也。南齊",
    "T48n2016_077:0842b09": "沈約均聖論云。然則有此天地以來。猶一念",
    "T48n2016_077:0842b10": "也。融大師問云。三界四生。以何為道本。以何",
    "T48n2016_077:0842b11": "為法用。答。虛空為道本。森羅為法用。問。於",
    "T48n2016_077:0842b12": "中誰為造作者。答。此中實無造作者。法界",
    "T48n2016_077:0842b13": "性自然生。金剛三昧經云。善不善法。從心化",
    "T48n2016_077:0842b14": "生。可謂總持之門。萬法之都矣。光未發處。尚",
    "T48n2016_077:0842b15": "無其名。念欲生時。似分其影。初因強覺。漸起",
    "T48n2016_077:0842b16": "了知。見相纔分。心境頓現。首楞嚴經云。皆是",
    "T48n2016_077:0842b17": "覺。明明了知性。因了發相。從妄見生。山河大",
    "T48n2016_077:0842b18": "地。諸有為相。次第遷流。因此虛妄。終而復始。",
    "T48n2016_077:0842b19": "釋曰。此皆最初因迷一法界故。不覺念起。念",
    "T48n2016_077:0842b20": "起即是動相。動相即是第一業識。未分能所。乃",
    "T48n2016_077:0842b21": "覺明之咎也。從此變作能緣。流成了相。即明",
    "T48n2016_077:0842b22": "了知性。為第二見分轉識。後因見分而生相",
    "T48n2016_077:0842b23": "分。即因了發相。為第三相分。現識。能所纔分。",
    "T48n2016_077:0842b24": "盡成虛妄。何者。見分生於瞖眼。相分現於幻",
    "T48n2016_077:0842b25": "形。於是密對根塵。堅生情執。從此隔開真性。",
    "T48n2016_077:0842b26": "分出湛圓。於內執受知覺。作有識之身。於",
    "T48n2016_077:0842b27": "外離執想澄。成無情之土。遂使鏡中之形影。",
    "T48n2016_077:0842b28": "滅而又生。夢裏之山河。終而復始。但以本源",
    "T48n2016_077:0842b29": "性海。不從能所而生。湛爾圓明。照而常寂。只",
    "T48n2016_077:0842c01": "為眾生違性不了。背本圓明。執有所明。成於",
    "T48n2016_077:0842c02": "妄見。因明立所觀之境。因所起能觀之心。能",
    "T48n2016_077:0842c03": "所相生。心境對待。隨緣失性。莫反初原。不覺",
    "T48n2016_077:0842c04": "不知。以歷塵劫。所以經云。覺非所明。因明立",
    "T48n2016_077:0842c05": "所。所既妄立。生汝妄能。無同異中。熾然成異。",
    "T48n2016_077:0842c06": "異彼所異。因異立同。同異發明。因此復立無",
    "T48n2016_077:0842c07": "同無異。如是擾亂。相待生勞。勞久發塵。自相",
    "T48n2016_077:0842c08": "渾濁。由是引起塵勞煩惱。起為世界。靜成虛",
    "T48n2016_077:0842c09": "空。虛空為同。世界為異。彼無同異。真有為法。",
    "T48n2016_077:0842c10": "覺明空昧。相待成搖。故有風輪。執持世界。因",
    "T48n2016_077:0842c11": "空生搖。堅明立礙。彼金寶者。明覺立堅。故有",
    "T48n2016_077:0842c12": "金輪。保持國土。堅覺寶成。搖明風出。風金相",
    "T48n2016_077:0842c13": "摩。故有火光。為變化性。寶明生潤。火光上蒸。",
    "T48n2016_077:0842c14": "故有水輪。含十方界。火騰水降。交發立堅。濕",
    "T48n2016_077:0842c15": "為巨海。乾為洲潬。以是義故。大海之中。火光",
    "T48n2016_077:0842c16": "常起。彼洲潬中。江河常注。水勢劣火。結為高",
    "T48n2016_077:0842c17": "山。是故山石。擊則成炎。融則成水。土勢劣水。",
    "T48n2016_077:0842c18": "抽為草木。是故林藪。遇燒成土。因絞成水。交",
    "T48n2016_077:0842c19": "妄發生遞相為種。以是因緣。世界相續。古釋",
    "T48n2016_077:0842c20": "云。覺明空昧。相待成搖者。由初妄覺影明不",
    "T48n2016_077:0842c21": "了。遂成空昧。如障明生闇。二相相形。覺明即",
    "T48n2016_077:0842c22": "是動相。空昧即是靜相。一明一昧。一動一靜。",
    "T48n2016_077:0842c23": "剎那相生。如風激浪。相待不息。於內初起。即",
    "T48n2016_077:0842c24": "名為搖。於外即成風輪世界。空昧。即是虛空。",
    "T48n2016_077:0842c25": "既無形相。不名世界。因空生搖。堅明立礙者。",
    "T48n2016_077:0842c26": "地相也。因空異明。相待成搖。搖能堅明以成",
    "T48n2016_077:0842c27": "於礙。如胎遇風。即成堅礙。亦是執明生礙義。",
    "T48n2016_077:0842c28": "於內即是覺明堅執。於外即成金寶。故云彼",
    "T48n2016_077:0842c29": "金寶者。明覺立堅。故知寶性。因覺明有。是",
    "T48n2016_077:0843a01": "故眾寶。皆有光明。小乘但知業感。而不知是",
    "T48n2016_077:0843a02": "何因種。堅覺寶成。搖明風出。風金相摩。故有",
    "T48n2016_077:0843a03": "火光為變化性者。堅執覺性。即成於寶。搖動",
    "T48n2016_077:0843a04": "所明。即出於風。動靜不息。即是風金相摩。於",
    "T48n2016_077:0843a05": "外即成火光。能成熟萬物。故言為變化性。寶",
    "T48n2016_077:0843a06": "明生潤。火光上蒸。故有水輪含十方界者。寶",
    "T48n2016_077:0843a07": "明之體。性有光潤。為火熱蒸。水便流出。又覺",
    "T48n2016_077:0843a08": "明生愛。愛即是潤。於內即是愛明。於外即成",
    "T48n2016_077:0843a09": "寶潤。火性上蒸。融愛成水。一切業種。非愛不",
    "T48n2016_077:0843a10": "生。一切世間。非水不攝。故四大性。互相因藉。",
    "T48n2016_077:0843a11": "體不相離。同一妄心所變起故。知虛空華。不",
    "T48n2016_077:0843a12": "離心故。又妄性不恒。前後變異。所感外相。優",
    "T48n2016_077:0843a13": "劣不同。愛心多者。即成巨海。執心多者。即",
    "T48n2016_077:0843a14": "成洲潬。風性生慢。火性生瞋。於色起愛潬中",
    "T48n2016_077:0843a15": "流水。違愛生瞋。海中火起。慢增愛劣。結為高",
    "T48n2016_077:0843a16": "山。愛增慢輕。抽為草木。瞋愛慢三互相滋蔓。",
    "T48n2016_077:0843a17": "異類成形。草木山川。千差萬品。先從妄想。結",
    "T48n2016_077:0843a18": "成四大。從四大性。愛慢滋生。離有情心。更無",
    "T48n2016_077:0843a19": "別體。故云交妄發生。遞相為種。又云。富樓",
    "T48n2016_077:0843a20": "那而白佛言。世尊。若復世間一切根塵。陰處",
    "T48n2016_077:0843a21": "界等。皆如來藏。清淨本然。云何忽生山河大",
    "T48n2016_077:0843a22": "地。諸有為相。次第遷流。終而復始。又疑云。",
    "T48n2016_077:0843a23": "若此妙覺。本妙覺明。與如來心。不增不減。無",
    "T48n2016_077:0843a24": "狀。忽生山河大地。諸有為相。如來今得妙",
    "T48n2016_077:0843a25": "空明覺。山河大地。有為習漏。何當復生。佛言。",
    "T48n2016_077:0843a26": "富樓那。如汝所言。清淨本然。云何忽生山河",
    "T48n2016_077:0843a27": "大地。汝常不聞如來宣說。性覺妙明。本覺明",
    "T48n2016_077:0843a28": "妙。富樓那言。唯然。世尊。我甞聞佛宣說斯",
    "T48n2016_077:0843a29": "義。佛言。汝稱覺明。為復性明稱名為覺。為覺",
    "T48n2016_077:0843b01": "不明稱為明覺。富樓那言。若此不明名為覺",
    "T48n2016_077:0843b02": "者。則無所明。佛言。若無所明。則無明覺。有所",
    "T48n2016_077:0843b03": "非覺。無所非明。無明又非覺湛明性。性覺必",
    "T48n2016_077:0843b04": "明。妄為明覺。覺非所明。因明立所。所既妄立。",
    "T48n2016_077:0843b05": "生汝妄能。無同異中。熾然成異。異彼所異。因",
    "T48n2016_077:0843b06": "異立同。同異發明。因此復立無同無異。如是",
    "T48n2016_077:0843b07": "擾亂。相待生勞。勞久發塵。自相渾濁。由是引",
    "T48n2016_077:0843b08": "起。塵勞煩惱。起為世界。靜成虛空。虛空為同。",
    "T48n2016_077:0843b09": "世界為異。彼無同異。真有為法。釋曰。此二覺",
    "T48n2016_077:0843b10": "義。幽旨難明。若欲指陳。須分皂白。大約經論。",
    "T48n2016_077:0843b11": "有二種覺。一性覺。二本覺。又有二種般若。",
    "T48n2016_077:0843b12": "一本覺般若。二始覺般若。又有二種心。一自",
    "T48n2016_077:0843b13": "性清淨心。二離垢清淨心。又有二種真如。一",
    "T48n2016_077:0843b14": "在纏真如。二出纏真如。此四種。名隨義異。體",
    "T48n2016_077:0843b15": "即常同。今一切眾生。只具性覺。清淨本覺。自",
    "T48n2016_077:0843b16": "性清淨心。在纏真如等。於清淨本然中。妄忽",
    "T48n2016_077:0843b17": "生於山河大地。以在纏未離障故。未得出",
    "T48n2016_077:0843b18": "纏真如等。若十方諸佛。二覺俱圓。已具出纏",
    "T48n2016_077:0843b19": "真如等。無有妄想塵勞。永合清淨本然。則不",
    "T48n2016_077:0843b20": "更生山河大地。諸有為相等。如金出礦。終不",
    "T48n2016_077:0843b21": "染於塵泥。以木成灰。豈有再生枝葉。將此二",
    "T48n2016_077:0843b22": "覺。已豁疑情。性覺妙明者。是自性清淨心。即",
    "T48n2016_077:0843b23": "如來藏性。在纏真如等。本性清淨。不為煩惱",
    "T48n2016_077:0843b24": "所染。名性覺。經云。佛告阿難。及諸大眾。汝",
    "T48n2016_077:0843b25": "等當知。有漏世界。十二類生。本覺妙明。覺圓",
    "T48n2016_077:0843b26": "心體。與十方佛。無二無別。由汝妄想。迷理為",
    "T48n2016_077:0843b27": "咎。癡愛發生。生發遍迷。故有空性。化迷不息。",
    "T48n2016_077:0843b28": "有世界生。則此十方微塵國土。非無漏者。皆",
    "T48n2016_077:0843b29": "是迷頑妄想安立。當知虛空生汝心內。猶如",
    "T48n2016_077:0843c01": "片雲點太清裏。況諸世界在虛空耶。汝等一",
    "T48n2016_077:0843c02": "人發真歸元。此十方虛空。皆悉消殞。云何",
    "T48n2016_077:0843c03": "空中所有國土。而不振裂。以此文證。即知凡",
    "T48n2016_077:0843c04": "聖。本同。此妙明之覺。本覺明妙者。出纏真如",
    "T48n2016_077:0843c05": "等。從無分別智。覺盡無始妄念。名究竟覺。始",
    "T48n2016_077:0843c06": "覺即本覺。悟本之覺。得本覺名。論云。於真如",
    "T48n2016_077:0843c07": "門。名為性覺。於生滅門。名為本覺。由迷此性",
    "T48n2016_077:0843c08": "覺。而有妄念。妄念若盡。而立本覺。以性覺不",
    "T48n2016_077:0843c09": "從能所而生。非假修證而起。本自妙而常明。",
    "T48n2016_077:0843c10": "故云性覺妙明。以始覺般若。明性覺之妙。故",
    "T48n2016_077:0843c11": "云本覺明妙。又真如之性。性自了故。則性覺",
    "T48n2016_077:0843c12": "妙明。始覺之智。了本性故。則本覺明妙。又摩",
    "T48n2016_077:0843c13": "訶衍論。有四種覺。一清淨本覺。二染淨本覺。",
    "T48n2016_077:0843c14": "三清淨始覺。四染淨始覺。若論本始明昧",
    "T48n2016_077:0843c15": "之事。皆依染淨之覺得名。若清淨覺原。愚",
    "T48n2016_077:0843c16": "智俱絕。非迷悟之所得。豈文義之能詮。經",
    "T48n2016_077:0843c17": "中佛常說。真如為迷悟依。故如萬像依虛",
    "T48n2016_077:0843c18": "空。虛空無所依。所以滿慈領言。我常聞佛",
    "T48n2016_077:0843c19": "宣說斯義。此二覺義。亦同起信論所立一心。",
    "T48n2016_077:0843c20": "分真如生滅二門。以本性清淨是性覺義。但",
    "T48n2016_077:0843c21": "以性中說覺。如木中火性。未具因緣。有而無",
    "T48n2016_077:0843c22": "用。非是悟已而更起迷。悟時始立本覺之號。",
    "T48n2016_077:0843c23": "悟本覺已。更不復迷。諸佛重為凡夫。無有是",
    "T48n2016_077:0843c24": "處。佛問。汝稱覺明。為復覺性自明。名為覺明。",
    "T48n2016_077:0843c25": "為復覺體不明。能覺於明。富樓那意。必有所",
    "T48n2016_077:0843c26": "明當情。為其所覺。若無所覺之明。則無覺明",
    "T48n2016_077:0843c27": "之號。但可稱覺。而無所明。故云則無所明。",
    "T48n2016_077:0843c28": "佛意。性覺體性自明。不因能覺所明。方稱",
    "T48n2016_077:0843c29": "覺明。起信論云。真如自體。有大智慧光明義。",
    "T48n2016_077:0844a01": "遍照法界義等。只緣迷一法界。強分能所。故",
    "T48n2016_077:0844a02": "成於妄。若要因所明方稱覺明者。此乃因他而",
    "T48n2016_077:0844a03": "立。非自性覺。故云有所非覺。如緣塵分別而",
    "T48n2016_077:0844a04": "有妄心。離塵則無有體。不可將斷滅之心。以",
    "T48n2016_077:0844a05": "為本來真覺故。若以無體之法為究竟者。故",
    "T48n2016_077:0844a06": "經云。法身則同龜毛兔角。其誰修證無生法",
    "T48n2016_077:0844a07": "忍。又釋。若以不明名為覺者。則無所明者。故",
    "T48n2016_077:0844a08": "知覺體本無明相。佛證真際。實不見明。若見",
    "T48n2016_077:0844a09": "於明。即是所明。既立所明。便有能覺。但除能",
    "T48n2016_077:0844a10": "所之明。方稱妙明。此妙之明。是不明之明。不",
    "T48n2016_077:0844a11": "同所明。因明起照。故般若無知論云。難曰。聖",
    "T48n2016_077:0844a12": "智之無。惑智之無。俱無生滅。何以異之耶。答",
    "T48n2016_077:0844a13": "曰。聖智之無者。無知。惑智之無者。知無。其",
    "T48n2016_077:0844a14": "無雖同。所以無者異也。何者。夫聖心虛靜。無",
    "T48n2016_077:0844a15": "知可無。可曰無知。非謂知無。惑智有知。故有",
    "T48n2016_077:0844a16": "知可無。可謂知無。非曰。無知也。故云般若無",
    "T48n2016_077:0844a17": "知。無所不知。無知者。無能所之知。無不知者。",
    "T48n2016_077:0844a18": "真如自性。有遍照法界義。又聖人唯有無心",
    "T48n2016_077:0844a19": "之心。無見之見。非同凡夫有心有見。皆是分",
    "T48n2016_077:0844a20": "別能所相生。故涅槃經云。不可見。了了見。華",
    "T48n2016_077:0844a21": "嚴經頌云。無見即是見。能見一切法。於法若",
    "T48n2016_077:0844a22": "有見。此則無所見。又云。菩薩悉見諸法。而無",
    "T48n2016_077:0844a23": "所見。普知一切。而無所知。則般若無知。無所",
    "T48n2016_077:0844a24": "不知矣。但不落有無之知。能所之見。非是都",
    "T48n2016_077:0844a25": "無知見矣。諸佛皆具五眼三智。四辯六通。三",
    "T48n2016_077:0844a26": "諦理圓。一心具足。若不見空與不空。非空非",
    "T48n2016_077:0844a27": "不空。方與實相相應耳。故楞伽經云。一一",
    "T48n2016_077:0844a28": "相相應。遠離諸見過者。若於諸相。常與實相",
    "T48n2016_077:0844a29": "相應。自然遠離諸過。會第一義。清淨真心。朗",
    "T48n2016_077:0844b01": "然明徹。而無念著。即事即如。唯心直進。即諸",
    "T48n2016_077:0844b02": "佛所知。唯實相矣。離此立見。皆成諸過。無所",
    "T48n2016_077:0844b03": "非明者。若能覺之體。要因所明者。若無所覺",
    "T48n2016_077:0844b04": "之明。則能覺之體。便非是明。故云無所非明。",
    "T48n2016_077:0844b05": "故知覺之與明。互相假立。本無自體。豈成自",
    "T48n2016_077:0844b06": "性圓明之覺。無明又非覺湛明性者。顯妄覺",
    "T48n2016_077:0844b07": "體。無湛明之用。若言但覺於明。何須覺體自",
    "T48n2016_077:0844b08": "明者。則自性非明。便無覺湛之用。故云",
    "T48n2016_077:0844b09": "無明又非覺湛明性。性覺必明。妄為明覺者。",
    "T48n2016_077:0844b10": "釋妄覺託真之相也。何以得知。妄覺初起有",
    "T48n2016_077:0844b11": "覺明。只緣性覺必有真明。所以妄覺託此性",
    "T48n2016_077:0844b12": "明。而起影明之覺。執影像之明。起攀緣之覺。",
    "T48n2016_077:0844b13": "迷真認影。見相二分。自此而生覺明之號。覺",
    "T48n2016_077:0844b14": "非所明。因明立所者。夫一真之覺。體性雖明。",
    "T48n2016_077:0844b15": "不分能所。故覺非所明。由影明起覺。能所斯",
    "T48n2016_077:0844b16": "分。故云因明立所。所既妄立。生汝妄能。無同",
    "T48n2016_077:0844b17": "異中。熾然成異者。此則元因覺明。起照生所。",
    "T48n2016_077:0844b18": "所立。照性遂亡。則是識精元明。能生諸緣。緣",
    "T48n2016_077:0844b19": "所遺者。乃是但隨能緣之相。覆真唯識性。一",
    "T48n2016_077:0844b20": "向能所相生。如風動水。波浪相續。澄湛之性。",
    "T48n2016_077:0844b21": "隱而不現。從此迷妄。生虛空之性。復因虛空。",
    "T48n2016_077:0844b22": "成立世界之形。於真空一心。畢竟無同異中。",
    "T48n2016_077:0844b23": "熾然建立。成諸法究竟之異。皆因情想擾亂。",
    "T48n2016_077:0844b24": "勞發世間之塵。迷妄昏沈引起虛空之界。分",
    "T48n2016_077:0844b25": "世界差別為異。立虛空清淨為同。於分別識",
    "T48n2016_077:0844b26": "中。又立無同無異。皆是有為之法。盡成生滅",
    "T48n2016_077:0844b27": "之緣。未洞本原。終為戲論。",
    "T48n2016_077:0844b28": "宗鏡錄卷第七十七"
}