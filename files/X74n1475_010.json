{
    "X74n1475_010:0443a01": "圓覺道場禪觀等法事禮懺文卷第十",
    "X74n1475_010:0443a02": "終南山草堂寺沙門 宗密 述",
    "X74n1475_010:0443a03": "第十四上",
    "X74n1475_010:0443a04": "歎佛功德",
    "X74n1475_010:0443a05": " 憐愍世間大醫王  身皆智慧及寂靜",
    "X74n1475_010:0443a06": " 無我法中有真我  是故敬禮無上尊",
    "X74n1475_010:0443a07": " 世救要求然後得  如來無上而為歸",
    "X74n1475_010:0443a08": " 隨佛世間如犢子  是故得名大悲牛",
    "X74n1475_010:0443a09": " 如來功德滿十方  凡下無智無能讚",
    "X74n1475_010:0443a10": " 我今讚歎慈悲心  為報身口二種業",
    "X74n1475_010:0443a11": " 世間常樂自利益  如來終不為是事",
    "X74n1475_010:0443a12": " 能斷眾生世果報  是故我禮自他利",
    "X74n1475_010:0443a13": " 世間逐親作益厚  如來利益無怨親",
    "X74n1475_010:0443a14": " 佛無是相如世人  是故其心等無二",
    "X74n1475_010:0443a15": " 世間說異作業異  如來如說業無差",
    "X74n1475_010:0443a16": " 凡所修行斷諸行  是故得名為如來",
    "X74n1475_010:0443a17": " 先已了知煩惱過  示現之處為眾生",
    "X74n1475_010:0443a18": " 久於世間得解脫  樂處生死慈悲故",
    "X74n1475_010:0443a19": " 雖現天身及人身  慈悲隨逐如犢子",
    "X74n1475_010:0443a20": " 如來即是眾生母  慈心即是小犢子",
    "X74n1475_010:0443a21": " 自受眾苦念眾生  悲念心時不悔沒",
    "X74n1475_010:0443a22": " 憐愍心盛不覺苦  故我稽首拔苦者",
    "X74n1475_010:0443a23": "[0443a23] 知欲可厭愛厭業道捨惡樂善。",
    "X74n1475_010:0443a24": "第一 唱十一偈 述善業",
    "X74n1475_010:0443b01": " 曾於宿世歸三寶 今遇先緣正信生",
    "X74n1475_010:0443b02": " 見說人天莞爾喜(論語云。夫子莞爾而笑)",
    "X74n1475_010:0443b03": " 聞談鬼獄喟然驚(喟歎聲也。論語云顏淵喟然歎曰)",
    "X74n1475_010:0443b04": " 深知塵欲須呵厭 深信真門可竭誠",
    "X74n1475_010:0443b05": " 捨惡迴心唯樂善 欲圓作佛最尊榮(見諸大乘",
    "X74n1475_010:0443b06": "經。勸發大菩提心。故擬求佛。緣未了本性。不免還成有漏之行)",
    "X74n1475_010:0443b07": " 三歸戒品專精受 十惡因緣至意停",
    "X74n1475_010:0443b08": " 蕩子杳郎常遠離 師僧如上數諮迎",
    "X74n1475_010:0443b09": " 倡樓酒肆長年絕 寺舍伽藍每月行",
    "X74n1475_010:0443b10": " 朝暮縱忙亦念佛 公私稍暇即持經",
    "X74n1475_010:0443b11": " 婚姻集處多辭退 禪講開時便往聽",
    "X74n1475_010:0443b12": " 八戒逢緣不懈怠 六齋依日必專精",
    "X74n1475_010:0443b13": " 持&#x76CB;僧到無空過 設供人齊即著名",
    "X74n1475_010:0443b14": " 貧子病兒頻濟慧 禪房佛殿數修營(次下二句。",
    "X74n1475_010:0443b15": "說農家) 蟲&#x8675;耕種專防損",
    "X74n1475_010:0443b16": " 秤斗交開必筭平(以下二句。又通說一切)",
    "X74n1475_010:0443b17": " 隨力賑窮而救乏 臨危濟弱亦扶傾(以下二句。",
    "X74n1475_010:0443b18": "說官人也) 為官誓志唯行直",
    "X74n1475_010:0443b19": " &#x52B9;&#x8EC4;安貧自守清(次下二句。通說一切)",
    "X74n1475_010:0443b20": " 親戚緣身無誑妄 交遊沒齒不喧爭(次下一偈。",
    "X74n1475_010:0443b21": "述被人勸酒肉守志不隨) 風霜美酒深盃酌",
    "X74n1475_010:0443b22": " 飢困年&#x7FAE;滿&#x6900;盛 曾被親情團聚勸",
    "X74n1475_010:0443b23": " 降心禁口不生情 況於殺盜邪婬事",
    "X74n1475_010:0443b24": " 豈更分毫犯重輕 如此類人修戒行",
    "X74n1475_010:0443c01": " 上中下品有虧盈 本來修習雖求佛",
    "X74n1475_010:0443c02": " 且為三乘理未明 便逐階差空受報",
    "X74n1475_010:0443c03": " 生於人道及天庭 以復現天人□□",
    "X74n1475_010:0443c04": "第二 唱二十四偈 述人道",
    "X74n1475_010:0443c05": " 欲識人天福報別 先須知彼有何依(此下一一。",
    "X74n1475_010:0443c06": "依俱舍論文述之。或頌或長行。隨便而用之) 器世風輪最在下(謂諸有情",
    "X74n1475_010:0443c07": "業增上緣力。先於最下依止&#x8657;空。有風輪生也) 厚十六億(此風輪厚十六億踰繕那。",
    "X74n1475_010:0443c08": "下文每舉其數。皆是踰繕那也)廣難窺(難窺者。數無量也。故頌云。安立器世間。風輪最",
    "X74n1475_010:0443c09": "居下。其量廣無數。厚十六洛叉。洛叉梵語。此云億也)",
    "X74n1475_010:0443c10": " 此輪體性殊堅密 金剛杵擊亦難隳(隳壞也。論",
    "X74n1475_010:0443c11": "云。風輪其體堅密。假使有一大諾健那。以金剛輪。奮威而擊。金剛有碎。風輪無損也)",
    "X74n1475_010:0443c12": " 大雲澍雨風輪上 滴如車軸即成池(論云。又諸",
    "X74n1475_010:0443c13": "有情業增上力。起大雲雨。注風輪上。於未凝位深一十一億二萬踰繕那。問如何水輪不傍流散。答",
    "X74n1475_010:0443c14": "有情業〔盛〕由風力持令不流散。如&#x7BC5;持&#x7CD3;。又業力起。摶擊此水上。結成金輪。如熟蜜停上凝成膜。故",
    "X74n1475_010:0443c15": "水輪唯厚八〔億〕。餘〔皆〕成金輪。厚三億二萬也。故頌云次上水輪深十一億二萬。下八洛叉水。餘凝結",
    "X74n1475_010:0443c16": "成金) 徑(直長)十二億(三千四百)深十",
    "X74n1475_010:0443c17": "一(億萬) 底及四邊風所持",
    "X74n1475_010:0443c18": " 上結金成如乳膜 厚三億二(二萬)徑無虧(等於",
    "X74n1475_010:0443c19": "水也。論云。二輪廣量其數是同。為徑十二億三千四百半踰繕那也。故頌云。此水金輪廣。徑十二洛",
    "X74n1475_010:0443c20": "叉。三千四百半) 周圍邊數成三倍",
    "X74n1475_010:0443c21": " 三十六億尚餘奇(音機也。不偶不全故。謂此二輪。直長即有十二億三千四",
    "X74n1475_010:0443c22": "百踰繕那。若四還周圍之量。即三〔億〕。當三十六億一萬三百五十踰繕那。故頌云。周圍此三倍也。此",
    "X74n1475_010:0443c23": "者指直長之數也。今此偈中。為欲成句及韻故。但云三十六億。舉零數。故云尚餘奇矣。餘者。一萬三",
    "X74n1475_010:0443c24": "百五十也。筭之如此) 共業大雲還起雨",
    "X74n1475_010:0444a01": " 滴金輪上九[尸@垂][厂@義](九謂須彌七金鐵圍。七金者。次須彌初持雙。二持軸。三竭",
    "X74n1475_010:0444a02": "地洛迦。四善見。五馬耳。六象鼻。七尼民達羅) 別風簡別金銀寶",
    "X74n1475_010:0444a03": " 聚為山狀及州基 分水甘鹹為內外",
    "X74n1475_010:0444a04": " 皆成大海悉同時(論云。於金輪上。有九大山。妙高山王處中而住。餘八圍之。",
    "X74n1475_010:0444a05": "八中前七名內。第七山外有大洲等。此外復有鐵圍山。周&#x5E00;如輪。圍一世界。七唯金所成。妙高四寶。",
    "X74n1475_010:0444a06": "問。此等從何而生。答有情業力。起大雲雨。而澍金輪上。滴如車軸。積水奔濤。其水即為眾寶積藏。由",
    "X74n1475_010:0444a07": "具種種威德猛風鑽擊生眾寶類等。復由業力。引起別風。簡別寶等。攝令聚集成洲分水。令別成立",
    "X74n1475_010:0444a08": "內海外海。如是九山住金輪上。入水量皆等八萬踰繕那。唯妙高山出水亦爾。餘八出水半半漸[(白-日+田)/廾]。",
    "X74n1475_010:0444a09": "持雙出水四萬乃至鐵圍出水三百一十二半。如是九山一一廣量。各各自與出水量同)",
    "X74n1475_010:0444a10": " 妙高四寶為山體 閻浮南面吠琉璃",
    "X74n1475_010:0444a11": " 北邊黃金東銀體 西邊之寶號頗胝(論云。隨寶",
    "X74n1475_010:0444a12": "威德。色顯於外。故瞻部洲空似&#x7460;璃之色也) 金山四面七重繞",
    "X74n1475_010:0444a13": " 一山一海間相離 內山高廣外低狹(妙高八萬。",
    "X74n1475_010:0444a14": "從持雙。如次四萬二萬。一萬。五千。二千五百。一千二百五十。六百二十五。乃至鐵圍三百一十二半)",
    "X74n1475_010:0444a15": "海之勢分亦依隨(內七海從最內至外。如次八萬。四萬。二萬。一萬。五千。二千",
    "X74n1475_010:0444a16": "五百。乃至第七海。一千二百五十也。故頌云。中間有八海。前七名為內。最初廣八萬。四邊各三倍。餘",
    "X74n1475_010:0444a17": "六半半狹。言四邊各三倍。此約持雙山內邊周圍量。於其四面。數各三倍。三倍計於八萬也。三八二",
    "X74n1475_010:0444a18": "十四。各成二億四萬也。其六海不說周圍量者。恐煩多數也)",
    "X74n1475_010:0444a19": " 此七海中所有水 八般功德甚希奇(論云七中",
    "X74n1475_010:0444a20": "皆具八功德水) 甘(一)冷(二)耎(三)輕(四)清",
    "X74n1475_010:0444a21": "(五)不臭(六) 不傷喉(七)腹(八也)飲相海",
    "X74n1475_010:0444a22": "(九也。本文云。七飲時不損喉。八飲已不傷腹。今就句韻故。總云不傷等)",
    "X74n1475_010:0444a23": " 第八即當鹹水海(頌云。第八名為外。三洛叉二萬。二千踰繕那。論云。鹹水盈",
    "X74n1475_010:0444a24": "滿。量廣三億二萬二千踰繕那。評曰此最廣)海外輪山是鐵圍",
    "X74n1475_010:0444b01": " 東南西北(以此定次者。一一約之配諸事類)四洲渚(頌云。於中四大洲。南",
    "X74n1475_010:0444b02": "瞻部如車。云云。此下諸偈自顯也) 每洲而對向須彌(南洲之北",
    "X74n1475_010:0444b03": "邊。對須彌之南面。餘皆類之) 此四洲中人所住",
    "X74n1475_010:0444b04": " 所言人者性多思(涅槃經俱舍論皆此說也)",
    "X74n1475_010:0444b05": " 不似諸天思慧劣 不問三惡識情癡",
    "X74n1475_010:0444b06": " 南州三事勝忉利(亦勝北&#x9B31;) 梵行(耽欲)勇勤(放逸)及憶持",
    "X74n1475_010:0444b07": "(遺忘。天有此三種。劣於南洲也) 北勝於南無我所",
    "X74n1475_010:0444b08": " 千年後必上天墀(上天之&#x5826;墀。此下明四洲得名云)",
    "X74n1475_010:0444b09": " 南因贍部(亦名閻浮。此洲從中向北有三重黑山。有大雪山。在黑山北。大雪山北。有",
    "X74n1475_010:0444b10": "香醉山。雪北香南有大海。名阿耨達。此云無熟惱。縱廣正等五十踰繕那。八功德水盈滿其中。非得",
    "X74n1475_010:0444b11": "通人無由能至。於此池側有贍部林。樹形高大。其果甘美。依此林故。名贍部洲)東勝身",
    "X74n1475_010:0444b12": "(身相勝妙故。梵云弗婆提。亦云弗于逮也) 西將牛貨以為資(資財也。以",
    "X74n1475_010:0444b13": "牛交易。如此國錢財。梵云衢邪尼。亦云〔陀羅〕尼) 北號勝生生最勝(梵云俱盧。",
    "X74n1475_010:0444b14": "亦云&#x9B31;〔丹〕越) 身心福壽悉精微",
    "X74n1475_010:0444b15": " 南四肘身餘倍倍 南似車形(南國車形。前狹後闊。南洲",
    "X74n1475_010:0444b16": "人上闊下狹)半月規(東也。規矩如此。頌云。其相如半月)",
    "X74n1475_010:0444b17": " 圓滿(西也。猶如滿月。頌云。其國無缺)畟方(頌云。俱盧畟方)依次配(東西南北)",
    "X74n1475_010:0444b18": " 列形而相悉如斯 南尖(狹也)北廣(贍部洲也)三邊",
    "X74n1475_010:0444b19": "等(等各二千踰繕那。南唯三那半。頌云。三邊各二千。南邊有三半)",
    "X74n1475_010:0444b20": " 西廣東尖亦類之(東也。頌云。三邊如贍部。東邊三百半。謂三各二十那。東唯",
    "X74n1475_010:0444b21": "三百五十那也) 餘二(西及北也)圓方每闊狹(西州頌云。",
    "X74n1475_010:0444b22": "徑二千五百。周圍此三倍。計七千五百也。北州頌云。面各二千等。計八千也。徑亦如此。但說正面。不",
    "X74n1475_010:0444b23": "說四角) 壽則南洲無定期",
    "X74n1475_010:0444b24": " 增成八萬減唯十 先則劫初不可知(成劫之初。",
    "X74n1475_010:0444c01": "人壽無量) 北&#x9B31;定千餘半半(西五百。東",
    "X74n1475_010:0444c02": "二百五十) 三州仍有夭傷時(除此北洲",
    "X74n1475_010:0444c03": "也) 閻浮苦樂相交雜(利衰毀譽。",
    "X74n1475_010:0444c04": "稱機苦樂。又貧富貴賤。壽夭榮枯。通塞禍福。老少病健。愛會愛離。怨會怨離。求得不得等苦也)",
    "X74n1475_010:0444c05": " 震旦親觀倒四□ 東弗西瞿樂漸勝",
    "X74n1475_010:0444c06": " 大同衣食及□儀(大〔風〕南洲而小異也)",
    "X74n1475_010:0444c07": " 人民富無多賢善 都無賊盜及姦非",
    "X74n1475_010:0444c08": " 顏貌端嚴無墨色 翠髮(髮青翠妙〔妨〕)全垂或悉",
    "X74n1475_010:0444c09": "垂 唯有&#x9B31;丹一向樂",
    "X74n1475_010:0444c10": " 所須如意不營為(衣食自然) 一江之水布諸國",
    "X74n1475_010:0444c11": " 國外金山四面圍(如城牆也) 草色紺青&#x5FA7;覆地",
    "X74n1475_010:0444c12": " 地唯金地無墟欹 常淨常明無異穢",
    "X74n1475_010:0444c13": " 地開藏糞(人欲大便。則地開。事了合而藏之也)鳥銜尸(人命終。即有鳥銜尸",
    "X74n1475_010:0444c14": "送金山外也) 食有香粳長半寸(不因耕種)",
    "X74n1475_010:0444c15": " 石火(欲炊飯即火生。熟即火息也)枯羅(木也。結子如甑釜之器)盛水炊",
    "X74n1475_010:0444c16": "(〔馬〕米入器中。便多少自足。不假量之。飯熟人來即喫。亦無〔主〕彼此)",
    "X74n1475_010:0444c17": " 男女別居不渾雜 貌唯白淨自然衣",
    "X74n1475_010:0444c18": " 無諸惡業相殘害 風土暄涼適四時",
    "X74n1475_010:0444c19": " 大樹葉垂為屋舍 到來即住各無私",
    "X74n1475_010:0444c20": " 無自無他無主宰 夫妻男女不相依",
    "X74n1475_010:0444c21": " 男子女人若愛樂 相逢樹下樹低枝",
    "X74n1475_010:0444c22": " 事了當頭隨意去 男女生來在路岐",
    "X74n1475_010:0444c23": " 行過指頭皆與吮 成長不辨是誰&#x7683;",
    "X74n1475_010:0444c24": " 都不積藏衣與食 又無我慢互相欺",
    "X74n1475_010:0445a01": " 千年雖得常安樂 佛法無由度此機",
    "X74n1475_010:0445a02": "第三 中四偈 述轉輪王",
    "X74n1475_010:0445a03": " 有四輪王福德勝 四州增一眾心歸",
    "X74n1475_010:0445a04": " 鐵南(唯一天下)銅二(南一東二天下也)銀□(東南西三天下也)次(次配南東",
    "X74n1475_010:0445a05": "西。增加一也) 唯有金輪四總威",
    "X74n1475_010:0445a06": " 十善他人身亦爾(一洲) 高樓十五倍精持",
    "X74n1475_010:0445a07": " 樊香齊潔承天意(每十五日。上樓樊香清齋潔己。以奉天也)",
    "X74n1475_010:0445a08": " 天降金輪空裏飛 七寶由斯自具足",
    "X74n1475_010:0445a09": " 尊榮千子鎮相隨 四處望風皆順化(王南已。次",
    "X74n1475_010:0445a10": "東西北。一一歸伏也) 能將威德役神祗",
    "X74n1475_010:0445a11": " 八萬餘年無病苦 出無佛世自為師",
    "X74n1475_010:0445a12": " 除&#x5374;六天無可比 騰空自在不知誰",
    "X74n1475_010:0445a13": "第四 中八偈 述六欲天",
    "X74n1475_010:0445a14": " 六欲天名何以得 希須心被五塵牽",
    "X74n1475_010:0445a15": " 貪婬交抱執笑視 自在通光及自然(俱舍頌云",
    "X74n1475_010:0445a16": "六受欲交抱。執手笑視婬。四洲之人同四王界貪與五塵令名欲也。自在光潔神用。及自然名天)",
    "X74n1475_010:0445a17": " 三品修成十善業 六天感果定無偏",
    "X74n1475_010:0445a18": " 衣裳作念隨心至 飲食(酥從味也)纔思逐意圓",
    "X74n1475_010:0445a19": " 地處(二天)空居(四天)分次第 化生(唯化生也)化物(或自或他)&#x4EDB;",
    "X74n1475_010:0445a20": "因緣 五衰相在何名樂",
    "X74n1475_010:0445a21": " 只勝人間八苦煎 四萬由旬山四鎮",
    "X74n1475_010:0445a22": " 妙高半腹四王天 閻浮五□春秋&#x5E00;",
    "X74n1475_010:0445a23": " 方得初天一日全 壽命定經五百歲",
    "X74n1475_010:0445a24": " 身長半里貌堪憐 繕那八萬彌盧頂",
    "X74n1475_010:0445b01": " 忉利驕尸糒最潤 四八宮垣居四角",
    "X74n1475_010:0445b02": " 身長一里壽千年 空居有四天天勝",
    "X74n1475_010:0445b03": " 五欲知時(夜摩此云時分。知五欲時分)知足賢(受五欲時。易知足故)",
    "X74n1475_010:0445b04": " 樂變五塵為受用 全他化出我周旋",
    "X74n1475_010:0445b05": " 漸增身量俱盧舍 一半二三等倍前(一俱盧舍",
    "X74n1475_010:0445b06": "三里。夜摩天一里半。兜[〦/(孿-子+十)]身長二里。樂變化二里半。他化三里。故云等倍前)",
    "X74n1475_010:0445b07": " 人世積年為晝夜(人間二百年。夜摩一晝夜。人間四百年知足為一日。人間",
    "X74n1475_010:0445b08": "八百年。樂變化一日。人中一千六百年。他化一日)",
    "X74n1475_010:0445b09": " 雲中宮闕布聯聯 乘斯日月上天壽",
    "X74n1475_010:0445b10": " 二四八千萬二千(夜摩壽年二千歲。知足四千歲。樂變化八千歲。他化壽年",
    "X74n1475_010:0445b11": "萬二千歲)",
    "X74n1475_010:0445b12": "[0445b12] 又知諸愛可厭惡故。棄愛樂捨還滋愛本。",
    "X74n1475_010:0445b13": "第五 中八偈 述四禪[0445b13] (注。釋多約十地論也)。",
    "X74n1475_010:0445b14": " 有人宿世善根長 又遇真門更發揚",
    "X74n1475_010:0445b15": " 諸愛皆知可厭惡(釋經初二句也)",
    "X74n1475_010:0445b16": " 心心愛惡二俱忘(棄惡樂捨也。愛也)",
    "X74n1475_010:0445b17": " 俱忘之意名為捨(釋捨字也) 樂捨心存豈是當(標樂字之",
    "X74n1475_010:0445b18": "過也) 由此還滋根本愛(釋樂心過",
    "X74n1475_010:0445b19": "失之狀) 遂成有漏屬無常",
    "X74n1475_010:0445b20": " 捨之漸次多方便 四禪八定離災殃",
    "X74n1475_010:0445b21": " 四定義名次下說 四禪行相且先彰(四禪天八",
    "X74n1475_010:0445b22": "支一三各五。〔二四〕一尋伺喜樂定。二內淨喜樂定。三捨念慧樂定。四捨念中受定。中受者。不苦不樂",
    "X74n1475_010:0445b23": "也。若約不離者。一離五欲十惡五蓋。二離尋伺。三離喜。四離樂)",
    "X74n1475_010:0445b24": " 一離欲惡兼諸蓋(離鄣支也) 尋因(對治支也)喜樂(修行利益支)",
    "X74n1475_010:0445c01": "以為良(如土石山頂有水。有定為二支所依。餘三准之也)",
    "X74n1475_010:0445c02": " 二離尋伺(離鄣支也。以內淨一心。為對治支也)唯喜樂(利益支也如純土山",
    "X74n1475_010:0445c03": "頂之上。有池水也) 第三離喜(喜是鄣也。以捨念慧三法。",
    "X74n1475_010:0445c04": "為對治)樂堂堂(利益也如純土山在池也) 第四都忘(忘樂及先除苦憂喜。為離",
    "X74n1475_010:0445c05": "鄣支)唯住捨(捨念清淨。為對治支。以不苦不樂。為利益支。此地於樂如重病。觀聽妙音樂也)",
    "X74n1475_010:0445c06": " 離八災難最清&#x51C9;(八者。尋。詞。憂。喜。苦。樂。出息。入息也)",
    "X74n1475_010:0445c07": " 後漸離前前具後 皆能靜慮勝難量(比上讚禪",
    "X74n1475_010:0445c08": "是定慧等) 空天有定而無慧",
    "X74n1475_010:0445c09": " 欲界慧多定又&#x5C2B;(&#x5C2B;者。劣弱也)",
    "X74n1475_010:0445c10": " 唯此四禪定慧等 聖凡同入用偏強(入四無色",
    "X74n1475_010:0445c11": "如處中。入四空。如處&#x8657;空也) 四空定者都無色(俱舍云無",
    "X74n1475_010:0445c12": "色謂無色蘊) 四蘊為身無定方(或色界修",
    "X74n1475_010:0445c13": "成。命終隨處即住故) 超諸色想(小乘云。修時且在欲色界",
    "X74n1475_010:0445c14": "故但超想。大乘即決定唯滅於色想也。謂初修時厭第四禪色等。如病如癰。如瘡如刺。無常苦等。故",
    "X74n1475_010:0445c15": "得離想。故云超也)&#x8657;空住(作無邊&#x8657;空想。能滅色想。心安空定名住)",
    "X74n1475_010:0445c16": " 超空(外念麤故)住識識無疆(疆者邊也。知緣空。先是識故。於淨六識。能了知",
    "X74n1475_010:0445c17": "安住勝解。得入此位) 超識住於無所有(心於所緣",
    "X74n1475_010:0445c18": "捨諸所有。寂無所有也) 細想雖在(緣於無想也。非如無想定",
    "X74n1475_010:0445c19": "及滅盡定。故諸教云。非非想也)麤想無(又超無所有想也)",
    "X74n1475_010:0445c20": " 此四想名無色界 從茲(茲者。非想天也)邪正各分",
    "X74n1475_010:0445c21": "張(外道計為涅槃〔究〕竟不究竟法及佛故墮也。若知此患更必上求。上求上進時。上無所緣。",
    "X74n1475_010:0445c22": "竟無所得。滅而不轉。則得滅受想定。故邪正各分張也)",
    "X74n1475_010:0445c23": "[0445c23] 便現有為增上善果。",
    "X74n1475_010:0445c24": "第六 中十偈 述上二界",
    "X74n1475_010:0446a01": " 便現有為善果者 由前禪定所住持(釋善字也)",
    "X74n1475_010:0446a02": " 苦麤障離名增上(釋增上字) 未契真源名有為(釋有為也)",
    "X74n1475_010:0446a03": " 欲界命終生此處(在欲界。修此禪等也)",
    "X74n1475_010:0446a04": " 色無色界是其依 就色有無分二界",
    "X74n1475_010:0446a05": " 蘊之五(色界)四(無色界也)理應知",
    "X74n1475_010:0446a06": " 欲界約麤而簡此(問欲界亦有色。何不名色界。答。以有欲。異於上界。故別立",
    "X74n1475_010:0446a07": "名) 此唯有色故名之(無欲故云",
    "X74n1475_010:0446a08": "唯) 色界四禪十七處",
    "X74n1475_010:0446a09": " 下三九處(除第四禪天)是雲基(以雲為所仗之基址)",
    "X74n1475_010:0446a10": " 初禪眾輔王稱梵(初是梵眾。次梵輔。三梵王。為三天也)",
    "X74n1475_010:0446a11": " 下天欲染此初離(初離欲染。故名梵也。梵者淨也)",
    "X74n1475_010:0446a12": " 次謂小光無量淨(小光。及無量光。并淨光。是為三也)",
    "X74n1475_010:0446a13": " 語時口裏出光耀(從此得名)三禪三處身心淨",
    "X74n1475_010:0446a14": " 少(初名少淨)無量(次名無量淨也)&#x5FA7;(最上名&#x5FA7;淨也)順尊卑(上上轉勝故。名",
    "X74n1475_010:0446a15": "順尊[(白-日+田)/廾]也) 第四八天空裏住(如下所別)",
    "X74n1475_010:0446a16": " 無雲(一也)見即福生時(二也) 廣果世間福廣大(三也)",
    "X74n1475_010:0446a17": " 習無想者亦於茲(四也。是外道)",
    "X74n1475_010:0446a18": " 次五淨居皆聖者 無煩(一也)無熱(二也)更何疑",
    "X74n1475_010:0446a19": " 靜慮果彰名善現(三也) 次名善見見精微(四也)",
    "X74n1475_010:0446a20": " 色最後邊為究竟(五也) 更無有處色過斯",
    "X74n1475_010:0446a21": " 空處(一也)識(二也)居無所有(三也)",
    "X74n1475_010:0446a22": " 想麤無二修非□(四也) 壽心增勝排為上(用心及焉",
    "X74n1475_010:0446a23": "俱勝色故。位居其上。非處所在上也。其處無定也) 欲色命修識不移(在欲界習",
    "X74n1475_010:0446a24": "成命修。便於〔九〕欲界而住。色界亦然) 梵眾人天長半繕(八里)",
    "X74n1475_010:0446b01": " 次三半半□增之(輔一繕〔三〕一繕半少光二繕也)",
    "X74n1475_010:0446b02": " 次五天人增倍倍(無量光四繕。淨光八。少淨十六。無量淨三十二。&#x5FA7;淨六十",
    "X74n1475_010:0446b03": "四) 無雲依倍減三推(無雲倍於",
    "X74n1475_010:0446b04": "下。合當一百二十八繕那。今既減三〔百〕推之。即唯一百二十五)",
    "X74n1475_010:0446b05": " 次七還增於倍倍(福□二百五十。乃至色究竟天一百六十繕那。為身量也)",
    "X74n1475_010:0446b06": " 四空都是無形儀 色天壽劫同身量(梵眾半劫",
    "X74n1475_010:0446b07": "乃至色究竟。一萬六千劫也) 劫萬空天二二思(空二萬劫",
    "X74n1475_010:0446b08": "乃至非想八萬劫也)",
    "X74n1475_010:0446b09": "[0446b09] 皆輪迴故。不成聖道。是故眾生欲脫生死。免諸輪迴。",
    "X74n1475_010:0446b10": "先斷貪欲。及除愛渴。",
    "X74n1475_010:0446b11": "第七 中四偈",
    "X74n1475_010:0446b12": " 修善及修不動業  本未意在絕輪迴",
    "X74n1475_010:0446b13": " 只緣未達三乘理  不能了得彼根栽",
    "X74n1475_010:0446b14": " 根栽即是前玄愛  愛在還從想處來",
    "X74n1475_010:0446b15": " 來往循環三界內  良由聖道未曾開",
    "X74n1475_010:0446b16": " 未開道逕何前超  聖果希望實可哀",
    "X74n1475_010:0446b17": " 是故佛令先斷愛  愛除聖道始無災",
    "X74n1475_010:0446b18": " 除之豈便言除書  但使心心以智摧",
    "X74n1475_010:0446b19": " 了達本空長離念  自然養得聖人胎",
    "X74n1475_010:0446b20": "第八 中五偈 疑菩薩不斷愛",
    "X74n1475_010:0446b21": " 眾聞前義雖通決 因此復生一節疑",
    "X74n1475_010:0446b22": " 修道既須先斷愛 如何菩薩似相違",
    "X74n1475_010:0446b23": " 說法徹於真法界 千門理事洞玄微",
    "X74n1475_010:0446b24": " 還有愛情不總斷 資身事事要相宜",
    "X74n1475_010:0446c01": " 食須有味衣須暖 健適暄涼病問醫",
    "X74n1475_010:0446c02": " 自說無心方是道 元來事上有施為",
    "X74n1475_010:0446c03": " 施為俯仰隨人意 言語周旋慮是非",
    "X74n1475_010:0446c04": " 不絕萬緣專出離(不同二乘伏斷煩惱求涅槃也)",
    "X74n1475_010:0446c05": " 還存他世受生基(菩薩或云我來生生兜率。如天親。或云生極樂世界。如龍",
    "X74n1475_010:0446c06": "樹。及天台智者等。或云願作如是如是身。願生如是如是處。如南岳思大師。生在猧國等)",
    "X74n1475_010:0446c07": " 受生即是存愛□(無愛潤業。即不〔愛〕生。願樂生如是處。即是愛也)",
    "X74n1475_010:0446c08": " 菩薩何緣未免之 佛即為通如此難",
    "X74n1475_010:0446c09": " 經文此下唱應知",
    "X74n1475_010:0446c10": "[0446c10] 善男子。菩薩變化示現世間。非愛為本。但以慈悲。令",
    "X74n1475_010:0446c11": "彼捨愛。假諸貪欲。而入生死。",
    "X74n1475_010:0446c12": "第九 中十六偈 通釋前之疑難",
    "X74n1475_010:0446c13": "初總通諸疑",
    "X74n1475_010:0446c14": " 凡是大乘諸大士 心觀二執本空&#x8657;",
    "X74n1475_010:0446c15": " 我相既知無所有 愛根豈得不先除(愛從我執",
    "X74n1475_010:0446c16": "而生) 但緣悲智須雙運",
    "X74n1475_010:0446c17": " 留惑受生與世俱(留惑潤生大乘讚諸經論皆說之也)",
    "X74n1475_010:0446c18": " 若下示同欲世事 無因度得彼迷徒",
    "X74n1475_010:0446c19": " 救人溺水還投水 扶醉須從泥裏扶",
    "X74n1475_010:0446c20": " 救彼豈辭衣服滋 扶他爭得免泥塗(醉倒泥糞",
    "X74n1475_010:0446c21": "狼藉等處。所以須扶也) 眾生病則菩薩病(淨名廣說)",
    "X74n1475_010:0446c22": " 欲度麤人&#x8FF9;似麤 從聖入凡誠叵測(誠者固宜",
    "X74n1475_010:0446c23": "不可測量) 從凡入聖亦非殊(菩薩有二。",
    "X74n1475_010:0446c24": "一登地已上。有神力。從聖現凡。而度脫眾生。二具縛凡夫。能知如來秘密之藏。大悲增上。廣化眾生。",
    "X74n1475_010:0447a01": "此二類雖度眾生。方便無異。故云亦非殊) 相聞貪愛元無愛",
    "X74n1475_010:0447a02": " 打翫為奴豈是奴(喻上凡也) 類彼禁□&#x8675;命在(喻留惑也)",
    "X74n1475_010:0447a03": " 制其毒氣已令無(吟不結業)",
    "X74n1475_010:0447a04": "次別通衣食醫藥疑",
    "X74n1475_010:0447a05": " 制毒猶如先斷愛(決心的定斷割。不留意於所愛之境。然行菩薩事&#x8FF9;。不免",
    "X74n1475_010:0447a06": "似存。此非凡迷所能知也) 命存恰似養形軀(蛇命在者",
    "X74n1475_010:0447a07": "如菩薩且愛護形軀。以衣食養之。病即藥治等也)",
    "X74n1475_010:0447a08": " 養得只將弘佛法 出生入死化凡夫(此下具列",
    "X74n1475_010:0447a09": "要身形所以) 眼根要用看經教",
    "X74n1475_010:0447a10": " 口業須將演義殊 無足豈能行世界",
    "X74n1475_010:0447a11": " 無身何以攝門徒 此身支柱&#x6E4F;衣食",
    "X74n1475_010:0447a12": " 不同草木有根株(不同瓠瓜繫而不食)",
    "X74n1475_010:0447a13": "次通所作順人意所言盧是非之疑",
    "X74n1475_010:0447a14": " 初心應物須方便  不同禽畜但癡愚",
    "X74n1475_010:0447a15": " 不將衣食供貪愛  不以周旋有所圖",
    "X74n1475_010:0447a16": " 若逆他情他遠離  如何引誘入玄樞",
    "X74n1475_010:0447a17": "次通來世受生疑",
    "X74n1475_010:0447a18": " 總學二乘修寂滅  或生淨土自歡娛",
    "X74n1475_010:0447a19": " 誰肯將身入五濁  誰能救拔免三塗",
    "X74n1475_010:0447a20": " 八難不堪傳佛法  三乘力用在閻浮",
    "X74n1475_010:0447a21": " 菩薩託胎生此處  直緣悲濟受崎嶇",
    "X74n1475_010:0447a22": "總結前意生起後意",
    "X74n1475_010:0447a23": " 即知今世兼來世  護命存身只為渠",
    "X74n1475_010:0447a24": " 末世疑心若未決  更聽一喻理何如",
    "X74n1475_010:0447b01": " 如人墮海臨臨死  忽遇人尸海上浮",
    "X74n1475_010:0447b02": " 大海不容尸久滯  必便風吹泊海隅",
    "X74n1475_010:0447b03": " 其人抱著須牢把  不應離手暫須臾",
    "X74n1475_010:0447b04": " 尸帶蛆蟲雖厭惡  且圖到岸似乘桴",
    "X74n1475_010:0447b05": " 生死無邊同大海  觀身不淨似尸蛆",
    "X74n1475_010:0447b06": " 大般涅槃為海岸  度他自度類乘桴",
    "X74n1475_010:0447b07": " 資身衣食如牢把  心無愛著例何殊",
    "X74n1475_010:0447b08": " 大眾疑他不斷愛  但詳此喻自然除",
    "X74n1475_010:0447b09": "[0447b09] 若諸末世一切眾生。能捨諸欲。及除憎愛。永斷輪迴。",
    "X74n1475_010:0447b10": "勤求如來圓覺境界。於清淨心。便得開悟。",
    "X74n1475_010:0447b11": "第十 中四偈",
    "X74n1475_010:0447b12": " 前推愛是輪迴本  過患因依有數重",
    "X74n1475_010:0447b13": " 既是如來親觀斷  今明能斷有何功",
    "X74n1475_010:0447b14": " 若諸末世眾生等  得遇真乘圓頓宗",
    "X74n1475_010:0447b15": " 外離欲塵無繫絆  內除憎愛湯心胸",
    "X74n1475_010:0447b16": " 心心永斷輪迴見  念念唯觀本性空",
    "X74n1475_010:0447b17": " 然後勤求無上覺  又逢善友為開蒙",
    "X74n1475_010:0447b18": " 情塵已離心清淨  萬法一時豁爾通",
    "X74n1475_010:0447b19": " 日出森森羅一像  鏡明歷歷現千容",
    "X74n1475_010:0447b20": "[0447b20] 南無大慈大悲(准前十二禮)。",
    "X74n1475_010:0447b21": "至心懺悔",
    "X74n1475_010:0447b22": "[0447b22] 上來已具妙幢菩薩所見金&#x76B7;殊勝因緣。懺悔罪鄣",
    "X74n1475_010:0447b23": "竟。今復次依彼經滅業鄣品(次前品也)佛教天帝懺悔之",
    "X74n1475_010:0447b24": "法。而為懺悔(品初文也)。",
    "X74n1475_010:0447c01": "[0447c01] 爾時世尊住正分別入於甚深微妙靜慮。從身毛孔",
    "X74n1475_010:0447c02": "放大光明。無量百千種種諸色諸佛剎悉現光中。十",
    "X74n1475_010:0447c03": "萬恒河沙。校量譬喻所不能及。五濁惡世。為光所照。",
    "X74n1475_010:0447c04": "是諸生作十惡業。五無間罪。誹謗三寶。不孝尊親。輕",
    "X74n1475_010:0447c05": "慢師長婆羅門眾。應墮地獄餓鬼傍生。各蒙光照。至",
    "X74n1475_010:0447c06": "所住處。是諸有情。見斯光已。因光力故。皆得安樂。端",
    "X74n1475_010:0447c07": "正殊妙。色相且定。福智莊嚴。得見諸佛。是時帝釋一",
    "X74n1475_010:0447c08": "切諸天眾。及恒河女神。并諸大眾。蒙光希有。皆至佛",
    "X74n1475_010:0447c09": "所。右遶三&#x5E00;。退坐一面。爾時天帝釋。承佛威力。即從",
    "X74n1475_010:0447c10": "坐起。偏袒右肩。右膝著地。合掌向佛言。世尊。云何善",
    "X74n1475_010:0447c11": "男子善女人。願求阿耨多羅三藐三菩提。修行大乘。",
    "X74n1475_010:0447c12": "攝受一切邪倒有情曾所造作業鄣罪者。云何懺悔",
    "X74n1475_010:0447c13": "當得除滅。佛告天帝釋。善哉善哉。善男子。汝今修行。",
    "X74n1475_010:0447c14": "欲為無量無邊眾生。令得清淨解脫安樂。哀愍世間。",
    "X74n1475_010:0447c15": "福利一切。若有眾生。由業鄣故。造諸罪者。應當策勵。",
    "X74n1475_010:0447c16": "晝夜六時。偏袒右肩。右膝著地。合掌恭敬。一心專念。",
    "X74n1475_010:0447c17": "口自說言。歸命頂禮現在十方一切諸佛。已得阿耨",
    "X74n1475_010:0447c18": "多羅三藐三菩提者。轉妙法輪。持照法輪。雨大法雨。",
    "X74n1475_010:0447c19": "擊大法&#x76B7;。吹大法螺。建大法幢。秉大法炬。為欲利益",
    "X74n1475_010:0447c20": "安樂諸眾生故。常行法施。誘進&#x7FA3;迷。令得大果證常",
    "X74n1475_010:0447c21": "樂故。如是等諸佛世尊。以身語意。稽首歸誠。至心禮",
    "X74n1475_010:0447c22": "敬彼諸世尊。以真實慧。以真實眼。真實證明。真實平",
    "X74n1475_010:0447c23": "等。悉知悉見一切眾生善惡之業(上皆全寫經文。下有一行。集者之語)。",
    "X74n1475_010:0447c24": "是故我等與法界眾生。依世尊教示懺悔詞句而懺",
    "X74n1475_010:0448a01": "悔(此下文全寫經文。即蓮次文也。如是之詞再三詳之。是佛教末世而作懺悔)。 我從無始",
    "X74n1475_010:0448a02": "生死以來。隨惡流轉。共諸眾生。造業鄣罪。為貪瞋癡",
    "X74n1475_010:0448a03": "之所纏縛。未識佛時。未識法時。未識僧時。未識善惡",
    "X74n1475_010:0448a04": "時。由身語意造無間罪。惡心出佛身血。誹謗正法。破",
    "X74n1475_010:0448a05": "和合僧。殺阿羅漢。殺害父母。身三語四意三種行。造",
    "X74n1475_010:0448a06": "十惡業。自作教他見作隨喜。於諸善人。橫生毀謗。計",
    "X74n1475_010:0448a07": "秤欺誑。以偽為真。不淨飲食施與一切。於六道中所",
    "X74n1475_010:0448a08": "有父母。更相惱害。盜窣堵波物。四方僧物現前僧物。",
    "X74n1475_010:0448a09": "自在而用。世尊法律。不樂奉行。師長教示。不相隨順。",
    "X74n1475_010:0448a10": "見行聲聞緣覺大乘行者。喜生罵辱。令諸行人心生",
    "X74n1475_010:0448a11": "悔惱。見有勝已。便懷嫉&#x59AC;。法施財施。常生慳惜。無明",
    "X74n1475_010:0448a12": "所覆邪見惑心。不修善因。令惡增長。於諸佛所。而起",
    "X74n1475_010:0448a13": "誹謗。法說非法。非法說法。如是眾罪。佛以真實慧。真",
    "X74n1475_010:0448a14": "實眼。真實證明。真實平等。悉知悉見。我今歸命。對諸",
    "X74n1475_010:0448a15": "佛前。皆悉發露不敢覆藏。未作之罪。更不復作。已作",
    "X74n1475_010:0448a16": "之罪。今皆懺悔。所作業鄣。應墮惡道地獄傍生餓鬼",
    "X74n1475_010:0448a17": "之中。阿蘇羅眾。及八難處。願我此生所有業鄣。皆得",
    "X74n1475_010:0448a18": "消滅。所有惡報。未來不受。亦如過去未來現諸大菩",
    "X74n1475_010:0448a19": "薩。修菩薩行。所有業鄣悉已懺悔。我之業鄣今亦懺",
    "X74n1475_010:0448a20": "悔。盡皆發露。不敢覆藏。已作之罪願得除滅。未來之",
    "X74n1475_010:0448a21": "惡更不敢造。",
    "X74n1475_010:0448a22": "[0448a22] 懺悔已。至心歸命禮三寶。",
    "X74n1475_010:0448a23": "[0448a23] 佛令如上懺悔已。復告天帝釋言。善男子。以是因緣。",
    "X74n1475_010:0448a24": "若有造罪。一剎那中。不得覆藏。何況一日一夜乃至",
    "X74n1475_010:0448b01": "多時。若有犯罪。欲求清淨。心懷愧恥。信於未來必有",
    "X74n1475_010:0448b02": "惡報。生大恐怖。應如是懺。如人被火燒頭燒救令速",
    "X74n1475_010:0448b03": "滅。火若未滅。心不得安。若人犯罪。亦復如是。即應懺",
    "X74n1475_010:0448b04": "悔。令速滅除。若有願生富樂之家多饒財寶。復欲發",
    "X74n1475_010:0448b05": "意修習大乘。亦應懺悔。滅除業鄣。欲生豪貴婆羅門",
    "X74n1475_010:0448b06": "種。剎帝利家。及轉輪王七寶具足。亦應懺悔。滅除業",
    "X74n1475_010:0448b07": "鄣。善男子。若欲生諸天乃至欲生色究竟天者。亦當",
    "X74n1475_010:0448b08": "懺悔。滅除業鄣。若欲求預流果。乃至自在菩薩。至究",
    "X74n1475_010:0448b09": "竟地。求一切智。三藐三菩提正&#x5FA7;智者。亦應懺悔。滅",
    "X74n1475_010:0448b10": "除業鄣。何以故。善男子。一切諸法。從因緣生。如來所",
    "X74n1475_010:0448b11": "說異相生異想滅因緣。是故如是過去諸法。皆已滅",
    "X74n1475_010:0448b12": "盡。所有業鄣。無復遺餘。是諸行法。未得現生。而今得",
    "X74n1475_010:0448b13": "生。未來業鄣。更不復起。何以故。善男子。一切法空。如",
    "X74n1475_010:0448b14": "來所說。無有我人眾生壽者。亦無生滅。亦無空法。善",
    "X74n1475_010:0448b15": "男子。一切諸法。皆依於本。亦不可說。何以故。過一切",
    "X74n1475_010:0448b16": "相故。若有善男子善女人。如是入於微妙真理。生信",
    "X74n1475_010:0448b17": "敬心。是名眾生而有於本。以是義故。說於懺悔。滅除",
    "X74n1475_010:0448b18": "業鄣。弟子眾等。問來已作經文。懺業鄣竟。今還依次",
    "X74n1475_010:0448b19": "下經文。自申我等隨喜勸請迴向之意。經云。善男子。",
    "X74n1475_010:0448b20": "有四業鄣。難可懺除。云何為四。一者於菩薩律儀。犯",
    "X74n1475_010:0448b21": "遂重惡。二者於大乘經。心生誹謗。三者於自根不能",
    "X74n1475_010:0448b22": "增長。四者貪著三有。無出離心。復有四種對治業鄣。",
    "X74n1475_010:0448b23": "云何為四(懺悔勸請隨喜迴向)。一者。於十方世界一切如來。",
    "X74n1475_010:0448b24": "至心親近。說一切罪。二者。為一切眾生。勸請諸佛說",
    "X74n1475_010:0448c01": "深妙法。三者。隨喜一切眾生所有功德。四者。所有一",
    "X74n1475_010:0448c02": "切功德善根。悉皆迴向阿耨多羅三藐三菩提(諸家比者",
    "X74n1475_010:0448c03": "用婆沙論等之文。先勸請。後隨喜。今准此金光明經。及華嚴經行願品。先隨喜。後勸諸也)是故我",
    "X74n1475_010:0448c04": "等。具依如來所示天帝釋隨喜之法。而為隨喜。",
    "X74n1475_010:0448c05": "[0448c05] 爾時天帝釋向佛言。世尊。世間所有善男子善女人。",
    "X74n1475_010:0448c06": "於大乘行。有能行者。有不行者。云何能得隨喜一切",
    "X74n1475_010:0448c07": "眾生功德善根。佛言。善男子善女人。若眾雖大乘未",
    "X74n1475_010:0448c08": "能習。然於晝夜六時。偏袒右肩。右膝著地。合掌恭敬。",
    "X74n1475_010:0448c09": "一心專念。作隨喜時。得福無量。應作是言。十方世界",
    "X74n1475_010:0448c10": "一切眾生。現在修行施戒心慧。我皆悉已深生隨喜。",
    "X74n1475_010:0448c11": "由作如是隨喜福故。必當獲得尊重殊勝無上無等",
    "X74n1475_010:0448c12": "最妙之果。如是過去未來一切眾生。所有善根。皆悉",
    "X74n1475_010:0448c13": "隨喜。又於過去未來現在。初行菩薩。行發菩提心。乃",
    "X74n1475_010:0448c14": "至一生補處所有功德。皆悉至心隨喜讚歎。復於現",
    "X74n1475_010:0448c15": "在十方世界一切諸佛應正&#x5FA7;知。證妙菩提。為度無",
    "X74n1475_010:0448c16": "邊諸眾生故。轉無上法輪。行無礙法施。哀愍勸化一",
    "X74n1475_010:0448c17": "切眾生。咸令信受。皆蒙法施。悉得充足。無盡安樂。如",
    "X74n1475_010:0448c18": "是功德。我皆隨喜。聲聞獨覺。所有功德。亦皆至心隨",
    "X74n1475_010:0448c19": "喜讚歎。",
    "X74n1475_010:0448c20": "[0448c20] 隨喜已。至心歸命禮三寶。",
    "X74n1475_010:0448c21": "[0448c21] 我等上來依教隨喜。若得心境相稱。與理相應。知佛",
    "X74n1475_010:0448c22": "所說功德無量。是故次下經文。善男子。如是隨喜。當",
    "X74n1475_010:0448c23": "得無量功德之聖聚。如恒河砂三千大千世界所有",
    "X74n1475_010:0448c24": "眾生。皆斷煩惱。成阿羅漢。若有善男子善女人。盡其",
    "X74n1475_010:0449a01": "形壽。常以上妙衣服飲食臥具醫藥。而為供養。如是",
    "X74n1475_010:0449a02": "功德。不及如前隨喜功德。千分之一。何以故。供養功",
    "X74n1475_010:0449a03": "德有數有量。不攝一切諸功德故。隨喜功德。無量無",
    "X74n1475_010:0449a04": "數。能攝三世一切功德。是故若人欲求增長勝善根",
    "X74n1475_010:0449a05": "者應修如是隨喜功德。",
    "X74n1475_010:0449a06": "至心勸諸",
    "X74n1475_010:0449a07": "[0449a07] 爾時天帝釋。白佛言。世尊已知隨喜功德竟。勸請功",
    "X74n1475_010:0449a08": "德。唯願為說。欲令未來一切菩薩當轉法輪。現在菩",
    "X74n1475_010:0449a09": "薩正修行故。佛告天帝釋。若有善男子善女人。願求",
    "X74n1475_010:0449a10": "阿耨多羅三藐三菩提者。應當修行三乘之道。是人",
    "X74n1475_010:0449a11": "當於晝夜六時。如前威儀。一心專念。作如是言。我今",
    "X74n1475_010:0449a12": "歸依十方一切諸佛世尊。已得阿耨多羅三藐三菩",
    "X74n1475_010:0449a13": "提。未轉無上法輪。欲捨報身入涅槃者。我皆至誠頂",
    "X74n1475_010:0449a14": "禮勸請。轉大法輪。雨大法雨。然大法炬。照明理趣。施",
    "X74n1475_010:0449a15": "無礙法。真般涅槃。久住於世。度脫安樂一切眾生。如",
    "X74n1475_010:0449a16": "前所說。乃至無盡安樂。勸請已。至心歸命禮三寶眾",
    "X74n1475_010:0449a17": "等。上來依經勸請。若能心境相應功德無量。是故次",
    "X74n1475_010:0449a18": "下經云。善男子。假使有人。以三千大千世界滿中七",
    "X74n1475_010:0449a19": "寶。供養如來。若復有人。勸請如來。轉大法輪所得功",
    "X74n1475_010:0449a20": "德。其福勝彼。何以故。彼是財施。此是法施。善男子。且",
    "X74n1475_010:0449a21": "置三千大千世界七寶布施。若人以滿恒河沙數三",
    "X74n1475_010:0449a22": "千大千世界七寶。供養一切諸佛。勸請功德。亦勝於",
    "X74n1475_010:0449a23": "彼由其法施有五勝利。云何為五。一者。法施兼利自",
    "X74n1475_010:0449a24": "他。財施不爾。二者。法施能令眾生出於三界。財施之",
    "X74n1475_010:0449b01": "福不出欲界三者。法施能淨法身。財施但唯增長於",
    "X74n1475_010:0449b02": "色。四者。法施無窮。財施有盡。五者。法施能斷無明。財",
    "X74n1475_010:0449b03": "施唯伏貪愛。是故善男子。勸請功德無邊。難可譬喻。",
    "X74n1475_010:0449b04": "如我昔行菩薩道時。勸請諸佛。梵王等。勸請於我轉",
    "X74n1475_010:0449b05": "大法輪。善男子。請轉法輪。為欲度脫安樂諸眾生故。",
    "X74n1475_010:0449b06": "我於往昔。為菩提行。勸請如來。久住於世。莫般涅槃。",
    "X74n1475_010:0449b07": "此善根故。得十力。四無所畏。四無礙辨。乃至不共之",
    "X74n1475_010:0449b08": "法。我涅槃後。正法久住。我法身妙相。清淨無比。出於",
    "X74n1475_010:0449b09": "聲聞獨覺之境。諸大菩薩之所修行。一切如未體無",
    "X74n1475_010:0449b10": "有異。此等皆由勸請功德善根力故。如是法身。我今",
    "X74n1475_010:0449b11": "已得。是故若有欲得阿耨多羅三藐三菩提者。於諸",
    "X74n1475_010:0449b12": "經中一句一頌。為人解說。功德善根。尚無有限。何況",
    "X74n1475_010:0449b13": "勸請如來。轉大法輪。久住世。莫般涅槃。",
    "X74n1475_010:0449b14": "至心迴向",
    "X74n1475_010:0449b15": "[0449b15] 爾時帝釋。復白佛言。世尊。若善男子善女人。為求阿",
    "X74n1475_010:0449b16": "耨多羅三藐三菩提故。修三乘道。所有善根云何。迴",
    "X74n1475_010:0449b17": "向一切智智。佛告天帝。善男子。若有眾生。欲求菩提",
    "X74n1475_010:0449b18": "修三乘道。所有善根。願迴向者。當於晝夜六時。殷重",
    "X74n1475_010:0449b19": "至心。作如是說。我從無始生死已來。於三寶所修行",
    "X74n1475_010:0449b20": "成就。所有善根。乃至施與傍生一摶之食。或以善言",
    "X74n1475_010:0449b21": "和解淨法。或受三歸。及諸學處。或復懺悔勸請隨喜。",
    "X74n1475_010:0449b22": "所有善根。我今作意悉皆攝取。迴施一切眾生無。悔",
    "X74n1475_010:0449b23": "&#x6061;心。是解脫分善根所攝。如佛世尊之所知見。不可",
    "X74n1475_010:0449b24": "稱量。無礙清淨。如是所有功德善根。悉以迴向一切",
    "X74n1475_010:0449c01": "眾生。不住相心。不捨相心。我亦如是功德善根。悉以",
    "X74n1475_010:0449c02": "迴施一切眾生。願皆獲得如意之午撝空出寶。滿眾",
    "X74n1475_010:0449c03": "生願。富樂無盡。智慧無窮。妙法辨才。悉皆無滯。共諸",
    "X74n1475_010:0449c04": "眾生。同證阿耨多羅三藐三菩提。得一切智。又如過",
    "X74n1475_010:0449c05": "去未來現在諸大菩薩修行之時。功德善根。悉皆迴",
    "X74n1475_010:0449c06": "向一切種智。我今所有功德善根。亦皆迴向阿耨多",
    "X74n1475_010:0449c07": "羅三藐三菩提(自此已下。使合發願也)。願共一切眾生。俱成正",
    "X74n1475_010:0449c08": "覺。如餘諸佛。坐於道場菩提樹下。破魔波旬無量兵",
    "X74n1475_010:0449c09": "眾。應見覺知。應可通達。如是一切。一剎那中悉皆照",
    "X74n1475_010:0449c10": "了。於後夜中。獲甘露法。證甘露義我及眾生。願皆同",
    "X74n1475_010:0449c11": "證如來妙覺。",
    "X74n1475_010:0449c12": "[0449c12] 迴向發願已。至心歸命禮三寶。",
    "X74n1475_010:0449c13": "[0449c13] 上來始自懺悔。終至迴向。四段法門。總名滅業鄣品。",
    "X74n1475_010:0449c14": "即智餘鄣。須具四門。四門之未。總歎功德云。善男子。",
    "X74n1475_010:0449c15": "若有清信男子女人。於此金光明最勝王網經。滅業",
    "X74n1475_010:0449c16": "鄣品。受持讀誦。憶念不忘。為他廣說。得無量無邊大",
    "X74n1475_010:0449c17": "功德聚。譬如三千大千世界所有眾生。一時皆得成",
    "X74n1475_010:0449c18": "就人身。成獨覺道。若有男子女人。盡其形壽。恭敬尊",
    "X74n1475_010:0449c19": "重。四事供養。一一獨覺。各施七寶。如須彌山。此諸獨",
    "X74n1475_010:0449c20": "覺入涅槃。後皆以珍寶起塔供養。若復有人。於此滅",
    "X74n1475_010:0449c21": "業鄣品。受持讀誦。憶念不忘。為他廣說。所獲功德。於",
    "X74n1475_010:0449c22": "前說供養功德。百分不及一。百千萬億分。乃至挍量",
    "X74n1475_010:0449c23": "譬喻。所不能及。",
    "X74n1475_010:0449c24": "○白眾等聽說經中無常偈",
    "X74n1475_010:0450a01": " 上生非想處  下至轉輪王  七寶鎮隨身",
    "X74n1475_010:0450a02": " 千子常圍遶  如其壽命盡  須臾不暫停",
    "X74n1475_010:0450a03": " 還漂死海中  隨緣受眾苦[0450a03] (出無常經)",
    "X74n1475_010:0450a04": " 血苦無邊際  貪愛是根無  愛使諸眾生",
    "X74n1475_010:0450a05": " 不得脫生死  愛心難棄捨  黏著似黐膠",
    "X74n1475_010:0450a06": " 是故應割愛  勤求無上道  各說無常偈",
    "X74n1475_010:0450a07": "○第十五上[0450a07] (卷第十)",
    "X74n1475_010:0450a08": "歎佛功德",
    "X74n1475_010:0450a09": "[0450a09] 如來眉間。有大人相。名&#x5FA7;法界光明雲。摩尼寶華。以",
    "X74n1475_010:0450a10": "為莊嚴。放大光明。具眾寶色。猶如日月洞徹清淨。其",
    "X74n1475_010:0450a11": "光普照十方國土。於中顯現一切佛身復出妙音。宣",
    "X74n1475_010:0450a12": "暢法海。乃至(中間超六十三相至此九十七也)如來左足指端。有大",
    "X74n1475_010:0450a13": "人相。名現一切佛神變雲。不思議佛光明月燄普光",
    "X74n1475_010:0450a14": "摩尼寶燄輪。以為莊嚴。放眾寶色清淨光明。充滿一",
    "X74n1475_010:0450a15": "切諸世界海。於中示現一切諸佛及諸菩薩。演說一",
    "X74n1475_010:0450a16": "切諸佛法海。毗盧遮那如來。有如是等十華嚴世界",
    "X74n1475_010:0450a17": "海微塵數大人相。一一身分眾寶妙相。以為莊嚴。善",
    "X74n1475_010:0450a18": "男子。一切眾生。由本貪欲。發揮無明。顯出五性差別",
    "X74n1475_010:0450a19": "不等依二種鄣。而現深淺。",
    "X74n1475_010:0450a20": "第十一 十一偈述",
    "X74n1475_010:0450a21": " 輪迴本末前科竟 今明種住悉令知",
    "X74n1475_010:0450a22": " 答問之中餘此問(於諸輪迴有幾種性)",
    "X74n1475_010:0450a23": " 還須一一答無遺 若論諸教輪迴性",
    "X74n1475_010:0450a24": " 唯是緣生十二支 今據圓宗真了義",
    "X74n1475_010:0450b01": " 修依五性亦難離 五性本依貪欲起",
    "X74n1475_010:0450b02": " 無明根上始分枝 由斯總屬輪迴性",
    "X74n1475_010:0450b03": " 依二鄣成五類機 皆是新熏非本有",
    "X74n1475_010:0450b04": " 本有之說甚乖宣 疏鈔之中已廣辨(大疏懸談",
    "X74n1475_010:0450b05": "及此科之文也) 如今直斷不能推",
    "X74n1475_010:0450b06": " 無明自體唯昏鈍 如睡宜宜無所為",
    "X74n1475_010:0450b07": " 法爾忽生我我所 便成貪愛鎮相隨",
    "X74n1475_010:0450b08": " 貪求欲境將供我 即是前科種種非(造善惡業",
    "X74n1475_010:0450b09": "生於五道) 又愛三乘令我樂",
    "X74n1475_010:0450b10": " 依經勤苦便修治(不逢真正善友。不遇圓頓法門。不悟真源。不除愛本。即華",
    "X74n1475_010:0450b11": "嚴所說。百千萬億那由他劫。具修六波羅蜜。若未聞此大威德法門。或聞不信順。畢竟不生如來家",
    "X74n1475_010:0450b12": "是也) 三乘各一成三性 雜學即熏不定機(西也)",
    "X74n1475_010:0450b13": " 復有變為外道性 良由錯遇著邪師(五也)",
    "X74n1475_010:0450b14": " 還如睡裏雖冥明 夢想無端見非□(非者造業",
    "X74n1475_010:0450b15": "受報也。是者。次下四字云) 夢縱修身(如聞三乘教修三乘行也)",
    "X74n1475_010:0450b16": "潯富貴(如辟支佛。羅漢。及大乘地前傍報也)",
    "X74n1475_010:0450b17": " 終歸不免&#x8657;是為(永每真見道之期有入地者。必因聞圓教也)",
    "X74n1475_010:0450b18": " 真須洞照圓靈覺 始是輪迴泯絕時(法華經中",
    "X74n1475_010:0450b19": "告聲聞。汝今始是真阿羅漢) 然復漸修斷二鄣",
    "X74n1475_010:0450b20": " 決成妙果定無疑 二鄣都為凡聖界",
    "X74n1475_010:0450b21": " 全鄣如來二轉依(轉煩惱生死。為菩提涅槃)",
    "X74n1475_010:0450b22": " 在即常榮二種死(分段生死變易生死)",
    "X74n1475_010:0450b23": " 斷之便作十方師(諸佛世尊) 既知此是都開節(迷順凡聖",
    "X74n1475_010:0450b24": "大開) 修習之從要細推",
    "X74n1475_010:0450c01": " 後偈昇沈相對說 分明聽取審思惟",
    "X74n1475_010:0450c02": "[0450c02] 云何二鄣。一者理鄣。礙正知見。二者事鄣。續諸生死。",
    "X74n1475_010:0450c03": "十二 中十一偈述",
    "X74n1475_010:0450c04": " 欲知二鄣眾多過 欲妄光明所鄣者",
    "X74n1475_010:0450c05": " 所鄣必期實勝妙 自鄣能鄣罪難謾",
    "X74n1475_010:0450c06": " 修行本要求無上 無上果中唯兩般",
    "X74n1475_010:0450c07": " 千經萬論皆同說 唯是菩提及涅槃",
    "X74n1475_010:0450c08": " 涅槃(梵語)即是大寂滅(唐言) 生滅滅已寂然安(出其行相)",
    "X74n1475_010:0450c09": " 菩提(梵語)是為圓妙覺(唐言) 無邊世界掌中觀(於一切法",
    "X74n1475_010:0450c10": "一切眾生無不了知。如掌中之物) 若非寂滅常安樂",
    "X74n1475_010:0450c11": " 爭超生死大波瀾(必須涅槃) 不是圓明真妙覺",
    "X74n1475_010:0450c12": " 爭知理事百千端(必須菩提也此下明諸大經唯說此二。但或以涅槃為宗",
    "X74n1475_010:0450c13": "於中含菩提或以菩提為宗。於中含涅槃也) 大光明藏談圓覺(菩提經也",
    "X74n1475_010:0450c14": "余類此知) [牛*句]尸那城演涅槃(涅槃也餘",
    "X74n1475_010:0450c15": "類此知) 涅槃三德還兼覺(摩訶般若)",
    "X74n1475_010:0450c16": " 圓覺數科說涅槃(此章正為顯涅槃故。問云。欲遊如來大寂滅海。云何當斷",
    "X74n1475_010:0450c17": "輪迴根本。答了結云便登解脫法殿。下云。三事圓證故。名究竟涅槃又云。依佛大悲力。不久證涅槃",
    "X74n1475_010:0450c18": "又云。便得超邪見。證覺般涅槃) 法華宗旨總開示",
    "X74n1475_010:0450c19": " 天親論釋自尋者 論云開者無上義(無上菩提",
    "X74n1475_010:0450c20": "無上涅槃) 雙開菩提及涅槃(次云示者",
    "X74n1475_010:0450c21": "別示法身即涅槃。悟者別顯報身。即菩提也。入者。因義。因謂念念修習證入)",
    "X74n1475_010:0450c22": " 即知了義諸經教 說無上果無(沒音)多端(唯二",
    "X74n1475_010:0450c23": "也) 此二合之為一佛",
    "X74n1475_010:0450c24": " 闕即二乘何足觀(闕菩提即二乘。闕涅槃即菩薩。俱闕即一切凡夫及外道",
    "X74n1475_010:0451a01": "也) 二果如斯玄又妙",
    "X74n1475_010:0451a02": " 被伊二鄣鎮常漫 智鄣常能鄣妙覺(理鄣也。起",
    "X74n1475_010:0451a03": "信云。智礙。諸論云。所知障。障所知理令不實知見。知見即圓覺也)",
    "X74n1475_010:0451a04": " 惑鄣常能鄣涅槃(事鄣也。鄣涅槃故生死。起信云。煩惱礙。諸論云。煩惱鄣也)",
    "X74n1475_010:0451a05": " 鄣涅槃時續生死 鄣妙覺者永癡頑",
    "X74n1475_010:0451a06": " 即知二鄣深為害 諸經□論悉皆禪",
    "X74n1475_010:0451a07": " 今此經文雖簡略 二皆廣破不令殘",
    "X74n1475_010:0451a08": " 初破無明鄣妙覺(前四段經也。故節節唯云圓覺)",
    "X74n1475_010:0451a09": " 令除貪愛顯泥洹(此章已如上所到從此已下即但破。然終是宗歸圓覺也)",
    "X74n1475_010:0451a10": " 二果既圓名佛果 二鄣皆破即常安",
    "X74n1475_010:0451a11": " 破顯在前(前段破貪愛等。前四章破愚執也)名在此(此五此章)",
    "X74n1475_010:0451a12": " 因彰五性立名&#x98DC;(立二障名。翻之顯出五性差別)",
    "X74n1475_010:0451a13": "[0451a13] 云何五性。",
    "X74n1475_010:0451a14": "十三 中八偈述",
    "X74n1475_010:0451a15": " 五性經文難見意 須從前段審觀詳(前云由貪",
    "X74n1475_010:0451a16": "愛。發揮無明出五性也) 乍看恰似真修證(此說下文)",
    "X74n1475_010:0451a17": " 佛意宜應細北方(文云。先當斷鄣。即歸足菩提涅槃)",
    "X74n1475_010:0451a18": " 前云本是無明體 貪愛於中所發傷",
    "X74n1475_010:0451a19": " 今為欲明他意見 須羅行位始照彰(行位即文",
    "X74n1475_010:0451a20": "云。斷事鄣。入聲聞。緣覺伏二鄣。即菩薩斷二鄣。菩提涅槃也)",
    "X74n1475_010:0451a21": " 彼人發意先依教(意云。我但依教斷二鄣也即名菩提涅槃也)",
    "X74n1475_010:0451a22": " 經教由來令是當(今經。學三乘性人。依諸教如是如是修之非佛。今如是如",
    "X74n1475_010:0451a23": "是而修之也。今經修處自於下悲智科中也) 自為不窮真妄本(若悟真妄",
    "X74n1475_010:0451a24": "之源。即依如上之教。自然斷鄣成佛) 便成五類各分疆",
    "X74n1475_010:0451b01": " 傳譯經時又筆誤 中間兩字稍乖張(先當二字",
    "X74n1475_010:0451b02": "錯也) 大疏之中廣辨析",
    "X74n1475_010:0451b03": " 尋音自見理深長 有人不識如斯意",
    "X74n1475_010:0451b04": " 配屬菩提悲智章 悲智次文便自答(次五性之",
    "X74n1475_010:0451b05": "文也) 因何重疊有相好",
    "X74n1475_010:0451b06": " 文前預判文中意 免更門門再挍量",
    "X74n1475_010:0451b07": " 知道如來傍斷彼 自然每段總相當",
    "X74n1475_010:0451b08": "[0451b08] 善男子。若此二鄣未得斷滅名未成佛。若諸眾生永",
    "X74n1475_010:0451b09": "捨貪欲。先除事鄣。未斷理鄣。但能悟入。聲聞緣覺未",
    "X74n1475_010:0451b10": "能顯住菩薩境界。",
    "X74n1475_010:0451b11": " 發心斷鄣熏成性  未發心人六趣收",
    "X74n1475_010:0451b12": " 若有捨貪斷事鄣  應知此是二乘修",
    "X74n1475_010:0451b13": " 不達法空無四願  且圖早出死生流",
    "X74n1475_010:0451b14": " 菩薩境中未在位  熏成一性妄勤求",
    "X74n1475_010:0451b15": "[0451b15] 善男子。若諸末世一切眾生。欲汎如來大圓覺海(此若",
    "X74n1475_010:0451b16": "加一句云。作如是念。即云先當。亦每妨也)。先當發願。勤斷二鄣。二鄣已伏。",
    "X74n1475_010:0451b17": "即能悟入菩薩境界。若事理鄣。已永斷滅。即入如來",
    "X74n1475_010:0451b18": "微妙圓覺。滿足菩提及大涅槃。",
    "X74n1475_010:0451b19": "十四 二偈",
    "X74n1475_010:0451b20": " 復有欲求無上果  都盧未達本心源",
    "X74n1475_010:0451b21": " 先欲斷□二種鄣  不知二鄣有深根",
    "X74n1475_010:0451b22": " 經說已除及滿足  足標權教有斯言",
    "X74n1475_010:0451b23": " 將此辨他心行相  知菩薩性屬斯門",
    "X74n1475_010:0451b24": "[0451b24] 善男子。一切眾生。皆證圓學(此亦譯經人訛也。應云證諸眾生皆有圓覺。謂",
    "X74n1475_010:0451c01": "以己悟故。證驗彼同。即前云。始知眾生本來成佛是也)。逢善知識。依彼所作因",
    "X74n1475_010:0451c02": "地法行。爾時修習便有頓漸。若遇如來遇上菩提。正",
    "X74n1475_010:0451c03": "修行路。根無大少。皆成佛果(此經次此應云。若遇權教三乘。即入聲聞。悟覺",
    "X74n1475_010:0451c04": "及六度。菩薩境界。如華嚴云。多劫六度。畢竟不得生如來家。是也。由此為不定性也。若不如此之文屬何性也。",
    "X74n1475_010:0451c05": "況上自標云。爾時修習。便有頓漸但牒釋頓文。且無漸義。譯經之失。自古如此)。",
    "X74n1475_010:0451c06": "十五 二偈",
    "X74n1475_010:0451c07": " 復有雜聞三種教 亦知圓覺聖凡同",
    "X74n1475_010:0451c08": " 今世逢緣無所定 隨入三乘一類中",
    "X74n1475_010:0451c09": " 若遇如來真了義 根無大少悉圓通(述經中所",
    "X74n1475_010:0451c10": "標釋頓不) 若遇漸修緣諦道",
    "X74n1475_010:0451c11": " 便歸忻厭二乘宗(述所標漸字之意。補於漸教也)",
    "X74n1475_010:0451c12": "[0451c12] 若諸眾生雖求善友。遇邪見者。未得正悟。是則名為",
    "X74n1475_010:0451c13": "外道種性。邪師過謬。非眾生咎。",
    "X74n1475_010:0451c14": "十六 二偈",
    "X74n1475_010:0451c15": " 復有眾生忻至道  知由善友遂諮求",
    "X74n1475_010:0451c16": " 遇邪見者云真正  依他習學入其流",
    "X74n1475_010:0451c17": " 因此便成外道性  傷彼眾生不自由",
    "X74n1475_010:0451c18": " 邪正在師須揀擇  莫教世世枉功修",
    "X74n1475_010:0451c19": "[0451c19] 是名眾生五性差別。",
    "X74n1475_010:0451c20": "十七 二偈",
    "X74n1475_010:0451c21": " 初標貪欲發揮者 此結是名五性差",
    "X74n1475_010:0451c22": " 標經既知非果類 是驗中間是一家(是一乘一",
    "X74n1475_010:0451c23": "家之義) 豈有圓成無上果(若執經文",
    "X74n1475_010:0451c24": "即已成佛果。何名菩薩性) &#x5374;名種性欲生牙(夫言種性",
    "X74n1475_010:0452a01": "者。是方欲生牙之義也) 此五定名轉輪性(雖有三乘",
    "X74n1475_010:0452a02": "之性。若遇一乘了教。發起之。亦屬輪迴之性故。佛種從緣起。是故說一乘一乘即如來知見說。如來",
    "X74n1475_010:0452a03": "知見方始能起佛種之緣也) 莫為異見妄交加(異見者。舊",
    "X74n1475_010:0452a04": "疏判為答悲智之問也)",
    "X74n1475_010:0452a05": "十八 四偈",
    "X74n1475_010:0452a06": " 已答輪迴二問竟 菩提二問次應宣(果滿從第",
    "X74n1475_010:0452a07": "二會。至第六會。經終第三十九卷。是行布因圓果滿。唯次一卷滿帙也。今經從頭至此。唯十餘紙已",
    "X74n1475_010:0452a08": "具彼三十九卷中義分齊也) 若不偈詞深顯發",
    "X74n1475_010:0452a09": " 誰能覺此義門寬(義門寬廣。而文句簡略也)",
    "X74n1475_010:0452a10": " 前段修真次遣妄 修斷都成信行全",
    "X74n1475_010:0452a11": " 今說修行兼斷鄣 義當十聖與三賢",
    "X74n1475_010:0452a12": " 清淨法殿莊嚴城 此喻如來果德圓",
    "X74n1475_010:0452a13": " 都是位中諸行業(上皆經已說之行。下一句。起後將說之行)",
    "X74n1475_010:0452a14": " 行成位地後當宣",
    "X74n1475_010:0452a15": "[0452a15] 南無大慈大悲(十二禮准前)。",
    "X74n1475_010:0452a16": "至心懺悔",
    "X74n1475_010:0452a17": "[0452a17] 夫懺悔者。從淺至深。有事懺。有理懺。有事理無礙之",
    "X74n1475_010:0452a18": "懺。前來所懺。或事上依金光明經。金&#x76B7;法門。懺諸罪",
    "X74n1475_010:0452a19": "業。多屬事懺。今復以華嚴天&#x76B7;之法。理事無礙。而懺",
    "X74n1475_010:0452a20": "諸障。先述天&#x76B7;因緣。然後懺悔。彼經隨好光明功德",
    "X74n1475_010:0452a21": "品云。爾時世尊。告寶手菩薩言。佛子我為菩薩時。於",
    "X74n1475_010:0452a22": "兜率天宮。放大光明。名光幢王。照十方佛剎微塵數",
    "X74n1475_010:0452a23": "世界。彼世界中。地獄眾生。遇斯光者。眾苦休息。得十",
    "X74n1475_010:0452a24": "種清淨。彼命終生兜率天。天中有&#x76B7;。名甚可愛。彼天",
    "X74n1475_010:0452b01": "生已。此&#x76B7;發音告之言。汝已心不放逸。往昔親近眾",
    "X74n1475_010:0452b02": "善知識。毗盧遮那大威神力。於彼命終。來生此天。佛",
    "X74n1475_010:0452b03": "子(此下四行文是佛自言也)菩薩足下輻輪。名光明普照王。此有",
    "X74n1475_010:0452b04": "隨好。名圓滿王。常放十種光明。中有一光。",
    "X74n1475_010:0452b05": " 此是世尊直教示  不同五性并他緣",
    "X74n1475_010:0452b06": " 二問即當悲與智  菩提因行始周圓",
    "X74n1475_010:0452b07": " 闕即二乘成愛見  必須雙運不應偏",
    "X74n1475_010:0452b08": " 是以問中悲以後  答中智後不悲先",
    "X74n1475_010:0452b09": " 顯智之悲悲處智  本無先後一心全",
    "X74n1475_010:0452b10": " 文不頓彰須牙顯  如今且答大悲言",
    "X74n1475_010:0452b11": " 我等便須朝暮用  聽時莫使不心專",
    "X74n1475_010:0452b12": "[0452b12] 善男子。菩薩唯以大悲方便。入諸世間。開發未悟。乃",
    "X74n1475_010:0452b13": "至示現種種形相順逆境界。與其同事。化令成佛。皆",
    "X74n1475_010:0452b14": "依無始清淨願力。",
    "X74n1475_010:0452b15": "十九 四偈",
    "X74n1475_010:0452b16": " 眾徒領得從前法  慧發迷消解泯情",
    "X74n1475_010:0452b17": " 能絕輪迴&#x8657;妄念  自身解脫更無營",
    "X74n1475_010:0452b18": " 唯應哀愍諸迷者  迴入塵勞為扶盲",
    "X74n1475_010:0452b19": " 彌勒知時能發間  幾般方便度眾生",
    "X74n1475_010:0452b20": " 佛言病者千差別  法樂如何定數名",
    "X74n1475_010:0452b21": " 唯以大悲方便力  臨時隨類自施行",
    "X74n1475_010:0452b22": " 大悲憐物心無倦  方便投機藥有靈",
    "X74n1475_010:0452b23": " 靈即能除迷倒病  病破何愁覺不明",
    "X74n1475_010:0452b24": "[0452b24] 釋經中示現形相逆順等(此含二意。謂定力成就者。即以神力。現種種身",
    "X74n1475_010:0452c01": "形若但智力增者。即於言中。現種種頓漸剛柔逆順無數方便也)。",
    "X74n1475_010:0452c02": " 自量智力或神力 為現其身或語聲",
    "X74n1475_010:0452c03": " 慧少定多神自在 慧多定少智縱橫",
    "X74n1475_010:0452c04": " 愛生由我隨宜作(智力增者。隨機合作。何身度之。便願來世。作如是身。而出",
    "X74n1475_010:0452c05": "世受身。非為己故。云示現也) 變化無方即要呈(神力者。即",
    "X74n1475_010:0452c06": "今生便現種種身也) 應以宰官身度者",
    "X74n1475_010:0452c07": " 隨之即現宰官形 諸餘類例皆同此",
    "X74n1475_010:0452c08": " 引誘從麤使到精 或順或違令發意",
    "X74n1475_010:0452c09": " 或剛或軟務修成(此下兩偈四行八句。每上句舉所度機。下句即以起信論",
    "X74n1475_010:0452c10": "文。度生方便。而應之論云) 強梁專擬非違者",
    "X74n1475_010:0452c11": " 權作怨家怖使驚 柔耎未能進取者",
    "X74n1475_010:0452c12": " 即為明友數逢迎 富貴性多慈愛者",
    "X74n1475_010:0452c13": " 為他眷屬共歡榮 驕&#x6160;利根堪入者",
    "X74n1475_010:0452c14": " 為他僕使倍虔誠 大乘悲智皆如此",
    "X74n1475_010:0452c15": " 不是偏心信馬鳴 嚴惡國王須蜜女",
    "X74n1475_010:0452c16": " 照照說在雜華經(經說善財童子&#x5FA7;求善友。遇無厭足。王以種種苦事。[木*孝]治",
    "X74n1475_010:0452c17": "眾生又遇婆須蜜女。示現貪愛之相。抱持接吻。皆得解脫法門也)",
    "X74n1475_010:0452c18": "[0452c18] 釋經中。與其同事化令成佛。",
    "X74n1475_010:0452c19": " 初將日與同其事  心意相當漸發明",
    "X74n1475_010:0452c20": " 日往月來熏習熟  忽然開悟自迴程",
    "X74n1475_010:0452c21": "[0452c21] 釋經中皆依無始清淨願力。",
    "X74n1475_010:0452c22": " 悲心若有疲勞者  即念當初四願成",
    "X74n1475_010:0452c23": " 四願最初何者是  自然憶著度眾生",
    "X74n1475_010:0452c24": " 其時誓願無邊度  何得如今便自傾",
    "X74n1475_010:0453a01": " 當發願時若道錯  大乘更合別修營",
    "X74n1475_010:0453a02": " 照察既知終不錯  理應隨願豈隨情",
    "X74n1475_010:0453a03": " 佛遣皆依清淨願  只緣固志使堅貞",
    "X74n1475_010:0453a04": "[0453a04] 若諸末世一切眾生。於大圓覺。起增上心。當發菩薩",
    "X74n1475_010:0453a05": "清淨大願。應作是言。願我今者住佛圓覺。求善知識。",
    "X74n1475_010:0453a06": "莫值外道及與二乘。依願修行。漸斷諸障。障盡願滿。",
    "X74n1475_010:0453a07": "便登解脫清淨法殿。證大圓覺妙莊嚴域。",
    "X74n1475_010:0453a08": " 頓宗修習菩提者 須悟真心覺本圓",
    "X74n1475_010:0453a09": " 依此覺心發大願(於大圓覺。起增上心當發菩薩清淨大願)",
    "X74n1475_010:0453a10": " 願常住覺離諸緣(願我今者。住佛圓覺。問。既已自住圓覺。何必更令求善知",
    "X74n1475_010:0453a11": "識。此下。答此意云) 迷時煩惱何知數",
    "X74n1475_010:0453a12": " 性上功能豈有邊 漸學如斯諸妙義(對前正句)",
    "X74n1475_010:0453a13": " 漸除如上眾隨眠(對前上句) 隨眠無始相熏習",
    "X74n1475_010:0453a14": " 妙義從來被覆纏 難學(學無邊妙義)難除(除無量隨",
    "X74n1475_010:0453a15": "眠)非一異(煩惱不即菩提。不異菩提。妙義亦爾古德云。涅槃心易得。差別智難成矣)",
    "X74n1475_010:0453a16": " 必須善友為明宣 故令求覓真知識",
    "X74n1475_010:0453a17": " 莫值邪宗及與偏 偏者二乘邪外道",
    "X74n1475_010:0453a18": " 生生允免被&#x920E;牽 善知識是菩提本",
    "X74n1475_010:0453a19": " 百劫千生在一言 法句經談齊叨哭(如下普覺",
    "X74n1475_010:0453a20": "章中所引) 涅槃經說大因緣(菩薩讚善",
    "X74n1475_010:0453a21": "友云。於無上菩提一半因緣。佛言。是具足因緣。不可云但是半)",
    "X74n1475_010:0453a22": " 華嚴從發菩提後 便求知識至因圓",
    "X74n1475_010:0453a23": " 且舉善財為類例 塵沙菩薩物如然",
    "X74n1475_010:0453a24": "[0453a24] 釋經中依願修行。漸斷諸鄣。",
    "X74n1475_010:0453b01": " 依師領得前前法  依願行心漸漸專",
    "X74n1475_010:0453b02": "[0453b02] 釋經中。鄣盡願滿已下文。",
    "X74n1475_010:0453b03": " 鄣盡願終成二果  菩提寂滅廓無邊",
    "X74n1475_010:0453b04": " 菩提即是圓明覺  現相莊嚴處處全",
    "X74n1475_010:0453b05": " 寂滅涅槃是解脫  常安法殿御人天",
    "X74n1475_010:0453b06": "[0453b06] 釋兩段經。皆云願。",
    "X74n1475_010:0453b07": " 經文悲智皆依願 大願都持二不沈",
    "X74n1475_010:0453b08": " 由是華嚴萬行本 菩提心是此三心(大悲。大智。",
    "X74n1475_010:0453b09": "大願) 三心備即佛因果",
    "X74n1475_010:0453b10": " 闕即菩提魔被侵 故答菩提二種問",
    "X74n1475_010:0453b11": " 皆存大願意殊深 通重述悲智之疑",
    "X74n1475_010:0453b12": " 眾聞修佛菩提義 始終分明悉喜歡",
    "X74n1475_010:0453b13": " 因此又疑同普眼 如今略述且詳看",
    "X74n1475_010:0453b14": " 彼章已問悲兼智(文云。云何思惟住持。眾生未悟。作何方便。普令開悟)",
    "X74n1475_010:0453b15": " 詞句雖殊義一般(此云。修佛菩提。當有幾般。迴入塵勞。當設幾種方便。度諸",
    "X74n1475_010:0453b16": "眾生) 此習菩提前觀智",
    "X74n1475_010:0453b17": " 欲分二別實為難 又疑斷鄣同除愛",
    "X74n1475_010:0453b18": " 貪愛(前段經文。已斷除)隨眠(此段。說漸斷諸障。諸鄣隨眠也)豈異端",
    "X74n1475_010:0453b19": " 偏寶此經緣最要(撮要即不合。重問悲智。再答悲智也)",
    "X74n1475_010:0453b20": " 如何重疊似波瀾 智燈即向生疑處",
    "X74n1475_010:0453b21": " 後段前科覆躡者 橫攝豎窮前後別",
    "X74n1475_010:0453b22": " 圓融(前四章)行布(此段)義何干(頓悟漸修意緒昭。然非重說前也)",
    "X74n1475_010:0453b23": " 初且圓修同等佛(前問答悲智也)",
    "X74n1475_010:0453b24": " 後方漸次至泥洹(此問答智悲也)",
    "X74n1475_010:0453c01": " 權宗初漸終成頓 實教對之&#x6B52;體翻(&#x98DC;初頓後",
    "X74n1475_010:0453c02": "漸也) 華嚴二會同所仵(前四章也。",
    "X74n1475_010:0453c03": "初會信分。頓說依正三果。凡聖融通。□二會信正初圓也。具十地等妙二覺之德也)",
    "X74n1475_010:0453c04": " 以四會之類此般(三賢十地。四會之經。從因至果。歷位修證。至第十地。坐寶",
    "X74n1475_010:0453c05": "蓮華。成等正覺。受佛智識身。及華座正相稱。可還是第二會中所具佛德)",
    "X74n1475_010:0453c06": " 起信信門還頓攝 解行證時即次安",
    "X74n1475_010:0453c07": " 圓經(華嚴)了論(起信)皆如此",
    "X74n1475_010:0453c08": " 圓覺宗同莫妄[方*軍](同彼宗也) 更對華嚴明一攝",
    "X74n1475_010:0453c09": " 令知指的不相謾 華嚴信滿成阿耨",
    "X74n1475_010:0453c10": " 方歷三賢十聖圓 普眼章終全是佛",
    "X74n1475_010:0453c11": " 今始漸修至涅槃 轉見此經簡又備",
    "X74n1475_010:0453c12": " 四供華嚴十紙攢(華嚴初會圓融因圓)",
    "X74n1475_010:0453c13": "[0453c13] 名清淨功德。能照億那由佛剎微塵數世界。隨諸眾",
    "X74n1475_010:0453c14": "生種種業行。種種樂欲。皆令成熟。阿鼻地獄極苦眾",
    "X74n1475_010:0453c15": "生。遇斯光者。皆悉命終。生兜率天。聞天&#x76B7;音。而告之",
    "X74n1475_010:0453c16": "言。善哉善哉。諸天與毗盧遮那菩薩。入離垢三昧。汝",
    "X74n1475_010:0453c17": "當禮敬。時天子聞&#x76B7;音。如是勸誨。即是念奇哉希有。",
    "X74n1475_010:0453c18": "何因發此微妙之音。天&#x76B7;告言。我所發聲。諸善根力",
    "X74n1475_010:0453c19": "之所成就。如我說。我而不著我。諸佛亦爾自說。是佛",
    "X74n1475_010:0453c20": "不著於我。如我音聲。不從東西南北四維上下來。業",
    "X74n1475_010:0453c21": "報成佛亦復如是。非十方來如汝等昔在地獄。地獄",
    "X74n1475_010:0453c22": "及身。非十方來。但由於汝顛倒惡業愚癡纏。生地獄",
    "X74n1475_010:0453c23": "身。此無根本。無有來處。諸天子。毗盧遮那菩薩威德",
    "X74n1475_010:0453c24": "力故。放大光明。而此光明非十方來。諸天子。我天&#x76B7;",
    "X74n1475_010:0454a01": "音。亦復如是。非十方來。但以三昧善根力故。般若波",
    "X74n1475_010:0454a02": "羅密威德力故。出生如是清淨音聲。示現如是種種",
    "X74n1475_010:0454a03": "自在。諸天子。汝當往詣彼菩薩所。親近供養。勿復貪",
    "X74n1475_010:0454a04": "著。五欲之樂。鄣諸善根。諸天子。譬如劫火燒須彌山。",
    "X74n1475_010:0454a05": "悉令除盡無餘可得。貪欲纏心亦復如是。終不能生",
    "X74n1475_010:0454a06": "念佛之意。諸天子。汝等應當知恩報恩。諸天子。其有",
    "X74n1475_010:0454a07": "眾生。不知報因。多遇橫死。墮地獄。諸天子。汝等昔在",
    "X74n1475_010:0454a08": "地獄之中。蒙光照。身捨彼生。此汝等今者。宜疾迴向",
    "X74n1475_010:0454a09": "增長善根。諸天子。如我天&#x76B7;。非男非女。而能出生無",
    "X74n1475_010:0454a10": "量無邊不可思議事。汝天子天女。亦復如是。非男非",
    "X74n1475_010:0454a11": "女。而能受用種種上妙宮殿園林。汝等若能於此悟",
    "X74n1475_010:0454a12": "解。應知則入無依印三昧。時諸天子。聞是音已。得未",
    "X74n1475_010:0454a13": "曾有。即皆化作一萬華香音樂幢&#x8462;歌讚雲。作是化",
    "X74n1475_010:0454a14": "已。即共往詣毗盧遮那菩薩所住宮殿。合掌恭敬。於",
    "X74n1475_010:0454a15": "一面立。欲申瞻覲。而不得見。時有天子。作如是念毗",
    "X74n1475_010:0454a16": "盧遮那菩薩。已從此沒。生於人間淨飯王家。乘旃擅",
    "X74n1475_010:0454a17": "樓閣。處摩耶夫人胎時諸天子。以天眼觀見菩薩身。",
    "X74n1475_010:0454a18": "處在人間淨飯王家。梵天承事供養。諸天子眾。咸作",
    "X74n1475_010:0454a19": "是念。我若不往菩薩所。問訊起居。乃至一念。於此天",
    "X74n1475_010:0454a20": "宮。而生貪著。則為不可得。一一天子。與十那由他眷",
    "X74n1475_010:0454a21": "屬。欲下閻浮提時。天&#x76B7;中出聲告言。諸天子。菩薩摩",
    "X74n1475_010:0454a22": "訶薩。非此命終而生彼間。但以神通。隨諸眾生心之",
    "X74n1475_010:0454a23": "所宜。令其得見。諸天子。如我今者非眼所見。而能出",
    "X74n1475_010:0454a24": "聲。菩薩摩訶薩。入離垢三昧。亦復如是。非眼所見。而",
    "X74n1475_010:0454b01": "能處處示現受生。離於分別已。除驕慢而無染著。弟",
    "X74n1475_010:0454b02": "子比丘某甲等。聞此業性空寂。報應不失勝妙義門。",
    "X74n1475_010:0454b03": "欲依天&#x76B7;所教。諸天子等。發菩提心。以理事無礙融",
    "X74n1475_010:0454b04": "通三業。悔除諸過故。先稽首十方盡&#x8657;空界常住三",
    "X74n1475_010:0454b05": "寶。",
    "X74n1475_010:0454b06": "至心懺悔",
    "X74n1475_010:0454b07": "[0454b07] 我等已發阿耨多羅三藐三菩提心。淨治其意。住善",
    "X74n1475_010:0454b08": "威儀。悔除一切業鄣煩惱鄣報鄣見鄣。以盡法界眾",
    "X74n1475_010:0454b09": "生數等身。以盡法界眾生數等頭。以盡法界眾生數",
    "X74n1475_010:0454b10": "等舌。以盡法界數等善身業。善語業。善意業。除所有",
    "X74n1475_010:0454b11": "諸鄣過惡。",
    "X74n1475_010:0454b12": "[0454b12] 懺悔已。至心歸命禮三寶。",
    "X74n1475_010:0454b13": "至心發願[0454b13] (普賢行願中。十願第一。愛持佛說願也)。",
    "X74n1475_010:0454b14": " 願為菩薩修眾行  一切超中宿命通",
    "X74n1475_010:0454b15": " 常得出家修淨戒  無垢無破無穿漏",
    "X74n1475_010:0454b16": " 天龍夜叉鳩槃等  乃至於人乃非人",
    "X74n1475_010:0454b17": " 所有一切眾生語  悉以諸音而說法",
    "X74n1475_010:0454b18": "[0454b18] 發願已。至心歸命禮三寶。",
    "X74n1475_010:0454b19": "○白眾等聽說中夜無常偈",
    "X74n1475_010:0454b20": " 常求諸欲境  不行於善事  云何保形命",
    "X74n1475_010:0454b21": " 不見死來侵  命根氣欲盡  支節悉分離",
    "X74n1475_010:0454b22": " 血若與死俱  世時從歎恨[0454b22] (出無常經)",
    "X74n1475_010:0454b23": " 歎恨一生事  不解早修真  唯&#x8EAD;名與利",
    "X74n1475_010:0454b24": " 廣造諸惡業(集者之言)  諸業之所作",
    "X74n1475_010:0454c01": " 過於工畫師  業畫師極巧  能生種種形",
    "X74n1475_010:0454c02": " 種種諸彩色  現觀猶可知  心業布眾形",
    "X74n1475_010:0454c03": " 其數不可計[0454c03] (出正法念處經) 臨終方始悔",
    "X74n1475_010:0454c04": " 已往復不追  勸諸徒眾等  後車須改轍[0454c04] (集者結文)",
    "X74n1475_010:0454c06": "圓覺道場禪觀等法事禮懺文卷第十"
}