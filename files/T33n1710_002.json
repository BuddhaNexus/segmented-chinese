{
    "T33n1710_002:0533b13": "般若波羅蜜多心經幽贊卷下",
    "T33n1710_002:0533b15": "大乘 基撰",
    "T33n1710_002:0533b16": "[0533b16] 知所學法如是修已。何相名成能修學者。種",
    "T33n1710_002:0533b17": "行具修成十二住。總攝一切菩薩皆盡。此後",
    "T33n1710_002:0533b18": "方得無上菩提第十三住成圓滿果。頌曰。",
    "T33n1710_002:0533b19": " 種姓勝解行  極喜增上戒",
    "T33n1710_002:0533b20": " 增上心三慧  無相有功用",
    "T33n1710_002:0533b21": " 無相無功用  及以無礙解",
    "T33n1710_002:0533b22": " 最上菩薩住  最極如來住",
    "T33n1710_002:0533b23": "[0533b23] 一種姓住。猶未發趣無上菩提。於餘住中唯",
    "T33n1710_002:0533b24": "有因轉。相如前說。二勝解行住。從初發心乃",
    "T33n1710_002:0533b25": "至初地。由前修相於自住中雖已得淨為得",
    "T33n1710_002:0533b26": "淨故而修正行。起分別慧勵意修作。成苦遲",
    "T33n1710_002:0533b27": "通行勉勵說法。隨力亦能現正覺等利益安",
    "T33n1710_002:0533b28": "樂。於前諸行或未普學。諸相未成。意樂未淨。",
    "T33n1710_002:0533b29": "三極歡喜住。即是初地。如前白品并十大願",
    "T33n1710_002:0533c01": "皆現圓滿。由此轉名淨勝意樂。超過異生地",
    "T33n1710_002:0533c02": "證正性離生。生如來家成佛真子。紹隆佛種",
    "T33n1710_002:0533c03": "得諸平等。離諸諍害獲實證淨。知於菩提我",
    "T33n1710_002:0533c04": "已&#x96A3;近。證二空理成二妙智。生大歡喜行十",
    "T33n1710_002:0533c05": "法淨修住。謂信．慈悲．惠捨．無倦．知諸論．解",
    "T33n1710_002:0533c06": "世間．修慚愧．堅力持．供養諸佛。於九住法專",
    "T33n1710_002:0533c07": "精求趣。多為輪王王此洲界。調伏慳垢。乃至",
    "T33n1710_002:0533c08": "願我恒處最尊為有情依作諸義利。或樂精",
    "T33n1710_002:0533c09": "進淨信出家。瞬息須臾證百三摩地。以淨天",
    "T33n1710_002:0533c10": "眼於諸佛國見百如來。變化住持皆能解了。",
    "T33n1710_002:0533c11": "神力能動百佛世界。身亦能往放大光明普",
    "T33n1710_002:0533c12": "令他見。化為百類利百有情。若欲留身得百",
    "T33n1710_002:0533c13": "劫住。見前後際各百劫事。證百法門。化為百",
    "T33n1710_002:0533c14": "身。身皆能現百菩薩眷屬。四增上戒住。即第",
    "T33n1710_002:0533c15": "二地。由前住中十意樂住淨得入此住。性戒",
    "T33n1710_002:0533c16": "具足。少邪業道諸惡犯戒亦不現行。況中上",
    "T33n1710_002:0533c17": "品。能善了知業道因果。自及勸他行諸淨業。",
    "T33n1710_002:0533c18": "於有情苦得大哀愍如實觀照。廣見諸佛善",
    "T33n1710_002:0533c19": "根清淨。多為輪王王四天下。止息犯戒。一切",
    "T33n1710_002:0533c20": "威力過前十倍。五增上心住。即第三地。由前",
    "T33n1710_002:0533c21": "作意解了通達。復由十淨心得入此住。能通",
    "T33n1710_002:0533c22": "達諸行有情大菩提。亦正推求脫苦方便諸",
    "T33n1710_002:0533c23": "煩惱纏無障礙智。淨法界中無分別慧。辨此",
    "T33n1710_002:0533c24": "智見勝三摩地。於菩薩藏精進多聞。不惜身",
    "T33n1710_002:0533c25": "命捨諸所愛。無有師長不誓承事。教誓皆行。",
    "T33n1710_002:0533c26": "身誓受苦。但聞一頌勝得大千充滿妙寶。聞",
    "T33n1710_002:0533c27": "佛一句法能引正等覺淨菩薩行。勝得釋梵",
    "T33n1710_002:0533c28": "護世等果。設有告言。我有一句法能引正等",
    "T33n1710_002:0533c29": "覺淨菩薩行。汝若能投大火坑者。當為汝說。",
    "T33n1710_002:0534a01": "菩薩歡喜踊躍言能。正使火坑等三千界。為",
    "T33n1710_002:0534a02": "聞法故我從梵天尚能投入。況小火坑。為求",
    "T33n1710_002:0534a03": "佛法尚應久處大地獄中。況餘小苦。聞已便",
    "T33n1710_002:0534a04": "能法隨法行。能引住世間靜慮等至等。復還",
    "T33n1710_002:0534a05": "棄捨隨願受生。多作釋天帝化他令斷欲貪。",
    "T33n1710_002:0534a06": "威力過前百千之數。六覺分相應增上慧住。",
    "T33n1710_002:0534a07": "即第四地。由前求多聞成十法明得入此住。",
    "T33n1710_002:0534a08": "得十成熟智。修菩提分法能斷薩迦耶見等",
    "T33n1710_002:0534a09": "一切執著。離訶毀業修讚美業。心轉調柔功",
    "T33n1710_002:0534a10": "德隆盛。安住尋求修治地業。圓滿意樂勝解",
    "T33n1710_002:0534a11": "界性。聖教怨敵不能傾動。多作蘇夜摩天王",
    "T33n1710_002:0534a12": "化除薩迦耶見。威力過前俱胝之數。七諸",
    "T33n1710_002:0534a13": "諦相應增上慧住。即第五地。由前十平等清",
    "T33n1710_002:0534a14": "淨意樂得入此住。以十方便觀察諸諦。正毀",
    "T33n1710_002:0534a15": "諸行悲愍有情。攝受資糧勤修正願念慧行",
    "T33n1710_002:0534a16": "等。皆得增長離異作意。以諸方便成熟有情。",
    "T33n1710_002:0534a17": "一切工巧皆能引發。多作珊都使多天王化",
    "T33n1710_002:0534a18": "捨一切內外邪法。八緣起相應增上慧住。即",
    "T33n1710_002:0534a19": "第六地。由前十種法平等性得入此住。覺",
    "T33n1710_002:0534a20": "悟緣起生解脫門。一切邪想皆不能動。為益",
    "T33n1710_002:0534a21": "有情攝受生死。智．悲．隨逐無所著智．般若波",
    "T33n1710_002:0534a22": "羅蜜多住現前。證得無量勝三摩地。意樂不",
    "T33n1710_002:0534a23": "壞餘不能奪。多作妙化天王化除一切增上",
    "T33n1710_002:0534a24": "慢等。威力過前百千俱胝之數。九有功用無",
    "T33n1710_002:0534a25": "相住。即第七地。由前十種妙方便慧所引世",
    "T33n1710_002:0534a26": "間進道勝行得入此住。達佛境界無間缺修。",
    "T33n1710_002:0534a27": "一一剎那證十度等菩提分法。有加行行一",
    "T33n1710_002:0534a28": "切圓滿極。淨住前導猶名有染工巧智滿超",
    "T33n1710_002:0534a29": "二乘三摩地境。念念能入滅盡定能現菩薩",
    "T33n1710_002:0534b01": "甚希奇業。多作他化自在天王能授二乘現",
    "T33n1710_002:0534b02": "觀方便。威力過前俱胝百千之數。十無功用",
    "T33n1710_002:0534b03": "無相住。即第八地。由前十種入一切法第一",
    "T33n1710_002:0534b04": "義智得入此住。以前所修四如實智。今得清",
    "T33n1710_002:0534b05": "淨成無生忍。斷四災患愛甚深住。蒙諸如來",
    "T33n1710_002:0534b06": "覺悟勸導授與無量引發門智神通事業。悟",
    "T33n1710_002:0534b07": "入無量分身妙智得十自在。隨受勝利。多作",
    "T33n1710_002:0534b08": "初靜慮天王。創入此住第一剎那。所有福智",
    "T33n1710_002:0534b09": "一切威力。過前諸住所得一倍。第二剎那過",
    "T33n1710_002:0534b10": "前二倍。至十地滿運運增長。說不能盡。十一",
    "T33n1710_002:0534b11": "無礙解住。即第九地。由前於甚深住不生喜",
    "T33n1710_002:0534b12": "足。復於智殊勝性愛樂隨入。起智加行宣說",
    "T33n1710_002:0534b13": "諸法。說法所作皆如實知。成大法師具無礙",
    "T33n1710_002:0534b14": "解。多作第二靜慮天王。十二最上成滿菩薩",
    "T33n1710_002:0534b15": "住。即第十地。前無礙解遍清淨已堪為法王",
    "T33n1710_002:0534b16": "受法灌頂。得離垢等無量等持作佛所作。得",
    "T33n1710_002:0534b17": "一切佛相稱法座身諸眷屬。得大光明證利",
    "T33n1710_002:0534b18": "有情佛事妙智逮得無量解脫陀羅尼門神",
    "T33n1710_002:0534b19": "通大念等無數功德。多作過色究竟大自在",
    "T33n1710_002:0534b20": "天王。菩薩道滿資糧周備。從佛大雲堪領廣",
    "T33n1710_002:0534b21": "大微妙法雨。自如大雲同現等覺。普雨法雨",
    "T33n1710_002:0534b22": "殄息塵埃。令善稼穡生長成熟。此一一住所",
    "T33n1710_002:0534b23": "斷所修所證功德非餘住無。依各圓滿故別",
    "T33n1710_002:0534b24": "建立。勝解行住趣無相修。所作狹小有缺不",
    "T33n1710_002:0534b25": "定。次後六住獲無相修。所作廣大無缺決",
    "T33n1710_002:0534b26": "定。後之四住圓證清淨領受修果。所作無量。",
    "T33n1710_002:0534b27": "勝解行住信等第六心。信生不退不斷善根。",
    "T33n1710_002:0534b28": "十住第七心居位不退不作二乘。至極喜住",
    "T33n1710_002:0534b29": "所證不退永無忘失。至無功用無相住修行",
    "T33n1710_002:0534c01": "不退。任運進修皆求種智廣行利樂。故留諸",
    "T33n1710_002:0534c02": "惑助願受生。由此不說斷煩惱相。生有五種。",
    "T33n1710_002:0534c03": "一除災生。由願自在為大魚等濟諸飢乏。為",
    "T33n1710_002:0534c04": "大醫藥救諸疾病。為大善巧善和諍&#x9B2A;。為大",
    "T33n1710_002:0534c05": "國王如法息苦。為大天神斷邪見行。為火為",
    "T33n1710_002:0534c06": "水為乘為船為種種物息除災患。二隨類生。",
    "T33n1710_002:0534c07": "願自在力於傍生等惡類中生彼所行惡而",
    "T33n1710_002:0534c08": "自不行。彼不行善而自行之。如入酒肆能立",
    "T33n1710_002:0534c09": "其志。入諸婬舍示欲之過。為說正法除彼過",
    "T33n1710_002:0534c10": "失。三大勢生。稟性生時壽量形色族姓貴富",
    "T33n1710_002:0534c11": "最為殊勝。能除眾生輕慢等過。四增上生。",
    "T33n1710_002:0534c12": "受十王果自在化導隨所應生。五最後生。此",
    "T33n1710_002:0534c13": "生資糧已極圓滿。如慈氏等生婆羅門大國",
    "T33n1710_002:0534c14": "師家。如釋迦等生剎帝利大國王家。能現等",
    "T33n1710_002:0534c15": "覺作諸佛事。復以四相攝受有情。一者頓普。",
    "T33n1710_002:0534c16": "初發心位普頓攝受一切有情。皆為眷屬隨",
    "T33n1710_002:0534c17": "力饒益。二者增上。若為家主。勸識恩惠孝養",
    "T33n1710_002:0534c18": "父母。妻子等所隨時愍給。僕&#x96B7;等所終不逼",
    "T33n1710_002:0534c19": "切而能堪忍。病等瞻療愛語慰喻猶如自身。",
    "T33n1710_002:0534c20": "不生賤想。若為國王。不行刀杖以法理化財",
    "T33n1710_002:0534c21": "利饒益。依本土田而自食用不行侵掠。視諸",
    "T33n1710_002:0534c22": "眾生如父如子。所言誠諦不行欺詐。勸捨諸",
    "T33n1710_002:0534c23": "惡教修諸善。三者攝取。平等無儻不希名利",
    "T33n1710_002:0534c24": "秉事。徒眾等無染攝受於自義利。正教修",
    "T33n1710_002:0534c25": "習。非邪加行而陷逗之。四者隨時。諸有情類",
    "T33n1710_002:0534c26": "下中上品。長短少時方堪淨故隨應成熟",
    "T33n1710_002:0534c27": "而行攝受。此十三住七地所攝。一種姓地。",
    "T33n1710_002:0534c28": "二勝解行地。三淨勝意樂地。此之三地即初",
    "T33n1710_002:0534c29": "三住。四行正行地。即次六住。五決定地。即第",
    "T33n1710_002:0535a01": "十住。墮在第三決定中故。六決定行地。即第",
    "T33n1710_002:0535a02": "十一住。七倒究竟地。即第十二第十三住。",
    "T33n1710_002:0535a03": "因果二中皆究竟故。此前所說諸菩薩行。雖",
    "T33n1710_002:0535a04": "有無量不過四種。一波羅蜜多行。則六十度。",
    "T33n1710_002:0535a05": "二菩提分行。三十七品四尋思等一切妙行。",
    "T33n1710_002:0535a06": "三神通行。即六神通。四成熟有情行。即所",
    "T33n1710_002:0535a07": "調伏界調伏方便界無量。如上所說若所學",
    "T33n1710_002:0535a08": "處．若所學法．若能修學．皆菩薩行。勇猛熾然",
    "T33n1710_002:0535a09": "依前修學不見行相。是名為行。此所行法云",
    "T33n1710_002:0535a10": "何名深。勝空者言。妙理玄邈不可思議。二",
    "T33n1710_002:0535a11": "乘不能曉。凡夫所不測。故名為深。如應者",
    "T33n1710_002:0535a12": "言。真諦智境超言議道。非喻所喻微妙難",
    "T33n1710_002:0535a13": "知。備三無上具七大性。體業利樂一切殊",
    "T33n1710_002:0535a14": "勝。白法溟海妙寶泉池。非大菩提為法界主",
    "T33n1710_002:0535a15": "無由相稱。故所修學皆名為深。應勤趣證。或",
    "T33n1710_002:0535a16": "此一切諸菩薩行真如實相難可圓證。智慧",
    "T33n1710_002:0535a17": "觀照難可獲得。詮教文字難可悟說。萬行眷",
    "T33n1710_002:0535a18": "屬難可成就。有空境界難可通達。以慧為首",
    "T33n1710_002:0535a19": "餘性或資皆名般若。故並名深。云何名時。勝",
    "T33n1710_002:0535a20": "空者言。若依世俗。信學修證求照達空。若依",
    "T33n1710_002:0535a21": "勝義。悟法體空修行般若。事緒究竟總名為",
    "T33n1710_002:0535a22": "時。如應者言。無上菩提廣大深遠。非少積",
    "T33n1710_002:0535a23": "因可能證獲。於前所說十二住中。若日夜等",
    "T33n1710_002:0535a24": "時分算數。一一住中經多俱胝百千大劫。或",
    "T33n1710_002:0535a25": "過是數方證方滿。若以大劫超過一切算數",
    "T33n1710_002:0535a26": "之量。總經於三無數大劫方得證滿。經初無",
    "T33n1710_002:0535a27": "數大劫於一行中修一行。故證極喜住。經第",
    "T33n1710_002:0535a28": "二無數大劫於一行中修一切行。證無功用",
    "T33n1710_002:0535a29": "無相住。以意樂淨決定勇猛。後經第三無數",
    "T33n1710_002:0535b01": "大劫一切行中修一切行。證如來住。此常精",
    "T33n1710_002:0535b02": "進非不爾者。若上勇猛如翹足等。或有能轉",
    "T33n1710_002:0535b03": "眾多中劫或多大劫。決定無轉無數大劫。故",
    "T33n1710_002:0535b04": "知因位決定經三無數大劫修行圓滿方證菩",
    "T33n1710_002:0535b05": "提。五種彼岸皆能到故。此意即說修五般若",
    "T33n1710_002:0535b06": "三劫分位。或隨自心變作分限事緒究竟總",
    "T33n1710_002:0535b07": "立時名。若達空時唯正智證。既修學位通攝",
    "T33n1710_002:0535b08": "所餘。獨覺利根尚經百劫。況求作佛無多劫",
    "T33n1710_002:0535b09": "因。",
    "T33n1710_002:0535b10": "[0535b10] 經曰。照見五蘊等皆空。[0535b10] 贊曰。此顯由行甚",
    "T33n1710_002:0535b11": "深般若得正慧眼。達空名照。謂色受等諸有",
    "T33n1710_002:0535b12": "為法。皆有三世．內外．&#x9E81;細．劣勝．近遠。積聚",
    "T33n1710_002:0535b13": "名蘊。此五。謂色．受．想．行．識。等言等取處等",
    "T33n1710_002:0535b14": "諸法。勝空者言。前破能觀執顯能觀空。今破",
    "T33n1710_002:0535b15": "所觀執顯所觀空。若癡所蔽迷勝義理。於蘊",
    "T33n1710_002:0535b16": "等中妄執為有。如處夢者見境現前。若正了",
    "T33n1710_002:0535b17": "知勝義諦理。不生執著。如夢覺位了境非有。",
    "T33n1710_002:0535b18": "故行般若便照性空。如應者言。雖修一切皆",
    "T33n1710_002:0535b19": "行般若。證真遣妄由慧照空。故此偏說。此",
    "T33n1710_002:0535b20": "中空言即三無性。謂計所執本體非有相無",
    "T33n1710_002:0535b21": "自性。所以稱空。諸依他起。色如聚沫。受喻浮",
    "T33n1710_002:0535b22": "泡。想同陽焰。行類芭蕉。識猶幻事。無如所執",
    "T33n1710_002:0535b23": "自然生性。故亦名空。圓成實性因觀所執空",
    "T33n1710_002:0535b24": "無方證。或無如彼所執真性。故真勝義亦名",
    "T33n1710_002:0535b25": "為空。據實三性非空非不空。對破有執總密",
    "T33n1710_002:0535b26": "說空。非後二性都無名空。說一切空是佛密",
    "T33n1710_002:0535b27": "意。於有及無總說空故。如世尊說。",
    "T33n1710_002:0535b28": " 相生勝義無自性  如是我皆已顯示",
    "T33n1710_002:0535b29": " 若不知佛此密意  失壞正道不能往",
    "T33n1710_002:0535c01": "[0535c01] 又此空者即真如理。性非空有因空所顯。遮",
    "T33n1710_002:0535c02": "執為有故假名空。愚夫不知執五蘊等定離",
    "T33n1710_002:0535c03": "真有。起相分別。今推歸本體即真如。事離於",
    "T33n1710_002:0535c04": "理無別性故。由此經言。一切有情皆如來藏。",
    "T33n1710_002:0535c05": "一切法等皆即真如。說有相事則無相空。",
    "T33n1710_002:0535c06": "令諸有情斷諸相縛。眼類有五。一肉眼。非定",
    "T33n1710_002:0535c07": "所生大造淨色。二天眼。因定所起大造淨色。",
    "T33n1710_002:0535c08": "三慧眼。照理空智。四法眼。達教有慧。五佛眼。",
    "T33n1710_002:0535c09": "前四覺滿總得佛名。今在因位慧眼達空明",
    "T33n1710_002:0535c10": "了矚觀。故名照見。然此空性資糧位中聽聞",
    "T33n1710_002:0535c11": "思惟。多唯信解。在加行位方純修觀。雖皆名",
    "T33n1710_002:0535c12": "照猶帶相故而未證真。住十地中起無漏觀。",
    "T33n1710_002:0535c13": "通達真理方實照空。至如來位照見圓滿。知",
    "T33n1710_002:0535c14": "離言境假名為空。雖此空言通空我法。逗舍",
    "T33n1710_002:0535c15": "利子唯說法空。我執久亡不假空故。或復我",
    "T33n1710_002:0535c16": "執依法執生。但觀法空我隨空故。此所說空",
    "T33n1710_002:0535c17": "雖體無異。而依事顯亦有差別。如大經中或",
    "T33n1710_002:0535c18": "說十六。謂內空．外空．內外空．大空．空空．勝",
    "T33n1710_002:0535c19": "義空．有為空．無為空．畢竟空．無際空．無散",
    "T33n1710_002:0535c20": "空．本性空．相空．一切法空．無性空．無性自",
    "T33n1710_002:0535c21": "性空或說十七。加無所得空。或說十八。又加",
    "T33n1710_002:0535c22": "自性空。或說十九。別加所緣增上及互無空。",
    "T33n1710_002:0535c23": "或說二十。於十八中離無散空為散空．無",
    "T33n1710_002:0535c24": "變異空。離相空為自相空．共相空。釋初頌",
    "T33n1710_002:0535c25": "曰。",
    "T33n1710_002:0535c26": " 能食及所食  此依身所住",
    "T33n1710_002:0535c27": " 能見此如理  所求二諦空",
    "T33n1710_002:0535c28": " 為常益有情  為不捨生死",
    "T33n1710_002:0535c29": " 為善無窮盡  故觀此為空",
    "T33n1710_002:0536a01": " 為種姓清淨  為得諸相好",
    "T33n1710_002:0536a02": " 為淨諸佛法  故菩薩觀空",
    "T33n1710_002:0536a03": " 補特伽羅法  實性俱非有",
    "T33n1710_002:0536a04": " 此無性有性  故別立二空",
    "T33n1710_002:0536a05": "[0536a05] 經曰。度一切苦厄。[0536a05] 贊曰。勝空者言。此上略",
    "T33n1710_002:0536a06": "說破二執顯二空能度眾苦。既照性空離諸",
    "T33n1710_002:0536a07": "分別。如蛾出[雨/虫]永離纏裹。便度苦厄疾證涅",
    "T33n1710_002:0536a08": "槃。雖依勝義無度無得。隨世俗中有度有得。",
    "T33n1710_002:0536a09": "如應者言。由照性空能越生死顯先修益。第",
    "T33n1710_002:0536a10": "三練磨心也。謂觀轉依深妙難證。若生退屈",
    "T33n1710_002:0536a11": "應練磨心。世間有情行&#x9E81;施等。於命終位尚",
    "T33n1710_002:0536a12": "招勝果。況我今修無障妙善。當來不證度苦",
    "T33n1710_002:0536a13": "轉依。如彼行慧已度苦厄。捨&#x9E81;重依得無&#x9E81;",
    "T33n1710_002:0536a14": "重。我亦應爾。勵已增修不應自輕而生退屈。",
    "T33n1710_002:0536a15": "度者越也脫也。苦謂三界有情及處。即業煩",
    "T33n1710_002:0536a16": "惱所生所起。理實有漏無非是苦。此略有三。",
    "T33n1710_002:0536a17": "諸有漏法性墮遷流逼迫不安。皆名行苦。世",
    "T33n1710_002:0536a18": "間諸樂必歸壞盡緣合纏憂。俱名壞苦。性已",
    "T33n1710_002:0536a19": "逼迫更增楚切。難忍重生皆名苦苦。此苦即",
    "T33n1710_002:0536a20": "厄災難義故。苦或八苦。住胎出胎俱受逼迫。",
    "T33n1710_002:0536a21": "眾苦根本名生苦。時分朽壞名老苦。大種衰",
    "T33n1710_002:0536a22": "變名病苦。壽命衰沒名死苦。不愛現前名",
    "T33n1710_002:0536a23": "怨憎會苦。所愛乖離名愛別離苦。所希不",
    "T33n1710_002:0536a24": "遂名求不得苦。諸有漏行名略攝一切五取",
    "T33n1710_002:0536a25": "蘊苦。厄謂八難及諸危怖小三災等。由未照",
    "T33n1710_002:0536a26": "空。境相拘縛心起分別。發煩惱業五趣苦生。",
    "T33n1710_002:0536a27": "既見三種無性為空。或照蘊等即真如空。分",
    "T33n1710_002:0536a28": "別不生。惡果隨滅。故諸苦厄皆能越度。如有",
    "T33n1710_002:0536a29": "頌言。",
    "T33n1710_002:0536b01": " 相縛縛眾生  亦由&#x9E81;重縛",
    "T33n1710_002:0536b02": " 善雙修止觀  方乃俱解脫",
    "T33n1710_002:0536b03": "[0536b03] 據實照空亦度惑業。體寬現果唯說度苦。即",
    "T33n1710_002:0536b04": "此空相資糧位中聞思等照。初十心位第六",
    "T33n1710_002:0536b05": "心後信心不退。不斷善根便永伏度極重苦",
    "T33n1710_002:0536b06": "厄。故經頌言。",
    "T33n1710_002:0536b07": " 若有成世間  增上品正見",
    "T33n1710_002:0536b08": " 雖經歷千生  終不墮惡道",
    "T33n1710_002:0536b09": "[0536b09] 至十住中第四住後&#x9E81;無明等皆始不行。方",
    "T33n1710_002:0536b10": "能伏度惡趣苦厄。生貴住說除滅煩惱永盡",
    "T33n1710_002:0536b11": "無餘。捨離生死能出三界。緣起經說。外道異",
    "T33n1710_002:0536b12": "生諸行。皆以四愚為緣。內法異生若放逸者",
    "T33n1710_002:0536b13": "福不動行。三愚為緣。不放逸者所有諸行。我",
    "T33n1710_002:0536b14": "不說以無明為緣。故知此後伏離惡趣一切",
    "T33n1710_002:0536b15": "苦厄。第七住後更不退位伏離二乘所應苦",
    "T33n1710_002:0536b16": "厄。至通達位初證真空後能永度三惡趣",
    "T33n1710_002:0536b17": "八處無暇貧疾等種一切苦厄。或有亦能永",
    "T33n1710_002:0536b18": "離三界分段苦厄怖煩惱故。有八地後方離",
    "T33n1710_002:0536b19": "此厄。七地已前留煩惱故。第十地終照空圓",
    "T33n1710_002:0536b20": "滿。一切有漏種子永除。變易死等苦厄皆盡。",
    "T33n1710_002:0536b21": "至如來位利樂眾生。或時示現非實如是。此",
    "T33n1710_002:0536b22": "觀自在猶未成佛由照空故當必皆除。勸示",
    "T33n1710_002:0536b23": "發心言度一切。",
    "T33n1710_002:0536b24": "[0536b24] 經曰。舍利子。[0536b24] 贊曰。勝空者言。生由法立。法",
    "T33n1710_002:0536b25": "即生因。此廣生空。法空後顯。如應者言。下",
    "T33n1710_002:0536b26": "陳機感者名。述理垂喻。示彼勝行除四處也。",
    "T33n1710_002:0536b27": "義段有三。初舍利子等。總告彰空。次是故等。",
    "T33n1710_002:0536b28": "別結所空。後以無所得故。釋成空理。梵云舍",
    "T33n1710_002:0536b29": "利。唐曰春鶖。由母辨才指喻為號。顯彼所生",
    "T33n1710_002:0536c01": "故復稱子。母因能論子假為名。樹正摧邪少",
    "T33n1710_002:0536c02": "聞多解。昔楊知見最初悟入。今演性空呼而",
    "T33n1710_002:0536c03": "垂喻。唯說勝教以統法顯是理皆空。獨告上",
    "T33n1710_002:0536c04": "人以攝機即時眾咸告。彼雖秉告而未悟空。",
    "T33n1710_002:0536c05": "先勸練磨方除四處。",
    "T33n1710_002:0536c06": "[0536c06] 經曰。色不異空空不異色色即是空空即是",
    "T33n1710_002:0536c07": "色。[0536c07] 贊曰。謂四大種及此所造。即十色處及",
    "T33n1710_002:0536c08": "法處色。性皆變現總立色名。勝空者言。下",
    "T33n1710_002:0536c09": "廣法空。大經說言。所以者何。色自性空。不由",
    "T33n1710_002:0536c10": "空故色空非色。色不離空。空不離色。色即是",
    "T33n1710_002:0536c11": "空。空即是色。此破二種執。色不異空空不異",
    "T33n1710_002:0536c12": "色者。破執世俗所取色外別有真空。不悟真",
    "T33n1710_002:0536c13": "空執著諸色妄增惑業輪轉生死。今顯由翳",
    "T33n1710_002:0536c14": "所見花色目病故然。非異空有故。依勝義色",
    "T33n1710_002:0536c15": "不異空如聖教說。因緣生法我說空故。色即",
    "T33n1710_002:0536c16": "是空空即是色者。破愚夫執要色無位方始",
    "T33n1710_002:0536c17": "有空。於色於空種種分別。今顯依勝義色本",
    "T33n1710_002:0536c18": "性空。迷悟位殊義彰空色。如何色滅方乃見",
    "T33n1710_002:0536c19": "空。如翳見花自性非有。豈要花滅彼始成空。",
    "T33n1710_002:0536c20": "故於色空勿生封執。應除倒見究竟涅槃。由",
    "T33n1710_002:0536c21": "此二句經作是言。色自性空非色滅空。如應",
    "T33n1710_002:0536c22": "者言。若依勝義諸法皆空都無有者。初雖可",
    "T33n1710_002:0536c23": "爾理未必然。真俗相形俗無真滅。色空相待",
    "T33n1710_002:0536c24": "色滅空亡。故非本來色體空也。勝空者言。",
    "T33n1710_002:0536c25": "據實此空非空不空。翻迷對色悟說色空。非",
    "T33n1710_002:0536c26": "此空言即定為空。空亦空故。如應者言。若",
    "T33n1710_002:0536c27": "因緣色自本都無。應諸愚夫先來智者。是",
    "T33n1710_002:0536c28": "則凡聖互是聖凡。自處師資實為誰迷。勝空",
    "T33n1710_002:0536c29": "者言。煩惱成覺分。生死即涅槃。塵勞之儔",
    "T33n1710_002:0537a01": "為如來種。諸眾生等本來寂滅。豈非愚夫先",
    "T33n1710_002:0537a02": "即智者。如應者言。若許色事有異空理。可捨",
    "T33n1710_002:0537a03": "色迷而求空悟。既空本色。智即為愚。求智捨",
    "T33n1710_002:0537a04": "愚豈非顛倒。且厭生死求趣涅槃。苦樂不殊。",
    "T33n1710_002:0537a05": "求之何用。愚夫生死已得涅槃。聖者更求",
    "T33n1710_002:0537a06": "極成邪妄。勝空者言。俗事迷悟求聖去凡。",
    "T33n1710_002:0537a07": "真理色空何成取捨。如應者言。若許事別亦",
    "T33n1710_002:0537a08": "說即空。俱勝義中自成矛楯。應未悟者知色",
    "T33n1710_002:0537a09": "即空。其已悟者不悟空色。精勤聖者可愍可",
    "T33n1710_002:0537a10": "傷。懈怠愚夫可欣可樂。如世尊言。云何菩薩",
    "T33n1710_002:0537a11": "隨順會通方便善巧波羅蜜多。若諸有情於",
    "T33n1710_002:0537a12": "佛所說空性經典。謂一切法皆無自性皆無",
    "T33n1710_002:0537a13": "有事無生無滅皆如幻夢。於是等法不能解",
    "T33n1710_002:0537a14": "了。菩薩為彼如理會通。應告彼言。此經不說",
    "T33n1710_002:0537a15": "一切諸法都無所有。但說諸法所言自性都",
    "T33n1710_002:0537a16": "無所有。故說諸法皆無自性。雖有一切所言",
    "T33n1710_002:0537a17": "說事依止彼故諸言說轉。然彼所說可說自",
    "T33n1710_002:0537a18": "性。據勝義諦非其自性。故說諸法皆無所有。",
    "T33n1710_002:0537a19": "彼一切法所言自性理既從本都無所有。當",
    "T33n1710_002:0537a20": "何所生當何所滅。故說諸法無生無滅。又如",
    "T33n1710_002:0537a21": "幻夢非如顯現如實是有。亦非一切幻夢形",
    "T33n1710_002:0537a22": "質都無所有。如是諸法非如愚夫言說串習",
    "T33n1710_002:0537a23": "勢力所現如實是有。亦非一切諸法勝義離",
    "T33n1710_002:0537a24": "言自性都無所有。由此悟入一切諸法非有",
    "T33n1710_002:0537a25": "非無。猶如幻夢其性無二。故說諸法皆如幻",
    "T33n1710_002:0537a26": "夢。如是菩薩普於一切諸法法界。不取少分",
    "T33n1710_002:0537a27": "不捨少分。不作損減不作增益。無所失壞。若",
    "T33n1710_002:0537a28": "法實有知為實有。若法實無知為實無。如是",
    "T33n1710_002:0537a29": "開示是名菩薩隨順會通方便善巧。此經意",
    "T33n1710_002:0537b01": "說。一切愚夫如言所執實有可說諸法自性。",
    "T33n1710_002:0537b02": "如實幻夢皆無自性。都無有事無生無滅。非",
    "T33n1710_002:0537b03": "無聖智真俗諦境離言法性。非如幻夢形質",
    "T33n1710_002:0537b04": "亦體都無名無性等。達所執無名悟非有。達",
    "T33n1710_002:0537b05": "聖境有名悟非無。故言菩薩不取少分不捨",
    "T33n1710_002:0537b06": "少分無知為無有知為有。若依勝義法體都",
    "T33n1710_002:0537b07": "空無少有者。作此會通便非善巧。稱悟非無",
    "T33n1710_002:0537b08": "不捨少分。亦徒施設乃為損減失壞正理。由",
    "T33n1710_002:0537b09": "此故知。此經意破先執色有故說色空。空者",
    "T33n1710_002:0537b10": "無也。非法性空。愚夫所執當情色相本性非",
    "T33n1710_002:0537b11": "有。若執非空及色滅無方成空體。既成二倒。",
    "T33n1710_002:0537b12": "故應雙遣顯色事理非如所執。勿起妄情生",
    "T33n1710_002:0537b13": "顛倒見。妄情既斷所執色亡。故斷依他遣計",
    "T33n1710_002:0537b14": "所執。如翳既滅不見空花。二乘外道執實",
    "T33n1710_002:0537b15": "作用因緣生法性都非有。故聖說言。因緣生",
    "T33n1710_002:0537b16": "法我說皆空。非謂依他如幻之色亦皆空也。",
    "T33n1710_002:0537b17": "故有頌言。",
    "T33n1710_002:0537b18": " 虛妄分別性  由此義得成",
    "T33n1710_002:0537b19": " 非實有全無  許滅解脫故",
    "T33n1710_002:0537b20": "[0537b20] 聖教又說。諸法不自生亦不從他生。亦不從",
    "T33n1710_002:0537b21": "共生非不從二生。雖無所執作用因緣。而有",
    "T33n1710_002:0537b22": "功能緣可得故。此若無者應無俗諦。俗諦無",
    "T33n1710_002:0537b23": "故真諦亦無。依誰由誰而得解脫。或此空者",
    "T33n1710_002:0537b24": "即法性空。若執遍計所執諸色及依他色定",
    "T33n1710_002:0537b25": "異真有。真俗定別極成迷亂。今顯二色性即",
    "T33n1710_002:0537b26": "空如無相無為非詮智境。應捨二執求趣真",
    "T33n1710_002:0537b27": "空。故攝歸空雙除妄見。法性之色體即真相。",
    "T33n1710_002:0537b28": "不異即空。此復何惑。聖說二諦各有淺深。彼",
    "T33n1710_002:0537b29": "互相形皆有真俗。有俗俗俗。有俗俗真。有真",
    "T33n1710_002:0537c01": "真真。有真真俗。即俗真俗。真亦俗真。有俗有",
    "T33n1710_002:0537c02": "真俗無真滅。既非無色而獨有空。亦非色空",
    "T33n1710_002:0537c03": "定不異即。故真空與色非異非不異。非即非",
    "T33n1710_002:0537c04": "不即。今遮定異等唯說不異即。此不異即言",
    "T33n1710_002:0537c05": "亦非不異即。辯中邊說。",
    "T33n1710_002:0537c06": " 無二有無故  非有亦非無",
    "T33n1710_002:0537c07": " 非異亦非一  是說為空相",
    "T33n1710_002:0537c08": "[0537c08] 今說色空互相顯者。令義增明破疑執故。前",
    "T33n1710_002:0537c09": "說觀自在教練磨心。今說色空等令除四處。",
    "T33n1710_002:0537c10": "一者二乘作意狹劣欣厭不樂利他。二者於",
    "T33n1710_002:0537c11": "大乘中顛倒推求及起疑惑。三者於聞思等",
    "T33n1710_002:0537c12": "言我能然種種法執。四者現前安立骨瑣色",
    "T33n1710_002:0537c13": "等乃至菩提執著分別。今說色等不異即空。",
    "T33n1710_002:0537c14": "令捨二乘劣作意等得無分別出世行成。",
    "T33n1710_002:0537c15": "[0537c15] 經曰。受想行識等亦復如是。[0537c15] 贊曰。恐彼疑",
    "T33n1710_002:0537c16": "執唯色不異空。唯色體即空餘法不爾故。以",
    "T33n1710_002:0537c17": "受等亦例同色。能領納境起苦樂捨名受。能",
    "T33n1710_002:0537c18": "取於境有相．無相．小．大．無量．無少所有分",
    "T33n1710_002:0537c19": "齊名想。思造善惡無記分位及餘心所等遷",
    "T33n1710_002:0537c20": "流名行。心意識三皆能了別並通名識。謂四",
    "T33n1710_002:0537c21": "識住及能住識。如色而領。如領而知。如知而",
    "T33n1710_002:0537c22": "作。如作而了。故色受等如是次第。然由世執",
    "T33n1710_002:0537c23": "我事有五。謂我身具．我受用．我言說．我造",
    "T33n1710_002:0537c24": "作．我自體。今顯是蘊唯法功能。無實自性非",
    "T33n1710_002:0537c25": "我我所故。唯說五不減不增。愚夫不知為破",
    "T33n1710_002:0537c26": "我執於非蘊中假說為蘊。遂執為有。故今對",
    "T33n1710_002:0537c27": "破並說為空。二十論云。說無有情我。但有法",
    "T33n1710_002:0537c28": "因故。等者。等取下處界等五種善巧。然大經",
    "T33n1710_002:0537c29": "言。色空乃至菩提亦空。設有一法過涅槃者。",
    "T33n1710_002:0538a01": "我亦說為如幻如化。故此等言通攝一切。勝",
    "T33n1710_002:0538a02": "空如應二皆准釋。大經次言。受想行識自性",
    "T33n1710_002:0538a03": "空。不由空故。乃至廣說。受想行識即是空。空",
    "T33n1710_002:0538a04": "即是受想行識何以故。此但有名謂為菩提。",
    "T33n1710_002:0538a05": "謂之為空。此但有名謂之為色受想行識。",
    "T33n1710_002:0538a06": "[0538a06] 經曰。舍利子是諸法空相不生不滅不垢不淨",
    "T33n1710_002:0538a07": "不增不減。[0538a07] 贊曰。前告法體空。今告法義空。",
    "T33n1710_002:0538a08": "是諸法者。指前對空色受等法。本無今有名",
    "T33n1710_002:0538a09": "生。暫有還無名滅。障染名垢。翻此名淨。相廣",
    "T33n1710_002:0538a10": "名增。翻此名減。勝空者言。依世俗諦。許色",
    "T33n1710_002:0538a11": "等有。可有生等。依勝義諦。色等本空。如何空",
    "T33n1710_002:0538a12": "中更有生等。故生滅等空相皆無。如應者言。",
    "T33n1710_002:0538a13": "遍計所執及依他上自然生法本性空無。法",
    "T33n1710_002:0538a14": "性色等體即空理。皆無如彼二乘等執生等",
    "T33n1710_002:0538a15": "位別。故說空相不生滅等。又若有執有為遷",
    "T33n1710_002:0538a16": "流定有生滅。無為在纏出纏位別實有垢淨。",
    "T33n1710_002:0538a17": "未證真位及證真已有為無為互有增減。如是",
    "T33n1710_002:0538a18": "定執皆所執故體相都無。寧如彼執有為生",
    "T33n1710_002:0538a19": "滅．無為垢淨．通二增減。如見陽焰執為實水。",
    "T33n1710_002:0538a20": "此水本空何有生等。非無陽焰似水生等。又",
    "T33n1710_002:0538a21": "設難言。若攝歸性依他色等皆即空如。彼有",
    "T33n1710_002:0538a22": "生滅此亦應爾。今義答言。如太空中色雖生",
    "T33n1710_002:0538a23": "滅而空相無。如是依他雖有生滅真空不爾。",
    "T33n1710_002:0538a24": "復有難言若一切法皆即真空。空相遍在貪",
    "T33n1710_002:0538a25": "等垢染信等淨中。如應垢淨。今義答言。如太",
    "T33n1710_002:0538a26": "空中有色染淨空相不爾。如是諸法雖有垢",
    "T33n1710_002:0538a27": "淨而空相無。故有頌言。",
    "T33n1710_002:0538a28": " 非染非不染  非淨非不淨",
    "T33n1710_002:0538a29": " 心性本淨故  由客塵所染",
    "T33n1710_002:0538b01": "[0538b01] 或有難言。若法皆真無別相者。甘露聖教既",
    "T33n1710_002:0538b02": "有增減。真空應爾。今義答言。如太空中色",
    "T33n1710_002:0538b03": "相增減空相不然。如是聖教雖有增減而空",
    "T33n1710_002:0538b04": "性無。皆由事理體相別故。若一切法唯真如",
    "T33n1710_002:0538b05": "空。如何得有生滅等事。以上總說非但色體",
    "T33n1710_002:0538b06": "不異即空。色上生等諸差別義亦不異即空。",
    "T33n1710_002:0538b07": "今遮通別且略舉三。而實空相亦不一等。大",
    "T33n1710_002:0538b08": "經次言。如是自性無生無滅無染無淨。菩薩",
    "T33n1710_002:0538b09": "如是修行般若波羅蜜多時。不見生滅不見",
    "T33n1710_002:0538b10": "染淨。何以故。但假立客名別別於法而起分",
    "T33n1710_002:0538b11": "別。隨起言說如如言說如是如是生起執著。",
    "T33n1710_002:0538b12": "菩薩修行般若波羅蜜多時。於如是等一切",
    "T33n1710_002:0538b13": "不見。由不見故不生執著。",
    "T33n1710_002:0538b14": "[0538b14] 經曰。是故空中無色無受想行識。[0538b14] 贊曰。勝",
    "T33n1710_002:0538b15": "空者言。上以色等體義總對於空明不異",
    "T33n1710_002:0538b16": "即。恐義不明。令觀純熟別結空中所無之",
    "T33n1710_002:0538b17": "法。乘前起結說是故言。此言通下諸所無法。",
    "T33n1710_002:0538b18": "如應者言。三乘通修五種善巧。謂蘊．處．界．",
    "T33n1710_002:0538b19": "緣起及諦。隨彼所應為遠近觀。由二乘等皆",
    "T33n1710_002:0538b20": "隨執有。今對說無。所執空中體義俱寂。故所",
    "T33n1710_002:0538b21": "執蘊其性都無。然佛方便於有為中施設為",
    "T33n1710_002:0538b22": "蘊。破五我事漸令入真說為善巧。非謂實有。",
    "T33n1710_002:0538b23": "故經頌言。",
    "T33n1710_002:0538b24": " 如星翳燈幻  露泡夢電雲",
    "T33n1710_002:0538b25": " 諸和合所為  應作如是觀",
    "T33n1710_002:0538b26": "[0538b26] 有為之法尚非定蘊。所執蘊等何理成真。法",
    "T33n1710_002:0538b27": "性空如故非蘊相。是故空中都無五蘊。大經",
    "T33n1710_002:0538b28": "次言。復次舍利子。諸菩薩修行般若波羅蜜",
    "T33n1710_002:0538b29": "多時。應如是觀。菩薩但有名。般若波羅蜜多",
    "T33n1710_002:0538c01": "但有名。色受想行識但有名。乃至廣說。",
    "T33n1710_002:0538c02": "[0538c02] 經曰。無眼耳鼻舌身意無色聲香味觸法。[0538c02] 贊",
    "T33n1710_002:0538c03": "曰。此說空中無十二處。勝空者言。佛權方便",
    "T33n1710_002:0538c04": "說有處等引令入真。既入真已依真實義故",
    "T33n1710_002:0538c05": "說皆空。如應者言。唯由根境能與六行為生",
    "T33n1710_002:0538c06": "長門。說為處義。然以世間相見．問訊．塗香．",
    "T33n1710_002:0538c07": "受膳．侍給．分別故。佛說處次第如是。因位眼",
    "T33n1710_002:0538c08": "耳不至能取。鼻舌身三至方能取。意即八識。",
    "T33n1710_002:0538c09": "果俱不定。眼耳用勝。天得通名。變化非真。唯",
    "T33n1710_002:0538c10": "欲色界。下地諸識有依上者。業．緣．通．定．法",
    "T33n1710_002:0538c11": "力皆生。諸位隨應用有勝劣。如次九八七五",
    "T33n1710_002:0538c12": "緣起。色謂顯．形．表。聲謂執受．不執受．俱大",
    "T33n1710_002:0538c13": "種所生。香謂俱生．和合．變異。味謂苦．酢．甘．",
    "T33n1710_002:0538c14": "辛．&#x918E;．淡。觸謂四大及此所造。法謂無對色及",
    "T33n1710_002:0538c15": "餘心所．不相應．無為。初五唯二。餘通異熟．",
    "T33n1710_002:0538c16": "長養．等流。異熟唯欲色。後二通三界。色．聲．",
    "T33n1710_002:0538c17": "有表．意．法通三。十色皆唯無記及善。即離",
    "T33n1710_002:0538c18": "依有假立造名。一切皆通有漏無漏。二十頌",
    "T33n1710_002:0538c19": "曰。",
    "T33n1710_002:0538c20": " 依彼所化生  世尊密意趣",
    "T33n1710_002:0538c21": " 說有色等處  如化生有情",
    "T33n1710_002:0538c22": "[0538c22] 此說佛為妄執有我久沈生死不肯趣求。非",
    "T33n1710_002:0538c23": "處法中說之為處。如遮斷見密說化生。引令",
    "T33n1710_002:0538c24": "入真除捨我執。二乘等不了方便言說。執為",
    "T33n1710_002:0538c25": "實有。今顯所執性本都無。因緣法中既非實",
    "T33n1710_002:0538c26": "處。法性空理亦無處相故。乘前義而結處",
    "T33n1710_002:0538c27": "無。大經次言。眼處但有名。乃至法處但有名。",
    "T33n1710_002:0538c28": "眼處空乃至法處空。",
    "T33n1710_002:0538c29": "[0538c29] 經曰。無眼界乃至無意識界。[0538c29] 贊曰。此說空",
    "T33n1710_002:0539a01": "中無十八界。勝空者言。眼界．色界．眼識界．",
    "T33n1710_002:0539a02": "耳界．聲界．耳識界．鼻界．香界．鼻識界．舌界．",
    "T33n1710_002:0539a03": "味界．舌識界．身界．觸界．身識界．意界．法界．",
    "T33n1710_002:0539a04": "意識界名十八界。今舉無初後例中間十六",
    "T33n1710_002:0539a05": "界。世俗故說有。勝義故皆無唯有假名。自性",
    "T33n1710_002:0539a06": "空故。如應者言。由根及境能持六識。彼復自",
    "T33n1710_002:0539a07": "持因果性義名之為界。前處次第識界隨生。",
    "T33n1710_002:0539a08": "故十八界次第如是。能取於境是六內界相。",
    "T33n1710_002:0539a09": "眼等所取是六外界相。依根緣境似境了別是",
    "T33n1710_002:0539a10": "六識界相。此中意界即心意識。心謂第八識。",
    "T33n1710_002:0539a11": "持種受熏趣生等體。善無覆性。能變身器為",
    "T33n1710_002:0539a12": "有情依。有三位名。一我愛執藏位名阿賴耶。",
    "T33n1710_002:0539a13": "此翻為藏。能藏所藏執藏義故。二善惡業果",
    "T33n1710_002:0539a14": "位名毘播迦。此云異熟。善不善業所招集故。",
    "T33n1710_002:0539a15": "三相續執持位名阿陀那。此云執持。能執持",
    "T33n1710_002:0539a16": "身不失壞故。意謂第七識。染執我相為有漏",
    "T33n1710_002:0539a17": "依。淨常平等。性善有覆。亦三位名。一我執相",
    "T33n1710_002:0539a18": "應位名有覆末那。緣阿賴耶執為我故。二法",
    "T33n1710_002:0539a19": "執相應位名無覆末那。緣毘播迦執為法故。",
    "T33n1710_002:0539a20": "三思量性位但名末那。緣阿陀那等起思量",
    "T33n1710_002:0539a21": "故。能緣所緣短長平等。故七八識各有三名。",
    "T33n1710_002:0539a22": "初二名皆有漏。後一名通無漏。識謂餘六。如",
    "T33n1710_002:0539a23": "自名顯。皆通三性。至佛位中轉異熟識名圓",
    "T33n1710_002:0539a24": "鏡智。九喻影像於中現故。隨應初地轉二末",
    "T33n1710_002:0539a25": "那名平等智。能具十種平等性故。三乘見位",
    "T33n1710_002:0539a26": "轉第六識名妙觀智。隨應具足十勝用故。轉",
    "T33n1710_002:0539a27": "前五識名成事智。起十化業滿本願故。因多",
    "T33n1710_002:0539a28": "分別以識為主。果皆決斷標智為名。此前八",
    "T33n1710_002:0539a29": "識即七心界。四智唯善。並法界攝。三照有空",
    "T33n1710_002:0539b01": "具真俗智。成事照有俗智非真。圓鏡平等恒",
    "T33n1710_002:0539b02": "不動搖。初恒遍觀名一切智。妙觀成事有時",
    "T33n1710_002:0539b03": "間斷。雖此四智皆具眾德。而隨相增起攝不",
    "T33n1710_002:0539b04": "定。然佛說法有略廣門。於蘊義中略說色識。",
    "T33n1710_002:0539b05": "處界隨廣。蘊廣心所。處界皆略。為愚三故。蘊",
    "T33n1710_002:0539b06": "說有為。處說二取。界增取體。機欲待故。破我",
    "T33n1710_002:0539b07": "能持施設為界。二乘等不了便執為實。所執",
    "T33n1710_002:0539b08": "都無。餘非實界。故乘前義亦結此無。",
    "T33n1710_002:0539b09": "[0539b09] 經曰。無無明亦無無明盡乃至無老死亦無老",
    "T33n1710_002:0539b10": "死盡。[0539b10] 贊曰。勝空者言。上無遠觀。下無近",
    "T33n1710_002:0539b11": "觀。此無獨覺&#x96A3;近所觀。故契經言。為求獨覺",
    "T33n1710_002:0539b12": "者說應十二緣起法。又說。無明乃至老死唯",
    "T33n1710_002:0539b13": "有假名。自性空故今說為無。盡者空也。空",
    "T33n1710_002:0539b14": "亦空。故說無無明盡乃至無老死盡。十二緣",
    "T33n1710_002:0539b15": "起有空俱無。例餘皆爾。今影顯之。如應者言。",
    "T33n1710_002:0539b16": "慈氏尊說此於染淨皆有順逆。雜染順觀依",
    "T33n1710_002:0539b17": "於生死流轉法說。逆依世間加行法說。清淨",
    "T33n1710_002:0539b18": "順觀依於根本斷障法說。逆依斷已重觀法",
    "T33n1710_002:0539b19": "說。雜染順觀者。初知體性具十二支。一無明。",
    "T33n1710_002:0539b20": "謂迷內外愚。二行。謂福非福不動。三識。謂異",
    "T33n1710_002:0539b21": "熟識。四名色。謂五蘊。五六處。謂六根六觸能",
    "T33n1710_002:0539b22": "對境之勝劣。七受能領境之苦樂。八愛。謂",
    "T33n1710_002:0539b23": "三界貪。九取。謂煩惱。十有。即行至受六支種",
    "T33n1710_002:0539b24": "子由愛取潤能有後有。十一生。謂苦果現起。",
    "T33n1710_002:0539b25": "十二老死。謂衰變終沒。次觀由癡發起邪行。",
    "T33n1710_002:0539b26": "能集當來隨業果識。五蘊相起諸根圓滿。觸",
    "T33n1710_002:0539b27": "受境界種子感果。耽著希求。煩惱滋長。潤前",
    "T33n1710_002:0539b28": "業等。五趣苦生老死憂悲之所隨逐。故契經",
    "T33n1710_002:0539b29": "言。無明緣行乃至生緣老死。識等五支因無",
    "T33n1710_002:0539c01": "次第。依當起位說為後緣。雜染逆觀者。依",
    "T33n1710_002:0539c02": "初習位安立諦說。謂老死苦．老死集．老死",
    "T33n1710_002:0539c03": "滅．老死趣滅行。乃至隨應歷觀諸諦。由老死",
    "T33n1710_002:0539c04": "支苦諦所攝。於緣起中先逆觀察。以三種相",
    "T33n1710_002:0539c05": "觀老死支。一細因緣。二&#x9E81;因緣。三非不定。感",
    "T33n1710_002:0539c06": "生因緣名細。謂愛．取．有。生自體名&#x9E81;。謂生",
    "T33n1710_002:0539c07": "支。由此二生而有老死。當來老死細生為因。",
    "T33n1710_002:0539c08": "現法老死&#x9E81;生為因。除二生體餘定無能與",
    "T33n1710_002:0539c09": "老死果。名非不定。雖觀老死苦諦。至愛於後",
    "T33n1710_002:0539c10": "際苦并彼集諦未為喜足。遂復觀察後集因",
    "T33n1710_002:0539c11": "緣現在眾苦。謂遍逆觀受觸六處名色與識。",
    "T33n1710_002:0539c12": "觀未來苦是當苦諦。觀彼集因是當集諦。觀",
    "T33n1710_002:0539c13": "未來世苦之集諦由誰而有。知由從先集所",
    "T33n1710_002:0539c14": "生起識為邊際現法苦有。既知從先集所生",
    "T33n1710_002:0539c15": "起。不應復觀此云何有。由識名色譬如束蘆",
    "T33n1710_002:0539c16": "展轉相緣無作者等。是故觀察齊識退還。如",
    "T33n1710_002:0539c17": "是順逆觀察苦集。唯十支已。次觀滅諦。始從",
    "T33n1710_002:0539c18": "老死乃至無明。云何一切皆當滅盡。謂由不",
    "T33n1710_002:0539c19": "造無明為緣新業行故彼苦方滅。次更尋求",
    "T33n1710_002:0539c20": "證此滅道。憶昔師授於緣起法世間正見念",
    "T33n1710_002:0539c21": "智現前。如是數觀令見增長。是名雜染順逆",
    "T33n1710_002:0539c22": "觀察。清淨順觀者。由先已集正見資糧。能於",
    "T33n1710_002:0539c23": "諸諦漸次獲得有學無學清淨智見。能無餘",
    "T33n1710_002:0539c24": "斷無明及愛。諸無明觸為緣生受亦復隨斷。",
    "T33n1710_002:0539c25": "於現法中證慧解脫。受．相應心．貪愛煩惱得",
    "T33n1710_002:0539c26": "離繫故證心解脫。無明斷故應生諸行識乃",
    "T33n1710_002:0539c27": "至受皆不得生。是故經言。無明滅故行滅。乃",
    "T33n1710_002:0539c28": "至觸滅故受滅。彼受不生無由起愛。由斯復",
    "T33n1710_002:0539c29": "說。受滅故愛滅乃至愁歎憂惱皆滅。唯有識",
    "T33n1710_002:0540a01": "等清淨鮮白住有餘依般涅槃界。名為證得",
    "T33n1710_002:0540a02": "現法涅槃後有漏盡住真常跡。名無餘依般",
    "T33n1710_002:0540a03": "涅槃界。清淨逆觀者。既斷滅已還逆觀察。由",
    "T33n1710_002:0540a04": "誰無故老死無。由誰滅故老死滅。知由無作",
    "T33n1710_002:0540a05": "緣生種子現行二生無故老死無。無常緣生",
    "T33n1710_002:0540a06": "二生滅故老死滅。如是乃至知由無作緣生",
    "T33n1710_002:0540a07": "發起纏隨眠三無明無故行無。無常緣生三",
    "T33n1710_002:0540a08": "無明滅故行滅。是名清淨順逆觀察。有依順",
    "T33n1710_002:0540a09": "染不說生支。機欲待故。說逆唯九。以業為識",
    "T33n1710_002:0540a10": "非集緣故。或觀十一。無明無因智種闕故。",
    "T33n1710_002:0540a11": "世尊如是方便施設令獨覺等獲自菩提。而",
    "T33n1710_002:0540a12": "彼不了妄執有實染淨緣起。今說彼無令捨",
    "T33n1710_002:0540a13": "執著。於雜染品唯說無無明乃至無老死。於",
    "T33n1710_002:0540a14": "清淨品唯說無無明盡乃至無老死盡。各但",
    "T33n1710_002:0540a15": "無順而例無逆。舉無初後例中亦無。故第六",
    "T33n1710_002:0540a16": "地雖作此觀。尚執有實流轉還滅。第七地中",
    "T33n1710_002:0540a17": "方除生滅障。生者順染。即此所無無明乃至",
    "T33n1710_002:0540a18": "老死。滅者順淨。即此所無無明盡乃至老死",
    "T33n1710_002:0540a19": "盡。其所無者。謂無所執作者常住二種緣",
    "T33n1710_002:0540a20": "生。非無功能緣起滅理。以契經言不壞世諦",
    "T33n1710_002:0540a21": "入於勝義。無造受者業不亡故。依他既非定",
    "T33n1710_002:0540a22": "緣起相。真理亦非無明等滅。故並無之。若善",
    "T33n1710_002:0540a23": "惡業一切都無。契經唯應說法非有。何容繁",
    "T33n1710_002:0540a24": "長言亦非無。待因緣故諸法成立。自事既重",
    "T33n1710_002:0540a25": "故應詳究。",
    "T33n1710_002:0540a26": "[0540a26] 經曰。無苦集滅道。[0540a26] 贊曰。勝空者言。前無獨",
    "T33n1710_002:0540a27": "覺近觀。此無聲聞近觀。故契經言。為求聲聞",
    "T33n1710_002:0540a28": "者說應四諦法。又說。四諦唯有假名。自性空",
    "T33n1710_002:0540a29": "故。然上兼下此亦餘境。於緣起中亦修諦",
    "T33n1710_002:0540b01": "觀。故緣起後方說諦無。如應者言。勝鬘經",
    "T33n1710_002:0540b02": "說安立四聖諦非安立四聖諦。如是八聖諦",
    "T33n1710_002:0540b03": "非二乘所知。分段生死名苦。煩惱及有漏業",
    "T33n1710_002:0540b04": "名集。擇滅名滅。生空智品名道。&#x9E81;顯施設淺",
    "T33n1710_002:0540b05": "智所知名安立諦。變易生死名苦。所知障及",
    "T33n1710_002:0540b06": "無漏有分別業名集。自性清淨無住涅槃名",
    "T33n1710_002:0540b07": "滅。法空智品名道。微隱難知非&#x9E81;淺境名非",
    "T33n1710_002:0540b08": "安立諦。總合說者。有漏逼迫皆苦。招感後",
    "T33n1710_002:0540b09": "有名集。故無記法皆非集諦。此即略說生死",
    "T33n1710_002:0540b10": "果因。四種涅槃名滅。無漏有為為證滅路名",
    "T33n1710_002:0540b11": "道。此即略說出世果因。如療病者知病．病因．",
    "T33n1710_002:0540b12": "病除．除法。觀生死苦．苦因．苦滅．滅法亦然。",
    "T33n1710_002:0540b13": "唯聖知實名為聖諦。或隨觀察二空真如不",
    "T33n1710_002:0540b14": "作別觀名非安立遠觀四諦各有四行。謂無",
    "T33n1710_002:0540b15": "常．苦．空．無我．因．集．生．緣．滅．靜．妙．離．道．",
    "T33n1710_002:0540b16": "如．行．出。由苦諦行能除四倒故有通局。為入",
    "T33n1710_002:0540b17": "真門。近加行觀不唯觀苦。觀非安立方入真",
    "T33n1710_002:0540b18": "故。於非苦等中佛說為苦等。聲聞等不了如",
    "T33n1710_002:0540b19": "言起著。今破彼執故說為無。依他定非苦集",
    "T33n1710_002:0540b20": "等相。真理何由有彼差別。由此並無。故第五",
    "T33n1710_002:0540b21": "地雖作此觀尚執有實染淨&#x9E81;相。第六地中",
    "T33n1710_002:0540b22": "方除染淨障。染者有漏。即此所無苦集二諦。",
    "T33n1710_002:0540b23": "淨者無漏。既此所無滅道二諦。",
    "T33n1710_002:0540b24": "[0540b24] 經曰。無智亦無得。[0540b24] 贊曰。勝空者言。上無聲",
    "T33n1710_002:0540b25": "聞近觀。此無菩薩近觀。能證道名智。所證境",
    "T33n1710_002:0540b26": "名得。有能證智可有所得。證智非有所得亦",
    "T33n1710_002:0540b27": "空。如契經言。為求菩薩者說應六波羅蜜多",
    "T33n1710_002:0540b28": "法。唯言無智得。總合說故。若法非空。初有所",
    "T33n1710_002:0540b29": "行後可有得。法既非有。初無所行後何有",
    "T33n1710_002:0540c01": "得。故大經言。一切智空乃至無上菩提亦空。",
    "T33n1710_002:0540c02": "如應者言。菩薩真觀唯非安立。故總說近",
    "T33n1710_002:0540c03": "亦無智得。如有頌言。",
    "T33n1710_002:0540c04": " 依識有所得  境無所得生",
    "T33n1710_002:0540c05": " 依境無所得  識無所得生",
    "T33n1710_002:0540c06": "[0540c06] 無分別智證真如位。心境冥合平等平等。能",
    "T33n1710_002:0540c07": "取所取一切皆無。後得智中離諸相縛無虛",
    "T33n1710_002:0540c08": "妄執。亦離二取。復有頌言。",
    "T33n1710_002:0540c09": " 由識有得性  亦成無所得",
    "T33n1710_002:0540c10": " 故知二有得  無得性平等",
    "T33n1710_002:0540c11": "[0540c11] 餘位執種猶未斷。故觀不分明謂有二取。破",
    "T33n1710_002:0540c12": "實能取故說無智。破實所取復言無得。又於",
    "T33n1710_002:0540c13": "二法俱遮二取。別遮二取說為無得。能所得",
    "T33n1710_002:0540c14": "故。遮有妙用故言無智。照斷能故。此釋皆除",
    "T33n1710_002:0540c15": "遍計所執。依他幻事非定智得。真如體寂都",
    "T33n1710_002:0540c16": "無二相。故依三性皆說為無。非真智生一切",
    "T33n1710_002:0540c17": "非有。說智及智處俱名般若。真無相取不取",
    "T33n1710_002:0540c18": "相故。",
    "T33n1710_002:0540c19": "[0540c19] 經曰。以無所得故。[0540c19] 贊曰。勝空者言。前說是",
    "T33n1710_002:0540c20": "故空中無色等者。雖結成上色不異空無生",
    "T33n1710_002:0540c21": "滅等。而未釋色等無之所由。今顯空中無法",
    "T33n1710_002:0540c22": "所以。若色等中體少是有。應依勝義有少所",
    "T33n1710_002:0540c23": "得。既都無得故本皆空。如大經言。自性空故",
    "T33n1710_002:0540c24": "一切皆空。如應者言。辯中邊言。菩薩正修",
    "T33n1710_002:0540c25": "十善巧觀。一蘊二處。三界。四緣起。五處非",
    "T33n1710_002:0540c26": "處。六根。七世。八諦。九乘。十有為無為。由舍",
    "T33n1710_002:0540c27": "利子漸悟大乘故。此俱無三乘通．別．近．遠．",
    "T33n1710_002:0540c28": "加行．根本六種。二真觀位證法事理。所執六",
    "T33n1710_002:0540c29": "相都無所有。依他圓成非定六相。故以無得",
    "T33n1710_002:0541a01": "通釋上無。如大經言。色等諸法無所得。故甚",
    "T33n1710_002:0541a02": "深般若亦無所得。",
    "T33n1710_002:0541a03": "[0541a03] 經曰。菩提薩埵依般若波羅蜜多故心無罣礙",
    "T33n1710_002:0541a04": "無罣礙故無有恐怖遠離一切顛倒夢想究竟",
    "T33n1710_002:0541a05": "涅槃。[0541a05] 贊曰。勝空者言。上破二執廣顯二",
    "T33n1710_002:0541a06": "空。下歎二依彰獲二利。此歎因依斷障染利。",
    "T33n1710_002:0541a07": "依即前說行之異名。罣者障。礙者拘。恐者畏。",
    "T33n1710_002:0541a08": "怖者懼。未依慧悟。滯色等有拘溺眾苦畏懼",
    "T33n1710_002:0541a09": "恒生。有虛妄顛倒及生死夢想。由斯欣樂究",
    "T33n1710_002:0541a10": "竟涅槃。既依般若達色等空。便無拘礙．苦",
    "T33n1710_002:0541a11": "畏．倒．想。以色生死即涅槃故。何假虛求究竟",
    "T33n1710_002:0541a12": "圓寂。故依般若一切遠離。如應者言。下彰",
    "T33n1710_002:0541a13": "依學德歎獲勝利。離苦圓證也。此歎菩薩因",
    "T33n1710_002:0541a14": "位修益。菩薩常時緣說文字學起觀照。尋觀",
    "T33n1710_002:0541a15": "實相修持眷屬。不妄求知一切境界。名依般",
    "T33n1710_002:0541a16": "若。罣謂煩惱障。不得涅槃故。礙謂所知障。不",
    "T33n1710_002:0541a17": "得菩提故。或罣即礙。俱通二障。恐怖者謂五",
    "T33n1710_002:0541a18": "怖畏。一不活畏。由分別我資生愛起。二惡名",
    "T33n1710_002:0541a19": "畏。行不饒益有悕望起。三死畏。由有我見失",
    "T33n1710_002:0541a20": "懷想起。四惡趣畏。不遇諸佛惡業所起。五",
    "T33n1710_002:0541a21": "怯眾畏。見已證劣他勝所起。顛倒者謂七倒。",
    "T33n1710_002:0541a22": "一想。二見。三心。四於無常謂常。五於苦謂",
    "T33n1710_002:0541a23": "樂。六於不淨謂淨。七於無我謂我。於後四",
    "T33n1710_002:0541a24": "種妄想分別名想倒。忍可．欲樂．建立．執著名",
    "T33n1710_002:0541a25": "見倒。心倒者謂煩惱。此有三。一根本。謂愚",
    "T33n1710_002:0541a26": "癡。二體性。謂邊執見一分．戒禁取．見取及",
    "T33n1710_002:0541a27": "貪．薩迦耶見。三等流謂餘煩惱。夢想者未真",
    "T33n1710_002:0541a28": "智覺恒處夢中。由斯佛說生死長夜。夢由想",
    "T33n1710_002:0541a29": "起故名夢想。前之七倒由妄想生。處夢而行",
    "T33n1710_002:0541b01": "故名夢想。或前諸倒皆生死因。此夢想者即",
    "T33n1710_002:0541b02": "生死果。如處夢中多矚身境。故偏於果標夢",
    "T33n1710_002:0541b03": "想名。梵云涅槃。唐言圓寂。即體周遍性湛然",
    "T33n1710_002:0541b04": "義。雖真如性無二無別。依緣盡證說有四種。",
    "T33n1710_002:0541b05": "一自性清淨涅槃。謂一切法實相真如。二無",
    "T33n1710_002:0541b06": "住處涅槃。謂大悲慧常所輔翼。出所知障清",
    "T33n1710_002:0541b07": "淨真如。三有餘依涅槃。謂集諦盡所顯真如。",
    "T33n1710_002:0541b08": "四無餘依涅槃。謂苦諦盡所顯真如。有處依",
    "T33n1710_002:0541b09": "初說。諸凡聖平等共有。一切有情無生滅等。",
    "T33n1710_002:0541b10": "本來涅槃。有依第二說。諸菩薩住無。所住。及",
    "T33n1710_002:0541b11": "聲聞等不得涅槃。有依後二說。三乘者同得",
    "T33n1710_002:0541b12": "解脫。此中總說。由諸菩薩依般若故。悟三無",
    "T33n1710_002:0541b13": "性。及因我法二空所顯一切空故。其心不為",
    "T33n1710_002:0541b14": "二障所礙五怖所恐七倒所纏夢想所惑。便",
    "T33n1710_002:0541b15": "能究竟契證涅槃。或諸菩薩由依般若。勝解",
    "T33n1710_002:0541b16": "行位資糧道中。漸伏分別二障現行。於加行",
    "T33n1710_002:0541b17": "道。能頓伏盡。亦能漸伏俱生二障。心無罣礙。",
    "T33n1710_002:0541b18": "見道位中。斷分別執隨願速滿。無有恐怖。於",
    "T33n1710_002:0541b19": "修道位。解行廣增斷諸顛倒。遠離一切生死",
    "T33n1710_002:0541b20": "夢想。當無學道究竟涅槃。四位所彰從增說",
    "T33n1710_002:0541b21": "故。又極喜住。一切惡趣諸煩惱品。及所知障",
    "T33n1710_002:0541b22": "在皮&#x9E81;重皆悉永斷。能令煩惱皆不現行。心",
    "T33n1710_002:0541b23": "無罣礙。最初證得無漏智故。無功用無相住。",
    "T33n1710_002:0541b24": "一切能障無生法忍諸煩惱品。及所知障在",
    "T33n1710_002:0541b25": "膚&#x9E81;重皆悉永斷。一切煩惱皆不現前。無有",
    "T33n1710_002:0541b26": "恐怖。因從果名。果已斷故。最上成滿菩薩住。",
    "T33n1710_002:0541b27": "一切煩惱習氣隨眠。及所知障在骨&#x9E81;重皆",
    "T33n1710_002:0541b28": "悉永斷。入如來住。名為遠離顛倒夢想。即是",
    "T33n1710_002:0541b29": "二障三住所斷。由斯佛位究竟涅槃。",
    "T33n1710_002:0541c01": "[0541c01] 經曰。三世諸佛依般若波羅蜜多故得阿耨多",
    "T33n1710_002:0541c02": "羅三藐三菩提。[0541c02] 贊曰。勝空者言。上歎因依",
    "T33n1710_002:0541c03": "斷障染利。下歎果依得菩提利。三世者去來",
    "T33n1710_002:0541c04": "今。諸佛者非一故。梵言佛陀。此略云佛。有慧",
    "T33n1710_002:0541c05": "之主。唐言覺者。得謂獲證。阿云無。耨多羅云",
    "T33n1710_002:0541c06": "上。三云正藐云等。三又云正。菩提云覺。末",
    "T33n1710_002:0541c07": "伽名道。此不名也。無法可過故名無上。理事",
    "T33n1710_002:0541c08": "遍知故名正等。離妄照真復云正覺。即是無",
    "T33n1710_002:0541c09": "上正等正覺。大智度論說。智及智處俱名般",
    "T33n1710_002:0541c10": "若。三世覺者由依此故證智達空名得正覺。",
    "T33n1710_002:0541c11": "或唯空性說名菩提。如來妙體即法身故。如",
    "T33n1710_002:0541c12": "應者言。出生死而慧悟。如從夢覺。契法性而",
    "T33n1710_002:0541c13": "敷闡。喻若花開。成真俗智具自他覺。慧行",
    "T33n1710_002:0541c14": "俱滿。標以佛名覺慧圓滿雖更不修。然持不",
    "T33n1710_002:0541c15": "捨濟有情類。故亦說佛依於般若。或依即修。",
    "T33n1710_002:0541c16": "佛由因位依行般若得正覺故。此彰五法。一",
    "T33n1710_002:0541c17": "淨法界。即佛法身真如涅槃。具真性相微妙",
    "T33n1710_002:0541c18": "功德。由觀空理所得果故。餘之四智謂有為",
    "T33n1710_002:0541c19": "德。即是所證受用佛身。修自利因所得果故。",
    "T33n1710_002:0541c20": "為大菩薩所現淨相廣大佛身。名他受用。為",
    "T33n1710_002:0541c21": "二乘等現淨穢相不定佛身。名為變化。俱利",
    "T33n1710_002:0541c22": "他因所宜現故。自受用身具百四十不共實",
    "T33n1710_002:0541c23": "德。謂諸如來三十二種大丈夫相．八十隨好．",
    "T33n1710_002:0541c24": "四一切種清淨．十力．四無所畏．三念住．三不",
    "T33n1710_002:0541c25": "護．大悲．無忘失法．永害習氣．一切種妙智。",
    "T33n1710_002:0541c26": "及八解脫．八勝處．九次第定．十遍處．四無",
    "T33n1710_002:0541c27": "量．三解脫門．三無生忍．三十七種菩提分法．",
    "T33n1710_002:0541c28": "五眼．六通．四無礙解．無諍願智．恒住捨性．",
    "T33n1710_002:0541c29": "十八佛不共法．乃至一切智．種智無量功",
    "T33n1710_002:0542a01": "德。說不能盡。他受用身及變化身亦具有此",
    "T33n1710_002:0542a02": "相似功德故。有為功德四智所攝。以智為主",
    "T33n1710_002:0542a03": "名菩提智。法身真如名菩提斷。如契經言。菩",
    "T33n1710_002:0542a04": "提智菩提斷俱名菩提。由此故知皆稱菩提。",
    "T33n1710_002:0542a05": "假者名佛。即總假者證得別法。故說諸佛依",
    "T33n1710_002:0542a06": "得菩提。如是總攝諸功德盡。智斷圓滿名無",
    "T33n1710_002:0542a07": "上覺。異生邪智。簡名正覺。二乘分智。簡名",
    "T33n1710_002:0542a08": "等覺。菩薩缺智。簡復名正覺。唯佛圓證獨",
    "T33n1710_002:0542a09": "得全名。金剛分言。一切諸佛從此經出。一切",
    "T33n1710_002:0542a10": "如來從此經生。是故三佛俱是菩提。理趣分",
    "T33n1710_002:0542a11": "說。信學此經速能滿足諸菩薩行。疾證無上",
    "T33n1710_002:0542a12": "正等菩提。故三菩提皆由此得。",
    "T33n1710_002:0542a13": "[0542a13] 經曰。故知般若波羅蜜多是大神&#x546A;是大明&#x546A;",
    "T33n1710_002:0542a14": "是無上&#x546A;是無等等&#x546A;。[0542a14] 贊曰。勝空者言上",
    "T33n1710_002:0542a15": "已別顯因果二依斷得二利。下文總歎般若",
    "T33n1710_002:0542a16": "勝用。乘前起結名曰故知。妙用無方曰神。無",
    "T33n1710_002:0542a17": "幽不燭曰明。最勝第一名無上。無類可類名",
    "T33n1710_002:0542a18": "無等等。大師秘密妙法紀綱。顯正摧邪除惡",
    "T33n1710_002:0542a19": "務善。靈祇敬奉賢聖遵持威力莫加。故名為",
    "T33n1710_002:0542a20": "&#x546A;。如應者言。梵云陀羅尼。此曰總持。略有四",
    "T33n1710_002:0542a21": "種。一者法。以略教含廣。二者義。以略義含",
    "T33n1710_002:0542a22": "廣。三者能。得菩薩無生法忍。慈氏尊說。",
    "T33n1710_002:0542a23": "[0542a23]  壹胝蜜胝吉胝毘羼底(丁履反)&#x9262;陀膩莎訶",
    "T33n1710_002:0542a24": "[0542a24] 四者&#x546A;。大經中說。",
    "T33n1710_002:0542a25": "[0542a25]  納慕薄伽筏帝(一)&#x9262;剌壞波羅弭多曳(二)呾",
    "T33n1710_002:0542a26": "姪他(三)室&#x56C7;曳(四)室&#x56C7;曳(五)室&#x56C7;曳(六)室",
    "T33n1710_002:0542a27": "&#x56C7;曳細(七)莎訶",
    "T33n1710_002:0542a28": "[0542a28] 此&#x546A;神力廣說如經。念慧二能具含萬德。順",
    "T33n1710_002:0542a29": "此古說總立&#x546A;名。此乘前結法義二持起下",
    "T33n1710_002:0542b01": "&#x546A;持。說故知也。由此總持出過異生．聲聞．",
    "T33n1710_002:0542b02": "獨覺．菩薩四道。或文字妙用．觀照圓鑒．眷屬",
    "T33n1710_002:0542b03": "勝益．實相無喻。或四皆通。故此般若名神等",
    "T33n1710_002:0542b04": "&#x546A;。或此般若是大神者。乃至是無等等者之",
    "T33n1710_002:0542b05": "所說&#x546A;。勸諸學者皆於此經修十法行。慈氏",
    "T33n1710_002:0542b06": "頌言。",
    "T33n1710_002:0542b07": " 謂書寫供養  施他聽披讀",
    "T33n1710_002:0542b08": " 受持正開演  諷誦及思修",
    "T33n1710_002:0542b09": " 行十法行者  獲福聚無量",
    "T33n1710_002:0542b10": " 勝故無盡故  由攝他不息",
    "T33n1710_002:0542b11": "[0542b11] 經曰。能除一切苦。[0542b11] 贊曰。前明具德。此明破",
    "T33n1710_002:0542b12": "惡。信學證說皆除眾苦。故大經言。能於此經",
    "T33n1710_002:0542b13": "行十法行。一切障蓋皆不能染。雖造一切",
    "T33n1710_002:0542b14": "極重惡業。而能超越一切惡趣。假殺三界一",
    "T33n1710_002:0542b15": "切眾生。終不由斯墮於地獄．傍生．鬼界。設住",
    "T33n1710_002:0542b16": "一切煩惱叢中。而猶蓮花終不為染。常與一",
    "T33n1710_002:0542b17": "切勝事和合。於法．有情得無礙智。能善悟入",
    "T33n1710_002:0542b18": "諸平等性。自他忿等皆能調伏。現世怨敵咸",
    "T33n1710_002:0542b19": "起慈心常見諸佛得宿住智。所聞正法總持",
    "T33n1710_002:0542b20": "不忘。諸勝喜樂恒現在前。常勤精進修諸善",
    "T33n1710_002:0542b21": "法。惡魔外道不能稽留。四天王等常隨擁衛。",
    "T33n1710_002:0542b22": "終不橫死枉遭衰患。諸佛菩薩恒共護持。令",
    "T33n1710_002:0542b23": "一切時善增惡減。於諸佛土隨願往生。乃至",
    "T33n1710_002:0542b24": "菩提不墮惡趣。速能滿足諸菩薩行。疾證無",
    "T33n1710_002:0542b25": "上正等菩提。隨心所願無不成辦。所以王城",
    "T33n1710_002:0542b26": "四眾纔誦念而魔伏。天宮千眼始受持而怨",
    "T33n1710_002:0542b27": "潰。況復深衷懇己因植果圓。不拔五趣以為",
    "T33n1710_002:0542b28": "師。跨十方而為主未之有也。",
    "T33n1710_002:0542b29": "[0542b29] 經曰。真實不虛。[0542b29] 贊曰。除疑勸信重說此言。",
    "T33n1710_002:0542c01": "何有棄大寶輪王之位。處寂林而落飾。稱慈",
    "T33n1710_002:0542c02": "父法王之尊。踐眾道而提譽。對諸龍象導彼",
    "T33n1710_002:0542c03": "天人。誑誘群生誠為未可。所以經言。如來",
    "T33n1710_002:0542c04": "是真語者乃至不異語者。故應信奉勿起驚",
    "T33n1710_002:0542c05": "疑。",
    "T33n1710_002:0542c06": "[0542c06] 經曰。故說般若波羅蜜多&#x546A;即說&#x546A;曰。",
    "T33n1710_002:0542c07": "[0542c07] 揭諦揭諦 波羅揭諦 波羅僧揭諦 菩提",
    "T33n1710_002:0542c08": "莎訶[0542c08] 贊曰。前說法義二持雖勸信學。欲令",
    "T33n1710_002:0542c09": "神用速備更說&#x546A;持。佛以大劫慧悲難修誓",
    "T33n1710_002:0542c10": "行加略文字。意趣深遠教理幽。廣不易詳贊。",
    "T33n1710_002:0542c11": "般若波羅蜜多心經幽贊卷下",
    "T33n1710_002:0542c12": "[0542c12] 貞應三年(甲申)正月十五日為助先師真歸上",
    "T33n1710_002:0542c13": "人餘業敬彫摸畢兼以此功令故權大僧都",
    "T33n1710_002:0542c14": "重信蕩流轉妄執趣菩提正道及自他群類"
}