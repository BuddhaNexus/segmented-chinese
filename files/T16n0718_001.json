{
    "T16n0718_001:0844a23": "No. 718",
    "T16n0718_001:0844a24": "佛說分別緣生經",
    "T16n0718_001:0844a26": "西天譯經三藏朝奉大夫試鴻臚卿",
    "T16n0718_001:0844a27": "傳教大師臣法天奉 詔譯",
    "T16n0718_001:0844a28": "[0844a28] 如是我聞：[0844a28] 一時佛在烏盧尾螺池邊，泥連河",
    "T16n0718_001:0844a29": "側菩提樹下，成佛未久，獨止其中，心生思",
    "T16n0718_001:0844b01": "念：「世間苦法，無能免者，無能怖者，決定實",
    "T16n0718_001:0844b02": "有，如是觀察，是大義利；世間樂法，亦復如",
    "T16n0718_001:0844b03": "是，無能免者，無能厭者，決定實有，如是觀",
    "T16n0718_001:0844b04": "察，是大義利。」[0844b04] 又復思惟：「所有世間，天人魔",
    "T16n0718_001:0844b05": "梵、沙門婆羅門等界中，而於此法不能了知。",
    "T16n0718_001:0844b06": "若復有人，善能思惟，警覺苦樂，如是了達",
    "T16n0718_001:0844b07": "非究竟法，常所思念，依法修行，是人當得",
    "T16n0718_001:0844b08": "具足戒、定、慧、解脫、解脫知見等法。所有過去",
    "T16n0718_001:0844b09": "未來諸佛，皆悉覺知世間苦樂，一一了知，如",
    "T16n0718_001:0844b10": "法修行，以自行力而成正覺。何以故？此法",
    "T16n0718_001:0844b11": "未曾有，無能了知者，所有過去如來、應供、",
    "T16n0718_001:0844b12": "正等正覺，皆於此法一一了知，如法修行，",
    "T16n0718_001:0844b13": "乃成正覺。未來世中，如來、應供、正等正覺，如",
    "T16n0718_001:0844b14": "是世間苦樂等法，一一了知，如法修行，乃圓",
    "T16n0718_001:0844b15": "道果。」",
    "T16n0718_001:0844b16": "[0844b16] 爾時娑婆界主大梵天王，以佛威力故，知",
    "T16n0718_001:0844b17": "佛所念，譬如力士屈伸臂頃，離梵天界，來",
    "T16n0718_001:0844b18": "詣佛所，修敬畢已，住立佛前，而白佛言：「世",
    "T16n0718_001:0844b19": "尊！佛所思念，如是如是，世間苦樂，無能免",
    "T16n0718_001:0844b20": "者，是大義利，過去未來，亦復如是。於天人",
    "T16n0718_001:0844b21": "魔梵界中，唯佛世尊一一了知，若增若減、",
    "T16n0718_001:0844b22": "若善若惡，悉能分別，緣生之法，以佛智力，",
    "T16n0718_001:0844b23": "如實了知。」[0844b23] 佛言：「梵王！如是如是。世間眾生，",
    "T16n0718_001:0844b24": "於一切法，無智無識，不能了知，無明癡暗",
    "T16n0718_001:0844b25": "之所覆閉，是為無明。從無明緣而生於行，行",
    "T16n0718_001:0844b26": "有三種，謂身、口、意。復從行緣而生於識，識",
    "T16n0718_001:0844b27": "有六種，謂眼識、耳識、鼻識、舌識、身識、意識。從",
    "T16n0718_001:0844b28": "於識緣而生名色，名者除色，名有四種，謂",
    "T16n0718_001:0844b29": "受、想、行、識；色者所謂四大，一切色法，由四",
    "T16n0718_001:0844c01": "大生。如是色蘊、名蘊二種，是為名色。從名",
    "T16n0718_001:0844c02": "色緣生於六處，內六處者，有其六種，謂眼",
    "T16n0718_001:0844c03": "處、耳處、鼻處、舌處、身處、意處。從六處緣，復生",
    "T16n0718_001:0844c04": "於觸，觸有六種，謂眼觸、耳觸、鼻觸、舌觸、身觸、",
    "T16n0718_001:0844c05": "意觸。復從觸緣而生於受，受有三種，謂樂受、",
    "T16n0718_001:0844c06": "苦受、不苦不樂受。復從受緣而生於愛，愛有",
    "T16n0718_001:0844c07": "三種，謂欲愛、色愛、無色愛。復從愛緣而生於",
    "T16n0718_001:0844c08": "取，取有四種，所謂欲取、見取、戒禁取、我語取。",
    "T16n0718_001:0844c09": "復從取緣而生於有，有者三種，謂欲有、色有、",
    "T16n0718_001:0844c10": "無色有。從有為緣即有生法，其生法者，謂",
    "T16n0718_001:0844c11": "眾生界，隨蘊生起，處處差別，生異滅法，常",
    "T16n0718_001:0844c12": "所遷易。從生為本，有蘊、有界、有處，乃至命根",
    "T16n0718_001:0844c13": "等法，是名為生。從生為緣而有老死，老者",
    "T16n0718_001:0844c14": "所謂心識昏昧，髮白面皺，氣力劣弱，呻吟",
    "T16n0718_001:0844c15": "喘息，身體羸劣，乃至諸根而悉衰朽，是名",
    "T16n0718_001:0844c16": "為老。死復何相？死者謂諸眾生界趣差別，悉",
    "T16n0718_001:0844c17": "歸無常，壽限終盡，捨於暖觸，命根滅已，諸",
    "T16n0718_001:0844c18": "蘊亦捨，四大離散，是名為死。如前所說，老",
    "T16n0718_001:0844c19": "與死法，是為二種。[0844c19] 「如是所說，即名分別緣",
    "T16n0718_001:0844c20": "生之法。若諸眾生，能了知者，是人當得具",
    "T16n0718_001:0844c21": "足五分法身。」[0844c21] 爾時梵王，聞佛所說緣生法已，",
    "T16n0718_001:0844c22": "禮佛而退，還梵天界。"
}