{
    "X66n1296_027:0155a03": "宗門拈古彚集卷第二十七",
    "X66n1296_027:0155a05": "古杭白巖嗣祖沙門　淨符　彚集",
    "X66n1296_027:0155a06": "　　△南五",
    "X66n1296_027:0155a07": "魏府大覺和尚(南五臨濟玄嗣)參臨濟。濟見豎起拂子。覺展",
    "X66n1296_027:0155a08": "坐具。濟擿下拂子。覺收坐具參堂去。時眾議曰。此僧",
    "X66n1296_027:0155a09": "莫是和尚親故。不禮拜又不喫棒。濟聞令侍者喚覺",
    "X66n1296_027:0155a10": "至曰。大眾道汝來參長老。又不禮拜又不喫棒。莫是",
    "X66n1296_027:0155a11": "長老親故。覺乃珍重下去。",
    "X66n1296_027:0155a12": "如菴彰云。風來樹動。雨過山青。若二老者可謂作",
    "X66n1296_027:0155a13": "家相見逈出常情。雖然。檢點將來。大覺猶欠一籌。",
    "X66n1296_027:0155a14": "當時待侍者來喚。便好掌云。者一掌合是堂頭老",
    "X66n1296_027:0155a15": "漢喫。非唯塞斷臨濟咽喉。且使一眾狐疑渙然冰",
    "X66n1296_027:0155a16": "釋。",
    "X66n1296_027:0155a17": "定州善崔禪師(南五臨濟玄嗣)因州將王令公於衙署張座",
    "X66n1296_027:0155a18": "請說法。崔陞座拈拄杖曰。出來也打。不出來也打。僧",
    "X66n1296_027:0155a19": "出曰崔禪聻。崔便擿却拄杖曰。久立令公。伏惟珍重。",
    "X66n1296_027:0155a20": "便下座。",
    "X66n1296_027:0155a21": "五祖戒別僧便推倒禪牀。",
    "X66n1296_027:0155a22": "瑯瑘覺云。久經行陣者。終不展鎗旗。",
    "X66n1296_027:0155a23": "雲葢智云。身挨白刃。不懼死生。也須是者僧始得。",
    "X66n1296_027:0155a24": "崔禪為什麼當機放過。要會麼。錦鱗已得休勞力。",
    "X66n1296_027:0155b01": "收取絲綸歸去休。",
    "X66n1296_027:0155b02": "薦福行云。崔禪美則美矣。善則未善。何故。大似放",
    "X66n1296_027:0155b03": "過者僧。山僧即不然。待者僧出眾。未開口便與痛",
    "X66n1296_027:0155b04": "棒。他若皮下有血。必然別有生涯。",
    "X66n1296_027:0155b05": "龜峰光云。崔禪布長蛇偃月大陣。欲統四大部洲",
    "X66n1296_027:0155b06": "為一世界。不是者僧攙旗奪鼓。未免陷在虜庭。且",
    "X66n1296_027:0155b07": "道坐籌帷幄鎮靜八方。水乳和同風雲會合一句",
    "X66n1296_027:0155b08": "作麼生道。若不藍田射石虎。幾乎悞殺李將軍。",
    "X66n1296_027:0155b09": "南澗問云。雲葢道者僧身挨白刃不懼死生。可惜",
    "X66n1296_027:0155b10": "崔禪當機放過。殊不知者僧喫了崔禪一頓棒至",
    "X66n1296_027:0155b11": "今轉身不得。要識崔禪麼。運籌帷幄決勝千里。",
    "X66n1296_027:0155b12": "寶掌白云。崔禪擬欲當堂據令十處埋兵。不知冷",
    "X66n1296_027:0155b13": "地裏被個販私鹽漢突圍而入。幾乎打破蔡州。",
    "X66n1296_027:0155b14": "白巖符云。者僧疋馬單刀向龍蛇陣裏斬將搴旗。",
    "X66n1296_027:0155b15": "不妨許伊是個豪杰中豪杰。爭奈崔禪韜略尤能",
    "X66n1296_027:0155b16": "妙出孫吳。雖然。總不禁王公冷眼。",
    "X66n1296_027:0155b17": "廣教玉云。出來也打。不出來也打。渾鋼打就生鐵",
    "X66n1296_027:0155b18": "鑄成。僧出曰崔禪聻。滿地刀鎗。崔擿却拄杖便下",
    "X66n1296_027:0155b19": "座。掘地陷平人。古人盡道者僧不顧危亡身挨白",
    "X66n1296_027:0155b20": "刃。殊不知大小崔禪被者僧靠來。只得將錯就錯。",
    "X66n1296_027:0155b21": "還有識他汗臭氣者麼。",
    "X66n1296_027:0155b22": "幽州譚空禪師(南五臨濟玄嗣)因鎮州牧有姑為尼。行脚回",
    "X66n1296_027:0155b23": "欲開堂為人。牧令空勘過。空問曰聞汝欲開堂為人",
    "X66n1296_027:0155b24": "是否。尼曰是。空曰。尼是五障之身。你作麼生為人。尼",
    "X66n1296_027:0155c01": "曰龍女八歲南方無垢世界成等正覺又作麼生。空",
    "X66n1296_027:0155c02": "曰。龍女現十八變。你試一變看。尼曰。不是野狐精。變",
    "X66n1296_027:0155c03": "個什麼。空便打。",
    "X66n1296_027:0155c04": "鎮州牧主聞云。和尚拄杖折那。",
    "X66n1296_027:0155c05": "翠巖芝云。且道尼具眼不具眼。只擔得條斷貫索。",
    "X66n1296_027:0155c06": "作麼生會。",
    "X66n1296_027:0155c07": "鄂州灌溪志閑禪師(南五臨濟玄嗣)參臨濟。濟驀胸搊住。溪",
    "X66n1296_027:0155c08": "曰領領。濟托開曰且放你一頓。",
    "X66n1296_027:0155c09": "天童華云。灌溪氣宇如王。被臨濟活埋在鎮州城",
    "X66n1296_027:0155c10": "裏十字街頭。當時若是光孝。棒折也不放在。何故。",
    "X66n1296_027:0155c11": "家肥生孝子。國霸有謀臣。",
    "X66n1296_027:0155c12": "靈隱嶽云。爐鞴之所鈍鐵猶多。雖然如是。不因夜",
    "X66n1296_027:0155c13": "來雁。爭見海門秋。",
    "X66n1296_027:0155c14": "灌溪住後上堂。我在臨濟爺爺處得半杓。末山孃孃",
    "X66n1296_027:0155c15": "處得半杓。共成一杓喫了。直至如今飽不饑。",
    "X66n1296_027:0155c16": "天童覺云。灌溪恁麼說話。且道是臨濟處得底。末",
    "X66n1296_027:0155c17": "山處得底。雖然一箭落雙鵰。怎奈有時走殺有時",
    "X66n1296_027:0155c18": "坐殺。且作麼生得恰好去。揑聚放開全在我。拈來",
    "X66n1296_027:0155c19": "拋去更由誰。",
    "X66n1296_027:0155c20": "灌溪上堂。十方無壁落。四面亦無門。露裸裸。赤灑灑。",
    "X66n1296_027:0155c21": "沒可把。便下座。",
    "X66n1296_027:0155c22": "崇覺空云。灌溪老漢向十字街頭逞風流。賣惺惺。",
    "X66n1296_027:0155c23": "道我解穿珍珠。解玉版。濄亂絲。卷筒絹。婬坊酒肆。",
    "X66n1296_027:0155c24": "瓦合輿臺。虎穴魔宮。那吒忿怒。遇文王興禮樂。逢",
    "X66n1296_027:0156a01": "桀紂逞干戈。今日被崇覺覰見。一場懡[怡台+羅]。",
    "X66n1296_027:0156a02": "灌溪因僧問。久嚮灌溪。到來只見漚麻池。溪曰。汝只",
    "X66n1296_027:0156a03": "見漚麻池。要且不見灌溪。曰如何是灌溪。溪曰劈箭",
    "X66n1296_027:0156a04": "急。",
    "X66n1296_027:0156a05": "玄沙備云。更學三十年未會禪在。",
    "X66n1296_027:0156a06": "天童悟云。灌溪雖能拽轉鼻孔。爭奈惹人情見。何",
    "X66n1296_027:0156a07": "不待伊問如何是灌溪。劈脊便打。",
    "X66n1296_027:0156a08": "鎮州萬壽和尚(南五臨濟玄嗣)一日過訪寶壽。寶坐不起。萬",
    "X66n1296_027:0156a09": "展坐具。寶下禪牀。萬却坐。寶驟步入方丈閉却門。萬",
    "X66n1296_027:0156a10": "乃歸院翌。日寶壽來復謁。萬亦坐不起。寶展坐具。萬",
    "X66n1296_027:0156a11": "亦下禪牀。壽却坐。萬遂歸方丈閉却門。寶於侍者寮",
    "X66n1296_027:0156a12": "取灰圍却方丈門便歸去。萬開門見曰。我不恁麼。他",
    "X66n1296_027:0156a13": "却恁麼。",
    "X66n1296_027:0156a14": "磬山修云。二老一衝一撞。如兩虎相見各露爪牙。",
    "X66n1296_027:0156a15": "無有一毫虧損處。不媿同參。足為模範。雖然。總未",
    "X66n1296_027:0156a16": "免傍觀者哂。",
    "X66n1296_027:0156a17": "白巖符云。二老主賓相見。進退可觀。使覆師辱國",
    "X66n1296_027:0156a18": "者見。得不汗下。雖然。二手平出。就中一個占先。還",
    "X66n1296_027:0156a19": "委悉麼。我若作萬壽。見灰圍却門。便展具望空與",
    "X66n1296_027:0156a20": "伊三拜。",
    "X66n1296_027:0156a21": "桐峰菴主(南五臨濟玄嗣)因僧問者裏忽遇大蟲作麼生。峰",
    "X66n1296_027:0156a22": "便作虎聲。僧作怕怖勢。峰大笑。僧曰者老賊。峰曰爭",
    "X66n1296_027:0156a23": "奈老僧何。僧却大笑。",
    "X66n1296_027:0156a24": "雪竇顯云。是即是。兩個惡賊只解掩耳偷鈴。",
    "X66n1296_027:0156b01": "愚菴盂云。桐峰不用棒所以妙。者僧不用喝所以",
    "X66n1296_027:0156b02": "妙。桐峰大笑。者僧亦大笑。梁山泊裏稱豪傑。看來",
    "X66n1296_027:0156b03": "都是不良人。",
    "X66n1296_027:0156b04": "雲山和尚(南五臨濟玄嗣)問僧甚處來。曰西京來。山曰還將",
    "X66n1296_027:0156b05": "得西京主人書來否。曰不敢妄通消息。山曰作家師",
    "X66n1296_027:0156b06": "僧天然有在。曰殘羮餿飯誰喫。山曰獨有闍黎不甘",
    "X66n1296_027:0156b07": "喫。僧便作吐勢。山喚侍者曰扶出者病僧著。僧便出",
    "X66n1296_027:0156b08": "去。",
    "X66n1296_027:0156b09": "昭覺勤云。一往觀來二俱作家。節節勘證二俱落",
    "X66n1296_027:0156b10": "草。當時若有人截斷葛藤。不妨光前絕後。還委悉",
    "X66n1296_027:0156b11": "麼。多虗不如少實。",
    "X66n1296_027:0156b12": "定上座(南五臨濟玄嗣)鎮府齋回。到橋上坐。次有三座主至。",
    "X66n1296_027:0156b13": "一座主問。如何是禪河深處須窮到底。定擒住擬拋",
    "X66n1296_027:0156b14": "向橋下。其二座主遽前勸曰。休休。莫怪觸忤上座。且",
    "X66n1296_027:0156b15": "望慈悲。定曰。若不是者兩個座主。直教他窮到底。",
    "X66n1296_027:0156b16": "南澗問云。定上座性命在二座主手裏。",
    "X66n1296_027:0156b17": "睦州尚書陳操居士(南五睦州陳嗣)一日偕僚屬登樓次。遙",
    "X66n1296_027:0156b18": "見數僧來。有一官人曰來者總是行脚僧。公曰不是。",
    "X66n1296_027:0156b19": "曰焉知不是。公曰待來驗看。須臾僧至樓前。公驀喚",
    "X66n1296_027:0156b20": "曰上座。僧皆舉首。公謂眾官曰不信道。",
    "X66n1296_027:0156b21": "溈山哲云。陳尚書可謂手擎仲尼日月。腰佩毗盧",
    "X66n1296_027:0156b22": "金印。非惟儒士驚懾。亦乃衲僧罔措。不見道。當機",
    "X66n1296_027:0156b23": "如電拂。方免病棲蘆。",
    "X66n1296_027:0156b24": "天童覺云。陳操尚書白拈賊。瞞長蘆一點不得。",
    "X66n1296_027:0156c01": "鼓山永云。者僧有理難伸。死而不弔。尚書按劍當",
    "X66n1296_027:0156c02": "門。誰敢正眼覰著。",
    "X66n1296_027:0156c03": "通玄奇云。尚書可謂善識休咎。閙裏換人眼睛。者",
    "X66n1296_027:0156c04": "僧雖則舉首稱奇。可惜還同受屈。",
    "X66n1296_027:0156c05": "天井新云。諸官施陷虎機。尚書具透關眼。山僧只",
    "X66n1296_027:0156c06": "得眼橫鼻直。檢點將來。溈山不惟塗汙尚書。亦乃",
    "X66n1296_027:0156c07": "埋沒自己。且作麼生是行脚僧汗臭氣。當言不避",
    "X66n1296_027:0156c08": "截舌。",
    "X66n1296_027:0156c09": "髻珠昰云。眾官人被尚書當面熱瞞。情猶可恕。帶",
    "X66n1296_027:0156c10": "累他數員禪客平白受屈。其可恕乎。",
    "X66n1296_027:0156c11": "尚書齋次拈餬餅問僧曰。江西湖南還有者個麼。曰",
    "X66n1296_027:0156c12": "尚書適來喫個什麼。書曰敲鐘謝響。",
    "X66n1296_027:0156c13": "灜山誾云。者僧俊鶻冲霄。到也快便。怎奈末上遭",
    "X66n1296_027:0156c14": "他網子。祇如道敲鐘謝響。者裏合作麼生對他。何",
    "X66n1296_027:0156c15": "不道草賊大敗。",
    "X66n1296_027:0156c16": "△青五",
    "X66n1296_027:0156c17": "瑞州九峰道虔禪師(青五石霜諸嗣)在石霜典侍司。會霜遷",
    "X66n1296_027:0156c18": "化。眾欲舉首座繼席。峰白眾曰。須明得先師意始可",
    "X66n1296_027:0156c19": "住。座曰先師有什麼意。峰遂問。先師道休去歇去冷",
    "X66n1296_027:0156c20": "湫湫地去。一念萬年去。寒灰枯木去。古廟香爐去。一",
    "X66n1296_027:0156c21": "條白練去。其餘則不問。一條白練去。首座作麼生會。",
    "X66n1296_027:0156c22": "座曰者個祇是明一色邊事。峰曰元來未會先師意",
    "X66n1296_027:0156c23": "在。座曰你不肯我那。但裝香來。香烟斷處若去不得。",
    "X66n1296_027:0156c24": "即不會先師意。遂焚香。香烟纔起。座便脫去。峰拊其",
    "X66n1296_027:0157a01": "背曰。坐脫立亡即不無。先師意未夢見在。",
    "X66n1296_027:0157a02": "雲居舜曰。侍者平生只具一隻眼。",
    "X66n1296_027:0157a03": "開福寧徵云。且道首座是會先師意不會先師意。",
    "X66n1296_027:0157a04": "若道會。虔侍者為甚道坐脫立亡即不無。先師意",
    "X66n1296_027:0157a05": "未夢見在。若道不會。其奈首座良哉快便撒手便",
    "X66n1296_027:0157a06": "行。且道利害在什麼處。會麼。路遠夜長休把火。大",
    "X66n1296_027:0157a07": "家吹滅暗中行。",
    "X66n1296_027:0157a08": "南華昺云。透生死關。高超物表。秉殺活劒。獨據寰",
    "X66n1296_027:0157a09": "中。若非智眼洞明。未免扶籬摸壁。要會麼。春蘭與",
    "X66n1296_027:0157a10": "秋菊。各自一時榮。",
    "X66n1296_027:0157a11": "薦福行云。大凡本分法席肘臂欲其重。非重不能",
    "X66n1296_027:0157a12": "權衡佛祖。爪牙欲其利。非利無以開拓人天。看他",
    "X66n1296_027:0157a13": "石霜遷化。首座侍者各出一隻手扶持石霜宗旨。",
    "X66n1296_027:0157a14": "直是光前絕後今古罕聞。諸人要辨來端。各請抝",
    "X66n1296_027:0157a15": "折弓箭踏翻射垛來與老僧相見。",
    "X66n1296_027:0157a16": "徑山杲云。兩個無孔鐵錘。就中一個最重。",
    "X66n1296_027:0157a17": "天寧琦云。首座坐脫立亡。侍者說黃道黑。先師意",
    "X66n1296_027:0157a18": "在鈎頭。須信曲中有直。若在臨濟門下。三十棒教",
    "X66n1296_027:0157a19": "誰喫。纔說是非者。便是是非人。",
    "X66n1296_027:0157a20": "報恩秀云。首座擔板只得一橛。當時見道恁麼則",
    "X66n1296_027:0157a21": "未會先師意在。只消道吾不如汝。管教九峰無地",
    "X66n1296_027:0157a22": "容身。不見道爭之不足讓則有餘。",
    "X66n1296_027:0157a23": "雲門澄云。諸方盡謂首座未會先師意。以徑山檢",
    "X66n1296_027:0157a24": "點將來。恰是九峰未會。何也。置枯木堂。做死工夫。",
    "X66n1296_027:0157b01": "豈不是石霜意。承言者喪。滯句者迷。豈不是洞上",
    "X66n1296_027:0157b02": "宗。見首座恁麼便謂不會先師意。蹉過了也。首座",
    "X66n1296_027:0157b03": "見他不會。便乃盡令而行。正恁麼時。還是一色耶。",
    "X66n1296_027:0157b04": "非一色耶。九峰到者裏。渾身是眼鑑不及。滿身是",
    "X66n1296_027:0157b05": "口辨不得。只得強作主宰道。坐脫立亡則不無。先",
    "X66n1296_027:0157b06": "師意未夢見在。當時雖得便宜。爭奈後來有個徑",
    "X66n1296_027:0157b07": "山澄長老冷眼難瞞。要與首座雪屈。大眾。是他一",
    "X66n1296_027:0157b08": "賓一主共作一番廣大佛事了也。你諸人徒向他",
    "X66n1296_027:0157b09": "舌頭底覓是非分得失便覺遠矣。山僧如此批判。",
    "X66n1296_027:0157b10": "大眾還甘麼。良久云。莫將閒學解。埋沒祖師心。",
    "X66n1296_027:0157b11": "博山來云。善建者不拔。善辨者若訥。首座損其華",
    "X66n1296_027:0157b12": "填其實。潔其操楷其式。住持事業豈其然乎。九峰",
    "X66n1296_027:0157b13": "太煞勁挺不近人情。還會石霜意也未。總好與三",
    "X66n1296_027:0157b14": "十笤帚。",
    "X66n1296_027:0157b15": "福嚴容云。首座坐斷十方。不能密移一步。若是山",
    "X66n1296_027:0157b16": "僧見道作麼生會。好向云吹毛寶劒逼人寒。他若",
    "X66n1296_027:0157b17": "擬議。便與一喝云莫埋沒先師好。管取九峰結舌。",
    "X66n1296_027:0157b18": "且贏得一代住持。",
    "X66n1296_027:0157b19": "清化嶾云。者兩個漢好似吳越搖船各使一邊。吾",
    "X66n1296_027:0157b20": "想石霜老祖決未肯點頭在。",
    "X66n1296_027:0157b21": "理安洸云。我若作首座。待伊道明什麼邊事。但向",
    "X66n1296_027:0157b22": "道先師無此語。莫謗先師好。",
    "X66n1296_027:0157b23": "雲溪挺云。首座只知其一不知其二。九峰只知其",
    "X66n1296_027:0157b24": "二不知其一。要且先師意。總未夢見在。",
    "X66n1296_027:0157c01": "龍泉濌云。一人善觀風化。一人太殺煎逼。可惜石",
    "X66n1296_027:0157c02": "霜一宗掃地而盡。若是冰河燄發枯木花開的漢。",
    "X66n1296_027:0157c03": "待他道明甚麼邊事。和聲便棒。不特光揚祖道。亦",
    "X66n1296_027:0157c04": "使九峰倒退三千。",
    "X66n1296_027:0157c05": "白巖符云。石霜擿下一隻沒底船。首座攔頭。侍者",
    "X66n1296_027:0157c06": "把柂。直入洪波浩渺間撑風載月。興亦至矣。但不",
    "X66n1296_027:0157c07": "知船艙裏有幾人坐得穩當。",
    "X66n1296_027:0157c08": "九峰因僧問。西天夏末得道者如林。此間夏末還有",
    "X66n1296_027:0157c09": "得道者麼。峰曰有。曰何者是。峰曰。頭帶午夜月。脚踏",
    "X66n1296_027:0157c10": "黃金地。",
    "X66n1296_027:0157c11": "徑山琇云。今日忽有問徑山。此間夏末有人得道",
    "X66n1296_027:0157c12": "麼。但對道無。曰何謂無。向道個個眉毛橫眼上。人",
    "X66n1296_027:0157c13": "人鼻孔大頭垂。且道九峰是徑山是。",
    "X66n1296_027:0157c14": "九峰因僧問如何是頭。峰曰開眼不覺曉。如何是尾。",
    "X66n1296_027:0157c15": "曰不坐萬年牀。有頭無尾時如何。曰終是不貴。有尾",
    "X66n1296_027:0157c16": "無頭時如何。曰雖飽無力。直得頭尾相稱時如何。曰",
    "X66n1296_027:0157c17": "兒孫得力室內不知。",
    "X66n1296_027:0157c18": "博山來云。指活路于廛中。舌頭不粘著肉。披全提",
    "X66n1296_027:0157c19": "於向上。頭顱不拄著天。九峰口齒若梭腸。自有巧",
    "X66n1296_027:0157c20": "婦針線也。所貴者兒孫得力室內不知。且道不知",
    "X66n1296_027:0157c21": "底是何事。",
    "X66n1296_027:0157c22": "靈隱禮云。洞山明妙叶於正偏。四臣咸奉一君。九",
    "X66n1296_027:0157c23": "峰辨貴賤於內紹。五子全身歸父。殊不知威音那",
    "X66n1296_027:0157c24": "畔五馬不嘶。今世門頭一牛不飲。且道雲生碧嶂",
    "X66n1296_027:0158a01": "風起青萍。枯木龍吟髑髏喜笑。又作麼生。乃卓拄",
    "X66n1296_027:0158a02": "杖云。萬古碧潭空界月。再三撈摝始應知。",
    "X66n1296_027:0158a03": "台州湧泉景欣禪師(青五石霜諸嗣)因強德二禪客於路次。",
    "X66n1296_027:0158a04": "見泉騎牛。不識乃曰。蹄角甚分明。爭奈騎者不鑒。泉",
    "X66n1296_027:0158a05": "驟牛而去。及回見二禪客於樹下煎茶。泉下牛與坐。",
    "X66n1296_027:0158a06": "乃問近離甚處。強曰那邊。泉曰那邊事作麼生。強提",
    "X66n1296_027:0158a07": "起茶盞。泉曰。此猶是者邊事。那邊事作麼生。強無對。",
    "X66n1296_027:0158a08": "泉曰莫道騎者不鑒好。",
    "X66n1296_027:0158a09": "保寧勇代泉指參隨人云。歸到山中分明舉似。",
    "X66n1296_027:0158a10": "寶壽方云。大小湧泉大似南頭失利。却來北頭盤",
    "X66n1296_027:0158a11": "本。當時待道頭角甚分明爭奈騎者不鑒。何不下",
    "X66n1296_027:0158a12": "牛向前搊住曰速道速道。他若擬議。便與劈面一",
    "X66n1296_027:0158a13": "掌。却好曰莫道騎者不鑒好。",
    "X66n1296_027:0158a14": "湧泉因雪峰來訪。乃門送峰入轎了。泉曰。者個四人",
    "X66n1296_027:0158a15": "舁。那個幾人舁。峰乃踊身起曰道什麼。泉再問。峰曰",
    "X66n1296_027:0158a16": "行他不會。泉曰。知即知。只是道不得。",
    "X66n1296_027:0158a17": "雲居莊云。有主有賓。全收全放。直須識取湧泉。雪",
    "X66n1296_027:0158a18": "峰脫或未然。切忌向虗空裏釘橛。",
    "X66n1296_027:0158a19": "福州覆船洪薦禪師(青五石霜諸嗣)僧問鈎錐不到處。請師",
    "X66n1296_027:0158a20": "到。船良久。僧曰掣電之機徒勞佇思。船曰出格一句",
    "X66n1296_027:0158a21": "汝試道看。僧近前三步却退後。船曰。此是出格句。即",
    "X66n1296_027:0158a22": "今事作麼生。僧拂袖便出。船曰也是天津橋上漢。",
    "X66n1296_027:0158a23": "昭覺勤云。者僧渾金璞玉。覆船大冶宏開。百煉千",
    "X66n1296_027:0158a24": "煅成一個金剛王寶劒。還委悉麼。也是天津橋上",
    "X66n1296_027:0158b01": "漢。北斗南頭著眼看。",
    "X66n1296_027:0158b02": "覆船因僧問如何是師子子。船曰善哮吼。僧拊掌曰",
    "X66n1296_027:0158b03": "好手好手。船曰青天白日却被鬼迷。僧作掀禪牀勢。",
    "X66n1296_027:0158b04": "船便打。僧曰驢事未去馬事到來。船曰灼然作家。僧",
    "X66n1296_027:0158b05": "拂袖便出。船曰將甌盛水擬比大洋。",
    "X66n1296_027:0158b06": "灜山誾云。若不是覆船肘後符靈。幾被者僧奪却。",
    "X66n1296_027:0158b07": "澧州洛浦元安禪師(青五夾山會嗣)結菴夾山。經年不訪。山",
    "X66n1296_027:0158b08": "乃作書令僧馳問。浦接得便坐却。展手索曰還有麼。",
    "X66n1296_027:0158b09": "僧無對。浦便打云。歸去舉似和尚。僧回舉似山。山曰",
    "X66n1296_027:0158b10": "者僧若開書三日內必來。若不開書此人救不得矣。",
    "X66n1296_027:0158b11": "三日後浦果至。見夾山不禮拜。當面叉手而立。山曰。",
    "X66n1296_027:0158b12": "雞棲鳳巢非其同類。出去。浦曰自遠趨風請師一接。",
    "X66n1296_027:0158b13": "山曰目前無闍黎。此間無老僧。浦便喝。山曰住住。且",
    "X66n1296_027:0158b14": "莫草草匇匇。雲月是同。溪山各異。截斷天下人舌頭",
    "X66n1296_027:0158b15": "則不無闍黎。爭教無舌人解語。浦佇思。山便打。浦因",
    "X66n1296_027:0158b16": "茲伏膺。",
    "X66n1296_027:0158b17": "興化獎代浦云。但知作佛。莫愁眾生。",
    "X66n1296_027:0158b18": "雪竇顯云。者漢可悲可痛。鈍置他臨濟。他既雲月",
    "X66n1296_027:0158b19": "是同。我亦溪山各異。說什麼無舌人不解語。以坐",
    "X66n1296_027:0158b20": "具劈口便摵。夾山若是個知方漢。必然明牕下安",
    "X66n1296_027:0158b21": "排。",
    "X66n1296_027:0158b22": "五祖戒出洛浦語云。更說道理看。便出去。",
    "X66n1296_027:0158b23": "昭覺勤云。雪竇雖是賊過後張弓。不妨與臨濟雪",
    "X66n1296_027:0158b24": "屈。若子細檢點將來。令行一半。倘若擔荷正法眼",
    "X66n1296_027:0158c01": "藏。待伊道爭教無舌人解語。便與掀倒禪牀喝散",
    "X66n1296_027:0158c02": "大眾。更待什麼明窓下安排。剔起便行。直饒機如",
    "X66n1296_027:0158c03": "掣電眼似流星辨瀉懸河。也卒著手脚不得。且道",
    "X66n1296_027:0158c04": "誵訛在什麼處。乃云。險。",
    "X66n1296_027:0158c05": "東山澓云。洛浦當時雖無言可對無理可伸。其不",
    "X66n1296_027:0158c06": "知。如勾踐之行成。卒能臥薪甞膽。",
    "X66n1296_027:0158c07": "洛浦上堂。孫臏今日收舖去也。有卜者出來。時有僧",
    "X66n1296_027:0158c08": "出曰請和尚一卜。浦曰你家爺死。僧無語。",
    "X66n1296_027:0158c09": "法眼益代撫掌三下。",
    "X66n1296_027:0158c10": "徑山杲云。者僧沒興死却爺。又彼他人撫掌。信知",
    "X66n1296_027:0158c11": "禍不單行福無雙至。然洛浦善卜。法眼善斷。若子",
    "X66n1296_027:0158c12": "細思量。爻象吉凶二老一時漏逗。既占得火風鼎",
    "X66n1296_027:0158c13": "卦。何故斷作地火明夷。雲門即不然。驀拈拄杖云。",
    "X66n1296_027:0158c14": "孫臏門下死却郎罷。連卓三下云。會麼。內屬艮宮。",
    "X66n1296_027:0158c15": "再求外象。又卓三下云。千神萬靈。萬聖千靈。莫順",
    "X66n1296_027:0158c16": "人情。復卓一下云。吉凶上卦。",
    "X66n1296_027:0158c17": "天寧琦云。洛浦道你家爺死。拄却舌頭。妙喜牙上",
    "X66n1296_027:0158c18": "生牙。角上生角。妄談休咎。強說是非。一時抖亂六",
    "X66n1296_027:0158c19": "十四卦了也。",
    "X66n1296_027:0158c20": "天童忞云。大慧老人錯下名言。要知者僧正是因",
    "X66n1296_027:0158c21": "禍致福。第恨不解。即慶為祥。能仁門下龍象。必定",
    "X66n1296_027:0158c22": "別有長處。不妨為者僧下一轉語。",
    "X66n1296_027:0158c23": "金粟元云。洛浦開大卜舖。善斷吉凶。可惜者僧不",
    "X66n1296_027:0158c24": "還卦錢。帶累傍人拊掌。今日者裏則不然。孫臏收",
    "X66n1296_027:0159a01": "舖去也有卜者出來。忽孝子出云。請和尚一卜。祇",
    "X66n1296_027:0159a02": "向他道汝家爺活。大眾。他家爺已死。為甚却道活。",
    "X66n1296_027:0159a03": "豈不聞七十一年名著於鄉。善士之風山高水長。",
    "X66n1296_027:0159a04": "洛浦因木平道參問。一漚未發已前。如何辨其水脉。",
    "X66n1296_027:0159a05": "浦曰。移舟諳水脉。舉棹別波瀾。平不契乃參蟠龍。問",
    "X66n1296_027:0159a06": "一漚未發已前如何辨其水脉。龍曰。移舟不別水。舉",
    "X66n1296_027:0159a07": "棹即迷流。平從此悟入。",
    "X66n1296_027:0159a08": "雲峰悅云。木平若於洛浦言下會去猶較些子。可",
    "X66n1296_027:0159a09": "惜許向蟠龍死水裏淹殺。後有問如何是木平。對",
    "X66n1296_027:0159a10": "曰不勞斤斧。果然只在者裏。諸禪德。大凡發言超",
    "X66n1296_027:0159a11": "方。也須甄別邪正。識辨真偽。帶些子眼筋始得。雖",
    "X66n1296_027:0159a12": "然如是。也是賊過後張弓。",
    "X66n1296_027:0159a13": "高峰妙云。若不是悅公。洎合被他瞞却。然雖如是。",
    "X66n1296_027:0159a14": "且道蟠龍誵訛在什麼處。移舟不別水。舉棹即迷",
    "X66n1296_027:0159a15": "源。",
    "X66n1296_027:0159a16": "天童忞云。者則機緣。大似狙公賦芧曰朝三而暮",
    "X66n1296_027:0159a17": "四。眾狙皆怒。曰然則朝四而暮三。眾狙皆悅。名實",
    "X66n1296_027:0159a18": "未虧而喜怒為用固矣。真詮不謬而迷悟攸分何",
    "X66n1296_027:0159a19": "也。諸仁者。於此還曾揀辨得明麼。出來通個消息。",
    "X66n1296_027:0159a20": "不則射虎不真徒勞沒羽。良久云。參。",
    "X66n1296_027:0159a21": "報恩琇云。二大老恁般答話。且道還有優劣也無。",
    "X66n1296_027:0159a22": "若道無優劣。為甚一能令人悟。一不能令人悟。若",
    "X66n1296_027:0159a23": "道有優劣。優劣在什麼處。咄。到岸休爭筏。歸家罷",
    "X66n1296_027:0159a24": "問程。",
    "X66n1296_027:0159b01": "古南門云。恁麼答話。雖則啐啄同時。若是一漚未",
    "X66n1296_027:0159b02": "發已前。敢保未在。今日若有人問山僧。一漚未發",
    "X66n1296_027:0159b03": "已前如何辨其水脉。向他道晴湖平似鏡。不礙往",
    "X66n1296_027:0159b04": "來看。",
    "X66n1296_027:0159b05": "洛浦因僧問。學人擬歸鄉時如何。浦曰家破人亡子",
    "X66n1296_027:0159b06": "歸何所。曰恁麼則不歸去也。浦曰。庭前殘雪日輪消。",
    "X66n1296_027:0159b07": "室內紅塵遣誰掃。乃有偈曰。決志歸鄉去。乘舟泛五",
    "X66n1296_027:0159b08": "湖。舉篙星月隱。停棹日輪孤。解纜離邪岸。張帆出正",
    "X66n1296_027:0159b09": "途。到來家蕩盡。免作屋中愚。",
    "X66n1296_027:0159b10": "天奇瑞云。者僧曠劫孤露。所以念念不忘。洛浦雖",
    "X66n1296_027:0159b11": "然冰消瓦解。又恐創建璚樓。外脫牢籠內存經紀。",
    "X66n1296_027:0159b12": "不免更贈一言。何故。雁飛不到處。人被利名牽。",
    "X66n1296_027:0159b13": "洛浦因侍者云。肇法師製得四論也甚奇怪。浦曰肇",
    "X66n1296_027:0159b14": "公甚奇怪。要且不見祖師。者無對。",
    "X66n1296_027:0159b15": "清涼欽代云。和尚什麼處見祖師。",
    "X66n1296_027:0159b16": "雲居錫云。甚麼處是肇公不見祖師處。莫是有許",
    "X66n1296_027:0159b17": "多言語麼。又云。肇公有多少言語。",
    "X66n1296_027:0159b18": "洛浦問蛤溪曰。自從棃溪別後。今得幾載。溪曰和尚",
    "X66n1296_027:0159b19": "猶記得昔年事。浦曰見說道者總忘却年月也。溪曰。",
    "X66n1296_027:0159b20": "和尚住持事繁。且容子細看。浦曰打則打會禪漢。溪",
    "X66n1296_027:0159b21": "曰某甲消得。浦曰道者住山事繁。",
    "X66n1296_027:0159b22": "青龍斯云。二老可謂有主有賓有收有放。檢點將",
    "X66n1296_027:0159b23": "來。總是互揚家醜。弁山今日將條龜毛索子縛作",
    "X66n1296_027:0159b24": "一團。拋向山門外寶珠池浸殺了也。還有相救者",
    "X66n1296_027:0159c01": "麼。如無。煩東禪長老為伊解交。",
    "X66n1296_027:0159c02": "洛浦問僧近離甚處。曰荊南。浦曰。有一人與麼去。還",
    "X66n1296_027:0159c03": "逢麼。曰不逢。浦曰為甚麼不逢。曰若逢即頭粉碎。浦",
    "X66n1296_027:0159c04": "曰闍黎三寸甚密。",
    "X66n1296_027:0159c05": "雲門偃於江西見其僧。乃問還有此語不。僧云是。",
    "X66n1296_027:0159c06": "門云洛浦倒退三千里。",
    "X66n1296_027:0159c07": "白巖符云。者僧應對有據。不妨許伊是個行脚師",
    "X66n1296_027:0159c08": "僧。為甚却向雲門手裏生被活埋。有人能於雲門",
    "X66n1296_027:0159c09": "語下代者僧出一隻手。山僧當與你個東瓜印。",
    "X66n1296_027:0159c10": "洛浦臨終告眾曰。今有一事問你諸人。若道者個是。",
    "X66n1296_027:0159c11": "即頭上安頭。若道不是。即斬頭求活。首座曰。青山不",
    "X66n1296_027:0159c12": "舉足。日下不挑燈。浦曰是什麼時節作者個語話。時",
    "X66n1296_027:0159c13": "有彥從上座對曰。離此二途請和尚不問。浦曰未在",
    "X66n1296_027:0159c14": "更道。從曰彥從道不盡。浦曰我不管你盡不盡。從曰",
    "X66n1296_027:0159c15": "彥從無侍者。祇對和尚。浦休去。至晚喚從至。曰闍黎",
    "X66n1296_027:0159c16": "今日祇對甚有來由。汝合體得先師意。先師道目前",
    "X66n1296_027:0159c17": "無法意在目前。不是目前法。非耳目之所到。且道那",
    "X66n1296_027:0159c18": "句是賓。那句是主。若檢得出。分付鉢袋子。從曰彥從",
    "X66n1296_027:0159c19": "不會。浦曰汝合會。曰彥從實不會。浦喝出。乃曰苦苦。",
    "X66n1296_027:0159c20": "洛浦既告眾矣。至明日又僧舉前話問浦。浦曰慈",
    "X66n1296_027:0159c21": "舟不棹清波上。劒峽徒勞放木鵞。",
    "X66n1296_027:0159c22": "報慈遂徵云。且道從上座實不會。為復怕見鉢袋",
    "X66n1296_027:0159c23": "子粘著伊。",
    "X66n1296_027:0159c24": "博山來云。將遷化之時託契於兒孫。其妙思天造。",
    "X66n1296_027:0160a01": "情懷自別。首座彥公大有出身之路。奈娛老者難",
    "X66n1296_027:0160a02": "以言句取則。若迹解求之。未免諳圖索馬也。",
    "X66n1296_027:0160a04": "宗門拈古彚集卷第二十七"
}