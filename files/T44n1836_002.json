{
    "T44n1836_002:0049a19": "大乘百法明門論解卷下",
    "T44n1836_002:0049a21": "天親菩薩造",
    "T44n1836_002:0049a22": "唐三藏法師玄奘奉 詔譯",
    "T44n1836_002:0049a23": "唐慈恩法師窺基註解",
    "T44n1836_002:0049a24": "明魯庵法師普泰增修",
    "T44n1836_002:0049a25": "[0049a25] 五、隨煩惱二十：[0049a25] 此別標章，下別列名。",
    "T44n1836_002:0049a26": "[0049a26] 一、忿，二、恨，三、惱，四、覆，五、誑，六、諂，七、憍，八、害，九、嫉，",
    "T44n1836_002:0049a27": "十、慳，十一、無慚，十二、無愧，十三、不信，十四、懈怠，",
    "T44n1836_002:0049a28": "十五、放逸，十六、昏沈，十七、掉舉，十八、失念，十九、",
    "T44n1836_002:0049a29": "不正知，二十、散亂。[0049a29] 言忿者，依對現前不饒",
    "T44n1836_002:0049b01": "益境，憤發為性，能障不忿，執仗為業。執仗者，",
    "T44n1836_002:0049b02": "仗謂器仗。懷忿恨者，多發暴惡，身表業故，瞋",
    "T44n1836_002:0049b03": "一分攝。恨者，由忿為先，懷惡不捨，結冤為性，",
    "T44n1836_002:0049b04": "能障不恨，熱惱為業。熱惱者、結恨者，不能含",
    "T44n1836_002:0049b05": "忍，恒熱惱故。惱者，忿恨為先，追觸暴惡，恨戾",
    "T44n1836_002:0049b06": "為性，能障不惱，蛆螫為業。言追觸等義，謂追",
    "T44n1836_002:0049b07": "往惡，觸現違緣，心便恨戾，多發囂暴，兇鄙&#x9E81;",
    "T44n1836_002:0049b08": "言，蛆螫他故，此亦瞋分也。覆者，於自作罪，",
    "T44n1836_002:0049b09": "恐失利譽，隱藏為性，能障不覆，悔惱為業。",
    "T44n1836_002:0049b10": "言悔惱者，覆罪則後必悔惱不安隱故，貪",
    "T44n1836_002:0049b11": "癡二分，若不懼當苦。覆罪者，癡一分攝；若恐",
    "T44n1836_002:0049b12": "失利譽覆罪者，貪一分攝。言誑者，為護利",
    "T44n1836_002:0049b13": "譽，矯現有德，詭詐為性，能障不誑，邪命為業。",
    "T44n1836_002:0049b14": "言矯現等，謂矯誑者心懷異謀，多現不實",
    "T44n1836_002:0049b15": "邪命事故，此貪癡分也。諂者，謂罔他故，矯設",
    "T44n1836_002:0049b16": "異儀，諂曲為性，能障不諂，教誨為業。言罔",
    "T44n1836_002:0049b17": "他等義者，諂曲者為罔&#x5190;他故，曲順時宜，矯",
    "T44n1836_002:0049b18": "設方便，以取他意；或藏己失，不任師友正教",
    "T44n1836_002:0049b19": "誨故，亦貪癡分也。矯者，於自盛事深生染著，",
    "T44n1836_002:0049b20": "醉傲為性，能障不憍，染依為業。言染依義者，",
    "T44n1836_002:0049b21": "憍醉則生長一切雜染法故，此貪分也。不憍",
    "T44n1836_002:0049b22": "者，即無貪也。害者，於諸有情心無慈悲，損惱",
    "T44n1836_002:0049b23": "為性，能障不害，逼惱為業。言逼惱之義，有害",
    "T44n1836_002:0049b24": "者逼惱他故，瞋一分攝。若論害與瞋之別義",
    "T44n1836_002:0049b25": "者，害障不害，正障於悲；瞋障無瞋，正障於慈。",
    "T44n1836_002:0049b26": "又瞋能斷命，害但損他，此差別也。言嫉者，",
    "T44n1836_002:0049b27": "殉自名利，不耐他榮，&#x59AC;忌為性，能障不嫉，憂",
    "T44n1836_002:0049b28": "戚為業。言憂戚義者，嫉者聞見他勞，深懷憂",
    "T44n1836_002:0049b29": "戚不安隱故，亦瞋分為體。言慳者，耽著法",
    "T44n1836_002:0049c01": "財，不能惠捨，祕&#x608B;為性，能障不慳，鄙畜為業，",
    "T44n1836_002:0049c02": "亦貪分也。無慚者，不顧自法，輕挋賢善為性，",
    "T44n1836_002:0049c03": "能障於慚，生長惡行為業。言不顧者，謂於自",
    "T44n1836_002:0049c04": "法無所顧者，輕挋賢善，不恥過惡，能障礙",
    "T44n1836_002:0049c05": "慚，生長惡行故。無愧者，不顧世間，崇重暴惡",
    "T44n1836_002:0049c06": "為性，能障礙愧，生長惡行為業。言不顧世間",
    "T44n1836_002:0049c07": "等義者，謂於世間無所顧者，崇重暴惡，不恥",
    "T44n1836_002:0049c08": "過非，能障於愧，生長惡行故。言不信者，於",
    "T44n1836_002:0049c09": "實德能不忍樂欲，心穢為性，能障淨心，墮依",
    "T44n1836_002:0049c10": "為業。言墮依者，不信之者，多懈怠故。言懈怠",
    "T44n1836_002:0049c11": "者，於善惡品修斷事中，懶惰為性，能障精進",
    "T44n1836_002:0049c12": "增染為業。言增染者，以懈怠者滋長染故。言",
    "T44n1836_002:0049c13": "放逸者，於染淨品不能防修，縱蕩為性，障不",
    "T44n1836_002:0049c14": "放逸，增惡損善所依為業。此放逸以何為體？",
    "T44n1836_002:0049c15": "曰：「懈怠三根，不能防修染淨等法，總名放逸，",
    "T44n1836_002:0049c16": "離上四法別無體性。」或曰：「彼慢疑等亦有此",
    "T44n1836_002:0049c17": "能，何不依立？」曰：「慢等方四，勢用微劣故，不依",
    "T44n1836_002:0049c18": "立。」此之四法偏，何勝餘慢等？曰：「障三善根，障",
    "T44n1836_002:0049c19": "遍策故，餘無此能，所以不勝。」言惛沈者，令心",
    "T44n1836_002:0049c20": "於境無堪任為性，能障輕安，毘&#x9262;舍那為業。",
    "T44n1836_002:0049c21": "或曰：「惛沈與癡何別？」曰：「癡於境迷暗為性，正",
    "T44n1836_002:0049c22": "障無癡，而非瞢董；惛沈於境，瞢董為相，正",
    "T44n1836_002:0049c23": "障輕安而非迷暗，故二不同。」言掉舉者，令心",
    "T44n1836_002:0049c24": "於境不寂靜為性，能障行捨，奢麼他為業。失",
    "T44n1836_002:0049c25": "念者，於諸所緣，不能明記為性，能障正念，散",
    "T44n1836_002:0049c26": "亂所依為業。言散亂所依者，失念則心散亂",
    "T44n1836_002:0049c27": "故。此失念者，有云：「念一分攝，是煩惱相應念",
    "T44n1836_002:0049c28": "故。」有云：「癡一分攝，《瑜伽》說此是癡分故，癡",
    "T44n1836_002:0049c29": "令失念，故名失念。」有云：「俱一分攝，由前二",
    "T44n1836_002:0050a01": "文影略說故。」不正知者，於所觀境謬解為性，",
    "T44n1836_002:0050a02": "能障正知，毀犯為業。毀犯業者，不正知者多",
    "T44n1836_002:0050a03": "毀犯故。此法或云慧一分攝，是煩惱相應慧",
    "T44n1836_002:0050a04": "故。或云：「癡一分攝，《瑜伽》說此是癡分故。令知",
    "T44n1836_002:0050a05": "不正，名不正知。」有云：「俱一分攝，由前二文影",
    "T44n1836_002:0050a06": "略說故。」散亂者，令心流蕩為性，能障正定，惡",
    "T44n1836_002:0050a07": "慧所依為業。言惡慧所依者，謂散亂者發惡",
    "T44n1836_002:0050a08": "慧故。或曰：「散亂、掉舉何別？」曰：「散亂令心易緣，",
    "T44n1836_002:0050a09": "掉舉令心易解，是所別相。」前云隨其煩惱分",
    "T44n1836_002:0050a10": "位差別、等流性故者，義現此爾。蓋忿、恨等十",
    "T44n1836_002:0050a11": "并失念、不正知、放逸，此十三法，乃根本家差",
    "T44n1836_002:0050a12": "別分位也，若無慚、無愧、掉舉、惛沈、散亂、不信、",
    "T44n1836_002:0050a13": "懈怠，此之七法，乃根本家等流性故。或云：「此",
    "T44n1836_002:0050a14": "七既別有體，何名等流？」曰：「根本為因，此方生",
    "T44n1836_002:0050a15": "故，名等流也。」",
    "T44n1836_002:0050a16": "[0050a16] 六、不定四者：[0050a16] 此別標，下列名：",
    "T44n1836_002:0050a17": "[0050a17] 一、睡眠，二、惡作，三、尋，四、伺。[0050a17] 睡眠者，令身不",
    "T44n1836_002:0050a18": "自在，昧略為性，障觀為業(即毘&#x9262;舍那)，謂睡眠位，身",
    "T44n1836_002:0050a19": "不自在，心極暗劣，不門轉故。昧簡在定，略別",
    "T44n1836_002:0050a20": "&#x7AB9;時，令顯睡眠非無體用，有無心位，假立",
    "T44n1836_002:0050a21": "此名，如餘蓋纏心相應故。言惡作者，惡所作",
    "T44n1836_002:0050a22": "業，追悔為性，障止為業(即奢麼他)，此即於果，假立因",
    "T44n1836_002:0050a23": "名，先惡所作業，後方追悔故。悔先不作，亦惡",
    "T44n1836_002:0050a24": "作攝。如追悔言：「我先不作，如是事業，是我惡",
    "T44n1836_002:0050a25": "作言。」有義此二各別有體，與餘心所行相別",
    "T44n1836_002:0050a26": "故，隨癡相，說名世俗有。言尋伺者，尋謂尋求，",
    "T44n1836_002:0050a27": "令心&#x6031;遽，於意言境&#x9E81;轉為性。伺謂伺察，令",
    "T44n1836_002:0050a28": "心&#x6031;遽，於意言境細轉為性。二法業用，俱以",
    "T44n1836_002:0050a29": "安、不安住身心分位所依為業。謂意言境者，",
    "T44n1836_002:0050b01": "意所取境，多依名言名意言境。或曰：「尋伺二",
    "T44n1836_002:0050b02": "法，身假為實？」曰：「並用思之與慧各一分為體，",
    "T44n1836_002:0050b03": "若令心安，即是思分；令心不安，即是慧分。蓋",
    "T44n1836_002:0050b04": "思者徐而細故；慧則急而&#x9E81;故。是知令安，則",
    "T44n1836_002:0050b05": "用思無慧，不安則用慧無思。若通照大師釋",
    "T44n1836_002:0050b06": "有兼正，若正用思，則急慧隨思能令心安，",
    "T44n1836_002:0050b07": "若正用慧，則徐思隨慧亦令不安。是其並用",
    "T44n1836_002:0050b08": "也。」",
    "T44n1836_002:0050b09": "[0050b09] 第三、色法略有十一種：[0050b09] 言色者，有質礙之",
    "T44n1836_002:0050b10": "色，有顏色之色，所依之根唯五，所緣之境則",
    "T44n1836_002:0050b11": "六，即二所現影。此別標章，下別列名。",
    "T44n1836_002:0050b12": "[0050b12] 一、眼，二、耳，三、鼻，四、舌，五、身，六、色，七、聲，八、香，九、味，",
    "T44n1836_002:0050b13": "十、觸，十一、法處所攝色。[0050b13] 言一眼者，照矚之",
    "T44n1836_002:0050b14": "義，梵云斫芻，此翻行盡。眼能行盡諸色境故，",
    "T44n1836_002:0050b15": "是名行盡。翻為眼者，體用相當，依唐言也。二",
    "T44n1836_002:0050b16": "耳者，能聞之義，梵云莎嚕多羅戍縷多，此翻",
    "T44n1836_002:0050b17": "能聞聲。數數聞此聲，至可能聞處。翻為耳者，",
    "T44n1836_002:0050b18": "體用相當，依唐言也。三鼻者，能嗅之義，梵云",
    "T44n1836_002:0050b19": "伽羅尼羯羅拏，此云能嗅。嗅香臭故，數數由",
    "T44n1836_002:0050b20": "此能嗅香臭故。翻為鼻者，體用兼之，依唐言",
    "T44n1836_002:0050b21": "也。四舌者，能嘗義，梵云舐若時吃縛，此云能",
    "T44n1836_002:0050b22": "嘗。《瑜伽論》云：「能除饑渴，數發言論，表彰呼召，",
    "T44n1836_002:0050b23": "謂之舌也。」通於勝義、世俗二義。翻為舌者，亦",
    "T44n1836_002:0050b24": "兼體用，依唐言也。五身者，積聚、依止二義名",
    "T44n1836_002:0050b25": "身，謂積聚大造、諸根依止，梵云迦邪，此翻為",
    "T44n1836_002:0050b26": "積聚，身根為彼多法依止，諸根所隨，周遍積",
    "T44n1836_002:0050b27": "聚故名為身。翻為身者，體義相當，依唐言也。",
    "T44n1836_002:0050b28": "體即是根，此五言根者，皆有出生、增上義故，",
    "T44n1836_002:0050b29": "則以能造、所造八法為體，乃識所依之根也。",
    "T44n1836_002:0050c01": "言六色者，眼所取故，二十五種。謂青、黃、赤、白",
    "T44n1836_002:0050c02": "(此四實)，長、短、方、圓、&#x9E81;、細、高、低(此相狀假)，正、不正、光、影、明、",
    "T44n1836_002:0050c03": "暗、煙塵、雲霧、&#x9008;色、表色、空一顯色(此分位假)，此皆",
    "T44n1836_002:0050c04": "方處示現義，顏色之色也。對眼識故，質礙名",
    "T44n1836_002:0050c05": "色，乃色之總名爾。言七聲者，四大種所造，耳",
    "T44n1836_002:0050c06": "根所取義故。總有五因，攝十二種聲。五因者：",
    "T44n1836_002:0050c07": "一、相故，即耳根所取義，此一為總，餘四為別。",
    "T44n1836_002:0050c08": "二、損益故者，立初三種聲，云：可意聲(是益)，不可",
    "T44n1836_002:0050c09": "意聲(是損)，俱相違聲(通二)。三、因差別故者，攝次三",
    "T44n1836_002:0050c10": "種，謂：因執受大種聲(語等)，因不執受大種聲(樹等聲)，",
    "T44n1836_002:0050c11": "因俱大種聲(手鼓等聲)。四、說差別攝三者，有世所",
    "T44n1836_002:0050c12": "共成聲，謂世俗語所攝；成所引聲者，謂諸",
    "T44n1836_002:0050c13": "聖所說；遍計所執聲者，外道所說。五、言差",
    "T44n1836_002:0050c14": "別攝三者，聖言量所攝聲，即八種聖語——聖，正",
    "T44n1836_002:0050c15": "也——此八種語，不出見聞覺知，該於六根，以",
    "T44n1836_002:0050c16": "鼻舌身皆覺故，如應答於人，第一見則言見，",
    "T44n1836_002:0050c17": "乃至第四知則言知，若不見言不見，乃至第",
    "T44n1836_002:0050c18": "八不知言不知，斯聖語矣。若第一見言不見，",
    "T44n1836_002:0050c19": "不見言見，乃至第八不知言知，此亦八種非",
    "T44n1836_002:0050c20": "聖言矣。《華嚴鈔》唯十一種，以唯識加響，以成",
    "T44n1836_002:0050c21": "十二，更俟參考。言八香者，乃鼻之所取，可嗅",
    "T44n1836_002:0050c22": "義故。總有六種，謂：好香、惡香、平等香、俱生香、",
    "T44n1836_002:0050c23": "和合香、變易香也。九味者，舌之所取，可&#x751E;義",
    "T44n1836_002:0050c24": "故。有十二種，謂：苦、酸、甘、辛、&#x918E;、淡、可意，不可意、",
    "T44n1836_002:0050c25": "俱相違，俱生和合變異也。言十觸者，身之所",
    "T44n1836_002:0050c26": "取，可觸之義，故名為觸。有二十六種，謂：地、",
    "T44n1836_002:0050c27": "水、火、風、輕、重、&#x6F81;、滑、緩、急、冷、暖、硬、軟、饑、渴、飽、力、劣、",
    "T44n1836_002:0050c28": "悶、癢、粘、老、病、死、瘦、是也。初四乃實，餘皆依",
    "T44n1836_002:0050c29": "四大假立。或曰：「餘既是假，身識何緣？」曰：「即",
    "T44n1836_002:0051a01": "實緣故，既即實緣，何知輕等五俱意識分別",
    "T44n1836_002:0051a02": "之也。」言法處所攝色者，謂過去無體之法，可",
    "T44n1836_002:0051a03": "緣之義。此有五種，謂：極&#x9008;色，依假想觀析",
    "T44n1836_002:0051a04": "所礙色，至極微故，名極&#x9008;色。又云：「上見虛空",
    "T44n1836_002:0051a05": "青、黃等色，乃是顯色，若下望之，則此顯色至",
    "T44n1836_002:0051a06": "遠，而為難見故，名極&#x9008;色也。」言極略色者，亦",
    "T44n1836_002:0051a07": "假想觀析須彌俱礙之色，至極微處故。又",
    "T44n1836_002:0051a08": "云：「於色上分析長短、形相、&#x9E81;細，以至極微",
    "T44n1836_002:0051a09": "故。」言俱礙者，乃根色等明暗等色，乃所礙也。",
    "T44n1836_002:0051a10": "定果色，謂解脫定，亦魚米肉山威儀身等，亦",
    "T44n1836_002:0051a11": "名定自在所生色。定即禪定，自在所生色，",
    "T44n1836_002:0051a12": "謂菩薩入定所現光明，及見一切色像境界，",
    "T44n1836_002:0051a13": "如入火光定，則有火光發現等。受所引色者，",
    "T44n1836_002:0051a14": "謂律不律儀，殊勝思種所立無表色也。又受",
    "T44n1836_002:0051a15": "即領受，引即引取，如受諸戒品，戒是色法，所",
    "T44n1836_002:0051a16": "受之戒，即受所引色也。遍計所執色者，謂第",
    "T44n1836_002:0051a17": "六識虛妄計度，所變根塵無實作用，故立此",
    "T44n1836_002:0051a18": "名。或謂餘四名色有可擬議，受之所引，何亦",
    "T44n1836_002:0051a19": "名色？蓋從所防發善惡之色，以立名爾。此四",
    "T44n1836_002:0051a20": "全一，少分是假，一分乃實。",
    "T44n1836_002:0051a21": "[0051a21] 第四、心不相應行法，略有二十四種：[0051a21] 此乃色",
    "T44n1836_002:0051a22": "心分位，蓋依前三法一分、一位假立得等之",
    "T44n1836_002:0051a23": "名。以行法有二，此簡非心，所以立其名。此總",
    "T44n1836_002:0051a24": "標章，下乃別列：",
    "T44n1836_002:0051a25": "[0051a25] 一、得，二、命根，三、眾同分，四、異生性，五、無想定，",
    "T44n1836_002:0051a26": "六、滅盡定，七、無想報，八、名身，九、句身，十、文身，十",
    "T44n1836_002:0051a27": "一、生，十二、住，十三、老，十四、無常，十五、流轉，十六、",
    "T44n1836_002:0051a28": "定異，十七、相應，十八、勢速，十九、次第，二十、時，二",
    "T44n1836_002:0051a29": "十一、方，二十二、數，二十三、和合性，二十四、不和",
    "T44n1836_002:0051b01": "合性。[0051b01] 言得者，包獲成就，不失之義，乃色心",
    "T44n1836_002:0051b02": "生起，未滅壞來，此不失之相也。命根者，依業",
    "T44n1836_002:0051b03": "所引，第八種上連持色心、不斷功能，假立命",
    "T44n1836_002:0051b04": "根耳。眾同分者，類相似故，有人、法之別。人同",
    "T44n1836_002:0051b05": "分者，如天同分、人同分，法同分者，如心同分、",
    "T44n1836_002:0051b06": "色同分等。三乘、五性，依人法類，假立此名。異",
    "T44n1836_002:0051b07": "生性者，二障種上一分功能，令趣類差別不",
    "T44n1836_002:0051b08": "同，云異生性也。無想定者，想等不行，令身安",
    "T44n1836_002:0051b09": "和故，亦名定。或云：「此定想等心聚悉皆不行，",
    "T44n1836_002:0051b10": "而云無想者，想滅為首，謂此外道厭想如病，",
    "T44n1836_002:0051b11": "忻求無想，以為微妙，立此定名。」滅盡定者，令",
    "T44n1836_002:0051b12": "不恒行心、心所滅(六識)，及染第七恒行心聚皆",
    "T44n1836_002:0051b13": "悉滅盡，乃此定相。蓋修無想，則作出離想而",
    "T44n1836_002:0051b14": "滅盡，乃作止息想。又無想唯凡，滅盡唯聖，乃",
    "T44n1836_002:0051b15": "二定之差別也。大抵於厭心種上，遮礙轉識",
    "T44n1836_002:0051b16": "不生功能，立此二定也。言無想報者，由欲界",
    "T44n1836_002:0051b17": "修彼定故，感彼天果，名無想報，乃無想之報",
    "T44n1836_002:0051b18": "(依士釋也)。名身者，能詮自性，單名也；二名已上，方",
    "T44n1836_002:0051b19": "名名身；三名已上，名多名身。乃詮別名之身。",
    "T44n1836_002:0051b20": "句身者，一句名句，二句名身，三句已上，名多",
    "T44n1836_002:0051b21": "句身。單句詮差別，多句則詮別句之身。文身",
    "T44n1836_002:0051b22": "者，文即是字，能為名、句二所依故。如單言斫、",
    "T44n1836_002:0051b23": "單言芻，未有詮表，名之為字。論不言名與多",
    "T44n1836_002:0051b24": "名，舉中以攝廣略也。又云：「帶詮名文，如經書",
    "T44n1836_002:0051b25": "字；不帶詮者，只名字，若字母及等韻類是也。」",
    "T44n1836_002:0051b26": "生者，先無今有。住者，有位暫停。老則住別前",
    "T44n1836_002:0051b27": "後，亦云衰變名老，又云法非凝然。言無常",
    "T44n1836_002:0051b28": "者，今有後無，死之異名。又諸聖教多合生滅",
    "T44n1836_002:0051b29": "以為無常，蓋生名為有，有非恒有，不如無為，",
    "T44n1836_002:0051c01": "滅名為無。無非恒無，不如兔角，不同彼無為",
    "T44n1836_002:0051c02": "兔角之常，故曰無常。今唯據死而言。流轉者，",
    "T44n1836_002:0051c03": "因果不斷，相續前後。定異者，善惡因果，互相",
    "T44n1836_002:0051c04": "差別。相應者，因果事業，和合而起。或曰：「此之",
    "T44n1836_002:0051c05": "總名不相應行法，今名相應者，何耶？」蓋名不",
    "T44n1836_002:0051c06": "相應者，簡前相應心所而已。此相應者，乃前",
    "T44n1836_002:0051c07": "三法上事業和合之謂，豈相濫乎？勢速者，有",
    "T44n1836_002:0051c08": "為法游行迅疾飛行運&#x9029;，皆此所攝。次第者，",
    "T44n1836_002:0051c09": "編列有敘，令不紊亂，尊卑上下，左右前後，有",
    "T44n1836_002:0051c10": "規矩者，皆此攝也。時者，過、現、未來，成、住、壞、空，",
    "T44n1836_002:0051c11": "四季三際，年月日夜，六時十二，隨方制立，故",
    "T44n1836_002:0051c12": "名為時。方者，色處分齊，人法所依，或十方上",
    "T44n1836_002:0051c13": "下，六合四極，亦隨所制。數者，度量諸法之名，",
    "T44n1836_002:0051c14": "或一十百千，至不可轉也。言和合性者，謂於",
    "T44n1836_002:0051c15": "諸法不相乖反。不和合性者，謂於諸法相乖",
    "T44n1836_002:0051c16": "反故。前如相順因，此如相違因。或曰：「此二十",
    "T44n1836_002:0051c17": "四，於前三分位，則以何法，當前何位？」大略而",
    "T44n1836_002:0051c18": "言，命根一法，唯心分位，第八心種上，連持功能",
    "T44n1836_002:0051c19": "故。異生性一，唯所分位，二障種上令別功能",
    "T44n1836_002:0051c20": "故。二無心定，無想、異熟，乃王所上假，王所滅",
    "T44n1836_002:0051c21": "已名無想等。餘十九種通色及心與心所法，",
    "T44n1836_002:0051c22": "三上假立，如眾同分乃色同分、心同分、所同",
    "T44n1836_002:0051c23": "分。又如勢速，乃是色、心、心所，遷滅不停故。又",
    "T44n1836_002:0051c24": "如定異色，不是心、心不是所，善因惡果定不",
    "T44n1836_002:0051c25": "互感等。餘倣此說。",
    "T44n1836_002:0051c26": "[0051c26] 第五、無為法者，略有六種：[0051c26] 此標章，下別列。",
    "T44n1836_002:0051c27": "[0051c27] 一、虛空無為，二、擇滅無為，三、非擇滅無為，四、不",
    "T44n1836_002:0051c28": "動滅無為，五、想受滅無為，六、真如無為。[0051c28] 言無",
    "T44n1836_002:0051c29": "為者，是前四位真實之性，故云識實性也。",
    "T44n1836_002:0052a01": "以六位心所則識之相應，十一色法乃識之所",
    "T44n1836_002:0052a02": "緣，不相應行即識之分位，識是其體，是故總",
    "T44n1836_002:0052a03": "云識實性也，而有六種。謂之無為者，為，作也。",
    "T44n1836_002:0052a04": "以前九十四種乃生滅之法，皆有造作，故屬",
    "T44n1836_002:0052a05": "有為。今此六法，寂寞&#x51B2;虛，湛然常住，無所造",
    "T44n1836_002:0052a06": "作，故曰無為。言虛空無為者，謂於真諦離諸",
    "T44n1836_002:0052a07": "障礙，猶如虛空，豁虛離礙，從喻得名。下五",
    "T44n1836_002:0052a08": "無為，義倣此說。擇滅者，擇謂揀擇，滅謂斷",
    "T44n1836_002:0052a09": "滅，由無漏智，斷諸障染，所顯真理，立斯名焉。",
    "T44n1836_002:0052a10": "非擇滅者，一真法界，本性清淨，不由擇力，斷",
    "T44n1836_002:0052a11": "滅所顯；或有為法，緣闕不生，所顯真理。以上",
    "T44n1836_002:0052a12": "二義，故立此名。不動者，以第四禪離前三定，",
    "T44n1836_002:0052a13": "出於三災、八患，無喜樂等動搖身心所顯真",
    "T44n1836_002:0052a14": "理，此從能顯彰名，故曰不動。想受滅者，無",
    "T44n1836_002:0052a15": "所有處想受不行所顯真理，立此名爾。真如",
    "T44n1836_002:0052a16": "者，理非妄倒，故名真如，真簡於妄，如簡於倒，",
    "T44n1836_002:0052a17": "遍計、依他，如次應知。又曰：「真如者，顯實常義，",
    "T44n1836_002:0052a18": "真即是如，如即無為。」上自一切法下至此，乃",
    "T44n1836_002:0052a19": "明百法，以答初何等一切法之問畢矣！此下",
    "T44n1836_002:0052a20": "大分明二無我，以答次問也。",
    "T44n1836_002:0052a21": "[0052a21] 言無我者，略有二種：[0052a21] 此標章，下別列。",
    "T44n1836_002:0052a22": "[0052a22] 一、補特伽羅無我，[0052a22] 梵言補特伽羅，唐言數",
    "T44n1836_002:0052a23": "取趣，謂諸有情數數起惑造業，即為能取",
    "T44n1836_002:0052a24": "(因也)，當來五趣，名為所取(果也)，雖復數數起惑造",
    "T44n1836_002:0052a25": "業，五趣輪轉，都無主宰實自在用，故言無我。",
    "T44n1836_002:0052a26": "乃補特伽羅，即無我矣。此所無即我，是為我",
    "T44n1836_002:0052a27": "空也。彼凡夫等，皆執心外實有諸法，又執此",
    "T44n1836_002:0052a28": "法有實主宰，此說為無，無即彼空，無別體",
    "T44n1836_002:0052a29": "也。",
    "T44n1836_002:0052b01": "[0052b01] 二，法無我。[0052b01] 言法者，軌持之義，謂諸法體，雖",
    "T44n1836_002:0052b02": "復任持，軌生物解，亦無勝性實自在用故。言",
    "T44n1836_002:0052b03": "法無我，法即無我，應云法無法，從能依說，故",
    "T44n1836_002:0052b04": "云法無我。《瑜伽》九十三云：「復次一切無我，無",
    "T44n1836_002:0052b05": "有差別，總名為空，謂補特伽羅無我，及法無",
    "T44n1836_002:0052b06": "我。補特伽羅無我者，離一切緣生行外別有",
    "T44n1836_002:0052b07": "實我不可得故。法無我者，謂一切緣生諸",
    "T44n1836_002:0052b08": "行性非實我，是無常故。如是二種，略攝為一",
    "T44n1836_002:0052b09": "(雙證二無我理)。彼處(指《毘曇》)說此名為大空。」又云：「我之執",
    "T44n1836_002:0052b10": "者，心得境名。」又云：「二執者，我狹法寬，蓋人有",
    "T44n1836_002:0052b11": "迷人必迷法者，迷法未必迷人故。」能持自體",
    "T44n1836_002:0052b12": "者為法，有常一用者為人，如二乘我執已斷，",
    "T44n1836_002:0052b13": "法執猶存，則其淺深寬狹可見矣。蓋我法者，",
    "T44n1836_002:0052b14": "不出世間及聖教二種我法，謂世間人執我",
    "T44n1836_002:0052b15": "法，無體隨情，名世間假。聖教我法者，有體強",
    "T44n1836_002:0052b16": "設，名之為假。故二皆為假，故無我法也。",
    "T44n1836_002:0052b17": "大乘百法明門論解卷下",
    "T44n1836_002:0052b20": "修補大乘百法明門論後序",
    "T44n1836_002:0052b22": "[0052b22] 百法者，散於群經，具於《瑜伽論》，至世親師始",
    "T44n1836_002:0052b23": "出之以成論，乃逗機之教也。蓋教為機設，機",
    "T44n1836_002:0052b24": "之色心優劣，暨年數之賒促不齊，致使聖賢",
    "T44n1836_002:0052b25": "施教廣略有異，而大旨無殊焉。然而《瑜伽》總",
    "T44n1836_002:0052b26": "百軸，而於初三軸，翻覆展演六百六十餘法，",
    "T44n1836_002:0052b27": "奚翅二萬言；而此論僅一紙，言不滿五百，",
    "T44n1836_002:0052b28": "而該括無遺，則詞甚簡而義愈備，文不華而",
    "T44n1836_002:0052b29": "理愈精，至於入道之門、修斷之序、染淨理事",
    "T44n1836_002:0052c01": "之交陳，則充然大備。於斯非具四無礙辯、大",
    "T44n1836_002:0052c02": "總持門者，其能與於是乎？[0052c02] 嗟夫大賢憫物心",
    "T44n1836_002:0052c03": "切，務使人易知易從，而吾人為法者，固不",
    "T44n1836_002:0052c04": "可不知也，至於森然而諸法章，泯然而二我",
    "T44n1836_002:0052c05": "盡，則三乘聖賢之位可階矣。逗機之教，豈",
    "T44n1836_002:0052c06": "加於是哉？[0052c06] 或曰：「聖凡天淵，恐不易致，若子之",
    "T44n1836_002:0052c07": "言，不幾於大而無返乎？」[0052c07] 曰：「予以聖賢之語，原",
    "T44n1836_002:0052c08": "聖賢之道為言耳！」聖賢之道，由性而行之者",
    "T44n1836_002:0052c09": "也！聖賢乃盡夫性，凡愚乃具夫性，究盡具之",
    "T44n1836_002:0052c10": "分雖殊，而察盡具之性無異。性既均而不以",
    "T44n1836_002:0052c11": "道責己責人者，彼己皆欺也。欺己之罪小，",
    "T44n1836_002:0052c12": "欺人之罪大，欺人之罪，又不若欺後多人之",
    "T44n1836_002:0052c13": "罪為尤大。後之人視前人，苟簡為說鈴而",
    "T44n1836_002:0052c14": "展轉相襲，是使後人復欺後人也。若是則聖",
    "T44n1836_002:0052c15": "賢二利之道而不化為名言章句者幾希！嗚",
    "T44n1836_002:0052c16": "呼！予寧&#x5190;大言之罪，而避欺人之罪，欲其",
    "T44n1836_002:0052c17": "無罪又何逃乎？[0052c17] 按此論注，脫略訛謬大甚，",
    "T44n1836_002:0052c18": "茲略為補正，自備觀覽，適信官張君傑見而",
    "T44n1836_002:0052c19": "請置諸木，予嘉其篤於樂善，故從而書於紙",
    "T44n1836_002:0052c20": "尾也。"
}