{
    "T29n1558_002:0007a02": "阿毘達磨俱舍論卷第二",
    "T29n1558_002:0007a04": "尊者世親造",
    "T29n1558_002:0007a05": "三藏法師玄奘奉 詔譯",
    "T29n1558_002:0007a06": "分別界品第一之二",
    "T29n1558_002:0007a07": "[0007a07] 復次於前所說十八界中。幾有見幾無見。幾",
    "T29n1558_002:0007a08": "有對幾無對。幾善幾不善幾無記。頌曰。",
    "T29n1558_002:0007a09": " 一有見謂色  十有色有對",
    "T29n1558_002:0007a10": " 此除色聲八  無記餘三種",
    "T29n1558_002:0007a11": "[0007a11] 論曰。十八界中色界有見。以可示現此彼",
    "T29n1558_002:0007a12": "差別。由此義准說餘無見。如是已說有見",
    "T29n1558_002:0007a13": "無見。唯色蘊攝十界有對。對是礙義。此復三",
    "T29n1558_002:0007a14": "種。障礙境界所緣異故。障礙有對。謂十色",
    "T29n1558_002:0007a15": "界。自於他處被礙不生。如手礙手或石礙",
    "T29n1558_002:0007a16": "石或二相礙。境界有對。謂十二界法界一",
    "T29n1558_002:0007a17": "分。諸有境法於色等境。故施設論作如是",
    "T29n1558_002:0007a18": "言。有眼於水有礙非陸。如魚等眼。有眼於",
    "T29n1558_002:0007a19": "陸有礙非水。從多分說。如人等眼。有眼",
    "T29n1558_002:0007a20": "俱礙。如畢舍遮室獸摩羅及捕魚人蝦&#x87C7;",
    "T29n1558_002:0007a21": "等眼。有俱非礙。謂除前相。有眼於夜有礙",
    "T29n1558_002:0007a22": "非晝。如諸蝙蝠鵂鶹等眼。有眼於晝有礙",
    "T29n1558_002:0007a23": "非夜。從多分說。如人等眼。有眼俱礙。如",
    "T29n1558_002:0007a24": "狗野干馬豹豺狼&#x732B;狸等眼。有俱非礙。謂除",
    "T29n1558_002:0007a25": "前相。此等名為境界有對。所緣有對。謂心",
    "T29n1558_002:0007a26": "心所於自所緣。境界所緣復有何別。若於",
    "T29n1558_002:0007a27": "彼法此有功能。即說彼為此法境界。心心",
    "T29n1558_002:0007a28": "所法執彼而起。彼於心等名為所緣。云何",
    "T29n1558_002:0007a29": "眼等於自境界所緣轉時說名有礙。越彼",
    "T29n1558_002:0007b01": "於餘此不轉故。或復礙者是和會義。謂眼",
    "T29n1558_002:0007b02": "等法於自境界及自所緣和會轉故。應知此",
    "T29n1558_002:0007b03": "中唯就障礙有對而說。故但言十有色有",
    "T29n1558_002:0007b04": "對。更相障故。由此義准說餘無對。若法境",
    "T29n1558_002:0007b05": "界有對。亦障礙有對耶。應作四句。謂七心",
    "T29n1558_002:0007b06": "界法界一分諸相應法是第一句。色等五境",
    "T29n1558_002:0007b07": "是第二句。眼等五根是第三句。法界一分非",
    "T29n1558_002:0007b08": "相應法是第四句。若法境界有對。亦所緣有",
    "T29n1558_002:0007b09": "對耶。應順後句。謂若所緣有對。定是境界",
    "T29n1558_002:0007b10": "有對。有雖境界有對而非所緣有對。謂眼",
    "T29n1558_002:0007b11": "等五根。此中大德鳩摩邏多作如是說。",
    "T29n1558_002:0007b12": " 是處心欲生  他礙令不起",
    "T29n1558_002:0007b13": " 應知是有對  無對此相違",
    "T29n1558_002:0007b14": "[0007b14] 此是所許。如是已說有對無對。於此所說",
    "T29n1558_002:0007b15": "十有對中。除色及聲餘八無記。謂五色根。",
    "T29n1558_002:0007b16": "香味觸境。不可記為善不善性故名無記。",
    "T29n1558_002:0007b17": "有說。不能記異熟果故名無記。若爾無漏",
    "T29n1558_002:0007b18": "應唯無記。其餘十界通善等三。謂七心界",
    "T29n1558_002:0007b19": "與無貪等相應名善。貪等相應名為不善。",
    "T29n1558_002:0007b20": "餘名無記。法界若是無貪等性相應等起擇",
    "T29n1558_002:0007b21": "滅名善。若貪等性相應等起名為不善。餘",
    "T29n1558_002:0007b22": "名無記。色界聲界若善不善心力等起身語",
    "T29n1558_002:0007b23": "表攝。是善不善。餘是無記。已說善等。十八",
    "T29n1558_002:0007b24": "界中幾欲界繫。幾色界繫。幾無色界繫。頌",
    "T29n1558_002:0007b25": "曰。",
    "T29n1558_002:0007b26": " 欲界繫十八  色界繫十四",
    "T29n1558_002:0007b27": " 除香味二識  無色繫後三",
    "T29n1558_002:0007b28": "[0007b28] 論曰。繫謂繫屬即被縛義。欲界所繫具足",
    "T29n1558_002:0007b29": "十八。色界所繫唯十四種。除香味境及鼻",
    "T29n1558_002:0007c01": "舌識。除香味者段食性故。離段食欲方",
    "T29n1558_002:0007c02": "得生彼。除鼻舌識無所緣故若爾觸界於",
    "T29n1558_002:0007c03": "彼應無。如香味境段食性故。彼所有觸非",
    "T29n1558_002:0007c04": "段食性。若爾香味類亦應然。香味離食無",
    "T29n1558_002:0007c05": "別受用。觸有別用持根衣等。彼離食欲香",
    "T29n1558_002:0007c06": "味無用。有根衣等故觸非無。有餘師說。住",
    "T29n1558_002:0007c07": "此依彼靜慮等至見色聞聲。輕安俱起有",
    "T29n1558_002:0007c08": "殊勝觸攝益於身。是故此三生彼靜慮猶",
    "T29n1558_002:0007c09": "相隨逐。香味不爾。故在彼無。若爾鼻舌彼",
    "T29n1558_002:0007c10": "應非有。如香味境彼無用故。不爾二根於",
    "T29n1558_002:0007c11": "彼有用。謂起言說及莊嚴身。若為嚴身及",
    "T29n1558_002:0007c12": "起說用。但須依處。何用二根。如無男根亦",
    "T29n1558_002:0007c13": "無依處。二根無者依處亦無。於彼可無男",
    "T29n1558_002:0007c14": "根依處。彼無用故。鼻舌依處彼有用故。離",
    "T29n1558_002:0007c15": "根應有。有雖無用而有根生。如處胞胎",
    "T29n1558_002:0007c16": "定當死者。有雖無用而非無因。彼從何",
    "T29n1558_002:0007c17": "因得有根起。於根有愛發殊勝業。若離",
    "T29n1558_002:0007c18": "境愛於根定然。彼離境貪應無鼻舌。或應",
    "T29n1558_002:0007c19": "許彼男根亦生。若謂不生由醜陋者。陰藏",
    "T29n1558_002:0007c20": "隱密何容醜陋。又諸根生非由有用。若有",
    "T29n1558_002:0007c21": "因力無用亦生。男根於彼雖為醜陋。設許",
    "T29n1558_002:0007c22": "有因於彼應起。男根非有鼻舌應無。若爾",
    "T29n1558_002:0007c23": "便違契經所說。彼無支缺不減諸根。隨彼",
    "T29n1558_002:0007c24": "諸根應可有者。說為不減。何所相違。若不",
    "T29n1558_002:0007c25": "許然男根應有。如是說者鼻舌二根於彼",
    "T29n1558_002:0007c26": "非無。但無香味。以六根愛依內身生非",
    "T29n1558_002:0007c27": "依境界而得現起。其男根愛依婬觸生。婬",
    "T29n1558_002:0007c28": "觸彼無。男根非有。故於色界十八界中。唯",
    "T29n1558_002:0007c29": "十四種理得成立。無色界繫唯有後三。所謂",
    "T29n1558_002:0008a01": "意法及意識界。要離色欲於彼得生。故無",
    "T29n1558_002:0008a02": "色中無十色界依緣無故五識亦無。故唯後",
    "T29n1558_002:0008a03": "三無色界繫。已說界繫。十八界中幾有漏",
    "T29n1558_002:0008a04": "幾無漏。頌曰。",
    "T29n1558_002:0008a05": " 意法意識通  所餘唯有漏",
    "T29n1558_002:0008a06": "[0008a06] 論曰。意及意識道諦攝者。名為無漏。餘名",
    "T29n1558_002:0008a07": "有漏。法界若是道諦無為。名為無漏。餘名",
    "T29n1558_002:0008a08": "有漏。餘十五界唯名有漏。如是已說有漏",
    "T29n1558_002:0008a09": "無漏。十八界中幾有尋有伺。幾無尋唯伺。幾",
    "T29n1558_002:0008a10": "無尋無伺。頌曰。",
    "T29n1558_002:0008a11": " 五識唯尋伺  後三三餘無",
    "T29n1558_002:0008a12": "[0008a12] 論曰。眼等五識有尋有伺。由與尋伺恒共",
    "T29n1558_002:0008a13": "相應。以行相&#x9E81;外門轉故。顯義決定。故說",
    "T29n1558_002:0008a14": "唯言。後三謂是意法意識。根境識中各居後",
    "T29n1558_002:0008a15": "故。此後三界皆通三品。意界意識界及相應",
    "T29n1558_002:0008a16": "法界除尋與伺。若在欲界初靜慮中有尋",
    "T29n1558_002:0008a17": "有伺。靜慮中間無尋唯伺。第二靜慮以上諸",
    "T29n1558_002:0008a18": "地乃至有頂無尋無伺。法界所攝非相應",
    "T29n1558_002:0008a19": "法。靜慮中間伺亦如是。尋一切時無尋唯伺。",
    "T29n1558_002:0008a20": "無第二尋故。但伺相應故。伺在欲界初靜",
    "T29n1558_002:0008a21": "慮中三品不收。應名何等。此應名曰無",
    "T29n1558_002:0008a22": "伺唯尋。無第二伺故。但尋相應故。由此故",
    "T29n1558_002:0008a23": "言有尋伺地有四品法。一有尋有伺。謂除",
    "T29n1558_002:0008a24": "尋伺餘相應法。二無尋唯伺。謂即是尋。三無",
    "T29n1558_002:0008a25": "尋無伺。謂即一切非相應法。四無伺唯尋。謂",
    "T29n1558_002:0008a26": "即是伺。餘十色界尋伺俱無。常與尋伺不",
    "T29n1558_002:0008a27": "相應故。若五識身有尋有伺。如何得說無",
    "T29n1558_002:0008a28": "分別耶。頌曰。",
    "T29n1558_002:0008a29": " 說五無分別  由計度隨念",
    "T29n1558_002:0008b01": " 以意地散慧  意諸念為體",
    "T29n1558_002:0008b02": "[0008b02] 論曰。傳說。分別略有三種。一自性分別。二",
    "T29n1558_002:0008b03": "計度分別。三隨念分別。由五識身雖有自",
    "T29n1558_002:0008b04": "性而無餘二。說無分別。如一足馬名為無",
    "T29n1558_002:0008b05": "足。自性分別體唯是尋。後心所中自當辯釋。",
    "T29n1558_002:0008b06": "餘二分別如其次第。意地散慧諸念為體。散",
    "T29n1558_002:0008b07": "謂非定。意識相應散慧。名為計度分別。若",
    "T29n1558_002:0008b08": "定若散意識相應諸念。名為隨念分別。如是",
    "T29n1558_002:0008b09": "已說有尋伺等。十八界中幾有所緣幾無所",
    "T29n1558_002:0008b10": "緣。幾有執受幾無執受。頌曰。",
    "T29n1558_002:0008b11": " 七心法界半  有所緣餘無",
    "T29n1558_002:0008b12": " 前八界及聲  無執受餘二",
    "T29n1558_002:0008b13": "[0008b13] 論曰。六識意界及法界攝諸心所法。名有所",
    "T29n1558_002:0008b14": "緣。能取境故。餘十色界及法界攝不相應法。",
    "T29n1558_002:0008b15": "名無所緣。義准成故。如是已說有所緣等。",
    "T29n1558_002:0008b16": "十八界中九無執受。前七心界及法界全。此",
    "T29n1558_002:0008b17": "八及聲皆無執受。所餘九界各通二門。謂有",
    "T29n1558_002:0008b18": "執受無執受故。眼等五根住現在世名有執",
    "T29n1558_002:0008b19": "受。過去未來名無執受。色香味觸住現在",
    "T29n1558_002:0008b20": "世不離五根名有執受。若住現在非不",
    "T29n1558_002:0008b21": "離根過去未來。名無執受。如在身內除",
    "T29n1558_002:0008b22": "與根合。髮毛爪齒大小便利洟唾血等。及在",
    "T29n1558_002:0008b23": "身外地水等中色香味觸雖在現世而無",
    "T29n1558_002:0008b24": "執受。有執受者。此言何義。心心所法共所執",
    "T29n1558_002:0008b25": "持攝為依處名有執受。損益展轉更相隨",
    "T29n1558_002:0008b26": "故。即諸世間說有覺觸。眾緣所觸覺樂等",
    "T29n1558_002:0008b27": "故。與此相違名無執受。如是已說有執受",
    "T29n1558_002:0008b28": "等。十八界中幾大種性幾所造性。幾可積集",
    "T29n1558_002:0008b29": "幾非積集。頌曰。",
    "T29n1558_002:0008c01": " 觸界中有二  餘九色所造",
    "T29n1558_002:0008c02": " 法一分亦然  十色可積集",
    "T29n1558_002:0008c03": "[0008c03] 論曰。觸界通二。謂大種及所造。大種有四。",
    "T29n1558_002:0008c04": "謂堅性等。所造有七。謂滑性等。依大種生",
    "T29n1558_002:0008c05": "故名所造。餘九色界唯是所造。謂五色根色",
    "T29n1558_002:0008c06": "等四境。法界一分無表業色亦唯所造。餘七",
    "T29n1558_002:0008c07": "心界法界一分。除無表色俱非二種。尊者",
    "T29n1558_002:0008c08": "覺天作如是說。十種色處唯大種性。彼說不",
    "T29n1558_002:0008c09": "然。契經唯說堅等四相為大種故。此四大",
    "T29n1558_002:0008c10": "種唯觸攝故。非堅濕等眼等所取。非色聲等",
    "T29n1558_002:0008c11": "身根所覺。是故彼說理定不然。又契經說。苾",
    "T29n1558_002:0008c12": "芻當知。眼謂內處四大種所造淨色。有色無",
    "T29n1558_002:0008c13": "見有對。乃至身處廣說亦爾。苾芻當知。色謂",
    "T29n1558_002:0008c14": "外處四大種所造。有色有見有對。聲謂外處",
    "T29n1558_002:0008c15": "四大種所造。有色無見有對。香味二處廣說",
    "T29n1558_002:0008c16": "亦爾。觸謂外處。是四大種及四大種所造。有",
    "T29n1558_002:0008c17": "色無見有對。如是經中唯說觸處攝四大",
    "T29n1558_002:0008c18": "種。分明顯示餘有色處皆非大種。若爾何",
    "T29n1558_002:0008c19": "故。契經中言謂於眼肉團中若內各別堅",
    "T29n1558_002:0008c20": "性堅類。乃至廣說。彼說不離眼根肉團有",
    "T29n1558_002:0008c21": "堅性等。無相違過。入胎經中。唯說六界",
    "T29n1558_002:0008c22": "為士夫者。為顯能成士夫本事。非唯爾",
    "T29n1558_002:0008c23": "所。彼經復說六觸處故。又諸心所應非有",
    "T29n1558_002:0008c24": "故。亦不應執心所即心。以契經言想受等",
    "T29n1558_002:0008c25": "心所法依止心故。又亦說有貪心等故。由",
    "T29n1558_002:0008c26": "此如前所說諸界大種所造差別義成。如",
    "T29n1558_002:0008c27": "是已說大種性等。十八界中。五根五境十有",
    "T29n1558_002:0008c28": "色界。是可積集。極微聚故。義准餘八非可",
    "T29n1558_002:0008c29": "積集。非極微故。如是已說可積集等。十八",
    "T29n1558_002:0009a01": "界中。幾能斫幾所斫。幾能燒幾所燒。幾能稱",
    "T29n1558_002:0009a02": "幾所稱。頌曰。",
    "T29n1558_002:0009a03": " 謂唯外四界  能斫及所斫",
    "T29n1558_002:0009a04": " 亦所燒能稱  能燒所稱諍",
    "T29n1558_002:0009a05": "[0009a05] 論曰。色香味觸成斧薪等。此即名為能斫",
    "T29n1558_002:0009a06": "所斫。何法名斫。薪等色聚相逼續生。斧等",
    "T29n1558_002:0009a07": "分隔令各續起。此法名斫。身等色根不名",
    "T29n1558_002:0009a08": "所斫。非可全斷令成二故。非身根等可成",
    "T29n1558_002:0009a09": "二分。支分離身則無根故。又身根等亦非",
    "T29n1558_002:0009a10": "能斫。以淨妙故如珠寶光。如能斫所斫體",
    "T29n1558_002:0009a11": "唯外四界。所燒能稱其體亦爾。謂唯外四界",
    "T29n1558_002:0009a12": "名所燒能稱。身等色根亦非二事。以淨妙",
    "T29n1558_002:0009a13": "故如珠寶光。聲界總非。不相續故。能燒所",
    "T29n1558_002:0009a14": "稱有異諍論。謂或有說。能燒所稱體亦如",
    "T29n1558_002:0009a15": "前。唯外四界。或復有說。唯有火界可名能",
    "T29n1558_002:0009a16": "燒。所稱唯重。如是已說能所斫等。十八界",
    "T29n1558_002:0009a17": "中幾異熟生。幾所長養。幾等流性。幾有實事。",
    "T29n1558_002:0009a18": "幾一剎那。頌曰。",
    "T29n1558_002:0009a19": " 內五有熟養  聲無異熟生",
    "T29n1558_002:0009a20": " 八無礙等流  亦異熟生性",
    "T29n1558_002:0009a21": " 餘三實唯法  剎那唯後三",
    "T29n1558_002:0009a22": "[0009a22] 論曰。內五即是眼等五界。有異熟生及所",
    "T29n1558_002:0009a23": "長養無等流者。離異熟生及所長養無",
    "T29n1558_002:0009a24": "別性故。異熟因所生名異熟生。如牛所駕",
    "T29n1558_002:0009a25": "車名曰牛車。略去中言故作是說。或所造",
    "T29n1558_002:0009a26": "業至得果時變而能熟故名異熟。果從彼",
    "T29n1558_002:0009a27": "生名異熟生。彼所得果與因別類。而是所熟",
    "T29n1558_002:0009a28": "故名異熟。或於因土假立果名。如於果",
    "T29n1558_002:0009a29": "上假立因名。如契經說。今六觸處。應知即",
    "T29n1558_002:0009b01": "是昔所造業。飲食資助眠睡等持勝緣所益",
    "T29n1558_002:0009b02": "名所長養。有說。梵行亦能長養。此唯無損",
    "T29n1558_002:0009b03": "非別有益。長養相續常能護持異熟相續。",
    "T29n1558_002:0009b04": "猶如外郭防援內城。聲有等流及所長養",
    "T29n1558_002:0009b05": "無異熟生。所以者何。隨欲轉故。若爾不應",
    "T29n1558_002:0009b06": "施設論說善修遠離&#x9E81;惡語故。感得大士",
    "T29n1558_002:0009b07": "梵音聲相。有說。聲屬第三傳故。雖由彼生",
    "T29n1558_002:0009b08": "而非異熟。謂從彼業生諸大種。從諸大種",
    "T29n1558_002:0009b09": "緣擊發聲。有說。聲屬第五傳故。雖由彼生",
    "T29n1558_002:0009b10": "而非異熟。謂彼業生異熟大種。從此傳生",
    "T29n1558_002:0009b11": "長養大種。此復傳生等流大種。此乃生聲。",
    "T29n1558_002:0009b12": "若爾身受從業所生大種生故。應非異熟。",
    "T29n1558_002:0009b13": "若受如聲便違正理。八無礙者。七心法界。",
    "T29n1558_002:0009b14": "此有等流異熟生性。同類遍行因所生者是",
    "T29n1558_002:0009b15": "等流性。若異熟因所引生者名異熟生。諸",
    "T29n1558_002:0009b16": "無礙法無積集故非所長養。餘謂餘四色",
    "T29n1558_002:0009b17": "香味觸。皆通三種。有異熟生。有所長養。有",
    "T29n1558_002:0009b18": "等流性。實唯法者。實謂無為。以堅實故。此",
    "T29n1558_002:0009b19": "法界攝故。唯法界獨名有實。意法意識名為",
    "T29n1558_002:0009b20": "後三。於六三中最後說故。唯此三界有一",
    "T29n1558_002:0009b21": "剎那。謂初無漏苦法忍品。非等流故名一",
    "T29n1558_002:0009b22": "剎那。此說究竟非等流者。餘有為法無非",
    "T29n1558_002:0009b23": "等流。苦法忍相應心名意界意識界。餘俱起",
    "T29n1558_002:0009b24": "法名為法界。如是已說異熟生等。今應思",
    "T29n1558_002:0009b25": "擇。若有眼界先不成就今得成就亦眼識",
    "T29n1558_002:0009b26": "耶。若眼識界先不成就今得成就亦眼界耶。",
    "T29n1558_002:0009b27": "如是等問。今應略答。頌曰。",
    "T29n1558_002:0009b28": " 眼與眼識界  獨俱得非等",
    "T29n1558_002:0009b29": "[0009b29] 論曰。獨得者。謂或有眼界先不成就今得",
    "T29n1558_002:0009c01": "成就非眼識。謂生欲界漸得眼根。及無色",
    "T29n1558_002:0009c02": "沒生二三四靜慮地時。或有眼識先不成",
    "T29n1558_002:0009c03": "就今得成就非眼界。謂生二三四靜慮地",
    "T29n1558_002:0009c04": "眼識現起。及從彼沒生下地時。俱得者。謂",
    "T29n1558_002:0009c05": "或有二界先不成就今得成就。謂無色沒",
    "T29n1558_002:0009c06": "生於欲界及梵世時。非者俱非。謂除前相。",
    "T29n1558_002:0009c07": "等謂若有成就眼界亦眼識耶。應作四句。",
    "T29n1558_002:0009c08": "第一句者。謂生二三四靜慮地眼識不起。第",
    "T29n1558_002:0009c09": "二句者。謂生欲界未得眼根及得已失。第",
    "T29n1558_002:0009c10": "三句者。謂生欲界得眼不失。及生梵世若",
    "T29n1558_002:0009c11": "生二三四靜慮地正見色時。第四句者。謂",
    "T29n1558_002:0009c12": "除前相。如是眼界與色界眼識與色界得",
    "T29n1558_002:0009c13": "成就等如理應思。為攝如是所未說義。",
    "T29n1558_002:0009c14": "是故頌中總復言等。如是已說得成就等。",
    "T29n1558_002:0009c15": "十八界中幾內幾外。頌曰。",
    "T29n1558_002:0009c16": " 內十二眼等  色等六為外",
    "T29n1558_002:0009c17": "[0009c17] 論曰。六根六識十二名內。外謂所餘色等六",
    "T29n1558_002:0009c18": "境。我依名內。外謂此餘。我體既無內外何",
    "T29n1558_002:0009c19": "有。我執依止故。假說心為我。故契經說。",
    "T29n1558_002:0009c20": " 由善調伏我  智者得生天",
    "T29n1558_002:0009c21": "[0009c21] 世尊餘處說調伏心。如契經言。",
    "T29n1558_002:0009c22": " 應善調伏心  心調能引樂",
    "T29n1558_002:0009c23": "[0009c23] 故但於心假說為我。眼等為此所依親近。",
    "T29n1558_002:0009c24": "故說名內。色等為此所緣&#x8E08;遠。故說名",
    "T29n1558_002:0009c25": "外。若爾六識應不名內。未至意位非心",
    "T29n1558_002:0009c26": "依故。至意位時不失六識界。未至意位亦",
    "T29n1558_002:0009c27": "非越意相。若異此者。意界唯應在過去世",
    "T29n1558_002:0009c28": "六識唯在現在未來。便違自宗許十八界皆",
    "T29n1558_002:0009c29": "通三世。又若未來現在六識無意界相過去",
    "T29n1558_002:0010a01": "意界亦應不立。相於三世無改易故。已",
    "T29n1558_002:0010a02": "說內外。十八界中幾是同分。幾彼同分。頌",
    "T29n1558_002:0010a03": "曰。",
    "T29n1558_002:0010a04": " 法同分餘二  作不作自業",
    "T29n1558_002:0010a05": "[0010a05] 論曰。法同分者。謂一法界唯是同分。若境與",
    "T29n1558_002:0010a06": "識定為所緣。識於其中已生生法。此所緣",
    "T29n1558_002:0010a07": "境說名同分。無一法界不於其中已正當",
    "T29n1558_002:0010a08": "生無邊意識。由諸聖者決定生心。觀一切",
    "T29n1558_002:0010a09": "法皆為無我。彼除自體及俱有法。餘一切法",
    "T29n1558_002:0010a10": "皆為所緣。如是所除亦第二念心所緣境。此",
    "T29n1558_002:0010a11": "二念心緣一切境無不周遍。是故法界恒",
    "T29n1558_002:0010a12": "名同分。餘二者。謂餘十七界皆有同分及",
    "T29n1558_002:0010a13": "彼同分。何名同分彼同分耶。謂作自業不",
    "T29n1558_002:0010a14": "作自業。若作自業名為同分。不作自業",
    "T29n1558_002:0010a15": "名彼同分。此中眼界於有見色已正當見",
    "T29n1558_002:0010a16": "名同分眼。如是廣說。乃至意界各於自境",
    "T29n1558_002:0010a17": "應說自用。迦濕彌羅國毘婆沙師說。彼同",
    "T29n1558_002:0010a18": "分眼但有四種。謂不見色已正當滅及不",
    "T29n1558_002:0010a19": "生法。西方諸師說有五種。謂不生法復開為",
    "T29n1558_002:0010a20": "二。一有識屬。二無識屬。乃至身界應知亦",
    "T29n1558_002:0010a21": "然。意彼同分唯不生法。色界為眼已正當",
    "T29n1558_002:0010a22": "見名同分色。彼同分色亦有四種。謂非眼",
    "T29n1558_002:0010a23": "見已正當滅及不生法。廣說乃至觸界亦爾。",
    "T29n1558_002:0010a24": "各對自根應說自用。應知同分及彼同分。",
    "T29n1558_002:0010a25": "眼若於一是同分。於餘一切亦同分。彼同",
    "T29n1558_002:0010a26": "分亦如是。廣說乃至意界亦爾。色即不然",
    "T29n1558_002:0010a27": "於見者是同分。於不見者是彼同分。所以",
    "T29n1558_002:0010a28": "者何。色有是事。謂一所見亦多所見。如觀",
    "T29n1558_002:0010a29": "月舞相撲等色。眼無是事。謂一眼根二能見",
    "T29n1558_002:0010b01": "色。眼不共故。依一相續建立同分及彼同",
    "T29n1558_002:0010b02": "分。色是共故。依多相續建立同分及彼同",
    "T29n1558_002:0010b03": "分。如說色界聲香味觸應知亦爾。聲可如",
    "T29n1558_002:0010b04": "色。香味觸三至根方取。是不共故。一取非",
    "T29n1558_002:0010b05": "餘。理應如眼等。不應如色說。雖有是理",
    "T29n1558_002:0010b06": "而容有共。所以者何。香等三界於一及餘。",
    "T29n1558_002:0010b07": "皆有可生鼻等識義。眼等不然。故知色",
    "T29n1558_002:0010b08": "說。眼等六識同分彼同分生不生法故。如意",
    "T29n1558_002:0010b09": "界說。云何同分彼同分義。根境識三更相交",
    "T29n1558_002:0010b10": "涉故名為分。或復分者是己作用。或復分者",
    "T29n1558_002:0010b11": "是所生觸。同有此分故名同分。與此相違",
    "T29n1558_002:0010b12": "名彼同分。由非同分與彼同分種類分同。",
    "T29n1558_002:0010b13": "名彼同分。已說同分及彼同分。十八界中幾",
    "T29n1558_002:0010b14": "見所斷。幾修所斷。幾非所斷。頌曰。",
    "T29n1558_002:0010b15": " 十五唯修斷  後三界通三",
    "T29n1558_002:0010b16": " 不染非六生  色定非見斷",
    "T29n1558_002:0010b17": "[0010b17] 論曰。十五界者。謂十色界及五識界。唯修斷",
    "T29n1558_002:0010b18": "者。此十五界唯修所斷。後三界者。意界法",
    "T29n1558_002:0010b19": "界及意識界。通三者。謂此後三界各通三種。",
    "T29n1558_002:0010b20": "八十八隨眠及彼俱有法并隨行得。皆見所",
    "T29n1558_002:0010b21": "斷。諸餘有漏皆修所斷。一切無漏皆非所斷。",
    "T29n1558_002:0010b22": "豈不更有見所斷法。謂異生性及招惡趣",
    "T29n1558_002:0010b23": "身語業等。此與聖道極相違故。雖爾此法",
    "T29n1558_002:0010b24": "非見所斷。略說彼相。謂不染法。非六生色。",
    "T29n1558_002:0010b25": "定非見斷。其異生性是不染污無記性攝。",
    "T29n1558_002:0010b26": "已離欲者斷善根者猶成就故。此異生性",
    "T29n1558_002:0010b27": "若見所斷。苦法忍位應是異生。六謂意處異",
    "T29n1558_002:0010b28": "此而生名非六生。是從眼等五根生義。即",
    "T29n1558_002:0010b29": "五識等。色謂一切身語業等。前及此色。定",
    "T29n1558_002:0010c01": "非見斷。所以者何。非迷諦理親發起故。如",
    "T29n1558_002:0010c02": "是已說見所斷等。十八界中幾是見幾非見。",
    "T29n1558_002:0010c03": "頌曰。",
    "T29n1558_002:0010c04": " 眼法界一分  八種說名見",
    "T29n1558_002:0010c05": " 五識俱生慧  非見不度故",
    "T29n1558_002:0010c06": " 眼見色同分  非彼能依識",
    "T29n1558_002:0010c07": " 傳說不能觀  彼障諸色故",
    "T29n1558_002:0010c08": "[0010c08] 論曰。眼全是見。法界一分八種是見。餘皆非",
    "T29n1558_002:0010c09": "見。何等為八。謂身見等五染污見。世間正",
    "T29n1558_002:0010c10": "見。有學正見。無學正見。於法界中此八是",
    "T29n1558_002:0010c11": "見。所餘非見。身見等五隨眠品中時至當說。",
    "T29n1558_002:0010c12": "世間正見。謂意識相應善有漏慧。有學正見。",
    "T29n1558_002:0010c13": "謂有學身中諸無漏見。無學正見。謂無學",
    "T29n1558_002:0010c14": "身中諸無漏見。譬如夜分晝分有雲無雲&#x89A9;",
    "T29n1558_002:0010c15": "眾色像明昧有異。如是世間諸見有染無",
    "T29n1558_002:0010c16": "染。學無學見。觀察法相明昧不同。何故",
    "T29n1558_002:0010c17": "世間正見唯意識相應。以五識俱生慧不",
    "T29n1558_002:0010c18": "能決度故。審慮為先決度名見。五識俱慧",
    "T29n1558_002:0010c19": "無如是能。以無分別是故非見。准此所餘",
    "T29n1558_002:0010c20": "染無染慧及諸餘法非見應知。若爾眼根不",
    "T29n1558_002:0010c21": "能決度。云何名見。以能明利觀照諸色故",
    "T29n1558_002:0010c22": "亦名見。若眼見者餘識行時亦應名見。非",
    "T29n1558_002:0010c23": "一切眼皆能現見。誰能現見。謂同分眼與識",
    "T29n1558_002:0010c24": "合位能見非餘。若爾則應彼能依識見色非",
    "T29n1558_002:0010c25": "眼。不爾眼識定非能見。所以者何。傳說。不",
    "T29n1558_002:0010c26": "能觀障色故。現見壁等所障諸色則不能",
    "T29n1558_002:0010c27": "觀。若識見者識無對故。壁等不礙應見障",
    "T29n1558_002:0010c28": "色。於被障色眼識不生。識既不生如何當",
    "T29n1558_002:0010c29": "見。眼識於彼何故不生。許眼見者眼有對",
    "T29n1558_002:0011a01": "故於彼障色無見功能。識與所依一境",
    "T29n1558_002:0011a02": "轉故。可言於彼眼識不生。許識見者何緣",
    "T29n1558_002:0011a03": "不起。眼豈如身根境合方取而言有對故",
    "T29n1558_002:0011a04": "不見彼耶。又頗胝迦&#x7460;璃雲母水等所障",
    "T29n1558_002:0011a05": "云何得見。是故不由眼有對故於彼障",
    "T29n1558_002:0011a06": "色無見功能。若爾所執眼識云何。若於是",
    "T29n1558_002:0011a07": "處光明無隔。於彼障色眼識亦生。若於",
    "T29n1558_002:0011a08": "是處光明有隔。於彼障色眼識不生。識",
    "T29n1558_002:0011a09": "既不生故不能見。然經說眼能見色者。",
    "T29n1558_002:0011a10": "是見所依故說能見。如彼經言意能識法。",
    "T29n1558_002:0011a11": "非意能識。以過去故。何者能識。謂是意識。",
    "T29n1558_002:0011a12": "意是識依故說能識。或就所依說能依業。",
    "T29n1558_002:0011a13": "如世間說床座言聲。又如經言眼所識色",
    "T29n1558_002:0011a14": "可愛可樂。然實非此可愛樂色是眼所識。又",
    "T29n1558_002:0011a15": "如經說。梵志當知。以眼為門唯為見色。",
    "T29n1558_002:0011a16": "故知眼識依眼門見。亦不應言門即是見。",
    "T29n1558_002:0011a17": "豈容經說以眼為見唯為見色。若識能見",
    "T29n1558_002:0011a18": "誰復了別。見與了別二用何異。以即見色",
    "T29n1558_002:0011a19": "名了色故。譬如少分慧名能見亦能簡",
    "T29n1558_002:0011a20": "擇。如是少分識名能見亦能了別。有餘難",
    "T29n1558_002:0011a21": "言。若眼能見。眼是見者誰是見用。此言非難",
    "T29n1558_002:0011a22": "如共許識是能了別。然無了者了用不同。見",
    "T29n1558_002:0011a23": "亦應爾。有餘復言。眼識能見。是見所依故。",
    "T29n1558_002:0011a24": "眼亦名能見。如鳴所依故亦說鍾能鳴。若",
    "T29n1558_002:0011a25": "爾眼根識所依故應名能識。無如是失。",
    "T29n1558_002:0011a26": "世間同許眼識是見。由彼生時說能見色",
    "T29n1558_002:0011a27": "不言識色。毘婆沙中亦作是說。若眼",
    "T29n1558_002:0011a28": "所得眼識所受說名所見。是故但說眼",
    "T29n1558_002:0011a29": "名能見。不名能識。唯識現前說能識色。譬",
    "T29n1558_002:0011b01": "如說日名能作晝。經部諸師有作是說。如",
    "T29n1558_002:0011b02": "何共聚楂掣虛空眼色等緣生於眼識。此",
    "T29n1558_002:0011b03": "等於見孰為能所。唯法因果實無作用。為",
    "T29n1558_002:0011b04": "順世情假興言說。眼名能見。識名能了。",
    "T29n1558_002:0011b05": "智者於中不應封著。如世尊說。方域言詞",
    "T29n1558_002:0011b06": "不應堅執。世俗名想不應固求。然迦濕彌",
    "T29n1558_002:0011b07": "羅國毘婆沙宗。說眼能見耳能聞鼻能嗅舌",
    "T29n1558_002:0011b08": "能嘗身能覺意能了。於見色時。為一眼見。",
    "T29n1558_002:0011b09": "為二眼見。此無定准。頌曰。",
    "T29n1558_002:0011b10": " 或二眼俱時  見色分明故",
    "T29n1558_002:0011b11": "[0011b11] 論曰。阿毘達磨諸大論師咸言。或時二眼俱",
    "T29n1558_002:0011b12": "見。以開二眼見色分明。開一眼時不分",
    "T29n1558_002:0011b13": "明故。又開一眼觸一眼時。便於現前見",
    "T29n1558_002:0011b14": "二月等。閉一觸一此事則無。是故或時二眼",
    "T29n1558_002:0011b15": "俱見。非所依別識成二分。住無方故不同",
    "T29n1558_002:0011b16": "礙色。若此宗說眼見耳聞乃至意了。彼所取",
    "T29n1558_002:0011b17": "境根正取時。為至不至。頌曰。",
    "T29n1558_002:0011b18": " 眼耳意根境  不至三相違",
    "T29n1558_002:0011b19": "[0011b19] 論曰。眼耳意根取非至境。謂眼能見遠處諸",
    "T29n1558_002:0011b20": "色。眼中藥等則不能觀。耳亦能聞遠處聲",
    "T29n1558_002:0011b21": "響。逼耳根者則不能聞。若眼耳根唯取至",
    "T29n1558_002:0011b22": "境。則修定者應不修生天眼耳根。如鼻根",
    "T29n1558_002:0011b23": "等。若眼能見不至色者。何故不能普見一",
    "T29n1558_002:0011b24": "切遠有障等不至諸色。如何磁石吸不至鐵。",
    "T29n1558_002:0011b25": "非吸一切不至鐵耶。執見至境亦同此",
    "T29n1558_002:0011b26": "難。何故不能普見一切眼藥籌等至眼諸",
    "T29n1558_002:0011b27": "色。又如鼻等能取至境。然不能取一切與",
    "T29n1558_002:0011b28": "根俱有香等。如是眼根雖見不至而非一",
    "T29n1558_002:0011b29": "切。耳根亦爾。意無色故非能有至。有執。耳",
    "T29n1558_002:0011c01": "根通取至境及不至境。自耳中聲亦能聞故。",
    "T29n1558_002:0011c02": "所餘鼻等三有色根。與上相違唯取至境。如",
    "T29n1558_002:0011c03": "何知鼻唯取至香。由斷息時不嗅香故。云",
    "T29n1558_002:0011c04": "何名至。謂無間生。又諸極微為相觸不。迦",
    "T29n1558_002:0011c05": "濕彌羅國毘婆沙師說不相觸。所以者何。若",
    "T29n1558_002:0011c06": "諸極微遍體相觸。即有實物體相雜過。若觸",
    "T29n1558_002:0011c07": "一分成有分失。然諸極微更無細分。若爾",
    "T29n1558_002:0011c08": "何故相擊發聲。但由極微無間生故。若許",
    "T29n1558_002:0011c09": "相觸擊石拊手體應相糅。不相觸者聚色",
    "T29n1558_002:0011c10": "相擊云何不散。風界攝持故令不散。或有",
    "T29n1558_002:0011c11": "風界能有壞散。如劫壞時。或有風界能有",
    "T29n1558_002:0011c12": "成攝。如劫成時。云何三根由無間生名",
    "T29n1558_002:0011c13": "取至境。即由無間名取至境。謂於中間",
    "T29n1558_002:0011c14": "都無片物。又和合色許有分故相觸無失。",
    "T29n1558_002:0011c15": "由許此理。毘婆沙文義善成立。故彼問言。",
    "T29n1558_002:0011c16": "諸是觸物為是觸為因故生。為非觸為因",
    "T29n1558_002:0011c17": "故生。諸非觸物為問亦爾。彼就此理為不",
    "T29n1558_002:0011c18": "定答。有時是觸為因生於非觸。謂和合物正",
    "T29n1558_002:0011c19": "離散時。有時非觸為因生於是觸。謂離散物",
    "T29n1558_002:0011c20": "正和合時。有時是觸為因生於是觸。謂和合",
    "T29n1558_002:0011c21": "物復和合時。有時非觸為因生於非觸。謂向",
    "T29n1558_002:0011c22": "遊塵同類相續。尊者世友說。諸極微相觸即",
    "T29n1558_002:0011c23": "應住至後念。然大德說。一切極微實不相",
    "T29n1558_002:0011c24": "觸。但由無間假立觸名。此大德意應可愛",
    "T29n1558_002:0011c25": "樂。若異此者是諸極微應有間隙。中間既",
    "T29n1558_002:0011c26": "空誰障其行許為有對。又離極微無和合",
    "T29n1558_002:0011c27": "色。和合相觸即觸極微。如可變礙此亦應",
    "T29n1558_002:0011c28": "爾。又許極微若有方分。觸與不觸皆應",
    "T29n1558_002:0011c29": "有分。若無方分設許相觸亦無斯過。又",
    "T29n1558_002:0012a01": "眼等根。為於自境唯取等量速疾轉故如",
    "T29n1558_002:0012a02": "旋火輪見大山等。為於自境通取等量不",
    "T29n1558_002:0012a03": "等量耶。頌曰。",
    "T29n1558_002:0012a04": " 應知鼻等三  唯取等量境",
    "T29n1558_002:0012a05": "[0012a05] 論曰。前說至境鼻等三根。應知唯能取等量",
    "T29n1558_002:0012a06": "境。如根微量境微亦然。相稱合生鼻等識",
    "T29n1558_002:0012a07": "故。眼耳不定。謂眼於色有時取小如見毛",
    "T29n1558_002:0012a08": "端。有時取大如暫開目見大山等。有時取",
    "T29n1558_002:0012a09": "等如見蒲桃。如是耳根聽蚊雷等所發",
    "T29n1558_002:0012a10": "種種小大音聲。隨其所應小大等量。意無",
    "T29n1558_002:0012a11": "質礙。不可辯其形量差別。云何眼等諸根",
    "T29n1558_002:0012a12": "極微安布差別。眼根極微在眼星上傍布而",
    "T29n1558_002:0012a13": "住。如香荾花。清澈映覆令無分散。有",
    "T29n1558_002:0012a14": "說。重累如丸而住。體清澈故。如頗胝迦",
    "T29n1558_002:0012a15": "不相障礙。耳根極微居耳穴內旋環而住。",
    "T29n1558_002:0012a16": "如卷樺皮。鼻根極微居鼻頞內背上面下。",
    "T29n1558_002:0012a17": "如雙爪甲。此初三根橫作行度處無高下。",
    "T29n1558_002:0012a18": "如冠花鬘。舌根極微布在舌上。形如半月。",
    "T29n1558_002:0012a19": "傳說。舌中如毛端量非為舌根極微所遍。",
    "T29n1558_002:0012a20": "身根極微遍住身分。如身形量。女根極微形",
    "T29n1558_002:0012a21": "如鼓[壴*桑]。男根極微形如指[韋*沓]。眼根極微有時",
    "T29n1558_002:0012a22": "一切皆是同分。有時一切皆彼同分。有時一",
    "T29n1558_002:0012a23": "分是彼同分餘是同分。乃至舌根極微亦爾。",
    "T29n1558_002:0012a24": "身根極微定無一切皆是同分。乃至極熱捺",
    "T29n1558_002:0012a25": "落迦中猛焰纏身。猶有無量身根極微是彼",
    "T29n1558_002:0012a26": "同分。傳說。身根設遍發識身應散壞。以無",
    "T29n1558_002:0012a27": "根境各一極微為所依緣能發身識。五識決",
    "T29n1558_002:0012a28": "定積集多微。方成所依所緣性故。即由此",
    "T29n1558_002:0012a29": "理亦說極微名無見體。不可見故。如前所",
    "T29n1558_002:0012b01": "說。識有六種。謂眼識界乃至意識。為如五",
    "T29n1558_002:0012b02": "識唯緣現在意識通緣三世非世。如是諸",
    "T29n1558_002:0012b03": "識依亦爾耶。不爾云何。頌曰。",
    "T29n1558_002:0012b04": " 後依唯過去  五識依或俱",
    "T29n1558_002:0012b05": "[0012b05] 論曰。意識唯依無間滅意。眼等五識所依或",
    "T29n1558_002:0012b06": "俱。或言表此亦依過去。眼是眼識俱生所依。",
    "T29n1558_002:0012b07": "如是乃至身是身識俱生所依。同現世故。無",
    "T29n1558_002:0012b08": "間滅意是過去依。此五識身所依各二。謂眼",
    "T29n1558_002:0012b09": "等五是別所依。意根為五通所依性。故如是",
    "T29n1558_002:0012b10": "說。若是眼識所依性者。即是眼識等無間緣",
    "T29n1558_002:0012b11": "耶。設是眼識等無間緣者。復是眼識所依性",
    "T29n1558_002:0012b12": "耶。應作四句。第一句謂俱生眼根。第二句",
    "T29n1558_002:0012b13": "謂無間滅心所法界。第三句謂過去意根。",
    "T29n1558_002:0012b14": "第四句謂除所說法。乃至身識亦爾。各各應",
    "T29n1558_002:0012b15": "說自根。意識應作順前句答。謂是意識所",
    "T29n1558_002:0012b16": "依性者。定是意識等無間緣。有是意識等",
    "T29n1558_002:0012b17": "無間緣非與意識為所依性。謂無間滅心",
    "T29n1558_002:0012b18": "所法界。何因識起俱託二緣。得所依名在",
    "T29n1558_002:0012b19": "根非境。頌曰。",
    "T29n1558_002:0012b20": " 隨根變識異  故眼等名依",
    "T29n1558_002:0012b21": "[0012b21] 論曰。眼等即是眼等六界。由眼等根有轉",
    "T29n1558_002:0012b22": "變故。諸識轉異。隨根增損識明昧故。非色",
    "T29n1558_002:0012b23": "等變令識有異。以識隨根不隨境故。依名",
    "T29n1558_002:0012b24": "唯在眼等非餘。何緣色等正是所識。而名",
    "T29n1558_002:0012b25": "眼識乃至意識不名色識乃至法識。頌曰。",
    "T29n1558_002:0012b26": " 彼及不共因  故隨根說識",
    "T29n1558_002:0012b27": "[0012b27] 論曰。彼謂前說眼等名依。根是依故隨根",
    "T29n1558_002:0012b28": "說識。及不共者。謂眼唯自眼識所依。色亦通",
    "T29n1558_002:0012b29": "為他身眼識及通自他意識所取。乃至身觸",
    "T29n1558_002:0012c01": "應知亦爾。由所依勝及不共因故。識得名",
    "T29n1558_002:0012c02": "隨根非境。如名鼓聲及麥牙等。隨身所",
    "T29n1558_002:0012c03": "住眼見色時。身眼色識地為同不。應言此",
    "T29n1558_002:0012c04": "四或異或同。謂生欲界。若以自地眼見自",
    "T29n1558_002:0012c05": "地色。四皆自地。若以初靜慮眼見欲界色。",
    "T29n1558_002:0012c06": "身色欲界眼識初定。見初定色。身屬欲界",
    "T29n1558_002:0012c07": "三屬初定。若以二靜慮眼見欲界色。身色",
    "T29n1558_002:0012c08": "欲界眼屬二定識屬初定。見初定色。身屬",
    "T29n1558_002:0012c09": "欲界眼屬二定色識初定。見二定色。身屬",
    "T29n1558_002:0012c10": "欲界眼色二定識屬初定。如是若以三四",
    "T29n1558_002:0012c11": "靜慮地眼。見下地色或自地色。如理應思。",
    "T29n1558_002:0012c12": "生初靜慮。若以自地眼見自地色。四皆同",
    "T29n1558_002:0012c13": "地。見欲界色。三屬初定色屬欲界。若以二",
    "T29n1558_002:0012c14": "靜慮眼見初定色。三屬初定眼屬二定。見",
    "T29n1558_002:0012c15": "欲界色。身識初定色屬欲界眼屬二定。見",
    "T29n1558_002:0012c16": "二定色。身識初定眼色二定。如是若以三四",
    "T29n1558_002:0012c17": "靜慮地眼。見自地色或下上色。如理應思。",
    "T29n1558_002:0012c18": "如是生二三四靜慮。以自他地眼。見自他",
    "T29n1558_002:0012c19": "地色。如理應思。餘界亦應如是分別。今當",
    "T29n1558_002:0012c20": "略辯此決定相。頌曰。",
    "T29n1558_002:0012c21": " 眼不下於身  色識非上眼",
    "T29n1558_002:0012c22": " 色於識一切  二於身亦然",
    "T29n1558_002:0012c23": " 如眼耳亦然  次三皆自地",
    "T29n1558_002:0012c24": " 身識自下地  意不定應知",
    "T29n1558_002:0012c25": "[0012c25] 論曰。身眼色三皆通五地。謂在欲界四靜慮",
    "T29n1558_002:0012c26": "中。眼識唯在欲界初定。此中眼根望身生地",
    "T29n1558_002:0012c27": "或等或上終不居下。色識望眼等下非上。",
    "T29n1558_002:0012c28": "下眼不能見上色故。上識不依下地眼",
    "T29n1558_002:0012c29": "故。色望於識通等上下。色識於身如色於",
    "T29n1558_002:0013a01": "識。廣說耳界應知如眼。謂耳不下於身。",
    "T29n1558_002:0013a02": "聲識非上耳。聲於識一切。二於身亦然隨",
    "T29n1558_002:0013a03": "其所應廣如眼釋。鼻舌身三總皆自地。於",
    "T29n1558_002:0013a04": "中別者。謂身與觸其地必同。識望觸身或",
    "T29n1558_002:0013a05": "自或下。自謂若生欲界初定。生上三定謂",
    "T29n1558_002:0013a06": "之為下。應知意界四事不定。謂意有時與",
    "T29n1558_002:0013a07": "身識法四皆同地。有時上下。身唯五地。三",
    "T29n1558_002:0013a08": "通一切。於遊等至及受生時。隨其所應",
    "T29n1558_002:0013a09": "或同或異。如後定品當廣分別。為捨繁文",
    "T29n1558_002:0013a10": "故今未辯。前後再述用少功多。傍論已周。應",
    "T29n1558_002:0013a11": "辯正論。今當思擇。十八界中誰六識內幾",
    "T29n1558_002:0013a12": "識所識。幾常幾無常。幾根幾非根。頌曰。",
    "T29n1558_002:0013a13": " 五外二所識  常法界無為",
    "T29n1558_002:0013a14": " 法一分是根  并內界十二",
    "T29n1558_002:0013a15": "[0013a15] 論曰。十八界中。色等五界如其次第眼等五",
    "T29n1558_002:0013a16": "識各一所識。又總皆是意識所識。如是五界",
    "T29n1558_002:0013a17": "各六識中二識所識。由此准知。餘十三界一",
    "T29n1558_002:0013a18": "切唯是意識所識。非五識身所緣境故。十八",
    "T29n1558_002:0013a19": "界中無有一界全是常者。唯法一分無為是",
    "T29n1558_002:0013a20": "常。義准。無常法餘餘界。又經中說二十二根。",
    "T29n1558_002:0013a21": "謂眼根耳根鼻根舌根身根意根女根男根命",
    "T29n1558_002:0013a22": "根樂根苦根喜根憂根捨根信根勤根念根定",
    "T29n1558_002:0013a23": "根慧根未知當知根已知根具知根。阿毘達磨",
    "T29n1558_002:0013a24": "諸大論師。皆越經中六處次第。於命根後",
    "T29n1558_002:0013a25": "方說意根。有所緣故。如是所說二十二根。",
    "T29n1558_002:0013a26": "十八界中內十二界法一分攝。法一分者。命",
    "T29n1558_002:0013a27": "等十一後三一分。法界攝故。內十二者。眼等",
    "T29n1558_002:0013a28": "五根如自名攝。意根通是七心界攝。後三",
    "T29n1558_002:0013a29": "一分意意識攝。女根男根即是身界一分所",
    "T29n1558_002:0013b01": "攝。如後當辯。義准。所餘色等五界法界一",
    "T29n1558_002:0013b02": "分皆體非根。"
}