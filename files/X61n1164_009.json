{
    "X61n1164_009:0741c01": "靈峰蕅益大師選定淨土十要卷第九",
    "X61n1164_009:0741c03": "[0741c03] 述曰。靈峰老人云。昔人列蓮宗七祖太局。只如",
    "X61n1164_009:0741c04": "天台教主坐不背西。臥必合掌。其發明淨土如",
    "X61n1164_009:0741c05": "堂堂之陣。正正之旗。無敢與敵。又如法眼冢孫",
    "X61n1164_009:0741c06": "晝夜彌陀十萬聲。萬善莊嚴安養。其發明淨土。",
    "X61n1164_009:0741c07": "如大將軍令出如山無敢動者。非皆蓮宗列祖",
    "X61n1164_009:0741c08": "乎。天台幽溪無盡師。奉慈雲行願為日課。講自",
    "X61n1164_009:0741c09": "所述生無生論。每一登座。天樂臨&#x8657;。臨終畫空",
    "X61n1164_009:0741c10": "書妙經題屹然而化。以為蓮宗嫡裔何媿焉。淨",
    "X61n1164_009:0741c11": "要中收幽溪兩作。今會為一要。近代諸師。公其",
    "X61n1164_009:0741c12": "絕倡矣。",
    "X61n1164_009:0741c14": "No. 1164-11",
    "X61n1164_009:0741c15": " 淨土生無生論",
    "X61n1164_009:0741c16": "天台山幽溪沙門 傳燈和南 撰",
    "X61n1164_009:0741c17": "[0741c17] 稽首能仁圓滿智。無量壽覺大導師。所說安養大乘",
    "X61n1164_009:0741c18": "經。了義了義至圓頓。妙德普賢觀自在。勢至清淨大",
    "X61n1164_009:0741c19": "海眾。馬鳴龍樹及天親。此土廬山蓮社祖。天台智者",
    "X61n1164_009:0741c20": "并法智。古往今來弘法師。我今歸命禮三寶。求乞冥",
    "X61n1164_009:0742a01": "加發神識。敬採經論秘密旨。闡明淨土生無生。普使",
    "X61n1164_009:0742a02": "將來悟此門。斷疑生信階不退。 將造論。立十門。一",
    "X61n1164_009:0742a03": "一真法界門。二身土緣起門。三心土相即門。四生佛",
    "X61n1164_009:0742a04": "不二門。五法界為念門。六境觀相吞門。七三觀法爾",
    "X61n1164_009:0742a05": "門。八感應任運門。九彼此恒一門。十現未互在門。",
    "X61n1164_009:0742a06": "初一真法界門",
    "X61n1164_009:0742a07": "[0742a07] 一真法性中。具足十法界。依正本融通。生佛非殊致。",
    "X61n1164_009:0742a08": "論曰。一真法界即眾生本有心性。心性具無量德。受",
    "X61n1164_009:0742a09": "無量名。云何具無量德。謂性體．性量．性具。性體者。此",
    "X61n1164_009:0742a10": "心性離四句絕百非。體性堅凝清淨無染。不生不滅",
    "X61n1164_009:0742a11": "常住無壞。性量者。此心性豎窮三世橫&#x5FA7;十方。世界",
    "X61n1164_009:0742a12": "有邊&#x8657;空無邊。&#x8657;空有邊心性無邊。現在有邊過未",
    "X61n1164_009:0742a13": "無邊。過未有邊心性無邊。無盡無盡無量無量。性具",
    "X61n1164_009:0742a14": "者。此心性具十法界。謂佛法界．菩薩法界．緣覺法界．",
    "X61n1164_009:0742a15": "聲聞法界．天法界．修羅法界．人法界．畜生法界．餓鬼",
    "X61n1164_009:0742a16": "法界．地獄法界。此是假名。復有正報。謂佛五陰乃至",
    "X61n1164_009:0742a17": "地獄五陰。此是實法。復有依報。謂佛國土乃至地獄",
    "X61n1164_009:0742a18": "國土。令易解故作三分別。得意為言。即性具是性體",
    "X61n1164_009:0742a19": "性量。性體離過絕非即。性具十界離過絕非。性體堅",
    "X61n1164_009:0742a20": "凝清淨無染不生不滅常住不壞。性具十界亦然。性",
    "X61n1164_009:0742b01": "量豎窮橫&#x5FA7;無盡無盡無量無量。性具十界亦然。正",
    "X61n1164_009:0742b02": "報五陰同性體性量。清淨周&#x5FA7;依報國土亦然。此之",
    "X61n1164_009:0742b03": "三法亦名三諦。性體即中諦。性量即真諦。性具即俗",
    "X61n1164_009:0742b04": "諦。楞嚴云。如來藏妙明元心。非心非空。非地水火風。",
    "X61n1164_009:0742b05": "非眼耳鼻舌身意。非色聲香味觸法。非眼界乃至非",
    "X61n1164_009:0742b06": "意識界。非無明乃至非老死。非無明盡乃至非老死",
    "X61n1164_009:0742b07": "盡。非苦集滅道。非智非得。非檀那乃至非般剌若。非",
    "X61n1164_009:0742b08": "怛答阿羯。非阿羅訶。非三藐三菩。非常樂我淨。此即",
    "X61n1164_009:0742b09": "性量無相。是為真諦。如來藏元明心妙。即心即空。即",
    "X61n1164_009:0742b10": "地水火風。即六凡。即二乘。乃至即如來常樂我淨。此",
    "X61n1164_009:0742b11": "即性具十界。是為俗諦。如來藏妙明心元。離即離非。",
    "X61n1164_009:0742b12": "是即非即。此即性體統攝。是為中諦。又云如來藏性",
    "X61n1164_009:0742b13": "色真空。性空真色清淨本然周&#x5FA7;法界。地水火風空",
    "X61n1164_009:0742b14": "見識莫不如是。地水火風空見識即性具也。清淨本",
    "X61n1164_009:0742b15": "然即性體也。周&#x5FA7;法界即性量也。又地水火風空清",
    "X61n1164_009:0742b16": "淨本然周&#x5FA7;法界。即依報國土性體性量也。見識清",
    "X61n1164_009:0742b17": "淨本然周&#x5FA7;法界。即正報五陰性體性量也。云何受",
    "X61n1164_009:0742b18": "無量名。此心性或名空如來藏。或名真如佛性。或名",
    "X61n1164_009:0742b19": "菴摩羅識。或名大圓鏡智。或名菩提涅槃。性體性量",
    "X61n1164_009:0742b20": "名空如來藏。即性具十界五陰國土名空如來藏。乃",
    "X61n1164_009:0742c01": "至性體性量名菩提涅槃。即性具十界五陰國土名",
    "X61n1164_009:0742c02": "菩提涅槃。故曰一真法性中具足十法界。依正本融",
    "X61n1164_009:0742c03": "通。生佛非殊致。問。一真法界為初心是後心是。若初",
    "X61n1164_009:0742c04": "心是應無七名。若後心是應無九界。初後俱墮。立義",
    "X61n1164_009:0742c05": "不成。答。此正顯初心。是以初心是。方有後心是。如果",
    "X61n1164_009:0742c06": "地依正融通色心不二。垂形九界方便度生。悉由證",
    "X61n1164_009:0742c07": "此因心所具。故曰諸佛果地融通。但證眾生理本。故",
    "X61n1164_009:0742c08": "得稱性施設無謀而應。不然何異小乘外道作意神",
    "X61n1164_009:0742c09": "通。故法智大師云。六即之義不專在佛。一切假實三",
    "X61n1164_009:0742c10": "乘人天。下至蛣蜣地獄色心。皆須六即辯其初後。所",
    "X61n1164_009:0742c11": "謂理蛣蜣乃至究竟蛣蜣以論十界。皆理性故。無非",
    "X61n1164_009:0742c12": "法界。一不可改。故名字去。不唯顯佛。九亦同彰。至於",
    "X61n1164_009:0742c13": "果成。十皆究竟。又後心是方顯初心是。由後心果地",
    "X61n1164_009:0742c14": "全證眾生理本。故果地七種名目悉是眾生性德美",
    "X61n1164_009:0742c15": "稱。但眾生在迷。性稱不顯。剋論性德。豈可言無。初後",
    "X61n1164_009:0742c16": "俱善。立義成矣。",
    "X61n1164_009:0742c17": "二身土緣起門",
    "X61n1164_009:0742c18": "[0742c18] 一真法界性。不變能隨緣。三身及四土。悉由心變起。",
    "X61n1164_009:0742c19": "[0742c19] 論曰。一真法界性。即前文所明性體性量性具也。教",
    "X61n1164_009:0742c20": "中說真如不變隨緣隨緣不變者。正由性體性量即",
    "X61n1164_009:0743a01": "性具故。晉譯華嚴云。能隨染淨緣。具造十法界。謂真",
    "X61n1164_009:0743a02": "如性中所具九法界。能隨染緣造事中九法界。真如",
    "X61n1164_009:0743a03": "性中所具佛法界。能隨淨緣造事中佛法界。性若不",
    "X61n1164_009:0743a04": "具。何所稱能。&#x7ADD;由理具。方有事用。此之謂也。是知事",
    "X61n1164_009:0743a05": "中十法界。三身四土。悉由真如隨緣變造。既曰真如",
    "X61n1164_009:0743a06": "不變隨緣隨緣不變。則事中染淨身土當體即真。無",
    "X61n1164_009:0743a07": "絲毫可加損者。楞嚴。見(八識見分)與見緣(八識相分。見相二分皆依他起",
    "X61n1164_009:0743a08": "性)并所想相(此不了依他而起&#x5FA7;計)。如&#x8657;空華。本無所有。此見",
    "X61n1164_009:0743a09": "及緣。元是菩提妙淨明體是也。若然則娑婆極樂此",
    "X61n1164_009:0743a10": "世眾生當生九品。彌陀已成吾心當果。悉由心性之",
    "X61n1164_009:0743a11": "所變造。心具而造豈分能所。即心是佛即佛是心。即",
    "X61n1164_009:0743a12": "心是土即土是心。即心是果即果是心。能造因緣及",
    "X61n1164_009:0743a13": "所造法。當處皆是心性。故明此宗而求生樂土者。乃",
    "X61n1164_009:0743a14": "生與無生兩冥之至道也。",
    "X61n1164_009:0743a15": "三心土相即門",
    "X61n1164_009:0743a16": "[0743a16] 西方安樂土。去此十萬億。與我介爾心。初無彼此異。",
    "X61n1164_009:0743a17": "論曰。彌陀經。從是西方過十萬億佛土。有世界名曰",
    "X61n1164_009:0743a18": "極樂。百億日月須彌大海及鐵圍山名一佛土。一土",
    "X61n1164_009:0743a19": "已自廣大況億佛土。乎況十萬億乎。是則極樂去此",
    "X61n1164_009:0743a20": "甚遠。博地凡夫念佛求生彈指即到者。由生吾心所",
    "X61n1164_009:0743b01": "具之佛土也。凡夫念佛剎那之心至微至劣故稱介",
    "X61n1164_009:0743b02": "爾。十萬億土居凡夫介爾之心。即心是土即土是心。",
    "X61n1164_009:0743b03": "故曰初無彼此異。問。介爾之心居於方寸。何能包許",
    "X61n1164_009:0743b04": "遠佛土。答。介爾之心。昧者謂內。達人大觀。真妄無在。",
    "X61n1164_009:0743b05": "蓋此妄心全性而起。性無在心亦無在。性如大海心",
    "X61n1164_009:0743b06": "似浮漚。全海為漚漚還&#x5E00;海。蓋真如不變隨緣。而隨",
    "X61n1164_009:0743b07": "緣端即不變。既隨緣不變。豈以真妄而分大小哉。",
    "X61n1164_009:0743b08": "四生佛不二門",
    "X61n1164_009:0743b09": "[0743b09] 阿彌與凡夫。迷悟雖有殊。佛心眾生心。究竟無有二。",
    "X61n1164_009:0743b10": "論曰。阿彌陀佛果人也。成就三身．四智．十力．四無所",
    "X61n1164_009:0743b11": "畏．十八不共等功德。凡夫因人也。具無量恒沙煩惱。",
    "X61n1164_009:0743b12": "造無量恒沙業繫。當受無量恒沙生死。迷悟之相譬",
    "X61n1164_009:0743b13": "彼雲泥。而言究竟無二者。謂據相則不二而二。約性",
    "X61n1164_009:0743b14": "則二而不二。蓋諸佛乃悟眾生心內諸佛。眾生乃迷",
    "X61n1164_009:0743b15": "諸佛心內眾生。悟者悟眾生本具性體性量性具也。",
    "X61n1164_009:0743b16": "迷者迷諸佛所證性體性量性具也。心性之妙豈受",
    "X61n1164_009:0743b17": "其迷。迷而不迷斯言有在。故眾生本有性體即諸佛",
    "X61n1164_009:0743b18": "所證法身。性量即報身。性具即應身。四智．十力．四無",
    "X61n1164_009:0743b19": "所畏．十八不共等功德會合可知。古德云。諸佛心內",
    "X61n1164_009:0743b20": "眾生塵塵極樂。眾生心內諸佛念念證真。故彌陀即",
    "X61n1164_009:0743c01": "我心。我心即彌陀。未舉念時早已成就。纔舉心念即",
    "X61n1164_009:0743c02": "便圓成。感應道交為有此理。故念佛人功不唐捐。",
    "X61n1164_009:0743c03": "五法界為念門",
    "X61n1164_009:0743c04": "[0743c04] 法界圓融體。作我一念心。故我念佛心。全體是法界。",
    "X61n1164_009:0743c05": "[0743c05] 論曰。行者稱佛名。作佛觀行。主伴依正餘觀。修三種",
    "X61n1164_009:0743c06": "淨業。一心不亂。散心稱名。以至見思浩浩恒沙煩惱。",
    "X61n1164_009:0743c07": "凡此有心皆由真如不變隨緣而作。全體即法界。故",
    "X61n1164_009:0743c08": "法智大師云。法界圓融不思議體。作我一念之心。亦",
    "X61n1164_009:0743c09": "復舉體作生作佛作依作正。若然者。餘心尚是。況念",
    "X61n1164_009:0743c10": "佛心乎。是故念佛之時。此心便是圓融清淨寶覺。以",
    "X61n1164_009:0743c11": "此妙心念彼阿彌。則彼三身何身不念。求彼四土何",
    "X61n1164_009:0743c12": "土不生。但隨功行淺深。品位高下耳。問。餘心是法界。",
    "X61n1164_009:0743c13": "何必念佛。答。餘心是而逆。念佛是而順。以順翻逆。故",
    "X61n1164_009:0743c14": "須念佛。非法界有異也。",
    "X61n1164_009:0743c15": "六境觀相吞門",
    "X61n1164_009:0743c16": "[0743c16] 十六等諸境。事理兩種觀。彼此互相吞。如因陀羅網。",
    "X61n1164_009:0743c17": "[0743c17] 論曰。境觀相吞者。事事無礙也。事事所以無礙者。由",
    "X61n1164_009:0743c18": "法界圓融不思議體作我一念之心。亦復舉體作生",
    "X61n1164_009:0743c19": "作佛作依作正。既皆全體而作。有何一法不即法界。",
    "X61n1164_009:0743c20": "故曰一塵法界不小。剎海法界不大。多亦法界。少亦",
    "X61n1164_009:0744a01": "法界。是以西方十六諸境。吾心事理二觀。一一無非",
    "X61n1164_009:0744a02": "法界全體。如帝釋宮中因陀羅網。雖彼此各是一珠",
    "X61n1164_009:0744a03": "而影入眾珠。雖影入眾珠而東西照用有別。境觀亦",
    "X61n1164_009:0744a04": "然。以境為事則觀為理。理能包事是為觀吞境。以觀",
    "X61n1164_009:0744a05": "為事則境為理。理能包事是為境吞觀。若觀若境。或",
    "X61n1164_009:0744a06": "一為事餘為理。或一為理餘為事。彼此互各相吞。故",
    "X61n1164_009:0744a07": "如因陀羅網。若然者。我作觀時。西方依正已在我觀",
    "X61n1164_009:0744a08": "內。我今身心已在依正之中。了此而求生安養。可謂",
    "X61n1164_009:0744a09": "鴈過長空影沉寒水。鴈絕遺蹤之意。水無留影之心。",
    "X61n1164_009:0744a10": "七三觀法爾門",
    "X61n1164_009:0744a11": "[0744a11] 能觀為三觀。所觀即三諦。全性以起修。故稱為法爾。",
    "X61n1164_009:0744a12": "論曰。三諦者真俗中也。三觀者空假中也。忘情絕解",
    "X61n1164_009:0744a13": "莫尚乎真。隨緣應用莫尚乎俗。融通空有莫尚乎中。",
    "X61n1164_009:0744a14": "&#x8657;靈不昧。吾心自空也。物來斯應。吾心自有也。空有",
    "X61n1164_009:0744a15": "相即。吾心自中也。此性也。非修也。三諦也。非三觀也。",
    "X61n1164_009:0744a16": "修之者稱性照了也。體達此心空洞無物謂之空。照",
    "X61n1164_009:0744a17": "了此性具足萬法謂之假。融通二邊不一不異謂之",
    "X61n1164_009:0744a18": "中。然則即&#x8657;靈而應物也。即應物而&#x8657;靈也。空即假",
    "X61n1164_009:0744a19": "中也。假即空中也。中即空假也。是稱性而修也。絕待",
    "X61n1164_009:0744a20": "而照也。不思議之三觀也。首楞大定之司南也。別論",
    "X61n1164_009:0744b01": "如此。若總論者。或以吾心&#x8657;靈為空。以所觀萬物為",
    "X61n1164_009:0744b02": "假。以心境不二為中。物吾心之物也。何假而不空。心",
    "X61n1164_009:0744b03": "萬物之心也。何空而不假。即心即物即物即心。何中",
    "X61n1164_009:0744b04": "而不空假。是以觀極樂依正。以吾心一觀之三觀。照",
    "X61n1164_009:0744b05": "彼一境之三諦。無不可者。以吾三觀之一心。照彼三",
    "X61n1164_009:0744b06": "諦之一境。亦無不可者。虎溪大師云。境為妙假。觀為",
    "X61n1164_009:0744b07": "空。境觀雙忘即是中。忘照何嘗有先後。一心融絕了",
    "X61n1164_009:0744b08": "無蹤。尚何三觀之不法爾乎。",
    "X61n1164_009:0744b09": "八感應任運門",
    "X61n1164_009:0744b10": "[0744b10] 我心感諸佛。彌陀即懸應。天性自相關。如磁石吸鍼。",
    "X61n1164_009:0744b11": "[0744b11] 論曰。諸佛眾生同一覺源。迷悟雖殊理常平等。故曰",
    "X61n1164_009:0744b12": "諸佛是眾生心內諸佛。眾生是諸佛心內眾生。&#x8FF9;此",
    "X61n1164_009:0744b13": "而言。諸佛眾生心精無時而不通[泳-永+曶]。但諸佛無時不",
    "X61n1164_009:0744b14": "欲度生。眾生念念與之迷背。故云一人專憶一人專",
    "X61n1164_009:0744b15": "忘。若逢不逢若見非見。然眾生心憶佛念佛。現前當",
    "X61n1164_009:0744b16": "來必定見佛。去佛不遠。正由一理平等天性相關。故",
    "X61n1164_009:0744b17": "得任運&#x39DE;苦與樂。況無量壽佛因中所發四十八願。",
    "X61n1164_009:0744b18": "誓取極樂攝受有情。今道果久成僧那久滿。凡百眾",
    "X61n1164_009:0744b19": "生弗憂佛不來應。但當深信憶念數數發願願生西",
    "X61n1164_009:0744b20": "方。如磁石與鍼任運吸取。然磁能吸鐵不能吸銅。鍼",
    "X61n1164_009:0744c01": "能合磁不能合玉。猶佛能度有緣不能度無緣。眾生",
    "X61n1164_009:0744c02": "易感彌陀不易感諸佛。豈非生佛誓願相關者乎。求",
    "X61n1164_009:0744c03": "生淨土者。信願行缺一不可。",
    "X61n1164_009:0744c04": "九彼此恒一門",
    "X61n1164_009:0744c05": "[0744c05] 若人臨終時。能不失正念。或見光見華。已受寶池生。",
    "X61n1164_009:0744c06": "[0744c06] 論曰。往生傳。張抗為翰林學士。課大悲&#x546A;十萬遍願",
    "X61n1164_009:0744c07": "生西方。一日寢疾唯念佛號。忽謂家人曰。西方淨土",
    "X61n1164_009:0744c08": "秪在堂屋西邊。阿彌陀佛坐蓮花上。翁兒在花池金",
    "X61n1164_009:0744c09": "沙上禮拜嬉戲。良久念佛而化。翁兒。抗之孫也。蓋西",
    "X61n1164_009:0744c10": "方極樂世界乃吾心之一土耳。娑婆世界亦吾心之",
    "X61n1164_009:0744c11": "一土耳。約土有十萬億彼此之異。約心而觀原無遠",
    "X61n1164_009:0744c12": "近。眾生自受生來。為五陰區局真性。不契心源。念佛",
    "X61n1164_009:0744c13": "之人果報成熟。將捨現陰趣生陰時。淨土蓮華忽然",
    "X61n1164_009:0744c14": "在前。唯心境界非有去來彼此之相。故楞嚴云。臨命",
    "X61n1164_009:0744c15": "終時未捨暖觸。一生善惡俱時頓現。純想即飛必生",
    "X61n1164_009:0744c16": "天上。若飛心中兼福兼慧。及與淨願自然心開。見十",
    "X61n1164_009:0744c17": "方佛一切淨土隨願往生。法智師云。垂終自見坐金",
    "X61n1164_009:0744c18": "蓮。身已是彼國生陰。亦此意也。",
    "X61n1164_009:0744c19": "十現未互在門",
    "X61n1164_009:0744c20": "[0744c20] 行者今念佛。功德不唐捐。因中已有果。如蓮華開敷。",
    "X61n1164_009:0745a01": "論曰。圓頓教人頓悟心性無修而修。修彼樂邦。性中",
    "X61n1164_009:0745a02": "所具極樂。由修顯發。而此心性豎貫三際。橫裹十&#x8657;。",
    "X61n1164_009:0745a03": "佛法生法正法依法因法果法一念圓成。是以念佛",
    "X61n1164_009:0745a04": "名為全性起修。全修在性。全性起修雖名為因。全修",
    "X61n1164_009:0745a05": "在性因中有果。以所具因法與所具果法同居一性。",
    "X61n1164_009:0745a06": "心性融通無法不攝。如蓮花開敷花中有果。況此心",
    "X61n1164_009:0745a07": "常住。無生滅去來。即今念佛之心便是當來華池受",
    "X61n1164_009:0745a08": "生時。故初發心人。極樂寶池已萌蓮種。若精進不退。",
    "X61n1164_009:0745a09": "日益生長華漸開敷。隨其功德大小煒燁。其或懈退",
    "X61n1164_009:0745a10": "悔雜日漸憔&#x9847;。若能自新華復鮮麗。其或不然。芽焦",
    "X61n1164_009:0745a11": "種敗。且此蓮華。人誰種植。現未互在。斯言有歸也。",
    "X61n1164_009:0745a12": "[0745a12] 淨土生無生論",
    "X61n1164_009:0745a13": "No. 1164-11a",
    "X61n1164_009:0745a14": " 舊跋",
    "X61n1164_009:0745a15": "[0745a15] 幽溪大師以性具圓理闡淨土法門。著為生無生",
    "X61n1164_009:0745a16": "論。初開演於新昌石城寺。每一登座天樂盈空。大",
    "X61n1164_009:0745a17": "眾同聞。事非&#x8657;誑。誠五濁之大津梁。登九蓮之勝",
    "X61n1164_009:0745a18": "方便也。比丘正知識。",
    "X61n1164_009:0745a19": "No. 1164-11b",
    "X61n1164_009:0745a20": " 跋",
    "X61n1164_009:0745b01": "[0745b01] 此論以現前一念心無法不具為本(初門)。具則必造",
    "X61n1164_009:0745b02": "(二門)。故佛土佛身皆即我心(三門四門)。今即以此本不可",
    "X61n1164_009:0745b03": "思議之一念念佛(五門)。而西方依正圓妙三觀生佛",
    "X61n1164_009:0745b04": "感應。曠劫誓願因緣。總不出我現前念佛之一念",
    "X61n1164_009:0745b05": "(六門七門八門)。如是則十方彼此。三世因果。凡小偏邪。種",
    "X61n1164_009:0745b06": "種諸疑可以悉斷矣(九門十門)。後學成時識。",
    "X61n1164_009:0745b07": "No. 1164-12",
    "X61n1164_009:0745b08": " 幽溪無盡法師淨土法語",
    "X61n1164_009:0745b09": "門人 正知 較",
    "X61n1164_009:0745b10": "[0745b10] 夫修行法門。如來對證之良藥也。藥隨病廣。數逾恒",
    "X61n1164_009:0745b11": "沙。求其至捷逕最簡要者莫如念佛求生淨土。可謂",
    "X61n1164_009:0745b12": "疾成覺道之秘訣也。蓋出離生死仗三種力。一自力。",
    "X61n1164_009:0745b13": "二他力。三本有功德力。若惟務悟明心地。裂無明網。",
    "X61n1164_009:0745b14": "出愛欲河。成佛作祖。謂之自力。是為沒量好漢真大",
    "X61n1164_009:0745b15": "丈夫。佛世及正法中諸大菩薩．聲聞及諸大祖師是",
    "X61n1164_009:0745b16": "其人也。像末之世根器&#x8B2D;劣。有雖修而不悟。悟而不",
    "X61n1164_009:0745b17": "精。內照似脫對境仍迷。縱使不迷猶然坏器。菩薩有",
    "X61n1164_009:0745b18": "隔陰之昏。初果有入胎之昧。方之博地安免隨流。此",
    "X61n1164_009:0745b19": "自力之無功。出塵之不效。一錯百錯實可寒心。是以",
    "X61n1164_009:0745b20": "諸佛菩薩曲垂方便。有仗他之法門焉。此之法門經",
    "X61n1164_009:0745c01": "論亦夥。求其苦口叮嚀極言稱歎。列祖弘通人心崇",
    "X61n1164_009:0745c02": "奉。惟極樂世界念佛一門為究竟。言言闡淨土之惟",
    "X61n1164_009:0745c03": "心。句句演彌陀之本性。悟此者達生心與佛心平等。",
    "X61n1164_009:0745c04": "心土與佛土無差。修此者獲妙觀與妙境相符。自力",
    "X61n1164_009:0745c05": "與他力兼濟。況本有功德之力無始性具者因此全",
    "X61n1164_009:0745c06": "彰。曠劫積累者藉之頓發。故得娑婆報滿。淨土現前。",
    "X61n1164_009:0745c07": "蓮華化生。不迷生陰。一入永入更不退轉。故生者皆",
    "X61n1164_009:0745c08": "是阿&#x979E;跋致。其數甚多。比在娑婆入道。塵境麤強險",
    "X61n1164_009:0745c09": "難惡塗無處不有者固不侔矣。然而說之匪難行之",
    "X61n1164_009:0745c10": "為難。行之匪難心要為難。此昔人所誡。我輩當遵。楊",
    "X61n1164_009:0745c11": "次公云。愛不重不生娑婆。念不一不生極樂。夫念佛",
    "X61n1164_009:0745c12": "以一其心懇切持名專志不亂尚矣。然或忘而不能",
    "X61n1164_009:0745c13": "念。念而不能一。無他。情愛之所牽也。夫輕愛以袪其",
    "X61n1164_009:0745c14": "妄。斬斷情根脫離愛網尚矣。然或念而不能忘。忘而",
    "X61n1164_009:0745c15": "不能盡。無他。心之不能一也。娑婆有一愛之不輕。則",
    "X61n1164_009:0745c16": "臨終為此愛所牽。矧多愛乎。極樂有一念之不一。則",
    "X61n1164_009:0745c17": "臨終為此念所轉。矧多念乎。夫愛有輕焉重焉厚焉",
    "X61n1164_009:0745c18": "薄焉正報焉依報焉。歷舉其目則父母妻子昆弟朋",
    "X61n1164_009:0745c19": "友功名富貴文章詩賦道術技藝衣服飲食屋室田",
    "X61n1164_009:0745c20": "園林泉花卉珍寶玩物不可枚盡。大而重於泰山。小",
    "X61n1164_009:0746a01": "而輕於鴻毛。有一物之不忘愛也。有一念之不遺愛",
    "X61n1164_009:0746a02": "也。有一愛存於懷則念不一。有一念不歸於一則不",
    "X61n1164_009:0746a03": "得生。嗚呼。愛不重不生娑婆。念不一不生極樂。此兩",
    "X61n1164_009:0746a04": "語刮&#x7796;眼之金錍。治膏肓之聖藥。凡有志於求生極",
    "X61n1164_009:0746a05": "樂者。宜書於屋壁。銘於肌膚。時時莊誦。念念提撕。於",
    "X61n1164_009:0746a06": "娑婆之愛日求其輕。極樂之念日求其一。輕之又輕",
    "X61n1164_009:0746a07": "之以漸階乎無。一之又一之以漸鄰乎極。果能如此。",
    "X61n1164_009:0746a08": "雖未脫薉邦。不是娑婆之久客。未生寶所。已是極樂",
    "X61n1164_009:0746a09": "之嘉賓。臨終正念現前。往生極樂必矣。或問。輕愛有",
    "X61n1164_009:0746a10": "道乎。曰。輕愛莫要乎一念。一念有道乎。曰。一念莫要",
    "X61n1164_009:0746a11": "乎輕愛。或者筦爾謂曰。師言首鼠兩端。俾學者何從。",
    "X61n1164_009:0746a12": "曰。非兩端也。欲明一念之所以也。蓋念不一。由散心",
    "X61n1164_009:0746a13": "異緣使然。散心異緣由逐境紛馳使然。娑婆有一境",
    "X61n1164_009:0746a14": "則眾生有一心。眾生有一心則娑婆有一境。聚緣內",
    "X61n1164_009:0746a15": "搖趣外奔逸。心境交馳愛若塵沙。故欲輕其愛者莫",
    "X61n1164_009:0746a16": "若杜其境。眾境皆空萬緣都寂。萬緣都寂一念自成。",
    "X61n1164_009:0746a17": "一念若成則愛緣俱盡矣。故曰欲一其念莫若輕其",
    "X61n1164_009:0746a18": "愛。欲輕其愛莫若一其念。愛之與念勢不兩立。若明",
    "X61n1164_009:0746a19": "暗之相背也。曰。杜境有道乎。曰。余所謂杜境者。非屏",
    "X61n1164_009:0746a20": "除萬有也。亦非閉目不觀也。即境以了其&#x8657;。會本以",
    "X61n1164_009:0746b01": "空其末也。萬法本自不有。有之者情。故情在物在。情",
    "X61n1164_009:0746b02": "空物空。萬法空而本性現。本性現而情念息。自然而",
    "X61n1164_009:0746b03": "然。非加勉強。楞嚴所謂。見與見緣并所想相。如&#x8657;空",
    "X61n1164_009:0746b04": "花本無所有。此見及緣元是菩提妙淨明體。云何於",
    "X61n1164_009:0746b05": "中有是非是。是以欲杜其境。莫若體物&#x8657;。體物&#x8657;則",
    "X61n1164_009:0746b06": "情自絕。情絕則愛不生。而惟心現念一成。故圓覺云。",
    "X61n1164_009:0746b07": "知幻即離。不作方便。離幻即覺。亦非漸次。一去一留。",
    "X61n1164_009:0746b08": "不容轉側。功效之速。有若桴鼓。學道之士於此宜盡",
    "X61n1164_009:0746b09": "心焉。又曰。輕愛與一念同乎異乎。對曰。能輕娑婆之",
    "X61n1164_009:0746b10": "愛。未必能一極樂之念。能一極樂之念。必能輕娑婆",
    "X61n1164_009:0746b11": "之愛。此約無志有志間說也。實則愛非念一不忘。念",
    "X61n1164_009:0746b12": "非忘愛不一。兩者工夫初無間然。又曰。輕愛既聞命",
    "X61n1164_009:0746b13": "矣。一念奈何。對曰。一念之道有三。曰信曰行曰願。不",
    "X61n1164_009:0746b14": "疑謂之信。苟有疑焉。心不得一矣。是以求生極樂以",
    "X61n1164_009:0746b15": "敦信為始。必須偏讀大乘。廣學祖教。凡是發明淨土",
    "X61n1164_009:0746b16": "之書。皆須一一參求。悟極樂原是我惟心之淨土。不",
    "X61n1164_009:0746b17": "是他土。了彌陀原是我本性之真佛。非是他佛。大要",
    "X61n1164_009:0746b18": "有二。悟妙有&#x5FA7;周&#x5FA7;具。以為欣淨之本。悟真空圓離",
    "X61n1164_009:0746b19": "圓脫。以為捨薉之原。第二修行者敦信如目視。修行",
    "X61n1164_009:0746b20": "如足行。信而不行猶有目無足。行而不信猶有足無",
    "X61n1164_009:0746c01": "目。是故信解既備應當念佛修行。如目足兼備能到",
    "X61n1164_009:0746c02": "&#x51C9;池。行門有二。一正。二助。正行復二。一稱名。二觀想。",
    "X61n1164_009:0746c03": "稱名如小本彌陀經。七日持名一心不亂。有事一心",
    "X61n1164_009:0746c04": "理一心。若口稱佛名繫心在緣。聲聲相續心心不亂。",
    "X61n1164_009:0746c05": "設心緣外境攝之令還。此須生決定心斷後際念。撥",
    "X61n1164_009:0746c06": "棄世事放下緣心。使念心漸漸增長。從漸至久自少",
    "X61n1164_009:0746c07": "至多。一日二日乃至七日。畢竟要成一心不亂而後",
    "X61n1164_009:0746c08": "已。此事一心也。苟得此已則極樂之淨因成就。垂終",
    "X61n1164_009:0746c09": "之正念必然。身無病苦不受惡纏。預知時至身心歡",
    "X61n1164_009:0746c10": "喜。吉祥而逝坐脫立亡。親見彌陀垂光接引。得生淨",
    "X61n1164_009:0746c11": "土必矣。理一心亦無他。但於事一心中念念了達。能",
    "X61n1164_009:0746c12": "念之心。所念之佛。三際平等十方互融。非空非有非",
    "X61n1164_009:0746c13": "自非他。無去無來不生不滅。現前一念之心便是未",
    "X61n1164_009:0746c14": "來淨土之際。念而不念無念而念。無生而生生而無",
    "X61n1164_009:0746c15": "生。於無可念中熾然而念。於無生中熾然求生。是為",
    "X61n1164_009:0746c16": "事一心中明理一心也。二觀想者。具如觀無量壽佛",
    "X61n1164_009:0746c17": "經。境有十六。觀佛最要。當觀阿彌陀佛丈六之身。作",
    "X61n1164_009:0746c18": "紫磨黃金色像。立華池上。作垂手接引狀。身有三十",
    "X61n1164_009:0746c19": "二種大人相。相有八十種隨形好。作此想者亦有事",
    "X61n1164_009:0746c20": "理。事則以心繫佛以佛繫心。初觀足下安平如奩底。",
    "X61n1164_009:0747a01": "次觀具千輻輪相。如是次第逆緣至頂中肉髻。復從",
    "X61n1164_009:0747a02": "肉髻順緣至足底。了了分明無分散意。理一心者。經",
    "X61n1164_009:0747a03": "云。諸佛如來是法界身。入一切眾生心想中。是故心",
    "X61n1164_009:0747a04": "想佛時是心即是三十二相八十種好。是心作佛。是",
    "X61n1164_009:0747a05": "心是佛。諸佛正&#x5FA7;知海從心想生。是故汝等應當繫",
    "X61n1164_009:0747a06": "念彼佛。此義具明微妙三觀。如觀經疏．妙宗鈔中說。",
    "X61n1164_009:0747a07": "然此二種正行當相須而進。凡行住睡臥時則一心",
    "X61n1164_009:0747a08": "稱名。凡趺坐時則心心作觀。行倦則趺坐以觀佛。坐",
    "X61n1164_009:0747a09": "出則經行以稱名。苟於四威儀中修之不間。往生西",
    "X61n1164_009:0747a10": "方必矣。二助行。亦有二。一世間之行。如孝順父母。行",
    "X61n1164_009:0747a11": "世仁慈。慈心不殺。具諸戒律。一切利益之事若能回",
    "X61n1164_009:0747a12": "向西方。無非助道之行。二出世之行。如六度萬行種",
    "X61n1164_009:0747a13": "種功德。讀誦大乘。修諸懺法。亦須以回向心而助修",
    "X61n1164_009:0747a14": "之。無非淨土行也。更有一種微妙助行。當歷緣境處",
    "X61n1164_009:0747a15": "處用心。如見眷屬當作西方法眷想。以淨土法門而",
    "X61n1164_009:0747a16": "開導之。令輕愛以一其念。永作將來無生眷屬。若生",
    "X61n1164_009:0747a17": "恩愛時。當念淨土眷屬無有情愛。何當得生淨土遠",
    "X61n1164_009:0747a18": "離此愛。若生瞋恚時。當念淨土眷屬無有觸惱。何當",
    "X61n1164_009:0747a19": "往生淨土得離此瞋。若受苦時。當念淨土無有眾苦",
    "X61n1164_009:0747a20": "但受諸樂。若受樂時。當念淨土之樂無央無待。凡歷",
    "X61n1164_009:0747b01": "緣境皆以此意而推廣之。則一切時處無非淨土之",
    "X61n1164_009:0747b02": "助行也。第三願者。夫淨土舟航要以信為柁。行為篙",
    "X61n1164_009:0747b03": "櫓檣纜。願為風帆。無柁則無所指南。無篙櫓檣纜則",
    "X61n1164_009:0747b04": "不能運行。無風帆則不能破浪疾到。故次行以明願",
    "X61n1164_009:0747b05": "也。第願有通別。有廣狹。有&#x5FA7;局。通如古德所立回向",
    "X61n1164_009:0747b06": "發願文。別則各隨己意。廣謂四弘上求下化。狹謂量",
    "X61n1164_009:0747b07": "力決志往生。局如課誦有時隨眾同發。&#x5FA7;則時時發",
    "X61n1164_009:0747b08": "願處處標心。但須體合四弘。不得師心妄立。大率所",
    "X61n1164_009:0747b09": "發之願別勝於通。通恐隨人語轉。別則自己標心。然",
    "X61n1164_009:0747b10": "隨通文而生決志。雖通而別。若於別文而生濫漫。別",
    "X61n1164_009:0747b11": "亦成通。又廣勝於狹。廣則發心大。剋果勝。狹則悲願",
    "X61n1164_009:0747b12": "淺。獲果劣。又&#x5FA7;勝於局。局則數數間斷。&#x5FA7;則念念圓",
    "X61n1164_009:0747b13": "成。如此三法可以期生淨土速覬彌陀。一切淨土法",
    "X61n1164_009:0747b14": "門。舉不外乎是矣。",
    "X61n1164_009:0747b15": "[0747b15] 淨土法語",
    "X61n1164_009:0747b16": "淨土十要卷第九",
    "X61n1164_009:0747b17": "[0747b17] (弟子戴學修出資參兩（薦母定蓮） 吳書達貳兩（薦夫陳黼箴）",
    "X61n1164_009:0747b18": " 劉氏 陳氏各壹兩 劉學願五錢刻此",
    "X61n1164_009:0747b19": "淨土生無生論及"
}