{
    "T35n1735_050:0880c05": "大方廣佛華嚴經疏卷第五十",
    "T35n1735_050:0880c07": "唐清涼山大華嚴寺沙門澄觀撰",
    "T35n1735_050:0880c08": "(已下入第五十二經)第五明出現境界。正顯分齊之境。兼",
    "T35n1735_050:0880c09": "辨所緣之境。依初義者。前約智以顯心。此",
    "T35n1735_050:0880c10": "正明智用分齊。依後義者。前明能知今辨",
    "T35n1735_050:0880c11": "所緣。由所緣無邊故。顯分齊難思。分齊難",
    "T35n1735_050:0880c12": "思故方窮所緣之境。二義相成如函蓋相",
    "T35n1735_050:0880c13": "稱。文中長行分三。謂標釋結。釋中二。先法",
    "T35n1735_050:0880c14": "後喻。法中亦二。先廣取所緣顯分齊境。後",
    "T35n1735_050:0880c15": "近取諸心以況佛境。前中又二。先列所緣",
    "T35n1735_050:0880c16": "無邊。後顯分齊無量。今初。先令以無障礙",
    "T35n1735_050:0880c17": "智為能知者。非此不能量佛境故。後正",
    "T35n1735_050:0880c18": "顯所緣文有十句。一通舉所化。二化時。三",
    "T35n1735_050:0880c19": "化處。四化法。五所化人。六七八三皆明所證。",
    "T35n1735_050:0880c20": "於中真如語其體。常一味故云無差別。法",
    "T35n1735_050:0880c21": "界生法所依。故云無礙實際。是窮事至實",
    "T35n1735_050:0880c22": "故云無邊。九化處分齊。後一遍通。若約二",
    "T35n1735_050:0880c23": "諦境。前五為俗次三為真。九通真俗。事空",
    "T35n1735_050:0880c24": "理空俱是空故。後一雙非。顯前九境即同無",
    "T35n1735_050:0880c25": "故。若約三諦空即是真三真為中道。若以",
    "T35n1735_050:0880c26": "五界攝之。初三是世界無量。四即調伏及調",
    "T35n1735_050:0880c27": "伏加行界。五即眾生次三即法界。餘二雙非。",
    "T35n1735_050:0880c28": "二佛子如一切下。顯分齊無量中。先約十",
    "T35n1735_050:0880c29": "境以顯分齊。境智相稱故皆無量。後約無",
    "T35n1735_050:0881a01": "境顯其非有。乃至真如皆不可得故。是以諸",
    "T35n1735_050:0881a02": "境雲興而常寂也。如無既爾。如真如等無變",
    "T35n1735_050:0881a03": "易等亦然。第二佛子至應知心下。近取諸",
    "T35n1735_050:0881a04": "心以況佛境。於中二。先正明後徵釋。今初。",
    "T35n1735_050:0881a05": "無量無邊語其相用廣大。無縛無脫。明其體",
    "T35n1735_050:0881a06": "性深寂。次徵意云。何以將心況於佛境。釋",
    "T35n1735_050:0881a07": "意云。菩薩自心。隨思即顯故無分量。佛境",
    "T35n1735_050:0881a08": "亦爾。隨機顯現。若身若智何有量耶。智",
    "T35n1735_050:0881a09": "假思顯則性無縛脫。不為相縛後無脫故。",
    "T35n1735_050:0881a10": "第二佛子如大龍下喻顯。文有三喻。前二喻",
    "T35n1735_050:0881a11": "無縛無脫。後一喻無量無邊。無量無邊通",
    "T35n1735_050:0881a12": "前二段。今初。前明降雨無從喻。正喻無縛",
    "T35n1735_050:0881a13": "脫。既無來處有何縛脫耶。後明海水從心",
    "T35n1735_050:0881a14": "喻。喻無縛脫所因。水從心力為因。非定",
    "T35n1735_050:0881a15": "內外。智從昔願。緣起故來即無來。第二海水",
    "T35n1735_050:0881a16": "宏深喻。喻無量無邊中三。先標章誡聽。二",
    "T35n1735_050:0881a17": "佛子此閻浮下喻顯。三佛子於汝意下。法合",
    "T35n1735_050:0881a18": "喻中三。初別顯水多文有四節。一四洲水。",
    "T35n1735_050:0881a19": "二龍王雨水。三宮殿出水。四娑竭龍王兼雨",
    "T35n1735_050:0881a20": "兼出。皆後後倍前以顯深廣。二其所出下。",
    "T35n1735_050:0881a21": "通顯水相。涌出故潮上速。為寶消故潮下。",
    "T35n1735_050:0881a22": "此為極說。三佛子如是大海下。通顯無量",
    "T35n1735_050:0881a23": "兼水有四。第三合中二。先合水無量。佛智",
    "T35n1735_050:0881a24": "一念即無窮盡。況盡三際周乎十方。重重",
    "T35n1735_050:0881a25": "重重安可喻顯。二佛子至應知如來下。合",
    "T35n1735_050:0881a26": "通顯無量。非唯智為佛境。菩提分等皆分",
    "T35n1735_050:0881a27": "齊境也。智海合水餘合寶等。並顯可知。大",
    "T35n1735_050:0881a28": "文第三總結。即結云知意。不知佛境。安能",
    "T35n1735_050:0881a29": "利生。第二偈頌。五偈分二。初一頌法說。餘",
    "T35n1735_050:0881b01": "頌前喻亦二。初二合頌前二喻。同喻無縛",
    "T35n1735_050:0881b02": "脫。後二頌大海宏深喻。但頌通顯無量。餘",
    "T35n1735_050:0881b03": "文略無。第六出現之行。前明分齊境智無",
    "T35n1735_050:0881b04": "邊。今彰運用則悲智無盡。雖智海已滿悲",
    "T35n1735_050:0881b05": "無息故。長行中二。先標舉後釋相。釋相中",
    "T35n1735_050:0881b06": "三。初雙標二行。次雙釋二行。後雙結二行。",
    "T35n1735_050:0881b07": "今初。義有多含。一無礙行者。即理之事行。",
    "T35n1735_050:0881b08": "真如行者。即事之理行。前即行相後即行",
    "T35n1735_050:0881b09": "體。又前是即智之悲。後是即悲之智。前即",
    "T35n1735_050:0881b10": "真之俗。後即俗之真融而無礙。為如來行。",
    "T35n1735_050:0881b11": "第二佛子如真如下。雙釋中二。先釋真如行。",
    "T35n1735_050:0881b12": "後釋無礙行。今初。真如之名言含法喻。文",
    "T35n1735_050:0881b13": "中有三。初牒名以解。明體絕三際故同真",
    "T35n1735_050:0881b14": "如。契如成行行即如也。過未非緣故不生",
    "T35n1735_050:0881b15": "不動。現在離緣故非起也。二復舉法界無",
    "T35n1735_050:0881b16": "形。明雙非契中。是知實相等皆如來行。三",
    "T35n1735_050:0881b17": "舉鳥飛虛空喻。釋非量義。非量有二。一行",
    "T35n1735_050:0881b18": "廣無量故。云如來行無邊際故。二即事同",
    "T35n1735_050:0881b19": "真便無分量故。以空喻。既無有量何有",
    "T35n1735_050:0881b20": "無量若謂無量即是量故。雙非永寂為如",
    "T35n1735_050:0881b21": "來行故。心彌虛行彌曠。終日行而未曾行。",
    "T35n1735_050:0881b22": "故涅槃云。復有一行是如來行。所謂大乘大",
    "T35n1735_050:0881b23": "般涅槃。第二佛子如來應正等下。釋無礙",
    "T35n1735_050:0881b24": "行。文中二。先約法總明。後以喻別顯。今初。",
    "T35n1735_050:0881b25": "智無所住悲示所行。即悲智無礙自無二",
    "T35n1735_050:0881b26": "礙。令他無礙皆無礙行也。二別以喻顯中",
    "T35n1735_050:0881b27": "二喻。初金翅闢海喻。喻即智之悲。後日月",
    "T35n1735_050:0881b28": "無思喻。喻悲不失智。第三佛子至應以如",
    "T35n1735_050:0881b29": "是下。雙結二行。性結真如。相結無礙。第二",
    "T35n1735_050:0881c01": "偈頌有五。前三頌真如後。二頌無礙。第七",
    "T35n1735_050:0881c02": "出現菩提圓行之果。故對緣造修必有成",
    "T35n1735_050:0881c03": "正覺。故文中三。謂徵起釋相總結。徵言正覺",
    "T35n1735_050:0881c04": "略顯五門。一釋名。晉名菩提存其梵語。此",
    "T35n1735_050:0881c05": "翻為覺。正揀二乘成異菩薩。初會已顯。又",
    "T35n1735_050:0881c06": "單語菩提。但是所覺之道。今云成者。即理",
    "T35n1735_050:0881c07": "智契合之名。二明體性。攝論云。二智二斷",
    "T35n1735_050:0881c08": "為菩提體。智論云。菩提菩提斷俱名為菩提。",
    "T35n1735_050:0881c09": "若依此經通一切法。如文具之。三辨種",
    "T35n1735_050:0881c10": "類。或說唯一如智契合無二相故。淨名云。",
    "T35n1735_050:0881c11": "夫如者不二不異故。或開為二。大品明有",
    "T35n1735_050:0881c12": "性淨菩提及修成故。亦名性淨方便淨也。",
    "T35n1735_050:0881c13": "或分為三。約三乘故。如十地論或開為",
    "T35n1735_050:0881c14": "四。涅槃云。下智觀者。得聲聞菩提。乃至上",
    "T35n1735_050:0881c15": "上智觀得佛菩提。又四智菩提亦是四義。或",
    "T35n1735_050:0881c16": "分為五。如大品智論說發心等故。或具",
    "T35n1735_050:0881c17": "明十。如離世間品。唯十為圓是此所辨。三",
    "T35n1735_050:0881c18": "除前二。四除前三。五除前四。餘皆兼通。同",
    "T35n1735_050:0881c19": "教一乘之所攝故。若業用所現。則無所不",
    "T35n1735_050:0881c20": "收。四明業用文有十門。而體用參顯各",
    "T35n1735_050:0881c21": "隨別義立目。今統收之。謂緣二諦斷二",
    "T35n1735_050:0881c22": "障。證二空起二智。印群機現萬像。具十",
    "T35n1735_050:0881c23": "身遍十方。周於毛端微塵等處。通因及果",
    "T35n1735_050:0881c24": "業用無邊。具如文顯。五者辨相。即當釋文",
    "T35n1735_050:0881c25": "略辨十門。一總明體相。二即現萬機。三",
    "T35n1735_050:0881c26": "體相甚深。四三輪平等。五因果交徹。六體",
    "T35n1735_050:0881c27": "離虧盈。七相無增減。八用該動寂。九周",
    "T35n1735_050:0881c28": "于法界。十普遍諸心。十門之中亦可當門",
    "T35n1735_050:0881c29": "別釋。今且以初為總餘九為別。別雖九",
    "T35n1735_050:0882a01": "門而釋十義。初釋第一。二釋第十。謂舉初",
    "T35n1735_050:0882a02": "該後。三從第二次第解釋。第十一門釋八",
    "T35n1735_050:0882a03": "九二義。至文當知。釋文顯然不應異解。今",
    "T35n1735_050:0882a04": "初。總明具有十門。皆含體相用三。一寂照",
    "T35n1735_050:0882a05": "為菩提體。故云於一切義無所觀察。一切義",
    "T35n1735_050:0882a06": "者。真俗境也。觀極於無觀故。淨名云。不觀",
    "T35n1735_050:0882a07": "是菩提離諸緣故。如海無心而能頓鑒。非",
    "T35n1735_050:0882a08": "無所了故。晉經云解一切義。二經合明義",
    "T35n1735_050:0882a09": "方圓。妙解即是觀觀即無觀。既觀念斯寂無",
    "T35n1735_050:0882a10": "惑習種。無觀是體照斷為用。合之為相。二",
    "T35n1735_050:0882a11": "等同萬法為菩提體。謂智與理冥同一圓",
    "T35n1735_050:0882a12": "覺。故云於法平等。而不失照。決斷分明云",
    "T35n1735_050:0882a13": "無疑惑。既無所疑即所知永寂。上二已攝",
    "T35n1735_050:0882a14": "攝論之體。三一成一切成。不見生佛有異",
    "T35n1735_050:0882a15": "故云無二。以知一切眾生即菩提相故。亦",
    "T35n1735_050:0882a16": "是能所不二淨名云。不二是菩提離意法",
    "T35n1735_050:0882a17": "故。四總指前三體相寂滅。寂滅是菩提滅",
    "T35n1735_050:0882a18": "諸相故。五即心行處滅湛然不遷。亦是不行。",
    "T35n1735_050:0882a19": "是菩提無憶念故。六雖覺而常定不住定",
    "T35n1735_050:0882a20": "故。七有二義。一橫遍十方廣無量故。二體",
    "T35n1735_050:0882a21": "無生滅絕分量故。八亦二義。一豎念念成",
    "T35n1735_050:0882a22": "無際畔故。二一得永常無後際故。心無初",
    "T35n1735_050:0882a23": "相冥符於理。無前際故。九離邊契中。晉",
    "T35n1735_050:0882a24": "經此前有無縛無脫。並含在二邊之內。謂若",
    "T35n1735_050:0882a25": "染若淨若縛若脫。有無一異等。斯邊皆離",
    "T35n1735_050:0882a26": "不偏住著。故曰離邊。非見有邊邊即中故。",
    "T35n1735_050:0882a27": "無中無邊方住中道。十總顯離言。上九寄",
    "T35n1735_050:0882a28": "言顯深。未盡菩提之奧。故收歸性離。令",
    "T35n1735_050:0882a29": "亡言契之。第二知一切眾生下。印現萬機。",
    "T35n1735_050:0882b01": "即海印三昧。文中三。初法。一念知三世名",
    "T35n1735_050:0882b02": "一切智。次喻即舉海印以喻菩提無心頓現。",
    "T35n1735_050:0882b03": "三合。言無所現者。有三義。一無心現故如",
    "T35n1735_050:0882b04": "海。二所現空故如像。三無別體故。如水與",
    "T35n1735_050:0882b05": "像不可分異。自體顯現故名為覺。起信論",
    "T35n1735_050:0882b06": "云。諸佛如來離於見想無所不遍。心真實",
    "T35n1735_050:0882b07": "故。即是諸法之性自體。顯照一切妄法。有",
    "T35n1735_050:0882b08": "大智用斯即無思。顯照同體之境為菩提相",
    "T35n1735_050:0882b09": "用。故上文云於一切義無所觀察。第三佛子",
    "T35n1735_050:0882b10": "諸佛菩提下。性相甚深。性離言故。理圓言偏",
    "T35n1735_050:0882b11": "故。第四佛子如來應正等下。三輪平等。釋上",
    "T35n1735_050:0882b12": "於法平等。等諸法故意輪等故。何所疑哉。",
    "T35n1735_050:0882b13": "文中二。先別舉身等。後類結顯多。今初。有",
    "T35n1735_050:0882b14": "十三身。前六等事。次三等理。次一等事理。",
    "T35n1735_050:0882b15": "事事無礙。後三等因果。略舉十三故結云",
    "T35n1735_050:0882b16": "無量。皆言量者。是所等之分量。皆言等者。",
    "T35n1735_050:0882b17": "即能等之三輪等有二義。一者等彼事理",
    "T35n1735_050:0882b18": "之量。二者等彼事理之體。所以等者。彼諸",
    "T35n1735_050:0882b19": "理事即我所證。能所冥合彼尚即我。等之何",
    "T35n1735_050:0882b20": "難。是以聖人空洞無像物無非我。會萬物",
    "T35n1735_050:0882b21": "以成己也。後佛子如所得下。類結可知。",
    "T35n1735_050:0882b22": "第五佛子如來成正覺下。明因果交徹。釋上",
    "T35n1735_050:0882b23": "無二同一性故。文中三。初標次皆同下釋。三",
    "T35n1735_050:0882b24": "知一切下結。今初。八相之中。略舉其二故",
    "T35n1735_050:0882b25": "云乃至。此文正同淨名云若彌勒得菩提",
    "T35n1735_050:0882b26": "者。一切眾生皆亦應得。一切眾生即菩提",
    "T35n1735_050:0882b27": "相。彌勒示迷此旨。但謂理詰之言。不知",
    "T35n1735_050:0882b28": "真得菩提。實如所詰。又前章以我等彼故。",
    "T35n1735_050:0882b29": "遍同彼量。今明以彼等我故全現我中。是",
    "T35n1735_050:0882c01": "知一性平等。反覆相成。此中之成為理為",
    "T35n1735_050:0882c02": "事。若是事成。何以釋云同一性故。若是理",
    "T35n1735_050:0882c03": "成。何以此云成正覺耶。入涅槃耶。此是華",
    "T35n1735_050:0882c04": "嚴大節圓宗之義。不對諸宗難以取解。",
    "T35n1735_050:0882c05": "然諸眾生。若於人天位中。觀之具足人法",
    "T35n1735_050:0882c06": "二我。小乘唯是五蘊實法。大乘或說但心",
    "T35n1735_050:0882c07": "所現。或說幻有即空。人法俱遣。或說唯如",
    "T35n1735_050:0882c08": "來藏具恒沙性德故。眾生即在纏法身。法",
    "T35n1735_050:0882c09": "身眾生義一名異。猶據理說。更有說言。",
    "T35n1735_050:0882c10": "相本自盡性本自現。不可說言即佛不即",
    "T35n1735_050:0882c11": "佛等。若依此宗。舊來成竟亦涅槃竟。非約",
    "T35n1735_050:0882c12": "同體此成。即是彼成。若爾何以現有眾生",
    "T35n1735_050:0882c13": "非即佛耶。若就眾生位看者。尚不見唯心",
    "T35n1735_050:0882c14": "即空。安見圓教中事。如迷東謂西。正執",
    "T35n1735_050:0882c15": "西故若諸情頓破。則法界圓現。無不已成。",
    "T35n1735_050:0882c16": "猶彼人悟西處全東。若爾諸佛何以更化眾",
    "T35n1735_050:0882c17": "生。不如是知所以須化。如是化者。是究",
    "T35n1735_050:0882c18": "竟化。如是化者。無不化時。故下結云。大悲",
    "T35n1735_050:0882c19": "相續救度眾生。隨門不同種種有異。約成",
    "T35n1735_050:0882c20": "佛門一切成也。又此眾生乃是像上之模。令",
    "T35n1735_050:0882c21": "其去模則。自見己佛。亦見他成。如第十段。",
    "T35n1735_050:0882c22": "二釋中先總釋。同一無性故得現成。妄性本",
    "T35n1735_050:0882c23": "虛生元是佛真性叵得非今始成。故皆成也。",
    "T35n1735_050:0882c24": "次轉徵所無無何等性同菩提性故。後釋",
    "T35n1735_050:0882c25": "所無。有十二句。前四通生及佛。次四約",
    "T35n1735_050:0882c26": "眾生。後四唯約佛。非獨妄空真有。亦非妄",
    "T35n1735_050:0882c27": "有真空。以性融相法界圓現。故由此無說",
    "T35n1735_050:0882c28": "成正覺。又攝十二總為六對。一能相所",
    "T35n1735_050:0882c29": "相對。謂染相淨相相待有故。念念之盡緣所",
    "T35n1735_050:0883a01": "盡故。煩惱永盡本自盡故。二生滅對。約凡",
    "T35n1735_050:0883a02": "則本自不生。即涅槃相。不復更滅故。約佛",
    "T35n1735_050:0883a03": "菩提非始生故。何有滅耶。三我非我對有",
    "T35n1735_050:0883a04": "緣無主故。我尚不可得。非我何可得。諸法",
    "T35n1735_050:0883a05": "實相中。無我無非我故。四緣非緣對。攬緣",
    "T35n1735_050:0883a06": "生故。緣尚不可得故。五能所證對。能證菩提",
    "T35n1735_050:0883a07": "因所證故。所證法界由智顯故。六合不合",
    "T35n1735_050:0883a08": "對。虛空非合因有顯故。所以性無。成覺是",
    "T35n1735_050:0883a09": "合。理智契合即為緣起。故非有也。三結中。",
    "T35n1735_050:0883a10": "物物無性故成種智。證斯同體而起大悲。",
    "T35n1735_050:0883a11": "一得永常故云相續。又只由不知無性。故",
    "T35n1735_050:0883a12": "教化不絕。第六佛子譬如虛空下。明體離",
    "T35n1735_050:0883a13": "虧盈。釋上無相虛空無生。故體無增減。菩",
    "T35n1735_050:0883a14": "提無相成不寧殊。第七佛子假使下。明相",
    "T35n1735_050:0883a15": "無增減釋上無行。湛然不異行豈能遷。文",
    "T35n1735_050:0883a16": "中三。初舉喻問答。以化現無形喻成不莫",
    "T35n1735_050:0883a17": "異。化多心者。喻修多因。化成多佛喻證",
    "T35n1735_050:0883a18": "多果。次普賢下。讚善以合。三佛子下。結此",
    "T35n1735_050:0883a19": "生後。第八如來成正覺時下。用該動寂釋",
    "T35n1735_050:0883a20": "上無止。不滯定故。文中四。初舉所依三昧。",
    "T35n1735_050:0883a21": "覺不滯寂故名善覺。覺彼一相故用為方",
    "T35n1735_050:0883a22": "便。二入已下。顯一身之用。既以一相為方",
    "T35n1735_050:0883a23": "便則物皆一相故。一則現多。三如一下。類",
    "T35n1735_050:0883a24": "顯餘身。如來成正覺時。布身雲於法界。一",
    "T35n1735_050:0883a25": "一皆是廣大之身。並如一身之現。四佛子",
    "T35n1735_050:0883a26": "下。總結多門。謂上來所現一定為門餘定亦",
    "T35n1735_050:0883a27": "爾。定門既然。悲智總持等門亦爾。故有無",
    "T35n1735_050:0883a28": "量界矣。是謂高而無上廣不可極。第九佛",
    "T35n1735_050:0883a29": "子至應知如來下。明周于法界。釋上無量",
    "T35n1735_050:0883b01": "無量有二。一廣多無量。一毛含多遍法界",
    "T35n1735_050:0883b02": "故。二無分量皆不生故。文中三。初明一毛",
    "T35n1735_050:0883b03": "含多。釋以不生故。此與前段分。有分異。",
    "T35n1735_050:0883b04": "又此唯現佛。即同類相望。前通多類即異",
    "T35n1735_050:0883b05": "類相入。又前則住體遍應。此則如理而含。",
    "T35n1735_050:0883b06": "亦如理而遍。二如一毛下。類顯多毛。但容",
    "T35n1735_050:0883b07": "毛處即是毛孔。次徵意云。身契無生。可許",
    "T35n1735_050:0883b08": "能含法界。虛空無有能契。何能亦含。釋云。",
    "T35n1735_050:0883b09": "無處不至則無非佛身矣。是謂大包天",
    "T35n1735_050:0883b10": "地。細入無間。三隨其下釋疑。疑云。若爾何",
    "T35n1735_050:0883b11": "以要就覺樹。釋云。隨機所能受耳。是知",
    "T35n1735_050:0883b12": "坐菩提樹多身頓成。尚曰隨宜。有頂鹿園",
    "T35n1735_050:0883b13": "豈為真極。第十佛子至應知自心下。明普",
    "T35n1735_050:0883b14": "遍諸心釋前二門。即分為二。初正明普遍。",
    "T35n1735_050:0883b15": "釋上無際。念念常成無際畔故。後廣大下。",
    "T35n1735_050:0883b16": "總結雙非。釋上遠離二邊住於中道。今初亦",
    "T35n1735_050:0883b17": "二。先指一心。後如自心下。例一切心。前中",
    "T35n1735_050:0883b18": "先標。次徵後釋。釋云不離者。有二義。一眾",
    "T35n1735_050:0883b19": "生身心即佛所證故。二全即佛菩提性故。",
    "T35n1735_050:0883b20": "此即他果在我之因。非約因人自有佛性。",
    "T35n1735_050:0883b21": "此文正顯佛菩提故。後總結雙非。不離不",
    "T35n1735_050:0883b22": "斷釋有二意。一不離。結上無處不有。不斷",
    "T35n1735_050:0883b23": "生下無有休息。二不離者。生佛非異故。不",
    "T35n1735_050:0883b24": "斷者。生佛非一。不同眾生可斷壞故。是",
    "T35n1735_050:0883b25": "名入不思議方便法門。是以不得意者。作",
    "T35n1735_050:0883b26": "眾生思故是不可。設作佛思。是亦不可。即",
    "T35n1735_050:0883b27": "亦不可。非即亦不可。當淨智眼無取諸情。",
    "T35n1735_050:0883b28": "第三總結。即最後佛子。今依此知映前十",
    "T35n1735_050:0883b29": "門。無幽不盡。離此何有真菩提耶。後偈有",
    "T35n1735_050:0883c01": "六頌前十門。初二次第頌初二門。次三如",
    "T35n1735_050:0883c02": "次頌六七八。後一通頌四五九十。以同是",
    "T35n1735_050:0883c03": "普現無量義故。其第三門。但顯離言故略",
    "T35n1735_050:0883c04": "不頌。第八明出現轉法輪。得大菩提理必",
    "T35n1735_050:0883c05": "轉授。長行中三。初標徵次釋相。後總結。就",
    "T35n1735_050:0883c06": "釋相中二。先顯體用。後顯所因。今初分",
    "T35n1735_050:0883c07": "三。初法次喻後結勸。今初。文有九句。減數",
    "T35n1735_050:0883c08": "十也。皆先標後釋。前五顯體性寂寥。後四",
    "T35n1735_050:0883c09": "辨相用深廣。前中一能轉心。二所轉體。三所",
    "T35n1735_050:0883c10": "得果。四能詮教。五所顯理。夫轉法輪不過",
    "T35n1735_050:0883c11": "此五。今皆即事契真。一能轉心者。由知法",
    "T35n1735_050:0883c12": "無起故。正轉法時不起心念。言我轉授前",
    "T35n1735_050:0883c13": "人名心自在。如是方為真能轉也。二所轉",
    "T35n1735_050:0883c14": "體者。即示勸證名為三轉。此三名輪者。摧",
    "T35n1735_050:0883c15": "障惱故。言離邊者。若有惑可摧未離於",
    "T35n1735_050:0883c16": "常。無惑可摧寧免於斷。今永離斷常等邊。",
    "T35n1735_050:0883c17": "方為真能斷所應斷。知與證修亦然。三所",
    "T35n1735_050:0883c18": "得果者。由斷惑故得離欲際。由證性空本",
    "T35n1735_050:0883c19": "無可離。斯際亦遣。四能詮教者。理假言詮。",
    "T35n1735_050:0883c20": "今了本寂滅不可說故。則終日言而未曾",
    "T35n1735_050:0883c21": "言也。五所顯理。謂即寂滅。今了性淨涅槃。",
    "T35n1735_050:0883c22": "法本不然今則無滅。方為究竟之滅。是知。",
    "T35n1735_050:0883c23": "其輪本來常清淨也。後四相用深廣中。一",
    "T35n1735_050:0883c24": "觸言皆輪廣也。二即用而寂深也。下二亦深",
    "T35n1735_050:0883c25": "亦廣。三一即多而無主。四即橫竪而恒虛。",
    "T35n1735_050:0883c26": "謂橫則無遺。無所不轉故。竪則無盡窮未",
    "T35n1735_050:0883c27": "來故。而不著內外。則深廣無涯矣。第二",
    "T35n1735_050:0883c28": "佛子譬如下。喻中文有二喻。一文字無盡",
    "T35n1735_050:0883c29": "喻。喻第九無盡。二遍入無住喻。喻六七",
    "T35n1735_050:0884a01": "八用而常寂故。於中有法喻合。合中二。先",
    "T35n1735_050:0884a02": "合普入一切。以上法中。但云入一切言故。",
    "T35n1735_050:0884a03": "今明入餘法則觸類皆法輪。豈同三乘但",
    "T35n1735_050:0884a04": "用佛聲為輪等耶。二一切眾生種種下。正",
    "T35n1735_050:0884a05": "合前文入一切語。前五易故略不喻之。第",
    "T35n1735_050:0884a06": "三佛子下。結勸可知。第二復次下。顯法輪",
    "T35n1735_050:0884a07": "所因。於中三。先辨輪所起因。因機差故。若",
    "T35n1735_050:0884a08": "離物機佛無說故。次佛子如來下。明因所",
    "T35n1735_050:0884a09": "起輪。物既為力不同。教須適宜差別。於中",
    "T35n1735_050:0884a10": "說法所依之定名者。無礙辯才無所怯畏。",
    "T35n1735_050:0884a11": "得究竟者唯佛有故。後能如是知下。結其得",
    "T35n1735_050:0884a12": "失。及第三總結文並可知。偈有五頌分",
    "T35n1735_050:0884a13": "二。初二偈頌法輪體用。後三偈頌法輪所",
    "T35n1735_050:0884a14": "因。第九出現涅槃。轉化既周安住祕藏。為",
    "T35n1735_050:0884a15": "物示滅故次明之。然大涅槃蓋眾聖歸宗冥",
    "T35n1735_050:0884a16": "會之所。寂寥無為而廣大悉備。形名絕眹",
    "T35n1735_050:0884a17": "識智難思。今以無名強名亦為五別。一釋",
    "T35n1735_050:0884a18": "名。涅槃正名為滅。取其義類乃有多方。總",
    "T35n1735_050:0884a19": "以義翻稱為圓寂。以義充法界德備塵沙",
    "T35n1735_050:0884a20": "曰圓。體窮真性妙絕相累為寂。而言大",
    "T35n1735_050:0884a21": "者。橫無不包竪無初際。此約三德涅槃。若",
    "T35n1735_050:0884a22": "約義開略明三義。一者體大。自性清淨故。",
    "T35n1735_050:0884a23": "二者相大。方便修淨累亡德備故。三者用",
    "T35n1735_050:0884a24": "大。化用無盡故。般者入義。性入真入示現入",
    "T35n1735_050:0884a25": "故。若圓融無礙即大涅槃。二出體性。涅",
    "T35n1735_050:0884a26": "槃既妙絕常數。恬怕希夷。雖逈出百非。而",
    "T35n1735_050:0884a27": "靡所不在。今以義求不出三法。即摩訶般",
    "T35n1735_050:0884a28": "若解脫法身以為其體。所以三者。翻三",
    "T35n1735_050:0884a29": "雜染故。成智恩斷故。成法門法性應化身",
    "T35n1735_050:0884b01": "故。能證大智冥所證理累永寂故。然此三",
    "T35n1735_050:0884b02": "種。不離一如德用分異。即寂之照為般",
    "T35n1735_050:0884b03": "若。即照之寂為解脫。寂照之體為法身。如",
    "T35n1735_050:0884b04": "一明淨圓珠。明即般若淨即解脫。圓體法",
    "T35n1735_050:0884b05": "身。約用不同體不相離故。此三法不縱不",
    "T35n1735_050:0884b06": "橫不並不別。如天之目如世之伊。名祕密",
    "T35n1735_050:0884b07": "藏為大涅槃。三顯種類。雖理無不統義類",
    "T35n1735_050:0884b08": "塵沙。今自陜之寬略分一兩。或唯說一即",
    "T35n1735_050:0884b09": "大涅槃。或說有二。自有三門。一餘無餘。二",
    "T35n1735_050:0884b10": "性淨方便淨。三真與應。或分為三。此有二",
    "T35n1735_050:0884b11": "種。一約三乘。二即自性真應。或分為四。一",
    "T35n1735_050:0884b12": "自性清淨涅槃。二有餘依。三無餘依。四無",
    "T35n1735_050:0884b13": "住處。有餘無餘義通大小。今唯說大。於三",
    "T35n1735_050:0884b14": "種內不明二乘。餘皆具論融而無礙。為大",
    "T35n1735_050:0884b15": "涅槃。如文具之非獨應滅。四彰業用。囊括",
    "T35n1735_050:0884b16": "終古導達群方。靡不度生靡不成就。故",
    "T35n1735_050:0884b17": "涅槃云。能建大事則出現法門。皆斯用也。",
    "T35n1735_050:0884b18": "然諸門廣義備於別章。略在文具。第五釋",
    "T35n1735_050:0884b19": "文中二。先徵起後正顯。正顯中十。一體性",
    "T35n1735_050:0884b20": "真常。二德用圓備。三出沒常湛。四虧盈不",
    "T35n1735_050:0884b21": "遷。五示滅妙存六隨緣起盡。七存亡互現。",
    "T35n1735_050:0884b22": "八大用無涯。九體離二邊。十結歸無住。然",
    "T35n1735_050:0884b23": "斯十段。隨義雖殊皆含體用。互相交徹顯",
    "T35n1735_050:0884b24": "大涅槃。今初分三。初舉法勸知。二如真如",
    "T35n1735_050:0884b25": "下。指理同事。三何以下。釋顯同相。今初。根",
    "T35n1735_050:0884b26": "本自性者。即下所列真如等十。為真應涅槃",
    "T35n1735_050:0884b27": "之根本故。體即自性清淨涅槃。以出二礙",
    "T35n1735_050:0884b28": "名方便淨。為真涅槃。大悲應物亦自此流",
    "T35n1735_050:0884b29": "故名為本。以是本故。但了真如即了涅",
    "T35n1735_050:0884c01": "槃。二指理同事中。皆云如者如即同義。能",
    "T35n1735_050:0884c02": "同涅槃通真及應。所同如等。即自性涅槃故。",
    "T35n1735_050:0884c03": "上句皆有涅槃之稱。應真無本應非不生。",
    "T35n1735_050:0884c04": "何出現之為妙。故以本該末以體顯用",
    "T35n1735_050:0884c05": "令皆圓寂為大涅槃。所以列十名者。欲",
    "T35n1735_050:0884c06": "明究竟妙道。窮理盡性無不同故。德無盡",
    "T35n1735_050:0884c07": "故。十名已如前釋。於中後二加際言者。窮",
    "T35n1735_050:0884c08": "真於無真。為真如際等故。三釋顯同相者。",
    "T35n1735_050:0884c09": "向言亦如是者。云何如耶。故云如真如等",
    "T35n1735_050:0884c10": "不生滅故。何以不生。以但了因所顯非生",
    "T35n1735_050:0884c11": "因所生故。既無有生亦非出障。始既無生",
    "T35n1735_050:0884c12": "則永常不滅。是知玄道存於妙悟。妙悟在",
    "T35n1735_050:0884c13": "於即真。即真則生滅齊觀。齊觀則彼此莫二",
    "T35n1735_050:0884c14": "所以真如與我同根。法性與我一體。真既不",
    "T35n1735_050:0884c15": "滅應滅寧真。是知涅槃名滅者。乃在於無",
    "T35n1735_050:0884c16": "滅者矣。第二佛子如來不為下。明德用圓備",
    "T35n1735_050:0884c17": "者。如來之身色相圓備。常現大機前故。文",
    "T35n1735_050:0884c18": "中先標舉。後徵釋。標中約人顯實。云不為",
    "T35n1735_050:0884c19": "菩薩。明說永滅是為二乘。迹盡雙樹並為",
    "T35n1735_050:0884c20": "凡小。據此亦名揀異灰斷。後徵釋中文有",
    "T35n1735_050:0884c21": "二重。初釋之中自有二義。一令稱實見受",
    "T35n1735_050:0884c22": "用身。即同法身常住其前。涅槃云。涅槃不",
    "T35n1735_050:0884c23": "空者。謂有善色常樂我淨故。因滅無常獲",
    "T35n1735_050:0884c24": "此常故。二於一念下。令見三際應用。亦即",
    "T35n1735_050:0884c25": "是常。故云皆如現在。涅槃云。吾今此身即",
    "T35n1735_050:0884c26": "是常身。法身下。開栴檀座佛塔。見三世佛",
    "T35n1735_050:0884c27": "無涅槃者。楞伽亦云。無有佛涅槃。無有",
    "T35n1735_050:0884c28": "涅槃佛。亦不起二不二想者。遠離覺所覺",
    "T35n1735_050:0884c29": "故。謂既知幽靈不竭妙色湛然。三際大均。",
    "T35n1735_050:0885a01": "何生滅之動靜。故不起二也。亦不取此一",
    "T35n1735_050:0885a02": "常。故無不二也。下重徵釋。徵意云。菩薩何",
    "T35n1735_050:0885a03": "以能不起想。釋云。菩薩由了法空本無想",
    "T35n1735_050:0885a04": "著故。既無心於動靜。終不謂佛常與非常。",
    "T35n1735_050:0885a05": "第三佛子諸佛如來下。出沒常湛。謂涅槃",
    "T35n1735_050:0885a06": "無為而無所不為。無不為故能建大事。不",
    "T35n1735_050:0885a07": "礙出沒。以無為故住淨法界。體常湛然不",
    "T35n1735_050:0885a08": "礙出沒故。顯迹為生即是有餘。息迹為",
    "T35n1735_050:0885a09": "滅即是無餘。故餘無餘乃應物之假號耳。體",
    "T35n1735_050:0885a10": "性常湛。故存不為有亡不為無。是知寂然",
    "T35n1735_050:0885a11": "不動未甞無為。應迹無方未甞有為。豈可",
    "T35n1735_050:0885a12": "隨於見聞。以滯殊應之迹。第四佛子譬如日",
    "T35n1735_050:0885a13": "出下。虧盈不遷。先喻後合。然法身無像故。",
    "T35n1735_050:0885a14": "無器而不形。聖智無心故。無感而不應。像",
    "T35n1735_050:0885a15": "非我有。自彼器之虧盈。心非我生豈普現",
    "T35n1735_050:0885a16": "之前後。故攝論第十頌云。眾生罪不見如",
    "T35n1735_050:0885a17": "月於破器。遍滿諸世間。由法光如日。是以",
    "T35n1735_050:0885a18": "經言非日咎也。持戒器破定水無依。菩提",
    "T35n1735_050:0885a19": "器破智水寧止。無信清珠故。心水渾濁何",
    "T35n1735_050:0885a20": "由見佛耶。然此中雖明現身。即是三德涅",
    "T35n1735_050:0885a21": "槃所流大用。亦涅槃攝。若爾寧殊出現之身。",
    "T35n1735_050:0885a22": "出現身以法身為門而論真應。非無般若",
    "T35n1735_050:0885a23": "解脫二德。智慧日身無不照。故永離戲",
    "T35n1735_050:0885a24": "論。即解脫故。醫王之喻即示滅故。此有般",
    "T35n1735_050:0885a25": "若寧異菩提。若分相說。菩提為能證智。唯",
    "T35n1735_050:0885a26": "是修生。涅槃是所證理。唯約修顯故。涅槃",
    "T35n1735_050:0885a27": "中說菩提。必從生因所生。涅槃必從了因",
    "T35n1735_050:0885a28": "所顯。若攝相說。菩提是即理之智。涅槃是即",
    "T35n1735_050:0885a29": "智之理。即智之理。不礙摩訶般若。即理之",
    "T35n1735_050:0885b01": "智不礙寂滅菩提智性本有。亦是性淨涅",
    "T35n1735_050:0885b02": "槃。修顯亦方便淨。隨一為門則皆放盡即",
    "T35n1735_050:0885b03": "大涅槃真菩提也。今以涅槃收之。非唯菩",
    "T35n1735_050:0885b04": "提及身。前後諸門皆從三德所流。能建",
    "T35n1735_050:0885b05": "大事。第五佛子若有眾生下。示滅妙存。既",
    "T35n1735_050:0885b06": "為物示滅即體無滅。第六佛子譬如火大",
    "T35n1735_050:0885b07": "下。隨緣起盡有喻合結。合中以機喻薪。",
    "T35n1735_050:0885b08": "以涅槃喻火。眾生善根未熟。可熟者成",
    "T35n1735_050:0885b09": "正覺。以熟之如為火事。若所應度者皆已",
    "T35n1735_050:0885b10": "度竟。則現般涅槃。寂無所為如火息滅。",
    "T35n1735_050:0885b11": "故法華云佛此夜滅度如薪盡火滅。然現滅",
    "T35n1735_050:0885b12": "現生。皆是涅槃大用。故攝論第十名涅槃如",
    "T35n1735_050:0885b13": "火。既起滅在緣。則益不可盈。損不可虧",
    "T35n1735_050:0885b14": "云云。自彼非佛然也。第七復次佛子譬如",
    "T35n1735_050:0885b15": "幻師下。存亡亙現由順機故。此滅彼存。非",
    "T35n1735_050:0885b16": "如來身不能長久。前喻約見滅見成。此喻",
    "T35n1735_050:0885b17": "約常見不見。第八復次下。大用無涯。謂正",
    "T35n1735_050:0885b18": "宗涅槃。而便分身無邊。窮於來際不動三",
    "T35n1735_050:0885b19": "昧者。究竟寂滅也。由寂無動故。無所不動",
    "T35n1735_050:0885b20": "耳。涅槃受純陀供處大同於此。而佛數少",
    "T35n1735_050:0885b21": "順機不同故。第九佛子如來身者下。體離",
    "T35n1735_050:0885b22": "二邊。身若是實有不可滅。身若是虛何能",
    "T35n1735_050:0885b23": "起滅。若有方所此現彼無。由非實故起滅",
    "T35n1735_050:0885b24": "無恒。由非虛故能無不現。無方所故感",
    "T35n1735_050:0885b25": "處即形。本願力故化周法界。隨堪度故見",
    "T35n1735_050:0885b26": "則不同。第十佛子如來住於下。結歸無住。",
    "T35n1735_050:0885b27": "上來九門。初門多顯其體。餘八皆體用雙明。",
    "T35n1735_050:0885b28": "今此分二。初至實際。通結九門之體。後為",
    "T35n1735_050:0885b29": "諸眾生下。通結八門之用。隨時示現正顯",
    "T35n1735_050:0885c01": "於用。本願力故顯用所因。無有休息皆",
    "T35n1735_050:0885c02": "窮來際。不捨已下。明用分齊。誰獨非涅槃",
    "T35n1735_050:0885c03": "而欲捨之耶。是則初住實際故不住生死。",
    "T35n1735_050:0885c04": "後不捨眾生故不住涅槃。由雙住故能俱",
    "T35n1735_050:0885c05": "不住。前即大智後即大悲。大悲般若常所",
    "T35n1735_050:0885c06": "輔翼。為無住涅槃。自性涅槃眾生等有。二乘",
    "T35n1735_050:0885c07": "無學容有前三。唯佛世尊獨言具四。故就",
    "T35n1735_050:0885c08": "無住總以結之。即安住涅槃建大事也。偈",
    "T35n1735_050:0885c09": "文有六。初偈頌第四次偈頌第六。次偈",
    "T35n1735_050:0885c10": "頌第七。次二偈頌第八。後偈頌第十。初句",
    "T35n1735_050:0885c11": "無生之生。次句無滅之滅。次句結歸涅槃",
    "T35n1735_050:0885c12": "無名。後句結其大用無盡。此二無礙是無住",
    "T35n1735_050:0885c13": "義。餘不頌者。含在此中。第十明出現見聞",
    "T35n1735_050:0885c14": "親近所生善根。前九門出現一期始終。今",
    "T35n1735_050:0885c15": "明於上見聞功深益遠獎物進修。文中三。",
    "T35n1735_050:0885c16": "初徵起次正顯。後結示。就正顯中分二。先",
    "T35n1735_050:0885c17": "明見聞信向益。後見聞不信益。前中先法後",
    "T35n1735_050:0885c18": "喻。法中先總後別。今初。見等如後喻合中。",
    "T35n1735_050:0885c19": "後出生下。別即示不虛之相。有十一句不",
    "T35n1735_050:0885c20": "出智斷恩德思之。第二喻中三喻。喻其三",
    "T35n1735_050:0885c21": "德。初少服金剛喻。喻於智德。智慧破惑如",
    "T35n1735_050:0885c22": "金剛故。以有智慧者。必無煩惱故不共",
    "T35n1735_050:0885c23": "住。第二少火燒多喻。喻斷德。性究竟者。了",
    "T35n1735_050:0885c24": "惑本寂故。第三藥王遍益喻。喻恩德。種種",
    "T35n1735_050:0885c25": "利生故。文中先喻後合。合中二。先明為",
    "T35n1735_050:0885c26": "六根境界益。合上藥王遍益。六根皆通在",
    "T35n1735_050:0885c27": "世滅後。滅後亦有見故。況憶念等。寶性論",
    "T35n1735_050:0885c28": "中。亦明如來與菩薩。為六根境界。大同",
    "T35n1735_050:0885c29": "於此。後若有眾生供養如來所經土地下。",
    "T35n1735_050:0886a01": "明遺迹之益。合上取彼地土。所經土地猶",
    "T35n1735_050:0886a02": "通現滅。其塔廟者。唯約滅後。亦同法華乃",
    "T35n1735_050:0886a03": "至舉一手等。皆已成佛道。第二佛子我今告",
    "T35n1735_050:0886a04": "下。明不信益者。此明益深。如來祕密藏經",
    "T35n1735_050:0886a05": "明。罵藥服之得力。罵沈燒已還香。罵佛猶",
    "T35n1735_050:0886a06": "勝敬諸外道。若爾豈無罵罪罵罪非無。今",
    "T35n1735_050:0886a07": "語遠益故。法華云。跋陀婆羅等。罵常不輕",
    "T35n1735_050:0886a08": "千劫於阿毘地獄受大苦惱畢。是罪已。還",
    "T35n1735_050:0886a09": "遇常不輕菩薩教化。涅槃喻以毒塗之鼓。",
    "T35n1735_050:0886a10": "欲聞不聞無不死者。故菩薩之名。起自",
    "T35n1735_050:0886a11": "聞謗之日。謗尚遠益況深信耶。況解行耶。",
    "T35n1735_050:0886a12": "況證悟耶。弘持之者。勉思此文。第三佛子",
    "T35n1735_050:0886a13": "至應如是下。結示可知。第二佛子如來下。",
    "T35n1735_050:0886a14": "總以結酬揀喻異法。上來性起請說因喻。",
    "T35n1735_050:0886a15": "普賢依請明十出現。皆借象取譬。意顯佛",
    "T35n1735_050:0886a16": "旨深玄。深玄之旨尚不可以智知。豈言象",
    "T35n1735_050:0886a17": "之能及。故令外亡言象內絕思求。則庶",
    "T35n1735_050:0886a18": "幾於出現之旨。大文第五佛子此法門下。顯",
    "T35n1735_050:0886a19": "名受持分。於中分二。先長行後偈頌。今初。",
    "T35n1735_050:0886a20": "準晉經。此前有諸菩薩。發二種問。謂何名",
    "T35n1735_050:0886a21": "此經。云何奉持。今但有答。即分為二。先顯",
    "T35n1735_050:0886a22": "名後佛子此法門下。明受持令知總名。尋",
    "T35n1735_050:0886a23": "名求旨識受持法。依之修持故。今初。有十",
    "T35n1735_050:0886a24": "名分為五對。一內深外絕對。謂內證三德",
    "T35n1735_050:0886a25": "祕密藏故。外則凡小不能測故。二證寂開",
    "T35n1735_050:0886a26": "智對。三現果成因對。謂性淨萬德即是佛種。",
    "T35n1735_050:0886a27": "今十門出現即是現義。四越世順佛對。世",
    "T35n1735_050:0886a28": "尚不知安能破壞。此十通是佛分齊境。五",
    "T35n1735_050:0886a29": "淨機演實對。知生佛同源則能淨故。隨緣",
    "T35n1735_050:0886b01": "不變之性諸佛本故。而性相無礙因果圓融",
    "T35n1735_050:0886b02": "為不思議。過此更無為究竟法。前九別義",
    "T35n1735_050:0886b03": "後一總該。第二明受持中二。先辨定法器",
    "T35n1735_050:0886b04": "後是故菩薩下。舉益勸修。今初。有法喻合。",
    "T35n1735_050:0886b05": "法中二。先標器非器。非器不為。所謂權小",
    "T35n1735_050:0886b06": "乘可思議乘。歷次修故名餘眾生。是器則",
    "T35n1735_050:0886b07": "為所謂圓機。不揀凡聖趣向大乘。揀於小",
    "T35n1735_050:0886b08": "乘。不思議乘揀於權乘。一運一切運。十信滿",
    "T35n1735_050:0886b09": "心即攝諸位。圓融無礙名不思議乘。後此法",
    "T35n1735_050:0886b10": "門下。明受非受。釋上為不為。有圓信手能",
    "T35n1735_050:0886b11": "受眾行故。上為之。權小於斯不盡能受。是",
    "T35n1735_050:0886b12": "故不為。法集經云。是經雖行閻浮提。於能",
    "T35n1735_050:0886b13": "信深法者常住如是。眾生心手中行亦有",
    "T35n1735_050:0886b14": "以信解行證皆有手義。以後後破前前亦",
    "T35n1735_050:0886b15": "是一理。第二喻可知。第三合中以經合七",
    "T35n1735_050:0886b16": "寶者。若無此法非真佛故。生如來家。合",
    "T35n1735_050:0886b17": "第一夫人所生太子。如來相者。初心頓行",
    "T35n1735_050:0886b18": "佛行故。散滅有二義。一不能信受則教不",
    "T35n1735_050:0886b19": "行故。二不能修行則行不行故。般若論云。",
    "T35n1735_050:0886b20": "法欲滅時者。修行滅故。下釋散滅所由可",
    "T35n1735_050:0886b21": "知。第二舉益勸修中三。初略標釋。二佛子",
    "T35n1735_050:0886b22": "設有下。廣釋所由。三佛子至成就如是功德",
    "T35n1735_050:0886b23": "下。總結成益。就廣釋中二。先反顯後順釋。",
    "T35n1735_050:0886b24": "今初。若不依此教。縱多劫修行尚非真實。",
    "T35n1735_050:0886b25": "況能疾得菩提。此中設有之言。似當假設。",
    "T35n1735_050:0886b26": "望慈氏讚善財言。餘諸菩薩於百千萬億",
    "T35n1735_050:0886b27": "那由他劫。乃能滿足菩薩願行。今善財一生",
    "T35n1735_050:0886b28": "則能淨佛剎等。斯則舉權顯實非假設",
    "T35n1735_050:0886b29": "也。若實有此不信人者。為在何位。文無",
    "T35n1735_050:0886c01": "定判義當三賢。以入證聖必信圓故。若約",
    "T35n1735_050:0886c02": "教道三祇亦未入玄。所以凡夫頓能信者。",
    "T35n1735_050:0886c03": "宿因聞熏為種別故。今更不信當來豈聞。",
    "T35n1735_050:0886c04": "第二若得聞下。順釋中二。先明聞信生家益。",
    "T35n1735_050:0886c05": "後佛子至聞此法已則能下。信聞成行益。",
    "T35n1735_050:0886c06": "今初。先明聞信。後當知下成益。生如來家",
    "T35n1735_050:0886c07": "為總餘句為別。別中一以如境為家。無性",
    "T35n1735_050:0886c08": "論云。生如來家者。謂佛法界於此證會故。",
    "T35n1735_050:0886c09": "名為生家。二以行法為家具家法故。三",
    "T35n1735_050:0886c10": "以俗境為家。世親釋云。由此能令諸佛種",
    "T35n1735_050:0886c11": "性不斷絕故。四遠離非家。五以佛行為",
    "T35n1735_050:0886c12": "家。十住毘婆沙第一云。今此菩薩行如來",
    "T35n1735_050:0886c13": "道相續不斷故。廣如彼釋。六菩薩法性為",
    "T35n1735_050:0886c14": "家亦是佛種性故。亦同如來一如境故。七淨",
    "T35n1735_050:0886c15": "當佛家。八住本佛家。九總明因果事理無礙",
    "T35n1735_050:0886c16": "家。前六自分家。後三勝進家。前來初住見心",
    "T35n1735_050:0886c17": "性故。故名生家。四地寄出世故。生道品",
    "T35n1735_050:0886c18": "家。八地無功用故。生無生法忍家。今此通",
    "T35n1735_050:0886c19": "三。兼顯凡夫解心亦名生家。因果無礙故。",
    "T35n1735_050:0886c20": "第二信聞成行益。十句分為五對無礙。一",
    "T35n1735_050:0886c21": "即觀不礙於止。二見佛不礙入法。三智行",
    "T35n1735_050:0886c22": "法界不礙起福。四智不染世不礙悲入。",
    "T35n1735_050:0886c23": "五體絕三世不礙用而迴向。不入而入釋",
    "T35n1735_050:0886c24": "上入義。不於已下。復釋不入而入。智體即",
    "T35n1735_050:0886c25": "如。如外無法而可攀緣故。無可入心行處",
    "T35n1735_050:0886c26": "滅。寂然無入不失照用故。恒以一如而觀",
    "T35n1735_050:0886c27": "諸法故名而入。此二無礙方為真入。又一",
    "T35n1735_050:0886c28": "即是如。便於一中已見一切。第三總結可",
    "T35n1735_050:0886c29": "知。第二偈頌即屬第十見聞之益。不頌",
    "T35n1735_050:0887a01": "顯名受持。顯名受持後文自頌。此頌應在",
    "T35n1735_050:0887a02": "揀法異喻之前。以前長行鉤鎖顯名。亦是",
    "T35n1735_050:0887a03": "見聞益故。若迴此偈於現瑞後。與後偈相",
    "T35n1735_050:0887a04": "續。文理甚順。四偈分二。初一頌法說。後三",
    "T35n1735_050:0887a05": "如次頌前三喻。大文第六現瑞證成。於中",
    "T35n1735_050:0887a06": "二。先現瑞後證成。今初先此界。後類通。動",
    "T35n1735_050:0887a07": "剎等數皆廣多者。法難思故。二是時十方下",
    "T35n1735_050:0887a08": "證成中二。先果人證。後因人證。所以具二",
    "T35n1735_050:0887a09": "者法玄妙故。因果交徹之法故。因圓果滿之",
    "T35n1735_050:0887a10": "法故。前來諸會唯菩薩者。唯因行故。發心",
    "T35n1735_050:0887a11": "品中唯果證者。果之本故初心成佛難信受",
    "T35n1735_050:0887a12": "故。隨義各別。所以互無唯斯具二。今初",
    "T35n1735_050:0887a13": "分四。一現身。二而作下讚說。三佛子我等下",
    "T35n1735_050:0887a14": "引說證成。兼明結通所說。一說一切說故。四",
    "T35n1735_050:0887a15": "今此會下舉益證成。於中四一得因位果滿",
    "T35n1735_050:0887a16": "益。一生得菩提故。神通三昧即十通十定",
    "T35n1735_050:0887a17": "故。二佛剎微塵下得發心益。與遠記者",
    "T35n1735_050:0887a18": "不期速成故。又前明一生即多之一。此辨",
    "T35n1735_050:0887a19": "多劫即一之多。既一多圓融何定劫數。妄",
    "T35n1735_050:0887a20": "生多劫智日不遷。苟執短長未期成佛。",
    "T35n1735_050:0887a21": "同號佛殊勝境者。緣佛出現境故。三我等",
    "T35n1735_050:0887a22": "下護持久遠益。四如此下結益廣遍。第二",
    "T35n1735_050:0887a23": "爾時十方下因人證。於中四。一明集因。前",
    "T35n1735_050:0887a24": "果人證承前現瑞之因。故略不敘。今此顯",
    "T35n1735_050:0887a25": "因果別故。廣出集因文顯可知。二十方各",
    "T35n1735_050:0887a26": "過下明現身。雖來自十方而周遍法界。",
    "T35n1735_050:0887a27": "則來即無來矣。三示現菩薩下辨其德用。",
    "T35n1735_050:0887a28": "十句文顯。四以佛神力下發言誠證皆同普",
    "T35n1735_050:0887a29": "者普法同故。界佛名異者。不失主伴故。",
    "T35n1735_050:0887b01": "普光明者。常寂光土無不遍故。佛名普幢",
    "T35n1735_050:0887b02": "自在者。本智高出無所不摧。事理無礙故。",
    "T35n1735_050:0887b03": "兼亦結通所說。大文第七爾時普賢下。以",
    "T35n1735_050:0887b04": "偈總攝。文中二。先敘意後正頌。前中二。先",
    "T35n1735_050:0887b05": "說儀。後欲重下辨意。欲重顯前十門出現",
    "T35n1735_050:0887b06": "故。文有十句。句各一門。而約利生為次不",
    "T35n1735_050:0887b07": "等。一成正覺。二即法輪。三是見聞生善。此",
    "T35n1735_050:0887b08": "三正顯益故。四即出現之法。是前總門。五",
    "T35n1735_050:0887b09": "即是心約智顯故。六即圓音。七即境界。境界",
    "T35n1735_050:0887b10": "無量生光亦多。八即涅槃動寂自在。大般涅",
    "T35n1735_050:0887b11": "槃為佛莊嚴故。九即是身約本說一故。十",
    "T35n1735_050:0887b12": "即是行果中說因故。後正頌中四頌。初一頌",
    "T35n1735_050:0887b13": "說分中結酬。以此總包十段意故。後三頌",
    "T35n1735_050:0887b14": "顯名受持。初句顯名。餘皆勸持。且分為三。",
    "T35n1735_050:0887b15": "初偈歎深難聞。次一偈明文由多善。後偈",
    "T35n1735_050:0887b16": "舉勝勸持。然此一品文旨宏奧。能頓能圓。",
    "T35n1735_050:0887b17": "究眾生之本源。罄諸佛之淵海。根本法輪",
    "T35n1735_050:0887b18": "之內更處其心生在金輪種中。復為嫡子。",
    "T35n1735_050:0887b19": "妙中之妙玄中之玄。並居凡類之心。少功而",
    "T35n1735_050:0887b20": "能速證。安得自欺不受。長淪生死之中。今",
    "T35n1735_050:0887b21": "聞解能欣尤須自慶昔善。出現品竟。",
    "T35n1735_050:0887b22": "大方廣佛華嚴經疏卷第五十"
}