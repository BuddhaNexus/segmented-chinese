{
    "T37n1763_005:0394b18": "大般涅槃經集解卷第五(純陀品第二卷之第二)",
    "T37n1763_005:0394b20": "　文殊與純陀論義",
    "T37n1763_005:0394b21": "　釋妙本見丈六以金翅鳥為喻",
    "T37n1763_005:0394b22": "純陀品之第二",
    "T37n1763_005:0394b23": "佛告純陀如是如是(至)成就具足檀波羅蜜。",
    "T37n1763_005:0394b24": "案。智秀曰。佛印其喜慶也。",
    "T37n1763_005:0394b25": "不應請佛久住於世(至)諸行性相亦復如是。",
    "T37n1763_005:0394b26": "案。道生曰。應感之事。是佛境界。示同於外。",
    "T37n1763_005:0394b27": "理不可請。內實常存。又何所請耶。僧亮曰。",
    "T37n1763_005:0394b28": "應迹是諸佛境界也。應物而滅。滅不在我。猶",
    "T37n1763_005:0394b29": "形遷而影謝。豈可請耶。實處不滅。復何所請。",
    "T37n1763_005:0394c01": "諸行性相者。性生性滅。性不可請。應如所宜。",
    "T37n1763_005:0394c02": "何可請哉。法瑤曰。應由物感。感息則謝。豈可",
    "T37n1763_005:0394c03": "請耶。僧宗曰。丈六是法身之迹。還是神極所",
    "T37n1763_005:0394c04": "知。故言境界也。應於所應。豈得留耶。諸行性",
    "T37n1763_005:0394c05": "相者。上舉境界。明應同所應。今舉性相明所",
    "T37n1763_005:0394c06": "應同應也。性語其內。即以遷流潛謝為質。相",
    "T37n1763_005:0394c07": "語其外。取其百年終滅為義也。",
    "T37n1763_005:0394c08": "即為純陀而說偈言(至)上至諸天身皆亦復如",
    "T37n1763_005:0394c09": "是。案。僧亮曰。證諸行不可請也。僧宗曰。此",
    "T37n1763_005:0394c10": "偈中亦可亂明無常苦等諸過也。今隨義關",
    "T37n1763_005:0394c11": "者。初三偈半。無常門。次眾苦輪一偈。苦門",
    "T37n1763_005:0394c12": "也。次有道者。謂二十五有。此半偈空門也。次",
    "T37n1763_005:0394c13": "可壞法兩偈半。無我門也。已有如斯之過。故",
    "T37n1763_005:0394c14": "云。如蠶處繭。不自在也。此身苦所集一偈半。",
    "T37n1763_005:0394c15": "不淨門也。",
    "T37n1763_005:0394c16": "諸欲皆無常故我不貪著(至)今日當涅槃。案。",
    "T37n1763_005:0394c17": "道生曰。以理驗知。非實涅槃也。夫從惑有身。",
    "T37n1763_005:0394c18": "身必起惑。何由能反。要從師乃悟。而受悟有",
    "T37n1763_005:0394c19": "解。惑則冥伏。冥伏不起。亦名為滅。而未永",
    "T37n1763_005:0394c20": "滅。若至於無師。然後都盡。謂究竟斷矣。然則",
    "T37n1763_005:0394c21": "久已無有。今日捨身。明非實滅。滅既非實。示",
    "T37n1763_005:0394c22": "同奚請耶。",
    "T37n1763_005:0394c23": "我度有彼岸出過一切苦是故於今者唯受上",
    "T37n1763_005:0394c24": "妙樂。案。道生曰。夫有有則有滅。有滅則有",
    "T37n1763_005:0394c25": "苦。既已度有。何有滅苦耶。無苦之極。假名妙",
    "T37n1763_005:0394c26": "樂。假名為受。故無所應請也。僧亮曰。而證於",
    "T37n1763_005:0394c27": "真實者。具欲道已。真實不復滅也究竟斷有",
    "T37n1763_005:0394c28": "者。斷有即涅槃。言當涅槃是應物。不可請也。",
    "T37n1763_005:0394c29": "我度有彼岸者。此證法身湛然常樂。又不須",
    "T37n1763_005:0395a01": "請也。",
    "T37n1763_005:0395a02": "爾時純陀白佛言世尊(至)常住於世不入涅槃。",
    "T37n1763_005:0395a03": "案。道生曰。純陀深得不滅之旨。說其所解。",
    "T37n1763_005:0395a04": "以自陳也。僧亮曰。純陀當為請主。助佛弘化。",
    "T37n1763_005:0395a05": "上云。諸佛境界無常。如似應身性同諸行。與",
    "T37n1763_005:0395a06": "真身碩異。今欲明此義故。先歎涅槃。非淺識",
    "T37n1763_005:0395a07": "所知也。然純陀深解迹即本矣。但此丈六。於",
    "T37n1763_005:0395a08": "己有恩。是故願得常應不捨也。法瑤曰。純陀",
    "T37n1763_005:0395a09": "既聞應身必滅。法身常住。始悟無請之理。但",
    "T37n1763_005:0395a10": "念智淺。雖復得在大菩薩中。猶不能知法身",
    "T37n1763_005:0395a11": "應身常無常義。以其道未成。猶須佛教。是故",
    "T37n1763_005:0395a12": "因此復致請也。僧宗曰。此下請門之第三也。",
    "T37n1763_005:0395a13": "佛向述其所歎。止其所請。本迹二理。具如前",
    "T37n1763_005:0395a14": "釋。今純陀所領。已知妙本不可請也。而猶悕",
    "T37n1763_005:0395a15": "迹住者。謂丈六之現。事在化物。而為化參",
    "T37n1763_005:0395a16": "差。深淺不一。是則化功未遂也。又佛之虛心。",
    "T37n1763_005:0395a17": "如彼飢人。豈令化功未足。而當見捨。所以復",
    "T37n1763_005:0395a18": "得請也。寶亮曰。純陀今請凡有二義。一則明",
    "T37n1763_005:0395a19": "己是可教之人。二則自述有所未知。佛應住",
    "T37n1763_005:0395a20": "世。教令成就。指饑人為喻。以顯至誠也。",
    "T37n1763_005:0395a21": "爾時文殊師利法王子(至)欲求正法應如是學。",
    "T37n1763_005:0395a22": "案。道生曰。純陀言迹。似如無滅。故據滅為",
    "T37n1763_005:0395a23": "難也。僧亮曰。文殊欲令純陀。顯釋涅槃不滅",
    "T37n1763_005:0395a24": "之義。乃晦居未達。執迹興難。謂不應請也。敬",
    "T37n1763_005:0395a25": "遺記僧宗曰。請門第四。論義明常也。慧朗述",
    "T37n1763_005:0395a26": "僧宗曰。常住妙有。是則不空。無常斷絕。所以",
    "T37n1763_005:0395a27": "而言具空三昧也。寶亮曰。文殊迹居負地。以",
    "T37n1763_005:0395a28": "顯純陀之德。將使時眾。捨昔所解。而從今信",
    "T37n1763_005:0395a29": "也。文殊執迹。有二失也。若言丈六是實生滅",
    "T37n1763_005:0395b01": "者。則應道便癈。其失一也。丈六以法身為本。",
    "T37n1763_005:0395b02": "本迹雖殊。更無別體。若丈六生滅是實者。",
    "T37n1763_005:0395b03": "則法身之本。豈得獨常。是為兩失矣。",
    "T37n1763_005:0395b04": "純陀問言文殊師利(至)若是行者為生滅法。",
    "T37n1763_005:0395b05": "案。僧亮曰。真知如來。應知如等。如來者。乘",
    "T37n1763_005:0395b06": "如實來。所乘既實。果亦應真。故非行也。法瑤",
    "T37n1763_005:0395b07": "曰。此下二人。更共廣說無請之理。文殊所據。",
    "T37n1763_005:0395b08": "應身生滅。同諸行相。非請所能住也。純陀所",
    "T37n1763_005:0395b09": "論。法身無為。不待請而住也。二者各據一邊。",
    "T37n1763_005:0395b10": "共相抑揚。以申佛意無請之旨也。曇濟曰。純",
    "T37n1763_005:0395b11": "陀以五事。明如來不同諸行。第一明若同諸",
    "T37n1763_005:0395b12": "行。如彼車輪。第二不得名為天中之天。第三",
    "T37n1763_005:0395b13": "如聚落主。第四明以不同諸行故。如彼力士",
    "T37n1763_005:0395b14": "也。第五明若同諸行。則應如彼長者子也。僧",
    "T37n1763_005:0395b15": "宗曰。此明上不得同下。如來是天中之天。云",
    "T37n1763_005:0395b16": "何乃與諸行同耶。下有五譬。申佛是常。不同",
    "T37n1763_005:0395b17": "有為也。智秀曰。此下有六譬。一況始舉四譬。",
    "T37n1763_005:0395b18": "一況正顯如來久是無為。後舉兩譬。戒文殊",
    "T37n1763_005:0395b19": "也。慧朗別述曰。此下舉四事以為法說。各有",
    "T37n1763_005:0395b20": "一譬。離之為八也。此第一事法說也。謂佛既",
    "T37n1763_005:0395b21": "是天中之天。豈得與凡人同也。",
    "T37n1763_005:0395b22": "譬如水泡速起速滅(至)一切諸行亦復如是。",
    "T37n1763_005:0395b23": "案。僧亮曰。車輪者。一高一下也。上云眾果最",
    "T37n1763_005:0395b24": "勝。豈得復如車輪者耶。智秀曰。此第一譬。謂",
    "T37n1763_005:0395b25": "佛豈同水泡之生滅。車輪之無窮邪。慧朗別",
    "T37n1763_005:0395b26": "述曰。第一譬也。若謂上可以類下。與此二譬",
    "T37n1763_005:0395b27": "同也。",
    "T37n1763_005:0395b28": "我聞諸天壽命極長(至)壽命更促不滿百年。",
    "T37n1763_005:0395b29": "案。僧宗曰。以下況上也。如非想之壽。尚八萬",
    "T37n1763_005:0395c01": "劫。況如來耶。慧朗別述曰。第二法說也。謂",
    "T37n1763_005:0395c02": "若同諸行。便是昔延而今促。何者。佛昔從天",
    "T37n1763_005:0395c03": "而降。豈得暫在人間。便失天壽耶。",
    "T37n1763_005:0395c04": "如聚落主勢得自在(至)勿觀如來同於諸行。",
    "T37n1763_005:0395c05": "案。僧宗曰。第三譬初勝後不如也。佛昔道樹",
    "T37n1763_005:0395c06": "之下。威神魏魏。如何今遂失勢力耶。慧朗別",
    "T37n1763_005:0395c07": "述曰。第二譬也。不容如彼之失勢力也。",
    "T37n1763_005:0395c08": "復次文殊為知而說(至)為天中天自在法王。",
    "T37n1763_005:0395c09": "案。慧朗別述曰。第三法說者。若同諸行。則非",
    "T37n1763_005:0395c10": "法王。佛以萬行圓滿。為三界尊。豈可得言諸",
    "T37n1763_005:0395c11": "行相耶。",
    "T37n1763_005:0395c12": "譬如人王有大力士(至)故稱如來應正遍知。",
    "T37n1763_005:0395c13": "案。僧亮曰。王譬前佛。力士譬今佛也。伎能譬",
    "T37n1763_005:0395c14": "十方無畏。佛降四魔。豈是行耶。僧宗曰。第四",
    "T37n1763_005:0395c15": "譬也。如來道超魔境。豈是死法耶。慧朗別述",
    "T37n1763_005:0395c16": "曰。第三譬說也。力士以種種伎能。所以當千",
    "T37n1763_005:0395c17": "佛以萬行滿故。為三界尊。",
    "T37n1763_005:0395c18": "文殊師利汝今不應憶想分別以如來法同於",
    "T37n1763_005:0395c19": "諸行。案。慧朗別述曰。第四法說。勿空生妄",
    "T37n1763_005:0395c20": "想以常為無常。",
    "T37n1763_005:0395c21": "譬如巨富長者生子(至)如來同於一切諸行。",
    "T37n1763_005:0395c22": "案。道生曰。以佛所說。為證真實之理。本不變",
    "T37n1763_005:0395c23": "也。唯從說者。得悟乃知之耳。所說之理。既不",
    "T37n1763_005:0395c24": "可變。明知其悟亦湛然常存也。僧亮曰。諸佛",
    "T37n1763_005:0395c25": "所師。涅槃法也。若佛無常。法亦無常。故云所",
    "T37n1763_005:0395c26": "說真法亦無信者。慧朗別述曰。第四譬也。彼",
    "T37n1763_005:0395c27": "之家人。所以不復愛是子者。緣有可信相師",
    "T37n1763_005:0395c28": "妄想說也。若人聞汝謂佛無常。汝是可信之",
    "T37n1763_005:0395c29": "人。亦可緣汝而不信也。",
    "T37n1763_005:0396a01": "復次文殊譬如貧女。案。道生曰。上云不應",
    "T37n1763_005:0396a02": "說佛同於諸行。斯則解佛是無為矣。既解而",
    "T37n1763_005:0396a03": "能說。真護法也。引此為譬。以顯其旨也。貧者",
    "T37n1763_005:0396a04": "乏法財也。女者以本微善。能生今解也。僧亮",
    "T37n1763_005:0396a05": "曰。上說佛是無為。此旨為長。應物方便。是義",
    "T37n1763_005:0396a06": "為短。護法者。應顯其長覆其短也。女譬無常",
    "T37n1763_005:0396a07": "慧。慧有三種。以聞慧入理不深。譬貧也。法瑤",
    "T37n1763_005:0396a08": "曰。向云不應說佛同諸行相。是則內有真解。",
    "T37n1763_005:0396a09": "故能常信此理。可謂護法者也。今真解常住",
    "T37n1763_005:0396a10": "者。必由曩劫微悟之信也。是以目行者為女",
    "T37n1763_005:0396a11": "人。未豐善法為貧也。曇濟曰。女譬聞慧能生",
    "T37n1763_005:0396a12": "思慧也。敬遺記僧宗曰。此第五也。前以五譬。",
    "T37n1763_005:0396a13": "抗折文殊。斥引未悟。今此兩譬。明能作此修。",
    "T37n1763_005:0396a14": "必得常果也。女以生育為義。明始行菩薩能",
    "T37n1763_005:0396a15": "生常解。懷解轉明。義同育也。未有無漏法",
    "T37n1763_005:0396a16": "財。故言貧也。寶亮曰。此下二譬。初借女人能",
    "T37n1763_005:0396a17": "宣常為譬。後說丈夫隱有為之譬也。法蓮記",
    "T37n1763_005:0396a18": "僧宗曰。此下二譬。舉內外為異耳。女人以護",
    "T37n1763_005:0396a19": "子為譬。顯其內解堅正也。丈夫以能剛幹為",
    "T37n1763_005:0396a20": "譬。顯其外說不可壞也。",
    "T37n1763_005:0396a21": "無有居家救護之者。案。道生曰。行未濃故。",
    "T37n1763_005:0396a22": "不免為惡所壞。本所安者不立。故云無有也。",
    "T37n1763_005:0396a23": "僧亮曰。功德智慧。迭相扶助。譬居家眷屬。以",
    "T37n1763_005:0396a24": "無此故。譬之無護也。法瑤曰。昔善未強。不能",
    "T37n1763_005:0396a25": "永固其信。還為五欲眾惡所牽。失本所居。微",
    "T37n1763_005:0396a26": "信之家也。內無家善。外無友護也。僧宗曰。既",
    "T37n1763_005:0396a27": "從聞生慧。此解則遠感常果。常解在我。有出",
    "T37n1763_005:0396a28": "世之像。是則三界非復其家。而復未獲常果。",
    "T37n1763_005:0396a29": "在己兩盈之間。故云無居家也。救護者。解力",
    "T37n1763_005:0396b01": "既微。未能仰感善友相獎接也。寶亮曰。佛法",
    "T37n1763_005:0396b02": "正以信首五根為家。始行之人。樹德未深。是",
    "T37n1763_005:0396b03": "則佛家未立也。道慧記曰。心離生死。則三界",
    "T37n1763_005:0396b04": "非家也。若卅心滿上初地無漏。可稱生在佛",
    "T37n1763_005:0396b05": "家。始行去此尚遠。故曰無有也。",
    "T37n1763_005:0396b06": "加復病苦。案。一本云窮困。僧亮曰。謂障聞",
    "T37n1763_005:0396b07": "慧之煩惱也。智秀曰。為八苦所病也。",
    "T37n1763_005:0396b08": "飢渴所逼。案。道生曰。眾結為病苦。生死為",
    "T37n1763_005:0396b09": "飢渴也。法瑤曰。內無家善。外無友護。是以為",
    "T37n1763_005:0396b10": "惡友眾病所加。飢渴所逼也。僧宗曰。無禪定",
    "T37n1763_005:0396b11": "之漿。又闕涅槃法食。故云飢渴。",
    "T37n1763_005:0396b12": "遊行乞匂。案。道生曰。善是三界外法。而為",
    "T37n1763_005:0396b13": "惡所壞。來在生死。去家展轉。是遊行之義。既",
    "T37n1763_005:0396b14": "厭苦求樂。而非本善。應得不得。是乞匂義也。",
    "T37n1763_005:0396b15": "僧亮曰。經離五道。譬遊行。生死非所樂之處。",
    "T37n1763_005:0396b16": "譬之乞匂。法瑤曰。為苦所迫。思善以代之。譬",
    "T37n1763_005:0396b17": "如乞匂也。敬遺記僧宗曰。乏定慧之食。修相",
    "T37n1763_005:0396b18": "善以自資。此善不多。兼非己分。義同乞匂也。",
    "T37n1763_005:0396b19": "遊行是遲迴履歷。非速去之像。明相善不能",
    "T37n1763_005:0396b20": "直之出要也。法蓮記僧宗曰。去佛果遼遠。而",
    "T37n1763_005:0396b21": "常解冥津。有向果之義。故曰遊行也。",
    "T37n1763_005:0396b22": "止他客舍。案。道生曰。三界之身。為邪見之",
    "T37n1763_005:0396b23": "宅。為惡所止。於其本善。為他舍也。僧亮曰。",
    "T37n1763_005:0396b24": "人天之果。為逆旅也。法瑤曰。人天之身。惑之",
    "T37n1763_005:0396b25": "所得。出自理外。終卒應無。譬客舍也。曇濟",
    "T37n1763_005:0396b26": "曰。生死之中。非其久處。譬之他舍也。智秀",
    "T37n1763_005:0396b27": "曰。常解習因。非生死眷屬。為客。五陰有權",
    "T37n1763_005:0396b28": "栖之義。曰舍。",
    "T37n1763_005:0396b29": "寄生一子。案。道生曰。既以如來無為為解。",
    "T37n1763_005:0396c01": "理無偏惑。譬之一子。生在所寄。謂之寄生也。",
    "T37n1763_005:0396c02": "僧亮曰。思慧之明。從闇而生。曰寄。明闇雖",
    "T37n1763_005:0396c03": "殊。所解不異。曰一。必紹佛家。曰子也。法瑤",
    "T37n1763_005:0396c04": "曰。解託陰生。曰寄。真而無二。曰一也。曇濟",
    "T37n1763_005:0396c05": "曰。譬思慧也。僧宗曰。菩薩居此陰身。乃懷常",
    "T37n1763_005:0396c06": "解。解是我生。義稱子也。寶亮曰。從聞生思。",
    "T37n1763_005:0396c07": "稱之為子。智秀曰。常解是一。無生滅之二。曰",
    "T37n1763_005:0396c08": "一子也。",
    "T37n1763_005:0396c09": "是客舍主驅逐令去其產未久。案。道生曰。",
    "T37n1763_005:0396c10": "邪見是受身之本。為舍主也。非撥其解。謂如",
    "T37n1763_005:0396c11": "驅逐也。僧亮曰。無明是受生之本。譬主也。思",
    "T37n1763_005:0396c12": "慧去之漸遠。譬驅逐也。法瑤曰。身為其舍。邪",
    "T37n1763_005:0396c13": "識所造。謂之舍主。邪見誹謗。不信常住。為逐",
    "T37n1763_005:0396c14": "義也。寶亮曰。解惑相違。義若驅也。是知一豪",
    "T37n1763_005:0396c15": "之善。必不感生死明矣。慧朗曰。斷見與常解",
    "T37n1763_005:0396c16": "相違。而斷見是生死之主。故言主人驅客",
    "T37n1763_005:0396c17": "携抱是兒欲至他國。案。一本云其產未久。",
    "T37n1763_005:0396c18": "僧亮曰。思慧始生。喻之未久。堅執不捨。況之",
    "T37n1763_005:0396c19": "携抱。遠之常樂。取譬他國也。曇濟曰聞思二",
    "T37n1763_005:0396c20": "慧。相與一解。喻之携抱也。修慧應得而未生。",
    "T37n1763_005:0396c21": "譬之欲向他國也。",
    "T37n1763_005:0396c22": "於其中路遇惡風雨(至)蜂螫毒虫之所唼食。",
    "T37n1763_005:0396c23": "案。道生曰。五欲如風雨。諸結如寒苦。惡友如",
    "T37n1763_005:0396c24": "蚊虻也。僧亮曰。障思慧煩惱。譬之寒苦。煩惱",
    "T37n1763_005:0396c25": "之果。譬之唼食也。法瑤曰。佛道長遠。修難行",
    "T37n1763_005:0396c26": "苦行。譬之寒苦。不免魔之所惱。譬之唼食。僧",
    "T37n1763_005:0396c27": "宗曰。為邪學所抗折。譬風雨。未免煩惱吞噬",
    "T37n1763_005:0396c28": "善根。譬毒虫也。道慧記曰。生死苦果。譬寒",
    "T37n1763_005:0396c29": "雨。六塵惡賊。譬毒虫也。",
    "T37n1763_005:0397a01": "經由恒河抱兒而度。案。道生曰。懷耶嫉正。",
    "T37n1763_005:0397a02": "必以害加人。譬之河也。執真解而不顧險者。",
    "T37n1763_005:0397a03": "喻抱兒而度也。僧亮曰。已得有為修慧。而無",
    "T37n1763_005:0397a04": "為修慧未得。而無常難度。譬之恒河也。曇濟",
    "T37n1763_005:0397a05": "曰。河譬非常師教也。抱兒者。譬執思慧解也。",
    "T37n1763_005:0397a06": "僧宗曰。河譬小乘國也。外國法。若有異執。",
    "T37n1763_005:0397a07": "乃至不共一河飲水。今譬趣他國者。事須經",
    "T37n1763_005:0397a08": "河。而通法大士。懷常解而求佛。亦宜權化異",
    "T37n1763_005:0397a09": "執也。",
    "T37n1763_005:0397a10": "其水漂疾而不放捨。案。僧亮曰。生滅事切。",
    "T37n1763_005:0397a11": "急於暴流。執解不捨。乃為奇特。",
    "T37n1763_005:0397a12": "於是母子遂共俱沒。案。僧亮曰。雖在無常",
    "T37n1763_005:0397a13": "之中。而能不生異見。若有誹謗法者。則沒命",
    "T37n1763_005:0397a14": "救之。法瑤曰。夫護法者。必居惡世多難之處。",
    "T37n1763_005:0397a15": "必為所嫉。而能雖被流漂。執解不捨。爰致喪",
    "T37n1763_005:0397a16": "命。遂使常住之解。不行於世。人法俱墜。義言",
    "T37n1763_005:0397a17": "母子俱沒也。僧宗曰。耶鋒盛遏於正說。遂使",
    "T37n1763_005:0397a18": "言屈當時。解不申顯。義如子沒。人被折辱。義",
    "T37n1763_005:0397a19": "如母沒也。",
    "T37n1763_005:0397a20": "如是女人慈念功德命終之後生於梵天。",
    "T37n1763_005:0397a21": "案。僧宗曰。善護常解之果報也。梵者言淨。即",
    "T37n1763_005:0397a22": "涅槃也。天者。第一義天。",
    "T37n1763_005:0397a23": "文殊師利若有善男子(至)定是有為定是無為。",
    "T37n1763_005:0397a24": "案。僧亮曰。若未見常理。但爾無言。則不長",
    "T37n1763_005:0397a25": "外惡。何用分別有為無為耶。此下出護法也。",
    "T37n1763_005:0397a26": "寶亮曰。若謂如來定是生滅有為。亦得言是",
    "T37n1763_005:0397a27": "斷滅無為也。又曰。不應云佛一向恒同有為。",
    "T37n1763_005:0397a28": "然佛定是無為也。曇愛曰。直案句云。勿說如",
    "T37n1763_005:0397a29": "來定是有為。應說定是無為也。僧宗曰。若但",
    "T37n1763_005:0397b01": "體常而迷迹。非所以為解也。若能說本不乖",
    "T37n1763_005:0397b02": "迹。解迹不背本。乃契中道也。故言不應定",
    "T37n1763_005:0397b03": "說。同於諸行。亦不得云一向不同。若一向不",
    "T37n1763_005:0397b04": "同。則傷迹也。如今未達。但自責而已也。",
    "T37n1763_005:0397b05": "若正見者應說如來(至)生善法故生憐愍心故。",
    "T37n1763_005:0397b06": "案。僧亮曰。說定是無為者。說常以化人所",
    "T37n1763_005:0397b07": "謂如上護法也。生善法者。以善化人。人得善",
    "T37n1763_005:0397b08": "命。是故如來。致有長壽之報。如八河之歸海",
    "T37n1763_005:0397b09": "矣。生憐愍者。慈護物命。是長壽之因。",
    "T37n1763_005:0397b10": "如彼貧女在於恒河(至)不求梵天梵天自至。",
    "T37n1763_005:0397b11": "案。慧朗述僧宗曰。不委悉合譬。但撮取要旨。",
    "T37n1763_005:0397b12": "舉以為誡勸也。",
    "T37n1763_005:0397b13": "文殊師利如人遠行。案。道生曰。此譬不說",
    "T37n1763_005:0397b14": "佛是有為。必以成無為義也。僧亮曰。秉常解",
    "T37n1763_005:0397b15": "以求佛。譬遠行也。法瑤曰。前譬護法者。顯揚",
    "T37n1763_005:0397b16": "無為。此譬隱覆有為也。始解未深。去佛懸遠。",
    "T37n1763_005:0397b17": "譬遠行也。僧宗曰。請門第五段也。",
    "T37n1763_005:0397b18": "中路疲極。案。道生曰。正見未濃。而邪心中",
    "T37n1763_005:0397b19": "起也。僧亮曰。經離生死。常解轉微也。寶亮",
    "T37n1763_005:0397b20": "曰。謂帶相修行者也。",
    "T37n1763_005:0397b21": "寄止他舍臥寐之中。案。道生曰。邪心內昏。",
    "T37n1763_005:0397b22": "譬臥寐也。僧亮曰。乘惑受報。非本所期。曰寄",
    "T37n1763_005:0397b23": "止。流遁既久。遂失常解。說佛為無常。譬眠寐",
    "T37n1763_005:0397b24": "也。曇濟曰。生死不可久處。為寄也。智秀曰。",
    "T37n1763_005:0397b25": "雖有微解。惑障慧眼。暫忘所懷。如昏寐也。",
    "T37n1763_005:0397b26": "其室忽然大火卒起。案。道生曰。害逼身命。",
    "T37n1763_005:0397b27": "喻火燒室也。僧亮曰。既生此謗謗。殃及身",
    "T37n1763_005:0397b28": "也。法瑤曰。猶譬耶辨也。曇濟曰。始覺故言卒",
    "T37n1763_005:0397b29": "起。",
    "T37n1763_005:0397c01": "即時驚寤。案。道生曰。知非己招。如從眠寤",
    "T37n1763_005:0397c02": "也。僧亮曰。知禍由己招也。寶亮曰。怪耶辨之",
    "T37n1763_005:0397c03": "非。曰驚。尋理不然。曰寤也。道慧記曰。向以",
    "T37n1763_005:0397c04": "暫不緣。今還得解。",
    "T37n1763_005:0397c05": "尋自思惟我於今者定死不疑。案。僧亮曰。",
    "T37n1763_005:0397c06": "謂謗佛之罪。重不可滅。法瑤曰。執正解不從",
    "T37n1763_005:0397c07": "耶言。知必見害也。寶亮曰。謂若從耶道。必入",
    "T37n1763_005:0397c08": "地獄也。",
    "T37n1763_005:0397c09": "具慚愧故以衣纏身。案。道生曰。即以慚愧",
    "T37n1763_005:0397c10": "為衣也。若言佛是有為。無慚愧也。曰誓不重",
    "T37n1763_005:0397c11": "造。譬慚愧。還說佛常。覆昔所短。喻纏身也。",
    "T37n1763_005:0397c12": "曇濟曰。以護常之言纏解常之也。",
    "T37n1763_005:0397c13": "即便命終生忉利天(至)展轉常生安樂之處。",
    "T37n1763_005:0397c14": "案。曇濟曰。慚愧故生天。護常故解脫。僧宗",
    "T37n1763_005:0397c15": "曰。結果報也。忉利天有卅二臣。譬表卅二相",
    "T37n1763_005:0397c16": "也。八十反者。八十種好也。大梵王者。梵名涅",
    "T37n1763_005:0397c17": "槃。王即佛。",
    "T37n1763_005:0397c18": "以是緣故文殊師利(至)疾成阿耨多羅三藐三",
    "T37n1763_005:0397c19": "菩提。案。僧宗曰。舉譬誡勸也。",
    "T37n1763_005:0397c20": "爾時文殊師利法王子(至)具亦當覆如來有為。",
    "T37n1763_005:0397c21": "案。僧亮曰。佛開常宗。而純陀廣之。說得其",
    "T37n1763_005:0397c22": "致。故歎也。僧宗曰。請門第六也。以火人譬。",
    "T37n1763_005:0397c23": "結與純陀也。法瑤曰。非直善其能言。亦美其",
    "T37n1763_005:0397c24": "深解也。物謂亡身為法。未有其人。故結指純",
    "T37n1763_005:0397c25": "陀顯不遠。",
    "T37n1763_005:0397c26": "有為無為且共置之(至)如是施者諸施中最。",
    "T37n1763_005:0397c27": "案。僧亮曰。欲令廣上不食之義。故因催供。以",
    "T37n1763_005:0397c28": "顯之也。法瑤曰。上明如來無為。今因催供。",
    "T37n1763_005:0397c29": "以顯丈六非是無為。不同行相也。僧宗曰。此",
    "T37n1763_005:0398a01": "請門第七。催供也。寶亮曰。此下催供。第四",
    "T37n1763_005:0398a02": "段也。",
    "T37n1763_005:0398a03": "若比丘比丘尼(至)應當清淨隨時給與。案。僧",
    "T37n1763_005:0398a04": "亮曰。明時物淨物施。必成檀也。",
    "T37n1763_005:0398a05": "如是速施即是具足(至)如來正爾當般涅槃。",
    "T37n1763_005:0398a06": "案。僧亮曰。檀是法身種子。時物是檀種子也。",
    "T37n1763_005:0398a07": "多少者。上已說物。未明心地。今次說施有八",
    "T37n1763_005:0398a08": "種。如論文所釋。今明佛僧定清淨心。多是持",
    "T37n1763_005:0398a09": "戒人。但物多少不定耳。",
    "T37n1763_005:0398a10": "純陀言文殊師利汝今何故(至)即是法身非為",
    "T37n1763_005:0398a11": "食身。案。法瑤曰。文殊既催。恐物謂丈六全",
    "T37n1763_005:0398a12": "同凡人。故純陀復明但示同耳。豈實須哉。僧",
    "T37n1763_005:0398a13": "宗曰。純陀顯法身不食。乃引昔況今也。",
    "T37n1763_005:0398a14": "爾時佛告文殊師利(至)善入甚深大乘經典。",
    "T37n1763_005:0398a15": "案。寶亮曰。純陀言可佛意。故述成也。",
    "T37n1763_005:0398a16": "文殊師利語純陀言(至)亦復悅可一切眾生。",
    "T37n1763_005:0398a17": "案。僧亮曰。愛念生於偏著。今明如來理合則",
    "T37n1763_005:0398a18": "可。情無偏也。皆悉悅可者。言理未顯。故復詳",
    "T37n1763_005:0398a19": "之也。慧朗曰。此中遣念有三翻。此即第一遣",
    "T37n1763_005:0398a20": "偏念也。",
    "T37n1763_005:0398a21": "文殊師利言如來於汝(至)我與仁者俱行顛倒。",
    "T37n1763_005:0398a22": "案。慧朗曰。此第二遣一切念也。",
    "T37n1763_005:0398a23": "文殊師利如來無有愛念(至)即是諸佛智慧境",
    "T37n1763_005:0398a24": "界。案。慧朗曰。此第三舉譬明無有相之念",
    "T37n1763_005:0398a25": "也。明駿案。自二人傍論以來至此。有三源。前",
    "T37n1763_005:0398a26": "辨常無常義。總拂有為之迹。以顯常住妙本。",
    "T37n1763_005:0398a27": "可請不可請義也。第二拂應身之迹。夫食以",
    "T37n1763_005:0398a28": "資身。若雖食而不食。豈身而是實耶。第三拂",
    "T37n1763_005:0398a29": "應心之迹。寄悅可之。以表無念之念。故因",
    "T37n1763_005:0398b01": "此述成。以遣心迹。",
    "T37n1763_005:0398b02": "文殊師利譬如國王(至)直欲試汝諸菩薩事。",
    "T37n1763_005:0398b03": "案。僧亮曰。鳥譬佛也。無量由旬譬觀空也。海",
    "T37n1763_005:0398b04": "譬生死也。龜魚譬六道。己影譬應身。明空有",
    "T37n1763_005:0398b05": "兩息也。凡夫者。謂具縛者也。少智者。指二乘",
    "T37n1763_005:0398b06": "也。敬遺記。僧宗曰。此請門第八。拂二大士迹",
    "T37n1763_005:0398b07": "也。慧朗述僧宗曰。此中有兩譬。前明下不及",
    "T37n1763_005:0398b08": "上。以鳥譬明上能知下也。後文殊自拂迹也。",
    "T37n1763_005:0398b09": "爾時世尊從其面門(至)純陀聞已悲塞默然。",
    "T37n1763_005:0398b10": "案。僧亮曰。純陀昔願最後設供。申述常住。言",
    "T37n1763_005:0398b11": "理已顯。不滅現滅。不食現食。其粗周矣。今文",
    "T37n1763_005:0398b12": "殊先發。然後口告也。法瑤曰。前文殊催純陀",
    "T37n1763_005:0398b13": "設供。為純陀所訶。似若文殊前言為虛。是則",
    "T37n1763_005:0398b14": "丈六之身。復都不受人施也。時會之供。便為",
    "T37n1763_005:0398b15": "空設。不遂素心。是故放光照文殊身。以證文",
    "T37n1763_005:0398b16": "殊向言不虛。故宜催也。僧宗曰。請門第九。催",
    "T37n1763_005:0398b17": "供也。上來顯常拂迹既畢。物情不復滯迹也。",
    "T37n1763_005:0398b18": "雖食而知不食。故重放光。表迹必去也。道",
    "T37n1763_005:0398b19": "慧記曰。純陀向請住。而文殊傍論。事既已竟。",
    "T37n1763_005:0398b20": "今放此光。以詶其意也。既不許其請住。所以",
    "T37n1763_005:0398b21": "因光而催供也。慧朗述僧宗曰。從此下。訖瑠",
    "T37n1763_005:0398b22": "璃珠譬。為下根開常住因果宗也。",
    "T37n1763_005:0398b23": "佛告純陀汝所奉施(至)第二第三亦復如是。",
    "T37n1763_005:0398b24": "案。法瑤曰。欲令速設。使時會各遂素心。故三",
    "T37n1763_005:0398b25": "告之。",
    "T37n1763_005:0398b26": "爾時純陀聞佛語已(至)同聲勸佛莫般涅槃。",
    "T37n1763_005:0398b27": "案。僧亮曰。恐一人之誠。不能仰感。故憑大眾",
    "T37n1763_005:0398b28": "令共請。",
    "T37n1763_005:0398b29": "爾時世尊復告純陀莫大啼(至)有為之法多諸",
    "T37n1763_005:0398c01": "過患。案。僧亮曰。非無所益。亂心迷道。非行",
    "T37n1763_005:0398c02": "者所宜。當觀其身。釋無益之旨也。汝身是所",
    "T37n1763_005:0398c03": "應。所應既不得。住應豈得住耶。寶亮曰。雜",
    "T37n1763_005:0398c04": "毒者。昔教生解。因果未分。亦言雜毒。就今經",
    "T37n1763_005:0398c05": "而談。金剛以下。雖明解非毒。而其體與苦",
    "T37n1763_005:0398c06": "未相分。故亦言雜毒。",
    "T37n1763_005:0398c07": "於是純陀復白佛言(至)是故汝今不應啼泣。",
    "T37n1763_005:0398c08": "案。僧亮曰。純陀重請之意。謂佛慈悲。以應苦",
    "T37n1763_005:0398c09": "眾生。今我現苦。所以願佛留慈應也。佛答意。",
    "T37n1763_005:0398c10": "以去必有益。住則無益也。諸佛法爾者。以生",
    "T37n1763_005:0398c11": "滅為苦。無生滅為樂。故我滅此生滅之苦也。",
    "T37n1763_005:0398c12": "爾時純陀復白佛言(至)覆思自惟復生慶悅。",
    "T37n1763_005:0398c13": "案。僧亮曰。如來現同有為也。人知有身為苦。",
    "T37n1763_005:0398c14": "厭苦求滅。所益弘多。所以慶悅也。",
    "T37n1763_005:0398c15": "佛讚純陀善哉善哉(至)速辦所施不宜久停。",
    "T37n1763_005:0398c16": "案。僧亮曰。皆至是處者。現同起滅處也。皆",
    "T37n1763_005:0398c17": "如幻相者。令其觀空。以止悲戀之亂也。以方",
    "T37n1763_005:0398c18": "便力者。若諸法不空涉有。不名方便。佛心不",
    "T37n1763_005:0398c19": "應無著也。以佛心無著。證諸法空也。諸佛法",
    "T37n1763_005:0398c20": "爾者。證無著是佛果也。我今受汝食者。證方",
    "T37n1763_005:0398c21": "便。不食而受。蓋方便之益。僧宗曰。此下訖",
    "T37n1763_005:0398c22": "品。第十段領解也。",
    "T37n1763_005:0398c23": "爾時純陀為諸眾生(至)從坐而去供辦食具。",
    "T37n1763_005:0398c24": "案。僧亮曰。善已今施。必成佛福田也。涅槃難",
    "T37n1763_005:0398c25": "了。若檀行成就。自當了也。道慧記曰。純陀迹",
    "T37n1763_005:0398c26": "未善解設供之法。故携文殊去也。",
    "T37n1763_005:0398c27": "卷第五(純陀品下)"
}