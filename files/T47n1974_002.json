{
    "T47n1974_002:0366b23": "寶王三昧念佛直指卷下",
    "T47n1974_002:0366b25": "四明鄞江沙門妙&#x53F6;集",
    "T47n1974_002:0366b26": "勸戒殺第十",
    "T47n1974_002:0366b27": "[0366b27] 相國裴公美休&#x751E;著圓覺經疏序。其略曰。夫",
    "T47n1974_002:0366b28": "血氣之屬必有知。凡有知者必同體。所謂真",
    "T47n1974_002:0366b29": "淨明妙。虛徹靈通。卓然而獨存者也。以是觀",
    "T47n1974_002:0366c01": "之。則知蜎飛蠕動至微之物。及彼大身師象",
    "T47n1974_002:0366c02": "巴蛇之類。與十方佛圓覺妙心。虛徹靈通同",
    "T47n1974_002:0366c03": "一真淨。奚可分優劣乎。生佛既同。人雖至",
    "T47n1974_002:0366c04": "靈。豈不亦與彼等同一體性。共稟四大五行",
    "T47n1974_002:0366c05": "之質。同生天地之間。如虛鼠危燕之類。上應",
    "T47n1974_002:0366c06": "乾象肖乎日月。反能司人災福。焉得不及人",
    "T47n1974_002:0366c07": "也。此理既明。乃知人與物類性均天倫。彼既",
    "T47n1974_002:0366c08": "無別。豈可逞我一時之強暴。乘彼之微弱而",
    "T47n1974_002:0366c09": "盜行殺戮哉。又彼所以異於人者。但因無始",
    "T47n1974_002:0366c10": "妄想極重惡業所牽。故不覺不知。改頭換面。",
    "T47n1974_002:0366c11": "異類受形耳。非謂心體有異也。體既無異。又",
    "T47n1974_002:0366c12": "與彼類俱在生死。云何析其皮骨。潰其血",
    "T47n1974_002:0366c13": "肉腸胃肝膽。或稱量買賣。煎煮百端。咀嚼其",
    "T47n1974_002:0366c14": "軀。恣取甘美。於一時間。飫我貪饕。適我口",
    "T47n1974_002:0366c15": "腹。曾不顧懼未來惡道長劫之痛。可謂失之",
    "T47n1974_002:0366c16": "甚也。人雖或謂優彼。但業對未至耳。豈真優",
    "T47n1974_002:0366c17": "於彼哉。況彼類中。有報盡當為人者為天者。",
    "T47n1974_002:0366c18": "有聖人諸佛菩薩示同其類者。我障不識。奚",
    "T47n1974_002:0366c19": "可殺彼所極愛重之身命。資我片時之口欲。",
    "T47n1974_002:0366c20": "忽爾人業報盡。反有不及彼者。奚謂彼類是",
    "T47n1974_002:0366c21": "我食啖而定不及我乎。又況我身昔同彼類。",
    "T47n1974_002:0366c22": "彼類同我。於類類中。亦曾互為父母兄弟妻",
    "T47n1974_002:0366c23": "子姊妹諸親眷屬。形體變流。心亦迷沒。不復",
    "T47n1974_002:0366c24": "相識。妄謂彼劣。今殺食之。即殺我父母先親",
    "T47n1974_002:0366c25": "眷愛。又我身不離四大。亦殺自己四大故身",
    "T47n1974_002:0366c26": "也。又佛言。一切眾生皆有佛性。以未來必",
    "T47n1974_002:0366c27": "成佛故。尚當供養給侍如父母想。奚忍殺之。",
    "T47n1974_002:0366c28": "若殺之。是亦殺未來佛也。可不懼乎。嗟今傷",
    "T47n1974_002:0366c29": "殺之人不識先因。為親之時。於逆境中多生",
    "T47n1974_002:0367a01": "違逆。從親起冤。從冤結恨。冤恨連讎世世不",
    "T47n1974_002:0367a02": "失。於是相生相殺展轉不已。如彼海潮盈虧",
    "T47n1974_002:0367a03": "往來不能自止。審彼約己。可不痛傷。故梵",
    "T47n1974_002:0367a04": "網經中。既禁自殺。乃至教他方便讚歎誓&#x546A;",
    "T47n1974_002:0367a05": "等教。及因緣法業。皆制令永斷。此佛誠教",
    "T47n1974_002:0367a06": "誡也。我若不止相吞食者。則必令彼佃獵漁",
    "T47n1974_002:0367a07": "捕惡求之人展轉滋多。使水陸空行一切眾",
    "T47n1974_002:0367a08": "生藏竄無地。纔入其手。毛羽鱗甲一時傷毀。",
    "T47n1974_002:0367a09": "哀聲未絕。便供食啖。或易他物以養吾體。豈",
    "T47n1974_002:0367a10": "知一切物類怕死貪生之心本與我同。若能",
    "T47n1974_002:0367a11": "知是先親。同斷殺業。亦能全乎孝道。經云。孝",
    "T47n1974_002:0367a12": "名為戒。即戒殺為孝也。且彼物類性具先知。",
    "T47n1974_002:0367a13": "避不擇時。逃不擇處。況復天地寬闊。亦有自",
    "T47n1974_002:0367a14": "養之處。今故不能自生。而兩恰相值。必入",
    "T47n1974_002:0367a15": "人之手者。蓋以先因不可逃耳。先因既不可",
    "T47n1974_002:0367a16": "逃。今因自當深思痛戒。倘或不戒。則彼此殺",
    "T47n1974_002:0367a17": "害之業必如前牽入其類。亦安可逃耶。經云。",
    "T47n1974_002:0367a18": "假使百千劫。所作業不亡。因緣會遇時。果報",
    "T47n1974_002:0367a19": "還自受。豈虛語也。故我世尊滿淨覺者。現相",
    "T47n1974_002:0367a20": "人中。於諸法會。以此戒殺之訓。叮嚀告誡。非",
    "T47n1974_002:0367a21": "不再三。且以此戒列於諸乘之首。於梵行中",
    "T47n1974_002:0367a22": "非不嚴切。又復示現琉璃大王盡殺釋種。佛",
    "T47n1974_002:0367a23": "亦頭痛。及金鎗之報垂誡於世。欲使人知因",
    "T47n1974_002:0367a24": "果難逃而同止其殺也。可不信乎。或謂佛必",
    "T47n1974_002:0367a25": "無此而為物示此者。則聖人有誑人之過。佛",
    "T47n1974_002:0367a26": "既無過。此奚不實。此既是實。佛自尚爾。何況",
    "T47n1974_002:0367a27": "於人。故知報償之理如影隨形。又如世人平",
    "T47n1974_002:0367a28": "生友善。但或一言之忤一物之負尚結冤至",
    "T47n1974_002:0367a29": "死。況加以白刃恣食其肉。可忘深恨乎。且彼",
    "T47n1974_002:0367b01": "世典亦有不合圍不揜群。釣而不網。戈不射",
    "T47n1974_002:0367b02": "宿。及聞其聲不忍食肉之訓。正與吾佛三藏",
    "T47n1974_002:0367b03": "漸教計食三種淨肉之說。頗同。雖不如大乘",
    "T47n1974_002:0367b04": "方等盡止殺業。亦止殺之漸也。止殺之漸尚",
    "T47n1974_002:0367b05": "有至德及禽獸之譽。何況口悉素餐。身必麻",
    "T47n1974_002:0367b06": "襦。意專慈忍。不暴一物。使各遂其生。豈不德",
    "T47n1974_002:0367b07": "化無邊可稱譽也。且古聖尚不肯暴露枯骨。",
    "T47n1974_002:0367b08": "枯骨無知。心猶不忍而葬之。何況有命血肉",
    "T47n1974_002:0367b09": "同靈之物乃可殺食耶。老子曰。馳騁田獵令",
    "T47n1974_002:0367b10": "人心發狂。又曰。射飛逐走。發蟄驚巢。縱暴殺",
    "T47n1974_002:0367b11": "傷。非理烹宰。乃至行住坐臥舉動施為所傷",
    "T47n1974_002:0367b12": "殺物。其於天地空中。必有司命。欽承上帝",
    "T47n1974_002:0367b13": "好生之德。隨其輕重。悉筆記之。毫髮無失。使",
    "T47n1974_002:0367b14": "彼生則減紀。招不如意。死則墮獄。備受眾",
    "T47n1974_002:0367b15": "若。所有刀山劍樹。斬剉煎煮。抽腸拔肺。剝皮",
    "T47n1974_002:0367b16": "啖肉。切骨削髓。繳首挑眼。焚&#x811A;燒手。諸大地",
    "T47n1974_002:0367b17": "獄靡不經歷。拂石塵沙無可喻其壽命。縱彼",
    "T47n1974_002:0367b18": "大獄之報有盡。於百千劫復墮餓鬼。於如是",
    "T47n1974_002:0367b19": "劫又墮畜生。於畜生中必殺一酬一。殺心若",
    "T47n1974_002:0367b20": "重。或殺一報之千萬乃至無盡。方與相殺之",
    "T47n1974_002:0367b21": "人如前相值。或殺或食。以償宿債錙銖無差。",
    "T47n1974_002:0367b22": "如其先有微善得生人中。尚世世貧窮孤苦。",
    "T47n1974_002:0367b23": "多病短命。癲&#x764E;失志。盲聾瘖&#x7602;。疥癲癰疽。膿",
    "T47n1974_002:0367b24": "血諸衰。百千等苦以自莊嚴。眾怨境界畢集",
    "T47n1974_002:0367b25": "其身。親族棄捨不可堪忍。此皆殺業既深。故",
    "T47n1974_002:0367b26": "受如是極苦也。是以梓童帝君有化書戒殺",
    "T47n1974_002:0367b27": "之篇。書經亦云。作惡降之百殃。不其然乎。又",
    "T47n1974_002:0367b28": "況異類亦有仁心。理不可殺。羔羊跪乳。慈鳥",
    "T47n1974_002:0367b29": "返哺。有行孝之禮。胡犬護主。獬豸不屈。有忠",
    "T47n1974_002:0367c01": "直之能。蜂蟻君臣。鴛鴦夫婦。雁行兄弟。嚶鳴",
    "T47n1974_002:0367c02": "友朋。觀彼群生。與人何異。人雖至靈。反不能",
    "T47n1974_002:0367c03": "推同體之慈以及含識。更殺彼命以養一己。",
    "T47n1974_002:0367c04": "可謂靈乎。可謂仁乎。又如陸&#x4E98;大夫問南泉",
    "T47n1974_002:0367c05": "云。弟子食肉是。不食是。泉云。食是大夫祿。",
    "T47n1974_002:0367c06": "不食是大夫福。義亦可了。縱彼世俗延會賓",
    "T47n1974_002:0367c07": "客。及行時祭之禮。豈無蘋藻瓜果。庶羞可",
    "T47n1974_002:0367c08": "薦之儀。得全齋戒之道也。譬如經說。昔有屠",
    "T47n1974_002:0367c09": "殺之子。欲求出家。因不肯殺。其父以刀及羊",
    "T47n1974_002:0367c10": "并子共閉密室。諸若不殺羊。當殺於汝。其子",
    "T47n1974_002:0367c11": "因即自殺。緣是功德便生天上。於多劫中受",
    "T47n1974_002:0367c12": "天快樂。是知不殺之人既生善處。必善其身。",
    "T47n1974_002:0367c13": "世世得長壽之報。又能以德遠及子孫世代",
    "T47n1974_002:0367c14": "矣。然今佛法欲滅。如一絲繫於九鼎。多有為",
    "T47n1974_002:0367c15": "佛弟子。不能體佛慈悲。飲啖自若。見素食",
    "T47n1974_002:0367c16": "人。反謗為小乘為魔頭。甚至比為牛羊為鵝",
    "T47n1974_002:0367c17": "豕。或謂其心太毒。及百般綺語訐露其過。此",
    "T47n1974_002:0367c18": "等惡人雖天神見而怒之謂若啖人羅剎。其",
    "T47n1974_002:0367c19": "如世人得彼類已反謂之條直也。嗚呼此佛",
    "T47n1974_002:0367c20": "法將滅之兆。不可不知。夫子產於魚。尚發得",
    "T47n1974_002:0367c21": "其所哉之歎。齊王不忍。乃稱無傷仁術之言。",
    "T47n1974_002:0367c22": "戴記殺獸有不孝之談。書生救蟻中甲科之",
    "T47n1974_002:0367c23": "選。當知殺與不殺損益昭然。況我釋氏四眾",
    "T47n1974_002:0367c24": "乃可行此殺業乎。楞嚴云。以人食羊。羊死為",
    "T47n1974_002:0367c25": "人。人死為羊。汝償我命。我償汝債。以是因",
    "T47n1974_002:0367c26": "緣。經百千劫常在生死。又云。生生死死。互來",
    "T47n1974_002:0367c27": "相啖。惡業俱生。窮未來際。法華云。佃獵漁",
    "T47n1974_002:0367c28": "捕。為利殺害。販肉自活之人。皆勿親近。又有",
    "T47n1974_002:0367c29": "偈云。若欲殺生者。應作自身觀。自身不可殺。",
    "T47n1974_002:0368a01": "物命無兩般。此等誠訓寧不昭然。或有邪見",
    "T47n1974_002:0368a02": "之人。謂彼眾生俱妄生妄死。罪福本空。殺之",
    "T47n1974_002:0368a03": "無報者。則何不道我等亦妄求妄食。舌味本",
    "T47n1974_002:0368a04": "空。食之無益也。是以既有貪心。豈無報境。若",
    "T47n1974_002:0368a05": "云此類不食何用。則蜈公蛇虺皆無用者。可",
    "T47n1974_002:0368a06": "食之乎。以上所述乃是審己例彼。平等不殺。",
    "T47n1974_002:0368a07": "仁人各行之道。若我出家之子欲修念佛三",
    "T47n1974_002:0368a08": "昧。正欲清淨三業解冤釋結生於淨土。豈可",
    "T47n1974_002:0368a09": "不斷殺食。於臨終時而自障乎。大藏經中廣",
    "T47n1974_002:0368a10": "有教旨。諸佛一音始終不二。三教聖訓莫不",
    "T47n1974_002:0368a11": "皆然。片紙之中豈能備引。但願法界眾生聞",
    "T47n1974_002:0368a12": "斯義趣。體道好生。同躋仁壽。俱盡天年。免諸",
    "T47n1974_002:0368a13": "冤結。更能如法化人。充聖人慈濟之道。使",
    "T47n1974_002:0368a14": "彼已悉證慈心。必同造於蓮華之域。成正覺",
    "T47n1974_002:0368a15": "矣。",
    "T47n1974_002:0368a16": "勸持眾戒第十一",
    "T47n1974_002:0368a17": "[0368a17] 惑者問曰。今聞念佛直指戒殺之說。可謂指",
    "T47n1974_002:0368a18": "體投機事理悉備。實善世利物之訓也。敢問。",
    "T47n1974_002:0368a19": "為只此殺業當極戒之。為兼盜婬妄等諸惡",
    "T47n1974_002:0368a20": "悉宜深戒之耶。若當悉戒。何以語之略也。答。",
    "T47n1974_002:0368a21": "噫是何言也。子豈不聞經有具足眾戒之說。",
    "T47n1974_002:0368a22": "奚獨戒殺。但殺業最重。通於貴賤。人所難除。",
    "T47n1974_002:0368a23": "故於正行之首。先令斷殺。庶可具乎眾戒。故",
    "T47n1974_002:0368a24": "語之詳耳。戒體豈有取捨哉。又若戒德不修。",
    "T47n1974_002:0368a25": "憑何立行。如器欲貯醍醐先滌不淨。修三",
    "T47n1974_002:0368a26": "昧者亦復如是。必眾戒清淨乃可得成。縱其",
    "T47n1974_002:0368a27": "宿業深厚。不能頓斷。當亦方便制抑自勸自",
    "T47n1974_002:0368a28": "心。省身悔過修四念處。了知世間樂少苦多。",
    "T47n1974_002:0368a29": "無常敗壞不久磨滅。一切諸法皆不清淨。如",
    "T47n1974_002:0368b01": "夢幻無我。設諸方便而使必斷。豈可隨妄念",
    "T47n1974_002:0368b02": "而失其宰。又戒德雖具。若不使身心澄定息",
    "T47n1974_002:0368b03": "諸世間伎能雜術。乃至一切若善若惡能分",
    "T47n1974_002:0368b04": "念者。設不屏去。何能一心修此三昧。三昧不",
    "T47n1974_002:0368b05": "一。往生何由。然今一切眾生無明業識遍周",
    "T47n1974_002:0368b06": "法界。苟起一念世心。便被如是等塵勞魔黨",
    "T47n1974_002:0368b07": "牽拽將去。全身陷沒。求出無期。譬如遊魚雖",
    "T47n1974_002:0368b08": "逸一絲可繫。其害非不大也。心念尚爾。況",
    "T47n1974_002:0368b09": "身行哉。今既修此三昧。正欲如箭一心取的。",
    "T47n1974_002:0368b10": "不待此身報盡跳出稠林。決生淨土。豈可失",
    "T47n1974_002:0368b11": "戒攀緣志行因循。使三昧不成。更入惡道可",
    "T47n1974_002:0368b12": "不痛傷。若果聞之不戒。則臨終無驗。莫謂佛",
    "T47n1974_002:0368b13": "力無感應也。",
    "T47n1974_002:0368b14": "勉起精進力第十二",
    "T47n1974_002:0368b15": "[0368b15] 精進者。不為世間八風所退。又不為身心異",
    "T47n1974_002:0368b16": "見一切大小病緣而怠其行。故名精進也。行",
    "T47n1974_002:0368b17": "人既依勸發。永斷殺業。漸具眾戒。欲入三昧。",
    "T47n1974_002:0368b18": "於三昧中。或被一切強軟二魔內外惑亂。行",
    "T47n1974_002:0368b19": "有退轉者。則當堅強其志。重加精進。如金剛",
    "T47n1974_002:0368b20": "幢不可摧毀。如須彌盧不可搖動。如彼大海",
    "T47n1974_002:0368b21": "眾毒莫壞。假使行人聞佛記云。汝今雖修此",
    "T47n1974_002:0368b22": "行。彼安養土必不得生。即當答言。善哉世",
    "T47n1974_002:0368b23": "尊。我先受佛記。求生極樂。釋迦佛言。一切眾",
    "T47n1974_002:0368b24": "生皆當發願願生彼國。尚不間於女人根闕",
    "T47n1974_002:0368b25": "十惡五逆阿鼻之輩。何況於我。我今道行雖",
    "T47n1974_002:0368b26": "微。不造五逆。數過十念。必當得生。佛豈自誑",
    "T47n1974_002:0368b27": "肯違本願。況十方諸佛示廣長舌相證明斯",
    "T47n1974_002:0368b28": "事。是故我今必定求生。不敢退轉也。如是名",
    "T47n1974_002:0368b29": "為行人金剛延幢勇健之力。佛記尚不能退",
    "T47n1974_002:0368c01": "其初志。何況天魔惡黨。人中水火盜賊強邪",
    "T47n1974_002:0368c02": "境界。及妻妾情愛而能動我行願哉。或曰。我",
    "T47n1974_002:0368c03": "見世人。雖修而不得生者何耶。答。蓋其見異",
    "T47n1974_002:0368c04": "而行不莊故也。問。如是則虛喪其功耶。答。豈",
    "T47n1974_002:0368c05": "虛其功。彼亦必承彌陀願力。今世不生。二",
    "T47n1974_002:0368c06": "世必生。二世不生。三世必生。若但一念一動",
    "T47n1974_002:0368c07": "歸向彼佛。必在當來多世定得往生。是名皆",
    "T47n1974_002:0368c08": "得不退轉者。豈有不生者乎。故知生彼國者",
    "T47n1974_002:0368c09": "得不退轉。修此行者亦得不退轉也。但彼後",
    "T47n1974_002:0368c10": "世生者枉受多劫輪迴之苦。故須一生取決。",
    "T47n1974_002:0368c11": "豈可自二其志墮在他世往生者乎。其中若",
    "T47n1974_002:0368c12": "有宿業所使願行有虧。常當一心誦此拔一",
    "T47n1974_002:0368c13": "切輕重業障得生淨土陀羅尼。若持一遍。即",
    "T47n1974_002:0368c14": "滅身中所有一切五逆十惡等罪。若持一十",
    "T47n1974_002:0368c15": "萬遍。即得不廢忘菩提心。若持二十萬遍。即",
    "T47n1974_002:0368c16": "感菩提芽生。若持三十萬遍。阿彌陀佛常住",
    "T47n1974_002:0368c17": "其頂。決生淨土。此&#x546A;世所誦者。雖此藏本。",
    "T47n1974_002:0368c18": "其音聲句讀多訛謬。今所傳者乃是近代三",
    "T47n1974_002:0368c19": "藏法師沙羅巴所譯。比他本。最為詳要。修是",
    "T47n1974_002:0368c20": "行者。故宜誦之為正行之直指。今附錄於此。",
    "T47n1974_002:0368c21": "&#x546A;曰。",
    "T47n1974_002:0368c22": "[0368c22] 奈麻辣怛納 特囉耶也 奈麻阿哩也 阿",
    "T47n1974_002:0368c23": "彌打跋也 怛達哿怛也 阿囉喝帝 三迷",
    "T47n1974_002:0368c24": "三不達也 怛的也撻 唵 阿彌哩帝 阿",
    "T47n1974_002:0368c25": "彌哩打 嗢巴偉 阿彌哩打 三巴偉 阿",
    "T47n1974_002:0368c26": "彌哩打 葛哩比 阿彌哩打 薛帝 阿彌",
    "T47n1974_002:0368c27": "哩打 帝際 阿彌哩打 韋羯蘭帝 阿彌",
    "T47n1974_002:0368c28": "哩打 韋羯蘭帝 哿彌爾 阿彌哩打 哿",
    "T47n1974_002:0368c29": "哿奈 羯哩帝葛哩 阿彌哩打 頓度比",
    "T47n1974_002:0369a01": " 蘇哇哩 薩哩哇 阿勒撻 薩怛爾 薩哩",
    "T47n1974_002:0369a02": "哇 哿哩麻 吉哩舍 吉哩也 葛哩 莎",
    "T47n1974_002:0369a03": "喝(與奈同音)",
    "T47n1974_002:0369a04": "[0369a04] 亦名無量壽如來根本真言。誦此得大精進。",
    "T47n1974_002:0369a05": "速生淨土。",
    "T47n1974_002:0369a06": "正行第十三",
    "T47n1974_002:0369a07": "[0369a07] 如上所述依正二境乃至精進。雖皆圓妙。悉",
    "T47n1974_002:0369a08": "是求生之方。未為正行。此下所陳乃是正行",
    "T47n1974_002:0369a09": "之旨。何謂正行。行者既發此志。必使身心清",
    "T47n1974_002:0369a10": "淨入於道場。先當觀察。我及盡虛空界微塵",
    "T47n1974_002:0369a11": "剎海一切眾生。常在生死大海。歷劫不休。飄",
    "T47n1974_002:0369a12": "零沈溺。於六道中。無歸無救。若不令其普得",
    "T47n1974_002:0369a13": "解脫。何名正行。於是等觀冤親之境。即此",
    "T47n1974_002:0369a14": "境上起大悲心。如虛空量廣大普覆。又作是",
    "T47n1974_002:0369a15": "念。我今此身如彼瘡疣冤業苦聚。若不以此",
    "T47n1974_002:0369a16": "布施眾生。等修三昧令彼解脫。則違佛教誡。",
    "T47n1974_002:0369a17": "違我本願。眾生受苦甚可畏愍。我今發心。如",
    "T47n1974_002:0369a18": "師子王出窟。不求伴侶。不求護助。嚬呻哮吼。",
    "T47n1974_002:0369a19": "摧伏一切。定不為彼弊魔惡黨之所退轉。如",
    "T47n1974_002:0369a20": "是大心既立。然後審彼古賢念佛正行。當擇",
    "T47n1974_002:0369a21": "自然寂靜之方。及非先曾穢染之地。所費先",
    "T47n1974_002:0369a22": "當盡己所有。乃可&#x5303;人。如法建立道場。下",
    "T47n1974_002:0369a23": "以香泥。上懸寶蓋。中奉三身及九品像。極令",
    "T47n1974_002:0369a24": "嚴淨。布諸旛華。供事畢備。皆令瑩淨微妙。次",
    "T47n1974_002:0369a25": "則著新淨衣。燒香然燈。安設坐具。無始所有",
    "T47n1974_002:0369a26": "一切善根。普為眾生回向淨土。莊嚴行願。若",
    "T47n1974_002:0369a27": "不如是回向。生因奚得。於是三心圓發。五體",
    "T47n1974_002:0369a28": "投誠。觀佛相好。胡跪合掌。乃至運心普緣",
    "T47n1974_002:0369a29": "無邊剎海一切眾生及我此身。自昔至今流",
    "T47n1974_002:0369b01": "浪不返。深為可痛。涕淚悲泣求佛垂慈。不覺",
    "T47n1974_002:0369b02": "此身如大山崩。歸命三寶。手擎香華。想遍法",
    "T47n1974_002:0369b03": "界。請佛歎德。敬禮投誠。剖腹洗腸發露過罪。",
    "T47n1974_002:0369b04": "修行五悔。旋繞歸依。於是端坐面西。觀佛相",
    "T47n1974_002:0369b05": "好。誦經念佛。出入經行。晝夜六時克期練行。",
    "T47n1974_002:0369b06": "如或障深未感。至死為期。於中不得剎那念",
    "T47n1974_002:0369b07": "世五欲。如是一心。若不往生。則我佛是大妄",
    "T47n1974_002:0369b08": "語者。故此三昧其神若是。此三昧者諸佛所",
    "T47n1974_002:0369b09": "讚。諸聖同遵。始則唱於廬山。終則流於天下。",
    "T47n1974_002:0369b10": "歷代傳弘皆以此為歸趣。但三昧儀軌雖多。",
    "T47n1974_002:0369b11": "惟慈雲所撰詳略得中。宜熟味之。此是第一",
    "T47n1974_002:0369b12": "上行境界甚深。學者於中當竭其力。慎不可",
    "T47n1974_002:0369b13": "捨此而趨彼也。若或根機不等勝行難全。亦",
    "T47n1974_002:0369b14": "必處於淨室。使內外肅清。隨意立行。禮佛懺",
    "T47n1974_002:0369b15": "悔。日定幾陳。精進一心誓不中悔。或專誦經。",
    "T47n1974_002:0369b16": "或專持&#x546A;。或但執持名號直求往生。或能深",
    "T47n1974_002:0369b17": "達法義觀佛依正。若至得見好相。即知罪滅",
    "T47n1974_002:0369b18": "緣深亦生彼國。如經有云。不可以少善根福",
    "T47n1974_002:0369b19": "德因緣得生彼國。若有聞說阿彌陀佛。執持",
    "T47n1974_002:0369b20": "名號。一日二日乃至七日。一心不亂。其人命",
    "T47n1974_002:0369b21": "終。佛與眾聖現前接引即得往生。故知執持",
    "T47n1974_002:0369b22": "名號即是多善根多福德因緣也。又有未能",
    "T47n1974_002:0369b23": "盡斷世緣。亦修世善。於極樂國諦信不疑。念",
    "T47n1974_002:0369b24": "念戀慕不忘。於前行門隨意修習。四威儀內",
    "T47n1974_002:0369b25": "以此為歸。觸境則達彼淵源。臨事則力行方",
    "T47n1974_002:0369b26": "便。臨命終時必生彼也。然此諸行詳略雖有",
    "T47n1974_002:0369b27": "不同。而其法力本等。但存心或有緩速。故佛",
    "T47n1974_002:0369b28": "應亦有遲疾。學者不可不知。又有慈雲十念",
    "T47n1974_002:0369b29": "法門。每於晨朝。盥漱已畢。靜處面西。宜亦修",
    "T47n1974_002:0369c01": "行。此實往生極樂之初因。願必不可失也。如",
    "T47n1974_002:0369c02": "上行相。義具委明。可謂義無餘蘊矣。或曰。某",
    "T47n1974_002:0369c03": "於念佛之際。雖運身口。而心念紛飛不能自",
    "T47n1974_002:0369c04": "制。且如何用心得不散亂。答。能運身口之念。",
    "T47n1974_002:0369c05": "毋論其散。但不間不斷。自能一心。亦可即名",
    "T47n1974_002:0369c06": "一心。惟行之不休為度。固不必憂散亂矣。譬",
    "T47n1974_002:0369c07": "如父母喪愛子龍失命珠。不期心一而心自",
    "T47n1974_002:0369c08": "一。豈制之令一也。此心本不可制。實在行人",
    "T47n1974_002:0369c09": "勤怠耳。",
    "T47n1974_002:0369c10": "別明客途所修三昧第十四",
    "T47n1974_002:0369c11": "[0369c11] 道場既備。供事已陳。一一無不如儀。豈可隨",
    "T47n1974_002:0369c12": "時空過。則當依教運之以觀慧。解之以妙境。",
    "T47n1974_002:0369c13": "承此勝心立無作行。則生死海必枯。淨土必",
    "T47n1974_002:0369c14": "生矣。時有客在坐。雍容自如端莊雅重。內",
    "T47n1974_002:0369c15": "蘊不怯之貌。忽作禮而問曰。今觀師誨。則知",
    "T47n1974_002:0369c16": "運心廣大深淺咸該。然皆建立道場。使供事",
    "T47n1974_002:0369c17": "畢備。乃安心處靜。方可起修之說也。若余生",
    "T47n1974_002:0369c18": "於晚輩。機鈍寡聞。自昔至今。&#x7ADB;竮湖海。周",
    "T47n1974_002:0369c19": "旋境邑。或去或來。雖欲處靜進功。量力未",
    "T47n1974_002:0369c20": "得。若能即於旅次不假道場。亦可六時行道。",
    "T47n1974_002:0369c21": "三業無虧。誦&#x546A;持經。稱名禮懺。一一如儀",
    "T47n1974_002:0369c22": "期生安養。一同道場功行。庶我輩可以奉行。",
    "T47n1974_002:0369c23": "伏願弘慈啟迪未聞之旨。曲垂始終方便。答。",
    "T47n1974_002:0369c24": "大哉問也。世人欲修三昧。謂必所需百事具",
    "T47n1974_002:0369c25": "足然後發行。今子之志可謂拔乎其類矣。非",
    "T47n1974_002:0369c26": "此問。不發吾之所蘊。使悉被餘機也。蓋聖",
    "T47n1974_002:0369c27": "人垂教。如一味雨。三草二木各得敷榮。況念",
    "T47n1974_002:0369c28": "佛三昧普攝群機。子若求決生淨土。當知四",
    "T47n1974_002:0369c29": "威儀中皆為道用。豈特妨於客途哉。子若欲",
    "T47n1974_002:0370a01": "就斯立行者。最初當先立不欺心。藏德露[土*此]。",
    "T47n1974_002:0370a02": "慎毋矜耀。始從&#x811A;根下。便要內外穩當。次則",
    "T47n1974_002:0370a03": "必放下諸緣。休息萬事。預宜熟讀淨土經&#x546A;",
    "T47n1974_002:0370a04": "五悔懺法。極令通利。又應修習所行威儀。必",
    "T47n1974_002:0370a05": "使端莊雅重。乃如前說。起真正信心。運大",
    "T47n1974_002:0370a06": "悲智。普為眾生。如理觀察二土淨穢苦樂兩",
    "T47n1974_002:0370a07": "報。實可厭忻。於此發行。既在客途。居處不",
    "T47n1974_002:0370a08": "一。如雲如水。故不必莊嚴道場。但一清淨身",
    "T47n1974_002:0370a09": "心。服隨分淨勝之服。於六齋日。或客何處。即",
    "T47n1974_002:0370a10": "具蕞爾香華之供。供養三寶。表有所施。正當",
    "T47n1974_002:0370a11": "於三寶前。拜跪稽顙。立廣大願。誓不退轉。在",
    "T47n1974_002:0370a12": "處生世以此為歸。更不生中悔心。雖無道場",
    "T47n1974_002:0370a13": "莊嚴。即於是日為始。至形壽盡每日六時修",
    "T47n1974_002:0370a14": "行此法。香燈有無毋固必矣。問。三昧既須一",
    "T47n1974_002:0370a15": "心。人事則有萬緒。且如何修行佛事世事不",
    "T47n1974_002:0370a16": "相妨礙。答。譬如捕鳥入籠。身雖在籠。心憶園",
    "T47n1974_002:0370a17": "林。兩不妨礙。籠但繫身。不能繫彼求出之心。",
    "T47n1974_002:0370a18": "事但拘身。有能拘我願往之志。所謂三界如",
    "T47n1974_002:0370a19": "籠。此身如鳥。求出即願往。園林乃淨土也。故",
    "T47n1974_002:0370a20": "知妄緣萬緒不礙真心。何況客中他事少惱。",
    "T47n1974_002:0370a21": "自不涉他。身心坦如正好進修。問。法門次第",
    "T47n1974_002:0370a22": "願更委曲。使進修之人臨事不惑。答。日三夜",
    "T47n1974_002:0370a23": "三時分不差。是其次第。今在客中。或日初時",
    "T47n1974_002:0370a24": "至。若有像處。或自有像隨身。則當口誦身禮。",
    "T47n1974_002:0370a25": "或默誦身禮。對像而修。如無佛像。或對經",
    "T47n1974_002:0370a26": "卷。或但面西遙禮。或但除東向隨方修禮。當",
    "T47n1974_002:0370a27": "具如道場儀式。若有時在道登舟。及不得已",
    "T47n1974_002:0370a28": "一切治身動用之事不可撥置。則佛事世事",
    "T47n1974_002:0370a29": "同運也。又當念此世務本為養身。我身行道",
    "T47n1974_002:0370b01": "功亦不棄。即與三昧同體也。問。我聞心無二",
    "T47n1974_002:0370b02": "用。得一失一。如何二事同運。答。子豈不聞籠",
    "T47n1974_002:0370b03": "鳥之喻。已自委明。又如一心不妨眼見耳聞",
    "T47n1974_002:0370b04": "身作心憶。應用無盡。何止二事。用既無盡。則",
    "T47n1974_002:0370b05": "當就彼一切動用之中。一心持誦小阿彌陀",
    "T47n1974_002:0370b06": "經一卷。或上品。或楞嚴勢至章。及誦淨土&#x546A;。",
    "T47n1974_002:0370b07": "或三或七至百多遍。又稱佛號。或三百五百",
    "T47n1974_002:0370b08": "至千及不計數。為入懺佛事。回向已方入懺。",
    "T47n1974_002:0370b09": "其禮懺儀式具出慈雲懺儀。從一切恭敬。次",
    "T47n1974_002:0370b10": "禮三寶。運香歎佛。禮拜懺悔。至於旋繞歸依。",
    "T47n1974_002:0370b11": "皆當隨其文義節段。一一想我此身恭對淨",
    "T47n1974_002:0370b12": "土佛前。或以道場形像佛前跪拜瞻繞。一一",
    "T47n1974_002:0370b13": "明了不使昏亂禮畢。觀佛及白毫相等。量時",
    "T47n1974_002:0370b14": "而止。於是如前念誦經&#x546A;佛號回向畢。方為",
    "T47n1974_002:0370b15": "初日分佛事。以此想禮與道場行法一同。但",
    "T47n1974_002:0370b16": "加身禮為異耳。又其所誦之音雖隨人境好",
    "T47n1974_002:0370b17": "惡而輕重之。當令聲默相半。沈大雅重。俾",
    "T47n1974_002:0370b18": "兩肩之人隱聞。切不可與人多語。又當於未",
    "T47n1974_002:0370b19": "作務前。或先於佛前燒香一炷。或更不能。但",
    "T47n1974_002:0370b20": "隨手拈物為香。就先散之。至時但運想耳。於",
    "T47n1974_002:0370b21": "餘時。惟宜獨坐獨行。遠離喧雜及聚眾間談。",
    "T47n1974_002:0370b22": "戲謔侮弄哂笑歌歎吟詠筆硯。使人忘失正",
    "T47n1974_002:0370b23": "念等事。是為日初分佛事。其日中分後分與",
    "T47n1974_002:0370b24": "夜三分亦然。是為六時行法。念彼夜中人定",
    "T47n1974_002:0370b25": "境寂。用功正宜與日不同。行者既為生死事",
    "T47n1974_002:0370b26": "大。豈可隨於懈怠而恣睡眠。縱歷寒暑之極。",
    "T47n1974_002:0370b27": "慎勿脫衣。法服數珠宜置近處。手巾淨水不",
    "T47n1974_002:0370b28": "離坐隅。或有所需。皆應預備。又應觀彼信根",
    "T47n1974_002:0370b29": "厚薄不惱他人不使人厭。於此無礙。則當微",
    "T47n1974_002:0370c01": "出其聲。如琴如瑟。細而沈重。大而不雌。使天",
    "T47n1974_002:0370c02": "神歡喜降護鬼畜聞聲解脫。則其功彌深。或",
    "T47n1974_002:0370c03": "在船中及在他家卑隈之處。皆當察境察人",
    "T47n1974_002:0370c04": "一心精進。方便宛轉以竭其行。切不可於中",
    "T47n1974_002:0370c05": "起人之過彰人之惡。又不可盡人之歡傾人",
    "T47n1974_002:0370c06": "之美。縱遇時間處便。或有他事異人為礙者。",
    "T47n1974_002:0370c07": "亦當擇於僻處端坐面西。合掌至膺聲默隨",
    "T47n1974_002:0370c08": "宜。如前想禮。與作務不異。又若於作務之時。",
    "T47n1974_002:0370c09": "事訖身間。不拘其懺多少乃至一句一拜未",
    "T47n1974_002:0370c10": "圓。即當連音隨誦。至彼佛前身禮圓滿。若於",
    "T47n1974_002:0370c11": "佛前端禮之時。忽有他事急為。亦不拘懺多",
    "T47n1974_002:0370c12": "少。乃至一句一拜未圓。即當隨所作處想禮",
    "T47n1974_002:0370c13": "圓滿。切不可入懺未多而重起懺。又此客中",
    "T47n1974_002:0370c14": "想禮蓋出乎不得已者。不可暇時亦以想禮",
    "T47n1974_002:0370c15": "而怠其身。又不可以此想禮加於作務之時。",
    "T47n1974_002:0370c16": "而於間時反虛擲也。於淺信人不可遽然勸",
    "T47n1974_002:0370c17": "修。於深信人又不可不密啟之使其自肯。又",
    "T47n1974_002:0370c18": "不可使化功歸己。如春育物。不見其功。彼依",
    "T47n1974_002:0370c19": "道場所修者。名順中易行。從客中而修者。名",
    "T47n1974_002:0370c20": "逆中易行。若以逆中易行。比之於順中易行。",
    "T47n1974_002:0370c21": "不啻若天地之懸遠矣。逆中易行其功蓋著。",
    "T47n1974_002:0370c22": "問。此想禮與身禮同否。答。同。子豈不聞。三",
    "T47n1974_002:0370c23": "業者意為身口之主。主既注想。焉得不及乎",
    "T47n1974_002:0370c24": "身口也。又如懺中運念香華及此身心遍至",
    "T47n1974_002:0370c25": "之旨。豈不亦但念想也。例此可知。問。若爾。",
    "T47n1974_002:0370c26": "但心想禮可不運身口耶。答。意業雖勝。若全",
    "T47n1974_002:0370c27": "身口。名三業圓修也。其默誦之義例此可知。",
    "T47n1974_002:0370c28": "又能以此想禮之數。於空時填禮。其行尤壯。",
    "T47n1974_002:0370c29": "問。六時行法之外如何用心。答。或觀佛相好。",
    "T47n1974_002:0371a01": "持&#x546A;誦經。稱名頂禮等行。念念不捨克期往",
    "T47n1974_002:0371a02": "生。如行路人。步緊到速。步緩到遲。當如是用",
    "T47n1974_002:0371a03": "心也。若人身心力弱。不能具修六時行法。但",
    "T47n1974_002:0371a04": "克定經懺之目。每日或三五時。雖不厭乎加",
    "T47n1974_002:0371a05": "多。亦不可一時增減而改其所立之行也。問。",
    "T47n1974_002:0371a06": "客中三昧之說圓融次第於世罕聞。若爾。則",
    "T47n1974_002:0371a07": "依道場所修者為不必耶。答。如人墮海。求船",
    "T47n1974_002:0371a08": "未得。忽遇橫木。且執之得達岸也。豈可無",
    "T47n1974_002:0371a09": "船又棄其木而自喪哉。況又客中去住隨主",
    "T47n1974_002:0371a10": "厭忻。得無罣礙。可不進功。如上是為客途所",
    "T47n1974_002:0371a11": "修三昧。此三昧者境界甚深功能廣大。合佛",
    "T47n1974_002:0371a12": "妙心稱揚莫盡。四三昧中名非行非坐三昧。",
    "T47n1974_002:0371a13": "亦名隨順四威儀三昧。正被大機。小智小根",
    "T47n1974_002:0371a14": "隨分受益。以此三昧比於道場。或缺身禮。餘",
    "T47n1974_002:0371a15": "儀亦同。子當以此三昧精進受持一志西馳。",
    "T47n1974_002:0371a16": "切不可因循而更滯於生死也。如上自為正",
    "T47n1974_002:0371a17": "行。余又觀今世之人。或有志於斯道者。纔聞",
    "T47n1974_002:0371a18": "其易。即作易想便妄謂得證。纔聞其難。即生",
    "T47n1974_002:0371a19": "退屈。便盡失其志。縱有信心頗切者。又流入",
    "T47n1974_002:0371a20": "邪見叢裹。密相傳授以誤多人。其傳授之法",
    "T47n1974_002:0371a21": "千形萬狀。至有不可聞者。皆能羅罩人心。使",
    "T47n1974_002:0371a22": "其自肯。非行漸張。師徒俱陷。豈能若爾正心",
    "T47n1974_002:0371a23": "下問之切也。客作禮曰。某崎嶇於客中久矣。",
    "T47n1974_002:0371a24": "每想生死無常。欲修未得。但慮口體之養。於",
    "T47n1974_002:0371a25": "法行道場不得起修為恨。今宿生緣幸得聞",
    "T47n1974_002:0371a26": "此說。可謂如甘露灌頂徹骨清涼。敢謂決志",
    "T47n1974_002:0371a27": "受持。如從今日如冤為親更無餘恨。從是身",
    "T47n1974_002:0371a28": "心放下。如息重擔自在坦然。願世世生生頂",
    "T47n1974_002:0371a29": "戴受持。寧斷命根誓不退失。普使一切法門",
    "T47n1974_002:0371b01": "皆悉了知。在處在客。於逆順中。不礙道用。同",
    "T47n1974_002:0371b02": "成三昧。可謂群生之大幸。可謂學佛者之大",
    "T47n1974_002:0371b03": "幸也。此既可修。則知一切奔馳世務。流蕩四",
    "T47n1974_002:0371b04": "方勞生販賣。邸店市&#x22305;商賈負道。百工伎藝",
    "T47n1974_002:0371b05": "男女老幼奴婢黃門。受人驅役不自在者。於",
    "T47n1974_002:0371b06": "彼一切行住坐臥著衣喫飯語默動靜及被牢",
    "T47n1974_002:0371b07": "獄者。於喜怒哀樂之間。未有不可修時。況出",
    "T47n1974_002:0371b08": "家四眾在家四民。有居可處有暇可修。所欲",
    "T47n1974_002:0371b09": "皆具得自在者。寧不進其行也。客又曰。今有",
    "T47n1974_002:0371b10": "聞極樂過十萬億佛土之遙。而望途怯遠。聞",
    "T47n1974_002:0371b11": "生者多是一生補處。而恥躬弗逮者云何。答",
    "T47n1974_002:0371b12": "曰。彼等豈知如上所說十方空界悉是我心。",
    "T47n1974_002:0371b13": "心淨則十萬非遙。心垢則目睫猶遠。但期心",
    "T47n1974_002:0371b14": "淨。何算程途。如少頃睡眠夢行千里。豈以",
    "T47n1974_002:0371b15": "常時為比較哉。理既有土可生。切不可謂但",
    "T47n1974_002:0371b16": "能心淨即是更不須生於彼土也。乃復禮曰。",
    "T47n1974_002:0371b17": "唯敬受來教。又曰。某初聞是說。先所未聞。謂",
    "T47n1974_002:0371b18": "師但隨自意以垂其言。今聞三昧之名。乃知",
    "T47n1974_002:0371b19": "來自聖典實應機宜。如青天白日。可謂後學",
    "T47n1974_002:0371b20": "之誡訓也。豈是為我曲說哉。願筆記之。永為",
    "T47n1974_002:0371b21": "將來之訓。更求垂示道場所修始終微細正",
    "T47n1974_002:0371b22": "行法門。普利斯世。則其幸尤大。余曰。善哉。",
    "T47n1974_002:0371b23": "當盡子意而與彼說之。客乃謙恭而退。其客",
    "T47n1974_002:0371b24": "名行一。字志西。自言。曾讀智覺禪師萬善同",
    "T47n1974_002:0371b25": "歸集甚熟。後遊廬山見始祖遠公遺跡因發",
    "T47n1974_002:0371b26": "願念佛云。",
    "T47n1974_002:0371b27": "三昧儀式第十五",
    "T47n1974_002:0371b28": "[0371b28] 念佛法門嚴建道場之事。并供養儀式。及預",
    "T47n1974_002:0371b29": "治衣服鞋履。更衣沐浴。門頰出入。方便正修。",
    "T47n1974_002:0371c01": "禪誦懺禮等清淨法則。具如慈雲尊者懺儀",
    "T47n1974_002:0371c02": "等文。此不再具。如所期日至。當於七日之",
    "T47n1974_002:0371c03": "前營理庶事俱畢。必先使身心靜定。期於懺",
    "T47n1974_002:0371c04": "內障盡行圓。又起首必六齋日。又期日之前",
    "T47n1974_002:0371c05": "或三日或七日。佛前香華淨水等供。不宜不",
    "T47n1974_002:0371c06": "謹。蓋有佛天先降森嚴此處。辟除魔事穢惡",
    "T47n1974_002:0371c07": "等障。使行人於道場中三昧成就故。於此道",
    "T47n1974_002:0371c08": "場。當作淨土想。作解脫處想。作寶所想。作定",
    "T47n1974_002:0371c09": "得往生想。無輕視之。又當返觀世間無窮之",
    "T47n1974_002:0371c10": "苦。如得避冤。永不再入。又不可將平日難割",
    "T47n1974_002:0371c11": "捨事。蘊之於心。存其餘念。與正懺時作障。使",
    "T47n1974_002:0371c12": "勝行不進虛喪其功。恐難再會。儀云。不得剎",
    "T47n1974_002:0371c13": "那念世五欲。",
    "T47n1974_002:0371c14": "[0371c14] 行者十人已還。多則不許。須預審擇其人可",
    "T47n1974_002:0371c15": "不。觀彼平日行止無大&#x9E81;過。或信根淳厚。離",
    "T47n1974_002:0371c16": "諸卒暴。音聲和雅。儀軌端莊。受人約束。為生",
    "T47n1974_002:0371c17": "死故。不生悔惱。肯存謙下。可作同修。若無是",
    "T47n1974_002:0371c18": "人。止四三人亦善。或一已尤妙。不可失察",
    "T47n1974_002:0371c19": "反使敗壞軌則惱亂清修。又於眾中。宜推尊",
    "T47n1974_002:0371c20": "一人德重行熟者。或別請久為師範者。作方",
    "T47n1974_002:0371c21": "等道場之主。主行懺事。使一眾觀其儀禮。聽",
    "T47n1974_002:0371c22": "其舉揚作大依止。於中或時示現逆順之相。",
    "T47n1974_002:0371c23": "毋見過失。其人亦可審已謙辭或赴或止。",
    "T47n1974_002:0371c24": "[0371c24] 其禮誦儀式。或拜或跪或坐或立。叉手合掌",
    "T47n1974_002:0371c25": "恭敬旋繞。皆當一一端莊雅重。收視隔聽。",
    "T47n1974_002:0371c26": "攝境歸心。未達者當問先覺。慎勿自恃其力",
    "T47n1974_002:0371c27": "使身心搖動或欹或倚。眾雖預集。當於隔宿",
    "T47n1974_002:0371c28": "之前。沐浴盥漱。換服履等。使道具如儀。懺首",
    "T47n1974_002:0371c29": "鳴引磬。領眾入道場。除內護二人外。餘不許",
    "T47n1974_002:0372a01": "同入。各周旋燒香了。依修懺位。朝佛三禮以",
    "T47n1974_002:0372a02": "祈感降。禮畢環繞立定。主懺出眾白文一篇。",
    "T47n1974_002:0372a03": "讚佛讚水。乞祈三寶加護證明。俾於正修之",
    "T47n1974_002:0372a04": "時。無魔無障。必生淨土。禱畢就舉過去正",
    "T47n1974_002:0372a05": "法明讚。念大悲&#x546A;七遍。如意輪&#x546A;七遍。毘盧",
    "T47n1974_002:0372a06": "灌頂&#x546A;七遍。主懺候舉&#x546A;之時。即以手執水",
    "T47n1974_002:0372a07": "盂。於香爐上請熏。約半卷許。方傳與右邊之",
    "T47n1974_002:0372a08": "人。次砂次香次華亦然。如是右旋展轉三匝。",
    "T47n1974_002:0372a09": "三&#x546A;畢。復舉大悲&#x546A;。周圍灑淨。及各處欲經",
    "T47n1974_002:0372a10": "過所。先明燈已。當最前挑燈照路。次則執盂",
    "T47n1974_002:0372a11": "灑水。次捧盤撒砂。次提罏行香。後隨處散",
    "T47n1974_002:0372a12": "華。領眾從佛座後轉。先於道場內。右繞熏灑。",
    "T47n1974_002:0372a13": "圓滿三匝。使砂水邊皆遍。次從道場外及施",
    "T47n1974_002:0372a14": "生處所。到禪悅堂。亦繞轉一匝。次淨&#x53A8;。次東",
    "T47n1974_002:0372a15": "淨浴室。脫著處。晏息處。間處及要路。凡行人",
    "T47n1974_002:0372a16": "及經過處。或繞彼屋皆當熏灑一匝。是故以",
    "T47n1974_002:0372a17": "灑為界。名為結界。經云。界如金剛城牆。蓋遵",
    "T47n1974_002:0372a18": "此義。又撒沙者。換土淨地結地界也。灑水",
    "T47n1974_002:0372a19": "者。即去垢鎮彊結方隅界也。行香者。使香雲",
    "T47n1974_002:0372a20": "如懸蓋於空結虛空界也。散華者。顯瑩結鮮",
    "T47n1974_002:0372a21": "明莊嚴法界也。如上一切法用悉是我大悲",
    "T47n1974_002:0372a22": "聖主及神&#x546A;力加持。故砂水到處為佛寶土。",
    "T47n1974_002:0372a23": "以是因緣。邪魔不能入。外道不能壞。而我三",
    "T47n1974_002:0372a24": "昧可成也。又此界相慎不可破。若破此界。便",
    "T47n1974_002:0372a25": "為不祥。必使一眾道行難成多障。何謂界相。",
    "T47n1974_002:0372a26": "界相有二。有內有外。內界相者。即修懺道場",
    "T47n1974_002:0372a27": "四方際畔是也。外界相者。即屋際外八方砂",
    "T47n1974_002:0372a28": "水到處是也。內人出至外界裹必止。越外界",
    "T47n1974_002:0372a29": "為破界。外人入至內界外必止。越內界名破",
    "T47n1974_002:0372b01": "界。或辦事人以手指及衣裾。入內界簾幕內",
    "T47n1974_002:0372b02": "一分許。亦為破界。或葷穢惡人入外界片時。",
    "T47n1974_002:0372b03": "亦為破界。破界之兆不吉可知。若如經旨。則",
    "T47n1974_002:0372b04": "當重建道場。再行懺悔。乃能遠破界之相也。",
    "T47n1974_002:0372b05": "行人可不畏哉。",
    "T47n1974_002:0372b06": "[0372b06] 其有身心之力不及。於此法行不能具修。若",
    "T47n1974_002:0372b07": "欲但修五時者。當止日中時。欲修四時者。又",
    "T47n1974_002:0372b08": "止夜中時。欲修三時者。又再止日後時。若欲",
    "T47n1974_002:0372b09": "但修二時者。惟在早晚之間也。又行雖隨意",
    "T47n1974_002:0372b10": "而立。立定之後不許改易。但可增修。不可退",
    "T47n1974_002:0372b11": "減。縱有病緣官事。亦當想念。豈可隨或勤",
    "T47n1974_002:0372b12": "怠。或興或廢。朝立暮改。使其正行不純一也。",
    "T47n1974_002:0372b13": "今欲修此道者。必先取彼念佛法則及淨土",
    "T47n1974_002:0372b14": "經懺&#x546A;等。前後排布。如意多少。安頓諦當。再",
    "T47n1974_002:0372b15": "三審實我能行不。譬如有人。浮身渡水。察水",
    "T47n1974_002:0372b16": "遠近。不致疲絕。而乃渡之。行人亦爾。觀自勤",
    "T47n1974_002:0372b17": "怠。觀法廣略。而乃取之。不當趁一時之勇而",
    "T47n1974_002:0372b18": "立即時而廢。又不可別有誦持心不專注。如",
    "T47n1974_002:0372b19": "人發箭。心一則中。念佛法門亦復如是。若能",
    "T47n1974_002:0372b20": "行純心一。應念得生。遊戲極樂。於一念中所",
    "T47n1974_002:0372b21": "獲功德。豈易量哉。",
    "T47n1974_002:0372b22": "揚佛下化之力第十六",
    "T47n1974_002:0372b23": "[0372b23] 已上所述種種方便。皆是眾生起心進行上",
    "T47n1974_002:0372b24": "求之心。而不知我世尊下化願力種種方便",
    "T47n1974_002:0372b25": "無所不至。過於眾生上求之心百千萬倍。不",
    "T47n1974_002:0372b26": "得為喻。如經所謂。阿彌陀佛慈悲光明遍照",
    "T47n1974_002:0372b27": "法界普覆眾生。作大救護。不令墜墮。阿彌陀",
    "T47n1974_002:0372b28": "佛慈悲願力遍周法界普接眾生。作大攝受",
    "T47n1974_002:0372b29": "不令漏失。阿彌陀佛陰入界身遍同法界普",
    "T47n1974_002:0372c01": "示眾生。令彼了悟。不令退轉。是故十方世界",
    "T47n1974_002:0372c02": "一切眾生皆我彌陀願力所持。猶彼慈母愛",
    "T47n1974_002:0372c03": "惜嬰兒懷抱乳哺不令失念。父母愛兒但止",
    "T47n1974_002:0372c04": "一世。報盡則休。佛念眾生世世不捨。以是義",
    "T47n1974_002:0372c05": "故。能於我佛大願之中。一稱其名。滅八十億",
    "T47n1974_002:0372c06": "劫生死重罪。信有旨矣。蓋我彌陀願力常在",
    "T47n1974_002:0372c07": "世間救苦眾生。眾生能念。豈不速應。譬彼母",
    "T47n1974_002:0372c08": "救嬰兒水火之難。何待兒求。兒若能求。母必",
    "T47n1974_002:0372c09": "倍愛。惟彼歷劫逃逝。自甘退失不受救者。誠",
    "T47n1974_002:0372c10": "難救焉。縱有五逆具造。十惡滿心。毀謗妄",
    "T47n1974_002:0372c11": "語。虛誑說法。無罪不造。臨命終時。應墮阿",
    "T47n1974_002:0372c12": "鼻。其相已現。必入地獄之人。若能遇善知識",
    "T47n1974_002:0372c13": "教令念佛。此人苦逼。一念改悔。能十稱其名",
    "T47n1974_002:0372c14": "者。尚能變地獄之相為淨土。而得往生。若能",
    "T47n1974_002:0372c15": "以是觀行莊嚴。及能先排所造之業者。豈不",
    "T47n1974_002:0372c16": "克應。喻昔有人。懼虎上樹。因失聲故。稱南無",
    "T47n1974_002:0372c17": "佛三字。後值釋迦得道。況彼命終苦逼。猛勵",
    "T47n1974_002:0372c18": "十念。而不感彰。問。我聞彌陀願力遍一切處。",
    "T47n1974_002:0372c19": "今觀此說。但能救彼將入地獄。及未命終之",
    "T47n1974_002:0372c20": "人。其已入者似不能救。如不能救。則知彌陀",
    "T47n1974_002:0372c21": "及諸佛願力有不遍之處耶。答。子豈不聞。諸",
    "T47n1974_002:0372c22": "法所生惟心所現。一切因果世界微塵因心",
    "T47n1974_002:0372c23": "成體。若知諸法尚不離於眾生之心。豈離彌",
    "T47n1974_002:0372c24": "陀本體而願力有不遍處耶。問。若爾。如何地",
    "T47n1974_002:0372c25": "獄之人長劫受苦。未聞有能救護者。答。子又",
    "T47n1974_002:0372c26": "當觀今之市&#x913D;屠肆之內。聚生而殺日夜不",
    "T47n1974_002:0372c27": "休。未聞有能止其殺者。殺因既不能止。獄報",
    "T47n1974_002:0372c28": "亦無能救。然則殺在彼。而報在我。但因果難",
    "T47n1974_002:0372c29": "逃耳。豈彌陀願力不遍。而地獄無救護者耶。",
    "T47n1974_002:0373a01": "譬如有人。頗知經義合佛妙心。而於身三口",
    "T47n1974_002:0373a02": "四等惡。承宿習故。不能滅除。因不滅故。其",
    "T47n1974_002:0373a03": "人命終之時。不遇善友提獎念佛。直入地",
    "T47n1974_002:0373a04": "獄。於地獄中受無量苦。雖受諸苦。善因不",
    "T47n1974_002:0373a05": "滅。於諸苦事皆能照察。觸境知心。既知是",
    "T47n1974_002:0373a06": "心。亦知生佛一體。以一體故。即知正是如來",
    "T47n1974_002:0373a07": "微妙清淨之身。由能覺了生佛一故。則當其",
    "T47n1974_002:0373a08": "人正受苦時。悉如夢事了彼苦相即是菩提。",
    "T47n1974_002:0373a09": "此心淳熟無錯謬故。又能促彼多劫地獄極",
    "T47n1974_002:0373a10": "苦之報。一時輕受。其人於是雖受眾苦。得無",
    "T47n1974_002:0373a11": "苦相。反起代受苦心。是以不求出離。以此妙",
    "T47n1974_002:0373a12": "解合佛心故。彼昔所曾供養之佛。乃至曾於",
    "T47n1974_002:0373a13": "名像所歸敬佛。及經卷中所信解佛。或念彌",
    "T47n1974_002:0373a14": "陀機感相投之佛。彼佛則必如我解境。還現",
    "T47n1974_002:0373a15": "如是廣大如虛空量威德熾盛光明之佛。相",
    "T47n1974_002:0373a16": "好神通巍巍赫奕。至彼地獄最上之頂。垂肩",
    "T47n1974_002:0373a17": "彈指慈音告&#x52C5;。於其支體放大光明。其音隨",
    "T47n1974_002:0373a18": "光直至地獄淵源之底。其獄所有鐵城鐵門",
    "T47n1974_002:0373a19": "鐵網銅柱。乃至刀山劍樹鑊湯鑪炭一切苦",
    "T47n1974_002:0373a20": "具。承光照者無不摧碎灰滅。如影如風了無",
    "T47n1974_002:0373a21": "&#x8E2A;跡。又彼一切牛頭馬面鬼吏獄卒。銅狗鐵",
    "T47n1974_002:0373a22": "鷹鐵蛇鐵嘴諸蟲鳥等。承光照故。如菩薩相",
    "T47n1974_002:0373a23": "慈視愛念。其受苦人及同獄苦囚。忽得本心",
    "T47n1974_002:0373a24": "增益善念。見彼光明又聞告&#x52C5;。如深井底仰",
    "T47n1974_002:0373a25": "望雲漢。舉眼上視見佛勝身。踴躍歡喜頭面",
    "T47n1974_002:0373a26": "頂禮。悔過自責。與同苦者發菩提心。隨光",
    "T47n1974_002:0373a27": "直上至佛所已。摩頂授記接足作禮。聽佛說",
    "T47n1974_002:0373a28": "法應念悟道。即能飛行遊戲神通。淨佛國土",
    "T47n1974_002:0373b01": "同佛生處。如大菩薩成無上道教化眾生。難",
    "T47n1974_002:0373b02": "可窮極。問。若從因果。則此佛光但照勝解之",
    "T47n1974_002:0373b03": "人出獄。眾囚無與。如何一時同出。答。譬如有",
    "T47n1974_002:0373b04": "一惡逆之人。罹於官禍。入獄之時。由彼一惡",
    "T47n1974_002:0373b05": "為因。眾過俱生。則必展轉累乎妻子父母親",
    "T47n1974_002:0373b06": "戚知識人等同受苦果。其善行人出獄之時",
    "T47n1974_002:0373b07": "亦復如是。豈不亦令同受苦者展轉生善。悉",
    "T47n1974_002:0373b08": "承佛力皆生樂處。若此則我彌陀願力實遍",
    "T47n1974_002:0373b09": "一切時處。豈特不能救護已入地獄眾生耶。",
    "T47n1974_002:0373b10": "若謂獄報未盡先欲使之令出。獄因無善。而",
    "T47n1974_002:0373b11": "欲佛光下照。其可得乎。更能以彼省己。奚不",
    "T47n1974_002:0373b12": "自悔。問。若待獄報盡時佛光來照。我必報盡",
    "T47n1974_002:0373b13": "自出。何須佛光照耶。答。若非佛光。報盡雖",
    "T47n1974_002:0373b14": "出。於三惡道未知何生。則必各各自重至微。",
    "T47n1974_002:0373b15": "展轉歷於多劫多無量劫不思議劫。方至人",
    "T47n1974_002:0373b16": "中。猶自貧窮下賤癃殘百疾。受諸大苦。又因",
    "T47n1974_002:0373b17": "求不得苦。惡念轉甚。若無微善。還墮地獄。如",
    "T47n1974_002:0373b18": "盲入棘林。何由能脫也。若承佛光下照威力。",
    "T47n1974_002:0373b19": "則能轉重輕受。轉長短受。轉多少受。又能一",
    "T47n1974_002:0373b20": "出地獄便生佛土。豈可言不須佛光照耶。若",
    "T47n1974_002:0373b21": "作此見。得大重罪。經云。假使大千世界滿中",
    "T47n1974_002:0373b22": "大火。念彼佛者直過無疑。何況一己之火而",
    "T47n1974_002:0373b23": "不可滅。即此義也。又云。彌陀如來悲心激",
    "T47n1974_002:0373b24": "切。乃至於無間獄大火輪中。代諸眾生受諸",
    "T47n1974_002:0373b25": "苦惱。方便救脫令生安養。況未淪墜之人而",
    "T47n1974_002:0373b26": "不救護。又云。彼佛慈力普覆世間一切眾生。",
    "T47n1974_002:0373b27": "於彼佛身刀斫香塗。以慈力故不二攝受。是",
    "T47n1974_002:0373b28": "故彌陀願力下化眾生激切之心。於茲可見。",
    "T47n1974_002:0373b29": "何況以種種形身同眾生。於諸時處作化事",
    "T47n1974_002:0373c01": "者。實難可測。若不諦信。未可謂知法者。或謂",
    "T47n1974_002:0373c02": "眾生全體是佛。未審誰是能救所救者。余只",
    "T47n1974_002:0373c03": "向他道。汝欠悟在。",
    "T47n1974_002:0373c04": "十大礙行第十七",
    "T47n1974_002:0373c05": "[0373c05] 詳夫一心平等體性無虧。眾生雖纏綿於業",
    "T47n1974_002:0373c06": "識之中。靡不有出塵之志。方欲究道。魔境先",
    "T47n1974_002:0373c07": "彰。一事虧心。萬善俱失。成小敗廣。得者還",
    "T47n1974_002:0373c08": "稀。況乎物欲交傾。死生遷變。遞相倣&#x52B9;。易地",
    "T47n1974_002:0373c09": "皆然。使我如來於三大阿僧祇劫。捨無數頭",
    "T47n1974_002:0373c10": "目髓腦國城妻子身肉手足。戒忍精進承事",
    "T47n1974_002:0373c11": "知識。不惜身命修行道品。所得法門因茲障",
    "T47n1974_002:0373c12": "礙退其心故。一旦在我而滅。可不痛傷。我今",
    "T47n1974_002:0373c13": "既為釋迦之子。不以力爭。坐令法界群有永",
    "T47n1974_002:0373c14": "失慧目。甚於割切身肉也。是故我今依經創",
    "T47n1974_002:0373c15": "立十種大礙之行。名十不求行。人雖不故願",
    "T47n1974_002:0373c16": "於礙。但於此間或不得已。有一切障礙現前",
    "T47n1974_002:0373c17": "之時。俾我身心先居礙中。而眾魔諸惡障礙",
    "T47n1974_002:0373c18": "之境不能侵我。不能障我。譬如金火同爐。火",
    "T47n1974_002:0373c19": "雖欺金。金必成器。其十種大礙之行今當說。",
    "T47n1974_002:0373c20": "一念身不求無病。二處世不求無難。三究心",
    "T47n1974_002:0373c21": "不求無障。四立行不求無魔。五謀事不求易",
    "T47n1974_002:0373c22": "成。六交情不求益我。七於人不求順適。八",
    "T47n1974_002:0373c23": "施德不求望報。九見利不求霑分。十被抑不",
    "T47n1974_002:0373c24": "求申明。此十種大礙之行攝一切諸礙。惟上",
    "T47n1974_002:0373c25": "智者堪任。中下之人不敢希冀。若有得聞此",
    "T47n1974_002:0373c26": "十句義。於諸礙中一一皆能照察覺悟。省身",
    "T47n1974_002:0373c27": "體道。持之不失。則能入諸魔界不為群魔退",
    "T47n1974_002:0373c28": "轉其心。循諸色聲不為色聲惑亂其志。乃至",
    "T47n1974_002:0373c29": "憎愛利名之境。人我得失之場。我心先居礙",
    "T47n1974_002:0374a01": "中。彼礙豈能為礙。礙若無礙。則於道行尚可",
    "T47n1974_002:0374a02": "直進。何況得於自然無礙之境。道豈不可進",
    "T47n1974_002:0374a03": "哉。譬如高崖之木。雖久旱如焚。尚不改其秀",
    "T47n1974_002:0374a04": "色。何況再澤滂霑而又加於三春之令。豈不",
    "T47n1974_002:0374a05": "敷榮茂實者乎。又如根缺之人。運用雖艱。而",
    "T47n1974_002:0374a06": "於求食之計。有不勝之巧。若以求得之計。移",
    "T47n1974_002:0374a07": "之於求道。豈在礙不能行道乎。當知此礙即",
    "T47n1974_002:0374a08": "是一切眾生大善知識。亦是一切眾生良佑",
    "T47n1974_002:0374a09": "福田。可以了死脫生。可以超凡入聖。於諸世",
    "T47n1974_002:0374a10": "間所有美味上服金剛珠玉一切眾寶。所不",
    "T47n1974_002:0374a11": "能及。是故若非以礙為道。則於非礙反成為",
    "T47n1974_002:0374a12": "礙。何以故。身無病則貪欲乃生。世無難則驕",
    "T47n1974_002:0374a13": "奢必起。心無障則所學躐等。行無魔則誓願",
    "T47n1974_002:0374a14": "不堅。事易成則志成輕慢。情益我則虧失道",
    "T47n1974_002:0374a15": "義。人順適則內心自矜。德望報則意有所圖。",
    "T47n1974_002:0374a16": "利霑分則癡心必動。抑申明則人我未忘。以",
    "T47n1974_002:0374a17": "是義故則知十無礙道能生是過。及成如是",
    "T47n1974_002:0374a18": "一切不吉祥事。為障道因緣。何以故。貪欲生",
    "T47n1974_002:0374a19": "必破戒退道。驕奢起必欺壓一切。學躐等必",
    "T47n1974_002:0374a20": "未得謂得。願不堅必未證謂證。志輕慢必稱",
    "T47n1974_002:0374a21": "我有能。虧道義必見人之非。內自矜必執我",
    "T47n1974_002:0374a22": "之是。意有圖必華名欲揚。癡心動必惡利毀",
    "T47n1974_002:0374a23": "己。存人我必怨恨滋生。是十種過從凡妄生",
    "T47n1974_002:0374a24": "皆名邪見。展轉生起無量惡法。遍虛空界。必",
    "T47n1974_002:0374a25": "令眾生墮於地獄。豈可於此不生敬慎。若能",
    "T47n1974_002:0374a26": "體茲礙境。識病因緣知病性空。病不能惱。了",
    "T47n1974_002:0374a27": "難境界體難本妄。難亦奚傷。解障無根。即障",
    "T47n1974_002:0374a28": "自寂障不為礙。達魔妄有究魔無根。魔何能",
    "T47n1974_002:0374a29": "嬈。量事從心。成事隨業。事不由能。察情有",
    "T47n1974_002:0374b01": "因。於情難強。情乃依緣。悟人處世。觀人妄",
    "T47n1974_002:0374b02": "為。人但酬報。明德無性。照德非常。德亦非",
    "T47n1974_002:0374b03": "實。世利本空。欲利生惱。利莫妄求。受抑能",
    "T47n1974_002:0374b04": "忍。忍抑為謙。抑何傷我。是故大聖化人以病",
    "T47n1974_002:0374b05": "苦為良藥。以患難為解脫。以障礙為逍遙。以",
    "T47n1974_002:0374b06": "群魔為法侶。以事難為安樂。以弊交為資糧。",
    "T47n1974_002:0374b07": "以逆人為園林。以市德為棄屣。以&#x8E08;利為富",
    "T47n1974_002:0374b08": "貴。以受抑為行門。如是則居礙反通。求通反",
    "T47n1974_002:0374b09": "礙。於此障礙皆成妙境。故得之與失自不能",
    "T47n1974_002:0374b10": "知。人奚於中強生取捨。是以如來於障礙中",
    "T47n1974_002:0374b11": "得菩提道。至若為半偈時之遇羅剎。作仙人",
    "T47n1974_002:0374b12": "世之值歌利。瓦石來擊之增上慢比丘。木盂",
    "T47n1974_002:0374b13": "為孕之大毀謗嬖女。及鴦屈摩羅之輩。提婆",
    "T47n1974_002:0374b14": "達多之徒。皆來作逆。而佛悉與其記。化令成",
    "T47n1974_002:0374b15": "佛。豈不以彼逆而為吾之順。以彼毀而為吾",
    "T47n1974_002:0374b16": "之成也。何況時薄世惡。人事異常。於學道人",
    "T47n1974_002:0374b17": "豈無障礙。於今若不先居於礙。則障礙至時",
    "T47n1974_002:0374b18": "莫能排遣。使法王大寶因茲而失。可不惜。諸",
    "T47n1974_002:0374b19": "愚故依經聊述所知。願勿嫌棄。倘因聞此義",
    "T47n1974_002:0374b20": "故障礙現前。反能勇進於道。可謂得斯旨焉。",
    "T47n1974_002:0374b21": "羅顯眾義第十八",
    "T47n1974_002:0374b22": "[0374b22] 夫念佛三昧者名一行三昧也。蓋彼行人既",
    "T47n1974_002:0374b23": "了深旨。能持一心。惟念彼土。惟憶彼佛。知身",
    "T47n1974_002:0374b24": "土無二。了憶念亦一。乃得名為一行也。雖名",
    "T47n1974_002:0374b25": "一行。亦當以彼一切世出世間無量法門諸",
    "T47n1974_002:0374b26": "功德行以為助道。則往生行疾。是故一切諸",
    "T47n1974_002:0374b27": "行悉為淨土而修。無別岐路。名一行耳。譬如",
    "T47n1974_002:0374b28": "眾流入海同得海名。萬善同歸得名一行。以",
    "T47n1974_002:0374b29": "是義故。則一切念處正勤根力覺道四弘六",
    "T47n1974_002:0374c01": "度皆淨土行。乃至彈指之善。及散心念佛。或",
    "T47n1974_002:0374c02": "一稱名。或舉一手一禮一讚。或一瞻仰。乃至",
    "T47n1974_002:0374c03": "或奉一香一水一華一燈一供養具。或一念",
    "T47n1974_002:0374c04": "修習至於十念。或發一施一戒一忍禪定智",
    "T47n1974_002:0374c05": "慧一切善根回向極樂。願力持故。雖有遲疾。",
    "T47n1974_002:0374c06": "皆得往生。如經所說喻。昔有人。以小滴水寄",
    "T47n1974_002:0374c07": "於大海。願不壞不失不異不竭。雖經多劫。要",
    "T47n1974_002:0374c08": "還元水。其人經多劫已。如寄所取果得元水。",
    "T47n1974_002:0374c09": "不壞不竭。此亦如是。以小善根回向極樂。如",
    "T47n1974_002:0374c10": "寄滴水。雖經異生。善根不失亦不壞竭。生彼",
    "T47n1974_002:0374c11": "無疑。是以大乘小乘有漏無漏散心定善事",
    "T47n1974_002:0374c12": "想觀慧。皆名一行。悉得往生。惟除外道種性。",
    "T47n1974_002:0374c13": "故云。但辨肯心。必不相賺。又經所謂一稱",
    "T47n1974_002:0374c14": "南無佛。皆已成佛道。良可深信。其有因心未",
    "T47n1974_002:0374c15": "起善行未立。身心未屈。先期感應者。不可與",
    "T47n1974_002:0374c16": "其同語也。是故釋迦聖主一代至談。有無量",
    "T47n1974_002:0374c17": "三昧無量解脫。無量行願總持相應無量法",
    "T47n1974_002:0374c18": "門。惟念佛一門圓攝無外。悉皆具足。如彼大",
    "T47n1974_002:0374c19": "海吞納眾流性無增減。如如意珠置高幢上。",
    "T47n1974_002:0374c20": "能滿一切眾生願求。體無虧損。此三昧寶王",
    "T47n1974_002:0374c21": "能攝能具亦復如是。由是義故。始我世尊以",
    "T47n1974_002:0374c22": "此三昧遍告眾會非不再三。彼會所有承聽",
    "T47n1974_002:0374c23": "大根之士。若文殊等。及三乘聖賢天龍八部。",
    "T47n1974_002:0374c24": "無不傾心而歸信也。逮法流東土。有大至人。",
    "T47n1974_002:0374c25": "於彼廬山闡揚遺化。彼信奉者如風行草上。",
    "T47n1974_002:0374c26": "極天下之望。無不美其教焉。自佛至今將二",
    "T47n1974_002:0374c27": "千三百餘載。中有聖賢之人高僧巨儒農商",
    "T47n1974_002:0374c28": "仕賈匹夫匹婦奴婢黃門。或自行而勸人。或",
    "T47n1974_002:0374c29": "著文而作誓。重法如寶。輕身若塵。臨難不懼。",
    "T47n1974_002:0375a01": "臨死不顧。挺身立行。力修此道者。何知其幾。",
    "T47n1974_002:0375a02": "或修隨喜。或信歸依。乃至隨得盡己之誠而",
    "T47n1974_002:0375a03": "行者。其數益眾。誠所謂列宿塵沙莫況其多",
    "T47n1974_002:0375a04": "也。或有半信不信猶豫不決之人。尚生彼國",
    "T47n1974_002:0375a05": "疑城邊地。何況正信行者哉。傳記所載萬不",
    "T47n1974_002:0375a06": "及一。自古及今咸受其賜。豈筆舌所能盡述。",
    "T47n1974_002:0375a07": "縱欲別修道品。但假自心之力。或有退轉&#x7740;",
    "T47n1974_002:0375a08": "魔之患。惟此法門因仗佛力。修則必成。無復",
    "T47n1974_002:0375a09": "魔業。永不退轉。又此三昧非但遠魔。亦於人",
    "T47n1974_002:0375a10": "間。一切縣官口舌。是非患難。水火盜賊。惡人",
    "T47n1974_002:0375a11": "凶事。乃至一切虎狼蟲獸鬼魅妖精。不吉祥",
    "T47n1974_002:0375a12": "事。不能侵害。又亦不為一切疫痢傷寒癰疥",
    "T47n1974_002:0375a13": "下賤眼耳鼻舌諸病所惱。如其願行無虧。皆",
    "T47n1974_002:0375a14": "能排遣。惟於人中名聞利養甜愛軟賊及嗔",
    "T47n1974_002:0375a15": "心嗔火。雖有佛力。蓋是自咎。不能救焉。行人",
    "T47n1974_002:0375a16": "當深加精進以攘&#x5374;之。若一念因循。必為所",
    "T47n1974_002:0375a17": "奪。然彼軟魔但能害淺信貪怠失念之人。其",
    "T47n1974_002:0375a18": "精進者如剛火得水反堅。焉敢小近而睥睨",
    "T47n1974_002:0375a19": "也。是故行人因佛捭魔。非止此身安樂。又得",
    "T47n1974_002:0375a20": "三昧成就天人護助。臨終正念往生。其往生",
    "T47n1974_002:0375a21": "之際瑞應非一。或天樂盈室。或異香滿室。或",
    "T47n1974_002:0375a22": "光明照體。或寶座現前。或彌陀垂臂親自來",
    "T47n1974_002:0375a23": "迎。或菩薩執臺授手而接。乃至預知時至。正",
    "T47n1974_002:0375a24": "念不謬。諸障忽空。自能沐浴加趺。會眾說法。",
    "T47n1974_002:0375a25": "叉手告別。或更勉人進道盡偈擲筆合掌而",
    "T47n1974_002:0375a26": "逝。或臨終之後舉體如生。齒骨數珠燒之不",
    "T47n1974_002:0375a27": "壞。光焰異常五色鮮明。祥物於空盤旋不散。",
    "T47n1974_002:0375a28": "煙所至處舍利流珠觸物而生。此耳目之所",
    "T47n1974_002:0375a29": "常有者也。若非平日履踐明白精進力感。焉",
    "T47n1974_002:0375b01": "能若是。嗟今之人或有修而無&#x52B9;者。蓋彼信",
    "T47n1974_002:0375b02": "根淺薄。因地不真。未曾立行。先欲人知。內則",
    "T47n1974_002:0375b03": "自矜。外欲顯曜。使人恭敬供養冀有所得。甚",
    "T47n1974_002:0375b04": "至妄言得見淨境。或見小境及夢中善相。未",
    "T47n1974_002:0375b05": "識是非先欲明說。此等卑下必為如上魔侶",
    "T47n1974_002:0375b06": "所惑。願行退失還隨生死苦趣。可不慎哉。雖",
    "T47n1974_002:0375b07": "有道場持誦懺願儀式。不得不被人知。蓋出",
    "T47n1974_002:0375b08": "於不得已。豈可特露其&#x8FF9;使觀行傾敗哉。是",
    "T47n1974_002:0375b09": "則行人還當審諦密實自行。內懷慚愧勿露",
    "T47n1974_002:0375b10": "其德。至到家時。不被如上強軟二魔所惑可",
    "T47n1974_002:0375b11": "也。中有宿障欲滅微見好相。如其不能蘊德",
    "T47n1974_002:0375b12": "聞人之耳。則其行必覆。所以遠公三&#x89A9;聖相。",
    "T47n1974_002:0375b13": "平日未&#x751E;言也。但除臨終時耳。至禱至禱。又",
    "T47n1974_002:0375b14": "此三昧體性雖圓。所解則宜廣大。所行則宜",
    "T47n1974_002:0375b15": "盡諸微細條章。革諸猥弊。乃至小罪猶懷大",
    "T47n1974_002:0375b16": "懼。又當解隨大乘。行依小學。乃能合此三昧。",
    "T47n1974_002:0375b17": "若知小不自小。小隨解圓。圓不離小。小即是",
    "T47n1974_002:0375b18": "大。小大解行一理無分。即超世見。經云。孝養",
    "T47n1974_002:0375b19": "父母。奉事師長。慈心不殺。修十善業。受持三",
    "T47n1974_002:0375b20": "歸。具足眾戒。不犯威儀。發菩提心。深信因",
    "T47n1974_002:0375b21": "果。不謗大乘。勸進行者。以上每句是一法行。",
    "T47n1974_002:0375b22": "古人各有法訓一章。茲不能述。又復當護人",
    "T47n1974_002:0375b23": "心。勿使誇嫌。動用自若。誦大乘經。解第一",
    "T47n1974_002:0375b24": "義。親近善友。請問先覺。不執己見。不引己",
    "T47n1974_002:0375b25": "長。志存忍辱。行當依經。聽聞正法。不毀僧",
    "T47n1974_002:0375b26": "尼。息世雜善。不貪名利。遠離邪惡。處事必",
    "T47n1974_002:0375b27": "忠。將過歸己。深誡綺語。一心不亂。視人如",
    "T47n1974_002:0375b28": "佛。捐棄伎能。惟求往生。身必清淨。如是等",
    "T47n1974_002:0375b29": "無量善行悉宜修習能助正道。更能割世染",
    "T47n1974_002:0375c01": "心。於憎愛二境無諸留難。凝心如一。必生淨",
    "T47n1974_002:0375c02": "土。其功甚大不可盡述。是故於此法中。密修",
    "T47n1974_002:0375c03": "斯行。高而不名。得生彼者。何知其幾。然而有",
    "T47n1974_002:0375c04": "名於傳記之人如大海之滴耳。豈可量其數",
    "T47n1974_002:0375c05": "哉。若人能依教誡但行此行。尚能利益無量",
    "T47n1974_002:0375c06": "冤業眾生。何況父母師長。法門眷屬。兄弟姊",
    "T47n1974_002:0375c07": "妹。及平日中解我患難。提挈我者。不得其",
    "T47n1974_002:0375c08": "利。故知但修此行。恩無不報。是以應當一心",
    "T47n1974_002:0375c09": "念佛。阿彌陀佛及二大士境界甚深。於苦海",
    "T47n1974_002:0375c10": "中難得親近。難得憶念。何以故。能憶念者必",
    "T47n1974_002:0375c11": "解脫故。聞名尚難。何況親近。經云。若善男子",
    "T47n1974_002:0375c12": "善女人但聞佛名二菩薩名。除無量劫生死",
    "T47n1974_002:0375c13": "之罪。何況憶念。若念佛者。當知此人是人",
    "T47n1974_002:0375c14": "中芬陀利華。觀世音菩薩大勢至菩薩為其",
    "T47n1974_002:0375c15": "勝友。當坐道場生諸佛家。是故十方如來示",
    "T47n1974_002:0375c16": "大舌輪。殷勤勸勵。娑婆教主告誡叮嚀其辭",
    "T47n1974_002:0375c17": "激切。俾令五濁眾生必修此道乃得度世。何",
    "T47n1974_002:0375c18": "以故。蓋彼五濁眾生身心俱苦。以苦為命。猶",
    "T47n1974_002:0375c19": "水火聚。而佛特於苦處行悲最深正應機宜。",
    "T47n1974_002:0375c20": "如水如月。感應道交故也。是故世尊自成正",
    "T47n1974_002:0375c21": "覺至入涅槃。其音不二。於法說中。始從華嚴",
    "T47n1974_002:0375c22": "會上。終極法華道場。玉音布告稱述何窮。彼",
    "T47n1974_002:0375c23": "會所有大心勝志之士。承順茲旨。悉皆起願。",
    "T47n1974_002:0375c24": "而求生也。何況我等末世鈍機流浪者哉。有",
    "T47n1974_002:0375c25": "識之流須銘肌骨。自是彌陀願力不斷。代不",
    "T47n1974_002:0375c26": "乏人。聖人以此唱之於前賢者以此繼之於",
    "T47n1974_002:0375c27": "後。廓然遍乎十方三世。何止天下。霈然充",
    "T47n1974_002:0375c28": "乎六道四生。奚但人倫。天神嚮化。鬼物順之。",
    "T47n1974_002:0375c29": "若人非人無不讚仰。載諸行事。具諸典章。盈",
    "T47n1974_002:0376a01": "溢乎海藏龍宮。遍布乎人間天上。深根固蒂",
    "T47n1974_002:0376a02": "悉應群機。蓋皆我彌陀願力致然也。佛言。最",
    "T47n1974_002:0376a03": "後惡世我法滅時。惟此教典多留百年。以度",
    "T47n1974_002:0376a04": "群有。然則此法豈非我等殿後之至訓也。彼",
    "T47n1974_002:0376a05": "飛禽名八八鴝鵒者。墮在愚癡妄想異類之",
    "T47n1974_002:0376a06": "中。以能隨人稱名亦承三昧力故。尚于埋處",
    "T47n1974_002:0376a07": "生蓮。何況於人。人而不如。可謂不知愧矣。余",
    "T47n1974_002:0376a08": "生於末世。正值後五百歲。故人根淺薄疑惑",
    "T47n1974_002:0376a09": "不信。又復異見邪解各執不同。遞相誘掖。使",
    "T47n1974_002:0376a10": "彼正行之人多被惑亂傷感盈懷。是故集彼",
    "T47n1974_002:0376a11": "禪教淨土諸文及諸經卷。取其極深至要之",
    "T47n1974_002:0376a12": "義。述作此說。類以成編。流布世間。斥邪顯",
    "T47n1974_002:0376a13": "正。普願法界眾生。於此說中一見開解了悟",
    "T47n1974_002:0376a14": "真心。知彌陀依正還在西方。達西方依正不",
    "T47n1974_002:0376a15": "離本性。但含識者皆同往生。悉深入其階位",
    "T47n1974_002:0376a16": "也。更願先覺不&#x608B;慈悲。見未悟人。如法教",
    "T47n1974_002:0376a17": "導。前人若昧。可與隨根應病剖析幽微。更為",
    "T47n1974_002:0376a18": "宣說。彼若一念信解行願必成。往生可期。功",
    "T47n1974_002:0376a19": "莫稱述。縱有異報牢固信樂不深。但一句染",
    "T47n1974_002:0376a20": "神亦成緣種。展轉利益無盡無窮。勸發之功",
    "T47n1974_002:0376a21": "非不大矣。若人果能如是不師於心。不欺不",
    "T47n1974_002:0376a22": "妄。隨此正教。誨人不倦者。縱自不行。即為已",
    "T47n1974_002:0376a23": "行縱自未學。即為已學。何以故。法界一相",
    "T47n1974_002:0376a24": "無自他故。如昔有人。自於一生未曾修行。但",
    "T47n1974_002:0376a25": "能二次悉傾己有。平等一心建會勸人同念",
    "T47n1974_002:0376a26": "佛故。命終之時亦得往生。其事昭著。故知能",
    "T47n1974_002:0376a27": "發慈悲之心。示攝受之相。及能利彼勸人念",
    "T47n1974_002:0376a28": "者。所得弘多。誠為無上法王所使。但不可執",
    "T47n1974_002:0376a29": "己謂定不必修耳。是故三昧甚深法門如海。",
    "T47n1974_002:0376b01": "顯利之事豈能盡言。聊記所聞為世勸發。",
    "T47n1974_002:0376b02": "獨示一願四義之門第十九",
    "T47n1974_002:0376b03": "[0376b03] 或有問曰。念佛勸發之書吾於古人見之多",
    "T47n1974_002:0376b04": "矣。雖唱和相尋。言有同異。而義豈有異哉。若",
    "T47n1974_002:0376b05": "此集者。除述依正明觀慧分折攝顯眾義等。",
    "T47n1974_002:0376b06": "餘如斥妄顯真之類。余若未之聞也。雖古之",
    "T47n1974_002:0376b07": "至人。尚未肯盡。如有所待。況某於此而敢輕",
    "T47n1974_002:0376b08": "視哉。余雖不能入直指之道。而亦獲新聞之",
    "T47n1974_002:0376b09": "益。敢問何謂而作也。答曰。噫余傷世之不軌",
    "T47n1974_002:0376b10": "道也。而悉逐塊陷邪。故為之說。豈余之好辯",
    "T47n1974_002:0376b11": "哉。蓋出乎不得已也。又問。此三昧說既詳且",
    "T47n1974_002:0376b12": "明。或謂難至。還可以一句而盡其義乎。答。何",
    "T47n1974_002:0376b13": "必一句。亦可以一言而盡。何謂一言。所謂願",
    "T47n1974_002:0376b14": "也。何謂一句。所謂戒解行向也。然此一部",
    "T47n1974_002:0376b15": "之義不出戒解行向一句。戒解行向一句必",
    "T47n1974_002:0376b16": "從願起。乃可以一言盡也。或廣或略卷舒自",
    "T47n1974_002:0376b17": "由。豈復滯於一隅者哉。何謂為戒。行人既修",
    "T47n1974_002:0376b18": "三昧。若不持戒。雖有信心。為彼世間惡緣雜",
    "T47n1974_002:0376b19": "染相侵相奪。塵勞難遣。毀壞法身。令解入邪",
    "T47n1974_002:0376b20": "不得往生。經云。若一日夜持沙彌戒持具足",
    "T47n1974_002:0376b21": "戒。即得往生。故必當持戒也。何謂為解。行人",
    "T47n1974_002:0376b22": "修此三昧求生極樂。若不以此深慧妙解知",
    "T47n1974_002:0376b23": "淨穢兩土東西敵立真實不謬。又知即此淨",
    "T47n1974_002:0376b24": "穢兩土全具我心不離當念。從何法修可得",
    "T47n1974_002:0376b25": "生彼。經云。讀誦大乘解第一義乃得往生。故",
    "T47n1974_002:0376b26": "必當正解也。何謂為行。行人求生淨土。慧解",
    "T47n1974_002:0376b27": "既正則必依解立行。六時行道三業無虧。直",
    "T47n1974_002:0376b28": "進不退。決期生彼。經云。修行六念迴向發願。",
    "T47n1974_002:0376b29": "一日乃至七日即得往生。故必當立行也。何",
    "T47n1974_002:0376c01": "謂為向。行人欲必往生。於如是戒解行等所",
    "T47n1974_002:0376c02": "生功德。及今一切時處。與無始來大小善根。",
    "T47n1974_002:0376c03": "一一回向淨土。臨終乃得決生。經云。回向願",
    "T47n1974_002:0376c04": "求生極樂國。譬如辦事於家歸家得用。故必",
    "T47n1974_002:0376c05": "當發迴向也。此四大法門一句之義能攝一",
    "T47n1974_002:0376c06": "切善法。譬如四時成實穀果各得其要。失一",
    "T47n1974_002:0376c07": "不成。此四法門亦復如是。若失其一。三昧不",
    "T47n1974_002:0376c08": "成。是故須當四義具修乃滿一願也。問。只此",
    "T47n1974_002:0376c09": "一句還成多句。答。多句即一句。一句即多句。",
    "T47n1974_002:0376c10": "多句一句攝義皆盡。不可謂多句義詳而一",
    "T47n1974_002:0376c11": "句義闕也。問。若是何不但說一句。答。多句",
    "T47n1974_002:0376c12": "廣說。一句略言。廣略雖殊。蓋各為其機皆能",
    "T47n1974_002:0376c13": "顯道。豈可但一句說而廢廣說也。又問。彼三",
    "T47n1974_002:0376c14": "家村裹匹夫匹婦行公行婆。東西不辨。菽麥",
    "T47n1974_002:0376c15": "不分。此持戒等一言四義懵然無知。或惟一",
    "T47n1974_002:0376c16": "心稱名。或但專勤禮拜而得往生。臨終徵驗",
    "T47n1974_002:0376c17": "昭著何也。答。此一心中何法不具。既從慧解",
    "T47n1974_002:0376c18": "信有二土。發行稱名回向求生。豈更破乎佛",
    "T47n1974_002:0376c19": "戒。如是四義既具。諸行不立而成。遂得往",
    "T47n1974_002:0376c20": "生成其初願。豈可名為菽麥東西不分不辨",
    "T47n1974_002:0376c21": "者哉。問。若爾行者但當一心諸行自具。更不",
    "T47n1974_002:0376c22": "必立四義等也。答。若先知四義而一心者。如",
    "T47n1974_002:0376c23": "以基地堅牢故則永無退轉。若先一心而具",
    "T47n1974_002:0376c24": "四義者。雖得往生。於中忽遇魔惡邪黨。則多",
    "T47n1974_002:0376c25": "有退轉。是知還以四義為優也。繼時問眾將",
    "T47n1974_002:0376c26": "散。忽有承上問意復作問曰。我聞淨土勸修",
    "T47n1974_002:0376c27": "之書自古及今作者多矣。其辭義純善。悉應",
    "T47n1974_002:0376c28": "機宜將遍於人間世。又依教得生者已廣。可",
    "T47n1974_002:0376c29": "謂義無餘蘊矣。云何於今更有所作。使學者",
    "T47n1974_002:0377a01": "有異解耶。今詳此集。義若述古。古人已明。不",
    "T47n1974_002:0377a02": "須更說。義若別立。今人莫解。恐成臆見。若不",
    "T47n1974_002:0377a03": "出二句而說。不知為名耶。為利耶。願聞其要。",
    "T47n1974_002:0377a04": "答。噫陋矣。子之難誨難明也。吾聞古人立言",
    "T47n1974_002:0377a05": "必祖佛經。既祖佛經。雖一句義。假使大千",
    "T47n1974_002:0377a06": "世界塵數眾生皆如普賢。經劫而談。理趣猶",
    "T47n1974_002:0377a07": "尚不盡。豈古人已說今人不可言哉。豈先佛",
    "T47n1974_002:0377a08": "已說古人不可言哉。不知今人不述古人之",
    "T47n1974_002:0377a09": "言。古人之言行不顯。古人不垂今人之誡。今",
    "T47n1974_002:0377a10": "人之志慮無憑。又義雖述古。意趣不重。語雖",
    "T47n1974_002:0377a11": "別立。理不異古。但以世去人逝所解異端。雖",
    "T47n1974_002:0377a12": "決甲疑。復增乙病。乙病既復。丙疾又生。展",
    "T47n1974_002:0377a13": "轉多岐流於岐見。又彼聖賢之書雖則山高",
    "T47n1974_002:0377a14": "海積。泯滅者多。後學機遲。卒難尋究。是故於",
    "T47n1974_002:0377a15": "彼廣文中。摘其精華簡要之義。急欲解當世",
    "T47n1974_002:0377a16": "之惑。集以成帙。盡壬癸之沈痾。豈為利名乎",
    "T47n1974_002:0377a17": "哉。子之所問慚且愧矣。譬如大海添流。海豈",
    "T47n1974_002:0377a18": "厭其深廣。巍山如土。山奚惡其崇高。又今人",
    "T47n1974_002:0377a19": "之疑古所未聞。古人之偏今人莫至。去聖既",
    "T47n1974_002:0377a20": "遠。故當依經辨明今人之疑也。又如滿室並",
    "T47n1974_002:0377a21": "金之藥雖貴。若不診其疾而擇其對者用之。",
    "T47n1974_002:0377a22": "非但疾之弗瘳。命亦難保。又經中一義萬解",
    "T47n1974_002:0377a23": "萬明。何厭乎言之再聞。何憚乎言之未聞也。",
    "T47n1974_002:0377a24": "子當以此三昧披究詳明。立大願行。直進於",
    "T47n1974_002:0377a25": "道求生淨土。慎毋更待臨行決別之際。愛境",
    "T47n1974_002:0377a26": "惜身。如生龜脫殼。萬苦攢心而自悔焉。",
    "T47n1974_002:0377a27": "示念佛滅罪義門第二十",
    "T47n1974_002:0377a28": "[0377a28] 有客問曰。念佛三昧直指始於極樂依正之",
    "T47n1974_002:0377a29": "境。終則求生行願之門。無不畢備。但經有稱",
    "T47n1974_002:0377b01": "佛一聲能滅八十億劫生死重罪之句。某於",
    "T47n1974_002:0377b02": "此語不能無惑。若果有此理。今觀世人若貴",
    "T47n1974_002:0377b03": "若賤。於盡生中。未有不一稱其名者。則當",
    "T47n1974_002:0377b04": "皆滅如是重罪悉生極樂世界矣。何故世人",
    "T47n1974_002:0377b05": "依舊業識茫茫。死時如落湯螃蟹。昇墜不識",
    "T47n1974_002:0377b06": "所之。滅罪之義何在。不應佛語有虛妄者。願",
    "T47n1974_002:0377b07": "為釋答。答曰。至哉問也。彼世間未悟之人因",
    "T47n1974_002:0377b08": "子所問。於此三昧必不退轉直生淨土矣。今",
    "T47n1974_002:0377b09": "世行人皆謂此說是方便勸進之語。豈知是",
    "T47n1974_002:0377b10": "佛真實之說必不我欺也。子豈不聞汝於無",
    "T47n1974_002:0377b11": "量劫前與世尊釋迦牟尼同為凡夫之義否。",
    "T47n1974_002:0377b12": "而我世尊成道以來。已經爾所塵點劫數。此",
    "T47n1974_002:0377b13": "塵點劫妙經委明。然我亦於爾所劫中。在凡",
    "T47n1974_002:0377b14": "夫地漂零六道。造諸結業不可限量。同佛至",
    "T47n1974_002:0377b15": "今久遠無異。如此塵劫安可稱量。假使有人。",
    "T47n1974_002:0377b16": "於一生內不說餘善。但稱佛名。盡壽聲聲不",
    "T47n1974_002:0377b17": "絕。隨其所稱之名。一一皆滅八十億劫生死",
    "T47n1974_002:0377b18": "重罪。然盡一生以及他生稱佛。滅罪劫數雖",
    "T47n1974_002:0377b19": "多。若比如是極大久遠塵點之劫。正如指上",
    "T47n1974_002:0377b20": "土欲比大地土耳。豈可謂稱佛名能滅多劫",
    "T47n1974_002:0377b21": "罪故。更無餘劫之業障我生淨土耶。而不知",
    "T47n1974_002:0377b22": "未滅之罪劫數長久。無始無際。與佛同壽。實",
    "T47n1974_002:0377b23": "過如是八十億等數量劫外。又如炬火雖熱。",
    "T47n1974_002:0377b24": "欲消大地之雪。豈易融泮。故雖念佛滅罪。未",
    "T47n1974_002:0377b25": "得生者。其義如是。況人長劫造業心堅。念佛",
    "T47n1974_002:0377b26": "片時心弱。退易進難。又況與佛同為凡夫之",
    "T47n1974_002:0377b27": "前劫數轉倍。乃至煩惱無始。發心在近。罪",
    "T47n1974_002:0377b28": "豈易滅。可不思之。今謂一日至七日一心不",
    "T47n1974_002:0377b29": "亂。即得往生。及臨命終時一心不亂稱佛一",
    "T47n1974_002:0377c01": "聲。即滅八十億劫生死重罪。乃至極惡逆人",
    "T47n1974_002:0377c02": "臨終獄火相現。能稱十念悉生淨土者。蓋仗",
    "T47n1974_002:0377c03": "我稱佛名號滅罪威神一隙之功。承佛速疾",
    "T47n1974_002:0377c04": "救護大願之力。譬如壯士正戰。墮圍臨危倉",
    "T47n1974_002:0377c05": "卒之際。得一勇夫。與之強弓銳刃良馬善策。",
    "T47n1974_002:0377c06": "即便猛發其志。勇身馬上奮揚威武。努力揮",
    "T47n1974_002:0377c07": "挽突圍而出。戰勝獲功偃寇施恩。歸奉其主",
    "T47n1974_002:0377c08": "永享豐樂。此亦如是。彼佛接引生極樂國。",
    "T47n1974_002:0377c09": "其義若此。故云。稱佛一聲滅八十億劫生死",
    "T47n1974_002:0377c10": "重罪。非謂如今念佛人今日三。明朝四。且猶",
    "T47n1974_002:0377c11": "且豫。或見目前些兒聲色境界。便被牽拽將",
    "T47n1974_002:0377c12": "去。全無把捉。與不曾念者一般。欲因一稱之",
    "T47n1974_002:0377c13": "中真實滅多劫罪。使便不為障即生淨土。其",
    "T47n1974_002:0377c14": "可得乎。然如此念者。聲聲非不滅如是劫數",
    "T47n1974_002:0377c15": "罪。但因初心緩故。報生亦緩。止可作他世生",
    "T47n1974_002:0377c16": "緣耳。或能稱念不息。雖成聚露成流之功。豈",
    "T47n1974_002:0377c17": "得與前說較優劣速疾哉。若人精進能如前",
    "T47n1974_002:0377c18": "說。生猶反掌。如箭取的決無不中。故知散心",
    "T47n1974_002:0377c19": "念者。及雖志誠未離妄想者。或被如是劫外",
    "T47n1974_002:0377c20": "之罪所障。但報在他生。不能即應其功。若勵",
    "T47n1974_002:0377c21": "聲竭志勇猛念者。既滅爾所劫罪。由勇疾力。",
    "T47n1974_002:0377c22": "餘劫之罪不為障礙。便得十念成就往生淨",
    "T47n1974_002:0377c23": "土。此義瞭然可見。決定無疑。豈可因悠悠念",
    "T47n1974_002:0377c24": "佛之人。依舊業識茫茫。死時如落湯螃蟹。而",
    "T47n1974_002:0377c25": "疑佛為妄語。但是勸進之說哉。故知佛力廣",
    "T47n1974_002:0377c26": "大遍覆一切時處。能攝我小善入佛大願。使",
    "T47n1974_002:0377c27": "同一味。拔諸眾生置安樂地。使一切劫罪皆",
    "T47n1974_002:0377c28": "得消滅。何止滅八十億劫之罪耶。如是稱佛",
    "T47n1974_002:0377c29": "功德實難可測。大乘圓頓橫超直截之旨。於",
    "T47n1974_002:0378a01": "斯可見。十疑論云。譬如十圍之索。千夫莫制。",
    "T47n1974_002:0378a02": "童子揮刃。須臾兩分。如觀經下輩生因之說。",
    "T47n1974_002:0378a03": "此喻纔念滅罪即生者也。又如佛世有人。於",
    "T47n1974_002:0378a04": "佛眾會欲求出家。歷遍聖眾。悉以道眼觀察。",
    "T47n1974_002:0378a05": "皆謂此人永無善種。無肯度者。後至佛所。佛",
    "T47n1974_002:0378a06": "乃度之。比丘以是問佛。佛言。此人雖無善根。",
    "T47n1974_002:0378a07": "但於無量劫前。非二乘道眼所知。此人因採",
    "T47n1974_002:0378a08": "薪。為虎所逼。上樹避之。忽失聲稱南無佛。以",
    "T47n1974_002:0378a09": "此一稱名故。於此賢劫之中。值我得度。後當",
    "T47n1974_002:0378a10": "會道。此明一生念佛未即獲報。於後世方得",
    "T47n1974_002:0378a11": "往生者也。以此例之。則知一稱佛名。雖未著",
    "T47n1974_002:0378a12": "何佛。尚能令人滅罪得道。何況彌陀願力超",
    "T47n1974_002:0378a13": "過十方。專注彼佛稱名功德所滅罪障可思",
    "T47n1974_002:0378a14": "議耶。經云。一稱南無佛。皆已成佛道。是斯",
    "T47n1974_002:0378a15": "說之明證也。故知若能稱彌陀名念念不休。",
    "T47n1974_002:0378a16": "此功德實難稱量。雖障重人有散心退轉者。",
    "T47n1974_002:0378a17": "其於往生之驗必在將來。又稱佛屬口。惟論",
    "T47n1974_002:0378a18": "其功。念佛在心。乃彰其德。論功則在我不倦。",
    "T47n1974_002:0378a19": "彰德乃見佛現前。二義不同。優劣可見。口稱",
    "T47n1974_002:0378a20": "尚爾。況心念乎。是故我今因汝所問。依經述",
    "T47n1974_002:0378a21": "事。達諸同行決志之人。願於此義如說修行。",
    "T47n1974_002:0378a22": "慎毋疑慮。",
    "T47n1974_002:0378a23": "略示列祖行門第二十一",
    "T47n1974_002:0378a24": "[0378a24] 法門廣大遍攝群機。易進功高眾行莫及。始",
    "T47n1974_002:0378a25": "自鷲峰初演大器所歸。終至震旦流輝三乘",
    "T47n1974_002:0378a26": "共證。其於法化益盛振古絕今。可謂最上微",
    "T47n1974_002:0378a27": "妙不可思議極勝廣大法門者也。迨至東晉",
    "T47n1974_002:0378a28": "遠祖。於彼匡廬唱立其教。繼時和者一百二",
    "T47n1974_002:0378a29": "十三人。祖師三&#x89A9;聖相如願往生。朝士劉遺",
    "T47n1974_002:0378b01": "民作文立誓。亦見彼佛親自摩頂衣覆其體。",
    "T47n1974_002:0378b02": "又與同志闕公則等。於命終時悉從其行。此",
    "T47n1974_002:0378b03": "皆傳記所明。實人世共知者也。又晉翰林張",
    "T47n1974_002:0378b04": "抗但持大悲&#x546A;十萬遍。宋江陵僧曇鑒以平",
    "T47n1974_002:0378b05": "日毫芒之善悉回淨土。南齊揚都僧慧進願",
    "T47n1974_002:0378b06": "誦法華為淨土行。而此二人皆生彼國。可謂",
    "T47n1974_002:0378b07": "行不虛矣。抗即見淨土在西屋間。良久而化。",
    "T47n1974_002:0378b08": "鑒乃&#x89A9;彌陀以水灑西曰。滌汝塵垢。清汝心",
    "T47n1974_002:0378b09": "念。汝之身口俱致嚴淨。又&#x89A9;瓶中生花。定起",
    "T47n1974_002:0378b10": "與寺僧話別。進因誦經致病。乃願造法華百",
    "T47n1974_002:0378b11": "部施人填吾所誦。造畢病愈。忽聞空中讚善。",
    "T47n1974_002:0378b12": "隨即往生。此三人者其功尤難具述。又後魏",
    "T47n1974_002:0378b13": "壁谷僧曇鸞棄仙學佛。修淨土真長生法。臨",
    "T47n1974_002:0378b14": "終乃令弟子高聲念佛。鸞即向西叩頭而亡。",
    "T47n1974_002:0378b15": "空中天樂從西而去。隋僧道喻以旃檀香造",
    "T47n1974_002:0378b16": "三尺彌陀之像。發願求生。後亦死而復甦。乃",
    "T47n1974_002:0378b17": "於冥中親&#x89A9;瑞應。見佛謂云。明星現時吾來",
    "T47n1974_002:0378b18": "接引。及期果逝。其大行者。如唐京師善導",
    "T47n1974_002:0378b19": "和尚。台州懷玉。汾州芳果二師。真州自覺。睦",
    "T47n1974_002:0378b20": "州少康。及并州惟岸等。皆不離大乘。建誓立",
    "T47n1974_002:0378b21": "願具修是行。靈驗昭著感動天人。法雲普覆",
    "T47n1974_002:0378b22": "含攝無窮。法雨遍濡充擴一切。其德故非一",
    "T47n1974_002:0378b23": "端。實不可具述矣。又陳隋天台智者國師。洎",
    "T47n1974_002:0378b24": "傳法列祖。法智慈雲等。國初永明智覺禪師。",
    "T47n1974_002:0378b25": "長蘆慈覺禪師。此大聖師。行超人天。德臨三",
    "T47n1974_002:0378b26": "有。揭昏衢之慧日。破苦處之導師。皆以此三",
    "T47n1974_002:0378b27": "昧為自利利他傑世化人之道。化儀既畢。皆",
    "T47n1974_002:0378b28": "生上品者也。又唐長安尼淨真。誦金剛經十",
    "T47n1974_002:0378b29": "萬遍。將終五月內。十度見佛。兩度神遊極",
    "T47n1974_002:0378c01": "樂。唐房翥因勸一人念佛。感動幽冥。長安李",
    "T47n1974_002:0378c02": "知遙五會念佛。見空中神僧來接。得生淨土。",
    "T47n1974_002:0378c03": "上黨姚婆念佛立化。并州溫靜文妻修行如",
    "T47n1974_002:0378c04": "願。又張鍾馗張善和皆為殺業。獄相已現。十",
    "T47n1974_002:0378c05": "念便歸。石晉鳳翔僧智通。宋明州僧可久。觀",
    "T47n1974_002:0378c06": "智者遺文。一心修習。亦爾神遊淨土。見標名",
    "T47n1974_002:0378c07": "華座者。出定之後。悉如其言。宋金太公。黃打",
    "T47n1974_002:0378c08": "鐵。吳瓊初。皆為惡業。因改悔精修。於往生時",
    "T47n1974_002:0378c09": "悉有瑞應。荊王夫人。觀音縣君。馮氏夫人。雖",
    "T47n1974_002:0378c10": "在女流。其德反著。故知此勝法門凡有心者",
    "T47n1974_002:0378c11": "皆可修行。奚間緇白男女老幼愚智異流極",
    "T47n1974_002:0378c12": "惡最逆闡提之輩也。雉聞法音。尚生善道。",
    "T47n1974_002:0378c13": "人能念佛。豈不西歸。如是則但慮人之弗修。",
    "T47n1974_002:0378c14": "毋慮佛不垂應也。今依傳記。聊述所聞。俾同",
    "T47n1974_002:0378c15": "志之士見賢思齊。為日用行藏之警省耳。至",
    "T47n1974_002:0378c16": "若四海八極之地。古往今來之時。耳目不接。",
    "T47n1974_002:0378c17": "所聞未廣。歷時既久亡失者多。豈能盡述。",
    "T47n1974_002:0378c18": "正示迴向普勸往生第二十二",
    "T47n1974_002:0378c19": "[0378c19] 詳夫邪見之源。實由於不正師友之教也。雖",
    "T47n1974_002:0378c20": "是夙業所召。豈免於自心見惑哉。惑既不離",
    "T47n1974_002:0378c21": "我心。報必難逃苦趣。況彼一染於識。萬化莫",
    "T47n1974_002:0378c22": "回。所以寶王三昧念佛直指由是而作也。余",
    "T47n1974_002:0378c23": "纔立斯志。即以此心緣娑婆業繫之大苦。念",
    "T47n1974_002:0378c24": "極樂依正之逍遙。淨穢交參。生佛互顯。無量",
    "T47n1974_002:0378c25": "義海聚之於心。法喜充盈。如不見我。理事無",
    "T47n1974_002:0378c26": "礙。身土圓融。或匪筆舌所拘。蓋猶生淨土矣。",
    "T47n1974_002:0378c27": "如是功德無量無邊。我今願以如上功德及",
    "T47n1974_002:0378c28": "未來際觀集發心求生淨土一切善根。如法",
    "T47n1974_002:0378c29": "性理。展轉無窮。自果從因。遍周塵剎。為行為",
    "T47n1974_002:0379a01": "願回施眾生。一切圓成同生淨土。又願承茲",
    "T47n1974_002:0379a02": "念力。悉使十方剎海并娑婆世界一切眾生",
    "T47n1974_002:0379a03": "如我所願。若同若別。依正色心一時趣入樂",
    "T47n1974_002:0379a04": "邦教主無量光明一毫端中。皆為樂國。變現",
    "T47n1974_002:0379a05": "自在遊戲神通。如佛所住。永無遺餘。我願方",
    "T47n1974_002:0379a06": "滿。於是重復一心。攝我無始至今盡未來際。",
    "T47n1974_002:0379a07": "若大若小三業所修一切無量善根。皆現在",
    "T47n1974_002:0379a08": "前。普與眾生於極樂國一心回向。仰祈諸佛",
    "T47n1974_002:0379a09": "神力彌陀願力。及二大士功德之力。願此法",
    "T47n1974_002:0379a10": "門願此善根遍我六根及諸支體。令我六根",
    "T47n1974_002:0379a11": "境智自在。滿虛空界皆為色身。悉能宣說如",
    "T47n1974_002:0379a12": "是法門。以此根身。即於一切眾生之前。盡未",
    "T47n1974_002:0379a13": "來際不生疲厭。供養恭敬如事世尊。五體投",
    "T47n1974_002:0379a14": "地胡跪合掌。志心奉勸。勸以偈曰。",
    "T47n1974_002:0379a15": " 極樂世界最清淨  莊嚴微妙超世間",
    "T47n1974_002:0379a16": " 彌陀願力同虛空  相好光明亦如是",
    "T47n1974_002:0379a17": " 念念不離眾生界  普度我等生其邦",
    "T47n1974_002:0379a18": " 我等自甘生死中  歷劫沈淪莫超越",
    "T47n1974_002:0379a19": " 彼佛垂臂待已久  咨嗟彈指誠殷勤",
    "T47n1974_002:0379a20": " 光明欲發蓮華開  今正是時願生彼",
    "T47n1974_002:0379a21": " 身欲無常時欲過  眾苦交煎應當離",
    "T47n1974_002:0379a22": " 願速念佛同修行  盡此報身生極樂",
    "T47n1974_002:0379a23": "[0379a23] 又願此集法門常在世間。如佛法身。作不請",
    "T47n1974_002:0379a24": "友。利樂一切同生安養。願天龍八部常來護",
    "T47n1974_002:0379a25": "持。於此法門不容毀滅。如法性理。永遠流通",
    "T47n1974_002:0379a26": "與佛常住。",
    "T47n1974_002:0379a27": "寶王三昧念佛直指下",
    "T47n1974_002:0379a28": "附真妄心境圖說",
    "T47n1974_002:0379a29": "[0379a29] 真妄心境勝劣之圖",
    "T47n1974_002:0379b01": "[0379b01] (此方相喻真心大方廣)",
    "T47n1974_002:0379b02": "[0379b02] ",
    "T47n1974_002:0379b14": "[0379b14] 此圖所引乃上卷第二篇斥妄顯真之說",
    "T47n1974_002:0379b15": "中來。恐人觀彼猶有昧者。故作此圖再",
    "T47n1974_002:0379b16": "述其旨。使後學易曉云。",
    "T47n1974_002:0379b17": "[0379b17] 此一大方相。喻大覺不生滅之真心也。心",
    "T47n1974_002:0379b18": "量不可為喻。今姑以方相擬之。此一圓相",
    "T47n1974_002:0379b19": "喻十方無邊虛空也。此十箇小方相。喻十",
    "T47n1974_002:0379b20": "方各微塵數世界也。此人身中心字。喻汝",
    "T47n1974_002:0379b21": "今胸中所蘊六塵緣影之妄心也。此妄影",
    "T47n1974_002:0379b22": "心在我身中。身在世界。世界在空。空在大",
    "T47n1974_002:0379b23": "覺本然真心之中。故知此東穢西淨二土",
    "T47n1974_002:0379b24": "實境兩形。遠隔十萬億國土之外。豈在汝",
    "T47n1974_002:0379b25": "今虛妄緣影心中。佛祖有云惟心淨土本",
    "T47n1974_002:0379b26": "性彌陀者。正在此以方相為喻。能含裹十",
    "T47n1974_002:0379b27": "虛大覺不生滅真心中。若謂在汝即今妄",
    "T47n1974_002:0379b28": "想緣影心中。可謂惑甚。楞嚴云。譬如百千",
    "T47n1974_002:0379b29": "澄清大海棄之。惟認一浮漚體。目為全潮",
    "T47n1974_002:0379c01": "窮盡瀛渤。此是迷中倍人。即此義也。又云。",
    "T47n1974_002:0379c02": "十方虛空生汝心內。如片雲點空。況世界",
    "T47n1974_002:0379c03": "在空。豈能離我本然真心也。又云。空生大",
    "T47n1974_002:0379c04": "覺中。如海一漚發。有漏微塵國皆依空所",
    "T47n1974_002:0379c05": "生。如是則淨穢等土不離真心。又何礙於",
    "T47n1974_002:0379c06": "著相求生耶。若能了遠即近求即無求。自",
    "T47n1974_002:0379c07": "合理趣。此真妄二心古人廣有妙釋。不能",
    "T47n1974_002:0379c08": "具引。行者可不鑑乎。",
    "T47n1974_002:0379c09": "附破妄念佛說(一名直指心要)",
    "T47n1974_002:0379c10": "[0379c10] 念佛三昧者。大雄氏觀此娑婆有生老病死",
    "T47n1974_002:0379c11": "等業繫諸苦。教人念彼阿彌陀佛。求生極樂",
    "T47n1974_002:0379c12": "國土之法也。以彼佛身及彼國土清淨無比。",
    "T47n1974_002:0379c13": "莊嚴第一依正極妙。故得名焉。彼佛眾會所",
    "T47n1974_002:0379c14": "有大心菩薩。聞佛言教得生彼者。何止萬億。",
    "T47n1974_002:0379c15": "自是法流天下。東土西國自始至今。如教生",
    "T47n1974_002:0379c16": "者轉多。不可以微塵恒沙比其數量也。去聖",
    "T47n1974_002:0379c17": "逾遠。人世澆漓。不知西方極樂實境見存。乃",
    "T47n1974_002:0379c18": "錯解諸法在心一句。以為玄妙。便妄認胸中",
    "T47n1974_002:0379c19": "六塵緣影昏擾擾相為心。謂樂土在內不求",
    "T47n1974_002:0379c20": "生彼。顛倒甚矣。此六塵緣影皆屬前塵。本無",
    "T47n1974_002:0379c21": "自體。前塵若無。此心即滅。云何更有彼土在",
    "T47n1974_002:0379c22": "此心內耶。汝又謂心本在胸。心小在胸。焉可",
    "T47n1974_002:0379c23": "著此廣大佛土耶。縱謂悟道便為佛土在心",
    "T47n1974_002:0379c24": "者。只可名為見性悟道。焉可謂之淨土在心。",
    "T47n1974_002:0379c25": "若人作此見者。實名邪見。縱是天魔惡賊外",
    "T47n1974_002:0379c26": "道種性。亦超此見。世間無有此見最下劣矣。",
    "T47n1974_002:0379c27": "可憐憫哉。汝今若欲悟真實本然心者。先",
    "T47n1974_002:0379c28": "當觀汝所認六塵緣影之心本在汝胸。胸住",
    "T47n1974_002:0379c29": "於身。身居國土。此土及一切淨穢剎海悉在",
    "T47n1974_002:0380a01": "虛空之內。此虛空界無際無外。十界依正一",
    "T47n1974_002:0380a02": "切在中。廣大難思。此空雖大。我之天然不",
    "T47n1974_002:0380a03": "動真實本心。非大極大。又能圓裹如上最大",
    "T47n1974_002:0380a04": "虛空。彼空在我真心。尚如小片之雲忽點太",
    "T47n1974_002:0380a05": "清之裹。云何娑婆極樂一切淨穢剎海。而不",
    "T47n1974_002:0380a06": "在我本然心中耶。然則佛說諸法在心者。實",
    "T47n1974_002:0380a07": "非在汝胸中妄想緣影心內也。乃在現前一",
    "T47n1974_002:0380a08": "念本真之心內也。此真實心遠離知覺。超諸",
    "T47n1974_002:0380a09": "聞見。永斷一切生滅增減之相。非始非今。性",
    "T47n1974_002:0380a10": "本真如。具含眾妙。乃十界迷悟之本。實不可",
    "T47n1974_002:0380a11": "得而思議其廣大者。既一切身土皆在汝今",
    "T47n1974_002:0380a12": "大覺不動真心之中。與佛同證。則知極樂娑",
    "T47n1974_002:0380a13": "婆等土雖是實境乃全我心。既全我心。我今",
    "T47n1974_002:0380a14": "在意。於中捨東取西。厭穢忻淨。惡娑婆求極",
    "T47n1974_002:0380a15": "樂。乃至憎生愛佛。恣意熾然著相而求。皆不",
    "T47n1974_002:0380a16": "離我心也。如是而求。不離心故。故彼極樂彌",
    "T47n1974_002:0380a17": "陀相好現時。即自心顯。自心顯時。即彼佛現。",
    "T47n1974_002:0380a18": "又我心即是彼佛之心。彼佛即是我心之佛。",
    "T47n1974_002:0380a19": "一體無二。故云惟心淨土本性彌陀。非謂西",
    "T47n1974_002:0380a20": "方無土無佛。不須求生。但在汝生滅緣影之",
    "T47n1974_002:0380a21": "中。名為惟心本性也。又云。求彼佛即求自",
    "T47n1974_002:0380a22": "心。求自心須求彼佛。義意甚明。云何今時有",
    "T47n1974_002:0380a23": "等破法散僧。間道遊儒。與泛參禪理者。不",
    "T47n1974_002:0380a24": "知即境即心求不礙真之理。反於不二法中。",
    "T47n1974_002:0380a25": "分內分外。辨境辨心。又教人捨外取內。背境",
    "T47n1974_002:0380a26": "向心。使憎愛轉多分別更甚。而深違理趣也。",
    "T47n1974_002:0380a27": "一分其境。便以極樂為外。教人不必求生。一",
    "T47n1974_002:0380a28": "分其心。便妄指六塵緣影虛偽妄想為心。謂",
    "T47n1974_002:0380a29": "極樂在內。因思此心無質。又謂本無一切因",
    "T47n1974_002:0380b01": "果善惡修證之法。從是恣意妄涉世緣。教人",
    "T47n1974_002:0380b02": "不須禮佛。燒香然燈誦經懺願等種種善行。",
    "T47n1974_002:0380b03": "謂之著相。其上者又使彼縛心不動如頑石",
    "T47n1974_002:0380b04": "相似壞亂禪法。甚者更令其放曠自如。言殺",
    "T47n1974_002:0380b05": "盜婬業悉是空華無妨於道。因此邪見墮落",
    "T47n1974_002:0380b06": "生死。直向阿鼻獄底最下一層而住。罪甚屠",
    "T47n1974_002:0380b07": "酤。直待此見悔時。彼獄亦隨而壞。方乃得出。",
    "T47n1974_002:0380b08": "又於身外田屋山河大地所依之境。雖見實",
    "T47n1974_002:0380b09": "有。不敢說無。亦皆指為心外之物。打作兩橛。",
    "T47n1974_002:0380b10": "不能得成片段使心境一如。惟於著衣喫飯",
    "T47n1974_002:0380b11": "因貪口體之重。不敢叱之為外。而於天堂地",
    "T47n1974_002:0380b12": "獄及極樂土等塵剎。雖曾聞名。因不見故。直",
    "T47n1974_002:0380b13": "說為無。反言某人某處快樂便是天堂。某人",
    "T47n1974_002:0380b14": "某處苦楚便是地獄。曾不知彼真心非幻而",
    "T47n1974_002:0380b15": "亦實具天堂地獄剎海也。以此教人不必求",
    "T47n1974_002:0380b16": "生。愚之甚矣。嗚呼汝既不識不生滅真心含",
    "T47n1974_002:0380b17": "裹太虛。妄認身內方寸緣影為心。以賊為子。",
    "T47n1974_002:0380b18": "不求於佛。其見卑哉。經云。譬如百千澄清大",
    "T47n1974_002:0380b19": "海棄之。惟認一浮漚體。目為全潮窮盡瀛渤。",
    "T47n1974_002:0380b20": "如來說為可哀憐者。正此輩也。是以我心實",
    "T47n1974_002:0380b21": "與佛心同一理故。故我彌陀願力威德光明",
    "T47n1974_002:0380b22": "在我心中。承我心愚癡之力作一切佛事。無",
    "T47n1974_002:0380b23": "時不引導於我。我心亦於彌陀願力大心之",
    "T47n1974_002:0380b24": "內。修諸念佛求生一切善行。無一善行而不",
    "T47n1974_002:0380b25": "具含佛德。了彼佛德成我三昧。故知彌陀願",
    "T47n1974_002:0380b26": "力始於發心終於究竟。無一法而不直趣我",
    "T47n1974_002:0380b27": "心。以我心即佛心故。我心亦於無始至今盡",
    "T47n1974_002:0380b28": "未來際。修一切三昧。無一法而不攝歸佛海",
    "T47n1974_002:0380b29": "成本來佛。以佛心即我心故。如是依正色心",
    "T47n1974_002:0380c01": "因果淨穢雖同一心。而實不妨一一自分各",
    "T47n1974_002:0380c02": "住其位於一心內也。以一心故。雖淨穢不同。",
    "T47n1974_002:0380c03": "所求不出於真心。以自分故。雖一心。而必",
    "T47n1974_002:0380c04": "捨穢取淨也。捨穢取淨。則感應道交。見彼本",
    "T47n1974_002:0380c05": "性彌陀。了悟一心。則淨穢自分。可悟惟心淨",
    "T47n1974_002:0380c06": "土。如是而修。譬如一滴投海便同一味。方知",
    "T47n1974_002:0380c07": "大海即自己也。豈有一行虛棄不成功德者",
    "T47n1974_002:0380c08": "哉。今彼三家村裹愚夫愚婦。雖不識理。以信",
    "T47n1974_002:0380c09": "實有彼土故。於命終時。反得往生。彼畏有陷",
    "T47n1974_002:0380c10": "空之人。因認緣影為心。謂無外土故。雖修道",
    "T47n1974_002:0380c11": "行。還受生死。如是則知。彌陀光明威德願力",
    "T47n1974_002:0380c12": "常在世間。化事不息。尚欲攝取逃逝專忘眾",
    "T47n1974_002:0380c13": "生。況憶念佛者。豈不生也。又彼國土既勝。其",
    "T47n1974_002:0380c14": "求生者亦必當深心起勝願行。或單稱名號。",
    "T47n1974_002:0380c15": "專持一&#x546A;。及但旋繞禮拜。乃至燒香散華。六",
    "T47n1974_002:0380c16": "時懺悔。盡撥世緣。一心專注。觀佛形容與白",
    "T47n1974_002:0380c17": "毫相。心不懈廢。命終定生。更能孝養父母。奉",
    "T47n1974_002:0380c18": "事師長。慈心不殺。修十善業。受持三歸。具足",
    "T47n1974_002:0380c19": "眾戒。不犯威儀。深信因果。不謗大乘。勸進行",
    "T47n1974_002:0380c20": "者。修如此法。亦生彼也。若得生彼。非止得",
    "T47n1974_002:0380c21": "生。又能了知如上著實努力念念求生之時。",
    "T47n1974_002:0380c22": "正是無念無求無生之理。何以故。即精修是",
    "T47n1974_002:0380c23": "無修。非謂不修是無修也。若果謂一切放下",
    "T47n1974_002:0380c24": "善惡無著坦蕩無礙為無修者。又何異斷見",
    "T47n1974_002:0380c25": "外道。非愚癡而何。豈不聞。古人以色相反為",
    "T47n1974_002:0380c26": "無相。以深修乃為無修。以彼例此。法法皆爾。",
    "T47n1974_002:0380c27": "可不審之。今念人命無常。轉息來世。又況塵",
    "T47n1974_002:0380c28": "事連環。如鉤鎖不斷。若不能於是事縈心。塵",
    "T47n1974_002:0380c29": "勞&#x6B1D;結時。及正當得志。歇手不得處。一割割",
    "T47n1974_002:0381a01": "斷。起願立行。盡力一跳。焉得應念生彼。是故",
    "T47n1974_002:0381a02": "我今作禮奉勸佛子。皆當一心精進而行也。",
    "T47n1974_002:0381a03": "[0381a03] 此說因吾卿大方李公居士。作勸念佛圖。",
    "T47n1974_002:0381a04": "請著語於中。故述此云。時洪武乙亥九月",
    "T47n1974_002:0381a05": "二十日書附。",
    "T47n1974_002:0381a06": "跋語",
    "T47n1974_002:0381a07": "[0381a07] 淨直向讀雲棲大師法語。便知有淨土法門。",
    "T47n1974_002:0381a08": "然猶謂淨業與禪正如春蘭秋菊。不妨各擅",
    "T47n1974_002:0381a09": "其美。未知淨業即是無上深妙禪也。自丁亥",
    "T47n1974_002:0381a10": "冬。登祖堂禮蕅益大師。聞禪淨不二之談。謂",
    "T47n1974_002:0381a11": "不惟不可分。亦且無待合。雖慕之。而竊疑之。",
    "T47n1974_002:0381a12": "今讀此念佛直指。方信蕅師實非臆說。兼信",
    "T47n1974_002:0381a13": "永明大師四料簡語直不我欺。故力募眾緣。",
    "T47n1974_002:0381a14": "刻印流通。而眾友亦各歡喜樂助。當知阿彌",
    "T47n1974_002:0381a15": "陀佛弘誓願力貫徹于人心久矣。刻既成。敬",
    "T47n1974_002:0381a16": "跋數語以識法喜。辛卯中秋望月。淨業弟子"
}