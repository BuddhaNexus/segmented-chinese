{
    "X68n1315_025:0163a15": "古尊宿語錄卷之二十五",
    "X68n1315_025:0163a17": "筠州大愚芝和尚語錄",
    "X68n1315_025:0163a18": "[0163a18] 師太原王氏子。陞座。僧問。如何是和尚家風。 師云。一",
    "X68n1315_025:0163a19": "言已出。駟馬難追。 問。如何是城裏佛。 師云。十字街頭",
    "X68n1315_025:0163a20": "石幢子。 問。如何是為人一句。 師云。四角六張。 進云。意",
    "X68n1315_025:0163a21": "旨如何。 師云。八凹九凸。 問。不落三寸時如何。 師云。乾",
    "X68n1315_025:0163a22": "三長。坤六短。 進云。意旨如何。 師云。切忌地盈&#x8657;。 問。昔",
    "X68n1315_025:0163a23": "日靈山分半座。二師相見事如何。 師云。記得麼。僧良",
    "X68n1315_025:0163a24": "久。 師打禪&#x7240;一下。云。多年忘&#x5374;也。 師云。且住。且住。若",
    "X68n1315_025:0163b01": "向言中取則。句裏明機。也似迷頭認影。若也舉唱宗",
    "X68n1315_025:0163b02": "乘。大似一場寐語。雖然如是。官不容針。私通車馬。放",
    "X68n1315_025:0163b03": "一線道。有箇葛藤處。師遂打禪&#x7240;一下。云。三世諸佛",
    "X68n1315_025:0163b04": "盡皆頭痛。且道大眾還有免得底麼。若一人免得。無",
    "X68n1315_025:0163b05": "有是處。若免不得。海印發光。師乃豎起拂子云。者箇",
    "X68n1315_025:0163b06": "是印。那箇是光。者箇是光。那箇是印。掣電之機。徒勞",
    "X68n1315_025:0163b07": "佇思。會麼。老僧說夢。且道夢見箇什麼。南柯十更。若",
    "X68n1315_025:0163b08": "不會。聽取一頌。北斗挂須彌。杖頭挑日月。林泉好商",
    "X68n1315_025:0163b09": "量。夏末秋風切。",
    "X68n1315_025:0163b10": "[0163b10] 開堂升座。僧正宣疏白槌罷。有僧問。大用現前。不存",
    "X68n1315_025:0163b11": "軌則。請師揮&#x5292;。 師云。點眼知人意。看取令行時。 進云。",
    "X68n1315_025:0163b12": "腦後穿。 師云。齋後鐘。 問。如何是佛法大意。 師云。推天",
    "X68n1315_025:0163b13": "磕地。 問。心法無形。如何彫琢。 師云。一丁兩丁。 進云。未",
    "X68n1315_025:0163b14": "曉者如何領會。 師云。透七透八。 問。如何是大愚境。 師",
    "X68n1315_025:0163b15": "云。四面&#x5CEF;巒秀。沿江一帶清。 進云。如何是境中人。 師",
    "X68n1315_025:0163b16": "云。滿城公子貴。林下道人棲。 問。拈槌豎拂即不問。當",
    "X68n1315_025:0163b17": "機一句事如何。 師云。燋頭燎面。 進云。雷音已徹青雲",
    "X68n1315_025:0163b18": "外。向上極則又如何。 師云。且領前話。乃云。問話且住。",
    "X68n1315_025:0163b19": "淨名杜口。猶涉繁詞。達磨西來。平欺漢地。放一線道",
    "X68n1315_025:0163b20": "去。也放箇葛藤處。所以李長者云。有情之本。同智海",
    "X68n1315_025:0163b21": "以還源。抱識含流。總法身而為體。諸仁者。既是總法",
    "X68n1315_025:0163b22": "身而為體。還知道須彌吞&#x5374;法身。法身吞&#x5374;須彌麼。",
    "X68n1315_025:0163b23": "諸仁者。朝夕與古佛同參。與諸方老和尚同參。山僧",
    "X68n1315_025:0163b24": "今日與大眾同參。且道參箇什麼。如是定當得。且認",
    "X68n1315_025:0163c01": "得箇著衣喫&#x98F0;。猶去衲僧半月程在。若定當不得。來",
    "X68n1315_025:0163c02": "年更有新條在。惱亂春風卒未休。",
    "X68n1315_025:0163c03": "[0163c03] 上堂。僧問。如何是道。 師云。八斛四斗。 進云。如何是道",
    "X68n1315_025:0163c04": "中人。 師云。&#x7151;粥煠飯。 問。寶&#x5292;未出匣時如何。 師云。切",
    "X68n1315_025:0163c05": "忌道著。 進云。出匣後如何。 師云。天魔腦裂。乃云。舉一",
    "X68n1315_025:0163c06": "步。須彌岌峇。海水騰波。不舉一步。放微塵國土。助一",
    "X68n1315_025:0163c07": "切諸佛出興於世。轉大法輪。還信得麼。若信得。西瞿",
    "X68n1315_025:0163c08": "耶尼喫飯去。",
    "X68n1315_025:0163c09": "[0163c09] 上堂。僧問。如何是祖師西來意。 師云。白日燒地眠。夜",
    "X68n1315_025:0163c10": "間炙地臥。 問。既是清淨法身。為什麼&#x5374;澡浴。 師云。頭",
    "X68n1315_025:0163c11": "出頭沒。 進云。為什麼如此。 師云。只為如此。 問。古鏡未",
    "X68n1315_025:0163c12": "磨時如何。 師云。照破天下人髑髏。 進云。磨後如何。 師",
    "X68n1315_025:0163c13": "云。黑似漆。",
    "X68n1315_025:0163c14": "[0163c14] 上堂。僧問。洪鐘纔擊。大眾雲臻。祖意西來。乞師垂示。",
    "X68n1315_025:0163c15": " 師云。六丁六甲。 進云。未曉者如何領會。 師云。會即錯。",
    "X68n1315_025:0163c16": " 問。馬師未見讓師時如何。 師云。緊。 進云。見後如何。 師",
    "X68n1315_025:0163c17": "云。切。 問。如何是佛。 師云。鋸解秤鎚。 師云。德山入門便",
    "X68n1315_025:0163c18": "棒。臨濟入門便喝。一棒一喝。若雙峰而互出。賓主未",
    "X68n1315_025:0163c19": "辨。恓恓而萬里鄉關。照用雙行。擬擬而千差塞路。諸",
    "X68n1315_025:0163c20": "上座。到者裏。如何話會。乃云。棒喝齊施早已賒。古今",
    "X68n1315_025:0163c21": "皆贊出周遮。二途不涉憑何說。南海波斯進象牙。",
    "X68n1315_025:0163c22": "[0163c22] 上堂。僧問。特特上來伸三拜。乞師分付拄杖子。 師云。",
    "X68n1315_025:0163c23": "科。 進云。恁麼則功不&#x8657;施也。 師云。重因請首座開堂。",
    "X68n1315_025:0163c24": " 僧問。承和尚有言。一人悟道。三界平沉。首座悟道。三",
    "X68n1315_025:0164a01": "界還沉也無。 師云。不淹不抑。 進云。一言纔出。大地全",
    "X68n1315_025:0164a02": "收。 師云。落三落四。 師乃云。為眾竭力。&#x8462;為袈裟同肩。",
    "X68n1315_025:0164a03": "一處喫&#x98F0;。莫是人各披一條。同鍋喫&#x98F0;麼。此是分見。",
    "X68n1315_025:0164a04": "還知道三世諸佛共披一條。所以釋迦身長丈六。留",
    "X68n1315_025:0164a05": "下袈裟與彌勒。彌勒身長千尺。披得恰好。何故如此。",
    "X68n1315_025:0164a06": "&#x8462;為長者長法身。短者短法身。要得易會麼。古佛與",
    "X68n1315_025:0164a07": "露柱相交。佛殿與天王&#x9B2C;額。若也不會。單重交拆。",
    "X68n1315_025:0164a08": "[0164a08] 上堂云。有時一喝只作一喝用。有時一喝作探竿影",
    "X68n1315_025:0164a09": "草。有時一喝如踞地師子。有時一喝如金剛王寶&#x5292;。",
    "X68n1315_025:0164a10": "若是金剛王寶&#x5292;。不敢正眼&#x89B0;著。&#x89B0;著即喪身失命。",
    "X68n1315_025:0164a11": "乃有頌云。不是干將鑄。那關四氣吹。匣內青&#x8675;吼。逢",
    "X68n1315_025:0164a12": "妖任便揮。若得全提者。當機豈失時。毗盧驚得走。大",
    "X68n1315_025:0164a13": "眾盡攢眉。",
    "X68n1315_025:0164a14": "[0164a14] 上堂云。大愚相接大雄孫。五湖雲水競頭奔。競頭奔。",
    "X68n1315_025:0164a15": "有何門。擊箭寧知枯木存。枯木存。一年還曾兩度春。",
    "X68n1315_025:0164a16": "兩度春。帳裏真珠撒與人。撒與人。思量也是慕西秦。",
    "X68n1315_025:0164a17": " 舉。僧問汾州和尚。如何是接初機句。州云。汝是行&#x811A;",
    "X68n1315_025:0164a18": "僧。如何是辨衲僧句。西方日出卯。如何是正令行句。",
    "X68n1315_025:0164a19": "千里特來呈舊面。如何是立乾坤句。北俱盧州長粳",
    "X68n1315_025:0164a20": "米。食者無貪亦無嗔。 師云。將此四句語以驗天下衲",
    "X68n1315_025:0164a21": "僧。子細思量將此四句語。被天下衲僧一時勘破。",
    "X68n1315_025:0164a22": "[0164a22] 筠州府主李密諫請就上藍開堂。乃拈香云。恭為今",
    "X68n1315_025:0164a23": "上皇帝萬歲。太后千秋。又拈香云。此一瓣香。奉為府",
    "X68n1315_025:0164a24": "主密諫洎闔郡官僚。常居祿位。此一瓣香。奉為施主",
    "X68n1315_025:0164b01": "檀那。在筵龍象。 師乃云。還有人委得落處麼。若委得。",
    "X68n1315_025:0164b02": "隨機利物。應化無方。天上人間。出沒卷舒。縱橫自在。",
    "X68n1315_025:0164b03": "若也未委落處。釋迦老子．三世諸佛．二十八祖．天下",
    "X68n1315_025:0164b04": "老和尚。一時拋在爐中。從聽老僧葛藤。 時有僧問。如",
    "X68n1315_025:0164b05": "何是佛。 師云。還記得麼。 僧云。若不請益。爭知如是。 師",
    "X68n1315_025:0164b06": "擊禪&#x7240;一下。云。早是忘&#x5374;了。 僧云。放和尚一線道。 師",
    "X68n1315_025:0164b07": "云。一任[跳-兆+孛]跳。 問。如何是洪州境。 答云。滕王閣下千&#x5CEF;",
    "X68n1315_025:0164b08": "秀。孺子亭前薄霧生。 僧云。如何是境中人。 答云。出入",
    "X68n1315_025:0164b09": "敲金鐙。朱衣對錦屏。 問。如何是翠巖境。 師云。洪井滔",
    "X68n1315_025:0164b10": "滔急。山高勢近人。 問。如何是境中人。 師云。朝去暮歸。",
    "X68n1315_025:0164b11": " 師復云。問話且止。山僧道薄人微。素無德行。叨承密",
    "X68n1315_025:0164b12": "諫諸官僚同伸堅請。陞於此座。上答皇恩。國祚永安。",
    "X68n1315_025:0164b13": "法輪常轉。且道法輪作麼生轉。欲得會麼。須彌山上",
    "X68n1315_025:0164b14": "倒&#x98DC;身。&#x5374;來堂中疊足坐。呵呵呵。是什麼。飯籮裏坐",
    "X68n1315_025:0164b15": "&#x5374;受餓。和泥合水與麼過。上士聞之[口*(烈-列+(〡*臣*已))][口*(烈-列+(〡*臣*已))]。下士聞之",
    "X68n1315_025:0164b16": "肯可。子細思量。&#x5374;成口過。要會麼。一六三四二。直言",
    "X68n1315_025:0164b17": "曲七一。桃李火中開。黃昏候日出。久立尊官。伏惟珍重。",
    "X68n1315_025:0164b18": "[0164b18] 上堂云。翠巖路滑。徒勞&#x7ADA;思。又云。翠巖路嶮巘。舉步",
    "X68n1315_025:0164b19": "涉千谿。更有洪源水。滔滔在嶺西。擊禪&#x7240;。下座。",
    "X68n1315_025:0164b20": "[0164b20] 上堂云。樵婦檐柴。醫王辨價。藥多病甚。便下座。",
    "X68n1315_025:0164b21": "[0164b21] 上堂。舉。雪竇和尚云。一問一答。總未有事在。假饒盡",
    "X68n1315_025:0164b22": "大地乾坤草木叢林盡為衲僧。異口同音。致百千問",
    "X68n1315_025:0164b23": "難。不消老僧彈指一下。並乃高低普應。前後無差。 師",
    "X68n1315_025:0164b24": "云。翠巖即不然。盡乾坤大地微塵化為衲僧。各致一",
    "X68n1315_025:0164c01": "問。問問各別。&#x5374;向伊道。你許多衲僧皮下還有血麼。",
    "X68n1315_025:0164c02": "[0164c02] 上堂云。為眾竭力。禍出私門。便下座。",
    "X68n1315_025:0164c03": "[0164c03] 上堂云。槌鐘擊&#x76B7;聚集。諸上座上來下去。子承父業。",
    "X68n1315_025:0164c04": "賺殺多少人。",
    "X68n1315_025:0164c05": "[0164c05] 上堂。舉。盤山頌云。光非照境。境亦非存。光境俱忘。復",
    "X68n1315_025:0164c06": "是何物。 師乃豎起拂子云。微塵諸佛光明總在這裏",
    "X68n1315_025:0164c07": "照破你諸人心肝．五臟．脾胃．肝膽。衲僧面前不得道",
    "X68n1315_025:0164c08": "&#x7740;。切宜忌口。擊禪&#x7240;。下座。",
    "X68n1315_025:0164c09": "[0164c09] 小參。示眾云。一擊響玲瓏。喧轟宇宙通。知音纔側耳。",
    "X68n1315_025:0164c10": "項羽過江東。與麼會。恰認得驢鞍橋作阿爺下頷。",
    "X68n1315_025:0164c11": "[0164c11] 小參。示眾云。僧中有奇人。俗士中亦有奇人。聖朝楊",
    "X68n1315_025:0164c12": "億侍郎有頌云。八角磨盤空裏走。金毛師子變作狗。",
    "X68n1315_025:0164c13": "擬欲藏身北斗中。應須合掌南辰後。 師云。要會麼。一",
    "X68n1315_025:0164c14": "偈播諸方。塞斷衲僧口。下座。",
    "X68n1315_025:0164c15": "[0164c15] 上堂云。有句無句。如藤倚樹。樹倒藤枯。恰認得箇倒",
    "X68n1315_025:0164c16": "根處。",
    "X68n1315_025:0164c17": "[0164c17] 上堂云。霧卷雲收。江山&#x9008;秀。不傷物義。波斯去帽。",
    "X68n1315_025:0164c18": "[0164c18] 上堂云。麤言及細語。皆歸第一義。諸上座每日上來。",
    "X68n1315_025:0164c19": "老僧說夢誑嚇諸人。雖然如是。子承父業。賺殺多少",
    "X68n1315_025:0164c20": "人。下座。",
    "X68n1315_025:0164c21": "[0164c21] 上堂云。十地驚心。二乘罔測。銅頭鐵額。擊禪&#x7240;。下座。",
    "X68n1315_025:0164c22": "[0164c22] 上堂云。端然據坐。度&#x811A;買靴。左視右顧。不准一錢。",
    "X68n1315_025:0164c23": "[0164c23] 上堂。舉。先翠巖云。我一夏與師僧東說西話。你看我",
    "X68n1315_025:0164c24": "眉毛在麼。保福云。作賊人心&#x8657;。 師云。何故如是。得人",
    "X68n1315_025:0165a01": "一牛。還人一馬。下座。",
    "X68n1315_025:0165a02": "[0165a02] 上堂云。大洋海底排班位。從頭第二鬢毛斑。為什麼",
    "X68n1315_025:0165a03": "不道第一鬢毛斑。要會麼。金&#x8602;銀絲成玉露。高僧不",
    "X68n1315_025:0165a04": "坐鳳凰臺。下座。",
    "X68n1315_025:0165a05": "[0165a05] 上堂云。&#x7AEA;窮三際。橫&#x5FA7;十方。拈起也帝釋心驚。放下",
    "X68n1315_025:0165a06": "也地神膽戰。不拈不放喚作什麼。自云。蝦蟆。下座。",
    "X68n1315_025:0165a07": "[0165a07] 上堂云。若有仙陀者。更不待毫光。下座。",
    "X68n1315_025:0165a08": "[0165a08] 上堂云。三世諸佛不知有。狸奴白牯&#x5374;知有。乃拈起",
    "X68n1315_025:0165a09": "拂子云。狸奴白牯總在這裏放光動地。何謂如此。兩",
    "X68n1315_025:0165a10": "段不同。下座。",
    "X68n1315_025:0165a11": "[0165a11] 上堂云。德山入門便棒。臨濟入門便喝。翠巖這裏即",
    "X68n1315_025:0165a12": "不然。三門前好與三十棒。何謂如此。棒喝齊施早已",
    "X68n1315_025:0165a13": "賒。古今皆贊絕周遮。二途不涉憑何說。南海波斯獻",
    "X68n1315_025:0165a14": "象牙。下座。",
    "X68n1315_025:0165a15": "[0165a15] 上堂云。大眾集定。現成公案也是打揲不辦。下座。",
    "X68n1315_025:0165a16": "[0165a16] 上堂。拈起香匣云。明頭暗合。道得。天下橫行。若道不",
    "X68n1315_025:0165a17": "得。且合&#x5374;。下座。",
    "X68n1315_025:0165a18": "[0165a18] 上堂云。砂裏無油事可哀。翠巖嚼飯餧嬰孩。他時好",
    "X68n1315_025:0165a19": "惡知端的。始覺從前滿面&#x7070;。擊禪&#x7240;。下座。",
    "X68n1315_025:0165a20": "[0165a20] 因筠州張一郎到。上堂云。久思張處士。相別十餘月。",
    "X68n1315_025:0165a21": "今日上山來。鐵&#x9262;&#x7151;山蕨。歸去到筠陽。但請與麼說。",
    "X68n1315_025:0165a22": "[0165a22] 上堂。僧問。一切有為法。如夢幻泡影。真實事。請師舉。",
    "X68n1315_025:0165a23": " 師云。兩段不同。向下文長。 問。滿身是眼。口在什麼處。",
    "X68n1315_025:0165a24": " 師云。三跳。 僧云。學人不會。特伸請益。 師云。章底詞秋",
    "X68n1315_025:0165b01": "罷。歌韻向春生。 師乃云。雲收霧卷江山白。皎日凝波",
    "X68n1315_025:0165b02": "又多途。下座。",
    "X68n1315_025:0165b03": "拈古",
    "X68n1315_025:0165b04": "[0165b04] 舉。外道問佛。不問有言。不問無言。世尊據坐。外道云。",
    "X68n1315_025:0165b05": "世尊大慈大悲。開我迷雲。令我得入。 師云。大小世尊",
    "X68n1315_025:0165b06": "被外道當面塗糊。只如外道云令我得入。要且不曾",
    "X68n1315_025:0165b07": "夢見。既不曾夢見。為什麼悟去。 阿難問迦葉。佛傳金",
    "X68n1315_025:0165b08": "襴外。別傳箇什麼。迦葉召阿難。難應諾。迦葉云。倒&#x5374;",
    "X68n1315_025:0165b09": "門前剎竿著。 師云。千年無影樹。今時沒底靴。 五通仙",
    "X68n1315_025:0165b10": "人問佛云。佛有六通。我有五通。如何是那一通。佛召",
    "X68n1315_025:0165b11": "五通仙人。仙人應諾。佛云。那一通。你問我。 師云。五通",
    "X68n1315_025:0165b12": "仙人如是問。佛如是答。要且不會那一通。 祖師問童",
    "X68n1315_025:0165b13": "子云。汝從何來。子云。我心非往。祖云。你住何所。子云。",
    "X68n1315_025:0165b14": "我心非止。祖云。汝無定也。子云。諸佛亦然。祖云。你非",
    "X68n1315_025:0165b15": "諸佛。子云。諸佛亦非。 師云。祖師一問。童子一答。總欠",
    "X68n1315_025:0165b16": "會在。如今諸人作麼生會。 罽賓國王仗&#x5292;問師子尊",
    "X68n1315_025:0165b17": "者云。師得蘊空否。者云。已得蘊空。王云。還離生死否。",
    "X68n1315_025:0165b18": "者云。已離生死。王云。既離生死。當施我頭。者云。身非",
    "X68n1315_025:0165b19": "我有。豈況於頭。王斬之。白乳高數尺。王臂自落。 師云。",
    "X68n1315_025:0165b20": "當時尊者引頸。王便舉刃。當恁麼時。有人出來。諫得",
    "X68n1315_025:0165b21": "住麼。至今無人斷此公案。如今衲僧作麼生斷。 傅大",
    "X68n1315_025:0165b22": "士云。夜夜抱佛眠。朝朝還共起。起坐鎮相隨。如身影",
    "X68n1315_025:0165b23": "相似。欲識佛去處。只這語聲是。玄沙云。大小傅大士",
    "X68n1315_025:0165b24": "只認得箇昭昭靈靈。 師云。認與不認。來年更有新條",
    "X68n1315_025:0165c01": "在。惱亂春風卒未休。 寶公令人傳語思大和尚云。何",
    "X68n1315_025:0165c02": "不下山來教化眾生。一向目視雲漢作什麼。思云。三",
    "X68n1315_025:0165c03": "世諸佛被我一口吞盡。何處更有眾生可度。 師云。思",
    "X68n1315_025:0165c04": "大只見錐頭利。不見鑿頭方。 臨濟見僧來。&#x7AEA;起拂子。",
    "X68n1315_025:0165c05": "僧便禮拜。濟便打。 師云。這僧有理不伸。死而不吊。如",
    "X68n1315_025:0165c06": "今且作麼生與這僧出氣。 思和尚問神會。從什麼處",
    "X68n1315_025:0165c07": "來。會云。曹溪來。思云。你在曹溪得何意旨。會振身而",
    "X68n1315_025:0165c08": "立。思云。猶帶瓦礫在。會云。和尚這裏莫有真金與人",
    "X68n1315_025:0165c09": "麼。思云。設有。向什麼處著。 師云。真金瓦礫。錯下名言。",
    "X68n1315_025:0165c10": "如今喚作什麼。 思和尚令石頭送書與讓和尚。回來",
    "X68n1315_025:0165c11": "與你一箇&#x922F;斧子住山。石頭才到。便問。不求諸聖。不",
    "X68n1315_025:0165c12": "重己靈時如何。讓云。子問太高生。何不向下問。頭云。",
    "X68n1315_025:0165c13": "寧可永劫受沉淪。不從諸聖求解脫。便歸去。思云。書",
    "X68n1315_025:0165c14": "達否。頭云。書亦不達。信亦不通。去日蒙和尚許箇&#x922F;",
    "X68n1315_025:0165c15": "斧子。便請。思垂下一足。頭便禮拜。 師云。思和尚垂足。",
    "X68n1315_025:0165c16": "石頭禮拜出去。要且不得他&#x922F;斧子。且道後來石頭",
    "X68n1315_025:0165c17": "用箇什麼。 五洩到石頭。便問。一言相契即住。一言不",
    "X68n1315_025:0165c18": "契即去。石頭據坐。洩云。與麼則不相契也。便出。石頭",
    "X68n1315_025:0165c19": "召云。闍&#x68C3;。洩回首。頭云。從生至老。只是這箇。回頭作",
    "X68n1315_025:0165c20": "麼。洩忽然大悟。便&#x629D;折拄杖。洞山云。當時若不是五",
    "X68n1315_025:0165c21": "洩先師。也大難承當。雖然如是。猶涉途在。 師云。石頭",
    "X68n1315_025:0165c22": "據坐。五洩便去。石頭召他。&#x5374;成多事。",
    "X68n1315_025:0165c23": "[0165c23] 有尼參臨濟。要開堂。談空勘云。你有五障。不得開堂。",
    "X68n1315_025:0165c24": "尼云。龍女成佛有幾障。空云。龍女現十八變。你試變",
    "X68n1315_025:0166a01": "看。尼云。不是野狐精。變箇什麼。空便打數下。 師云。且",
    "X68n1315_025:0166a02": "道尼具眼麼。只擔得箇斷貫索。且作麼生會。 僧問藥",
    "X68n1315_025:0166a03": "山。學人有疑。請師決。山云。晚間上來。為闍&#x68C3;決疑。至",
    "X68n1315_025:0166a04": "晚上堂。大眾集定。山云。今日決疑僧在麼。其僧便出",
    "X68n1315_025:0166a05": "來。山下座把住云。大眾。這僧有疑。與一推。便歸方丈。",
    "X68n1315_025:0166a06": " 師云。藥山決疑。土上加泥。然雖如是。這僧也不得孤",
    "X68n1315_025:0166a07": "負藥山。 藥山尋常不為師僧說話。院主白云。堂中師",
    "X68n1315_025:0166a08": "僧久思和尚示誨。山云。槌鐘著。大眾集定。便歸方丈。",
    "X68n1315_025:0166a09": "院主隨後問云。和尚許為大眾說話。為什麼一言不",
    "X68n1315_025:0166a10": "措。山云。經有經師。論有論師。爭&#x6060;得老僧。 師云。藥山",
    "X68n1315_025:0166a11": "歸方丈。當初院主&#x6060;藥山不為他說話。可謂誤他三",
    "X68n1315_025:0166a12": "軍。",
    "X68n1315_025:0166a13": "[0166a13] 藥山示眾云。智不到處。切忌道&#x7740;。道&#x7740;即頭角生。道",
    "X68n1315_025:0166a14": "吾便出去。雲巖問藥山。智師兄為什麼不祗對和尚。",
    "X68n1315_025:0166a15": "山云。&#x5374;是智頭&#x9641;會得。你去問取。雲巖&#x5374;去問。師兄。",
    "X68n1315_025:0166a16": "適來為什麼不祗對和尚。吾云。我今日頭痛。你問取",
    "X68n1315_025:0166a17": "和尚。雲巖遷化了。吾云。雲巖不知有。悔不當初向伊",
    "X68n1315_025:0166a18": "道。雖然如是。要且不違藥山之子。 師云。雲巖不知有。",
    "X68n1315_025:0166a19": "悔不當初向伊道。只如道吾與麼道。還有也無。 大慈",
    "X68n1315_025:0166a20": "和尚云。老僧一生不會答話。只解識病。時有僧出來。",
    "X68n1315_025:0166a21": "大慈便歸方丈。 師云。這僧出來。大慈便歸方丈。並無",
    "X68n1315_025:0166a22": "箇道理。什麼處是識病處。如今也須子細。 僧參汝州",
    "X68n1315_025:0166a23": "南院。纔到面前。僧云。敗也。院引拄杖向僧面前。僧無",
    "X68n1315_025:0166a24": "語。院便打。 師云。這僧只知頂上生光。不知&#x811A;下有刺。",
    "X68n1315_025:0166b01": " 觀和尚見新到來。作麵引次。以引示之。其僧便去。觀",
    "X68n1315_025:0166b02": "至晚間問首座。新到在什麼處。座云。當時便去。觀云。",
    "X68n1315_025:0166b03": "是即是。祇得一橛。 師云。觀和尚道他得一橛。大似壓",
    "X68n1315_025:0166b04": "良為賤。何故。為他彼此是出家兒。 南泉拈起蕨菜問",
    "X68n1315_025:0166b05": "杉山。這箇大好供養。山云。非但者箇。百味珍羞他亦",
    "X68n1315_025:0166b06": "不顧。泉云。雖然如是。總須&#x751E;過。 師云。杉山與麼道。還",
    "X68n1315_025:0166b07": "免得麼。若免得去。未具眼在。若免不得。又違前言。 魯",
    "X68n1315_025:0166b08": "祖見僧來便面壁。 師云。魯祖何勞如此。不用面壁。若",
    "X68n1315_025:0166b09": "有僧來。云見什麼。知時好。 鄧隱&#x5CEF;在襄州破威儀堂",
    "X68n1315_025:0166b10": "只著襯衣。拈靜槌云。道得即不打。道不得即打。眾皆",
    "X68n1315_025:0166b11": "默然。&#x5CEF;便打。 師云。此語有勘破處。且道勘破阿誰。 臨",
    "X68n1315_025:0166b12": "濟上堂。有僧出立。濟便喝。僧禮拜。濟便打。 師云。臨濟",
    "X68n1315_025:0166b13": "也大正。如今作麼生會。 僧問洞山。時時勤拂拭。莫使",
    "X68n1315_025:0166b14": "有慶埃。為什麼不得他衣&#x9262;。山云。直道本來無一物。",
    "X68n1315_025:0166b15": "也未得他衣&#x9262;在。 師云。總不得他衣&#x9262;。與佛同參。且",
    "X68n1315_025:0166b16": "道參得阿誰。 同光帝問興化。朕收得中原之寶。只是",
    "X68n1315_025:0166b17": "無人&#x9167;價。化云。如何是陛下中原之寶。帝引手展撲",
    "X68n1315_025:0166b18": "頭&#x811A;。化云。君王之寶。誰敢&#x9167;價。 師云。興化下一著語。",
    "X68n1315_025:0166b19": "可謂酩酊。如今作麼生斷。 靈雲悟桃花頌。三十年來",
    "X68n1315_025:0166b20": "尋&#x5292;客。幾回落葉又抽枝。自從一見桃花後。直至如",
    "X68n1315_025:0166b21": "今更不疑。遂舉似溈山。山云。從緣得入。永無退失。汝",
    "X68n1315_025:0166b22": "善護持。又舉似玄沙。沙云。諦當。甚諦當。敢保老兄未",
    "X68n1315_025:0166b23": "徹在。 師云。有人如今問玄沙意作麼生。且道這箇人",
    "X68n1315_025:0166b24": "還徹也未。 臨濟上堂。有僧出來。濟便喝。僧亦喝。便禮",
    "X68n1315_025:0166c01": "拜。濟便打。僧無語。 師云。臨濟也太心麤。好彩是這僧。",
    "X68n1315_025:0166c02": "若是今時衲僧。且作麼生出氣。 地藏問僧。什麼處來。",
    "X68n1315_025:0166c03": "僧云。南方來。藏云。南方有何言教示徒。僧云。彼中金",
    "X68n1315_025:0166c04": "屑雖貴。眼裏&#x7740;不得。藏云。我道須彌山在你眼裏。 師",
    "X68n1315_025:0166c05": "云。且道地藏還免得這僧眼麼。 僧問趙州。大耳三藏",
    "X68n1315_025:0166c06": "第三度覓國師不見。未審在什麼處。州云。在大耳三",
    "X68n1315_025:0166c07": "藏鼻孔裏。 師云。只如三藏還免得國師鼻孔麼。 國師",
    "X68n1315_025:0166c08": "三喚侍者。侍者三應。國師云。將為吾辜負汝。誰知汝",
    "X68n1315_025:0166c09": "辜負吾。 師云。國師與侍者總欠會在。如今作麼生會。",
    "X68n1315_025:0166c10": " 欽山問德山云。天皇也與麼道。龍潭也與麼道。未審",
    "X68n1315_025:0166c11": "德山如何道。德山云。你試舉天皇．龍潭底。欽山擬議。",
    "X68n1315_025:0166c12": "德山便打。 師云。欽山只顧其前。不顧其後。如今作麼",
    "X68n1315_025:0166c13": "生與欽山出氣。 石鞏為獵人。&#x8D82;一鹿從馬祖庵前過。",
    "X68n1315_025:0166c14": "問云。還見我鹿麼。祖云。你是甚人。鞏云。我是獵人。祖",
    "X68n1315_025:0166c15": "云。你會射麼。鞏云。解射。祖云。一箭射幾箇。鞏云。一箭",
    "X68n1315_025:0166c16": "射一箇。祖云。你不解射。鞏云。和尚莫解射否。祖云。我",
    "X68n1315_025:0166c17": "解射。鞏云。一箭射幾箇。祖云。一箭射一&#x7FA3;。鞏云。彼此",
    "X68n1315_025:0166c18": "生命。何用射他。祖云。你既如是。何不自射。鞏云。若教",
    "X68n1315_025:0166c19": "某甲自射。直是無下手處。祖云。這漢無明煩惱頓歇。",
    "X68n1315_025:0166c20": "鞏於是以刀斷髮。在庵中執侍。 師云。馬祖一箭射一",
    "X68n1315_025:0166c21": "&#x7FA3;。猶未會射。山僧一箭射蠢動含靈無不中者。雖然",
    "X68n1315_025:0166c22": "如是。只道一半。留一半與後人道。 大禪佛參仰山。翹",
    "X68n1315_025:0166c23": "一足云。釋迦老子亦如是。西天二十八祖亦如是。和",
    "X68n1315_025:0166c24": "尚亦如是。某甲亦如是。仰山打四藤條。 師云。此不得",
    "X68n1315_025:0167a01": "作賞。不得作罰。如今作麼生會。 香嚴示眾云。如人上",
    "X68n1315_025:0167a02": "樹。口銜樹枝。&#x811A;不踏樹。手不攀枝。忽有箇人問西來",
    "X68n1315_025:0167a03": "意。擬欲詶他。又喪身失命。不對他。又違他所問。 師云。",
    "X68n1315_025:0167a04": "問者答者俱不免喪身失命。如今衲僧作麼生會。 玄",
    "X68n1315_025:0167a05": "沙示眾云。諸方老宿盡道接物利生。忽遇三種病人。",
    "X68n1315_025:0167a06": "作麼生接。患盲者。拈椎&#x7AEA;拂他又不見。患聾者。語言",
    "X68n1315_025:0167a07": "三昧他又不聞。患&#x7602;者。教伊說又說不得。且道作麼",
    "X68n1315_025:0167a08": "生接。若接此人不得。佛法無靈驗。 師云。早知燈是火。",
    "X68n1315_025:0167a09": "飯熟也多時。 玄沙上堂。眾集定。以拄杖一時&#x8D82;下。向",
    "X68n1315_025:0167a10": "侍者道。我今日嶮入地獄若箭射。者云。且喜和尚再",
    "X68n1315_025:0167a11": "復人身。 師云。大小玄沙前不至村。後不至店。且作麼",
    "X68n1315_025:0167a12": "生道得出身路。 龍牙問翠微。如何是祖師西來意。微",
    "X68n1315_025:0167a13": "云。與我過禪板來。牙取禪板。微接得便打。牙云。打即",
    "X68n1315_025:0167a14": "任打。要且無祖師意。又問臨濟。如何是祖師西來意。",
    "X68n1315_025:0167a15": "濟云。與我過蒲團來。牙取蒲團。濟接得便打。牙云。打",
    "X68n1315_025:0167a16": "即任打。要且無祖師意。後住龍牙。僧問。和尚那時問",
    "X68n1315_025:0167a17": "二尊宿祖師意。此二尊宿道明也未。牙云。明即明矣。",
    "X68n1315_025:0167a18": "只是無祖師意。 師云。當初如是。如今衲僧皮下還有",
    "X68n1315_025:0167a19": "血麼。 南泉．歸宗．麻谷禮拜國師。到半路。南泉於地上",
    "X68n1315_025:0167a20": "&#x7575;一圓相。云。道得即去。歸宗入內坐。麻谷作女人拜。",
    "X68n1315_025:0167a21": "泉云。與麼則不去也。宗云。是什麼心行。 師云。當初若",
    "X68n1315_025:0167a22": "見。每人打一棒。且得天下太平。 法燈和尚示眾云。某",
    "X68n1315_025:0167a23": "甲本欲居山藏拙。養道過時。柰緣先師有不了底公",
    "X68n1315_025:0167a24": "案。出來了&#x5374;。時有僧問。如何是先師不了公案。燈打",
    "X68n1315_025:0167b01": "一拄杖云。祖禰不了。殃及兒孫。僧云。某甲有什麼過。",
    "X68n1315_025:0167b02": "燈云。過在我。殃及你。 師云。為眾竭力。禍出私門。 龍牙",
    "X68n1315_025:0167b03": "問德山。學人收得鏌&#x9381;&#x5292;擬取師頭時如何。山云。你",
    "X68n1315_025:0167b04": "向什麼處下手。牙指地。後到洞山。纔人事了。便舉前",
    "X68n1315_025:0167b05": "話。洞山拽拄杖云。還我德山頭來。牙無語。洞山便打。",
    "X68n1315_025:0167b06": " 師云。當斷不斷。如今作麼生斷。 雲居齊和尚問僧。從",
    "X68n1315_025:0167b07": "什麼處來。僧云。堂中來。居云。何得自謾。 師云。若不如",
    "X68n1315_025:0167b08": "是。爭知如是。 豐干欲遊五臺。謂寒山．拾得云。你若共",
    "X68n1315_025:0167b09": "我遊臺。便是我同流。你若不共我遊臺。不是我同流。",
    "X68n1315_025:0167b10": "寒山云。你去遊臺作什麼。干云。禮拜文殊。山云。你不",
    "X68n1315_025:0167b11": "是我同流。 師云。豐干大似辨才遇蕭翼。 溈山問仰山。",
    "X68n1315_025:0167b12": "甚處來。仰山云。田中來。溈山云。田中多少人。仰山插",
    "X68n1315_025:0167b13": "鍬叉手而立。溈山云。南山大有人刈茆。仰山拔鍬便",
    "X68n1315_025:0167b14": "行。 師云。只得一橛。諸人別有會處麼。 南泉一日兩堂",
    "X68n1315_025:0167b15": "爭&#x732B;兒。泉遂提起云。道得即不斬。眾無語。泉便斬。後",
    "X68n1315_025:0167b16": "舉似趙州。州將草鞋戴頭上出去。泉云。子若在。救得",
    "X68n1315_025:0167b17": "&#x732B;兒。 師云。大小趙州只可自救。 僧問六祖。黃梅意旨",
    "X68n1315_025:0167b18": "什麼人得。祖云。會佛法人得。僧云。和尚還得否。祖云。",
    "X68n1315_025:0167b19": "不得。僧云。和尚為什麼不得。祖云。我不會佛法。 師云。",
    "X68n1315_025:0167b20": "會得二頭。不會三首。作麼生道得出身路。 僧問趙州。",
    "X68n1315_025:0167b21": "狗子還有佛性也無。州云。無。僧云。一切眾生皆有佛",
    "X68n1315_025:0167b22": "性。為什麼狗子無佛性。州云。他有業識性在。 師云。說",
    "X68n1315_025:0167b23": "有說無。也好兩彩一賽。如今作麼生道。 雲&#x8462;問石霜。",
    "X68n1315_025:0167b24": "萬戶俱閉即不問。萬戶俱開時如何。霜云。堂中事作",
    "X68n1315_025:0167c01": "麼生。&#x8462;云。無人接得渠。霜云。道也煞道。只道得八九",
    "X68n1315_025:0167c02": "成。&#x8462;云。&#x5374;請師道。霜云。無人識得渠。 師云。先行不到。",
    "X68n1315_025:0167c03": "末後太過。&#x544C;。 紫湖和尚夜於僧堂前&#x544C;捉賊。大眾皆",
    "X68n1315_025:0167c04": "驚。有一僧堂中出。紫湖攔胸把住云。捉得也。捉得也。",
    "X68n1315_025:0167c05": "僧云。某甲不是。湖云。是即是。只是你不肯承當。 師云。",
    "X68n1315_025:0167c06": "紫湖買帽相頭。 趙州一日雪裏臥。&#x544C;云。相救。相救。有",
    "X68n1315_025:0167c07": "一僧亦來邊臥。州便起去。 師云。這僧在趙州圈裏。還",
    "X68n1315_025:0167c08": "有人出得麼。 洞山普請次。巡寮。見一僧不出。山云。你",
    "X68n1315_025:0167c09": "何不出普請。僧云。某甲不安。山云。你尋常安時又幾",
    "X68n1315_025:0167c10": "曾去。 師云。且道此僧幾曾不去。 龐居士問大梅和尚。",
    "X68n1315_025:0167c11": "久響大梅。未審梅子熟也未。梅云。你向什麼處下口。",
    "X68n1315_025:0167c12": "士云。百雜碎。梅云。還我核來。 師云。此二人前不至村。",
    "X68n1315_025:0167c13": "後不至店。 魯祖見僧來便面壁。南泉云。我尋常不欲",
    "X68n1315_025:0167c14": "向師僧道。未具胞胎已前會取。尚不得一箇半箇。魯",
    "X68n1315_025:0167c15": "祖與麼。驢年去。 師云。大愚這裏即不然。未具胞胎已",
    "X68n1315_025:0167c16": "前會得。打折你腰。 中邑和尚見僧來。乃拍口作和和",
    "X68n1315_025:0167c17": "聲。仰山來。邑亦拍口。山從東過西。邑又拍口。山從西",
    "X68n1315_025:0167c18": "過東。邑又拍口。山當面而立。邑云。你從何得。山云。從",
    "X68n1315_025:0167c19": "溈山得。山&#x5374;問邑。師從何得。邑云。我從章敬得。 師云。",
    "X68n1315_025:0167c20": "看兩箇老和尚。可煞漏逗。對面相謾。&#x7458;云。愁人莫向",
    "X68n1315_025:0167c21": "愁人說。 達磨臨順世時。謂二祖云。你在吾身邊得箇",
    "X68n1315_025:0167c22": "什麼。祖禮拜。依位立。磨云。汝得吾髓。 師云。二祖被達",
    "X68n1315_025:0167c23": "磨塗糊。道得髓皮。也未夢見。因什麼紹嗣祖師位。 秘",
    "X68n1315_025:0167c24": "魔巖常持一叉。見僧來。乃云。道得也叉下死。道不得",
    "X68n1315_025:0168a01": "也叉下死。後大禪佛來。跳向秘巖懷裏。巖便撫大禪",
    "X68n1315_025:0168a02": "背三下。大禪起來斫手云。三千里外賺我來。 師云。還",
    "X68n1315_025:0168a03": "有賺處也無。非但賺他大禪佛。大愚今日也賺大眾",
    "X68n1315_025:0168a04": "上來。&#x7458;云。雷聲浩大。雨點全無。 仰山有僧來辭。山以",
    "X68n1315_025:0168a05": "手劃一劃。其僧不去。山又劃一劃。其僧乃去。 師云。前",
    "X68n1315_025:0168a06": "為什麼不去。後為什麼&#x5374;去。要會麼。特為注破。前一",
    "X68n1315_025:0168a07": "劃與後一劃。都成兩劃。 佛在日。有一女子旋遶世尊",
    "X68n1315_025:0168a08": "三匝。乃入定。世尊&#x52D1;文殊出此女子定。文殊盡其神",
    "X68n1315_025:0168a09": "力。不能出得女子定。世尊云。下方去四十二恒河沙",
    "X68n1315_025:0168a10": "國。有罔明菩薩。能出此女子定。于時罔明至女前彈",
    "X68n1315_025:0168a11": "指三下。女子從定而出。 師云。文殊是七佛之師。為什",
    "X68n1315_025:0168a12": "麼出女子定不得。罔明具什麼神力&#x5374;出得。要會麼。",
    "X68n1315_025:0168a13": "僧投寺裏宿。賊入不良家。 文殊問無著。近離什麼處。",
    "X68n1315_025:0168a14": "著云。南方。殊云。南方佛法如何住持。著云。末法比丘",
    "X68n1315_025:0168a15": "少奉戒律。殊云。多少眾。著云。或三百。或五百。著&#x5374;問。",
    "X68n1315_025:0168a16": "此間佛法如何住持。殊云。龍蛇混雜。凡聖同居。著云。",
    "X68n1315_025:0168a17": "多少眾。殊云。前三三與後三三。 師云。文殊道。前三三。",
    "X68n1315_025:0168a18": "後三三。作麼生會。要會麼。千年無影樹。今時沒底靴。",
    "X68n1315_025:0168a19": " 古人道。我有一句子。待犢牛生兒即向汝道。 師云。我",
    "X68n1315_025:0168a20": "即不然。犢牛生兒也不向你道。何故如是。若向你道。",
    "X68n1315_025:0168a21": "何處更有王老師。 道吾聞趙州來。吾取豹皮&#x88E9;著。將",
    "X68n1315_025:0168a22": "吉嘹杖於三門下翹一足。州纔到。吾便唱諾。州云。小",
    "X68n1315_025:0168a23": "心伏事著。吾又唱諾。 師云。有人見得此二人落處。不",
    "X68n1315_025:0168a24": "妨具眼。若不知落處。未具眼在。乃擊禪床一下。云。若",
    "X68n1315_025:0168b01": "也不會。打與三百。 德山小參示眾云。今夜不答話。有",
    "X68n1315_025:0168b02": "問話者三十棒。有僧出禮拜。德山便打。僧云。某甲話",
    "X68n1315_025:0168b03": "也未問。和尚為什麼打某甲。德山云。你是甚處人。僧",
    "X68n1315_025:0168b04": "云。新羅人。山云。未踏船舷。好與三十棒。 師云。時人盡",
    "X68n1315_025:0168b05": "道德山作家用得好。若與麼。還曾夢見麼。大愚道。德",
    "X68n1315_025:0168b06": "山被這僧一推。直得瓦解&#x6C37;消。雖然如是。今日&#x8994;一",
    "X68n1315_025:0168b07": "箇尊宿也大難得。 普眼菩薩入定。遍觀三千大千世",
    "X68n1315_025:0168b08": "界。&#x8994;普賢菩薩不見。未審普賢在什麼處。佛言。汝但",
    "X68n1315_025:0168b09": "於靜三昧中起一念。必見普賢在空中乘六牙白象。",
    "X68n1315_025:0168b10": " 師云。諸人者。且作麼會。普眼推倒世尊。世尊推倒普",
    "X68n1315_025:0168b11": "眼。你且道普賢在什麼處。",
    "X68n1315_025:0168b12": "&#x5292;頌",
    "X68n1315_025:0168b13": "[0168b13] 輝日流光勢。還曾結眾疑。吹毛橫宇宙。擬把&#x5374;施為。",
    "X68n1315_025:0168b14": "[0168b14] 瞥起和根去。&#x64E1;眸早已遲。投機須得妙。何處覓牟尼。"
}