{
    "T51n2076_005:0235a11": "景德傳燈錄卷第五",
    "T51n2076_005:0235a13": "第三十三祖慧能大師",
    "T51n2076_005:0235a14": "第三十三祖慧能大師法嗣四十三人",
    "T51n2076_005:0235a15": "西印度堀多三藏韶州法海禪師",
    "T51n2076_005:0235a16": "吉州志誠禪師匾檐山曉了禪師",
    "T51n2076_005:0235a17": "河北智隍禪師洪州法達禪師",
    "T51n2076_005:0235a18": "壽州智通禪師江西志徹禪師",
    "T51n2076_005:0235a19": "信州智常禪師廣州志道禪師",
    "T51n2076_005:0235a20": "廣州法性寺印宗和尚",
    "T51n2076_005:0235a21": "吉州青原山行思禪師",
    "T51n2076_005:0235a22": "南嶽懷讓禪師溫州永嘉玄覺禪師",
    "T51n2076_005:0235a23": "司空山本淨禪師婺州玄策禪師",
    "T51n2076_005:0235a24": "曹谿令韜禪師西京光宅寺慧忠禪師",
    "T51n2076_005:0235a25": "西京荷澤寺神會禪師(已上一十九人見錄)",
    "T51n2076_005:0235a26": "韶州祇陀禪師撫州淨安禪師",
    "T51n2076_005:0235a27": "嵩山尋禪師羅浮山定真禪師",
    "T51n2076_005:0235a28": "南嶽堅固禪師制空山道進禪師",
    "T51n2076_005:0235a29": "善快禪師韶山緣素禪師",
    "T51n2076_005:0235b01": "宗一禪師會稽秦望山善現禪師",
    "T51n2076_005:0235b02": "南嶽梵行禪師并州自在禪師",
    "T51n2076_005:0235b03": "西京咸空禪師峽山泰祥禪師",
    "T51n2076_005:0235b04": "光州法淨禪師清涼山辯才禪師",
    "T51n2076_005:0235b05": "廣州吳頭陀道英禪師",
    "T51n2076_005:0235b06": "智本禪師廣州清苑法真禪師",
    "T51n2076_005:0235b07": "玄楷禪師曇璀禪師",
    "T51n2076_005:0235b08": "韶州刺史韋據",
    "T51n2076_005:0235b09": "義興孫菩薩(已上二十四人無機緣語句不錄)",
    "T51n2076_005:0235b10": "[0235b10] 第三十三祖慧能大師者。俗姓盧氏。其先范",
    "T51n2076_005:0235b11": "陽人。父行&#x746B;武德中左宦于南海。之新州遂",
    "T51n2076_005:0235b12": "占籍焉。三歲喪父。其母守志鞠養。及長家尤",
    "T51n2076_005:0235b13": "貧窶。師樵采以給。一日負薪至市中。聞客讀",
    "T51n2076_005:0235b14": "金剛經。悚然問其客曰。此何法也。得於何人。",
    "T51n2076_005:0235b15": "客曰。此名金剛經。得於黃梅忍大師。師遽告",
    "T51n2076_005:0235b16": "其母以為法尋師之意。直抵韶州遇高行士",
    "T51n2076_005:0235b17": "劉志略結為交友。尼無盡藏者。即志略之姑",
    "T51n2076_005:0235b18": "也。常讀涅槃經。師暫聽之即為解說其義。尼",
    "T51n2076_005:0235b19": "遂執卷問字。師曰。字即不識。義即請問。尼",
    "T51n2076_005:0235b20": "曰。字尚不識曷能會義。師曰。諸佛妙理非關",
    "T51n2076_005:0235b21": "文字。尼驚異之。告鄉里耆艾云。能是有道之",
    "T51n2076_005:0235b22": "人宜請供養。於是居人競來瞻禮。近有寶林",
    "T51n2076_005:0235b23": "古寺舊地。眾議營緝俾師居之。四眾霧集俄",
    "T51n2076_005:0235b24": "成寶坊。師一日忽自念曰。我求大法豈可中",
    "T51n2076_005:0235b25": "道而止。明日遂行至昌樂縣西山石室間。遇",
    "T51n2076_005:0235b26": "智遠禪師。師遂請益。遠曰。觀子神姿爽拔殆",
    "T51n2076_005:0235b27": "非常人。吾聞西域菩提達磨。傳心印于黃梅。",
    "T51n2076_005:0235b28": "汝當往彼參決。師辭去直造黃梅之東禪。即",
    "T51n2076_005:0235b29": "唐咸亨二年也。忍大師一見默而識之。後傳",
    "T51n2076_005:0235c01": "衣法令隱于懷集四會之間。至儀鳳元年丙",
    "T51n2076_005:0235c02": "子正月八日。屆南海遇印宗法師於法性寺",
    "T51n2076_005:0235c03": "講涅槃經。師寓止廊廡間。暮夜風颺剎幡。聞",
    "T51n2076_005:0235c04": "二僧對論。一云幡動。一云風動。往復酬答未",
    "T51n2076_005:0235c05": "曾契理。師曰。可容俗流輒預高論否。直以風",
    "T51n2076_005:0235c06": "幡非動動自心耳。印宗竊聆此語竦然異之。",
    "T51n2076_005:0235c07": "翌日邀師入室。徵風幡之義。師具以理告。印",
    "T51n2076_005:0235c08": "宗不覺起立云。行者定非常人師為是誰。師",
    "T51n2076_005:0235c09": "更無所隱直敘得法因由。於是印宗執弟子",
    "T51n2076_005:0235c10": "之禮請受禪要。乃告四眾曰。印宗具足凡夫。",
    "T51n2076_005:0235c11": "今遇肉身菩薩即指坐下盧居士云。即此是",
    "T51n2076_005:0235c12": "也。因請出所傳信衣悉令瞻禮。至正月十五",
    "T51n2076_005:0235c13": "日。會諸名德為之剃髮。二月八日就法性寺",
    "T51n2076_005:0235c14": "智光律師受滿分戒。其戒壇即宋朝求那跋",
    "T51n2076_005:0235c15": "陀三藏之所置也。三藏記云。後當有肉身菩",
    "T51n2076_005:0235c16": "薩在此壇受戒。又梁末真諦三藏。於壇之側",
    "T51n2076_005:0235c17": "手植二菩提樹。謂眾曰。&#x5374;後一百二十年有",
    "T51n2076_005:0235c18": "大開士。於此樹下演無上乘度無量眾。師具",
    "T51n2076_005:0235c19": "戒已。於此樹下開東山法門宛如宿契。明年",
    "T51n2076_005:0235c20": "二月八日忽謂眾曰。吾不願此居要歸舊隱。",
    "T51n2076_005:0235c21": "時印宗與緇白千餘人。送師歸寶林寺。韶州",
    "T51n2076_005:0235c22": "刺史韋據請於大梵寺轉妙法輪。并受無相",
    "T51n2076_005:0235c23": "心地戒。門人紀錄目為壇經盛行於世。然返",
    "T51n2076_005:0235c24": "曹谿雨大法雨。學者不下千數。中宗神龍元",
    "T51n2076_005:0235c25": "年降詔云。朕請安秀二師宮中供養。萬機之",
    "T51n2076_005:0235c26": "暇每究一乘。二師並推讓云。南方有能禪師。",
    "T51n2076_005:0235c27": "密受忍大師衣法。可就彼問。今遣內侍薛簡",
    "T51n2076_005:0235c28": "馳詔迎請。願師慈念速赴上京。師上表辭疾。",
    "T51n2076_005:0235c29": "願終林麓。薛簡曰。京城禪德皆云。欲得會道",
    "T51n2076_005:0236a01": "必須坐禪習定。若不因禪定而得解脫者未",
    "T51n2076_005:0236a02": "之有也。未審師所說法如何。師曰。道由心悟。",
    "T51n2076_005:0236a03": "豈在坐也。經云。若見如來若坐若臥是行邪",
    "T51n2076_005:0236a04": "道。何故無所從來亦無所去。若無生滅是如",
    "T51n2076_005:0236a05": "來清淨禪。諸法空寂是如來清淨坐。究竟無",
    "T51n2076_005:0236a06": "證豈況坐耶。簡曰。弟子之迴主上必問願和",
    "T51n2076_005:0236a07": "尚慈悲指示心要。師曰。道無明暗。明暗是代",
    "T51n2076_005:0236a08": "謝之義。明明無盡亦是有盡。簡曰。明喻智慧。",
    "T51n2076_005:0236a09": "暗況煩惱。修道之人儻不以智慧照破煩惱。",
    "T51n2076_005:0236a10": "無始生死憑何出離。師曰。若以智慧照煩惱",
    "T51n2076_005:0236a11": "者。此是二乘小兒羊鹿等機。上智大根悉不如",
    "T51n2076_005:0236a12": "是。簡曰。如何是大乘見解。師曰。明與無明其",
    "T51n2076_005:0236a13": "性無二。無二之性即是實性。實性者處凡愚",
    "T51n2076_005:0236a14": "而不減。在賢聖而不增。住煩惱而不亂。居禪",
    "T51n2076_005:0236a15": "定而不寂。不斷不常不來不去。不在中間及",
    "T51n2076_005:0236a16": "其內外。不生不滅性相如如。常住不遷名之",
    "T51n2076_005:0236a17": "曰道。簡曰。師說不生不滅何異外道。師曰。外",
    "T51n2076_005:0236a18": "道所說不生不滅者。將滅止生以生顯滅。滅",
    "T51n2076_005:0236a19": "猶不滅生說無生。我說不生不滅者。本自無",
    "T51n2076_005:0236a20": "生今亦無滅。所以不同外道。汝若欲知心要。",
    "T51n2076_005:0236a21": "但一切善惡都莫思量。自然得入清淨心體。",
    "T51n2076_005:0236a22": "湛然常寂妙用恒沙。簡蒙指教豁然大悟。禮",
    "T51n2076_005:0236a23": "辭歸闕表奏師語。有詔謝師。并賜磨衲袈裟",
    "T51n2076_005:0236a24": "絹五百匹寶&#x9262;一口。十二月十九日。&#x52C5;改古",
    "T51n2076_005:0236a25": "寶林為中興寺。三年十一月十八日。又&#x52C5;韶",
    "T51n2076_005:0236a26": "州刺史。重加崇飾賜額為法泉寺。師新州舊",
    "T51n2076_005:0236a27": "居為國恩寺。一日師謂眾曰。諸善知識。汝等",
    "T51n2076_005:0236a28": "各各淨心聽吾說法。汝等諸人自心是佛。更",
    "T51n2076_005:0236a29": "莫狐疑。外無一物而能建立。皆是本心生萬",
    "T51n2076_005:0236b01": "種法。故經云。心生種種法生。心滅種種法滅。",
    "T51n2076_005:0236b02": "若欲成就種智。須達一相三昧一行三昧。若",
    "T51n2076_005:0236b03": "於一切處而不住相。彼相中不生憎愛亦無",
    "T51n2076_005:0236b04": "取捨。不念利益成壞等事。安閑恬靜虛融澹",
    "T51n2076_005:0236b05": "泊。此名一相三昧。若於一切處行住坐臥。純",
    "T51n2076_005:0236b06": "一直心不動道場真成淨土。名一行三昧。若",
    "T51n2076_005:0236b07": "人具二三昧。如地有種能含藏長養成就其",
    "T51n2076_005:0236b08": "實。一相一行亦復如是。我今說法。猶如時雨",
    "T51n2076_005:0236b09": "溥潤大地。汝等佛性譬諸種子。遇茲霑洽悉",
    "T51n2076_005:0236b10": "得發生。承吾旨者決獲菩提。依吾行者定證",
    "T51n2076_005:0236b11": "妙果。先天元年告諸徒眾曰。吾忝受忍大師",
    "T51n2076_005:0236b12": "衣法。今為汝等說法不付其衣。蓋汝等信根",
    "T51n2076_005:0236b13": "淳熟決定不疑堪任大事。聽吾偈曰。",
    "T51n2076_005:0236b14": " 心地含諸種  普雨悉皆生",
    "T51n2076_005:0236b15": " 頓悟華情已  菩提果自成",
    "T51n2076_005:0236b16": "[0236b16] 師說偈已復曰。其法無二其心亦然。其道清",
    "T51n2076_005:0236b17": "淨亦無諸相。汝等慎勿觀淨及空其心。此心",
    "T51n2076_005:0236b18": "本淨無可取捨。各自努力隨緣好去。師說法",
    "T51n2076_005:0236b19": "利生經四十載。其年七月六日命弟子。往新",
    "T51n2076_005:0236b20": "州國恩寺。建報恩塔仍令倍工。又有蜀僧名",
    "T51n2076_005:0236b21": "方辯。來謁師云。善&#x63D1;塑。師正色曰。試塑看。",
    "T51n2076_005:0236b22": "方辯不領旨。乃塑師真。可高七寸。曲盡其妙。",
    "T51n2076_005:0236b23": "師觀之曰。汝善塑性不善佛性。酬以衣物。僧",
    "T51n2076_005:0236b24": "禮謝而去。先天二年七月一日謂門人曰。吾",
    "T51n2076_005:0236b25": "欲歸新州。汝速理舟&#x6A9D;。時大眾哀慕乞師且",
    "T51n2076_005:0236b26": "住。師曰。諸佛出現猶示涅槃。有來必去理亦",
    "T51n2076_005:0236b27": "常然。吾此形骸歸必有所。眾曰。師從此去早",
    "T51n2076_005:0236b28": "晚&#x5374;迴。師曰。葉落歸根來時無日。又問。師之",
    "T51n2076_005:0236b29": "法眼何人傳受。師曰。有道者得無心者通。又",
    "T51n2076_005:0236c01": "問。後莫有難否。曰吾滅後五六年。當有一",
    "T51n2076_005:0236c02": "人來取吾首。聽吾記曰。頭上養親。口裏須餐。",
    "T51n2076_005:0236c03": "遇滿之難。楊柳為官。又云。吾去七十年有二",
    "T51n2076_005:0236c04": "菩薩。從東方來。一在家一出家。同時興化建",
    "T51n2076_005:0236c05": "立吾宗。締緝伽藍昌隆法嗣。言訖往新州國",
    "T51n2076_005:0236c06": "恩寺。沐浴訖跏趺而化。異香襲人白虹屬地。",
    "T51n2076_005:0236c07": "即其年八月三日也。時韶新兩郡各修靈塔。",
    "T51n2076_005:0236c08": "道俗莫決所之。兩郡刺史共焚香祝云。香煙",
    "T51n2076_005:0236c09": "引處即師之欲歸焉。時鑪香騰涌直貫曹谿。",
    "T51n2076_005:0236c10": "以十一月十三日入塔。壽七十六。時韶州刺",
    "T51n2076_005:0236c11": "史韋據撰碑。門人憶念取首之記。遂先以鐵",
    "T51n2076_005:0236c12": "葉漆布固護師頸。塔中有達磨所傳信衣(西域屈眴",
    "T51n2076_005:0236c13": "布也。緝木綿華心織成。後人以碧絹為裏)中宗賜磨衲寶&#x9262;方辯塑真",
    "T51n2076_005:0236c14": "道具等。主塔侍者尸之。開元十年壬戌八月",
    "T51n2076_005:0236c15": "三日。夜半忽聞塔中如拽鐵索聲。僧眾驚起。",
    "T51n2076_005:0236c16": "見一孝子從塔中走出。尋見師頸有傷。具以",
    "T51n2076_005:0236c17": "賊事聞於州縣。縣令楊侃刺史柳無忝得牒",
    "T51n2076_005:0236c18": "切加擒捉。五日於石角村捕得賊人。送韶州",
    "T51n2076_005:0236c19": "鞫問。云姓張名淨滿。汝州梁縣人。於洪州開",
    "T51n2076_005:0236c20": "元寺。受新羅僧金大悲錢二十千。令取六祖",
    "T51n2076_005:0236c21": "大師首。歸海東供養。柳守聞狀未即加刑。乃",
    "T51n2076_005:0236c22": "躬至曹谿。問師上足令韜曰。如何處斷。韜曰。",
    "T51n2076_005:0236c23": "若以國法論理須誅夷。但以佛教慈悲冤親",
    "T51n2076_005:0236c24": "平等。況彼求欲供養罪可恕矣。柳守嘉歎曰。",
    "T51n2076_005:0236c25": "始知佛門廣大。遂赦之(爾後甚有名賢贊述及檀施珍異。文繁不錄)上元",
    "T51n2076_005:0236c26": "元年肅宗遣使。就請師衣&#x9262;歸內供養。至永",
    "T51n2076_005:0236c27": "泰元年五月五日。代宗夢六祖大師請衣&#x9262;。",
    "T51n2076_005:0236c28": "七日&#x52C5;刺史楊瑊云。朕夢感能禪師請傳法",
    "T51n2076_005:0236c29": "袈裟&#x5374;歸曹溪。今遣鎮國大將軍劉崇景。頂",
    "T51n2076_005:0237a01": "戴而送。朕謂之國寶。卿可於本寺如法安置。",
    "T51n2076_005:0237a02": "專令僧眾親承宗旨者。嚴加守護勿令遺墜。",
    "T51n2076_005:0237a03": "後或為人偷竊。皆不遠而獲。如是者數四。憲",
    "T51n2076_005:0237a04": "宗諡大鑒禪師。塔曰元和靈照。皇宋開寶",
    "T51n2076_005:0237a05": "初。王師平南海。劉氏殘兵作梗。師之塔廟鞠",
    "T51n2076_005:0237a06": "為煨燼。而真身為守塔僧保護一無所損。尋",
    "T51n2076_005:0237a07": "有制興修功未竟。會太宗即位留心禪門。頗",
    "T51n2076_005:0237a08": "增壯麗焉。大師自唐先天二年癸丑入滅。至",
    "T51n2076_005:0237a09": "今景德元年甲辰歲。凡二百九十二年矣。得",
    "T51n2076_005:0237a10": "法者除印宗等三十三人各化一方標為正",
    "T51n2076_005:0237a11": "嗣。其外藏名匿&#x8FF9;者不可勝紀。今於諸家傳",
    "T51n2076_005:0237a12": "記中略錄十人。謂之旁出。",
    "T51n2076_005:0237a13": "[0237a13] 西域堀多三藏者天竺人也。東遊韶陽見六",
    "T51n2076_005:0237a14": "祖。於言下契悟。後遊五臺至定襄縣歷村。見",
    "T51n2076_005:0237a15": "一僧結庵而坐。三藏問曰。汝孤坐奚為。曰觀",
    "T51n2076_005:0237a16": "靜。三藏曰。觀者何人。靜者何物。其僧作禮",
    "T51n2076_005:0237a17": "問曰。此理何如。三藏曰。汝何不自觀自靜。彼",
    "T51n2076_005:0237a18": "僧茫然莫知其對。三藏曰。汝出誰門耶。曰神",
    "T51n2076_005:0237a19": "秀大師。三藏曰。我西域異道最下根者不墮",
    "T51n2076_005:0237a20": "此見。兀然空坐於道何益。其僧&#x5374;問三藏。",
    "T51n2076_005:0237a21": "所師何人。三藏曰。我師六祖。汝何不速往曹",
    "T51n2076_005:0237a22": "谿決其真要。其僧即捨庵往參六祖具陳前",
    "T51n2076_005:0237a23": "事。六祖垂誨與三藏符合。其僧信入。三藏後",
    "T51n2076_005:0237a24": "不知所終。",
    "T51n2076_005:0237a25": "[0237a25] 韶州法海禪師者曲江人也。初見六祖問曰。",
    "T51n2076_005:0237a26": "即心即佛願垂指喻。祖曰。前念不生即心。後",
    "T51n2076_005:0237a27": "念不滅即佛。成一切相即心。離一切相即佛。",
    "T51n2076_005:0237a28": "吾若具說窮劫不盡。聽吾偈曰。",
    "T51n2076_005:0237a29": " 即心名慧  即佛乃定  定慧等持",
    "T51n2076_005:0237b01": " 意中清淨  悟此法門  由汝習性",
    "T51n2076_005:0237b02": " 用本無生  雙修是正",
    "T51n2076_005:0237b03": "[0237b03] 法海信受。以偈贊曰。",
    "T51n2076_005:0237b04": " 即心元是佛  不悟而自屈",
    "T51n2076_005:0237b05": " 我知定慧因  雙修離諸物",
    "T51n2076_005:0237b06": "[0237b06] (壇經云。門人法海者即禪師是也)。",
    "T51n2076_005:0237b07": "[0237b07] 吉州志誠禪師者吉州太和人也。少於荊南",
    "T51n2076_005:0237b08": "當陽山玉泉寺奉事神秀禪師。後因兩宗盛",
    "T51n2076_005:0237b09": "化。秀之徒眾往往譏南宗曰。能大師不識一",
    "T51n2076_005:0237b10": "字有何所長。秀曰。他得無師之智深悟上乘。",
    "T51n2076_005:0237b11": "吾不如也。且吾師五祖親付衣法。豈徒然哉。",
    "T51n2076_005:0237b12": "吾所恨不能遠去親近虛受國恩。汝等諸人。",
    "T51n2076_005:0237b13": "無滯於此。可往曹谿質疑。他日迴復還為吾",
    "T51n2076_005:0237b14": "說。師聞此語禮辭至韶陽。隨眾參請不言來",
    "T51n2076_005:0237b15": "處。時六祖告眾曰。今有盜法之人潛在此會。",
    "T51n2076_005:0237b16": "師出禮拜具陳其事。祖曰。汝師若為示眾。對",
    "T51n2076_005:0237b17": "曰。常指誨大眾。令住心觀靜長坐不臥。祖曰。",
    "T51n2076_005:0237b18": "住心觀靜是病非禪。長坐拘身於理何益。聽",
    "T51n2076_005:0237b19": "吾偈曰。",
    "T51n2076_005:0237b20": " 生來坐不臥  死去臥不坐",
    "T51n2076_005:0237b21": " 元是臭骨頭  何為立功過",
    "T51n2076_005:0237b22": "[0237b22] 師。曰未審大師以何法誨人。祖曰。吾若言有",
    "T51n2076_005:0237b23": "法與人。即為誑汝。但且隨方解縛假名三昧。",
    "T51n2076_005:0237b24": "聽吾偈曰。",
    "T51n2076_005:0237b25": " 一切無心自性戒  一切無礙自性慧",
    "T51n2076_005:0237b26": " 不增不退自金剛  身去身來本三昧",
    "T51n2076_005:0237b27": "[0237b27] 師聞偈悔謝。即誓依歸。乃呈一偈曰。",
    "T51n2076_005:0237b28": " 五蘊幻身  幻何究竟  迴趣真如",
    "T51n2076_005:0237b29": " 法還不淨",
    "T51n2076_005:0237c01": "[0237c01] 祖然之。尋迴玉泉。",
    "T51n2076_005:0237c02": "[0237c02] 匾檐山曉了禪師者傳記不載。唯北宗門人",
    "T51n2076_005:0237c03": "忽雷澄撰塔碑盛行于世。略曰。師住匾檐山。",
    "T51n2076_005:0237c04": "法號曉了。六祖之嫡嗣也。師得無心之心。了",
    "T51n2076_005:0237c05": "無相之相。無相者森羅眩目。無心者分別熾",
    "T51n2076_005:0237c06": "然。絕一言一響。響莫可傳傳之行矣。言莫可",
    "T51n2076_005:0237c07": "窮窮之非矣。師自得無無之無不無於無也。",
    "T51n2076_005:0237c08": "吾今以有有之有不有於有也。不有之有去",
    "T51n2076_005:0237c09": "來非增。不無之無涅槃非減。嗚呼。師住世兮",
    "T51n2076_005:0237c10": "曹谿明。師寂滅兮法舟傾。師譚無說兮寰宇",
    "T51n2076_005:0237c11": "盈。師示迷徒兮了義乘。匾擔山色垂茲色。空",
    "T51n2076_005:0237c12": "谷猶留曉了名。",
    "T51n2076_005:0237c13": "[0237c13] 河北智隍禪師者。始參五祖法席。雖&#x751E;咨決",
    "T51n2076_005:0237c14": "而循乎漸行。後往河北結庵長坐。積二十餘",
    "T51n2076_005:0237c15": "載不見惰容。及遇六祖門人策禪師遊歷于",
    "T51n2076_005:0237c16": "彼。激以勤求法要。師遂捨庵往參六祖。祖愍",
    "T51n2076_005:0237c17": "其遠來便垂開抉。師於言下豁然契悟。前二",
    "T51n2076_005:0237c18": "十年所得心都無影響。其夜河北檀越士庶",
    "T51n2076_005:0237c19": "忽聞空中有聲曰。隍禪師今日得道也。後迴",
    "T51n2076_005:0237c20": "河北開化四眾。",
    "T51n2076_005:0237c21": "[0237c21] 洪州法達禪師者洪州豐城人也。七歲出家",
    "T51n2076_005:0237c22": "誦法華經。進具之後來禮祖師頭不至地。祖",
    "T51n2076_005:0237c23": "呵曰。禮不投地何如不禮。汝心中必有一物",
    "T51n2076_005:0237c24": "蘊習。何事耶。師曰。念法華經已及三千部。祖",
    "T51n2076_005:0237c25": "曰。汝若念至萬部得其經意。不以為勝則與",
    "T51n2076_005:0237c26": "吾偕行。汝今負此事業都不知過。聽吾偈曰。",
    "T51n2076_005:0237c27": " 禮本折慢幢  頭奚不至地",
    "T51n2076_005:0237c28": " 有我罪即生  亡功福無比",
    "T51n2076_005:0237c29": "[0237c29] 祖又曰。汝名什麼。對曰。名法達。祖曰。汝名",
    "T51n2076_005:0238a01": "法達。何曾達法。復說偈曰。",
    "T51n2076_005:0238a02": " 汝今名法達  勤誦未休歇",
    "T51n2076_005:0238a03": " 空誦但循聲  明心號菩薩",
    "T51n2076_005:0238a04": " 汝今有緣故  吾今為汝說",
    "T51n2076_005:0238a05": " 但信佛無言  蓮華從口發",
    "T51n2076_005:0238a06": "[0238a06] 師聞偈悔過曰。而今而後當謙恭一切。惟願",
    "T51n2076_005:0238a07": "和尚大慈。略說經中義理。祖曰。汝念此經以",
    "T51n2076_005:0238a08": "何為宗。師曰。學人愚鈍。從來但依文誦念。豈",
    "T51n2076_005:0238a09": "知宗趣。祖曰。汝試為吾念一遍。吾當為汝解",
    "T51n2076_005:0238a10": "說。師即高聲念經至方便品。祖曰止。此經元",
    "T51n2076_005:0238a11": "來以因緣出世為宗。縱說多種譬喻。亦無越",
    "T51n2076_005:0238a12": "於此。何者因緣。唯一大事。一大事即佛知見",
    "T51n2076_005:0238a13": "也。汝慎勿錯解經意。見他道。開示悟入自是",
    "T51n2076_005:0238a14": "佛之知見。我輩無分。若作此解乃是謗經毀",
    "T51n2076_005:0238a15": "佛也。彼既是佛已具知見。何用更開。汝今當",
    "T51n2076_005:0238a16": "信。佛知見者。只汝自心更無別體。蓋為一切",
    "T51n2076_005:0238a17": "眾生自蔽光明。貪愛塵境外緣內擾甘受驅",
    "T51n2076_005:0238a18": "馳。便勞他從三昧起。種種苦口勸令寢息。莫",
    "T51n2076_005:0238a19": "向外求與佛無二。故云開佛知見。汝但勞勞",
    "T51n2076_005:0238a20": "執念謂為功課者。何異犛牛愛尾也。師曰。若",
    "T51n2076_005:0238a21": "然者但得解義。不勞誦經耶。祖曰。經有何",
    "T51n2076_005:0238a22": "過豈障汝念。只為迷悟在人損益由汝。聽吾",
    "T51n2076_005:0238a23": "偈曰。",
    "T51n2076_005:0238a24": " 心迷法華轉  心悟轉法華",
    "T51n2076_005:0238a25": " 誦久不明己  與義作讎家",
    "T51n2076_005:0238a26": " 無念念即正  有念念成邪",
    "T51n2076_005:0238a27": " 有無俱不計  長御白牛車",
    "T51n2076_005:0238a28": "[0238a28] 師聞偈再啟曰。經云。諸大聲聞乃至菩薩。皆",
    "T51n2076_005:0238a29": "盡思度量。尚不能測於佛智。今令凡夫但悟",
    "T51n2076_005:0238b01": "自心。便名佛之知見。自非上根未免疑謗。又",
    "T51n2076_005:0238b02": "經說三車。大牛之車與白牛車如何區別。願",
    "T51n2076_005:0238b03": "和尚再垂宣說。祖曰。經意分明。汝自迷背。諸",
    "T51n2076_005:0238b04": "三乘人不能測佛智者。患在度量也。饒伊盡",
    "T51n2076_005:0238b05": "思共推轉加懸遠。佛本為凡夫說不為佛說。",
    "T51n2076_005:0238b06": "此理若不肯信者從他退席。殊不知坐&#x5374;白",
    "T51n2076_005:0238b07": "牛車。更於門外覓三車。況經文明向汝道。無",
    "T51n2076_005:0238b08": "二亦無三。汝何不省。三車是假為昔時故。一",
    "T51n2076_005:0238b09": "乘是實為今時故。只教汝去假歸實。歸實之",
    "T51n2076_005:0238b10": "後實亦無名。應知所有珍財盡屬於汝由汝",
    "T51n2076_005:0238b11": "受用。更不作父想。亦不作子想。亦無用想。",
    "T51n2076_005:0238b12": "是名持法華經。從劫至劫手不釋卷。從晝至",
    "T51n2076_005:0238b13": "夜無不念時也。師既蒙啟發踊躍歡喜。以偈",
    "T51n2076_005:0238b14": "贊曰。",
    "T51n2076_005:0238b15": " 經誦三千部  曹谿一句亡",
    "T51n2076_005:0238b16": " 未明出世旨  寧歇累生狂",
    "T51n2076_005:0238b17": " 羊鹿牛權設  初中後善揚",
    "T51n2076_005:0238b18": " 誰知火宅內  元是法中王",
    "T51n2076_005:0238b19": "[0238b19] 祖曰。汝今後方可名為念經僧也。師從此領",
    "T51n2076_005:0238b20": "玄旨。亦不輟誦持。",
    "T51n2076_005:0238b21": "[0238b21] 壽州智通禪師者壽州安豐人也。初看楞伽",
    "T51n2076_005:0238b22": "經約千餘遍而不會三身四智。禮師求解其",
    "T51n2076_005:0238b23": "義。祖曰。三身者。清淨法身汝之性也。圓滿報",
    "T51n2076_005:0238b24": "身汝之智也。千百億化身汝之行也。若離本",
    "T51n2076_005:0238b25": "性別說三身。即名有身無智。若悟三身無有",
    "T51n2076_005:0238b26": "自性。即名四智菩提。聽吾偈曰。",
    "T51n2076_005:0238b27": " 自性具三身  發明成四智",
    "T51n2076_005:0238b28": " 不離見聞緣  超然登佛地",
    "T51n2076_005:0238b29": " 吾今為汝說  諦信永無迷",
    "T51n2076_005:0238c01": " 莫學馳求者  終日說菩提",
    "T51n2076_005:0238c02": "[0238c02] 師曰。四智之義可得聞乎。祖曰。既會三身便",
    "T51n2076_005:0238c03": "明四智。何更問邪。若離三身別譚四智。此名",
    "T51n2076_005:0238c04": "有智無身也。即此有智還成無智。復說偈曰。",
    "T51n2076_005:0238c05": " 大圓鏡智性清淨  平等性智心無病",
    "T51n2076_005:0238c06": " 妙觀察智見非功  成所作智同圓鏡",
    "T51n2076_005:0238c07": " 五八六七果因轉  但用名者無實性",
    "T51n2076_005:0238c08": " 若於轉處不留情  繁興永處那伽定",
    "T51n2076_005:0238c09": "[0238c09] (轉識為智者。教中云。轉前五識為成所作智。轉第六識為妙觀察智。轉第七識為平等性智。轉第八識為大",
    "T51n2076_005:0238c10": "圓鏡智。雖六七因中轉。五八果上轉。但轉其名而不轉其體也)。",
    "T51n2076_005:0238c11": "[0238c11] 師禮謝以偈贊曰。",
    "T51n2076_005:0238c12": " 三身元我體  四智本心明",
    "T51n2076_005:0238c13": " 身智融無礙  應物任隨形",
    "T51n2076_005:0238c14": " 起修皆妄動  守住匪真精",
    "T51n2076_005:0238c15": " 妙言因師曉  終亡污染名",
    "T51n2076_005:0238c16": "[0238c16] 江西志徹禪師者江西人也。姓張氏。名行昌。",
    "T51n2076_005:0238c17": "少任俠。自南北分化。二宗主雖亡彼我。而徒",
    "T51n2076_005:0238c18": "侶競起愛憎。時北宗門人自立秀師為第六",
    "T51n2076_005:0238c19": "祖。而忌能大師傳衣為天下所聞。然祖是菩",
    "T51n2076_005:0238c20": "薩預知其事。即置金十兩於方丈。時行昌受",
    "T51n2076_005:0238c21": "北宗門人之囑。懷刃入祖室將欲加害。祖舒",
    "T51n2076_005:0238c22": "頸而就。行昌揮刃者三都無所損。祖曰。正劍",
    "T51n2076_005:0238c23": "不邪邪劍不正。只負汝金不負汝命。行昌驚",
    "T51n2076_005:0238c24": "仆。久而方甦求哀悔過。即願出家。祖遂與金",
    "T51n2076_005:0238c25": "云。汝且去。恐徒眾翻害於汝。汝可他日易形",
    "T51n2076_005:0238c26": "而來。吾當攝受。行昌稟旨宵遁。終投僧出家",
    "T51n2076_005:0238c27": "具戒精進。一日憶祖之言。遠來禮覲。祖曰。吾",
    "T51n2076_005:0238c28": "久念於汝。汝來何晚。曰昨蒙和尚捨罪。今雖",
    "T51n2076_005:0238c29": "出家苦行終難報於深恩。其唯傳法度生乎。",
    "T51n2076_005:0239a01": "弟子嘗覽涅槃經。未曉常無常義。乞和尚慈",
    "T51n2076_005:0239a02": "悲略為宣說。祖曰。無常者。即佛性也。有常",
    "T51n2076_005:0239a03": "者。即善惡一切諸法分別心也。曰和尚所說",
    "T51n2076_005:0239a04": "大違經文也。祖曰。吾傳佛心印。安敢違於佛",
    "T51n2076_005:0239a05": "經。曰經說佛性是常。和尚&#x5374;言無常。善惡諸",
    "T51n2076_005:0239a06": "法乃至菩提心皆是無常。和尚&#x5374;言是常。此",
    "T51n2076_005:0239a07": "即相違。令學人轉加疑惑。祖曰。涅槃經吾昔",
    "T51n2076_005:0239a08": "者聽尼無盡藏讀誦一遍。便為講說。無一字",
    "T51n2076_005:0239a09": "一義不合經文。乃至為汝終無二說。曰學人",
    "T51n2076_005:0239a10": "識量淺昧。願和尚委曲開示。祖曰。汝知否。佛",
    "T51n2076_005:0239a11": "性若常。更說什麼善惡諸法。乃至窮劫無有",
    "T51n2076_005:0239a12": "一人發菩提心者。故吾說無常。正是佛說真",
    "T51n2076_005:0239a13": "常之道也。又一切諸法若無常者。即物物皆",
    "T51n2076_005:0239a14": "有自性容受生死。而真常性有不遍之處。故",
    "T51n2076_005:0239a15": "吾說常者。正是佛說真無常義也。佛比為凡",
    "T51n2076_005:0239a16": "夫外道執於邪常。諸二乘人於常計無常共",
    "T51n2076_005:0239a17": "成八倒故。於涅槃了義教中。破彼偏見。而顯",
    "T51n2076_005:0239a18": "說真常真我真淨。汝今依言背義。以斷滅無",
    "T51n2076_005:0239a19": "常及確定死常。而錯解佛之圓妙最後微言。",
    "T51n2076_005:0239a20": "縱覽千遍有何所益。行昌忽如醉醒。乃說偈",
    "T51n2076_005:0239a21": "曰。",
    "T51n2076_005:0239a22": " 因守無常心  佛演有常性",
    "T51n2076_005:0239a23": " 不知方便者  猶春池執礫",
    "T51n2076_005:0239a24": " 我今不施功  佛性而見前",
    "T51n2076_005:0239a25": " 非師相授與  我亦無所得",
    "T51n2076_005:0239a26": "[0239a26] 祖曰。汝今徹也。宜名志徹。師禮謝而去。",
    "T51n2076_005:0239a27": "[0239a27] 信州智常禪師者本州貴谿人也。髫年出家",
    "T51n2076_005:0239a28": "志求見性。一日參六祖。祖問。汝從何來欲求",
    "T51n2076_005:0239a29": "何事。師曰。學人近往洪州建昌縣白&#x5CEF;山。禮",
    "T51n2076_005:0239b01": "大通和尚。蒙示見性成佛之義。未決狐疑。至",
    "T51n2076_005:0239b02": "吉州遇人指迷令投謁和尚。伏願垂慈攝受。",
    "T51n2076_005:0239b03": "祖曰。彼有何言句。汝試舉似於吾。與汝證明。",
    "T51n2076_005:0239b04": "師曰。初到彼三月未蒙開示。以為法切故。於",
    "T51n2076_005:0239b05": "中夜獨入方丈禮拜哀請。大通乃曰。汝見虛",
    "T51n2076_005:0239b06": "空否。對曰見。彼曰。汝見虛空有相貌否。對",
    "T51n2076_005:0239b07": "曰。虛空無形有何相貌。彼曰。汝之本性猶如",
    "T51n2076_005:0239b08": "虛空。返觀自性了無一物可見。是名正見。無",
    "T51n2076_005:0239b09": "一物可知。是名真知。無有青黃長短。但見本",
    "T51n2076_005:0239b10": "源清淨覺體圓明。即名見性成佛。亦名極樂",
    "T51n2076_005:0239b11": "世界。亦名如來知見。學人雖聞此說猶未決",
    "T51n2076_005:0239b12": "了。乞和尚誨示令無凝滯。祖曰。彼師所說",
    "T51n2076_005:0239b13": "猶存見知故。令汝未了。吾今示汝一偈曰。",
    "T51n2076_005:0239b14": " 不見一法存無見  大似浮雲遮日面",
    "T51n2076_005:0239b15": " 不知一法守空知  還如太虛生閃電",
    "T51n2076_005:0239b16": " 此之知見瞥然興  錯認何曾解方便",
    "T51n2076_005:0239b17": " 汝當一念自知非  自己靈光常顯見",
    "T51n2076_005:0239b18": "[0239b18] 師聞偈已心意豁然。乃述一偈曰。",
    "T51n2076_005:0239b19": " 無端起知解  著相求菩提",
    "T51n2076_005:0239b20": " 情存一念悟  寧越昔時迷",
    "T51n2076_005:0239b21": " 自性覺源體  隨照枉遷流",
    "T51n2076_005:0239b22": " 不入祖師室  茫然趣兩頭",
    "T51n2076_005:0239b23": "[0239b23] 廣州志道禪師者南海人也。初參六祖曰。學",
    "T51n2076_005:0239b24": "人自出家。覽涅槃經僅十餘載。未明大意。",
    "T51n2076_005:0239b25": "願和尚垂誨。祖曰。汝何處未了。對曰。諸行無",
    "T51n2076_005:0239b26": "常。是生滅法。生滅滅已。寂滅為樂。於此疑",
    "T51n2076_005:0239b27": "惑。祖曰。汝作麼生疑。對曰。一切眾生皆有二",
    "T51n2076_005:0239b28": "身。謂色身法身也。色身無常有生有滅。法身",
    "T51n2076_005:0239b29": "有常無知無覺。經云。生滅滅已寂滅為樂者。",
    "T51n2076_005:0239c01": "未審是何身寂滅何身受樂。若色身者。色身",
    "T51n2076_005:0239c02": "滅時。四大分散全是苦。苦不可言樂。若法身",
    "T51n2076_005:0239c03": "寂滅。即同草木瓦石。誰當受樂。又法性是生",
    "T51n2076_005:0239c04": "滅之體。五蘊是生滅之用。一體五用生滅是",
    "T51n2076_005:0239c05": "常。生則從體起用。滅則攝用歸體。若聽更生。",
    "T51n2076_005:0239c06": "即有情之類不斷不滅。若不聽更生。即永歸",
    "T51n2076_005:0239c07": "寂滅。同於無情之物。如是則一切諸法。被涅",
    "T51n2076_005:0239c08": "槃之所禁伏。尚不得生何樂之有。祖曰。汝是",
    "T51n2076_005:0239c09": "釋子何習外道斷常邪見。而議最上乘法。據",
    "T51n2076_005:0239c10": "汝所解。即色身外別有法身。離生滅求於寂",
    "T51n2076_005:0239c11": "滅。又推涅槃常樂。言有身受者。斯乃執吝生",
    "T51n2076_005:0239c12": "死耽著世樂。汝今當知。佛為一切迷人認五",
    "T51n2076_005:0239c13": "蘊和合為自體相。分別一切法為外塵相。好",
    "T51n2076_005:0239c14": "生惡死念念遷流。不知夢幻虛假。枉受輪迴。",
    "T51n2076_005:0239c15": "以常樂涅槃翻為苦相終日馳求。佛愍此故乃",
    "T51n2076_005:0239c16": "示涅槃真樂。剎那無有生相。剎那無有滅相。",
    "T51n2076_005:0239c17": "更無生滅可滅。是則寂滅見前。當見前之時",
    "T51n2076_005:0239c18": "亦無見前之量乃謂常樂此樂無有受者亦無",
    "T51n2076_005:0239c19": "不受者豈有一體五用之名何況更言涅槃禁",
    "T51n2076_005:0239c20": "伏諸法令永不生斯乃謗佛毀法。聽吾偈曰。",
    "T51n2076_005:0239c21": " 無上大涅槃  圓明常寂照",
    "T51n2076_005:0239c22": " 凡愚謂之死  外道執為斷",
    "T51n2076_005:0239c23": " 諸求二乘人  目以無為作",
    "T51n2076_005:0239c24": " 盡屬情所計  六十二見本",
    "T51n2076_005:0239c25": " 妄立虛假名  何為真實義",
    "T51n2076_005:0239c26": " 唯有過量人  通達無取捨",
    "T51n2076_005:0239c27": " 以知五蘊法  及以蘊中我",
    "T51n2076_005:0239c28": " 外現眾色象  一一音聲相",
    "T51n2076_005:0239c29": " 平等如夢幻  不起凡聖見",
    "T51n2076_005:0240a01": " 不作涅槃解  二邊三際斷",
    "T51n2076_005:0240a02": " 常應諸根用  而不起用想",
    "T51n2076_005:0240a03": " 分別一切法  不起分別想",
    "T51n2076_005:0240a04": " 劫火燒海底  風鼓山相擊",
    "T51n2076_005:0240a05": " 真常寂滅樂  涅槃相如是",
    "T51n2076_005:0240a06": " 吾今彊言說  令汝捨邪見",
    "T51n2076_005:0240a07": " 汝勿隨言解  許汝知少分",
    "T51n2076_005:0240a08": "[0240a08] 師聞偈踊躍作禮而退。",
    "T51n2076_005:0240a09": "[0240a09] 廣州法性寺印宗和尚者吳郡人也。姓印氏。",
    "T51n2076_005:0240a10": "從師出家精涅槃大部。唐咸亨元年抵京師。",
    "T51n2076_005:0240a11": "&#x52C5;居大敬愛寺。固辭往蘄春謁忍大師。後於",
    "T51n2076_005:0240a12": "廣州法性寺講涅槃經。遇六祖能大師始悟",
    "T51n2076_005:0240a13": "玄理。以能為傳法師。又採自梁至唐諸方達",
    "T51n2076_005:0240a14": "者之言。著心要集盛行于世。先天二年二月",
    "T51n2076_005:0240a15": "二十一日終于會稽山妙喜寺。壽八十有七。",
    "T51n2076_005:0240a16": "會稽王師乾立塔銘焉。",
    "T51n2076_005:0240a17": "[0240a17] 吉州青原山行思禪師本州安城人也。姓劉",
    "T51n2076_005:0240a18": "氏幼歲出家。每群居論道師唯默然。後聞曹",
    "T51n2076_005:0240a19": "谿法席乃往參禮。問曰。當何所務即不落階",
    "T51n2076_005:0240a20": "級。祖曰。汝曾作什麼。師曰。聖諦亦不為。祖",
    "T51n2076_005:0240a21": "曰。落何階級。曰聖諦尚不為。何階級之有。祖",
    "T51n2076_005:0240a22": "深器之。會下學徒雖眾師居首焉。亦猶二祖",
    "T51n2076_005:0240a23": "不言少林謂之得髓矣。一日祖謂師曰。從上",
    "T51n2076_005:0240a24": "衣法雙行師資遞授。衣以表信。法乃印心。吾",
    "T51n2076_005:0240a25": "今得人何患不信。吾受衣以來遭此多難。況",
    "T51n2076_005:0240a26": "乎後代爭競必多。衣即留鎮山門。汝當分化",
    "T51n2076_005:0240a27": "一方無令斷絕。師既得法。住吉州青原山靜",
    "T51n2076_005:0240a28": "居寺。六祖將示滅。有沙彌希遷(即南嶽石頭和尚也)問曰。",
    "T51n2076_005:0240a29": "和尚百年後。希遷未審當依附何人。祖曰。尋",
    "T51n2076_005:0240b01": "思去。及祖順世。遷每於靜處端坐寂若忘生。",
    "T51n2076_005:0240b02": "第一坐問曰。汝師已逝空坐奚為。遷曰。我稟",
    "T51n2076_005:0240b03": "遺誡故尋思爾。第一坐曰。汝有師兄行思和",
    "T51n2076_005:0240b04": "尚。今住吉州。汝因緣在彼。師言甚直汝自迷",
    "T51n2076_005:0240b05": "耳。遷聞語便禮辭祖龕。直詣靜居。師問曰。子",
    "T51n2076_005:0240b06": "何方而來。遷曰。曹谿。師曰。將得什麼來。曰。",
    "T51n2076_005:0240b07": "未到曹谿亦不失。師曰。恁麼用去曹谿作什",
    "T51n2076_005:0240b08": "麼。曰若不到曹谿爭知不失。遷又問曰。曹谿",
    "T51n2076_005:0240b09": "大師還識和尚否。師曰。汝今識吾否。曰識",
    "T51n2076_005:0240b10": "又爭能識得。師曰。眾角雖多一麟足矣。遷又",
    "T51n2076_005:0240b11": "問。和尚出嶺多少時。師曰。我&#x5374;不知。汝早",
    "T51n2076_005:0240b12": "晚離曹谿。曰希遷不從曹谿來。師曰。我亦知",
    "T51n2076_005:0240b13": "汝去處也。曰和尚幸是大人莫造次。他日",
    "T51n2076_005:0240b14": "師復問遷。汝什麼處來。曰曹谿。師乃舉拂",
    "T51n2076_005:0240b15": "子曰。曹谿還有這箇麼。曰非但曹谿。西天亦",
    "T51n2076_005:0240b16": "無。師曰。子莫曾到西天否。曰若到即有也。師",
    "T51n2076_005:0240b17": "曰。未在。更道。曰和尚也須道取一半。莫全靠",
    "T51n2076_005:0240b18": "學人。師曰。不辭向汝道。恐已後無人承當。師",
    "T51n2076_005:0240b19": "令希遷持書與南嶽讓和尚曰。汝達書了速",
    "T51n2076_005:0240b20": "迴。吾有箇&#x922F;斧子。與汝住山。遷至彼未呈書。",
    "T51n2076_005:0240b21": "便問。不慕諸聖不重己靈時如何。讓曰。子問",
    "T51n2076_005:0240b22": "太高生。何不向下問。遷曰。寧可永劫沈淪。",
    "T51n2076_005:0240b23": "不慕諸聖解脫。讓便休。遷迴至靜居。師問",
    "T51n2076_005:0240b24": "曰。子去未久送書達否。遷曰。信亦不通書亦",
    "T51n2076_005:0240b25": "不達。師曰。作麼生。遷舉前話了。&#x5374;云。發時",
    "T51n2076_005:0240b26": "蒙和尚許&#x922F;斧子。便請取。師垂一足。遷禮",
    "T51n2076_005:0240b27": "拜。尋辭往南嶽(玄沙云。大小石頭和尚。被讓師推倒。至今起不得)荷澤神",
    "T51n2076_005:0240b28": "會來參。師問曰。什麼處來。會曰。曹谿。師曰。",
    "T51n2076_005:0240b29": "曹谿意旨如何。會振身而已。師曰。猶滯瓦礫",
    "T51n2076_005:0240c01": "在。曰和尚此間莫有真金與人否。師曰。設有",
    "T51n2076_005:0240c02": "與汝向什麼處著(玄沙云。果然。雲居錫云。只如玄沙道果然。是真金是瓦礫)僧",
    "T51n2076_005:0240c03": "問。如何是佛法大意。師曰。廬陵米作麼價。師",
    "T51n2076_005:0240c04": "既付法石頭。唐開元二十八年庚辰十二月",
    "T51n2076_005:0240c05": "十三日。陞堂告眾跏趺而逝。僖宗諡弘濟禪",
    "T51n2076_005:0240c06": "師歸真之塔。",
    "T51n2076_005:0240c07": "[0240c07] 南嶽懷讓禪師者姓杜氏。金州人也。年十五",
    "T51n2076_005:0240c08": "往荊州玉泉寺。依弘景律師出家。受具之後。",
    "T51n2076_005:0240c09": "習毘尼藏。一日自歎曰。夫出家者為無為法",
    "T51n2076_005:0240c10": "時同學坦然知師志高邁。勸師謁嵩山安和",
    "T51n2076_005:0240c11": "尚。安啟發之。乃直詣曹谿參六祖。祖問。什麼",
    "T51n2076_005:0240c12": "處來。曰嵩山來。祖曰。什麼物恁麼來。曰說似",
    "T51n2076_005:0240c13": "一物即不中。祖曰。還可修證否。曰修證即不",
    "T51n2076_005:0240c14": "無。污染即不得。祖曰。只此不污染諸佛之所",
    "T51n2076_005:0240c15": "護念。汝既如是吾亦如是。西天般若多羅讖。",
    "T51n2076_005:0240c16": "汝足下出一馬駒。蹋殺天下人。並在汝心不",
    "T51n2076_005:0240c17": "須速說。師豁然契會。執侍左右一十五載。唐",
    "T51n2076_005:0240c18": "先天二年始往衡嶽居般若寺。開元中有沙",
    "T51n2076_005:0240c19": "門道一(即馬祖大師也)住傳法院常日坐禪。師知是法",
    "T51n2076_005:0240c20": "器。往問曰。大德坐禪圖什麼。一曰。圖作佛。",
    "T51n2076_005:0240c21": "師乃取一塼。於彼庵前石上磨。一曰。師作",
    "T51n2076_005:0240c22": "什麼。師曰。磨作鏡。一曰。磨塼豈得成鏡耶。",
    "T51n2076_005:0240c23": "坐禪豈得成佛耶。一曰。如何即是。師曰。如",
    "T51n2076_005:0240c24": "人駕車不行。打車即是。打牛即是一無對。",
    "T51n2076_005:0240c25": "師又曰。汝學坐禪。為學坐佛。若學坐禪禪",
    "T51n2076_005:0240c26": "非坐臥。若學坐佛佛非定相。於無住法不應",
    "T51n2076_005:0240c27": "取捨。汝若坐佛即是殺佛。若執坐相非達其",
    "T51n2076_005:0240c28": "理。一聞示誨如飲醍醐。禮拜問曰。如何用心",
    "T51n2076_005:0240c29": "即合無相三昧。師曰。汝學心地法門如下種",
    "T51n2076_005:0241a01": "子。我說法要譬彼天澤。汝緣合故當見其道。",
    "T51n2076_005:0241a02": "又問曰。道非色相。云何能見。師曰。心地法眼",
    "T51n2076_005:0241a03": "能見乎道。無相三昧亦復然矣。一曰。有成壞",
    "T51n2076_005:0241a04": "否。師曰。若以成壞聚散而見道者。非見道也。",
    "T51n2076_005:0241a05": "聽吾偈曰。",
    "T51n2076_005:0241a06": " 心地含諸種  遇澤悉皆萌",
    "T51n2076_005:0241a07": " 三昧華無相  何壞復何成",
    "T51n2076_005:0241a08": "[0241a08] 一蒙開悟心意超然。侍奉十秋日益玄奧。師",
    "T51n2076_005:0241a09": "入室弟子總有六人。師各印可云。汝等六人",
    "T51n2076_005:0241a10": "同證吾身各契一路。一人得吾眉善威儀(常浩)一",
    "T51n2076_005:0241a11": "人得吾眼善顧盻(智達)一人得吾耳善聽理(坦然)一",
    "T51n2076_005:0241a12": "人得吾鼻善知氣(神照)一人得吾舌善譚說(嚴峻)一",
    "T51n2076_005:0241a13": "人得吾心善古今(道一)又曰。一切法皆從心生。",
    "T51n2076_005:0241a14": "心無所生法無能住。若達心地所作無礙。非",
    "T51n2076_005:0241a15": "遇上根宜慎辭哉。有一大德。問如鏡鑄像。像",
    "T51n2076_005:0241a16": "成後鏡明向什麼處去。師曰。如大德為童子",
    "T51n2076_005:0241a17": "時相貌何在(法眼別云阿那箇是大德鑄成底像)曰只如像成後。為",
    "T51n2076_005:0241a18": "什麼不鑑照。師曰。雖然不鑑照。謾他一點不",
    "T51n2076_005:0241a19": "得。後馬大師闡化於江西。師問眾曰。道一為",
    "T51n2076_005:0241a20": "眾說法否眾曰。已為眾說法。師曰。總未見人",
    "T51n2076_005:0241a21": "持箇消息來。眾無對因遣一僧去云。待伊上",
    "T51n2076_005:0241a22": "堂時。但問作麼生。伊道底言語記將來。僧去",
    "T51n2076_005:0241a23": "一如師旨。迴謂師曰。馬師云。自從胡亂後三",
    "T51n2076_005:0241a24": "十年不曾闕鹽醬喫。師然之。天寶三年八月",
    "T51n2076_005:0241a25": "十一日圓寂於衡嶽。&#x52C5;諡大慧禪師最勝輪",
    "T51n2076_005:0241a26": "之塔。",
    "T51n2076_005:0241a27": "[0241a27] 溫州永嘉玄覺禪師者永嘉人也。姓戴氏。丱",
    "T51n2076_005:0241a28": "歲出家遍探三藏。精天台止觀圓妙法門。於",
    "T51n2076_005:0241a29": "四威儀中常冥禪觀。後因左谿朗禪師激勵。",
    "T51n2076_005:0241b01": "與東陽策禪師同詣曹谿。初到振錫&#x643A;瓶。繞",
    "T51n2076_005:0241b02": "祖三匝。祖曰。夫沙門者具三千威儀八萬細",
    "T51n2076_005:0241b03": "行。大德自何方而來生大我慢。師曰。生死事",
    "T51n2076_005:0241b04": "大無常迅速。祖曰。何不體取無生了無速乎。",
    "T51n2076_005:0241b05": "曰體即無生。了本無速。祖曰。如是如是。于時",
    "T51n2076_005:0241b06": "大眾無不愕然。師方具威儀參禮。須臾告辭。",
    "T51n2076_005:0241b07": "祖曰。返太速乎。師曰。本自非動豈有速耶。祖",
    "T51n2076_005:0241b08": "曰。誰知非動。曰仁者自生分別。祖曰。汝甚得",
    "T51n2076_005:0241b09": "無生之意。曰無生豈有意耶。祖曰。無意誰當",
    "T51n2076_005:0241b10": "分別。曰分別亦非意。祖歎曰。善哉善哉。少留",
    "T51n2076_005:0241b11": "一宿。時謂一宿覺矣。策公乃留師。翌日下山",
    "T51n2076_005:0241b12": "迴溫江。學者輻湊。號真覺大師。著證道歌",
    "T51n2076_005:0241b13": "一首。及禪宗悟修圓旨自淺之深。慶州刺史",
    "T51n2076_005:0241b14": "魏靖。緝而序之成十篇。目為永嘉集並盛行",
    "T51n2076_005:0241b15": "于世。",
    "T51n2076_005:0241b16": "[0241b16] 慕道志儀第一",
    "T51n2076_005:0241b17": "[0241b17] 夫欲修道先須立志及事師儀則彰乎軌訓。",
    "T51n2076_005:0241b18": "[0241b18] 故標第一明慕道儀式。",
    "T51n2076_005:0241b19": "[0241b19] 戒憍奢意第二",
    "T51n2076_005:0241b20": "[0241b20] 初雖立志修道善識軌儀。若三業憍奢妄心",
    "T51n2076_005:0241b21": "擾動。何能得定。故次第二明戒憍奢意也。",
    "T51n2076_005:0241b22": "[0241b22] 淨修三業第三",
    "T51n2076_005:0241b23": "[0241b23] 前戒憍奢略標綱要。今子細檢責令過不生。",
    "T51n2076_005:0241b24": "故次第三明淨修三業。戒乎身口意也。",
    "T51n2076_005:0241b25": "[0241b25] 奢摩他頌第四",
    "T51n2076_005:0241b26": "[0241b26] 已檢責身口令&#x9E81;過不生。次須入門修道漸",
    "T51n2076_005:0241b27": "次不出定慧。五種起心。六種料簡。故次第四",
    "T51n2076_005:0241b28": "明奢摩他頌也。",
    "T51n2076_005:0241b29": "[0241b29] 毘婆舍那頌第五",
    "T51n2076_005:0241c01": "[0241c01] 非戒不禪。非禪不慧。上既修定。定久慧明。故",
    "T51n2076_005:0241c02": "次第五明毘婆舍那頌也。",
    "T51n2076_005:0241c03": "[0241c03] 優畢叉頌第六",
    "T51n2076_005:0241c04": "[0241c04] 偏修於定定久則沈。偏學於慧慧多心動。故",
    "T51n2076_005:0241c05": "次第六明優畢叉頌。等於定慧令不沈動。使",
    "T51n2076_005:0241c06": "定慧均等捨於二邊。",
    "T51n2076_005:0241c07": "[0241c07] 三乘漸次第七",
    "T51n2076_005:0241c08": "[0241c08] 定慧既均則寂而常照。三觀一心。何疑不遣。",
    "T51n2076_005:0241c09": "何照不圓。自解雖明悲他未悟。悟有深淺。故",
    "T51n2076_005:0241c10": "次第七明三乘漸次也。",
    "T51n2076_005:0241c11": "[0241c11] 事理不二第八",
    "T51n2076_005:0241c12": "[0241c12] 三乘悟理理無不窮。窮理在事了事即理。故",
    "T51n2076_005:0241c13": "次第八明事理不二。即事而真用祛倒見也。",
    "T51n2076_005:0241c14": "[0241c14] 勸友人書第九",
    "T51n2076_005:0241c15": "[0241c15] 事理既融內心自瑩。復悲遠學虛擲寸陰。故",
    "T51n2076_005:0241c16": "次第九明勸友人書也。",
    "T51n2076_005:0241c17": "[0241c17] 發願文第十",
    "T51n2076_005:0241c18": "[0241c18] 勸友人雖是悲他專心。在一情猶未普。故次",
    "T51n2076_005:0241c19": "第十明發願文誓度一切。",
    "T51n2076_005:0241c20": "[0241c20] 復次觀心十門。初則言其法爾。次則出其觀",
    "T51n2076_005:0241c21": "體。三則語其相應。四則警其上慢。五則誡其",
    "T51n2076_005:0241c22": "&#x758E;怠。六則重出觀體。七則明其是非。八則簡",
    "T51n2076_005:0241c23": "其詮旨。九則觸途成觀。十則妙契玄源。",
    "T51n2076_005:0241c24": "[0241c24] 第一言法爾者。夫心性虛通動靜之源莫二。",
    "T51n2076_005:0241c25": "真如絕慮緣計之念非殊。惑見紛馳。窮之則",
    "T51n2076_005:0241c26": "唯一寂。靈源不狀。鑒之則以千差。千差不同。",
    "T51n2076_005:0241c27": "法眼之名自立。一寂非異。慧眼之號斯存。理",
    "T51n2076_005:0241c28": "量雙銷。佛眼之功圓著。是以三諦一境。法身",
    "T51n2076_005:0241c29": "之理常清。三智一心般若之明常照。境智冥",
    "T51n2076_005:0242a01": "合解脫之應隨機。非縱非橫圓伊之道玄會。",
    "T51n2076_005:0242a02": "故知三德妙性宛爾無乖一心。深廣難思何",
    "T51n2076_005:0242a03": "出要而非路。是以即心為道者。可謂尋流而",
    "T51n2076_005:0242a04": "得源。",
    "T51n2076_005:0242a05": "[0242a05] 第二出其觀體者。只知一念即空不空非空",
    "T51n2076_005:0242a06": "非不空。",
    "T51n2076_005:0242a07": "[0242a07] 第三語其相應者。心與空相應。則譏毀讚譽",
    "T51n2076_005:0242a08": "何憂何喜。身與空相應。則刀割香塗何苦何",
    "T51n2076_005:0242a09": "樂。依報與空相應。則施與劫奪何得何失。心",
    "T51n2076_005:0242a10": "與空不空相應則愛見都忘慈悲普救。身與",
    "T51n2076_005:0242a11": "空不空相應。則內同枯木外現威儀。依報與",
    "T51n2076_005:0242a12": "空不空相應。則永絕貪求資財給濟。心與空",
    "T51n2076_005:0242a13": "不空非空非不空相應。則實相初明開佛知",
    "T51n2076_005:0242a14": "見。身與空不空非空非不空相應。則一塵入",
    "T51n2076_005:0242a15": "正受。諸塵三昧起。依報與空不空非空非不",
    "T51n2076_005:0242a16": "空相應。則香臺寶閣嚴土化生。",
    "T51n2076_005:0242a17": "[0242a17] 第四警其上慢者。若不爾者則未相應也。",
    "T51n2076_005:0242a18": "[0242a18] 第五誡其&#x758E;怠者。然渡海應上船。非船何以",
    "T51n2076_005:0242a19": "能渡。修心必須入觀。非觀何以明心。心尚未",
    "T51n2076_005:0242a20": "明相應何日。思之勿自恃也。",
    "T51n2076_005:0242a21": "[0242a21] 第六重出觀體者。只知一念即空不空非有",
    "T51n2076_005:0242a22": "非無。不知即念即空不空非非有非非無。",
    "T51n2076_005:0242a23": "[0242a23] 第七明其是非者。心不是有。心不是無。心",
    "T51n2076_005:0242a24": "不非有。心不非無。是有是無即墮是。非有",
    "T51n2076_005:0242a25": "非無即墮非。如是只是是非之非。未是非是",
    "T51n2076_005:0242a26": "非非之是。今以雙非破兩是。是破非是猶是",
    "T51n2076_005:0242a27": "非。又以雙非破兩非。非破非非即是是。如是",
    "T51n2076_005:0242a28": "只是非是非非之是。未是不非不不非不是",
    "T51n2076_005:0242a29": "不不是。是非之惑綿微難見。神清慮靜細而",
    "T51n2076_005:0242b01": "研之。",
    "T51n2076_005:0242b02": "[0242b02] 第八簡其詮旨者。然而至理無言。假文言以",
    "T51n2076_005:0242b03": "明其旨。旨宗非觀。藉修觀以會其宗。若旨之",
    "T51n2076_005:0242b04": "未明。則言之未的。若宗之未會。則觀之未深。",
    "T51n2076_005:0242b05": "深觀乃會其宗。的言必明其旨。旨宗既其明",
    "T51n2076_005:0242b06": "會。旨觀何得復存耶。",
    "T51n2076_005:0242b07": "[0242b07] 第九觸途成觀者。夫再演言詞重標觀體。欲",
    "T51n2076_005:0242b08": "明宗旨無異言觀。有逐方移。方移則言理無",
    "T51n2076_005:0242b09": "差。無差則觀旨不異。不異之旨即理。無差之",
    "T51n2076_005:0242b10": "理即宗。旨一而二名言觀明其弄胤耳。",
    "T51n2076_005:0242b11": "[0242b11] 第十妙契玄源者。夫悟心之士。寧執觀而迷",
    "T51n2076_005:0242b12": "旨。達教之人。豈滯言而惑理。理明則言語道",
    "T51n2076_005:0242b13": "斷。何言之能議。旨會則心行處滅。何觀之能",
    "T51n2076_005:0242b14": "思。心言不能思議者。可謂妙契寰中矣。",
    "T51n2076_005:0242b15": "[0242b15] 師先天二年十月十七日安坐示滅。十一月",
    "T51n2076_005:0242b16": "十三日塔于西山之陽。&#x52C5;諡無相大師。塔曰",
    "T51n2076_005:0242b17": "淨光。宋朝淳化中太宗皇帝詔本州重修龕",
    "T51n2076_005:0242b18": "塔。",
    "T51n2076_005:0242b19": "[0242b19] 司空山本淨禪師者絳州人也。姓張氏。幼歲",
    "T51n2076_005:0242b20": "披緇于曹谿之室受記。隸司空山無相寺。唐",
    "T51n2076_005:0242b21": "天寶三年玄宗遣中使楊光庭入山采常春",
    "T51n2076_005:0242b22": "藤。因造丈室禮問曰。弟子慕直斯久。願和尚",
    "T51n2076_005:0242b23": "慈悲略垂開示。師曰。天下禪宗碩學咸會京",
    "T51n2076_005:0242b24": "師。天使歸朝足可咨決。貧道隈山傍水無所",
    "T51n2076_005:0242b25": "用心。光庭泣拜。師曰。休禮貧道。天使為求佛",
    "T51n2076_005:0242b26": "邪問道邪。曰弟子智識昏昧。未審佛之與道",
    "T51n2076_005:0242b27": "其議云何。師曰。若欲求佛即心是佛。若欲會",
    "T51n2076_005:0242b28": "道無心是道。曰云何即心是佛。師曰。佛因心",
    "T51n2076_005:0242b29": "悟心以佛彰。若悟無心佛亦不有。曰云何無",
    "T51n2076_005:0242c01": "心是道。師曰。道本無心無心名道。若了無心",
    "T51n2076_005:0242c02": "無心即道。光庭作禮信受。既迴闕。庭具以山",
    "T51n2076_005:0242c03": "中所遇奏聞。即&#x52C5;光庭詔師。十二月十三",
    "T51n2076_005:0242c04": "日到京&#x52C5;住白蓮亭。越明年正月十五日召",
    "T51n2076_005:0242c05": "兩街名僧碩學。赴內道場與師闡揚佛理。時",
    "T51n2076_005:0242c06": "有遠禪師者。抗聲謂師曰。今對聖上校量宗",
    "T51n2076_005:0242c07": "旨。應須直問直答不假繁辭。只如禪師所見",
    "T51n2076_005:0242c08": "以何為道。師答曰。無心是道。遠曰。道因心",
    "T51n2076_005:0242c09": "有。何得言無心是道。師曰。道本無名因心名",
    "T51n2076_005:0242c10": "道。心名若有道不虛然。窮心既無道憑何立。",
    "T51n2076_005:0242c11": "二俱虛妄總是假名。遠曰。禪師見有身心是",
    "T51n2076_005:0242c12": "道以否。師曰。山僧身心本來是道。曰適言",
    "T51n2076_005:0242c13": "無心是道。今又言身心本來是道。豈不相違。",
    "T51n2076_005:0242c14": "師曰。無心是道心泯道無。心道一如故言無",
    "T51n2076_005:0242c15": "心是道。身心本來是道。道亦本是身心。身心",
    "T51n2076_005:0242c16": "本既是空。道亦窮源無有。曰觀禪師形質甚",
    "T51n2076_005:0242c17": "小。&#x5374;會此理。師曰。大德。只見山僧相。不見",
    "T51n2076_005:0242c18": "山僧無相。見相者是大德所見。經云。凡所有",
    "T51n2076_005:0242c19": "相皆是虛妄。若見諸相非相。即悟其道。若以",
    "T51n2076_005:0242c20": "相為實窮劫不能悟道。曰今請禪師於相上",
    "T51n2076_005:0242c21": "說於無相。師曰。淨名經云。四大無主身亦無",
    "T51n2076_005:0242c22": "我。無我所見與道相應。大德。若以四大有主",
    "T51n2076_005:0242c23": "是我。若有我見窮劫不可會道也。遠公聞語",
    "T51n2076_005:0242c24": "失色逡巡避席。師有偈曰。",
    "T51n2076_005:0242c25": " 四大無主復如水  遇曲逢直無彼此",
    "T51n2076_005:0242c26": " 淨穢兩處不生心  壅決何曾有二意",
    "T51n2076_005:0242c27": " 觸境但似水無心  在世縱橫有何事",
    "T51n2076_005:0242c28": "[0242c28] 復云。一大如是四大亦然。若明四大無主。即",
    "T51n2076_005:0242c29": "悟無心。若了無心自然契道。又有志明禪師",
    "T51n2076_005:0243a01": "者。問曰。若言無心是道。瓦礫無心亦應是道。",
    "T51n2076_005:0243a02": "又云。身心本來是道。四生十類皆有身心亦",
    "T51n2076_005:0243a03": "應是道。師曰。大德若作見聞覺知之解。與道",
    "T51n2076_005:0243a04": "懸殊。即是求見聞覺知之者。非是求道之人。",
    "T51n2076_005:0243a05": "經云。無眼耳鼻舌身意。六根尚無見聞覺知",
    "T51n2076_005:0243a06": "憑何而立。窮本不有何處存心。焉得不同草",
    "T51n2076_005:0243a07": "木瓦礫。志明杜口而退。師又有偈曰。",
    "T51n2076_005:0243a08": " 見聞覺知無障礙  聲香味觸常三昧",
    "T51n2076_005:0243a09": " 如鳥空中只麼飛  無取無捨無憎愛",
    "T51n2076_005:0243a10": " 若會應處本無心  始得名為觀自在",
    "T51n2076_005:0243a11": "[0243a11] 又有真禪師者。問云。道既無心佛有心否。佛",
    "T51n2076_005:0243a12": "之與道是一是二。師曰。不一不異。曰佛度眾",
    "T51n2076_005:0243a13": "生為有心故。道不度人為無心故。一度一不",
    "T51n2076_005:0243a14": "度。何得無二。師曰。若言佛度眾生道無度者。",
    "T51n2076_005:0243a15": "此是大德妄生二見。如山僧即不然。佛是虛",
    "T51n2076_005:0243a16": "名道亦妄立。二俱不實總是假名。一假之中",
    "T51n2076_005:0243a17": "何分二。問曰。佛之與道從是假名。當立名時。",
    "T51n2076_005:0243a18": "是誰為立。若有立者何得言無。師曰。佛之與",
    "T51n2076_005:0243a19": "道因心而立。推窮立心心亦是無。心既是無",
    "T51n2076_005:0243a20": "即悟二俱不實。知如夢幻即悟本空。彊立佛",
    "T51n2076_005:0243a21": "道二名。此是二乘人見解。師乃說無修無作。",
    "T51n2076_005:0243a22": "偈曰。",
    "T51n2076_005:0243a23": " 見道方修道  不見復何修",
    "T51n2076_005:0243a24": " 道性如虛空  虛空何所修",
    "T51n2076_005:0243a25": " 遍觀修道者  撥火覓浮漚",
    "T51n2076_005:0243a26": " 但看弄傀儡  線斷一時休",
    "T51n2076_005:0243a27": "[0243a27] 又有法空禪師者。問曰。佛之與道俱是假名。",
    "T51n2076_005:0243a28": "十二分教亦應不實。何以從前尊宿皆言修",
    "T51n2076_005:0243a29": "道。師曰。大德錯會經意。道本無修大德彊修。",
    "T51n2076_005:0243b01": "道本無作大德彊作。道本無事彊生多事。道",
    "T51n2076_005:0243b02": "本無知於中彊知。如此見解與道相違。從前",
    "T51n2076_005:0243b03": "尊宿不應如是。自是大德不會。請思之。師又",
    "T51n2076_005:0243b04": "有偈曰。",
    "T51n2076_005:0243b05": " 道體本無修  不修自合道",
    "T51n2076_005:0243b06": " 若起修道心  此人不會道",
    "T51n2076_005:0243b07": " 棄&#x5374;一真性  &#x5374;入鬧浩浩",
    "T51n2076_005:0243b08": " 忽逢修道人  第一莫向道",
    "T51n2076_005:0243b09": "[0243b09] 又有安禪師者。問曰。道既假名佛云妄立。十",
    "T51n2076_005:0243b10": "二分教亦是接物度生。一切是妄以何為真。",
    "T51n2076_005:0243b11": "師曰。為有妄故將真對妄。推窮妄性本空。真",
    "T51n2076_005:0243b12": "亦何曾有故。故知真妄總是假名。二事對治",
    "T51n2076_005:0243b13": "都無實體。窮其根本一切皆空。曰既言一切",
    "T51n2076_005:0243b14": "是妄。妄亦同真。真妄無殊。復是何物。師曰。",
    "T51n2076_005:0243b15": "若言何物。何物亦妄。經云。無相似無比況。言",
    "T51n2076_005:0243b16": "語道斷如鳥飛空。安公慚伏不知所措。師又",
    "T51n2076_005:0243b17": "有偈曰。",
    "T51n2076_005:0243b18": " 推真真無相  窮妄妄無形",
    "T51n2076_005:0243b19": " 返觀推窮心  知心亦假名",
    "T51n2076_005:0243b20": " 會道亦如此  到頭亦只寧",
    "T51n2076_005:0243b21": "[0243b21] 又有達性禪師者。問曰。禪是至妙至微。真妄",
    "T51n2076_005:0243b22": "雙泯佛道兩亡。修行性空名相不實。世界如",
    "T51n2076_005:0243b23": "幻一切假名。作此解時不可斷絕眾生善惡",
    "T51n2076_005:0243b24": "二根。師曰。善惡二根皆因心有。窮心若有根",
    "T51n2076_005:0243b25": "亦非虛。推心既無根因何立。經云。善不善法",
    "T51n2076_005:0243b26": "從心化生。善惡業緣本無有實。師又有偈曰。",
    "T51n2076_005:0243b27": " 善既從心生  惡豈離心有",
    "T51n2076_005:0243b28": " 善惡是外緣  於心實不有",
    "T51n2076_005:0243b29": " 捨惡送何處  取善令誰守",
    "T51n2076_005:0243c01": " 傷嗟二見人  攀緣兩頭走",
    "T51n2076_005:0243c02": " 若悟本無心  始悔從前咎",
    "T51n2076_005:0243c03": "[0243c03] 又有近臣。問曰。此身從何而來。百年之後復",
    "T51n2076_005:0243c04": "歸何處。師曰。如人夢時從何而來。睡覺時從",
    "T51n2076_005:0243c05": "何而去。曰夢時不可言無。既覺不可言有。雖",
    "T51n2076_005:0243c06": "有有無來往無所。師曰。貧道此身亦如其夢。",
    "T51n2076_005:0243c07": "又有偈曰。",
    "T51n2076_005:0243c08": " 視生如在夢  夢裏實是鬧",
    "T51n2076_005:0243c09": " 忽覺萬事休  還同睡時悟",
    "T51n2076_005:0243c10": " 智者會悟夢  迷人信夢鬧",
    "T51n2076_005:0243c11": " 會夢如兩般  一悟無別悟",
    "T51n2076_005:0243c12": " 富貴與貧賤  更亦無別路",
    "T51n2076_005:0243c13": "[0243c13] 上元二年五月五日歸寂。&#x52C5;諡大曉禪師。",
    "T51n2076_005:0243c14": "[0243c14] 婺州玄策禪師者婺州金華人也。出家遊方",
    "T51n2076_005:0243c15": "屆于河朔。有智隍禪師者。曾謁黃梅五祖。庵",
    "T51n2076_005:0243c16": "居二十年自謂正受。師知隍所得未真。往問",
    "T51n2076_005:0243c17": "曰。汝坐於此作麼。隍曰入定。師曰。汝言入",
    "T51n2076_005:0243c18": "定。有心耶無心耶。若有心者一切蠢動之類",
    "T51n2076_005:0243c19": "皆應得定。若無心者一切草木之流亦合得",
    "T51n2076_005:0243c20": "定。曰我正入定時。則不見有有無之心。師曰。",
    "T51n2076_005:0243c21": "既不見有有無之心。即是常定。何有出入。若",
    "T51n2076_005:0243c22": "有出入則非大定。隍無語良久。問師嗣誰。師",
    "T51n2076_005:0243c23": "曰。我師曹谿六祖。曰六祖以何為禪定。師曰。",
    "T51n2076_005:0243c24": "我師云。夫妙湛圓寂體用如如。五陰本空六",
    "T51n2076_005:0243c25": "塵非有。不出不入不定不亂。禪性無住離住",
    "T51n2076_005:0243c26": "禪寂。禪性無生離生禪想。心如虛空亦無虛",
    "T51n2076_005:0243c27": "空之量。隍聞此說。遂造于曹谿請決疑翳。",
    "T51n2076_005:0243c28": "而祖意與師冥符。隍始開悟。師後&#x5374;歸金華。",
    "T51n2076_005:0243c29": "大開法席。",
    "T51n2076_005:0244a01": "[0244a01] 曹谿令韜禪師者吉州人也。姓張氏。依六祖",
    "T51n2076_005:0244a02": "出家。未嘗離左右。祖歸寂遂為衣塔主。唐開",
    "T51n2076_005:0244a03": "元四年玄宗聆其德風詔令赴闕。師辭疾不",
    "T51n2076_005:0244a04": "起。上元元年肅宗遣使取傳法衣入內供養。",
    "T51n2076_005:0244a05": "仍&#x52C5;師隨衣入朝。師亦以疾辭。終于本山。壽",
    "T51n2076_005:0244a06": "九十五。&#x52C5;諡大曉禪師。",
    "T51n2076_005:0244a07": "[0244a07] 西京光宅寺慧忠國師者越州諸暨人也。姓",
    "T51n2076_005:0244a08": "冉氏。自受心印居南陽白崖山黨子谷。四十",
    "T51n2076_005:0244a09": "餘祀不下山門。道行聞于帝里。唐肅宗上元",
    "T51n2076_005:0244a10": "二年&#x52C5;中使孫朝進。齎詔徵赴京。待以師禮。",
    "T51n2076_005:0244a11": "初居千福寺西禪院。及代宗臨御復迎止光",
    "T51n2076_005:0244a12": "宅精藍。十有六載隨機說法。時有西天大耳",
    "T51n2076_005:0244a13": "三藏。到京云。得他心慧眼。帝&#x52C5;令與國師試",
    "T51n2076_005:0244a14": "驗。三藏才見師便禮拜立于右邊。師問曰。",
    "T51n2076_005:0244a15": "汝得他心通耶。對曰。不敢。師曰。汝道老僧即",
    "T51n2076_005:0244a16": "今在什麼處。曰和尚是一國之師。何得&#x5374;去",
    "T51n2076_005:0244a17": "西川看競渡。師再問。汝道老僧即今在什麼",
    "T51n2076_005:0244a18": "處。曰和尚是一國之師。何得&#x5374;在天津橋上",
    "T51n2076_005:0244a19": "看弄猢猻。師第三問語亦同前。三藏良久罔",
    "T51n2076_005:0244a20": "知去處。師叱曰。遮野狐精。他心通在什麼",
    "T51n2076_005:0244a21": "處。三藏無對(僧問。仰山曰。大耳三藏第三度為什麼不見國師。仰山曰。前兩度是涉境心。",
    "T51n2076_005:0244a22": "後入自受用三昧。所以不見。又有僧舉前語問玄沙。玄沙曰。汝道前兩度還見麼。玄覺云。前兩度若見。後來為什",
    "T51n2076_005:0244a23": "麼不見。且道利害在什麼處。僧問趙州曰。大耳三藏第三度不見國師。未審國師在什麼處。趙州云。在三藏鼻孔",
    "T51n2076_005:0244a24": "上。僧問玄沙。既在鼻孔上。為什麼不見。玄沙云。只為太近)一日喚侍者。侍者應",
    "T51n2076_005:0244a25": "諾。如是三召皆應諾。師曰。將謂吾孤負汝。&#x5374;",
    "T51n2076_005:0244a26": "是汝孤負吾(僧問玄沙。國師喚侍者意作麼生。玄沙云。&#x5374;是侍者會。雲居錫云。且道侍者",
    "T51n2076_005:0244a27": "會不會。若道會。國師又道汝孤負吾。若道不會。玄沙又道&#x5374;是侍者會。且作麼生商量。玄覺徵問僧。什麼是侍者",
    "T51n2076_005:0244a28": "會處。僧云。若不會爭解恁麼應玄覺云。汝少會在。又云。若於這裏商量得去。便見玄沙。僧問法眼。國師喚侍者意",
    "T51n2076_005:0244b01": "作麼生。法眼云。且去別時來。雲居錫云。法眼恁麼道。為復明國師意不明國師意。僧問趙州。國師喚侍者意作麼",
    "T51n2076_005:0244b02": "生。趙州云。如人暗裏書字。字雖不成文彩已彰)南泉到參。師問。什麼處",
    "T51n2076_005:0244b03": "來。對曰江西來。師曰。還將得馬師真來否。曰",
    "T51n2076_005:0244b04": "只遮是。師曰。背後底。南泉便休(長慶稜云。大似不知。",
    "T51n2076_005:0244b05": "保福展云。幾不到和尚此間。雲居錫云。此二尊者盡扶背後。只如南泉休去。為當扶面前扶背後)麻谷",
    "T51n2076_005:0244b06": "到參繞禪床三匝於師前振錫而立。師曰。既",
    "T51n2076_005:0244b07": "如是何用更見貧道。麻谷又振錫。師叱曰。遮",
    "T51n2076_005:0244b08": "野狐精出去。師每示眾云。禪宗學者。應遵佛",
    "T51n2076_005:0244b09": "語一乘了義契自心源。不了義者互不相許。",
    "T51n2076_005:0244b10": "如獅子身蟲。夫為人師者若涉名利。別開",
    "T51n2076_005:0244b11": "異端則自他何益。如世大匠斤斧不傷其手。",
    "T51n2076_005:0244b12": "香象所負非驢能堪。有僧問。若為得成佛去。",
    "T51n2076_005:0244b13": "師曰。佛與眾生一時放&#x5374;當處解脫。問作麼",
    "T51n2076_005:0244b14": "生得相應去。師云。善惡不思自見佛性。問若",
    "T51n2076_005:0244b15": "為得證法身。師曰。越毘盧之境界。曰清淨法",
    "T51n2076_005:0244b16": "身作麼生得。師曰。不著佛求耳。問阿那箇是",
    "T51n2076_005:0244b17": "佛。師曰。即心是佛。曰心有煩惱否。師曰。煩",
    "T51n2076_005:0244b18": "惱性自離。曰豈不斷耶。師曰。斷煩惱者即名",
    "T51n2076_005:0244b19": "二乘。煩惱不生名大涅槃。問坐禪看靜此復",
    "T51n2076_005:0244b20": "若為。師曰。不垢不淨。寧用起心而看淨相。又",
    "T51n2076_005:0244b21": "問。禪師見十方虛空是法身否。師曰。以想心",
    "T51n2076_005:0244b22": "取之是顛倒見。問即心是佛可更修萬行否。",
    "T51n2076_005:0244b23": "師曰。諸聖皆具二嚴。豈撥無因果耶。又曰。我",
    "T51n2076_005:0244b24": "今答汝窮劫不盡。言多去道遠矣。所以道。說",
    "T51n2076_005:0244b25": "法有所得斯則野干鳴。說法無所得。是名師",
    "T51n2076_005:0244b26": "子吼。南陽張濆行者問。伏承和尚說無情說",
    "T51n2076_005:0244b27": "法。某甲未體其事。乞和尚垂示。師曰。汝若問",
    "T51n2076_005:0244b28": "無情說法。解他無情方得聞我說法。汝但聞",
    "T51n2076_005:0244b29": "取無情說法去。濆曰。只約如今有情方便之",
    "T51n2076_005:0244c01": "中。如何是無情因緣。師曰。如今一切動用之",
    "T51n2076_005:0244c02": "中。但凡聖兩流都無少分起滅。便是出識不",
    "T51n2076_005:0244c03": "屬有無。熾然見覺。只聞無其情識繫執。所以",
    "T51n2076_005:0244c04": "六祖云。六根對境分別非識。有僧到參禮。師",
    "T51n2076_005:0244c05": "問。蘊何事業。曰講金剛經。師曰。最初兩字是",
    "T51n2076_005:0244c06": "什麼。曰如是。師曰。是什麼無對。有人問。如",
    "T51n2076_005:0244c07": "何是解脫。師曰。諸法不相到當處解脫。曰恁",
    "T51n2076_005:0244c08": "麼即斷去也。師曰。向汝道諸法不相到斷什",
    "T51n2076_005:0244c09": "麼。師見僧來。以手作圓相。相中書日字。僧無",
    "T51n2076_005:0244c10": "對。師問本淨禪師。汝已後見奇特言語如何",
    "T51n2076_005:0244c11": "淨曰。無一念心愛。師曰。是汝屋裏事。肅宗問。",
    "T51n2076_005:0244c12": "師得何法。師曰。陛下見空中一片雲麼。帝曰",
    "T51n2076_005:0244c13": "見。師曰。釘釘著懸掛著。又問。如何是十身調",
    "T51n2076_005:0244c14": "御。師乃起立曰。還會麼。曰不會。師曰。與老",
    "T51n2076_005:0244c15": "僧過淨瓶來。又曰。如何是無諍三昧。師曰。檀",
    "T51n2076_005:0244c16": "越蹋毘盧頂上行。曰此意如何。師曰。莫認自",
    "T51n2076_005:0244c17": "己清淨法身。又問師。師都不視之。曰朕是",
    "T51n2076_005:0244c18": "大唐天子。師何以殊不顧視。師曰。還見虛空",
    "T51n2076_005:0244c19": "麼。曰見。師曰。他還眨目視陛下否。魚軍容",
    "T51n2076_005:0244c20": "問。師住白崖山。十二時中如何修道。師喚童",
    "T51n2076_005:0244c21": "子來。摩頂曰。惺惺直然惺惺。歷歷直然歷歷。",
    "T51n2076_005:0244c22": "已後莫受人謾。師與紫璘供奉論義。既陞坐。",
    "T51n2076_005:0244c23": "供奉曰。請師立義某甲破。師曰。立義竟。供奉",
    "T51n2076_005:0244c24": "曰。是什麼義。師曰。果然不見。非公境界。便",
    "T51n2076_005:0244c25": "下坐。一日師問紫璘供奉。佛是什麼義。曰是",
    "T51n2076_005:0244c26": "覺義。師曰。佛曾迷否。曰不曾迷。師曰。用覺",
    "T51n2076_005:0244c27": "作麼無對。又問。如何是實相。師曰。把將虛",
    "T51n2076_005:0244c28": "底來。曰虛底不可得。師曰。虛底尚不可得。問",
    "T51n2076_005:0244c29": "實相作麼。僧問。如何是佛法大意。師曰。文殊",
    "T51n2076_005:0245a01": "堂裏萬菩薩。曰學人不會。師曰。大悲千手眼。",
    "T51n2076_005:0245a02": "耽源問。百年後有人問極則事作麼生。師曰。",
    "T51n2076_005:0245a03": "幸自可憐生。須要箇護身符子作麼。師以化",
    "T51n2076_005:0245a04": "緣將畢涅槃時至。乃辭代宗。代宗曰。師滅度",
    "T51n2076_005:0245a05": "後弟子將何所記。師曰。告檀越。造取一所無",
    "T51n2076_005:0245a06": "縫塔。曰就師請取塔樣。師良久曰。會麼。曰",
    "T51n2076_005:0245a07": "不會。師曰。貧道去後有侍者應真。&#x5374;知此事。",
    "T51n2076_005:0245a08": "大歷十年十二月九日右脅長往。弟子奉靈",
    "T51n2076_005:0245a09": "儀於黨子谷建塔。&#x52C5;諡大證禪師。代宗後詔",
    "T51n2076_005:0245a10": "應真入內舉問前語。真良久曰。聖上會麼。曰",
    "T51n2076_005:0245a11": "不會。真述偈曰。",
    "T51n2076_005:0245a12": " 湘之南  潭之北  中有黃金充一國",
    "T51n2076_005:0245a13": " 無影樹下合同船  &#x7460;璃殿上無知識",
    "T51n2076_005:0245a14": "[0245a14] 應真後住耽源山。",
    "T51n2076_005:0245a15": "[0245a15] 西京荷澤神會禪師者襄陽人也。姓高氏。年",
    "T51n2076_005:0245a16": "十四為沙彌謁六祖。祖曰。知識遠來大艱辛",
    "T51n2076_005:0245a17": "將本來否。若有本則合識主。試說看。師曰。以",
    "T51n2076_005:0245a18": "無住為本。見即是主。祖曰。遮沙彌爭合取",
    "T51n2076_005:0245a19": "次語。便以杖打。師於杖下思惟曰。大善知識",
    "T51n2076_005:0245a20": "歷劫難逢。今既得遇。豈惜身命。自此給侍。他",
    "T51n2076_005:0245a21": "日祖告眾曰。吾有一物無頭無尾無名無字",
    "T51n2076_005:0245a22": "無背無面。諸人還識否。師乃出曰。是諸佛之",
    "T51n2076_005:0245a23": "本原。神會之佛性。祖曰。向汝道無名無字。",
    "T51n2076_005:0245a24": "汝便喚本原佛性。師禮拜而退。師尋往西京",
    "T51n2076_005:0245a25": "受戒。唐景龍中&#x5374;歸曹谿。祖滅後二十年間。",
    "T51n2076_005:0245a26": "曹谿頓旨沈廢於荊吳。嵩嶽漸門盛行於秦",
    "T51n2076_005:0245a27": "洛。乃入京。天寶四年方定兩宗(南能頓宗北秀漸教)乃著",
    "T51n2076_005:0245a28": "顯宗記盛行于世。一日鄉信至報二親亡。師",
    "T51n2076_005:0245a29": "入堂白槌曰。父母俱喪。請大眾念摩訶般",
    "T51n2076_005:0245b01": "若。眾纔集師便打槌曰。勞煩大眾。師於上元",
    "T51n2076_005:0245b02": "元年五月十三日中夜奄然而化。俗壽七十",
    "T51n2076_005:0245b03": "五。二年建塔於洛京龍門。&#x52C5;於塔所置寶應",
    "T51n2076_005:0245b04": "寺。大歷五年賜號真宗般若傳法之堂。七年",
    "T51n2076_005:0245b05": "又賜般若大師之塔。",
    "T51n2076_005:0245b06": "[0245b06] 有僧舉臥輪禪師偈云。",
    "T51n2076_005:0245b07": " 臥輪有伎倆  能斷百思想",
    "T51n2076_005:0245b08": " 對境心不起  菩提日日長",
    "T51n2076_005:0245b09": "[0245b09] 六祖大師聞之曰。此偈未明心地。若依而行",
    "T51n2076_005:0245b10": "之。是加繫縛因。示一偈曰。",
    "T51n2076_005:0245b11": " 慧能沒伎倆  不斷百思想",
    "T51n2076_005:0245b12": " 對境心數起  菩提作麼長",
    "T51n2076_005:0245b13": "[0245b13] (此二偈諸方多舉故附於卷末。臥輪者非名即住處也)。"
}