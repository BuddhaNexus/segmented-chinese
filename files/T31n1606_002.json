{
    "T31n1606_002:0700a11": "大乘阿毘達磨雜集論卷第二",
    "T31n1606_002:0700a13": "安慧菩薩糅",
    "T31n1606_002:0700a14": "大唐三藏法師玄奘奉 詔譯",
    "T31n1606_002:0700a15": "本事分中三法品第一之二",
    "T31n1606_002:0700a16": "[0700a16] 何等名為心不相應行。謂得無想定滅盡定",
    "T31n1606_002:0700a17": "無想異熟命根眾同分生老住無常名身句身",
    "T31n1606_002:0700a18": "文身異生性流轉定異相應勢速次第時方數",
    "T31n1606_002:0700a19": "和合等。如是心不相應行。應以五門建立差",
    "T31n1606_002:0700a20": "別。謂依處故自體故假立故作意故地故。二",
    "T31n1606_002:0700a21": "無心定具足五門。無想天異熟除作意。餘唯",
    "T31n1606_002:0700a22": "初三。",
    "T31n1606_002:0700a23": "[0700a23] 得者。謂於善不善無記法。若增若減假立獲",
    "T31n1606_002:0700a24": "得成就。善不善無記法者。顯依處。若增若減",
    "T31n1606_002:0700a25": "者。顯自體。何以故。由有增故說名成就上",
    "T31n1606_002:0700a26": "品信等。由有減故說名成就下品信等。假立",
    "T31n1606_002:0700a27": "獲得成就者。顯假立。如是於餘隨其所應建",
    "T31n1606_002:0700a28": "立當知。",
    "T31n1606_002:0700a29": "[0700a29] 無想定者。謂已離遍淨欲。未離上欲。出離想",
    "T31n1606_002:0700b01": "作意為先故。於不恒行心心法滅。假立無想",
    "T31n1606_002:0700b02": "定。已離遍淨欲者。已離第三靜慮貪。未離上",
    "T31n1606_002:0700b03": "欲者。未離第四靜慮已上貪。出離想作意為",
    "T31n1606_002:0700b04": "先者。解脫想作意為前方便。不恒行者。轉識",
    "T31n1606_002:0700b05": "所攝。滅者。謂定心所引不恒現行。諸心心法",
    "T31n1606_002:0700b06": "暫時間滅所依位差別。以能滅故名滅。",
    "T31n1606_002:0700b07": "[0700b07] 滅盡定者。謂已離無所有處欲。超過有頂。暫",
    "T31n1606_002:0700b08": "息想作意為先故。於不恒行諸心心法及恒",
    "T31n1606_002:0700b09": "行一分心心法滅。假立滅盡定。此中所以不",
    "T31n1606_002:0700b10": "言未離上欲者。為顯離有頂欲。阿羅漢等亦",
    "T31n1606_002:0700b11": "得此定故。一分恒行者。謂染污意所攝。",
    "T31n1606_002:0700b12": "[0700b12] 無想異熟者。謂已生無想有情天。於不恒行",
    "T31n1606_002:0700b13": "心心法滅。假立無想異熟。",
    "T31n1606_002:0700b14": "[0700b14] 命根者。謂於眾同分先業所感。住時決定假",
    "T31n1606_002:0700b15": "立壽命。眾同分者。於一生中諸蘊相續。住時",
    "T31n1606_002:0700b16": "決定者。齊爾所時令眾同分常得安住。或經",
    "T31n1606_002:0700b17": "百年或千年等。由業所引功能差別。",
    "T31n1606_002:0700b18": "[0700b18] 眾同分者。謂如是如是有情於種種類自體",
    "T31n1606_002:0700b19": "相似假立眾同分。於種種類者。於人天等種",
    "T31n1606_002:0700b20": "類差別。於自體相似者。於一種類性。",
    "T31n1606_002:0700b21": "[0700b21] 生者。謂於眾同分諸行本。無今有性。假立為",
    "T31n1606_002:0700b22": "生。問外諸色等亦有生相。何故唯舉眾同分",
    "T31n1606_002:0700b23": "耶。答為於有情相續建立有為相故。所以者",
    "T31n1606_002:0700b24": "何。外諸色等有為相成壞所顯。內諸行有為",
    "T31n1606_002:0700b25": "相生老等所顯故。老者。謂於眾同分諸行相",
    "T31n1606_002:0700b26": "續變異性。假立為老。住者。謂於眾同分諸行",
    "T31n1606_002:0700b27": "相續不變壞性。假立為住。無常者。謂於眾同",
    "T31n1606_002:0700b28": "分諸行相續變壞性。假立無常相續。變壞者。",
    "T31n1606_002:0700b29": "謂捨壽時當知此中依相續位建立生等。不",
    "T31n1606_002:0700c01": "依剎那。",
    "T31n1606_002:0700c02": "[0700c02] 名身者。謂於諸法自性增言。假立名身。自性",
    "T31n1606_002:0700c03": "增言者。謂說天人眼耳等事。",
    "T31n1606_002:0700c04": "[0700c04] 句身者。謂於諸法差別增言。假立句身。差別",
    "T31n1606_002:0700c05": "增言者。謂說諸行無常一切有情當死等義。",
    "T31n1606_002:0700c06": "文身者。謂於彼二所依諸字。假立文身。彼二",
    "T31n1606_002:0700c07": "所依諸字者謂。自性差別增言所依諸字如",
    "T31n1606_002:0700c08": "[褒-保+可]壹鄔等。又自性差別及此二言總攝一切。",
    "T31n1606_002:0700c09": "如是一切由此三種之所詮表。是故建立此",
    "T31n1606_002:0700c10": "三為名句文身。此言文者。能彰彼二故。此",
    "T31n1606_002:0700c11": "又名顯能顯義故。此復名字無異轉故。所以",
    "T31n1606_002:0700c12": "者何。如眼名眼異。此名外更有照了導等異",
    "T31n1606_002:0700c13": "名改轉。由彼同顯此想故。非[褒-保+可]壹等字離[褒-保+可]",
    "T31n1606_002:0700c14": "壹等差別外更有差別能顯此。字故無異轉",
    "T31n1606_002:0700c15": "說名。為字無異。轉者謂不流變。",
    "T31n1606_002:0700c16": "[0700c16] 異生性者。謂於聖法不得假立異生性。",
    "T31n1606_002:0700c17": "[0700c17] 流轉者。謂於因果相續不斷。假立流轉。所以",
    "T31n1606_002:0700c18": "唯於相續不斷立流轉者。於一剎那或於間",
    "T31n1606_002:0700c19": "斷。無此言故。",
    "T31n1606_002:0700c20": "[0700c20] 定異者。謂於因果種種差別假立定異。因果",
    "T31n1606_002:0700c21": "種種差別者。謂可愛果妙行為因。不可愛果",
    "T31n1606_002:0700c22": "惡行為因。諸如是等種種因果展轉差別。相",
    "T31n1606_002:0700c23": "應者。謂於因果相稱假立相應。因果相稱者。",
    "T31n1606_002:0700c24": "雖復異類因果相順亦名相稱。由如布施感",
    "T31n1606_002:0700c25": "富財等。",
    "T31n1606_002:0700c26": "[0700c26] 勢速者。謂於因果迅疾流轉。假立勢速。",
    "T31n1606_002:0700c27": "[0700c27] 次第者。謂於因果一一流轉。假立次第因。果",
    "T31n1606_002:0700c28": "一一流轉者謂不俱轉。",
    "T31n1606_002:0700c29": "[0700c29] 時者。謂於因果相續流轉。假立為時。何以",
    "T31n1606_002:0701a01": "故。由有因果相續轉故。若此因果已生已滅",
    "T31n1606_002:0701a02": "立。過去時。此若未生立未來時。已生未滅立",
    "T31n1606_002:0701a03": "現在時。",
    "T31n1606_002:0701a04": "[0701a04] 方者。謂即於東西南北四維上下因果差別",
    "T31n1606_002:0701a05": "假立為方。何以故。即於十方因果遍滿假說",
    "T31n1606_002:0701a06": "方故。當知此中唯說色法所攝因果。無色之",
    "T31n1606_002:0701a07": "法遍布處所無功能故。",
    "T31n1606_002:0701a08": "[0701a08] 數者。謂於諸行一一差別。假立為數。一一差",
    "T31n1606_002:0701a09": "別者於一無別二三等數不應理故。",
    "T31n1606_002:0701a10": "[0701a10] 和合者。謂於因果眾緣集會。假立和合。因果",
    "T31n1606_002:0701a11": "眾緣集會者。且如識法因果相續。必假眾緣",
    "T31n1606_002:0701a12": "和會。謂根不壞境界現前能。生此識作意正",
    "T31n1606_002:0701a13": "起。如是於餘一切如理應知。",
    "T31n1606_002:0701a14": "[0701a14] 如是等心不相應行法。唯依分位差別而建",
    "T31n1606_002:0701a15": "立故。當知皆是假有。謂於善不善等增減。分",
    "T31n1606_002:0701a16": "位差別建立一種。於心心法分位差別建立",
    "T31n1606_002:0701a17": "三種。於住分位差別建立一種。於相似分位",
    "T31n1606_002:0701a18": "差別建立一種。於相分位差別建立四種。於",
    "T31n1606_002:0701a19": "言說分位差別建立三種。於不得分位差別",
    "T31n1606_002:0701a20": "建立一種。於因果分位差別建立餘種。因果",
    "T31n1606_002:0701a21": "者。謂一切有為法能生餘故名因。從餘生故",
    "T31n1606_002:0701a22": "名果。",
    "T31n1606_002:0701a23": "[0701a23] 云何建立識蘊。謂心意識差別。",
    "T31n1606_002:0701a24": "[0701a24] 心者。謂蘊界處習氣所熏。一切種子阿賴耶",
    "T31n1606_002:0701a25": "識。亦名異熟識。亦名阿陀那識。以能積集諸",
    "T31n1606_002:0701a26": "習氣故。習氣者。謂由現行蘊等令彼種子皆",
    "T31n1606_002:0701a27": "得增益。一切種子識者。謂能生蘊等諸法種",
    "T31n1606_002:0701a28": "子所積集故。阿賴耶識者。謂能攝藏諸法種",
    "T31n1606_002:0701a29": "子故。又諸有情取為我故。異熟識者。先業所",
    "T31n1606_002:0701b01": "生故。阿陀那識者。謂能數數令生相續。持",
    "T31n1606_002:0701b02": "諸根等令不壞故。又言心者。謂能積集一切",
    "T31n1606_002:0701b03": "法習氣故。",
    "T31n1606_002:0701b04": "[0701b04] 云何知有阿賴耶識。若無此識。執受初明了",
    "T31n1606_002:0701b05": "種子業身受無心定命終無。皆不應理。釋此",
    "T31n1606_002:0701b06": "伽他。如攝決擇分說。由八種相。證阿賴耶識",
    "T31n1606_002:0701b07": "決定是有。謂若離阿賴耶識依止執受不可",
    "T31n1606_002:0701b08": "得故。最初生起不可得故。明了生起不可得",
    "T31n1606_002:0701b09": "故。種子體性不可得故。業用體性不可得故。",
    "T31n1606_002:0701b10": "身受體性不可得故。處無心定不可得故。命",
    "T31n1606_002:0701b11": "終之識不可得故。云何依止執受不可得耶。",
    "T31n1606_002:0701b12": "由五因故。謂阿賴耶識先行因感眼等。轉識",
    "T31n1606_002:0701b13": "現緣因發。如說根境作意力故諸轉識生。乃",
    "T31n1606_002:0701b14": "至廣說。是名初因。又六識身善惡可得。是第",
    "T31n1606_002:0701b15": "二因。又六識身一類異熟無記性攝必不可",
    "T31n1606_002:0701b16": "得。是第三因。又六識身各別依轉。隨所依止",
    "T31n1606_002:0701b17": "彼識生時。即應彼識執所依止。餘無執受不",
    "T31n1606_002:0701b18": "應道理。設許執受亦不應理。以離識故。是第",
    "T31n1606_002:0701b19": "四因。又所依止應成數數執受過失。所以者",
    "T31n1606_002:0701b20": "何。由彼眼識於一時轉一時不轉。餘識亦爾。",
    "T31n1606_002:0701b21": "是第五因。",
    "T31n1606_002:0701b22": "[0701b22] 云何最初生起不可得耶。謂設有難言。若有",
    "T31n1606_002:0701b23": "阿賴耶識。應一有情二識俱起。應告彼曰。汝",
    "T31n1606_002:0701b24": "於非過妄生過想。容有二識俱時轉故。所以",
    "T31n1606_002:0701b25": "者何。猶如有一俱時欲見乃至欲識。隨有一",
    "T31n1606_002:0701b26": "識。最初生起不應道理。何以故。爾時作意無",
    "T31n1606_002:0701b27": "有差別。根及境界不壞現前。何因緣故識不",
    "T31n1606_002:0701b28": "俱轉。",
    "T31n1606_002:0701b29": "[0701b29] 云何明了生起不可得耶。謂若有定執識不",
    "T31n1606_002:0701c01": "俱生。與眼等識俱行一境。明了意識應不可",
    "T31n1606_002:0701c02": "得。所以者何。若時隨憶曾所受境。爾時意識",
    "T31n1606_002:0701c03": "不明了生。非於現境所生意識。得有如是不",
    "T31n1606_002:0701c04": "明了相。是故應信諸識俱轉。或應許彼第六",
    "T31n1606_002:0701c05": "意識無明了性。",
    "T31n1606_002:0701c06": "[0701c06] 云何種子體性不可得耶。謂六轉識身各各",
    "T31n1606_002:0701c07": "異故。所以者何。此六轉識從善無間不善性",
    "T31n1606_002:0701c08": "生。不善無間善性復生。從二無間無記性生。",
    "T31n1606_002:0701c09": "下界無間中界生。中界無間妙界生。妙界無",
    "T31n1606_002:0701c10": "間乃至下界生。有漏無間無漏生。無漏無間",
    "T31n1606_002:0701c11": "有漏生世間無間出世生。出世無間世間生。",
    "T31n1606_002:0701c12": "非如是相識為種子體應正道理。又心相續",
    "T31n1606_002:0701c13": "長時間斷經久流轉不息。是故轉識能持種",
    "T31n1606_002:0701c14": "子不應道理。云何業用不可得耶。謂若無諸",
    "T31n1606_002:0701c15": "識同時生。起業用俱轉不應道理。所以者何。",
    "T31n1606_002:0701c16": "略說識業有四種。謂了別外器。了別依止。能",
    "T31n1606_002:0701c17": "了別我。了別境界。如是四種識了別業。一一",
    "T31n1606_002:0701c18": "剎那俱現可得。非於一識一剎那中有如是",
    "T31n1606_002:0701c19": "等差別業用。是故必有諸識俱起。",
    "T31n1606_002:0701c20": "[0701c20] 云何身受體性不可得耶。謂如有一。或如理",
    "T31n1606_002:0701c21": "思。或不如理思。或不思惟。或復推尋。若心",
    "T31n1606_002:0701c22": "在定若不在定。身受生起非一眾多。若無阿",
    "T31n1606_002:0701c23": "賴耶識如是身受應不可得。既現可得。是故",
    "T31n1606_002:0701c24": "定有阿賴耶識。",
    "T31n1606_002:0701c25": "[0701c25] 云何處無心定不可得耶。如世尊說。入無想",
    "T31n1606_002:0701c26": "定及滅盡定。當知爾時識不離身。若無阿賴",
    "T31n1606_002:0701c27": "耶識。爾時識應離身。識若離身便應捨命。非",
    "T31n1606_002:0701c28": "謂處定。",
    "T31n1606_002:0701c29": "[0701c29] 云何命終之識不可得耶。謂臨命終時識漸",
    "T31n1606_002:0702a01": "捨離所依身分。發起冷觸或上或下。非彼意",
    "T31n1606_002:0702a02": "識有時不轉。故知唯有阿賴耶識。能執持身",
    "T31n1606_002:0702a03": "隨於身分。若捨此識冷觸可得身無覺受。意",
    "T31n1606_002:0702a04": "識不然。是故若無阿賴耶識。命終之識必不",
    "T31n1606_002:0702a05": "可得。",
    "T31n1606_002:0702a06": "[0702a06] 意者。謂一切時緣阿賴耶識。思度為性。與四",
    "T31n1606_002:0702a07": "煩惱恒相應。謂我見我愛我慢無明。又此意",
    "T31n1606_002:0702a08": "遍行。一切善不善無記位。唯除聖道現前若",
    "T31n1606_002:0702a09": "處滅盡定及在無學地。又復六識以無間滅",
    "T31n1606_002:0702a10": "識為意。當知此中由所緣故。釋義故相應故",
    "T31n1606_002:0702a11": "生起時故。顯了於意。何故聖道現前無染污",
    "T31n1606_002:0702a12": "意耶。由勝義智與我見現行極相違故。出聖",
    "T31n1606_002:0702a13": "道後。從阿賴耶識復更現起。以有學位未永",
    "T31n1606_002:0702a14": "斷故。又滅盡定望無想定。極寂靜故。此染污",
    "T31n1606_002:0702a15": "意不得現行。無間滅意者。由隨覺故。無間覺",
    "T31n1606_002:0702a16": "義是意義。當知此中隨顯相說。",
    "T31n1606_002:0702a17": "[0702a17] 識者。謂六識身眼識乃至意識眼識者。謂依",
    "T31n1606_002:0702a18": "眼緣色了別為性。耳識者。謂依耳緣聲了別",
    "T31n1606_002:0702a19": "為性。鼻識者。謂依鼻緣香了別為性。舌識",
    "T31n1606_002:0702a20": "者。謂依舌緣味了別為性。身識者。謂依身緣",
    "T31n1606_002:0702a21": "觸了別為性。意識者。謂依意緣法了別為性。",
    "T31n1606_002:0702a22": "當知此中由所依故。所緣故自性故。建立於",
    "T31n1606_002:0702a23": "識。云何建立界。謂色蘊即十界眼等五根界。",
    "T31n1606_002:0702a24": "色等五境界及法界一分。受想行蘊即法界",
    "T31n1606_002:0702a25": "一分。識蘊即七識界。謂眼等六識界及意界。",
    "T31n1606_002:0702a26": "何故建立界處無別相耶。建立蘊中已說眼",
    "T31n1606_002:0702a27": "等各別相故。是故從諸蘊中出界建立。從諸",
    "T31n1606_002:0702a28": "界中出處建立。",
    "T31n1606_002:0702a29": "[0702a29] 何等界法蘊不攝耶。法界中無為法蘊所不",
    "T31n1606_002:0702b01": "攝。此無為法。復有八種。謂善法真如。不善法",
    "T31n1606_002:0702b02": "真如。無記法真如。虛空非擇滅擇滅。不動及",
    "T31n1606_002:0702b03": "想受滅。",
    "T31n1606_002:0702b04": "[0702b04] 如是建立八無為中。當知所依差別故。分析",
    "T31n1606_002:0702b05": "真如假立三種。不由自性故。善法真如者。謂",
    "T31n1606_002:0702b06": "無我性空性。無相實際。勝義法界。何故真如",
    "T31n1606_002:0702b07": "說名真如。由彼自性無變異故。謂一切時無",
    "T31n1606_002:0702b08": "我實性無改轉故說無變異。當知此則是無",
    "T31n1606_002:0702b09": "我性。離二我故。何故復說此名空性。一切雜",
    "T31n1606_002:0702b10": "染所不行故。所以者何。由緣此故能令一切",
    "T31n1606_002:0702b11": "諸雜染事悉皆空寂。雖復有時說有雜染。當",
    "T31n1606_002:0702b12": "知但是客塵煩惱之所染污。何等名為客塵",
    "T31n1606_002:0702b13": "染污。謂由未拔所取能取種子故。令依他性",
    "T31n1606_002:0702b14": "心二行相轉。非法性心。以諸法法性自性清",
    "T31n1606_002:0702b15": "淨故。何故復說此名無相。諸相寂靜故。諸相",
    "T31n1606_002:0702b16": "者。謂色受等乃至菩提。諸所戲論。真如性中",
    "T31n1606_002:0702b17": "彼相寂滅。故名無相。何故復說此名實際。無",
    "T31n1606_002:0702b18": "倒所緣故。實者。謂無顛倒。此處究竟故名為",
    "T31n1606_002:0702b19": "實際。過無我性更無所求故。何故復說此名",
    "T31n1606_002:0702b20": "勝義。最勝聖智所行處故。何故復說此名法",
    "T31n1606_002:0702b21": "界。一切聲聞獨覺諸佛妙法所依相故。如善",
    "T31n1606_002:0702b22": "法真如。當知不善法真如無記法真如亦爾。",
    "T31n1606_002:0702b23": "虛空者。謂無色性。容受一切所作業故。無色",
    "T31n1606_002:0702b24": "性者。謂唯違於色。無性相法意識境界。是名",
    "T31n1606_002:0702b25": "虛空。意識境界者。謂法界攝故。唯違色言。為",
    "T31n1606_002:0702b26": "別受等共有真如擇滅非擇滅無常性等。雖",
    "T31n1606_002:0702b27": "兔角等亦是無性。然彼不與諸法相違。以彼",
    "T31n1606_002:0702b28": "唯是畢竟無故。又兔角等非唯違色。由與受",
    "T31n1606_002:0702b29": "等諸法共故。是故唯說與色相違無性相言。",
    "T31n1606_002:0702c01": "為別受等無色之法。何以故。受等自體是有",
    "T31n1606_002:0702c02": "性相非無性相故。",
    "T31n1606_002:0702c03": "[0702c03] 非擇滅者。謂是滅非離繫。不永害隨眠故。擇",
    "T31n1606_002:0702c04": "滅者。謂是滅是離繫。永害隨眠故。",
    "T31n1606_002:0702c05": "[0702c05] 不動者謂已離遍淨欲。未離上欲。苦樂滅無",
    "T31n1606_002:0702c06": "為。",
    "T31n1606_002:0702c07": "[0702c07] 想受滅者。謂已離無所有處欲。止息想作意",
    "T31n1606_002:0702c08": "為先故。諸不恒行心心法。及恒行一分心",
    "T31n1606_002:0702c09": "心法滅。無為。",
    "T31n1606_002:0702c10": "[0702c10] 當知。此中有二種應斷法。謂諸煩惱及此所",
    "T31n1606_002:0702c11": "依受。受有二種。謂變異及不變異。如其次第",
    "T31n1606_002:0702c12": "苦樂非苦樂當知煩惱斷故。建立擇滅二受",
    "T31n1606_002:0702c13": "斷故。如其次第建立不動及受想滅。煩惱斷",
    "T31n1606_002:0702c14": "者。謂除此品&#x9E81;重所得轉依。受斷者。謂除此",
    "T31n1606_002:0702c15": "能治定障所得轉依。是故得第二靜慮時。雖",
    "T31n1606_002:0702c16": "證苦滅而不建立無為。以變異受未盡斷故。",
    "T31n1606_002:0702c17": "又若五種色若受想行蘊。及此所說八無為",
    "T31n1606_002:0702c18": "法。如是十六總名法界。",
    "T31n1606_002:0702c19": "[0702c19] 云何建立處。謂十色界即十色處。七識界即",
    "T31n1606_002:0702c20": "意處。法界即法處。",
    "T31n1606_002:0702c21": "[0702c21] 由此道理諸蘊界處三法所攝。謂色蘊法界",
    "T31n1606_002:0702c22": "及與意處。由色蘊攝十色界。法界即攝法界。",
    "T31n1606_002:0702c23": "意處攝七識界。是故三法攝一切法。",
    "T31n1606_002:0702c24": "[0702c24] 如是建立蘊界處已。今乘此義應更分別。問",
    "T31n1606_002:0702c25": "眼耳與鼻各有二種。云何不立二十一界。答",
    "T31n1606_002:0702c26": "彼雖有二然界不別。所以者何。其相相似俱",
    "T31n1606_002:0702c27": "眼相故。所作相似俱於眼境。眼識一所作故。",
    "T31n1606_002:0702c28": "如是耳鼻隨理應知。為身端嚴各生二種。何",
    "T31n1606_002:0702c29": "以故。如是分布一界二所身得端嚴。不由餘",
    "T31n1606_002:0703a01": "故。問為常依一一眼故眼識得生。為亦依二",
    "T31n1606_002:0703a02": "耶。答亦得依二。明了取故。所以者何。若俱",
    "T31n1606_002:0703a03": "開二眼取色明了非如開一譬如一室俱然二",
    "T31n1606_002:0703a04": "燈。同發一光照極明了。如是一光依二燈轉",
    "T31n1606_002:0703a05": "當知此中道理亦爾。問於一一根門種種境",
    "T31n1606_002:0703a06": "界俱現在前。於此多境為有多識次第而起。",
    "T31n1606_002:0703a07": "為俱起耶。答唯有一識種種行相俱時而起。",
    "T31n1606_002:0703a08": "若諸段食與舌根合。當知身舌二識恒俱時",
    "T31n1606_002:0703a09": "起。又聲間斷故。不從異處展轉生起相續",
    "T31n1606_002:0703a10": "往趣餘方。然譬於燈置在自處。能於一時隨",
    "T31n1606_002:0703a11": "其勢力遍發光明。聲頓遍發理亦如是。問何",
    "T31n1606_002:0703a12": "故於近障聲聞不明了。答聲有對故。於障細",
    "T31n1606_002:0703a13": "隙微少而生故不明了。問於六識中幾有分",
    "T31n1606_002:0703a14": "別。答唯一意識由三分別故有分別。三分別",
    "T31n1606_002:0703a15": "者。謂自性分別。隨念分別。計度分別。自性",
    "T31n1606_002:0703a16": "分別者。謂於現在所受諸行自相行分別。隨",
    "T31n1606_002:0703a17": "念分別者。謂於昔曾所受諸行追念行分別。",
    "T31n1606_002:0703a18": "計度分別者。謂於去來今不現見事思搆行",
    "T31n1606_002:0703a19": "分別。復有七種分別。謂於所緣任運分別。有",
    "T31n1606_002:0703a20": "相分別。無相分別。尋求分別。伺察分別。染",
    "T31n1606_002:0703a21": "污分別。不染污分別。初分別者。謂五識身如",
    "T31n1606_002:0703a22": "所緣相無異分別。於自境界任運轉故。有相",
    "T31n1606_002:0703a23": "分別者。謂自性隨念二種分別。取過現境種",
    "T31n1606_002:0703a24": "種相故。無相分別者。謂希求未來境行分別。",
    "T31n1606_002:0703a25": "所餘分別皆用計度分別以為自性。所以者",
    "T31n1606_002:0703a26": "何。以思度故。或時尋求。或時伺察。或時染",
    "T31n1606_002:0703a27": "污。或不染污。種種分別。問若了別色等故名",
    "T31n1606_002:0703a28": "為識。何故但名眼等識。不名色等識耶。答以",
    "T31n1606_002:0703a29": "依眼等五種解釋道理成就。非於色等。何以",
    "T31n1606_002:0703b01": "故。眼中之識故名眼識。依眼處所識得生故。",
    "T31n1606_002:0703b02": "又由有眼識得有故。所以者何。若有眼根眼",
    "T31n1606_002:0703b03": "識定生。不盲瞑者乃至闇中亦能見故。不由",
    "T31n1606_002:0703b04": "有色眼識定生。以盲瞑者不能見故。又眼所",
    "T31n1606_002:0703b05": "發識故名眼識。由眼變異識亦變異。色雖無",
    "T31n1606_002:0703b06": "變識有變故。如迦末羅病損壞眼根。於青",
    "T31n1606_002:0703b07": "等色皆見為黃。又屬眼之識故名眼識。由識",
    "T31n1606_002:0703b08": "種子隨逐於眼而得生故。又助眼之識故名",
    "T31n1606_002:0703b09": "眼識。作彼損益故。所以者何。由根合識有所",
    "T31n1606_002:0703b10": "領受令根損益。非境界故。又如眼之識故名",
    "T31n1606_002:0703b11": "眼識。俱有情數之所攝故。色則不爾。不決定",
    "T31n1606_002:0703b12": "故。眼識既然餘識亦爾。問為眼見色。為識等",
    "T31n1606_002:0703b13": "耶。答非眼見色亦非識等。以一切法無作用",
    "T31n1606_002:0703b14": "故。由有和合假立為見。又由六相。眼於見色",
    "T31n1606_002:0703b15": "中最勝非識等。是故說眼能見諸色何等為",
    "T31n1606_002:0703b16": "六。一由生因。眼能生彼故。二由依處。見依",
    "T31n1606_002:0703b17": "眼故。三由無動轉。眼常一類故。四由自在",
    "T31n1606_002:0703b18": "轉。不待緣合念念生故。五由端嚴。轉由此莊",
    "T31n1606_002:0703b19": "嚴所依身故。六由聖教。如經中說。眼能見",
    "T31n1606_002:0703b20": "色故。如是所說六種相貌。於識等中皆不可",
    "T31n1606_002:0703b21": "得。識動轉者。當知多種差別生起。何故無為",
    "T31n1606_002:0703b22": "立在界處不在蘊耶。無蘊義故。所以者何。色",
    "T31n1606_002:0703b23": "等諸法有去來等種種差別總略積聚說名為",
    "T31n1606_002:0703b24": "蘊。聚積義是蘊義常住之法無有此義。是故",
    "T31n1606_002:0703b25": "無為非蘊所攝。何故即如是法以蘊界處門",
    "T31n1606_002:0703b26": "差別說耶。欲令所化有情於廣略門生善巧",
    "T31n1606_002:0703b27": "故。所以者何。於蘊門中略說色識。於界處門",
    "T31n1606_002:0703b28": "隨其所應廣說十七。又於蘊門廣說受等。於",
    "T31n1606_002:0703b29": "界處門略說為一法界法處。又蘊門中唯說",
    "T31n1606_002:0703c01": "建立有為法相。界門廣說建立能取所取及",
    "T31n1606_002:0703c02": "取體性處門唯說建立能取所取。由此唯顯",
    "T31n1606_002:0703c03": "取生門故。已辯傍乘義。今當釋本文。",
    "T31n1606_002:0703c04": "[0703c04] 問如經中說眼及眼界。若眼亦眼界耶。設眼",
    "T31n1606_002:0703c05": "界亦眼耶答或有眼非眼界。謂阿羅漢最後",
    "T31n1606_002:0703c06": "眼。或有眼界非眼。謂處卵[穀-禾+卵]羯邏藍時。頞",
    "T31n1606_002:0703c07": "部陀時。閉尸時。在母腹中若不得眼。設得",
    "T31n1606_002:0703c08": "已失。若生無色。異生所有眼因或有眼亦眼",
    "T31n1606_002:0703c09": "界謂於餘位。或有無眼無眼界。謂已入無餘",
    "T31n1606_002:0703c10": "涅槃界。及諸聖者生無色界。如眼與眼界。如",
    "T31n1606_002:0703c11": "是耳鼻舌身與耳等界。隨其所應盡當知。阿",
    "T31n1606_002:0703c12": "羅漢最後眼者。謂入涅槃時最後剎那。爾時",
    "T31n1606_002:0703c13": "眼非眼界。非餘眼因故。無色界異生有眼因",
    "T31n1606_002:0703c14": "者。謂從彼退墮當生有色界。以阿賴耶識持",
    "T31n1606_002:0703c15": "眼種子定當生眼故。生彼眾聖不退還故。無",
    "T31n1606_002:0703c16": "有眼界。有身界無身者。謂唯生無色界異生。",
    "T31n1606_002:0703c17": "彼唯有身因故。非處卵[穀-禾+卵]等。彼必有身故。若",
    "T31n1606_002:0703c18": "身壞滅壽命亦無。問若有意亦意界耶。設有",
    "T31n1606_002:0703c19": "意界亦意耶。答或有意非意界。謂阿羅漢最",
    "T31n1606_002:0703c20": "後意。或有意界非意。謂處滅定者所有意因。",
    "T31n1606_002:0703c21": "或有意亦意界。謂於所餘位。或有無意無意",
    "T31n1606_002:0703c22": "界。謂已入無。餘涅槃界。唯有意界非意。中",
    "T31n1606_002:0703c23": "所以不取入無想定者。以彼有染污意故。問",
    "T31n1606_002:0703c24": "若生長彼地即。用彼地眼還見彼地色耶。答",
    "T31n1606_002:0703c25": "或有即用彼地眼還見彼地色。或復餘地。謂",
    "T31n1606_002:0703c26": "生長欲界用欲行眼還見欲行色。或用色行",
    "T31n1606_002:0703c27": "眼見色行色。或用上地眼見下地色。如以眼",
    "T31n1606_002:0703c28": "對色。如是以耳對聲。如生長欲界。如是生長",
    "T31n1606_002:0703c29": "色界。生者。謂初受生時。長者。謂後增長。若",
    "T31n1606_002:0704a01": "生長欲界即以欲行鼻舌身。還嗅嘗覺欲行",
    "T31n1606_002:0704a02": "香味觸。若生長色界即以色行身。還覺自地",
    "T31n1606_002:0704a03": "觸。彼界自性定無香味。離段食貪故。由此道",
    "T31n1606_002:0704a04": "理亦無鼻舌兩識若生長欲界即以欲行意了",
    "T31n1606_002:0704a05": "三界法及無漏法。如生長欲界。如是生長色",
    "T31n1606_002:0704a06": "界。若生長無色界。以無色行意了無色行自",
    "T31n1606_002:0704a07": "地法及無漏法。若以無漏意了三界法及無",
    "T31n1606_002:0704a08": "漏法。無色行意了無色行自地法及無漏法",
    "T31n1606_002:0704a09": "者。謂依聖弟子說。若外異生唯了自地法若",
    "T31n1606_002:0704a10": "住此法者。或有由先聞熏習力。亦緣上地為",
    "T31n1606_002:0704a11": "起彼故。",
    "T31n1606_002:0704a12": "[0704a12] 問何故諸蘊如是次第。答由識住故。謂四識",
    "T31n1606_002:0704a13": "住及識。又前為後依故。如其色相而領受故。",
    "T31n1606_002:0704a14": "如所領受而了知故。如所了知而思作故。如",
    "T31n1606_002:0704a15": "所思作隨彼彼處而了別故。如其色相而領",
    "T31n1606_002:0704a16": "受者。謂由隨順樂受等根境二力故。樂受等",
    "T31n1606_002:0704a17": "生。如所領受而了知者。謂隨所受取諸相故。",
    "T31n1606_002:0704a18": "如所了知而思作者。謂隨所想造諸業故。如",
    "T31n1606_002:0704a19": "所思作隨彼彼處而了別者。謂隨所作業於",
    "T31n1606_002:0704a20": "諸境界及異趣中識轉變故。又由染污清淨",
    "T31n1606_002:0704a21": "故。謂若依是處而起染淨。若由領受取相造",
    "T31n1606_002:0704a22": "作故。染污清淨。若所染污及所清淨。由此理",
    "T31n1606_002:0704a23": "故說蘊次第。若依是處起染淨者。謂依有根",
    "T31n1606_002:0704a24": "身。若由領受者。謂由有染無染等受。如其次",
    "T31n1606_002:0704a25": "第染污清淨。若由取相造作者。謂由如理不",
    "T31n1606_002:0704a26": "如理轉故。如其次第染污清淨。若所染污及",
    "T31n1606_002:0704a27": "所清淨者。謂心有&#x9E81;重無&#x9E81;重生故。",
    "T31n1606_002:0704a28": "[0704a28] 何故諸界如是次第。由隨世事差別轉故。云",
    "T31n1606_002:0704a29": "何世事差別而轉。謂諸世間最初相見。既相",
    "T31n1606_002:0704b01": "見已更相問訊。既問訊已即受沐浴塗香花",
    "T31n1606_002:0704b02": "鬘。次受種種上妙飲食。次受種種臥具侍女。",
    "T31n1606_002:0704b03": "然後意界處處分別。以內界次第故建立外",
    "T31n1606_002:0704b04": "界。隨此次第建立識界。如界次第處亦如是。",
    "T31n1606_002:0704b05": "問蘊義云何。答諸所有色若過去若未來若",
    "T31n1606_002:0704b06": "現在。若內若外若&#x9E81;若細。若劣若勝若遠",
    "T31n1606_002:0704b07": "若近。彼一切略說一色蘊。積聚義故。如財貨",
    "T31n1606_002:0704b08": "蘊。如是乃至識蘊當知依止十一種。愛所依",
    "T31n1606_002:0704b09": "處故。於色等法建立過去等差別。十一種愛",
    "T31n1606_002:0704b10": "者。謂顧戀愛。希望愛。執著愛。內我愛。境界",
    "T31n1606_002:0704b11": "愛。欲愛定愛。惡行苦愛。妙行樂愛。遠愛。近",
    "T31n1606_002:0704b12": "愛。由如是愛所緣境故。如其次第立過去等",
    "T31n1606_002:0704b13": "種種差別。又有差別。謂已生未生差別故能",
    "T31n1606_002:0704b14": "取所取差別故。外門內門差別故。染不染差",
    "T31n1606_002:0704b15": "別故。近遠差別故。如其所應於色等諸法建",
    "T31n1606_002:0704b16": "立過去等差別。已生者。謂過去現在。未生",
    "T31n1606_002:0704b17": "者。謂未來。外門者。謂不定地內門者。謂諸定",
    "T31n1606_002:0704b18": "地。餘句易了不復分別。又苦相廣大故名為",
    "T31n1606_002:0704b19": "蘊。如大材蘊。依止色等發起生等廣大苦故。",
    "T31n1606_002:0704b20": "如經言。如是純大眾苦蘊集。又荷雜染擔故",
    "T31n1606_002:0704b21": "名為蘊如肩荷擔。荷雜染擔者。謂煩惱等諸",
    "T31n1606_002:0704b22": "雜染法依色等故。譬如世間身之一分能荷",
    "T31n1606_002:0704b23": "於擔。即此一分名肩名蘊。色等亦爾。能荷",
    "T31n1606_002:0704b24": "雜染擔故。名之為蘊。",
    "T31n1606_002:0704b25": "[0704b25] 問界義云何。答一切法種子義。謂依阿賴耶",
    "T31n1606_002:0704b26": "識中諸法種子說名為界。界是因義故。又能",
    "T31n1606_002:0704b27": "持自相義是界義。又能持因果性義是界義。",
    "T31n1606_002:0704b28": "能持因果性者。謂於十八界中根境諸界及",
    "T31n1606_002:0704b29": "六識界。如其次第又攝持一切。法差別義是",
    "T31n1606_002:0704c01": "界義。攝持一切法差別者。謂諸經說地等諸",
    "T31n1606_002:0704c02": "界及所餘界。隨其所應皆十八界攝。",
    "T31n1606_002:0704c03": "[0704c03] 問處義云何。答識生長門義是處義。當知種",
    "T31n1606_002:0704c04": "子義。攝一切法差別義。亦是處義。",
    "T31n1606_002:0704c05": "[0704c05] 復次如佛所說。色如聚沫。受如浮泡。想如陽",
    "T31n1606_002:0704c06": "焰。行如芭蕉。識如幻化。問以何義故色如",
    "T31n1606_002:0704c07": "聚沫。乃至識如幻化。答以無我故。離淨故。少",
    "T31n1606_002:0704c08": "味故。不堅實故。謂非有遠離虛妄不堅實義。",
    "T31n1606_002:0704c09": "是經所說諸句義。又為對治我淨樂常四顛",
    "T31n1606_002:0704c10": "倒故。如其次第說無我等諸句差別。"
}