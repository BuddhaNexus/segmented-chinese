{
    "X28n0585_011:0059c19": "讀教記卷第十一",
    "X28n0585_011:0059c21": "天台沙門　灋照",
    "X28n0585_011:0059c22": "文句(四)",
    "X28n0585_011:0059c23": "傳衣",
    "X28n0585_011:0059c24": "文句(一)(二十一)於跋耆聚落值佛奉寶衣佛授糞埽大",
    "X28n0585_011:0060a01": "衣(云云)故言受大(云云)迦葉能荷負佛法令得久住",
    "X28n0585_011:0060a02": "至未來佛付法授衣竟然後入滅故言持法大。",
    "X28n0585_011:0060a03": "西域記(唐玄奘三藏撰凡十三卷隋彥琮撰西域傳凡十卷第九卷疑字函)如來化緣",
    "X28n0585_011:0060a04": "將畢垂將涅槃告迦葉波曰(云云)我今將欲入大涅",
    "X28n0585_011:0060a05": "槃以諸法藏付囑於汝住持宣布勿有失墜姨母所",
    "X28n0585_011:0060a06": "獻金縷袈裟慈氏成佛留以傳付。",
    "X28n0585_011:0060a07": "靈感要略(下)世尊告文殊言我初踰城出家入山學",
    "X28n0585_011:0060a08": "道(云云)樹神現身手執僧伽梨告我言(云云)悉達太",
    "X28n0585_011:0060a09": "子汝今修行定得正覺過去迦葉佛涅槃時將此布",
    "X28n0585_011:0060a10": "僧伽梨大衣付囑於我令善守護待至仁者出世令",
    "X28n0585_011:0060a11": "我付悉達。",
    "X28n0585_011:0060a12": "糞埽大衣初付迦葉受也金縷袈裟乃後傳持至",
    "X28n0585_011:0060a13": "慈氏也或問釋迦佛既付衣與迦葉傳於彌勒而",
    "X28n0585_011:0060a14": "迦葉佛付與樹神傳者何耶曰恐是未轉法輪前",
    "X28n0585_011:0060a15": "未有僧寶且現樹神爾有人據阿含云迦葉從畢",
    "X28n0585_011:0060a16": "鉢羅窟出赴闍維所佛從金棺為現雙足迦葉禮",
    "X28n0585_011:0060a17": "訖是付衣之時者非也問彌勒下生身長千尺如",
    "X28n0585_011:0060a18": "何分付丈六之衣既云佛佛道同何故有金縷布",
    "X28n0585_011:0060a19": "衣之別只一迦葉又付法又結集法藏又持律住",
    "X28n0585_011:0060a20": "持二十年又守衣於雞足山中何其能執四事耶。",
    "X28n0585_011:0060a21": "別教房宿",
    "X28n0585_011:0060a22": "文句(一)(三十四)劫賓那此翻房宿(音云云秀)是比丘初出",
    "X28n0585_011:0060a23": "家未見佛始向佛所夜值雨寄宿陶師房中以艸為",
    "X28n0585_011:0060a24": "座晚又一比丘亦寄宿隨後而來前比丘即推艸與",
    "X28n0585_011:0060b01": "之在地而坐中夜相問欲何所之答覔佛後比丘即",
    "X28n0585_011:0060b02": "為說法(云云)豁然得道後比丘即是佛也共佛房宿",
    "X28n0585_011:0060b03": "(音夙)得見法身約教者析破根塵之舍同佛棲真諦之",
    "X28n0585_011:0060b04": "房是三藏意體達根塵即共如來同宿真諦之房是",
    "X28n0585_011:0060b05": "通教意分別十法界根塵房舍悉得見佛是別教意",
    "X28n0585_011:0060b06": "於一根塵房舍即見一切房舍見一切佛即圓教意",
    "X28n0585_011:0060b07": "記(二)(十)約教中皆云棲者依如來所證處以釋宿也則",
    "X28n0585_011:0060b08": "當教明佛分齊不同。",
    "X28n0585_011:0060b09": "吉師曰別佛既同宿俗諦俗則不一若能一一分",
    "X28n0585_011:0060b10": "別則是一一見佛同宿故云分別根塵悉得見佛",
    "X28n0585_011:0060b11": "非謂根塵即是佛也。",
    "X28n0585_011:0060b12": "北峯師曰藏通云同宿別圓云見佛何耶蓋因緣",
    "X28n0585_011:0060b13": "釋中有同宿義見佛義今從義便故云耳。",
    "X28n0585_011:0060b14": "三種佛界",
    "X28n0585_011:0060b15": "文句(二)(二)分別十法界五陰皆非已有別意。",
    "X28n0585_011:0060b16": "記(二)(十一)凡別教中立佛界者有其三意一者以理性",
    "X28n0585_011:0060b17": "為佛界二者以果頭為佛界三者以初地去分名佛",
    "X28n0585_011:0060b18": "界今言十界皆非己者指初地去分佛界耳若指果",
    "X28n0585_011:0060b19": "頭應云九界非己有耳。",
    "X28n0585_011:0060b20": "別教果頭者本有法身也佛界法身既是本有則",
    "X28n0585_011:0060b21": "知九界非己有矣。北峯師曰既以玅覺為果頭",
    "X28n0585_011:0060b22": "初地已去分名佛界則知始從未曾聞教至于信",
    "X28n0585_011:0060b23": "住行向通名理性佛界也言理性者即但中是或",
    "X28n0585_011:0060b24": "問三種佛界以三身收之何如曰三皆法身也有",
    "X28n0585_011:0060c01": "云竪論理性屬法果頭屬報分證屬應非也。",
    "X28n0585_011:0060c02": "三界天主",
    "X28n0585_011:0060c03": "玅玄(一)(九)輪王於四域自在釋王於三十三天自在大",
    "X28n0585_011:0060c04": "梵於三界自在。",
    "X28n0585_011:0060c05": "文句(二)(二十)然經標梵王復舉尸棄似如兩人依釋論",
    "X28n0585_011:0060c06": "正以尸棄為王今經舉位顯名恐目一人耳住禪中",
    "X28n0585_011:0060c07": "間內有覺觀外有言說得主領為王單修禪為梵民",
    "X28n0585_011:0060c08": "加四無量心為王也。",
    "X28n0585_011:0060c09": "別行疏(下)(十三)梵即色天主名為尸棄此云頂髻瓔珞",
    "X28n0585_011:0060c10": "明四禪皆有王此言梵者應是初禪頂猶有覺觀語",
    "X28n0585_011:0060c11": "法得為千界之主也。",
    "X28n0585_011:0060c12": "玅記(二)(二十五)梵即色主亦三界主魔為欲主",
    "X28n0585_011:0060c13": "淨名疏(二)(十三)梵王是娑婆世界主住初禪中間毗曇",
    "X28n0585_011:0060c14": "云二禪已上無言語法故不立王瓔珞禪禪皆有梵",
    "X28n0585_011:0060c15": "王今謂但加修無量心報勝為王無統御也初禪有",
    "X28n0585_011:0060c16": "覺觀言語則有主領故作世主。",
    "X28n0585_011:0060c17": "淨名疏(五)(十三)但世界之主統御大千。",
    "X28n0585_011:0060c18": "輔行(一上)(二十六)大梵天王為三界主餘皆屬臣。",
    "X28n0585_011:0060c19": "華嚴(育字函五十)云譬如大雲降注大雨大千世界一切",
    "X28n0585_011:0060c20": "眾生無能知數若欲算計徒令發狂唯大千世界主",
    "X28n0585_011:0060c21": "摩醯首羅以過去所修善根力故乃至一滴無不明",
    "X28n0585_011:0060c22": "了。",
    "X28n0585_011:0060c23": "涅槃疏(一)(二十四)次大自在天即摩醯首羅居色界頂",
    "X28n0585_011:0060c24": "主大千界十地菩薩迹現其中若法華中列世界主",
    "X28n0585_011:0061a01": "梵天王者此意云何若言娑婆世界主者正是首羅",
    "X28n0585_011:0061a02": "若言尸棄大梵等者更舉二禪等收三四禪梵王耳",
    "X28n0585_011:0061a03": "又云若言為世界主者其實只領小千而已經家美",
    "X28n0585_011:0061a04": "之故言世界主私謂此是大千之中得為大千之主",
    "X28n0585_011:0061a05": "降此不得。",
    "X28n0585_011:0061a06": "瑞應經(辭字函卷上)迦維羅衛者三千日月萬二千天地",
    "X28n0585_011:0061a07": "之中央也佛以威神至尊至重不可生邊地地為傾",
    "X28n0585_011:0061a08": "斜故處其中周化十方往古諸佛興皆出於此。",
    "X28n0585_011:0061a09": "北峯師曰涅槃疏正是頂師消經從勝名主出佗",
    "X28n0585_011:0061a10": "問答謬見不評耳何以知然疏中明敘又云驗是",
    "X28n0585_011:0061a11": "他說照上云若字是佗人無疑私謂二字乃荊溪",
    "X28n0585_011:0061a12": "再治時云也。",
    "X28n0585_011:0061a13": "無量義經",
    "X28n0585_011:0061a14": "玅玄(六)(八)無量義經明麤玅從一理出生無量麤玅機",
    "X28n0585_011:0061a15": "應一理為玅生出無量為麤此則從玅出麤隔而未",
    "X28n0585_011:0061a16": "合今經無量還為一此則開權顯實秪麤是玅(云云)。",
    "X28n0585_011:0061a17": "玄(七)(二十五)三引經論者法華論列十七名一無量義",
    "X28n0585_011:0061a18": "(云云)。",
    "X28n0585_011:0061a19": "籤(八)(十五)次引解中云餘名不解今若欲略知法華論",
    "X28n0585_011:0061a20": "十七名中意者第十六既名玅法蓮華當知諸名竝",
    "X28n0585_011:0061a21": "是法華之異名耳又諸名者但法無喻唯今玅法法",
    "X28n0585_011:0061a22": "喻雙舉故知亦可用於蓮華喻十六名如玅法者本",
    "X28n0585_011:0061a23": "迹各三無物以喻故喻蓮華餘十六名亦含本迹各",
    "X28n0585_011:0061a24": "有三義迹中諸經不談佛意故名有量今經本迹施",
    "X28n0585_011:0061b01": "開廢三佛旨無盡故云無量況成道後處處開廢名",
    "X28n0585_011:0061b02": "無量義。",
    "X28n0585_011:0061b03": "文句(二)(二十六)說大乘經者(云云)若法華論列十七種",
    "X28n0585_011:0061b04": "皆法華之異名無量義者即法華之一名也今申論",
    "X28n0585_011:0061b05": "意佛直說此名而入此定故得為序(云云)今按彼經",
    "X28n0585_011:0061b06": "釋無量義者從一法生其一法者所謂無相無相不",
    "X28n0585_011:0061b07": "相名為實相從此實相生無量法所謂二法三道四",
    "X28n0585_011:0061b08": "果(云云)此等諸法名為無量實相為義處從一義處",
    "X28n0585_011:0061b09": "出無量法得為無量法入一義處作序譬如算師從",
    "X28n0585_011:0061b10": "一算下諸算除諸算歸一算由下故除下為除序從",
    "X28n0585_011:0061b11": "一派諸收諸歸一開為合序亦復如是如此消釋不",
    "X28n0585_011:0061b12": "違彼經論亦與此經合(云云)。",
    "X28n0585_011:0061b13": "記(二)(四十一)次若法華論下今文消論既云法華是無",
    "X28n0585_011:0061b14": "量義異名故知無量義亦是法華異名則序中立名",
    "X28n0585_011:0061b15": "於理無咎前說無量義經以為法華序竟更依論意",
    "X28n0585_011:0061b16": "即是先說法華異名還入法華之玅定若爾前已說",
    "X28n0585_011:0061b17": "竟今何重說答前所說經灼然成序重牒其名義兼",
    "X28n0585_011:0061b18": "於正故使論引今為異名名義兩兼序正雙得(云云)",
    "X28n0585_011:0061b19": "今按下依經重釋無量義名以證成序先列經文以",
    "X28n0585_011:0061b20": "辨今意(云云)初文先出能生次所謂下所生(云云)此",
    "X28n0585_011:0061b21": "等下更結所生以示能生能生義處法華別名所生",
    "X28n0585_011:0061b22": "無量為法華序故序中一名義兼兩向然應知從一",
    "X28n0585_011:0061b23": "以出無量雖舉能出通皆屬序若無量入一雖涉所",
    "X28n0585_011:0061b24": "生通皆屬正故義處一法亦成兩向出生之義處屬",
    "X28n0585_011:0061c01": "序收會之義處屬正即從一義處已下兩句文是其",
    "X28n0585_011:0061c02": "兩意故佛入義處義兼二途譬者序如下從一出多",
    "X28n0585_011:0061c03": "正如除從多歸一故知昔教赴機益物如用錢市物",
    "X28n0585_011:0061c04": "而皆未知其大數從一下合喻如此等者結前能所",
    "X28n0585_011:0061c05": "以成兩解能生不違論所生不違經但依兩解經論",
    "X28n0585_011:0061c06": "理存消釋既爾得意者何即所生為能生方是異名",
    "X28n0585_011:0061c07": "能生家之所生此乃成序若也專能何殊生等及昔",
    "X28n0585_011:0061c08": "一圓若專論所何異注者及昔三教是故各存還成",
    "X28n0585_011:0061c09": "雙失所以今家能所相從二義俱立若專序者則法",
    "X28n0585_011:0061c10": "華已前非但未論會多歸一亦未曾說從一出多故",
    "X28n0585_011:0061c11": "無量義唯今經序。",
    "X28n0585_011:0061c12": "句(二)(二十八)教菩薩法者無量義處用教菩薩也義處",
    "X28n0585_011:0061c13": "即諦理也下文普令一切眾亦同得此道又云若我",
    "X28n0585_011:0061c14": "遇眾生盡教以佛道即此意焉。",
    "X28n0585_011:0061c15": "記(二)(一)教菩薩法明因人所依此去仍帶異名以釋故",
    "X28n0585_011:0061c16": "加之以處處為能生之一法一法秪是究竟相故云",
    "X28n0585_011:0061c17": "諦理諦理乃與法華不殊故燈明佛歎法華經亦云",
    "X28n0585_011:0061c18": "教菩薩法佛所護念故得引下普令等文以之為證",
    "X28n0585_011:0061c19": "證義處也所以經名在序但云無量義耳以兼正故",
    "X28n0585_011:0061c20": "教菩薩法加於處也取下三昧來通釋之使兩處義",
    "X28n0585_011:0061c21": "齊俱序竝正嘉祥云此有二義一者實相名為無量",
    "X28n0585_011:0061c22": "二者實相所生名為無量今謂無量之名可名所生",
    "X28n0585_011:0061c23": "實相之稱應申能生雖立能所俱名無量則未可也",
    "X28n0585_011:0061c24": "若對異名能生之法名為實相斯則可矣直爾釋序",
    "X28n0585_011:0062a01": "意都不然經自釋云無量義者從一法生生即所生",
    "X28n0585_011:0062a02": "一法能生即實相也古來匠者如何得以能生釋耶",
    "X28n0585_011:0062a03": "故論云此是如來欲說法時至成就既云欲說非即",
    "X28n0585_011:0062a04": "全同若其全同即是已說故論存序乃云欲說意兼",
    "X28n0585_011:0062a05": "於正則為異名論具二途今釋準彼亦順下文三昧",
    "X28n0585_011:0062a06": "為歎若所入三昧唯依所生列名秪應但云無量故",
    "X28n0585_011:0062a07": "知經名文在所生意兼能出所入三昧義必雙含所",
    "X28n0585_011:0062a08": "以前消論云欲說此經先入此定今從經所表邊復",
    "X28n0585_011:0062a09": "以義處歎之及引文證全在此經。",
    "X28n0585_011:0062a10": "句(二)(二十八)佛所護念者無量義處是佛自所證得是",
    "X28n0585_011:0062a11": "故如來之所護念下文云佛自住大乘也雖欲開示",
    "X28n0585_011:0062a12": "眾生根鈍久默斯要不務速說故言護念佛說經已",
    "X28n0585_011:0062a13": "入無量義處三昧者慧定相成非禪不智須先入定",
    "X28n0585_011:0062a14": "非智不禪故先說法即智而定即定而智先後出入",
    "X28n0585_011:0062a15": "無有隔礙疑者云若未說無量義可入斯定說此經",
    "X28n0585_011:0062a16": "已何故入定釋言先入此定後說此經可解說此經",
    "X28n0585_011:0062a17": "竟而更入者是為法華作序耳何者若不先開則後",
    "X28n0585_011:0062a18": "無所合先入開定為合定作序稱為瑞相即此義焉",
    "X28n0585_011:0062a19": "記(三)(一)佛護念者果人所護既是能生無量義處復是",
    "X28n0585_011:0062a20": "佛所證得豈佛所證而非實相故引自住而以為證",
    "X28n0585_011:0062a21": "昔未說故名之為護約法約機皆護念故從雖欲下",
    "X28n0585_011:0062a22": "明護念意佛意本欲唯說能生故說無量義時機仍",
    "X28n0585_011:0062a23": "未發隱而不說故云護念故無量義下一護念言亦",
    "X28n0585_011:0062a24": "成兩向但彼經文雖云從一出多未云從多歸一猶",
    "X28n0585_011:0062b01": "是覆相名為護念若不爾者則已說法華何名為序",
    "X28n0585_011:0062b02": "以未說故故云雖欲開示等也以未說故護未暢故",
    "X28n0585_011:0062b03": "念言久默者自昔至今斯要等意思之可知若唯從",
    "X28n0585_011:0062b04": "所生非專佛護在昔通說無時不然故法華論云蓮",
    "X28n0585_011:0062b05": "華二義一者出水二者開敷彼如出水此若開敷所",
    "X28n0585_011:0062b06": "以仍名為蓮故華但有未開當開之別(云云)次立疑",
    "X28n0585_011:0062b07": "者且依序問凡諸化儀皆先定後說此中何以先說",
    "X28n0585_011:0062b08": "後定答中先順問答佛之常儀次申定意欲明一定",
    "X28n0585_011:0062b09": "義分兩途次說此下述為序意今時何故先說後定",
    "X28n0585_011:0062b10": "常儀說已即應眾散更入此定肅其現眾眾既不散",
    "X28n0585_011:0062b11": "得為今序次何者下述為正意以一定中義兼二意",
    "X28n0585_011:0062b12": "意雖復二時眾但見無量義後即便入定不知所入",
    "X28n0585_011:0062b13": "為是何定不知定後為說何法故結集者復符佛旨",
    "X28n0585_011:0062b14": "述所說經但云無量述所入定即加其處若從義處",
    "X28n0585_011:0062b15": "以出無量顯成序意若收無量以入義處密成正宗",
    "X28n0585_011:0062b16": "雖加義處眾亦莫知。",
    "X28n0585_011:0062b17": "句(六)(三十)又當說無量義時大乘機發何以知然無量",
    "X28n0585_011:0062b18": "義中明七種方便無量漸頓從一法生既聞此說思",
    "X28n0585_011:0062b19": "惟昔之三藏三乘悉從一法生如是三乘亦應入一",
    "X28n0585_011:0062b20": "如是思時漸已通泰大心即發故言成就大志也。",
    "X28n0585_011:0062b21": "記(七)(二十)次約無量義者去法華極近時極少也既聞",
    "X28n0585_011:0062b22": "從一出多義必收多歸一四味之終故云漸已機無",
    "X28n0585_011:0062b23": "隔異故云通泰發在須臾故名為即。",
    "X28n0585_011:0062b24": "句(六)(三十一)故無量義中先已收集彼云初說四諦十",
    "X28n0585_011:0062c01": "二緣生次說方等十二部經次說摩訶般若華嚴海",
    "X28n0585_011:0062c02": "空此則普集諸經融通漸頓會入此典故名會國王",
    "X28n0585_011:0062c03": "也。",
    "X28n0585_011:0062c04": "記(七)(二十一)無量義中先已收集者雖云從一出多密",
    "X28n0585_011:0062c05": "疑多皆屬一故云收集又乃由先說一出於多方可",
    "X28n0585_011:0062c06": "定起收多歸一故知爾前當機益物雖於一施三而",
    "X28n0585_011:0062c07": "三掩其一欲說收入故預譚開彼云下引彼無量義",
    "X28n0585_011:0062c08": "經示相如何得知收集諸經彼經既云諸經無量皆",
    "X28n0585_011:0062c09": "從一出故指前經以為無量。",
    "X28n0585_011:0062c10": "句(八)(十)今初言已者大品已上漸頓諸說也今者同一",
    "X28n0585_011:0062c11": "座席謂無量義經也當者謂涅槃也大品等漸頓皆",
    "X28n0585_011:0062c12": "帶方便取信為易今無量義一生無量無量未還一",
    "X28n0585_011:0062c13": "亦是易信今法華論法一切差別融通歸一法論人",
    "X28n0585_011:0062c14": "則師弟本迹俱皆久遠二門悉與昔反難信難解當",
    "X28n0585_011:0062c15": "鋒難事法華已說涅槃在後則易可信也。",
    "X28n0585_011:0062c16": "夫無量義經的在所生而得為序教未合故機尚",
    "X28n0585_011:0062c17": "偏故相猶覆故是異體也若從佛意所表兼正自",
    "X28n0585_011:0062c18": "是能生一實法華異名非謂無量義經也但看記",
    "X28n0585_011:0062c19": "文開為合序及解佛入義處教菩薩法佛所護念",
    "X28n0585_011:0062c20": "三文未嘗不以能所分之能所既分然後默意乃",
    "X28n0585_011:0062c21": "即所生為能生方是異名能生家之所生此乃成",
    "X28n0585_011:0062c22": "序夫如是則無量義時機仍未發異體審矣。",
    "X28n0585_011:0062c23": "四伏難(言伏難者文殊內心搆難不肯時答伏疑句云彌勒聯翩搆疑文殊",
    "X28n0585_011:0062c24": "頻煩為斷)",
    "X28n0585_011:0063a01": "文句(三)(五)佛子文殊願決眾疑",
    "X28n0585_011:0063a02": "初伏難汝云眾疑眾未曾疑若疑應問眾既不疑我",
    "X28n0585_011:0063a03": "何所決。",
    "X28n0585_011:0063a04": "釋云四眾欣仰瞻仁及我世尊何故放斯光明。",
    "X28n0585_011:0063a05": "二伏難眾同有疑不易可答待佛出定然後決疑。",
    "X28n0585_011:0063a06": "釋云佛子時答決疑令喜何所饒益演斯光明。",
    "X28n0585_011:0063a07": "三伏難我及仁者同居學地欲測佛意微共籌量獨",
    "X28n0585_011:0063a08": "令我答於理不可。",
    "X28n0585_011:0063a09": "釋云佛坐道場所得玅法為欲說此為當授記。",
    "X28n0585_011:0063a10": "四伏難若如汝說即是釋疑何煩我答。",
    "X28n0585_011:0063a11": "釋云示諸佛土眾寶嚴淨及見諸佛此非小緣。",
    "X28n0585_011:0063a12": "文句(三)(十四)因文殊廣引先佛曾說法華故彌勒潛疑",
    "X28n0585_011:0063a13": "欲問。",
    "X28n0585_011:0063a14": "一伏疑諸佛赴緣人時各異古佛雖名法華今佛何",
    "X28n0585_011:0063a15": "必如此。",
    "X28n0585_011:0063a16": "斷云我見燈明佛本光瑞如此以是知今佛欲說法",
    "X28n0585_011:0063a17": "華經(此斷其疑名之問)。",
    "X28n0585_011:0063a18": "二伏疑自有名同義同自有名同義異此名何所顯",
    "X28n0585_011:0063a19": "召。",
    "X28n0585_011:0063a20": "斷云今相如本瑞是諸佛方便今佛放光明助發實",
    "X28n0585_011:0063a21": "相義(此斷其疑體之間)。",
    "X28n0585_011:0063a22": "三伏疑實相無相何人會之。",
    "X28n0585_011:0063a23": "斷云諸人今當知合掌一心待佛當雨法雨充足求",
    "X28n0585_011:0063a24": "道者(此斷其疑宗之問)。",
    "X28n0585_011:0063b01": "四伏疑佛雨法雨止洽菩薩亦潤二乘。",
    "X28n0585_011:0063b02": "斷云諸求三乘人若有疑悔者佛當為除斷令盡無",
    "X28n0585_011:0063b03": "有餘(此斷其疑用之問)。",
    "X28n0585_011:0063b04": "籤(一)(二十五)彌勒初以伏疑潛難文殊因以潛釋伏疑",
    "X28n0585_011:0063b05": "難云四眾欣仰瞻仁及我世尊何故放斯光明文殊",
    "X28n0585_011:0063b06": "釋云我見等也。",
    "X28n0585_011:0063b07": "只著兩箇潛字點出兩重文外巧思也而言彌勒",
    "X28n0585_011:0063b08": "難文殊釋者蓋本發問序答問序而言之耳。",
    "X28n0585_011:0063b09": "方便品題",
    "X28n0585_011:0063b10": "文句(三)(十四)方者法也便者用也法有方圓用有差會",
    "X28n0585_011:0063b11": "三權是矩是方一實是規是圓若智詣於矩則善用",
    "X28n0585_011:0063b12": "偏法逗會眾生若智詣於規則善用圓法逗會眾生",
    "X28n0585_011:0063b13": "譬如偏舉指以目偏處是舉偏法以目智宜用法以",
    "X28n0585_011:0063b14": "釋方將用以釋便若總舉指以目圓處宜將祕以釋",
    "X28n0585_011:0063b15": "方玅以釋便也舉偏法釋方便蓋隨眾生欲非佛本",
    "X28n0585_011:0063b16": "懷如經令離諸著出三界苦是故如來殷勤稱歎方",
    "X28n0585_011:0063b17": "便此義可釋他經非今品意又方便者門也門名能",
    "X28n0585_011:0063b18": "通通於所通方便權略皆是哢引為真實作門真實",
    "X28n0585_011:0063b19": "得顯功由方便從能顯得名故以門釋方便如經開",
    "X28n0585_011:0063b20": "方便門示真實相此義可釋佗經非今品意又方者",
    "X28n0585_011:0063b21": "祕也便者玅也玅達於方即是真祕點內衣裏無價",
    "X28n0585_011:0063b22": "之珠與王頂上唯有一珠無二無別指客作人是長",
    "X28n0585_011:0063b23": "者子亦無二無別如斯之言是祕是玅如經唯我知",
    "X28n0585_011:0063b24": "是相十方佛亦然止止不須說我法玅難思故以祕",
    "X28n0585_011:0063c01": "釋方以玅釋便正是今品之意故言方便品也。",
    "X28n0585_011:0063c02": "玅記(三)(二十九)正法華題稱善權品及至釋文皆云善",
    "X28n0585_011:0063c03": "權方便當知法護亦以善權而釋方便善是巧之異",
    "X28n0585_011:0063c04": "名耳(云云)文自為三初一從字訓後二從意義又初",
    "X28n0585_011:0063c05": "二從昔教後一屬今經雖有三釋竝以三教而為方",
    "X28n0585_011:0063c06": "便但有能通非能通及以即不即異致成三釋然須",
    "X28n0585_011:0063c07": "略譚三種大旨方可消文然於三中初約能用三教",
    "X28n0585_011:0063c08": "得名法是所用用是能用雖法之與用俱通四教但",
    "X28n0585_011:0063c09": "有方圓差會之殊故方便之稱從權立名權不即實",
    "X28n0585_011:0063c10": "故對昔辨成體外權非今品意文中舉圓即屬真實",
    "X28n0585_011:0063c11": "相對來耳故知在昔不應以祕玅釋方便也乃是祕",
    "X28n0585_011:0063c12": "而不說名為方便況圓於昔乃是兼帶之圓是故偏",
    "X28n0585_011:0063c13": "圓咸非今意次第二釋權屬能通三教亦得名為方",
    "X28n0585_011:0063c14": "便然雖不即以能為圓作遠詮故所詮之圓亦帶能",
    "X28n0585_011:0063c15": "詮為方便故故知竝非今品意也前釋不云三為能",
    "X28n0585_011:0063c16": "者權實逗會各致其極故方法不同至第三釋方乃",
    "X28n0585_011:0063c17": "三權即是一實指此即實之權方名今經方便(云云)",
    "X28n0585_011:0063c18": "若於如來方便本一此意未宣故屬昔教雖是體外",
    "X28n0585_011:0063c19": "方便於理無非體內而眾生未知準佛意說故云稱",
    "X28n0585_011:0063c20": "歎方便以未開故非今品意次第二約能詮者若理",
    "X28n0585_011:0063c21": "教相望四教各論無非能詮今以三望一三為一實",
    "X28n0585_011:0063c22": "作詮故三名能詮是則前之三教教行人理悉為能",
    "X28n0585_011:0063c23": "詮(云云)第三釋者即今品意但前二釋於昔但得名",
    "X28n0585_011:0063c24": "徧名門祕而不說今開其偏門即圓所也故云祕玅",
    "X28n0585_011:0064a01": "顯露彰灼故云真祕(云云)於昔成祕彼祕被開於今",
    "X28n0585_011:0064a02": "成玅次玅達下釋功用者達即是開用玅之便以開",
    "X28n0585_011:0064a03": "祕方玅外無法故云即是。",
    "X28n0585_011:0064a04": "記(三)(三十二)若於爾前二味三教利根菩薩有顯露得",
    "X28n0585_011:0064a05": "兩教二乘唯祕密得由得入故即稱為門。",
    "X28n0585_011:0064a06": "句(三)(二十二)前一番明如來能知方便能用方便此一",
    "X28n0585_011:0064a07": "番用行者能隨順方便(云云)上兩意用方便從方便",
    "X28n0585_011:0064a08": "此一意即方便即真實真實即圓因圓因即自行之",
    "X28n0585_011:0064a09": "方便。",
    "X28n0585_011:0064a10": "記(四)(五末)前一番等者初約方法中明如來能知能用",
    "X28n0585_011:0064a11": "方便法是能知用是能用眾生不知是佛方便今竝",
    "X28n0585_011:0064a12": "開之令眾生知此一番明令眾生從順方便者謂從",
    "X28n0585_011:0064a13": "門順實故也而亦不知方便即是所順之實今亦開",
    "X28n0585_011:0064a14": "之又前之二章竝有機應二意但前多從應說故且",
    "X28n0585_011:0064a15": "云如來後多從機說故云行者故慇懃稱歎之言竝",
    "X28n0585_011:0064a16": "從佛得(云云)言辨異者雖同五味所對別故雖諸味",
    "X28n0585_011:0064a17": "中有即不即於佛常即眾生自離又凡五味釋但得",
    "X28n0585_011:0064a18": "名判若成今品復須更開此雖準前三義釋品則前",
    "X28n0585_011:0064a19": "二義至第五味已成開竟雖第三屬開今復通前前",
    "X28n0585_011:0064a20": "四亦云非今所用於今亦成所待之麤圓及所入方",
    "X28n0585_011:0064a21": "是真實後釋雖復更對五時但知醍醐無非祕玅開",
    "X28n0585_011:0064a22": "之與判咸在其中。",
    "X28n0585_011:0064a23": "句(八)(十四)問方便當體是門為通實相故為門私答具",
    "X28n0585_011:0064a24": "二義(云云)此二門各有開閉昔不言三是方便故其",
    "X28n0585_011:0064b01": "門掩今說三是方便故其門開昔不說一是真實實",
    "X28n0585_011:0064b02": "門掩今說一是真實故實門開二者此方便復通實",
    "X28n0585_011:0064b03": "相故三乘方便為一乘門。",
    "X28n0585_011:0064b04": "記(八)(二十三)初云當體者未有所通約體外說且以當",
    "X28n0585_011:0064b05": "教可入稱門若云為實相門者約能通至實相以說",
    "X28n0585_011:0064b06": "(云云)此二門各有開閉者能通當體法體不別從今",
    "X28n0585_011:0064b07": "昔說故昔閉今開實相亦爾(云云)初當體中雖亦名",
    "X28n0585_011:0064b08": "門於實猶閉故須明開然但說三為方便即須說一",
    "X28n0585_011:0064b09": "為真實相對論之故耳二者下次釋能通即為實作",
    "X28n0585_011:0064b10": "門準佛本意俱是能通據物機緣所解有二諸鈍菩",
    "X28n0585_011:0064b11": "薩亦有能知三教能通但法華前機未會耳故在昔",
    "X28n0585_011:0064b12": "俱閉於今竝開故亦與實對辨豈能通方便開實相",
    "X28n0585_011:0064b13": "猶閉方便仍閉實相得開。",
    "X28n0585_011:0064b14": "玅玄(九)(十一)法華前教或門理已入玅者更何所開。",
    "X28n0585_011:0064b15": "淨名疏(三)(十四)一略釋名者方是智所詣之偏法便是",
    "X28n0585_011:0064b16": "善權巧用之能巧用諸法隨機利物故云方便。",
    "X28n0585_011:0064b17": "略記(上之下)(十四)略釋方便者(云云)法華疏中為顯實故",
    "X28n0585_011:0064b18": "分為三釋謂法用及門并祕玅也今此廢二但取法",
    "X28n0585_011:0064b19": "用者門論趣入祕玅開權今未開權故缺後釋不取",
    "X28n0585_011:0064b20": "門者菩薩可入二乘缺之於菩薩中且約當分復置",
    "X28n0585_011:0064b21": "傳入故且不云據理亦合用門一義以當分入與法",
    "X28n0585_011:0064b22": "用同故且唯用法用一意。",
    "X28n0585_011:0064b23": "北峯師曰方便品中文說真實題標方便者其旨",
    "X28n0585_011:0064b24": "有三一彰開權即是真實二對內證實智外用為",
    "X28n0585_011:0064c01": "權三表權有顯實之功何者法華之功功在開權",
    "X28n0585_011:0064c02": "即實故特標之意彰顯實不離於權如疏云玅達",
    "X28n0585_011:0064c03": "於方即是真祕等用證初義也以由如來內證實",
    "X28n0585_011:0064c04": "體故能外用自在無窮以對內證實智故所有化",
    "X28n0585_011:0064c05": "用皆名權也如記(三)(三十七)云內由三德三身具足",
    "X28n0585_011:0064c06": "故使外用橫竪顯密為成今經破立之意以對昔",
    "X28n0585_011:0064c07": "故須為四句通論大綱以對自證實智說之是故",
    "X28n0585_011:0064c08": "須云第三半句用證第二義也其方便品中雖有",
    "X28n0585_011:0064c09": "權有實而實不自顯顯實由權權有顯實之功故",
    "X28n0585_011:0064c10": "用標品如記(三)(三十八)云故下十雙雙雙皆具權實",
    "X28n0585_011:0064c11": "之名皆取即實而權為方便品(文)用證第三義也",
    "X28n0585_011:0064c12": "或問三種方便與蓮華三喻如何會通曰蓮華三",
    "X28n0585_011:0064c13": "喻既喻一代施化之意即實而權即權而實正對",
    "X28n0585_011:0064c14": "祕玅方便但今開顯不開佛意不開祕玅自開機",
    "X28n0585_011:0064c15": "情所執之法正是開法用能通以成祕玅也須知",
    "X28n0585_011:0064c16": "從偏入圓能通之機在昔未有入者有已入者於",
    "X28n0585_011:0064c17": "已入中有真似淺深不同若已入真位則不須開",
    "X28n0585_011:0064c18": "若入似位及未入者此則須開但入似位須用聞",
    "X28n0585_011:0064c19": "開故玅樂云圓人初心須聞開等其未入者一向",
    "X28n0585_011:0064c20": "須開也。",
    "X28n0585_011:0064c21": "逸堂云三種方便之相云何曰不知圓而修三是",
    "X28n0585_011:0064c22": "法用知圓而修三捨三而入圓是能通即三而修",
    "X28n0585_011:0064c23": "圓是祕玅也又問今經開三教正是法用與能通",
    "X28n0585_011:0064c24": "何異耶曰皆開三教也若法用方便人理教行皆",
    "X28n0585_011:0065a01": "開若能通者人已入圓但開三教是彼能通之門",
    "X28n0585_011:0065a02": "耳。",
    "X28n0585_011:0065a03": "五濁體相",
    "X28n0585_011:0065a04": "經(五)長行釋迦章舍利弗諸佛出於五濁惡世所謂",
    "X28n0585_011:0065a05": "劫濁煩惱濁眾生濁見濁命濁。",
    "X28n0585_011:0065a06": "文句(四)(十七)劫濁無別體劫是長時剎那是短時但約",
    "X28n0585_011:0065a07": "四濁立此假名文云劫濁亂時即此義也眾生濁亦",
    "X28n0585_011:0065a08": "無別體攬見慢果報上立此假名文云眾生垢重即",
    "X28n0585_011:0065a09": "此義也煩惱濁指五鈍使為體見濁指五利使為體",
    "X28n0585_011:0065a10": "命濁指連持色心為體(云云)相者四濁增劇聚在此",
    "X28n0585_011:0065a11": "時瞋恚增劇刀兵起貪欲增劇飢餓起愚癡增劇疾",
    "X28n0585_011:0065a12": "疫起三災起故煩惱倍降諸見熾盛麤弊色心惡名",
    "X28n0585_011:0065a13": "穢稱摧年減壽眾濁交湊如水奔昏風波鼓努魚龍",
    "X28n0585_011:0065a14": "攪撓無一憀賴時使之然如劫初光音天墮地地使",
    "X28n0585_011:0065a15": "有欲如忉利天入麤澁園園生鬪心是名劫濁相煩",
    "X28n0585_011:0065a16": "惱濁者貪海納流未曾飽足瞋虺吸毒撓諸世間癡",
    "X28n0585_011:0065a17": "暗頑嚚過於漆墨慢高下視陵忽無度疑網無信不",
    "X28n0585_011:0065a18": "可告實是為煩惱濁相見濁者無人謂有人有道謂",
    "X28n0585_011:0065a19": "無道十六知見六十二等猶如羅網又似稠林纏縛",
    "X28n0585_011:0065a20": "屈曲不能得出是見濁相眾生濁者攬於色心立一",
    "X28n0585_011:0065a21": "宰主譬如黐膠無物不著流宕六道處處受生如貧",
    "X28n0585_011:0065a22": "如短名長名富是為眾生濁相命濁者朝生暮殞晝",
    "X28n0585_011:0065a23": "出夕沒波轉煙迴瞬息不住是命濁相(云云)次第者",
    "X28n0585_011:0065a24": "煩惱見為根本從此二濁成於眾生從眾生有連持",
    "X28n0585_011:0065b01": "命此四經時謂為劫濁也。",
    "X28n0585_011:0065b02": "文句(一)(釋阿[少/兔]三十二樓駄)劫初大水風吹結搆以成世界",
    "X28n0585_011:0065b03": "光音天命盡化生為人身有光飛而行歡喜為食無",
    "X28n0585_011:0065b04": "男女尊卑眾共生中呼為眾生自然地味味如醍醐",
    "X28n0585_011:0065b05": "色如生酥甜如蜜多食失光憔悴不能飛少食者猶",
    "X28n0585_011:0065b06": "光澤便有勝負遂相是非致失地味食自然地皮轉",
    "X28n0585_011:0065b07": "相輕慢失皮食地膚轉生諸惡失膚食自然粇米食",
    "X28n0585_011:0065b08": "米則男女根生遂為夫婦羞故造舍多儲取米後米",
    "X28n0585_011:0065b09": "生糠糩刈已不生枯株現更相盜奪遂立一平能者",
    "X28n0585_011:0065b10": "為田主理諍訟是為民主。",
    "X28n0585_011:0065b11": "玅樂(五)(九)釋劫相云四濁等者空成壞三而無劫濁於",
    "X28n0585_011:0065b12": "住劫中準悲華經八萬至三萬亦未有濁至二萬歲",
    "X28n0585_011:0065b13": "為五濁始。",
    "X28n0585_011:0065b14": "長阿含(履字函二十二卷)世間人本壽八萬歲(云云)其後人",
    "X28n0585_011:0065b15": "壽稍減當壽十歲是時女人生五月行嫁(云云)五穀",
    "X28n0585_011:0065b16": "不生唯有稊稗(云云)綾錦繒絹(云云)皆無復有唯有",
    "X28n0585_011:0065b17": "麤織艸衣(云云)七寶珠玉自然沒地。",
    "X28n0585_011:0065b18": "彌勒成佛經(豈字函)人壽八萬四千歲無有中夭人",
    "X28n0585_011:0065b19": "身悉長一十六丈(云云)女人年五百歲爾乃行嫁(云",
    "X28n0585_011:0065b20": "云)空中雨寶(云云)眾人見之心不貪著棄之於地猶",
    "X28n0585_011:0065b21": "如瓦石艸木土塊時人見者心相厭離各各相謂而",
    "X28n0585_011:0065b22": "作是言如佛所說往昔眾生為此寶故共相殘害。",
    "X28n0585_011:0065b23": "文句(四)(二十六)受陰身經說凡夫受身初七日未轉異",
    "X28n0585_011:0065b24": "二七有生相如薄酪三七如厚酪四七如凝酪五七",
    "X28n0585_011:0065c01": "如肉坯六七如肉摶七七於肉摶生五疱頭手脚等",
    "X28n0585_011:0065c02": "八七又五疱一頭兩膊兩腕九七續生二十四疱四",
    "X28n0585_011:0065c03": "疱作眼耳鼻舌二十疱為二十指十七轉現腹相漸",
    "X28n0585_011:0065c04": "漸皮骨分解作諸異相生七百筋七千脉隨所須相",
    "X28n0585_011:0065c05": "用一風染之須白相白風染乃至餘風亦如是香風",
    "X28n0585_011:0065c06": "故安隱端正臭風故不安隱則醜陋邪戾後出胎食",
    "X28n0585_011:0065c07": "五糓則生八萬戶蟲也(止觀四引入胎經總有三十八箇七日俱舍論列五位須",
    "X28n0585_011:0065c08": "者檢之)。",
    "X28n0585_011:0065c09": "嗟夫五濁之人既不知五濁之體又不知五濁之",
    "X28n0585_011:0065c10": "相欲其離五濁難矣哉。",
    "X28n0585_011:0065c12": "讀教記卷第十一"
}