{
    "X26n0548_001:0845c02": "No. 548-A",
    "X26n0548_001:0845c03": " 心經&#x65B5;輪解序",
    "X26n0548_001:0845c05": "[0845c05] 泰昌元年余于雲門結冬時值雨雪以寂寥中與二",
    "X26n0548_001:0845c06": "三法友聚話道及諸經吾輩&#x8F19;演&#x5374;心經一種未嘗",
    "X26n0548_001:0845c07": "措辭他日倘為人天座主不可于此徒默而去也余",
    "X26n0548_001:0845c08": "遂命筆註成厥工十日乃竣越明年",
    "X26n0548_001:0845c09": "天啟辛酉春聞一雨師開演楞嚴敬將此解往就正",
    "X26n0548_001:0845c10": "焉師既一覽卷而懷之承允作序乃講席內交際旁",
    "X26n0548_001:0845c11": "午其約不果以後再晤無期閱今不覺已七稔矣是",
    "X26n0548_001:0845c12": "解于囊包中檢出亦成故物矣然昔之所作今之所",
    "X26n0548_001:0845c13": "觀有不翅富歲之見凶歲燼之可矣乃聞五百比丘",
    "X26n0548_001:0845c14": "各解佛言而問誰當佛意佛云皆非我意眾曰既非",
    "X26n0548_001:0845c15": "佛意將無得罪佛云雖非我意各順正理堪為聖教",
    "X26n0548_001:0845c16": "有福無罪據此則舊解存留而有新意不妨後錄以",
    "X26n0548_001:0845c17": "明先後皆解佛言耳且註經之志有欲就其廣博而",
    "X26n0548_001:0845c18": "樂多聞者有欲就其好簡而從略者亦欲就其彼此",
    "X26n0548_001:0845c19": "偏長得所宗者故講肆看解務要&#x8657;心不可是此以",
    "X26n0548_001:0845c20": "非彼故曰所惡執一者為其賊道也舉一而廢百也",
    "X26n0548_001:0845c21": "雖然心經之解如汗牛充棟其有金聲而玉振則余",
    "X26n0548_001:0845c22": "此解亦不復論量矣茲因福嚴蔡居士請梓以志其",
    "X26n0548_001:0845c23": "歲月如此。[0845c23] 別峰通容識",
    "X26n0548_001:0846a02": "No. 548",
    "X26n0548_001:0846a03": "般若波羅蜜多心經&#x65B5;輪解",
    "X26n0548_001:0846a05": "明福州後學釋 費隱通容 述",
    "X26n0548_001:0846a06": "[0846a06] 般若梵語此云智慧波羅蜜多梵語此云彼岸到",
    "X26n0548_001:0846a07": "義取到彼岸般若之義尊重智慧之義輕薄今依",
    "X26n0548_001:0846a08": "尊重不翻故存梵語以立名焉且般若之義有其",
    "X26n0548_001:0846a09": "五種一曰實相二曰觀慧三曰文字四曰境界五",
    "X26n0548_001:0846a10": "曰眷屬言實相般若者以所證之理元本真實當",
    "X26n0548_001:0846a11": "體實相也觀慧般若者以能證之智了諸法空更",
    "X26n0548_001:0846a12": "無障礙頓契心源也文字般若者以能詮教體稱",
    "X26n0548_001:0846a13": "理無遺非世俗文字不情之具也境界般若者以",
    "X26n0548_001:0846a14": "境緣了無好醜不興憎愛了了常如也眷屬般若",
    "X26n0548_001:0846a15": "者以理與神御諸所有法妙契寰中不悖不背統",
    "X26n0548_001:0846a16": "為一理也今觀此經實該五焉蓋所證之理真空",
    "X26n0548_001:0846a17": "一法不存如五蘊六入十二處十八界四諦十二",
    "X26n0548_001:0846a18": "緣六度等法當體全空元本實相即實相般若也",
    "X26n0548_001:0846a19": "如觀自在菩薩行深般若波羅蜜多時照見五蘊",
    "X26n0548_001:0846a20": "等即觀慧般若以能一念照見萬法根元頓入無",
    "X26n0548_001:0846a21": "生即觀慧般若也佛洎菩薩能所神會觀根逗教",
    "X26n0548_001:0846a22": "隨時闡義就此一經文字縱橫作大利益非世俗",
    "X26n0548_001:0846a23": "不情之具即文字般若也如後文菩提薩埵依般",
    "X26n0548_001:0846a24": "若故心無罣礙無有恐怖遠離顛倒夢想究竟涅",
    "X26n0548_001:0846b01": "槃則唯四真無四顛倒即境界般若也如後文般",
    "X26n0548_001:0846b02": "若是大神&#x546A;是大明&#x546A;是無上&#x546A;是無等等&#x546A;則",
    "X26n0548_001:0846b03": "知般若妙契三德如環無端即眷屬般若也解義",
    "X26n0548_001:0846b04": "現後然般若唯一隨其功能有此五義隨五義功",
    "X26n0548_001:0846b05": "能之上建立彼岸蓋不明般若則無明妄想名言",
    "X26n0548_001:0846b06": "習氣恐怖顛倒總言三惑&#x898A;縻皆生死業望無生",
    "X26n0548_001:0846b07": "死名為此岸一明般若無明即非無明妄想即非",
    "X26n0548_001:0846b08": "妄想名言即非名言恐怖即非恐怖總言幻滅都",
    "X26n0548_001:0846b09": "盡慧光渾圓所謂生滅滅已寂滅現前對諸生滅",
    "X26n0548_001:0846b10": "名為彼岸到此則名之不得狀亦不得以隨教途",
    "X26n0548_001:0846b11": "流布與世標準名之曰心此心之妙不可知知亦",
    "X26n0548_001:0846b12": "難識識獨許悟入若悟此心身心一如心外無餘",
    "X26n0548_001:0846b13": "乃知如來所說一代時教百千三昧無量妙門皆",
    "X26n0548_001:0846b14": "是此心分量至于博地凡夫經營產業作務施為",
    "X26n0548_001:0846b15": "見色聞聲莫若不是此箇消息但欠一[囗@力]悟而已",
    "X26n0548_001:0846b16": "故曰此心獨許悟入經者道也以此經所詮心法",
    "X26n0548_001:0846b17": "可入大道故又經者常也以此經所詮心法古今",
    "X26n0548_001:0846b18": "不易之常法也按五重玄義此經單法為名實相",
    "X26n0548_001:0846b19": "為體觀照為宗度苦為用大乘熟酥為教相。[0846b19] ○昔",
    "X26n0548_001:0846b20": "者桓公讀書于堂上輪扁&#x65B5;輪于堂下釋椎鑿而",
    "X26n0548_001:0846b21": "上問桓公曰敢問公之所讀者何言耶公曰聖人",
    "X26n0548_001:0846b22": "之言也曰聖人在乎公曰已死矣曰然則公之所",
    "X26n0548_001:0846b23": "讀者古人之糟魄已夫桓公曰寡人讀書輪人安",
    "X26n0548_001:0846b24": "得議乎有說則可無說則死輪扁曰臣也以臣之",
    "X26n0548_001:0846c01": "事觀之&#x65B5;輪徐則甘而不固疾則苦而不入不徐",
    "X26n0548_001:0846c02": "不疾得之于手應之于心口不能言有數存焉于",
    "X26n0548_001:0846c03": "其間臣不能以喻臣之子臣之子亦不能受之于",
    "X26n0548_001:0846c04": "臣是以行年七十而老&#x65B5;輪古之人與其不可傳",
    "X26n0548_001:0846c05": "者死矣然則君之所讀者古人之糟魄矣夫。",
    "X26n0548_001:0846c06": "[0846c06] 觀自在菩薩。",
    "X26n0548_001:0846c07": "[0846c07] 觀有二義一者能觀觀慧二者所觀實相能所契",
    "X26n0548_001:0846c08": "證名為自在以此契證之理而導眾生即名菩薩",
    "X26n0548_001:0846c09": "以一切眾生妄知莫返而起三毒造種種業輪迴",
    "X26n0548_001:0846c10": "三界昇沈上下窮劫無有得自在者唯此菩薩了",
    "X26n0548_001:0846c11": "諸法空境智如如在生死不為生死根絆在涅槃",
    "X26n0548_001:0846c12": "不為涅槃果縛乃至凡夫界如聲聞界如外道界",
    "X26n0548_001:0846c13": "如魔王界如此世界如他世界如實為大獅子王",
    "X26n0548_001:0846c14": "無畏自在也然此教家常途若在自己分中無物",
    "X26n0548_001:0846c15": "當情內不放出外不放入心身如牆壁即入于無",
    "X26n0548_001:0846c16": "生便乃通身手眼何生死之根絆何是非之作障",
    "X26n0548_001:0846c17": "然則能頓悟自心承當自己即名觀自在菩薩也。",
    "X26n0548_001:0846c18": "[0846c18] 行深般若波羅蜜多時。",
    "X26n0548_001:0846c19": "[0846c19] 行者乃能契入之智也深般若者乃所契入之智",
    "X26n0548_001:0846c20": "理也時乃能所雙忘智理俱泯之時也然此般若",
    "X26n0548_001:0846c21": "何以言深蓋此般若無形無相無方無所無內無",
    "X26n0548_001:0846c22": "外無邊無表求之于有相有相無也求之于無相",
    "X26n0548_001:0846c23": "無相無也實為石火電光無容擬議直得深之又",
    "X26n0548_001:0846c24": "深深猶相也徹之又徹徹猶名也非名非相能使",
    "X26n0548_001:0847a01": "闡提惡性見之如大火聚四邊莫能入也能使大",
    "X26n0548_001:0847a02": "乘真子見之如清涼池四門皆可入也是知般若",
    "X26n0548_001:0847a03": "之功大強名之為深實有以哉又般若有五契一",
    "X26n0548_001:0847a04": "即契五契五即契一如環之無端何乖方之有然",
    "X26n0548_001:0847a05": "則即行即深般若即深般若即行實為一念一時",
    "X26n0548_001:0847a06": "一際頓入于無生也此如棗&#x6822;大論五位法門八",
    "X26n0548_001:0847a07": "相成道只在一時一際一剎那不容第二念第二",
    "X26n0548_001:0847a08": "時作遠近也又如禪宗擬議則白雲萬里思量則",
    "X26n0548_001:0847a09": "黑山鬼窟直得開口成雙橛無言落二三默契于",
    "X26n0548_001:0847a10": "此者可謂行深般若也。",
    "X26n0548_001:0847a11": "[0847a11] 照見五蘊皆空度一切苦厄。",
    "X26n0548_001:0847a12": "[0847a12] 此釋前以謂此菩薩契入甚深般若何由致耶此",
    "X26n0548_001:0847a13": "釋云蓋此菩薩最初便能以觀照力徹見一念之",
    "X26n0548_001:0847a14": "中生滅五蘊亦名五陰蘊即蘊積業行陰即蓋陰",
    "X26n0548_001:0847a15": "真理由此業行蓋陰真理所以聽不出聲見不超",
    "X26n0548_001:0847a16": "色而入輪迴為大害也且此五蘊有一念中五蘊",
    "X26n0548_001:0847a17": "有實果五蘊今此照見五蘊皆空即徹見一念之",
    "X26n0548_001:0847a18": "中五蘊徹底全空命根斷也以一念中見理堅固",
    "X26n0548_001:0847a19": "即名色蘊領納此理即名受蘊思惟此理即名想",
    "X26n0548_001:0847a20": "蘊遷變此理即名行蘊了別此理即名識蘊此五",
    "X26n0548_001:0847a21": "蘊者言雖前後其實只在一念以行人二六中時",
    "X26n0548_001:0847a22": "取捨功夫不離此念若離此念禪門所謂斷命根",
    "X26n0548_001:0847a23": "矣命根若斷報果五蘊自然得解脫矣所謂皮之",
    "X26n0548_001:0847a24": "不存毛將安附今此菩薩最初撩著便行不顧前",
    "X26n0548_001:0847b01": "後得喪是非取捨如握一柄金剛劍以斬一絲綟",
    "X26n0548_001:0847b02": "相似更無有斷不斷者實謂頓契真空證入無生",
    "X26n0548_001:0847b03": "者矣然則何業果而不徹何苦厄而不度故曰度",
    "X26n0548_001:0847b04": "一切苦厄予謂苦厄即實果五蘊解在下文以有",
    "X26n0548_001:0847b05": "實果五蘊必有三界報苦報苦雖多不出八苦此",
    "X26n0548_001:0847b06": "八苦者實為危厄哉如玄沙謂直如寒潭月影靜",
    "X26n0548_001:0847b07": "夜鐘聲隨扣擊以無虧觸波瀾而不散猶是生死",
    "X26n0548_001:0847b08": "岸頭邊事須知到此猶屬生死則今隱隱取捨之",
    "X26n0548_001:0847b09": "念非五蘊而何唯過量大人如德山臨濟不在此",
    "X26n0548_001:0847b10": "限也。",
    "X26n0548_001:0847b11": "[0847b11] 舍利子色不異空空不異色色即是空空即是色。",
    "X26n0548_001:0847b12": "[0847b12] 梵語舍利此云鶖蓋此尊者其母目利如鶖鳥之",
    "X26n0548_001:0847b13": "目時人借以贊稱也尊者因母得名故呼為舍利",
    "X26n0548_001:0847b14": "子此尊者聲聞眾中智慧第一以智慧堪入般若",
    "X26n0548_001:0847b15": "故世尊特召告之蓋聲聞人不知固質色蘊如幻",
    "X26n0548_001:0847b16": "不實將以析色明空多件去取而作種種厭離觀",
    "X26n0548_001:0847b17": "三界如牢獄視色身如桎梏是以鹿野苑中多有",
    "X26n0548_001:0847b18": "棄身如蔽&#x7B92;殆不得已欲入戕之者世尊當時不",
    "X26n0548_001:0847b19": "敢與伊說破萬法本空蓋恐諸子忽生怕怖退失",
    "X26n0548_001:0847b20": "其心故漸漸與伊淘汰經歷多年到此般若會上",
    "X26n0548_001:0847b21": "根機頗熟漸相體信故敢于人天眾前特呼告之",
    "X26n0548_001:0847b22": "以謂汝聲聞之人不知萬法本空妄修妄證妄取",
    "X26n0548_001:0847b23": "涅槃始不知如是妄修妄證于真空之理不相應",
    "X26n0548_001:0847b24": "也且汝觀此菩薩行深般若何曾用許多辛苦安",
    "X26n0548_001:0847c01": "排而得他只一念徹見五蘊當體全空而便度脫",
    "X26n0548_001:0847c02": "既爾汝當省覺須知萬法皆從緣起本無實體汝",
    "X26n0548_001:0847c03": "不知將謂此堅固色身蘊積有異于真空其實不",
    "X26n0548_001:0847c04": "異于真空將謂真空有異于色質其實真空不異",
    "X26n0548_001:0847c05": "于色質何也蓋此色空皆從緣起既皆從緣起則",
    "X26n0548_001:0847c06": "色空豈有異乎故曰色不異空空不異色然則色",
    "X26n0548_001:0847c07": "空俱從緣空則色起二種在吾心之中唯是名相",
    "X26n0548_001:0847c08": "無實體也如此則目為心經者有旨哉又色空皆",
    "X26n0548_001:0847c09": "從緣起則色空之性無二性既無二不須色外&#x8994;",
    "X26n0548_001:0847c10": "空空外厭色是空是色是色是空故曰色即是空",
    "X26n0548_001:0847c11": "空即是色然而不須忻界外為涅槃厭界內為牢",
    "X26n0548_001:0847c12": "獄即此業報色蘊完全大解脫矣何勞析色而後",
    "X26n0548_001:0847c13": "然哉問異之與即又何辯耶曰不異言者如不識",
    "X26n0548_001:0847c14": "燈明者將謂燈不是明明不是燈有人與伊點曰",
    "X26n0548_001:0847c15": "燈不異明明不異燈由是始會燈元來即是明明",
    "X26n0548_001:0847c16": "元來即是燈須知不異之言啟理之初即是之言",
    "X26n0548_001:0847c17": "會理之元此推色蘊先竟以下推四蘊蓋此色蘊",
    "X26n0548_001:0847c18": "堅固我執凡夫猶重所以執有家財產業乃至一",
    "X26n0548_001:0847c19": "言相觸懷忿沒世者亦不可勝數此實色蘊堅執",
    "X26n0548_001:0847c20": "所由過也問舍利弗智慧第一豈復爾耶曰告舍",
    "X26n0548_001:0847c21": "利弗意警凡夫也曰若然者何不親告凡夫并告",
    "X26n0548_001:0847c22": "菩薩乎曰若告凡夫凡夫自愚何能即解若告菩",
    "X26n0548_001:0847c23": "薩菩薩已了而今忽告則凡下生疑蓋世尊在方",
    "X26n0548_001:0847c24": "等會上贊褒菩薩呵叱聲聞今若告之寧不生疑",
    "X26n0548_001:0848a01": "有此二緣故不告也唯告之聲聞以聲聞在上更",
    "X26n0548_001:0848a02": "有菩薩地位令其昇進在下超凡夫種類易竟曉",
    "X26n0548_001:0848a03": "也且凡夫人因生渴仰以謂舍利弗尚然未了況",
    "X26n0548_001:0848a04": "我不勉乎。",
    "X26n0548_001:0848a05": "[0848a05] 受想行識亦復如是。",
    "X26n0548_001:0848a06": "[0848a06] 此以四蘊例推前之色蘊亦復緣生也所言受者",
    "X26n0548_001:0848a07": "領納為性以領順違俱非之三境故起愛為業在",
    "X26n0548_001:0848a08": "于順境則起愛合在于違境則起愛離在于俱非",
    "X26n0548_001:0848a09": "未至之境則愛不合已至之境則愛不離然此性",
    "X26n0548_001:0848a10": "業皆無實體若有實體領納于順終有順性遇違",
    "X26n0548_001:0848a11": "境時理不應起云何復遇違境而生嗔恨違順既",
    "X26n0548_001:0848a12": "爾俱非可返則知三境互無體性既無體性非空",
    "X26n0548_001:0848a13": "而何是知受即是空又能領納三境非受而何是",
    "X26n0548_001:0848a14": "知空即是受然則空不自空因受而空受不自受",
    "X26n0548_001:0848a15": "因空而受是知空受二者互從緣起此緣又是自",
    "X26n0548_001:0848a16": "心之妙應也雖然推此受蘊亦名相也自心何由",
    "X26n0548_001:0848a17": "而有哉所言想蘊者于境取像為性施設種種名",
    "X26n0548_001:0848a18": "言為業以于境上安立分齊方能隨起種種名言",
    "X26n0548_001:0848a19": "然此性業亦無實體若想前境前境有體不復想",
    "X26n0548_001:0848a20": "後既復想後則知無體若無有體非空而何是知",
    "X26n0548_001:0848a21": "想即是空又能想像隨施名言非想而何是知空",
    "X26n0548_001:0848a22": "即是想然亦空不自空因想而空想不自想因空",
    "X26n0548_001:0848a23": "而想是知空想亦互緣起推此則自心之中亦名",
    "X26n0548_001:0848a24": "相也所言行蘊者遷流造作為義剎那無常念念",
    "X26n0548_001:0848b01": "遷謝生死死生如旋火輪無暫停息然此亦無實",
    "X26n0548_001:0848b02": "性若性在內不應遷外性若在外不應遷內是知",
    "X26n0548_001:0848b03": "內外無得非空而何是知行蘊即空又能熾然遷",
    "X26n0548_001:0848b04": "變非行而何是知空即行蘊然則空行亦從緣起",
    "X26n0548_001:0848b05": "在吾自心空行名相也所言識蘊者識有其三一",
    "X26n0548_001:0848b06": "曰阿賴耶二曰末那三曰了境且從了境或名色",
    "X26n0548_001:0848b07": "識乃至法識隨境立名順識意故謂于六境了別",
    "X26n0548_001:0848b08": "名識且此三識其性元&#x8657;互起互滅猶如交蘆本",
    "X26n0548_001:0848b09": "無可得既無可得非空而何則知識蘊即空又能",
    "X26n0548_001:0848b10": "了別諸境非識而何則知空是即識以是觀之空",
    "X26n0548_001:0848b11": "識亦從緣起在我自心元是夢幻空識但名相耳",
    "X26n0548_001:0848b12": "總而言之受想行識四即真空真空即四故受想",
    "X26n0548_001:0848b13": "行識亦復如是意謂舍利須知五蘊如是&#x8657;幻何",
    "X26n0548_001:0848b14": "勞肯綮而妄除蘊哉問若不能會緣起性空將何",
    "X26n0548_001:0848b15": "方便而誘之哉曰但看父母未生前此身在什麼",
    "X26n0548_001:0848b16": "處安立不許測度計校作道理解念茲在茲久久",
    "X26n0548_001:0848b17": "自然打失鼻孔。",
    "X26n0548_001:0848b18": "[0848b18] 舍利子是諸法空相不生不滅不垢不淨不增不減。",
    "X26n0548_001:0848b19": "[0848b19] 前推空蘊緣起無體此當會歸自心始顯此經以",
    "X26n0548_001:0848b20": "心為主蓋前空蘊對顯則知蘊屬緣生蘊既屬緣",
    "X26n0548_001:0848b21": "則知空非蘊外空非蘊外則此真空亦從緣生到",
    "X26n0548_001:0848b22": "此自心之中蘊法不可得也其真空之法亦不可",
    "X26n0548_001:0848b23": "得也蓋真空猶名相也蘊法亦名相也此二者既",
    "X26n0548_001:0848b24": "屬名相則在我自心之中本不可得者也故曰是",
    "X26n0548_001:0848c01": "諸法空相既爾則寧非會心耶問此心豈不隨緣",
    "X26n0548_001:0848c02": "耶若不隨緣何顯此心之妙耶曰此心非隨非不",
    "X26n0548_001:0848c03": "隨即隨即不隨非即非不即非不即非即直得離",
    "X26n0548_001:0848c04": "四句絕百非口欲言而辭喪意欲緣而慮亡揚眉",
    "X26n0548_001:0848c05": "也白雲萬里瞬目也鷂過新羅世尊到此亦無下",
    "X26n0548_001:0848c06": "口處但不得已為說不生不滅不垢不淨不增不",
    "X26n0548_001:0848c07": "減數言為註&#x811A;耳須知此四句經實闡自心體性",
    "X26n0548_001:0848c08": "如此能不勉乎以此自心本無無明生相本無無",
    "X26n0548_001:0848c09": "明住相本無無明異相本無無明滅相故曰不生",
    "X26n0548_001:0848c10": "不滅以不生不滅而略異住也又此自心本無貪",
    "X26n0548_001:0848c11": "嗔癡本無殺盜婬本無五欲生死本無三界六道",
    "X26n0548_001:0848c12": "本無邪見外道本無戒定慧本無六度萬行本無",
    "X26n0548_001:0848c13": "聲聞緣覺本無諸佛菩薩總而言之一切染法不",
    "X26n0548_001:0848c14": "可得一切淨法不可得故曰不垢不淨也然而此",
    "X26n0548_001:0848c15": "心又能隨應無方顯四聖界顯六凡界然且此心",
    "X26n0548_001:0848c16": "在四聖界不增一毫在六凡界不減一毫實為平",
    "X26n0548_001:0848c17": "等平等無有高下者故曰不增不減也問此經以",
    "X26n0548_001:0848c18": "心為主當以心為宗何以觀照為宗曰此有二意",
    "X26n0548_001:0848c19": "不以心為宗一者遵于古人不敢擅改以古人判",
    "X26n0548_001:0848c20": "觀照為宗故如愚意以實相為體以自心為宗以",
    "X26n0548_001:0848c21": "觀照為用以醍醐為教相曰心宗照用則且置如",
    "X26n0548_001:0848c22": "何般若之教為醍醐乎若是醍醐應在法華何為",
    "X26n0548_001:0848c23": "般若稱耶曰約時般若約教味是醍醐以五時之",
    "X26n0548_001:0848c24": "中有不定教故且此心宗萬法之源諸經之主所",
    "X26n0548_001:0849a01": "謂心也者總持之大本萬法之洪源是以不肖判",
    "X26n0548_001:0849a02": "為醍醐試決諸高明意何如耳問心既如此顯勝",
    "X26n0548_001:0849a03": "為何世尊茲不言心獨言空者其義何在曰世尊",
    "X26n0548_001:0849a04": "之意以一切眾生皆妄認昭昭靈靈為自心者或",
    "X26n0548_001:0849a05": "執在內在外在諸六根如是等處而強主宰實為",
    "X26n0548_001:0849a06": "偏著邪謬今若直說心言恐就其執返此妙心而",
    "X26n0548_001:0849a07": "為妄心復何益哉惟後文結歸以心足見意之妙",
    "X26n0548_001:0849a08": "也故此惟以空言提醒與人要人自己領會物外",
    "X26n0548_001:0849a09": "知歸言先識旨耳所以經家以心目題則又知佛",
    "X26n0548_001:0849a10": "之微意也可不依乎問文中謂諸法空相諸之為",
    "X26n0548_001:0849a11": "言豈獨空蘊之二不可得乎曰有二意故一者以",
    "X26n0548_001:0849a12": "蘊有五及所顯之空共言諸耳二者以空蘊例諸",
    "X26n0548_001:0849a13": "根身及諸器界種種不一皆可互推故謂之諸向",
    "X26n0548_001:0849a14": "下顯出。",
    "X26n0548_001:0849a15": "[0849a15] 是故空中無色無受想行識無眼耳鼻舌身意無色",
    "X26n0548_001:0849a16": "聲香味觸法無眼界乃至無意識界。",
    "X26n0548_001:0849a17": "[0849a17] 此以五蘊六根六塵十二處而顯叵得也蓋前推",
    "X26n0548_001:0849a18": "蘊空緣起次會自心一體然且會歸自心實由緣",
    "X26n0548_001:0849a19": "起而後至也故今又顯萬法緣起至後結歸自心",
    "X26n0548_001:0849a20": "則見前後意之微也蓋初若不推空蘊凡夫未免",
    "X26n0548_001:0849a21": "妄執為謬故必先推空蘊也次若不會歸自心則",
    "X26n0548_001:0849a22": "恐般若惟空似有不涉緣之妙而聲聞人依舊坐",
    "X26n0548_001:0849a23": "落無為床上亦不見得故次必當會歸自心始見",
    "X26n0548_001:0849a24": "圓妙也此中若不廣顯緣生則恐萬法有不盡之",
    "X26n0548_001:0849b01": "疑故此必廣顯萬法始見徹底無疑矣至後結歸",
    "X26n0548_001:0849b02": "自心始乃究竟圓滿以是因緣所以前後文意有",
    "X26n0548_001:0849b03": "隱顯者端在此耳此中廣顯緣生者先五蘊六根",
    "X26n0548_001:0849b04": "六塵十二處十八界此中五蘊即前所推之蘊不",
    "X26n0548_001:0849b05": "須重解問五蘊前既推竟此復出之何故曰只借",
    "X26n0548_001:0849b06": "前意以例後耳故不再解所言六根者眼根如蒲",
    "X26n0548_001:0849b07": "萄朵惟奔于色且此眼根本無所有蓋由明暗二",
    "X26n0548_001:0849b08": "塵于妙圓中黏湛發見見精殃色結色成根則知",
    "X26n0548_001:0849b09": "眼根除其妄見妄境此根本無所有然則此根即",
    "X26n0548_001:0849b10": "是緣起無復得也耳根如新卷葉惟奔于聲且此",
    "X26n0548_001:0849b11": "耳根本無所有蓋由動靜二塵于妙圓中黏湛發",
    "X26n0548_001:0849b12": "聽卷聽映精卷聲成根則知耳根除其妄聽妄聲",
    "X26n0548_001:0849b13": "此根本無所有然則此根即是緣起無復得也鼻",
    "X26n0548_001:0849b14": "根如雙垂瓜惟奔于香且此鼻根本無所有蓋由",
    "X26n0548_001:0849b15": "通塞二塵于妙圓中黏湛發&#x9F45;&#x9F45;精映香納香成",
    "X26n0548_001:0849b16": "根則知鼻根除其妄&#x9F45;妄香本無所有然則此根",
    "X26n0548_001:0849b17": "即是緣起無復得也舌根如初偃月惟奔于味且",
    "X26n0548_001:0849b18": "此舌根本無所有蓋由恬變二塵于妙圓中黏湛",
    "X26n0548_001:0849b19": "發&#x751E;&#x751E;精殃味絞味成根則知此根除其恬變妄",
    "X26n0548_001:0849b20": "&#x751E;本無所有然則此根即是緣起無復得也身根",
    "X26n0548_001:0849b21": "如腰鼓顙惟奔于觸且此身根本無所有蓋由離",
    "X26n0548_001:0849b22": "合二塵于妙圓中黏湛發覺覺精映觸搏觸成根",
    "X26n0548_001:0849b23": "則知此根除其離合妄覺本無所有然則此根即",
    "X26n0548_001:0849b24": "是緣起無復得也意根如幽室見惟奔于法且此",
    "X26n0548_001:0849c01": "意根本無所有蓋由生滅二塵于妙圓中黏湛發",
    "X26n0548_001:0849c02": "知知精映法攬法成根則知此根除其生滅妄知",
    "X26n0548_001:0849c03": "本無所有然則此根即是緣起無復得也所言色",
    "X26n0548_001:0849c04": "塵雖有多種究惟一義且如佛問阿難汝觀祗陀",
    "X26n0548_001:0849c05": "樹林及諸泉池此即色塵也彼文廣推不能俱引",
    "X26n0548_001:0849c06": "今取略自作釋以下例此且此色塵本無所有蓋",
    "X26n0548_001:0849c07": "由眼識眼根分別而有除其眼識眼根則此色塵",
    "X26n0548_001:0849c08": "無復有也此又色塵惟從緣起所言聲塵雖有多",
    "X26n0548_001:0849c09": "種究竟一義且如佛問阿難汝更聽此祗陀林中",
    "X26n0548_001:0849c10": "食辦擊鼓眾集撞鐘此即聲塵也且此聲塵亦復",
    "X26n0548_001:0849c11": "無有蓋由耳根耳識分別而有若無根識聲從何",
    "X26n0548_001:0849c12": "得是知聲塵無復有也此又聲塵亦從緣起所言",
    "X26n0548_001:0849c13": "香塵雖亦多種究歸一義且如佛告阿難汝又&#x9F45;",
    "X26n0548_001:0849c14": "此鑪中旃檀此即香塵也且此香塵本無所有蓋",
    "X26n0548_001:0849c15": "因鼻根鼻識分別而有若無分別香無復得則知",
    "X26n0548_001:0849c16": "香塵惟從緣起所言味塵亦復多種且如世尊告",
    "X26n0548_001:0849c17": "阿難言汝常二時眾中持&#x9262;其間或遇酥酪醍醐",
    "X26n0548_001:0849c18": "名為上味此即味塵由根識有亦如前例所言觸",
    "X26n0548_001:0849c19": "塵如告阿難汝常晨朝以手摩頭此即觸塵亦由",
    "X26n0548_001:0849c20": "根識所有並如前例所言法塵如世尊言汝常意",
    "X26n0548_001:0849c21": "中所緣善惡無記三性生成法則此即法塵亦如",
    "X26n0548_001:0849c22": "前例無復有也所言界者梵語馱都此云界界是",
    "X26n0548_001:0849c23": "因義根境識三互為因故又種族義根境識三各",
    "X26n0548_001:0849c24": "一種族又眼等六種族別故此十八界亦復無有",
    "X26n0548_001:0850a01": "蓋此界言以根境識三因為界一根有三六三十",
    "X26n0548_001:0850a02": "八此十八者究無有體且根境識自無有體此三",
    "X26n0548_001:0850a03": "無有界從奚立然則此十八界亦惟緣起此解取",
    "X26n0548_001:0850a04": "意楞嚴令人易解然不錄全文惟取摘句義者望",
    "X26n0548_001:0850a05": "人&#x751E;臠以知全鼎耳或曰此中與楞嚴不同予謂",
    "X26n0548_001:0850a06": "實相同耳但楞嚴多種推破此中直告文意雖有",
    "X26n0548_001:0850a07": "不同其旨實為一也問此中但直說無有便了何",
    "X26n0548_001:0850a08": "必以緣生之理而推窮也曰若不推緣生則凡夫",
    "X26n0548_001:0850a09": "之人何由開解必應爾也只如阿難多聞第一尚",
    "X26n0548_001:0850a10": "然以多方辯究況吾儕乎。",
    "X26n0548_001:0850a11": "[0850a11] 無無明亦無無明盡乃至無老死亦無老死盡。",
    "X26n0548_001:0850a12": "[0850a12] 此顯十二因緣緣覺之道亦是緣生也且此十二",
    "X26n0548_001:0850a13": "因緣有其生起亦有還滅言生起者良由真性之",
    "X26n0548_001:0850a14": "中一念不覺真性不明則曰無明以不明故而妄",
    "X26n0548_001:0850a15": "發動則曰行以發動故而有分別則曰識以有分",
    "X26n0548_001:0850a16": "別而有入胎羯邏藍遏蒲曇蔽尸羯南等則曰名",
    "X26n0548_001:0850a17": "色以有名色漸長六根則曰六入以有六入而便",
    "X26n0548_001:0850a18": "觸境觸境即六塵則曰觸以有觸故而便領納領",
    "X26n0548_001:0850a19": "納違順俱非之三境則曰受以有受故而起愛心",
    "X26n0548_001:0850a20": "違境愛常離順境愛常合于俱非未至愛長離已",
    "X26n0548_001:0850a21": "至愛長合則曰愛以有受故而便執取則曰取以",
    "X26n0548_001:0850a22": "有取故而便有業果相繫則曰有以有業果即屬",
    "X26n0548_001:0850a23": "眾生則曰生以有生故便有老死則曰老死此俱",
    "X26n0548_001:0850a24": "以十二資始為因十二助因為緣故名曰因緣且",
    "X26n0548_001:0850b01": "此十二因緣猶係三世無明緣行過去二支因識",
    "X26n0548_001:0850b02": "緣名色名色緣六入乃至觸緣受現在五支果以",
    "X26n0548_001:0850b03": "有無明之行必感如是之果愛緣取取緣有現在",
    "X26n0548_001:0850b04": "二支因以有報果在先必造如是惑因生緣老死",
    "X26n0548_001:0850b05": "未來二支果以有現在之因必感未來之果如是",
    "X26n0548_001:0850b06": "三世輪環頭出頭沒真可厭離者也所以緣覺之",
    "X26n0548_001:0850b07": "人聞此十二因緣便欲厭離而修觀行以斷滅之",
    "X26n0548_001:0850b08": "猶如斬樹先要斬根根若斬矣枝葉必不存也今",
    "X26n0548_001:0850b09": "欲滅此十二因緣亦復如是若欲滅根先滅無明",
    "X26n0548_001:0850b10": "無明若滅十二因緣亦復無矣故曰無明滅則行",
    "X26n0548_001:0850b11": "滅乃至老死亦復滅矣此所謂無明盡也老死亦",
    "X26n0548_001:0850b12": "盡也因緣既滅便入有餘涅槃此乃緣覺之道也",
    "X26n0548_001:0850b13": "然此緣覺之道實亦無性蓋生起因緣由還滅而",
    "X26n0548_001:0850b14": "顯還滅因緣由生起而顯既因互顯俱無體性則",
    "X26n0548_001:0850b15": "緣覺之道實由緣起俱不可得故曰無無明乃至",
    "X26n0548_001:0850b16": "無無明盡等。",
    "X26n0548_001:0850b17": "[0850b17] 無苦集滅道無智亦無得。",
    "X26n0548_001:0850b18": "[0850b18] 此顯四諦聲聞及菩薩之道亦緣起也且四諦者",
    "X26n0548_001:0850b19": "苦集屬世間因果也滅道出世間因果也世間因",
    "X26n0548_001:0850b20": "果者集是招感性苦是逼迫性以貪嗔癡招感報",
    "X26n0548_001:0850b21": "業而逼迫也此逼迫性不出八苦其八苦有無量",
    "X26n0548_001:0850b22": "危厄真可厭之唯聲聞人知此苦故便修戒定慧",
    "X26n0548_001:0850b23": "道而入寂滅涅槃此所謂捨世間因果修出世間",
    "X26n0548_001:0850b24": "因果也然此二種因果亦無實性如緣覺道例之",
    "X26n0548_001:0850c01": "又菩薩之道廣有無量總之則萬行略之則六度",
    "X26n0548_001:0850c02": "約之則智得二言而該之以有智故則自利利他",
    "X26n0548_001:0850c03": "亦謂得矣然菩薩之道亦從緣起若無緣起行將",
    "X26n0548_001:0850c04": "安施是知菩薩之道從緣無可得也亦如上例又",
    "X26n0548_001:0850c05": "智之為言屬菩薩得之為言屬諸佛以菩薩屬因",
    "X26n0548_001:0850c06": "智故以諸佛屬得果故然而心佛眾生三無差別",
    "X26n0548_001:0850c07": "是知諸佛亦為緣起不可得也須知萬法無量不",
    "X26n0548_001:0850c08": "出聖凡二界攝該盡矣故今雖文字作四段顯其",
    "X26n0548_001:0850c09": "緣生推意實有無量故曰廣顯緣生抑可知矣顯",
    "X26n0548_001:0850c10": "生已竟向下結歸。",
    "X26n0548_001:0850c11": "[0850c11] 以無所得故菩提薩埵依般若波羅蜜多故心無罣",
    "X26n0548_001:0850c12": "礙無罣礙故無有恐怖遠離顛倒夢想究竟涅槃。",
    "X26n0548_001:0850c13": "[0850c13] 此所謂結歸自心也蓋前廣顯緣生即是性空般",
    "X26n0548_001:0850c14": "若一無所得故曰以無所得故且此故之為言即",
    "X26n0548_001:0850c15": "有結顯意也下故字倣此菩薩依此性空般若圓",
    "X26n0548_001:0850c16": "證自心了無遺餘故標曰依般若波羅蜜多故心",
    "X26n0548_001:0850c17": "無罣礙且此心剎那不住如大火聚纖毫不存如",
    "X26n0548_001:0850c18": "閃電光無容擬議居有有壞居空空敗直得言思",
    "X26n0548_001:0850c19": "道斷心行處滅更無一物當情可作障礙然則心",
    "X26n0548_001:0850c20": "法如是之勝何恐怖而不除何顛倒之不遠何夢",
    "X26n0548_001:0850c21": "想之可亂何涅槃之可得故標曰無罣礙故無有",
    "X26n0548_001:0850c22": "恐怖遠離顛倒夢想究竟涅槃是亦逕[這-言+(序-予+手)]語哉且",
    "X26n0548_001:0850c23": "此恐怖本無有體由人不了一切境法而生惶恐",
    "X26n0548_001:0850c24": "畏怖以有恐怖便有種種夢想不實妄取涅槃其",
    "X26n0548_001:0851a01": "實涅槃何從而可得耶然此皆凡夫法耳以凡夫",
    "X26n0548_001:0851a02": "人不了萬法惟心起惑造業或造世間地獄三途",
    "X26n0548_001:0851a03": "法或造出世間聲聞緣覺道法乃至希取大涅槃",
    "X26n0548_001:0851a04": "法此皆起惑恐怖之所致耳以正理觀之皆是夢",
    "X26n0548_001:0851a05": "想幻興幻滅無有實體如昔者盃弓幻影妄惑恐",
    "X26n0548_001:0851a06": "怖不亦&#x8657;誑乎今此菩薩了證自心如是夢想悉",
    "X26n0548_001:0851a07": "皆無矣問夢想無之則信何乃涅槃亦復無耶若",
    "X26n0548_001:0851a08": "無菩薩何處究竟乎曰此又不了自心作是疑也",
    "X26n0548_001:0851a09": "若了自心佛之一字尚是名相何況涅槃乎盡&#x8657;",
    "X26n0548_001:0851a10": "空&#x5FA7;法界渾淪一箇自己那容名相于其間耶不",
    "X26n0548_001:0851a11": "見張拙秀才是箇俗人一悟自心便云光明寂照",
    "X26n0548_001:0851a12": "&#x5FA7;河沙凡聖含靈共一家一念不生全體現六根",
    "X26n0548_001:0851a13": "纔動被雲遮斷除妄想重增病趣向真如亦是邪",
    "X26n0548_001:0851a14": "隨順世緣無罣礙涅槃生死等空華依此信去自",
    "X26n0548_001:0851a15": "然相應也。",
    "X26n0548_001:0851a16": "[0851a16] 三世諸佛依般若波羅蜜多故得阿耨多羅三藐三",
    "X26n0548_001:0851a17": "菩提。",
    "X26n0548_001:0851a18": "[0851a18] 此結顯諸佛亦依般若性空而圓證自心也蓋阿",
    "X26n0548_001:0851a19": "耨多羅雖然果稱亦實自心之別名也阿云梵語",
    "X26n0548_001:0851a20": "此翻為無耨多羅梵語此翻為上三云梵語此翻",
    "X26n0548_001:0851a21": "為正藐云梵語此翻為等菩提梵語此翻為覺即",
    "X26n0548_001:0851a22": "此無上正等之覺便是自心分量蓋萬法至心而",
    "X26n0548_001:0851a23": "極名曰無上更無邪正等差名曰正等無法不了",
    "X26n0548_001:0851a24": "名曰覺實覺昏迷之識性能照萬法之重衢是知",
    "X26n0548_001:0851b01": "三界無別法惟是一心造寧不然乎此又一解以",
    "X26n0548_001:0851b02": "前廣顯萬法緣起性空一法不存惟是一心若了",
    "X26n0548_001:0851b03": "惟心便名菩薩不但菩薩而已亦即是諸佛故此",
    "X26n0548_001:0851b04": "結歸之文而以菩薩諸佛結之者實有以哉問此",
    "X26n0548_001:0851b05": "心之中一法無有何以有諸佛菩薩哉曰此心剎",
    "X26n0548_001:0851b06": "那不住能有能無非有非無無容擬議何聖凡之",
    "X26n0548_001:0851b07": "可得今云菩薩諸佛者以對凡夫而說除凡夫諸",
    "X26n0548_001:0851b08": "佛亦不可得何況菩薩乎以菩薩不自云菩薩諸",
    "X26n0548_001:0851b09": "佛不自云諸佛知此則諸佛無得也雖然此之所",
    "X26n0548_001:0851b10": "論皆屬理具法身以法身惟從證得未論果上報",
    "X26n0548_001:0851b11": "身以報身惟修感得若執理具法身撥無報身是",
    "X26n0548_001:0851b12": "為大謬慎之慎之。",
    "X26n0548_001:0851b13": "[0851b13] 故知般若波羅蜜多是大神&#x546A;是大明&#x546A;是無上&#x546A;",
    "X26n0548_001:0851b14": "是無等等&#x546A;能除一切苦真實不&#x8657;。",
    "X26n0548_001:0851b15": "[0851b15] 既云般若又云&#x546A;者蓋&#x546A;祕密不容解說之意如",
    "X26n0548_001:0851b16": "軍中密令無容外傳是知&#x546A;是祕密之義今云般",
    "X26n0548_001:0851b17": "若是大神&#x546A;是大明&#x546A;是無上&#x546A;是無等等&#x546A;須",
    "X26n0548_001:0851b18": "知般若是祕密也蓋由前來推性空般若會歸自",
    "X26n0548_001:0851b19": "心恐人作疑將謂般若之外有心自心之外有般",
    "X26n0548_001:0851b20": "若則成兩箇何通融之此如來末後極則開示又",
    "X26n0548_001:0851b21": "一重要關也意謂不可作此見解以般若元與法",
    "X26n0548_001:0851b22": "身解脫聯絡不斷牽連自在如[、/(、*、)]字三點不縱不",
    "X26n0548_001:0851b23": "橫不並不別舉一即三言三即一但不可心思言",
    "X26n0548_001:0851b24": "議可也故曰般若是大神&#x546A;以&#x546A;之為言不解可",
    "X26n0548_001:0851c01": "也神之為言推功有在說之可也言其大神即是",
    "X26n0548_001:0851c02": "法身之德以法身神而莫測故曰大神此以般若",
    "X26n0548_001:0851c03": "即是法身然不可以言說但可以默契故曰般若",
    "X26n0548_001:0851c04": "是大神&#x546A;般若之德猶如千日能破萬惑亦不可",
    "X26n0548_001:0851c05": "以言說故曰般若是大明&#x546A;然般若能破萬惑則",
    "X26n0548_001:0851c06": "是解脫之德且此解脫非二乘凡夫可上故名無",
    "X26n0548_001:0851c07": "上然亦不可以言說故曰般若是無上&#x546A;然則三",
    "X26n0548_001:0851c08": "德如是明顯而云&#x546A;者正以三德祕密互為相攝",
    "X26n0548_001:0851c09": "文雖般若即法身解脫意實亦有解脫即是般若",
    "X26n0548_001:0851c10": "法身例此故此三者連環自在直出思議之表無",
    "X26n0548_001:0851c11": "有一法過之者實為三世諸佛共相祕受故結贊",
    "X26n0548_001:0851c12": "曰般若是無等等&#x546A;既爾三德圓融之功大何變",
    "X26n0548_001:0851c13": "易生死分段生死之有苦哉真為終古真實之法",
    "X26n0548_001:0851c14": "也故曰能除一切苦真實不&#x8657;然則般若與心又",
    "X26n0548_001:0851c15": "何如哉。",
    "X26n0548_001:0851c16": "[0851c16] 故說般若波羅蜜多&#x546A;即說&#x546A;曰。[0851c16] 揭諦揭諦波羅揭",
    "X26n0548_001:0851c17": "諦波羅僧揭諦菩提薩婆訶",
    "X26n0548_001:0851c18": "[0851c18] 此正顯能除諸苦真實之功德也特&#x546A;宣者以出",
    "X26n0548_001:0851c19": "思議表耳且&#x546A;無理路無義解不容思量不許擬",
    "X26n0548_001:0851c20": "議直得無言可伸無語可說正當恁麼時千差路",
    "X26n0548_001:0851c21": "絕不通凡聖何苦不除何業不脫可謂般若平等",
    "X26n0548_001:0851c22": "中平等之功德也禪門所謂無味之談塞斷人口",
    "X26n0548_001:0851c23": "此雖通理亦須通義蓋一切經&#x546A;元初皆屬梵語",
    "X26n0548_001:0851c24": "而譯師獨翻其經不翻其&#x546A;者以有四義故一是",
    "X26n0548_001:0852a01": "佛密語祕密之法惟佛與佛乃能知之二是總持",
    "X26n0548_001:0852a02": "門一一字句含多義故如婆伽婆具六種義三是",
    "X26n0548_001:0852a03": "佛蜜印如王印信所往無所不通幽顯遵奉佛佛",
    "X26n0548_001:0852a04": "相傳不移易故四是不思議力所加持故但能密",
    "X26n0548_001:0852a05": "誦即得滅過有此四義所以不翻此所謂祕密不",
    "X26n0548_001:0852a06": "翻應知問此經亦具三分否曰有之觀自在菩薩",
    "X26n0548_001:0852a07": "至度一切苦厄此屬序分蓋因菩薩而序起法門",
    "X26n0548_001:0852a08": "也告舍利子洎至般若是大神&#x546A;是無等等&#x546A;此",
    "X26n0548_001:0852a09": "屬正宗分正以性空會心與聲聞說也後語&#x546A;文",
    "X26n0548_001:0852a10": "意屬流通蓋此流通非同他經以他經專勸贊弘",
    "X26n0548_001:0852a11": "持功德為主獨此經惟以密&#x546A;為流通者蓋謂此",
    "X26n0548_001:0852a12": "經無相般若非可文言贊說弘持而盡其意直于",
    "X26n0548_001:0852a13": "無言無說無思無解以默契于言先領略于物表",
    "X26n0548_001:0852a14": "是為真弘通般若真流傳正宗故以密&#x546A;宣在經",
    "X26n0548_001:0852a15": "末實有以也是以自心現量只可自悟非從他得",
    "X26n0548_001:0852a16": "所以不肖以&#x65B5;輪為解者意在此耳。"
}