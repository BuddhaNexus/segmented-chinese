{
    "X65n1286_001:0375b05": "No. 1286",
    "X65n1286_001:0375b06": "祖庭鉗鎚錄卷之上",
    "X65n1286_001:0375b08": "明嗣祖沙門 費隱通容 輯著",
    "X65n1286_001:0375b09": "居士 夏春暉 龔士龍 較",
    "X65n1286_001:0375b11": "[0375b11] 靈源惟深禪師曰。今之學者。未脫生死。病在甚麼處。",
    "X65n1286_001:0375b12": "病在偷心未死耳。然非其罪。為師者之罪也。如漢高",
    "X65n1286_001:0375b13": "帝紿韓信而殺之。信雖死。其心果死乎。古之學者。言",
    "X65n1286_001:0375b14": "下脫生死。效在什麼處。效在偷心已死。然非學者自",
    "X65n1286_001:0375b15": "能爾。實為師者。鉗鎚妙密也。如梁武帝御大殿。見侯",
    "X65n1286_001:0375b16": "景不動聲氣。而景之心。已枯竭無餘矣。諸方所說。非",
    "X65n1286_001:0375b17": "不美麗。要之如趙冒畫花。花雖逼真。而非真花也。",
    "X65n1286_001:0375b18": "[0375b18] 通容曰。偷心之說。乃學者之通病。從微至著。起倒",
    "X65n1286_001:0375b19": "自存。其於鯁&#x80F7;之物。未去應事接物。光不透脫。皆",
    "X65n1286_001:0375b20": "是也。具有正知見善知識。為其解粘去縛。抽釘拔",
    "X65n1286_001:0375b21": "楔。固自鉗鎚妙密。令他個個如獅如象。似虎似龍。",
    "X65n1286_001:0375b22": "頓繇自在。曾有恁麼人。試舉似看。",
    "X65n1286_001:0375b23": "[0375b23] 鎮州臨濟義玄禪師。初在黃檗會中。行業純一。時睦",
    "X65n1286_001:0375b24": "州為第一座。乃問。上座在此多少時。師曰三年。州曰。",
    "X65n1286_001:0375c01": "曾參問否。師曰。不曾參問。不知問個甚麼。州曰。何不",
    "X65n1286_001:0375c02": "問堂頭和尚。如何是佛法的的大意。師便去。問聲未",
    "X65n1286_001:0375c03": "絕。檗便打。師下來。州曰。問話作麼生。師曰。某甲問聲",
    "X65n1286_001:0375c04": "未絕。和尚便打。某甲不會。州曰。但更去問。師又問。檗",
    "X65n1286_001:0375c05": "又打。如是三度問。三度被打。師白州曰。早承激勸問",
    "X65n1286_001:0375c06": "法。累蒙和尚賜棒。自恨障緣。不領深旨。今且辭去。州",
    "X65n1286_001:0375c07": "曰。汝若去。須辭和尚了去。師禮拜退。州先到黃檗處",
    "X65n1286_001:0375c08": "曰。問話上座。雖是後生。&#x5374;甚奇特。若來辭。方便接伊。",
    "X65n1286_001:0375c09": "已後為一株大樹。覆蔭天下人去在。師來日辭黃檗。",
    "X65n1286_001:0375c10": "檗曰。不須他去。祇往高安灘頭參大愚。必為汝說。師",
    "X65n1286_001:0375c11": "到大愚。愚曰。甚處來。師曰。黃檗來。愚曰。黃檗有何言",
    "X65n1286_001:0375c12": "句。師曰。某甲三度問佛法的的大意。三度被打。不知",
    "X65n1286_001:0375c13": "某甲有過無過。愚曰。黃檗與麼老婆心切。為汝得徹",
    "X65n1286_001:0375c14": "困。更來這裡。問有過無過。師於言下大悟。乃曰。元來",
    "X65n1286_001:0375c15": "黃檗佛法無多子。愚搊住曰。追尿&#x7240;鬼子。適來道有",
    "X65n1286_001:0375c16": "過無過。如今&#x5374;道黃檗佛法無多子。汝見個什麼道",
    "X65n1286_001:0375c17": "理。速道速道。師於大愚肋下。築三拳。愚拓開曰。汝師",
    "X65n1286_001:0375c18": "黃檗。非干我事。師辭大愚。&#x5374;回黃檗。檗見便問。這漢",
    "X65n1286_001:0375c19": "來來去去。有甚了期。師曰。祇為老婆心切。便人事了。",
    "X65n1286_001:0375c20": "侍立。檗問。甚處去來。師曰。昨蒙和尚慈旨。令參大愚",
    "X65n1286_001:0375c21": "去來。檗曰。大愚有何言句。師舉前話。檗曰。大愚老漢",
    "X65n1286_001:0375c22": "饒舌。待來痛與一頓。師曰。說甚待來。即今便打。隨後。",
    "X65n1286_001:0375c23": "便掌。檗曰。這風顛漢。來這裡。捋虎鬢。師便喝。檗喚侍",
    "X65n1286_001:0375c24": "者曰。引這風顛漢參堂去。",
    "X65n1286_001:0376a01": "[0376a01] 通容曰。黃檗為臨濟徹骨徹髓。向大愚言下識破。",
    "X65n1286_001:0376a02": "始覺秤鎚硬如鐵矣。然臨濟悟道。全得黃檗力。而",
    "X65n1286_001:0376a03": "亦得大愚為其助也。且大愚拓開云。汝師黃檗。非",
    "X65n1286_001:0376a04": "干我事。乃知大愚亦有廓然太公之心。不將臨濟",
    "X65n1286_001:0376a05": "為己胤。直顯黃檗之功。然亦因黃檗鉗鎚嚴辣。使",
    "X65n1286_001:0376a06": "臨濟機用頓發。故大愚不居其功也。臨濟既悟。向",
    "X65n1286_001:0376a07": "大愚肋下三拳。直明恁麼消息。黃檗一掌。&#x9008;出一",
    "X65n1286_001:0376a08": "切羅籠。其如太阿劍。不可犯鋒。故臨濟一宗高天",
    "X65n1286_001:0376a09": "下。豈非源深而流長乎。",
    "X65n1286_001:0376a10": "[0376a10] 魏府興化存獎禪師。在三聖會裡為首座。常曰。我向",
    "X65n1286_001:0376a11": "南方行&#x811A;一遭。拄杖頭不曾撥著一個會佛法底人。",
    "X65n1286_001:0376a12": "三聖聞得。問曰。汝具個什麼眼。便恁麼道。師便喝。聖",
    "X65n1286_001:0376a13": "曰。須是汝始得。後大覺聞舉。遂曰。作麼生得風吹到",
    "X65n1286_001:0376a14": "大覺門裡來。師後到大覺為院主。一日覺喚院主。我",
    "X65n1286_001:0376a15": "聞汝道。向南方行&#x811A;一遭。拄杖頭不曾撥著一個會",
    "X65n1286_001:0376a16": "佛法底人。汝憑個甚麼道理與麼道。師便喝。覺便打。",
    "X65n1286_001:0376a17": "師又喝。覺又打。師來日從法堂過。覺召院主。我直下",
    "X65n1286_001:0376a18": "疑汝昨日這兩喝。師又喝。覺又打。師再喝。覺又打。師",
    "X65n1286_001:0376a19": "曰。某甲於三聖師兄處。學得個賓主句。總被師兄折",
    "X65n1286_001:0376a20": "倒了也。願與某甲個安樂法門。覺曰。這瞎漢。來這裡",
    "X65n1286_001:0376a21": "納敗缺。脫衣痛打一頓。師於言下。薦得臨濟先師於",
    "X65n1286_001:0376a22": "黃檗處喫棒底道理。",
    "X65n1286_001:0376a23": "[0376a23] 通容曰。興化眼空四海。傍若無人。一雙眼睛。被大",
    "X65n1286_001:0376a24": "覺打落。向急急如律令處。與臨濟相見。故得嗣臨",
    "X65n1286_001:0376b01": "濟焉。昨日兩喝。次日兩喝。不為分外。而云學得個",
    "X65n1286_001:0376b02": "賓主句。總被師兄折倒了也。則敗露不少。不因大",
    "X65n1286_001:0376b03": "覺痛與鉗鎚。爭見臨濟於黃檗處喫棒底道理也。",
    "X65n1286_001:0376b04": "[0376b04] 定上座初參臨濟。問如何是佛法大意。濟下禪&#x7240;擒",
    "X65n1286_001:0376b05": "住。師擬議。濟與一掌。師佇思。傍僧曰。定上座何不禮",
    "X65n1286_001:0376b06": "拜。師方作禮。忽然大悟。後南遊。路逢巖頭雪&#x5CEF;欽山",
    "X65n1286_001:0376b07": "三人。巖頭問。上座甚處來。師曰。臨濟來。巖曰。和尚萬",
    "X65n1286_001:0376b08": "福。師曰。和尚已順世也。巖曰。某甲三人特去禮拜。福",
    "X65n1286_001:0376b09": "薄不遇。不知和尚在日有何言句。請上座舉一兩則。",
    "X65n1286_001:0376b10": "師遂舉臨濟上堂曰。赤肉團上有一無位真人。常在",
    "X65n1286_001:0376b11": "汝等諸人面門出入。未證據者看看。時有僧問。如何",
    "X65n1286_001:0376b12": "是無位真人。濟下禪&#x7240;搊住曰。道道。僧擬議。濟拓開",
    "X65n1286_001:0376b13": "曰。無位真人是甚麼乾屎橛。嚴頭不覺吐舌。雪&#x5CEF;曰。",
    "X65n1286_001:0376b14": "臨濟大似白拈賊。欽山曰。何不道赤肉團上非無位",
    "X65n1286_001:0376b15": "真人。師便擒住曰。無位真人與非無位真人。相去多",
    "X65n1286_001:0376b16": "少。速道速道。欽山被擒。直得面黃面青。語之不得。巖",
    "X65n1286_001:0376b17": "頭雪&#x5CEF;曰。這新戒不識好惡。觸忤上座。且望慈悲。師",
    "X65n1286_001:0376b18": "曰。若不是這兩個老漢。[祝/土]殺這尿&#x7240;鬼子。師在鎮府",
    "X65n1286_001:0376b19": "齋回。到橋上坐次。逢座主三人。一人問。如何是禪河",
    "X65n1286_001:0376b20": "深處。須窮到底。師擒住。擬拋向橋下。二座主近前諫",
    "X65n1286_001:0376b21": "曰。莫&#x6060;觸忤上座。且望慈悲。師曰。若不是這兩個座",
    "X65n1286_001:0376b22": "主。直教他窮到底。",
    "X65n1286_001:0376b23": "[0376b23] 通容曰。臨濟一機。傍僧一拶。令上座向剎竿頭上",
    "X65n1286_001:0376b24": "翻身。不存玄解。故擒欽山拋座主。如逆鱗徑尺。不",
    "X65n1286_001:0376c01": "可觸犯。雖然剛刀雖利。不斬無罪之人。如何是無",
    "X65n1286_001:0376c02": "罪一句。",
    "X65n1286_001:0376c03": "[0376c03] 守廓行者。行&#x811A;到棄州華嚴和尚會下。一日嚴上堂",
    "X65n1286_001:0376c04": "曰。大眾今日若是臨濟德山高亭大愚鳥窠船子兒",
    "X65n1286_001:0376c05": "孫。不用如何若何。便請單刀直入。華嚴與汝證據。師",
    "X65n1286_001:0376c06": "出禮拜。起便喝。嚴亦喝。師又喝。嚴亦喝。師禮拜起曰。",
    "X65n1286_001:0376c07": "大眾看這老漢一場敗缺。又喝一喝。相手歸眾。嚴下",
    "X65n1286_001:0376c08": "座歸方丈。時風穴作維那。上去問訊。嚴曰。維那汝來",
    "X65n1286_001:0376c09": "也。&#x5C00;耐守廓適來。把老僧扭&#x63D1;一上。待集眾。打一頓",
    "X65n1286_001:0376c10": "&#x8D82;出。穴曰。&#x8D82;他遲了也。自是和尚言過。他是臨濟下",
    "X65n1286_001:0376c11": "兒孫。本分恁麼。嚴方息怒。穴下來舉似師。師曰。汝著",
    "X65n1286_001:0376c12": "甚來繇。勸這漢。我未問前。早要棒喫。得我話行。如今",
    "X65n1286_001:0376c13": "不打。搭&#x5374;我這話也。穴曰。雖然如是。已遍天下也。",
    "X65n1286_001:0376c14": "[0376c14] 通容曰。華嚴龍頭蛇尾。不能令守廓契服。若是山",
    "X65n1286_001:0376c15": "僧。當時見他道。大眾看這老漢一&#x5872;敗闕。聲未絕。",
    "X65n1286_001:0376c16": "便連棒打出。不惟兩個作家。益見華嚴令不&#x8657;行。",
    "X65n1286_001:0376c17": "而對維那云。待集眾打一頓&#x8D82;出。可謂當&#x5872;不勇。",
    "X65n1286_001:0376c18": "陣後興兵。又納一重敗闕也。",
    "X65n1286_001:0376c19": "[0376c19] 廬州澄心院旻德禪師。在興化。遇示眾曰。若是作家",
    "X65n1286_001:0376c20": "戰將。便請單刀直入。更莫如何若何。師出禮拜。起便",
    "X65n1286_001:0376c21": "喝。化亦喝。師又喝。化亦喝。師禮拜歸眾。化曰。適來若",
    "X65n1286_001:0376c22": "是別人。三十棒。一棒也較不得。何故。為他旻德會一",
    "X65n1286_001:0376c23": "喝。不作一喝用。",
    "X65n1286_001:0376c24": "[0376c24] 通容曰。旻德固是作家。風規自見。興化曰。為他旻",
    "X65n1286_001:0377a01": "德會一喝。不作一喝用。且道意旨如何。這裡若具",
    "X65n1286_001:0377a02": "一隻眼。不妨超宗異目。作個當家種草。",
    "X65n1286_001:0377a03": "[0377a03] 汾州太子院善昭禪師。太原俞氏子。剃髮受具。杖策",
    "X65n1286_001:0377a04": "遊方。所至少留。隨機叩發。歷參知識七十一員。後到",
    "X65n1286_001:0377a05": "首山。問百丈卷席意旨如何。山曰。龍袖拂開全體現。",
    "X65n1286_001:0377a06": "曰師意如何。山曰。象王行處絕狐蹤。師於言下大悟。",
    "X65n1286_001:0377a07": "拜起而曰。萬古碧潭空界月。再三撈摝始應知。有問",
    "X65n1286_001:0377a08": "者曰。見何道理。便爾自肯。師曰。正是我放身命處。",
    "X65n1286_001:0377a09": "[0377a09] 通容曰。首山如此答話。使善昭坐斷乾坤。不留朕",
    "X65n1286_001:0377a10": "&#x8FF9;。蓋師資道契。非偶然耳。看他參七十一員善知",
    "X65n1286_001:0377a11": "識。其披蓁決膜。固亦多多。智窮力盡。故能自肯。不",
    "X65n1286_001:0377a12": "可不知也。",
    "X65n1286_001:0377a13": "[0377a13] 汝州葉縣廣教院歸省禪師。遊方參首山。山一日舉",
    "X65n1286_001:0377a14": "竹篦問曰。喚作竹篾即觸。不喚作竹篦即背。喚作什",
    "X65n1286_001:0377a15": "麼。師掣得擲地上。山曰瞎。師於言下。豁然頓悟。",
    "X65n1286_001:0377a16": "[0377a16] 通容曰。夜來火發&#x88E9;。烈焰內外紅。遭著燒粉碎。鈍",
    "X65n1286_001:0377a17": "銕化成膿。且道與首山相為。相去多少。",
    "X65n1286_001:0377a18": "[0377a18] 潭州石霜慈明楚圓禪師。聞汾陽道望。遂往謁焉。陽",
    "X65n1286_001:0377a19": "顧而默器之。經二年。未許入室。每見必罵詬。或毀詆",
    "X65n1286_001:0377a20": "諸方。及有所訓。皆流俗鄙事。一夕訴曰。自至法席。已",
    "X65n1286_001:0377a21": "再夏。不蒙指示。但增世俗塵勞。念歲月飄忽。己事不",
    "X65n1286_001:0377a22": "明。失出家之利。語未卒。陽熟視罵曰。是惡知識。敢裨",
    "X65n1286_001:0377a23": "販我。怒舉杖逐之。師擬伸救。陽掩師口。乃大悟曰。是",
    "X65n1286_001:0377a24": "知臨濟道出常情。服役七年。辭去。師一日謁神鼎諲",
    "X65n1286_001:0377b01": "禪師。鼎首山高弟。望尊一時。衲子非人類精奇。無敢",
    "X65n1286_001:0377b02": "登其門者。住山三十年。門弟子氣吞諸方。師髮長不",
    "X65n1286_001:0377b03": "剪。弊衣楚音。通謁稱法侄。一眾大笑。鼎遣童子問。長",
    "X65n1286_001:0377b04": "老誰之嗣。師仰視屋曰。親見汾陽來。鼎杖而出顧見。",
    "X65n1286_001:0377b05": "欣然問曰。汾州有西河獅子是否。師指其後。絕叫曰。",
    "X65n1286_001:0377b06": "屋倒矣。童子返走。鼎回顧相矍鑠。師地坐脫隻履而",
    "X65n1286_001:0377b07": "視之。鼎老忘所問。又失師所在。師徐整衣。且行且語",
    "X65n1286_001:0377b08": "曰。見面不如聞名。遂去。鼎遣人追之。不可。嘆曰。汾州",
    "X65n1286_001:0377b09": "乃有此兒耶。師自是名重叢林。",
    "X65n1286_001:0377b10": "[0377b10] 通容曰。汾陽為人。有全機電卷大用天旋。使慈明",
    "X65n1286_001:0377b11": "向機下。脫羅籠出窠臼。知臨濟道出常情。見神鼎",
    "X65n1286_001:0377b12": "有赤手殺人作略。單刀直入。施縱以他出汾陽閫",
    "X65n1286_001:0377b13": "域。故有超方眼目。一等抱柱澡足。把纜放舟。豈能",
    "X65n1286_001:0377b14": "窺其萬一耶。",
    "X65n1286_001:0377b15": "[0377b15] 文公楊億居士。字大年。幼舉神嬰。及壯負才名。而未",
    "X65n1286_001:0377b16": "知有佛。一日過同僚。見讀金剛經。笑且罪之。彼讀自",
    "X65n1286_001:0377b17": "若。公疑之曰。是豈出孔孟之右乎。何&#x4FAB;甚。因閱數板。",
    "X65n1286_001:0377b18": "懵然始少敬信。後會翰林李公維。勉令參問。及繇秘",
    "X65n1286_001:0377b19": "書監。出守汝州。首謁廣慧。慧接見。公便問。布鼓當軒",
    "X65n1286_001:0377b20": "擊。誰是知音者。慧曰。來風深辨。公曰。恁麼則禪客相",
    "X65n1286_001:0377b21": "逢。祇彈指也。慧曰。君子可入。公應諾諾。慧曰。草賊大",
    "X65n1286_001:0377b22": "敗。夜語次。慧曰。秘監曾與甚人道話來。公曰。某曾問",
    "X65n1286_001:0377b23": "雲巖諒監寺。兩個大蟲相&#x9F69;時如何。諒曰。一合相。某",
    "X65n1286_001:0377b24": "甲祇管看。未審恁麼道。還得麼。慧曰。這裡即不然。公",
    "X65n1286_001:0377c01": "曰。請和尚別一轉語。慧以手作拽鼻勢曰。這畜生。更",
    "X65n1286_001:0377c02": "[跳-兆+孛]跳在。公於言下脫然無疑。有偈曰。八角磨盤空裡",
    "X65n1286_001:0377c03": "走。金毛獅子變作狗。擬欲將身北斗藏。應須合掌南",
    "X65n1286_001:0377c04": "辰後。",
    "X65n1286_001:0377c05": "[0377c05] 通容曰。大年與廣慧。初相見機語。亦是此門氣息。",
    "X65n1286_001:0377c06": "及論至諒監寺答兩個大蟲相&#x9F69;話。被廣慧奮獅",
    "X65n1286_001:0377c07": "子威。因之狐疑頓息。故偈語山格無依傍。凡在此",
    "X65n1286_001:0377c08": "道者。莫不贊服。大都內因蘊藉之功。外感提掇之",
    "X65n1286_001:0377c09": "緣。故道價傑出。",
    "X65n1286_001:0377c10": "[0377c10] 洪州翠巖可真禪師。福州人也。&#x751E;參慈明。因之金鑾",
    "X65n1286_001:0377c11": "同善侍者坐夏。善乃慈明高弟。道吾真。楊岐會。皆推",
    "X65n1286_001:0377c12": "伏之。師自負親見慈明。天下無可意者。善與語。知其",
    "X65n1286_001:0377c13": "未徹笑之。一日山行。舉語鋒發。善拈一片瓦礫。置盤",
    "X65n1286_001:0377c14": "石上曰。若向這裡。下得一轉語。許汝親見慈明。師左",
    "X65n1286_001:0377c15": "右視之擬對。善叱曰。&#x7ADA;思停機。情識未透。何曾夢見。",
    "X65n1286_001:0377c16": "師自愧悚。即還石霜。慈明見來。叱曰。本色行&#x811A;人。必",
    "X65n1286_001:0377c17": "知時節。有甚急。夏未了。早至此。師泣曰。被善兄毒心。",
    "X65n1286_001:0377c18": "終礙塞人。故來見和尚。明遽問。如何是佛法大意。師",
    "X65n1286_001:0377c19": "曰。無雲生嶺上。有月落波心。明嗔目喝曰。頭白齒豁。",
    "X65n1286_001:0377c20": "猶作這個見解。如何脫離生死。師悚然求指示。明曰。",
    "X65n1286_001:0377c21": "汝問我。師理前話問之。明震聲曰。無雲生嶺上。有月",
    "X65n1286_001:0377c22": "落波心。師於言下大悟。",
    "X65n1286_001:0377c23": "[0377c23] 通容曰。善侍者固是豪邁之士。觀其可真。亦有大",
    "X65n1286_001:0377c24": "英靈。但意地未徹。故死機下。再見慈明。與他拈&#x5374;",
    "X65n1286_001:0378a01": "太湖。蓋掇出鄱陽湖。以後竟無人奈何得。吾知出",
    "X65n1286_001:0378a02": "頭須是英靈漢。敵勝還他獅子兒。二公有之。",
    "X65n1286_001:0378a03": "[0378a03] 南嶽雲&#x5CEF;文悅禪師。南昌徐氏子。初造大愚。聞示眾",
    "X65n1286_001:0378a04": "曰。大家相聚喫莖虀。若喚作一莖虀。入地獄如箭射。",
    "X65n1286_001:0378a05": "便下座。師大駭。夜造方丈。愚問。來何所求。師曰。求心",
    "X65n1286_001:0378a06": "法。愚曰。法輪未轉。食輪先轉。後生&#x8D82;色力&#x5FA4;。何不為",
    "X65n1286_001:0378a07": "眾乞食。我忍飢不暇。何暇為汝說禪乎。師不敢違。未",
    "X65n1286_001:0378a08": "幾愚移翠巖。師納疏罷。復過翠巖。師求指方。巖曰。佛",
    "X65n1286_001:0378a09": "法未到爛&#x5374;。雪寒。宜為眾乞炭。師亦奉命。能事罷。復",
    "X65n1286_001:0378a10": "造方丈。巖曰。堂司闕人。今以煩汝。師受之不樂。恨巖",
    "X65n1286_001:0378a11": "不去心。坐後架。桶&#x7BD0;忽散。自架墮落。師忽然開悟。頓",
    "X65n1286_001:0378a12": "見巖用處。走搭伽黎上寢堂。巖迎笑曰。維那且喜大",
    "X65n1286_001:0378a13": "事了畢。師再拜。不及吐一辭而去。服勤八年。",
    "X65n1286_001:0378a14": "[0378a14] 通容曰。大愚開示悅公。嚴密無巴鼻。非悅公亦難",
    "X65n1286_001:0378a15": "受教。然亦春回大地。萬象咸新。悅因時令相觸。始",
    "X65n1286_001:0378a16": "覺春風滿袖。今人知見夾雜。說道理禪接人。又以",
    "X65n1286_001:0378a17": "講解為事。見大愚如此作用。亦將為人解說。要人",
    "X65n1286_001:0378a18": "依行。種種施縱。如兵&#x5BBC;作亂。使人終無下落。豈知",
    "X65n1286_001:0378a19": "大愚獨住寰中乎。",
    "X65n1286_001:0378a20": "[0378a20] 節使李端願居士。兒時在&#x8218;舍。常閱禪書。長雖婚官。",
    "X65n1286_001:0378a21": "然篤志祖道。遂後圃築室類蘭若。邀達觀師。朝夕咨",
    "X65n1286_001:0378a22": "參。至忘寢食。觀一日視公曰。非示現力。豈致爾哉。奈",
    "X65n1286_001:0378a23": "無個所入何。公問曰。天堂地獄。是有是無。請師明說。",
    "X65n1286_001:0378a24": "觀曰。諸佛向無中說有。眼見空華。太尉就有裡尋無。",
    "X65n1286_001:0378b01": "手&#x6463;水月。堪笑。眼前見牢獄不避。心外聞天堂欲生。",
    "X65n1286_001:0378b02": "殊不知。忻怖在心。善惡成境。太尉但了自心。自然無",
    "X65n1286_001:0378b03": "惑。公曰。心如何了。觀曰。善惡都莫思量。公曰。不思量",
    "X65n1286_001:0378b04": "後。心歸何所。觀曰。且請太尉歸宅。公曰。祇如人死後。",
    "X65n1286_001:0378b05": "心歸何所。觀曰。未知生。焉知死。公曰。生則某已知之。",
    "X65n1286_001:0378b06": "觀曰。生從何來。公罔措。觀起揕其&#x80F7;曰。祇在這裡。更",
    "X65n1286_001:0378b07": "擬思量個什麼。公曰。會得也。觀曰。作麼生會。公曰。祇",
    "X65n1286_001:0378b08": "知貪途不覺蹉路。觀拓開曰。百年一夢。今日方省。既",
    "X65n1286_001:0378b09": "而說偈曰。三十八歲。懵然無知。及其有知。何異無知。",
    "X65n1286_001:0378b10": "滔滔江水。隱隱隨堤。師其歸矣。箭浪東馳。",
    "X65n1286_001:0378b11": "[0378b11] 通容曰。達觀日夕與端愿鋾鑄。使端愿道奧日臻。",
    "X65n1286_001:0378b12": "機緣純熟。於盤桓處。向結角邊一拶。便為碗脫丘。",
    "X65n1286_001:0378b13": "始知貪程不覺蹉路。如孫臏用兵。死龐涓於馬陵。",
    "X65n1286_001:0378b14": "然涓亦技窮計盡。祇知貪程不覺蹉路。",
    "X65n1286_001:0378b15": "[0378b15] 舒州白雲守端禪師。衡陽葛氏子。幼事翰墨。冠依茶",
    "X65n1286_001:0378b16": "陵郁禪師披削。往參楊岐。岐問。受業師為誰。師曰。茶",
    "X65n1286_001:0378b17": "陵郁和尚。岐曰。吾聞伊過橋遭&#x6527;有省。作偈甚奇。能",
    "X65n1286_001:0378b18": "記否。師誦曰。我有明珠一顆。久被塵勞關&#x93BB;。今朝塵",
    "X65n1286_001:0378b19": "盡光生。照破山河萬朵。岐笑而趨起。師愕然。通夕不",
    "X65n1286_001:0378b20": "寐。黎明咨詢之。適歲暮。岐曰。汝見昨日打歐儺者麼。",
    "X65n1286_001:0378b21": "曰見。岐曰。汝一籌不及渠。師復駭曰。意旨如何。岐曰。",
    "X65n1286_001:0378b22": "渠愛人笑。汝怕人笑。師大悟。",
    "X65n1286_001:0378b23": "[0378b23] 通容曰。楊岐在慈明會下。多年作監寺。不入堂儀。",
    "X65n1286_001:0378b24": "而得大悟。恢張臨濟之道。接白雲端公。擒縱出奇。",
    "X65n1286_001:0378c01": "殺活自繇。使端公疑心頓死。及從上尊宿。莫不具",
    "X65n1286_001:0378c02": "擒龍捉虎手段。不昧西來之旨。直顯單傳之妙。真",
    "X65n1286_001:0378c03": "所謂克家兒孫。光裕門庭者。",
    "X65n1286_001:0378c04": "[0378c04] 靳州五祖法演禪師。謁圓照本禪師。古今因緣會盡。",
    "X65n1286_001:0378c05": "唯不會僧問興化。四方八面來時如何。化云。打中間",
    "X65n1286_001:0378c06": "底。僧作禮。化云。我昨日赴個村齋。中途過一陣卒風",
    "X65n1286_001:0378c07": "暴雨。&#x5374;向古廟裡避得過。請益本。本曰。此是臨濟下",
    "X65n1286_001:0378c08": "因緣。須是問他家兒孫始得。師遂謁浮山遠禪師。請",
    "X65n1286_001:0378c09": "益前話。遠云。我有個譬喻說似汝。汝一似個三家村",
    "X65n1286_001:0378c10": "裡賣柴漢子。把個扁擔。向十字街頭立地問人。中書",
    "X65n1286_001:0378c11": "堂今日商量甚麼事。師默計云。若如此。大故未在。遠",
    "X65n1286_001:0378c12": "一日語師曰。吾老矣。恐&#x8657;度子光陰。可往依白雲。此",
    "X65n1286_001:0378c13": "老雖後生。吾未識面。但見其頌臨濟三頓棒話。有過",
    "X65n1286_001:0378c14": "人處。必能了子大事。師&#x6F98;然禮辭。至白雲。遂舉僧問",
    "X65n1286_001:0378c15": "南泉摩尼珠話。請問。雲叱之。師頓悟。獻投機偈曰。山",
    "X65n1286_001:0378c16": "前一片閑田地。叉手叮嚀問祖翁。幾度賣來還自買。",
    "X65n1286_001:0378c17": "為憐松竹引清風。雲特印可。令掌磨事。未幾雲至。語",
    "X65n1286_001:0378c18": "師曰。有數個禪客。自廬山來。皆有悟入處。教伊說亦",
    "X65n1286_001:0378c19": "說得有來繇。舉因緣問伊。亦明得。教伊下語亦下得。",
    "X65n1286_001:0378c20": "祇是未在。師於是大疑。私自計曰。既悟了。說亦說得。",
    "X65n1286_001:0378c21": "明亦明得。如何&#x5374;未在。遂參究累日。忽然省悟。從前",
    "X65n1286_001:0378c22": "寶惜。一時放下。走見白雲。雲為手舞足蹈。師亦一笑",
    "X65n1286_001:0378c23": "而已。師後曰。吾因茲出一身白汗。便明得下載清風。",
    "X65n1286_001:0378c24": "[0378c24] 通容曰。古人不叨濫為人。然亦不埋沒諸方眼目。",
    "X65n1286_001:0379a01": "如浮山遠指五祖演。往見白雲端。真為退己讓人。",
    "X65n1286_001:0379a02": "萬中無一。使演公至彼。傾心其道。一叱之下。便能",
    "X65n1286_001:0379a03": "投機。非遠公吹噓。莫能致也。雖則暫為途路。而端",
    "X65n1286_001:0379a04": "師相為必欲到家。故演公得明下載清風。且道意",
    "X65n1286_001:0379a05": "旨如何。",
    "X65n1286_001:0379a06": "[0379a06] 佛果禪師。最後見五祖。盡其機用。祖皆不諾。乃謂祖",
    "X65n1286_001:0379a07": "強移換人。出不遜語。忿然而去。祖曰。待汝著一頓熱",
    "X65n1286_001:0379a08": "病打時。方思量我在。師到金山。染傷寒困極。以平日",
    "X65n1286_001:0379a09": "見處試之。無得力者。追繹五祖之言。乃自誓曰。我病",
    "X65n1286_001:0379a10": "稍間。即歸五祖。病痊尋歸。祖一見而喜。令參堂。便入",
    "X65n1286_001:0379a11": "侍者療。方半月。會部使者。解印還蜀。詣祖問道。祖曰。",
    "X65n1286_001:0379a12": "提刑少年。曾讀小&#x8276;詩否。有兩句頗相近。頻呼小玉",
    "X65n1286_001:0379a13": "原無事。祇要檀郎認得聲。提刑應諾諾。祖曰。且子細。",
    "X65n1286_001:0379a14": "師適歸侍立次。問曰。聞和尚舉小&#x8276;詩。提刑會否。祖",
    "X65n1286_001:0379a15": "曰。他祇認得聲。師曰。祇要檀郎認得聲。他既認得聲。",
    "X65n1286_001:0379a16": "為什麼&#x5374;不是。祖曰。如何是祖師西來意。庭前&#x6822;樹",
    "X65n1286_001:0379a17": "子&#x807B;。師忽有省。遽出。見&#x9DC4;飛上欄干。鼓翅而鳴。復自",
    "X65n1286_001:0379a18": "謂曰。此豈不是聲。遂袖香入室。通所得。呈偈曰。金鴨",
    "X65n1286_001:0379a19": "香銷錦繡幃。笙歌叢裡醉扶歸。少年一段風流事。祇",
    "X65n1286_001:0379a20": "許佳人獨自知。祖曰。佛祖大事。非小根劣器所能造",
    "X65n1286_001:0379a21": "詣。吾助汝喜。祖&#x5FA7;謂山中耆舊曰。我侍者參得禪也。",
    "X65n1286_001:0379a22": "繇此所至推為上首。",
    "X65n1286_001:0379a23": "[0379a23] 通容曰。五祖種種相為。使佛果見色聞聲則不無。",
    "X65n1286_001:0379a24": "若離&#x5374;藥忌一句。也道不看。試端的看。",
    "X65n1286_001:0379b01": "[0379b01] 臨安府徑山宗杲大慧普覺禪師。師至天寧。一日聞",
    "X65n1286_001:0379b02": "圓悟陞堂。舉僧問雲門如何是諸佛出身處。門曰。東",
    "X65n1286_001:0379b03": "山水上行。若是天寧。即不然。忽有人問。如何是諸佛",
    "X65n1286_001:0379b04": "出身處。只向他道。薰風自南來。殿閣生微&#x51C9;。師於言",
    "X65n1286_001:0379b05": "下。忽然前後際斷。雖然動相不生。&#x5374;坐在淨&#x8EB6;&#x8EB6;地。",
    "X65n1286_001:0379b06": "悟謂曰。也不易汝得到這田地。可惜死了不能得活。",
    "X65n1286_001:0379b07": "不疑言句是為大病。不見道懸巖撒手。自肯承當。絕",
    "X65n1286_001:0379b08": "後再甦。欺君不得。須信有這個道理。遂令居擇木堂。",
    "X65n1286_001:0379b09": "為不釐務侍者。日同士大夫入室。悟每舉有句無句",
    "X65n1286_001:0379b10": "如藤倚樹問之。師纔開口。悟便曰。不是不是。經半載。",
    "X65n1286_001:0379b11": "遂問悟曰。聞和尚當時在五祖。曾問這話。不知五祖",
    "X65n1286_001:0379b12": "道甚麼。悟笑而不答。師曰。和尚當時須對眾問。如今",
    "X65n1286_001:0379b13": "說亦何妨。悟不得已。謂曰。我問有句無句如藤倚樹。",
    "X65n1286_001:0379b14": "意旨如何。祖曰。描也描不成。畫也畫不就。又問。樹倒",
    "X65n1286_001:0379b15": "藤枯是如何。祖曰。相隨來也。師當下釋然。曰我會也。",
    "X65n1286_001:0379b16": "悟遂舉數則因緣詰之。師酬對無滯。悟曰。始知吾不",
    "X65n1286_001:0379b17": "汝欺。",
    "X65n1286_001:0379b18": "[0379b18] 通容曰。大慧初歷洞上諸老宿。不能了其事。在湛",
    "X65n1286_001:0379b19": "堂會下。鋾鑄多年。堂一日為師曰。杲上座。我這裡",
    "X65n1286_001:0379b20": "禪。汝一時理會得。教汝說也說得。教汝作拈古頌",
    "X65n1286_001:0379b21": "古小參普說。汝都做得。祇是有一件事未在。汝還",
    "X65n1286_001:0379b22": "知麼。對曰。甚麼事。湛堂曰。汝祇欠這一解在。[囗@力]。若",
    "X65n1286_001:0379b23": "汝不得這一解。方丈與汝說時便有禪。纔出方丈。",
    "X65n1286_001:0379b24": "便無了。惺惺思量時便有禪。纔睡。著便無禪。若如",
    "X65n1286_001:0379c01": "此。如何敵得生死。對曰。正是某甲疑處。後湛堂疾",
    "X65n1286_001:0379c02": "亟。問曰。和尚若不起此疾。教某依附誰。可以了此",
    "X65n1286_001:0379c03": "大事。曰有個勤巴子。戒亦不識他。汝若見之。必能",
    "X65n1286_001:0379c04": "成就此事。若見他了不得。便脩行去。後世出來參",
    "X65n1286_001:0379c05": "禪。師依其教參圓悟。初於薰風南來殿閣微&#x51C9;。便",
    "X65n1286_001:0379c06": "爾堂堂坐斷。絕去來今。後於描不成畫不就處。驀",
    "X65n1286_001:0379c07": "面識破分明。懸巖撒手。絕後再甦。固圓悟之鉗鎚",
    "X65n1286_001:0379c08": "也。",
    "X65n1286_001:0379c09": "[0379c09] 平江府虎丘紹隆禪師。謁圓悟。一日入室。悟問曰。見",
    "X65n1286_001:0379c10": "見之時。見非是見。見猶離見。見不能及。舉拳曰。還見",
    "X65n1286_001:0379c11": "麼。師曰見。悟曰。頭上安頭。師聞脫然契悟。悟叱曰。見",
    "X65n1286_001:0379c12": "個什麼道理。師曰。竹密不妨流水過。悟肯之。",
    "X65n1286_001:0379c13": "[0379c13] 通客曰。圓悟為紹隆。向歷落地。拈出吹毛&#x5292;。纖悉",
    "X65n1286_001:0379c14": "俱斬。隆師即得尋避無地。然亦火裡蝍蟟銜月走。",
    "X65n1286_001:0379c15": "[0379c15] 慶元府育王山佛智端裕禪師。晚見圓悟於鍾阜。一",
    "X65n1286_001:0379c16": "日悟問。誰知正法眼藏。向這瞎驢邊滅&#x5374;。即今是滅",
    "X65n1286_001:0379c17": "不滅。曰請和尚合取口好。悟曰。此猶未出常情。師擬",
    "X65n1286_001:0379c18": "對。悟擊之。師頓去所滯。",
    "X65n1286_001:0379c19": "[0379c19] 通容曰。圓悟&#x920E;錐快利。用&#x920E;則&#x920E;動筋骨。用錐則",
    "X65n1286_001:0379c20": "錐教血出。以致佛智性命不存。且道如何過日。咄。",
    "X65n1286_001:0379c21": "[0379c21] 平江府南&#x5CEF;雲辨禪師。後參圓悟。值入室。纔踵門。悟",
    "X65n1286_001:0379c22": "曰。看&#x811A;下。師打露柱一下。悟曰。何不著實道一句。師",
    "X65n1286_001:0379c23": "曰。師若搖頭。弟子擺尾。悟曰。汝試擺尾看。師翻筋斗",
    "X65n1286_001:0379c24": "而出。悟大笑。",
    "X65n1286_001:0380a01": "[0380a01] 通容曰。雲辨擺尾。則不無。若遇藕孔。尾巴定過不",
    "X65n1286_001:0380a02": "得。",
    "X65n1286_001:0380a03": "[0380a03] 臨安府靈隱慧遠禪師。會圓悟復領昭覺。師即之聞",
    "X65n1286_001:0380a04": "悟普說。舉龐居士問馬祖不與萬法為侶因緣。師忽",
    "X65n1286_001:0380a05": "頓悟。仆於眾。眾掖之。師乃曰。吾夢覺矣。至夜小參。師",
    "X65n1286_001:0380a06": "出問曰。淨&#x8EB6;&#x8EB6;空無一物。赤骨歷貧無一錢。戶破家",
    "X65n1286_001:0380a07": "亡。乞師賑濟。悟曰。七珍八寶一時拏。師曰。禍不入謹",
    "X65n1286_001:0380a08": "家之門。悟曰。機不離位。墮在毒海。師隨聲便喝。悟以",
    "X65n1286_001:0380a09": "拄杖。擊禪&#x7240;云。喫得棒也未。師又喝。悟連喝兩喝。師",
    "X65n1286_001:0380a10": "便禮拜。自此機鋒峻發。無所抵捂。",
    "X65n1286_001:0380a11": "[0380a11] 通容曰。慧遠在圓悟會下。能極力參究。故一入門",
    "X65n1286_001:0380a12": "來。便七通八達。圓悟雖種種羅籠。竟難曲折矣。",
    "X65n1286_001:0380a13": "[0380a13] 成都府昭覺徹庵禪師。依圓悟於金山。以所見告。悟",
    "X65n1286_001:0380a14": "弗之許。悟被詔住雲居。師從之。雖有信入。終以鯁胸",
    "X65n1286_001:0380a15": "之物未去為疑。會悟問參徒。生死到來時如何。僧曰。",
    "X65n1286_001:0380a16": "香臺子笑和尚。次問師。汝作麼生。師曰。草賊大敗。悟",
    "X65n1286_001:0380a17": "曰。有人問汝時如何。師擬答。悟憑陵曰。草賊大敗。師",
    "X65n1286_001:0380a18": "即徹證。圓悟以拳擊之。師拊掌大笑。悟曰。汝見甚麼。",
    "X65n1286_001:0380a19": "便如此。師曰。毒拳未報。永劫不忘。悟歸昭覺。命首眾。",
    "X65n1286_001:0380a20": "悟將順世。以師繼席焉。",
    "X65n1286_001:0380a21": "[0380a21] 通容曰。徹庵既徹證。圓悟復擊一拳。不得作勘驗",
    "X65n1286_001:0380a22": "會。不得作腦後一椎會。不得作探竿會。且道如何。",
    "X65n1286_001:0380a23": "咦。",
    "X65n1286_001:0380a24": "[0380a24] 臨安府中天竺[仁-二+(ㄠ*刀)]堂中仁禪師。進具後。往來三藏譯",
    "X65n1286_001:0380b01": "經所。諦窮經論。特於宗門未之信。時圓悟居天寧。凌",
    "X65n1286_001:0380b02": "晨謁之。悟方為眾入室。師見敬服。奮然造前。悟曰。依",
    "X65n1286_001:0380b03": "經解義。三世佛冤。離經一字。即同魔說。速道速道。師",
    "X65n1286_001:0380b04": "擬對。悟劈口擊之。因墜一齒。即大悟。",
    "X65n1286_001:0380b05": "[0380b05] 通容曰。[仁-二+幼]堂往來譯經所。諦窮經論。成個爛冬瓜。",
    "X65n1286_001:0380b06": "遇圓悟一&#x63D1;。即粉碎矣。但瓜中蒂。不得動著。動著",
    "X65n1286_001:0380b07": "即禍生也。",
    "X65n1286_001:0380b08": "[0380b08] 眉州象耳山袁覺禪師。一日誦法華經。至亦復不知",
    "X65n1286_001:0380b09": "何者是火何者是舍。乃豁然。制罷歸省。性見首肯之。",
    "X65n1286_001:0380b10": "圓悟再得旨住雲居。師至彼。以所得白悟。悟呵曰。本",
    "X65n1286_001:0380b11": "是淨地。屙屎作麼。師所疑頓釋。",
    "X65n1286_001:0380b12": "[0380b12] 通容曰。袁覺於火宅品。脫&#x5374;身面衣服。於圓悟言",
    "X65n1286_001:0380b13": "下。除去襯裏布衫。山僧如此判斷。於袁覺分上。更",
    "X65n1286_001:0380b14": "有一句未曾道著。且道是那一句。",
    "X65n1286_001:0380b15": "[0380b15] 郡王趙令衿。字表之。號超然居士。公與汪內翰藻李",
    "X65n1286_001:0380b16": "參政邴曾侍郎開。詣徑山。謁大慧。慧聞至。乃令繫鼓",
    "X65n1286_001:0380b17": "入室。公欣然袖香趨之。慧曰。趙州洗&#x9262;盂話。居士作",
    "X65n1286_001:0380b18": "麼生會。公曰。討甚麼碗。拂袖便出。慧趨搊住曰。古人",
    "X65n1286_001:0380b19": "向這裡悟去。汝因甚麼&#x5374;不悟。公擬對。慧[打-丁+於]之曰。討",
    "X65n1286_001:0380b20": "甚麼碗。公曰。還這老漢始得。",
    "X65n1286_001:0380b21": "[0380b21] 通容曰。超然明剪裁。大慧暗穿針。明剪裁風度可",
    "X65n1286_001:0380b22": "觀。暗穿針縷線撮破。簡點將來。二人俱好三十棒。",
    "X65n1286_001:0380b23": "且道過在何處。",
    "X65n1286_001:0380b24": "[0380b24] 常德府文殊心道禪師。聞佛鑑禪師夜參舉趙州&#x6822;",
    "X65n1286_001:0380c01": "樹子話。至覺鐵嘴云。先師無此語。莫謗先師好。因大",
    "X65n1286_001:0380c02": "疑。提撕既久。一夕豁然。即趨丈室。擬敘所悟。鑑見來。",
    "X65n1286_001:0380c03": "便閉門。師曰。和尚莫謾某甲。鑑云。十方無壁落。何不",
    "X65n1286_001:0380c04": "入門來。師以拳擉&#x7255;紙。鑑即開門搊住云。道道。師以",
    "X65n1286_001:0380c05": "爾手捧鑑頭。作口啐而出。遂呈偈曰。趙州有個&#x6822;樹",
    "X65n1286_001:0380c06": "話。禪客相傳遍天下。多是摘葉與尋枝。不能直向根",
    "X65n1286_001:0380c07": "源會。覺公說道無此語。正是惡言當面罵。禪人若具",
    "X65n1286_001:0380c08": "通方眼。好向此中辨真假。鑑深然之。每對容稱賞。後",
    "X65n1286_001:0380c09": "命分座。",
    "X65n1286_001:0380c10": "[0380c10] 通容曰。佛鑑閉門。深辨來風。心道破&#x7255;。把捉不住。",
    "X65n1286_001:0380c11": "祇因識破&#x6822;樹子。故眉鬚墮落也。",
    "X65n1286_001:0380c12": "[0380c12] 安吉州何山佛燈守珣禪師。郡之施氏子。參廣鑑瑛",
    "X65n1286_001:0380c13": "禪師。不契。遂造太平。隨眾咨請。邈無所入。乃封其衾",
    "X65n1286_001:0380c14": "曰。此生若不徹去。誓不展此。於是晝坐宵立。如喪考",
    "X65n1286_001:0380c15": "妣。逾七七日。忽佛鑑上堂曰。森羅及萬象。一法之所",
    "X65n1286_001:0380c16": "印。師聞頓悟。往見鑑。鑑曰。可惜一顆明珠。被這風顛",
    "X65n1286_001:0380c17": "漢拾得。乃詰之曰。靈雲道。自從一見桃華後。直至而",
    "X65n1286_001:0380c18": "今更不疑。如何是他不疑處。師曰。莫道靈雲不疑。只",
    "X65n1286_001:0380c19": "今覓個疑處。了不可得。鑑曰。玄沙道。諦當甚諦當。敢",
    "X65n1286_001:0380c20": "保老兄未徹在。那裡是他未徹處。師曰。深知和尚老",
    "X65n1286_001:0380c21": "婆心切。鑑然之。師拜起呈偈曰。終日看天不舉頭。桃",
    "X65n1286_001:0380c22": "華爛熳始&#x64E1;頭。饒君更有遮天網。透得牢關即便休。",
    "X65n1286_001:0380c23": "鑑囑令護持。是夕厲聲謂眾曰。珣上座穩睡去也。圜",
    "X65n1286_001:0380c24": "悟聞得。疑其未然。乃曰。我須勘過始得。遂令人召至。",
    "X65n1286_001:0381a01": "因與遊山。偶到一水潭。悟推師入水。遽問曰。牛頭未",
    "X65n1286_001:0381a02": "見四祖時如何。師曰。潭深魚聚。悟曰。見後如何。師曰。",
    "X65n1286_001:0381a03": "樹高招風。悟曰。見與未見時如何。師曰。伸&#x811A;在縮&#x811A;",
    "X65n1286_001:0381a04": "裡。悟大稱之。",
    "X65n1286_001:0381a05": "[0381a05] 通容曰。參禪能如老珣。無有不悟徹者。然亦依佛",
    "X65n1286_001:0381a06": "鑑明眼宗師印。到不疑之地。故圓悟勘驗。極其艱",
    "X65n1286_001:0381a07": "險。總無變色。",
    "X65n1286_001:0381a08": "[0381a08] 溫州龍翔竹菴士珪禪師。成都史氏子。初依大慈宗",
    "X65n1286_001:0381a09": "雅。心醉楞嚴。逾五秋。南遊謁諸尊宿。始登龍門。即以",
    "X65n1286_001:0381a10": "平時所得白佛眼。眼曰。汝解心已極。但欠著力開眼。",
    "X65n1286_001:0381a11": "且遂俾&#x8EC4;堂司。一日侍立次。問云。絕對待時如何。眼",
    "X65n1286_001:0381a12": "曰。如汝僧堂中白椎相似。師罔措。眼至晚抵堂司。師",
    "X65n1286_001:0381a13": "理前話。眼曰。閒言語。師於言下大悟。",
    "X65n1286_001:0381a14": "[0381a14] 通容曰。士珪若於佛眼初一轉語悟去。定成個不",
    "X65n1286_001:0381a15": "走作底宗師。不合向閒言語句下大悟。未免棄溺",
    "X65n1286_001:0381a16": "投火。若遇明眼人。一任舉似。",
    "X65n1286_001:0381a17": "[0381a17] 安吉州道&#x5872;正堂明辯禪師。聞僧舉佛眼以古詩發",
    "X65n1286_001:0381a18": "明罽賓國王斬師子尊者話曰。楊子江頭楊柳春。楊",
    "X65n1286_001:0381a19": "花愁殺渡江人。&#x7F97;笛數聲離庭晚。君向湘江我向秦。",
    "X65n1286_001:0381a20": "師默有所契。即趨龍門求入室。佛眼問。從上祖師冊",
    "X65n1286_001:0381a21": "子因緣。許汝會得。忽舉拳曰。這個因何喚作拳。師擬",
    "X65n1286_001:0381a22": "對。眼築其口曰。不得作道理。於是頓去知見。",
    "X65n1286_001:0381a23": "[0381a23] 通容曰。這個因何喚作拳。覿面相提如箭急。衲僧",
    "X65n1286_001:0381a24": "若解離弦旨。分明勘破維摩詰。",
    "X65n1286_001:0381b01": "[0381b01] 泉州教忠晦菴彌光禪師。謁圓悟禪師於雲居。次參",
    "X65n1286_001:0381b02": "黃檗祥高菴悟。機語皆契。以淮楚盜起。歸謁佛心。會",
    "X65n1286_001:0381b03": "大慧寓廣因。往從之。慧謂曰。汝在佛心處所得者。試",
    "X65n1286_001:0381b04": "舉一二看。師舉佛心上堂拈普化公案曰。佛心即不",
    "X65n1286_001:0381b05": "然。總不恁麼來時如何。劈脊便打。從教遍界分身。慧",
    "X65n1286_001:0381b06": "曰。汝意如何。師曰。某不肯他後頭下個註&#x811A;。慧曰。此",
    "X65n1286_001:0381b07": "正是以病為法。師毅然無信可意。慧曰。汝但揣摩看。",
    "X65n1286_001:0381b08": "師以為不然。經旬。因記海印信禪師拈曰。雷聲浩大。",
    "X65n1286_001:0381b09": "雨點全無。始無滯。趨告慧。慧以舉道者見瑯&#x7458;并玄",
    "X65n1286_001:0381b10": "沙未徹語。詰之。師對已。慧笑曰。雖進得一步。祇是不",
    "X65n1286_001:0381b11": "著所在。如人斫樹。根下一刀。則命根斷矣。汝向枝上",
    "X65n1286_001:0381b12": "斫。其能斷命根乎。今諸方浩浩說禪者。見處總如此。",
    "X65n1286_001:0381b13": "何益於事。其楊岐正傳。三四人而已。師慍而去。異日",
    "X65n1286_001:0381b14": "慧問。汝還疑否。師曰。無可疑者。慧曰。祇如古人相見。",
    "X65n1286_001:0381b15": "未開口時。已知&#x8657;實。或聞其語。便識淺深。此理如何。",
    "X65n1286_001:0381b16": "師悚然汗下。莫知所詣。慧令究有句無句。慧過雲門",
    "X65n1286_001:0381b17": "菴。師侍行。一日問曰。某到這裡。不能得徹。病在甚處。",
    "X65n1286_001:0381b18": "慧曰。汝病最癖。世醫拱手。何也。別人死了活不得。汝",
    "X65n1286_001:0381b19": "今活了未曾死。要到大安樂田地。須死一回始得。師",
    "X65n1286_001:0381b20": "疑情愈深。後入室。慧問。喫粥了也。洗&#x9262;盂了也。去&#x5374;",
    "X65n1286_001:0381b21": "藥忌。道將一句來。師曰裂破。慧震威喝曰。汝又說禪",
    "X65n1286_001:0381b22": "也。師即大悟。慧撾鼓告眾曰。龜毛枯得笑咍咍。一擊",
    "X65n1286_001:0381b23": "萬里關&#x93BB;開。慶快平生在今日。孰云千里賺吾來。師",
    "X65n1286_001:0381b24": "亦以頌呈之曰。一拶當機怒雷吼。驚起須彌藏北斗。",
    "X65n1286_001:0381c01": "洪波浩渺浪滔天。拈&#x5374;鼻孔失&#x5374;口。",
    "X65n1286_001:0381c02": "[0381c02] 通容曰。彌光先於四老宿會下。機語皆相契。及大",
    "X65n1286_001:0381c03": "慧言下。又去不得。蓋偷心未死。見影猶存故也。大",
    "X65n1286_001:0381c04": "慧手段高。令他去皮去肉。末後向骨髓裡。深用&#x920E;",
    "X65n1286_001:0381c05": "錐。直得&#x9262;盂向地擎。以他悟處脫略。而大慧喜亦",
    "X65n1286_001:0381c06": "不禁。故說偈特為印許。"
}