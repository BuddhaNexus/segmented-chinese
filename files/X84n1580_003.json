{
    "X84n1580_003:0180a04": "教外別傳卷三",
    "X84n1580_003:0180a06": "東土祖師",
    "X84n1580_003:0180a07": "初祖菩提達磨大師",
    "X84n1580_003:0180a08": "初祖菩提達磨大師者。南天竺國。香至王第三子也。",
    "X84n1580_003:0180a09": "姓剎帝利。本名菩提多羅。後遇二十七祖般若多羅。",
    "X84n1580_003:0180a10": "至本國。受王供養。知師密迹。因試令與二兄。辨所施",
    "X84n1580_003:0180a11": "寶珠。發明心要。既而尊者謂曰。汝於諸法。已得通量。",
    "X84n1580_003:0180a12": "夫達磨者。通大之義也。宜名達磨。因改號菩提達磨。",
    "X84n1580_003:0180a13": "祖乃告尊者曰。我既得法。當往何國而作佛事。願垂",
    "X84n1580_003:0180a14": "開示。尊者曰。汝雖得法。未可遠遊。且止南天。待吾滅",
    "X84n1580_003:0180a15": "後六十七載。當往震旦。設大法藥。直接上根。慎勿速",
    "X84n1580_003:0180a16": "行。衰於日下。祖又曰。彼有大士。堪為法器否。千載之",
    "X84n1580_003:0180a17": "下。有留難否。尊者曰。汝所化之方。獲菩提者。不可勝",
    "X84n1580_003:0180a18": "數。吾滅後六十餘年。彼國有難。水中文布。自善降之。",
    "X84n1580_003:0180a19": "汝至南方勿住。彼唯好有為功業。不見佛理。汝縱到",
    "X84n1580_003:0180a20": "彼。亦不可久留。聽吾偈曰。路逢跨水復逢羊。獨自栖",
    "X84n1580_003:0180a21": "栖暗渡江。日下可憐雙象馬。二株嫰桂久昌昌。又問",
    "X84n1580_003:0180a22": "曰。此後更有何事。尊者曰。從是已去。一百五十年。而",
    "X84n1580_003:0180a23": "有小難。聽吾讖曰。心中雖吉外頭凶。川下僧房名不",
    "X84n1580_003:0180a24": "中。為遇毒龍生武子。忽逢小鼠寂無窮。又問此後如",
    "X84n1580_003:0180b01": "何。尊者曰。却後二百二十年。林下見一人。當得道果。",
    "X84n1580_003:0180b02": "聽吾讖曰。震旦雖濶無別路。要假兒孫脚下行。金雞",
    "X84n1580_003:0180b03": "解銜一粒粟。供養十方羅漢僧。復演諸偈。皆預讖佛",
    "X84n1580_003:0180b04": "教隆替。祖恭稟教義。服勤左右。垂四十年。未甞廢闕。",
    "X84n1580_003:0180b05": "迨尊者順世。遂演化本國。時有二師。一名佛大先。二",
    "X84n1580_003:0180b06": "名佛大勝多。本與祖。同學佛陀跋陀小乘禪觀。佛大",
    "X84n1580_003:0180b07": "先。既遇般若多羅尊者。捨小趣大。與祖並化。時號二",
    "X84n1580_003:0180b08": "甘露門矣。而佛大勝多。更分徒而為六宗。第一有相",
    "X84n1580_003:0180b09": "宗。第二無相宗。第三定慧宗。第四戒行宗。第五無得",
    "X84n1580_003:0180b10": "宗。第六寂靜宗。各封己解。別展化源。聚落崢嶸。徒眾",
    "X84n1580_003:0180b11": "甚盛。祖喟然歎曰。彼之一師。已陷牛跡。況復支離繁",
    "X84n1580_003:0180b12": "盛而分六宗。我若不除。永纏邪見。言已微現神力。至",
    "X84n1580_003:0180b13": "有相宗所問曰。一切諸法。何名實相。彼眾中有一尊",
    "X84n1580_003:0180b14": "長薩婆羅。答曰。於諸相中。不互諸相。是名實相。祖曰。",
    "X84n1580_003:0180b15": "一切諸相而不互者。若名實相。當何定邪。彼曰。於諸",
    "X84n1580_003:0180b16": "相中。實無有定。若定諸相。何名為實。祖曰。諸相不定。",
    "X84n1580_003:0180b17": "便名實相。汝今不定。當何得之。彼曰。我言不定。不說",
    "X84n1580_003:0180b18": "諸相。當說諸相。其義亦然。祖曰。汝言不定。當為實相。",
    "X84n1580_003:0180b19": "定不定故。即非實相。彼曰。定既不定。即非實相。知我",
    "X84n1580_003:0180b20": "非故。不定不變。祖曰。汝今不變。何名實相。已變已往。",
    "X84n1580_003:0180b21": "其義亦然。彼曰。不變當在。在不在故。故變實相。以定",
    "X84n1580_003:0180b22": "其義。祖曰。實相不變。變即非實。於有無中。何名實相。",
    "X84n1580_003:0180b23": "薩婆羅。心知聖師懸解潛達。即以手指虗空曰。此是",
    "X84n1580_003:0180b24": "世間有相。亦能空故。當我此身。得似此否。祖曰。若解",
    "X84n1580_003:0180c01": "實相。即見非相。若了非相。其色亦然。當於色中。不失",
    "X84n1580_003:0180c02": "色體。於非相中。不礙有故。若能是解。此名實相。彼眾",
    "X84n1580_003:0180c03": "聞已。心意朗然。欽禮信受。祖瞥然匿跡。至無相宗所",
    "X84n1580_003:0180c04": "問曰。汝言無相。當何證之。彼眾中有波羅提。答曰。我",
    "X84n1580_003:0180c05": "明無相。心不現故。祖曰。汝心不現。當何明之。彼曰。我",
    "X84n1580_003:0180c06": "明無相。心不取捨。當於明時。亦無當者。祖曰。於諸有",
    "X84n1580_003:0180c07": "無。心不取捨。又無當者。諸明無故。彼曰。入佛三昧。尚",
    "X84n1580_003:0180c08": "無所得。何況無相。而欲知之。祖曰。相既不知。誰云有",
    "X84n1580_003:0180c09": "無。尚無所得。何名三昧。彼曰。我說不證。證無所證。非",
    "X84n1580_003:0180c10": "三昧故。我說三昧。祖曰。非三昧者。何當名之。汝既不",
    "X84n1580_003:0180c11": "證。非證何證。波羅提聞祖辯析。即悟本心。禮謝於祖。",
    "X84n1580_003:0180c12": "懺悔往謬。祖記曰。汝當得果。不久證之。此國有魔。非",
    "X84n1580_003:0180c13": "久降之。言已忽然不現。至定慧宗所問曰。汝學定慧。",
    "X84n1580_003:0180c14": "為一為二。彼眾中有婆蘭陀者。答曰。我此定慧。非一",
    "X84n1580_003:0180c15": "非二。祖曰。既非一二。何名定慧。彼曰。在定非定。處慧",
    "X84n1580_003:0180c16": "非慧。一即非一。二亦不二。祖曰。當一不一。當二不二。",
    "X84n1580_003:0180c17": "既非定慧。約何定慧。彼曰。不一不二。定慧能知。非定",
    "X84n1580_003:0180c18": "非慧。亦復然矣。祖曰。慧非定故。然何知哉。不一不二。",
    "X84n1580_003:0180c19": "誰定誰慧。婆蘭陀聞之。疑心氷釋。至第四戒行宗所",
    "X84n1580_003:0180c20": "問曰。何者名戒。云何名行。當此戒行。為一為二。彼眾",
    "X84n1580_003:0180c21": "中有一賢者。答曰。一二二一。皆彼所生。依教無染。此",
    "X84n1580_003:0180c22": "名戒行。祖曰。汝言依教。即是有染。一二俱破。何言依",
    "X84n1580_003:0180c23": "教。此二違背。不及於行。內外非明。何名為戒。彼曰。我",
    "X84n1580_003:0180c24": "有內外。彼已知竟。既得通達。便是戒行。若說違背。俱",
    "X84n1580_003:0181a01": "是俱非。言及清淨。即戒即行。祖曰。俱是俱非。何言清",
    "X84n1580_003:0181a02": "淨。既得通故。何談內外。賢者聞之。即自慚伏。至無得",
    "X84n1580_003:0181a03": "宗所問曰。汝云無得。無得何得。既無所得。亦無得得。",
    "X84n1580_003:0181a04": "彼眾中有寶靜者。答曰。我說無得。非無得得。當說得",
    "X84n1580_003:0181a05": "得。無得是得。祖曰。得既不得。得亦非得。既云得得。得",
    "X84n1580_003:0181a06": "得何得。彼曰。見得非得。非得是得。若見不得。名為得",
    "X84n1580_003:0181a07": "得。祖曰。得既非得。得得無得。既無所得。當何得得。寶",
    "X84n1580_003:0181a08": "靜聞之。頓除疑網。至寂靜宗所問曰。何名寂靜。於此",
    "X84n1580_003:0181a09": "法中。誰靜誰寂。彼眾中有尊者。答曰。此心不動。是名",
    "X84n1580_003:0181a10": "為寂。於法無染。名之為靜。祖曰。本心不寂。要假寂靜。",
    "X84n1580_003:0181a11": "本來寂故。何用寂靜。彼曰。諸法本空。以空空故。於彼",
    "X84n1580_003:0181a12": "空空。故名寂靜。祖曰。空空已空。諸法亦爾。寂靜無相。",
    "X84n1580_003:0181a13": "何靜何寂。彼尊者聞師指誨。豁然開悟。既而六眾。咸",
    "X84n1580_003:0181a14": "誓歸依。由是化被南天。聲馳五印。經六十載。度無量",
    "X84n1580_003:0181a15": "眾。後值異見王輕毀三寶。每云。我之祖宗。皆信佛道。",
    "X84n1580_003:0181a16": "陷於邪見。壽年不永。運祚亦促。且我身是佛。何更外",
    "X84n1580_003:0181a17": "求。善惡報應。皆因多智之者。妄搆其說。至於國內耆",
    "X84n1580_003:0181a18": "舊。為前王所奉者。悉從廢黜。祖知已歎彼德薄。當何",
    "X84n1580_003:0181a19": "救之。即念無相宗中二首領。其一波羅提者。與王有",
    "X84n1580_003:0181a20": "緣。將證其果。其二宗勝者。非不博辯。而無宿因。時六",
    "X84n1580_003:0181a21": "宗徒眾。亦各念言。佛法有難。師何自安。祖遙知眾意。",
    "X84n1580_003:0181a22": "即彈指應之。六眾聞云。此是我師信響。我等宜速行。",
    "X84n1580_003:0181a23": "以副慈命。即至祖所。禮拜問訊。祖曰。一葉翳空。孰能",
    "X84n1580_003:0181a24": "翦拂。宗勝曰。我雖淺薄。敢憚其行。祖曰。汝雖辯慧。道",
    "X84n1580_003:0181b01": "力未全。宗勝自念。我師恐我見王大作佛事。名譽顯",
    "X84n1580_003:0181b02": "達。映奪尊威。縱彼福慧為王。我是沙門。受佛教旨。豈",
    "X84n1580_003:0181b03": "難敵也。言訖潛去。至王所廣說法要。及世界苦樂人",
    "X84n1580_003:0181b04": "天善惡等事。王與之往返徵詰。無不詣理。王曰。汝今",
    "X84n1580_003:0181b05": "所解。其法何在。宗勝曰。如王治化。當合其道。王所有",
    "X84n1580_003:0181b06": "道。其道何在。王曰。我所有道。將除邪法。汝所有法。將",
    "X84n1580_003:0181b07": "伏何人。祖不起于座。懸知宗勝義墮。遽告波羅提曰。",
    "X84n1580_003:0181b08": "宗勝不稟吾教。潛化於王。須臾理屈。汝可速救。波羅",
    "X84n1580_003:0181b09": "提。恭稟祖旨曰。願假神力。言已雲生足下。至大王前。",
    "X84n1580_003:0181b10": "默然而住。時王正問宗勝。忽見波羅提乘雲而至。愕",
    "X84n1580_003:0181b11": "然忘其問答。曰。乘空之者。是正是邪。波羅提曰。我非",
    "X84n1580_003:0181b12": "邪正。而來正邪。王心若正。我無邪正。王雖驚異。而驕",
    "X84n1580_003:0181b13": "慢方熾。即擯宗勝令出。波羅提曰。王既有道。何擯沙",
    "X84n1580_003:0181b14": "門。我雖無解。願王致問。王怒而問曰。何者是佛。波羅",
    "X84n1580_003:0181b15": "提曰。見性是佛。王曰。師見性否。波羅提曰。我見佛性",
    "X84n1580_003:0181b16": "王曰。性在何處。波羅提曰。性在作用。王曰。是何作用。",
    "X84n1580_003:0181b17": "我今不見。波羅提曰。今現作用。王自不見。王曰。於我",
    "X84n1580_003:0181b18": "有否。波羅提曰。王若作用。無有不是。王若不用。體亦",
    "X84n1580_003:0181b19": "難見。王曰。若當用時。幾處出現。波羅提曰。若出現時。",
    "X84n1580_003:0181b20": "當有其八。王曰。其八出現。當為我說。波羅提。即說偈",
    "X84n1580_003:0181b21": "曰。在胎為身。處世為人。在眼曰見。在耳曰聞。在鼻辨",
    "X84n1580_003:0181b22": "香。在口談論。在手執捉。在足運奔。徧現俱該沙界。收",
    "X84n1580_003:0181b23": "攝在一微塵。識者知是佛性。不識喚作精魂。王聞偈",
    "X84n1580_003:0181b24": "已。心即開悟。悔謝前非。咨詢法要。時宗勝既被斥逐。",
    "X84n1580_003:0181c01": "退藏深山。念曰。我今百歲。八十為非。二十年來。方歸",
    "X84n1580_003:0181c02": "佛道。性雖愚昧。行絕瑕疵。不能禦難。生何如死。言訖",
    "X84n1580_003:0181c03": "即自投崖。俄有神人。以手捧置巖上。安然無損。宗勝",
    "X84n1580_003:0181c04": "曰。我忝沙門。當與正法為主。不能抑絕王非。是以捐",
    "X84n1580_003:0181c05": "身自責。何神祐助。一至於斯。願埀一語。以保餘年。於",
    "X84n1580_003:0181c06": "是神人乃說偈。宗勝聞偈欣然。即於巖間宴坐。時王",
    "X84n1580_003:0181c07": "復問波羅提曰。仁者智辯。當師何人。提曰。我所出家。",
    "X84n1580_003:0181c08": "即娑羅寺。烏沙婆三藏。為受業師。其出世師者。即大",
    "X84n1580_003:0181c09": "王叔菩提達磨是也。王聞祖名。驚駭久之。曰。鄙薄忝",
    "X84n1580_003:0181c10": "嗣王位。而趣邪背正。忘我尊叔。遽敕近臣。特加迎請。",
    "X84n1580_003:0181c11": "祖即隨使而至。為王懺悔往非。王聞規誡。泣謝于祖。",
    "X84n1580_003:0181c12": "又詔宗勝歸國。大臣奏曰。宗勝被謫投崖。今已亡矣。",
    "X84n1580_003:0181c13": "王告祖曰。宗勝之死。皆自於吾。如何大慈令免斯罪。",
    "X84n1580_003:0181c14": "祖曰。宗勝今在巖間宴息。但遣使召。當即至矣。王即",
    "X84n1580_003:0181c15": "遣使入山。果見宗勝端居禪寂。宗勝蒙召乃曰。深愧",
    "X84n1580_003:0181c16": "王意。貧道誓處巖泉。且王國賢德如林。達磨是王之",
    "X84n1580_003:0181c17": "叔。六眾所師。波羅提法中龍象。願王崇仰二聖。以福",
    "X84n1580_003:0181c18": "皇基。使者復命未至。祖謂王曰。知取得宗勝否。王曰",
    "X84n1580_003:0181c19": "未知。祖曰。一請未至。再命必來。良久使還。果如祖語",
    "X84n1580_003:0181c20": "○師念震旦緣熟。行化時至。乃先辭祖塔。次別同學。",
    "X84n1580_003:0181c21": "後至王所。慰而勉之曰。當勤修白業。護持三寶。吾去",
    "X84n1580_003:0181c22": "非晚。一九即回。王聞師言。涕淚交集曰。此國何罪。彼",
    "X84n1580_003:0181c23": "土何祥。叔既有緣。非吾所止。惟願不忘父母之國。事",
    "X84n1580_003:0181c24": "畢早回。王即具大舟。實以眾寶。躬率臣寮。送至海壖。",
    "X84n1580_003:0182a01": "祖汎重溟。凡三周寒暑。達于南海。實梁普通七年庚",
    "X84n1580_003:0182a02": "子歲九月二十一日也。廣州刺史蕭昂。具主禮迎接。",
    "X84n1580_003:0182a03": "表聞武帝。帝覽奏。遣使齎詔迎請。十月一日。至金陵。",
    "X84n1580_003:0182a04": "帝問曰。朕即位已來。造寺寫經度僧。不可勝紀。有何",
    "X84n1580_003:0182a05": "功德。祖曰。並無功德。帝曰。何以無功德。祖曰。此但人",
    "X84n1580_003:0182a06": "天小果有漏之因。如影隨形。雖有非實。帝曰。如何是",
    "X84n1580_003:0182a07": "真功德。祖曰。淨智妙圓。體自空寂。如是功德。不以世",
    "X84n1580_003:0182a08": "求。帝又問。如何是聖諦第一義。祖曰。廓然無聖。帝曰。",
    "X84n1580_003:0182a09": "對朕者誰。祖曰。不識。帝不領悟(汾陽昭代云。弟子智淺　五祖戒云。賣寶",
    "X84n1580_003:0182a10": "遇着瞎波斯　保寧勇代帝吐舌示之　雪竇顯頌云。聖諦廓然。何當辨的。對朕者誰。還云不識。因茲暗渡江。",
    "X84n1580_003:0182a11": "豈免生荊棘。盍國人追不再來。千古萬古空相憶。休相憶。清風帀地有何極。師顧示左右云。這裏還有祖師麼。",
    "X84n1580_003:0182a12": "喚來與老僧洗脚)○祖知機不契。是月十九日。潛回江北。十",
    "X84n1580_003:0182a13": "一月二十三日。屆于洛陽。當魏孝明帝正光元年也。",
    "X84n1580_003:0182a14": "寓止于嵩山少林寺。面壁而坐。終日默然。人莫之測。",
    "X84n1580_003:0182a15": "謂之壁觀婆羅門。時有僧神光者。曠達之士也。久居",
    "X84n1580_003:0182a16": "伊洛。博覽羣書。善談玄理。每歎曰。孔老之教。禮術風",
    "X84n1580_003:0182a17": "規。莊易之書。未盡妙理。近聞。達磨大士。住止少林。至",
    "X84n1580_003:0182a18": "人不遙。當造玄境。乃往彼晨夕參承。祖常端坐面壁。",
    "X84n1580_003:0182a19": "莫聞誨勵。光自惟曰。昔人求道。敲骨取髓。刺血濟饑。",
    "X84n1580_003:0182a20": "布髮掩泥。投崖飼虎。古尚若此。我又何人。其年十二",
    "X84n1580_003:0182a21": "月九日夜。天大雨雪。光堅立不動。遲明積雪過膝。祖",
    "X84n1580_003:0182a22": "憫而問曰。汝久立雪中。當求何事。光悲淚曰。惟願和",
    "X84n1580_003:0182a23": "尚慈悲。開甘露門。廣度羣品。祖曰。諸佛無上妙道。曠",
    "X84n1580_003:0182a24": "劫精勤。難行能行。非忍而忍。豈以小德小智輕心慢",
    "X84n1580_003:0182b01": "心。欲冀真乘。徒勞勤苦。光聞祖誨勵。潛取利刀自斷",
    "X84n1580_003:0182b02": "左臂。置于祖前。祖知是法器。乃曰。諸佛最初求道。為",
    "X84n1580_003:0182b03": "法忘形。汝今斷臂吾前。求亦可在。祖遂因與易名曰",
    "X84n1580_003:0182b04": "慧可。慧可曰。諸佛法印。可得聞乎。祖曰。諸佛法印。匪",
    "X84n1580_003:0182b05": "從人得。慧可曰。我心未寧。乞師與安。祖曰。將心來與",
    "X84n1580_003:0182b06": "汝安。慧可良久曰。覔心了不可得。祖曰。我與汝安心",
    "X84n1580_003:0182b07": "竟(芭蕉徹云。金剛與泥人揩背　五祖戒云。若即恁麼。何用西來　雲居元云。彼自無瘡。勿傷之也。雖",
    "X84n1580_003:0182b08": "然如是。一言易出。駟馬難追　白雲端頌云。終始覔心無可得。寥寥不見少林人。滿庭舊雪重知冷。鼻孔依然",
    "X84n1580_003:0182b09": "搭上唇　五祖演舉至請祖安心處乃云。白雲當時若見。好與三十棒。何故。他人見。將謂說安心法。畢竟如何。",
    "X84n1580_003:0182b10": "菩薩龍王行雨潤。遮身向上數重雲　昭覺勤云。正當與麼時。法身在甚麼處　徑山杲頌云。覔心無處更何",
    "X84n1580_003:0182b11": "安。嚼碎通紅鐵一團。縱使眼開張意氣。爭如不受老胡謾　萬峯蔚云。九年面壁。暗地藏刀。立雪齊腰。泥中有",
    "X84n1580_003:0182b12": "刺。神光踏發毒箭。射中疑牛。却道覔心了不可得。和贓捉敗。達磨云。吾與汝安心竟。血濺梵天。且道。覔心了不",
    "X84n1580_003:0182b13": "可得。如何話會)○越九年。欲返天竺。命門人曰。時將至矣。汝",
    "X84n1580_003:0182b14": "等盍各言所得乎。時有道副對曰。如我所見。不執文",
    "X84n1580_003:0182b15": "字。不離文字。而為道用。祖曰。汝得吾皮。尼總持曰。我",
    "X84n1580_003:0182b16": "今所解。如慶喜見阿閦佛國。一見更不再見。祖曰。汝",
    "X84n1580_003:0182b17": "得吾肉。道育曰。四大本空。五陰非有。而我見處無一",
    "X84n1580_003:0182b18": "法可得。祖曰。汝得吾骨。最後。慧可禮拜。依位而立。祖",
    "X84n1580_003:0182b19": "曰。汝得吾髓。乃顧慧可。而告之曰。昔如來以正法眼。",
    "X84n1580_003:0182b20": "付迦葉大士。展轉囑累。而至於我。我今付汝。汝當護",
    "X84n1580_003:0182b21": "持。并授汝袈裟。以為法信。(薦福懷云。祖師與麼說話。無計較中。翻成計較。無塗",
    "X84n1580_003:0182b22": "轍中。翻成塗轍。若教伊踏着德山臨濟門下。免見九年冷坐。被人喚作壁觀胡僧。直饒如是。也未免殃及兒孫",
    "X84n1580_003:0182b23": "　大陽玄云。且道更有一人出來。得箇什麼。自云。不得不得。又云。意况不到　翠巖芝云。二祖被他當面塗糊。",
    "X84n1580_003:0182b24": "莫道髓。皮也不曾摸着。因甚却紹祖位　五祖演云。當時若見四人恁麼。各與三十棒。只如白雲。也合喫二十",
    "X84n1580_003:0182c01": "九棒。留一棒。與汝諸人。其間若有知痛痒者。不惟不孤負先聖。亦乃得見白雲。脫或未然。堂裏喫粥喫飯。更須",
    "X84n1580_003:0182c02": "爛嚼。多見渾崙吞却　簡庵清頌云。捏目生花立問端。得它皮髓被它瞞。這般瞎漢能多事。六月無霜也道寒",
    "X84n1580_003:0182c03": "　高峯妙頌云。死欵都來一口供。情窮理極卒難容。若將皮髓論高下。爭見花開五葉紅　萬峯蔚云。至道無",
    "X84n1580_003:0182c04": "難。惟嫌揀擇。達磨大師。分皮分髓。分別不少。且道。有法付神光。無法付神光。若道無。少室因甚麼付囑。若道有。",
    "X84n1580_003:0182c05": "且道付箇甚麼)慧可曰。請師指陳。祖曰。內傳法印。以契證心。",
    "X84n1580_003:0182c06": "外付袈裟。以定宗旨。後代澆薄。疑慮競生。云吾西天",
    "X84n1580_003:0182c07": "之人。言汝此方之子。憑何得法。以何證之。汝今受此",
    "X84n1580_003:0182c08": "衣法。却後難生。但出此衣并吾法偈。用以表明。其化",
    "X84n1580_003:0182c09": "無礙。至吾滅後二百年。衣止不傳。法周沙界。潛符密",
    "X84n1580_003:0182c10": "證。千萬有餘。汝當闡揚。勿輕未悟。一念回機。便同本",
    "X84n1580_003:0182c11": "得。聽吾偈曰。吾本來茲土。傳法救迷情。一花開五葉。",
    "X84n1580_003:0182c12": "結果自然成。祖又曰。吾有楞伽經四卷。亦用付汝。即",
    "X84n1580_003:0182c13": "是如來心地要門。令諸眾生開示悟入。吾自到此。凡",
    "X84n1580_003:0182c14": "五度中毒。我甞自出而試之。置石石裂。緣吾未離南",
    "X84n1580_003:0182c15": "印。來此東土。見赤縣神州。有大乘氣象。遂踰海越漠。",
    "X84n1580_003:0182c16": "為法求人。際會未諧。如愚若訥。今得汝傳授。吾意已",
    "X84n1580_003:0182c17": "終。(別記云。祖初居少林寺。九年。為二祖說法。祇教外息諸緣。內心無喘。心如墻壁。可以入道。慧可種種",
    "X84n1580_003:0182c18": "說心性。曾未契理。祖祇遮其非。不為說無念心體。慧可忽曰。我已息諸緣。祖曰。莫成斷滅去否。慧可曰。不成斷",
    "X84n1580_003:0182c19": "滅。祖曰。此是諸佛所傳心體。更勿疑也)言已乃與徒眾。往禹門千聖寺。",
    "X84n1580_003:0182c20": "止三日。有期城太守楊衒之。早慕佛乘。問祖曰。西天",
    "X84n1580_003:0182c21": "五印。師承為祖。其道如何。祖曰。明佛心宗。行解相應。",
    "X84n1580_003:0182c22": "名之曰祖。即說偈曰。亦不覩惡而生嫌。亦不觀善而",
    "X84n1580_003:0182c23": "勤措。亦不捨智而近愚。亦不拋迷而就悟。達大道兮",
    "X84n1580_003:0182c24": "過量。通佛心兮出度。不與凡聖同躔。超然名之曰祖。",
    "X84n1580_003:0183a01": "時魏氏奉釋。禪雋如林。光統律師。流支三藏者。乃僧",
    "X84n1580_003:0183a02": "中之鸞鳳也。覩師演道。斥相指心。每與師論義。是非",
    "X84n1580_003:0183a03": "蜂起。祖遐振玄風。普施法雨。而偏局之量。自不堪任。",
    "X84n1580_003:0183a04": "競起害心。數加毒藥。至第六度。以化緣已畢。傳法得",
    "X84n1580_003:0183a05": "人。遂不復救之。端居而逝。即魏莊帝永安元年戊申",
    "X84n1580_003:0183a06": "十月五日也。其年十二月二十八日。塟熊耳山。起塔",
    "X84n1580_003:0183a07": "於定林寺。後三歲。魏宋雲奉使西域回。遇祖于蔥嶺。",
    "X84n1580_003:0183a08": "見手攜隻履。翩翩獨逝。宋雲問師何往。祖曰。西天去。",
    "X84n1580_003:0183a09": "宋雲歸具說其事。及門人啟壙。唯空棺一隻革履存",
    "X84n1580_003:0183a10": "焉(禾山方曰。死心先師每舉隻履西歸話。以問衲子。而實難明。諸方或謂之隱顯。或謂不可有兩箇。或",
    "X84n1580_003:0183a11": "謂惟此一事實。若也恁麼。未識祖師意旨。諸人要見麼。頌云。濁中清清中濁。勿謂麒麟生隻角。西行東向路不",
    "X84n1580_003:0183a12": "差。大用頭頭如啐啄。莫莫。玄要靈機休卜度)。",
    "X84n1580_003:0183a13": "二祖慧可大師",
    "X84n1580_003:0183a14": "二祖慧可大師者。武牢人也。姓姬氏。父寂。未有子時。",
    "X84n1580_003:0183a15": "甞自念言。我家崇善。豈令無子。禱之既久。一夕感異",
    "X84n1580_003:0183a16": "光照室。其母因而懷姙。及長。遂以照室之瑞。名之曰",
    "X84n1580_003:0183a17": "光。自幼志氣不羣。博涉詩書。尤精玄理。而不事家產。",
    "X84n1580_003:0183a18": "好遊山水。後覽佛書。超然自得。即抵洛陽龍門香山。",
    "X84n1580_003:0183a19": "依寶靜禪師出家。受具於永穆寺。浮游講肆。徧學大",
    "X84n1580_003:0183a20": "小乘義。年三十三。却返香山。終日宴坐。又經八載。於",
    "X84n1580_003:0183a21": "寂默中。倐見一神人。謂曰。將欲受果。何滯此邪。大道",
    "X84n1580_003:0183a22": "匪遙。汝其南矣。祖知神助。因改名神光。翌日覺頭痛",
    "X84n1580_003:0183a23": "如刺。其師欲治之。空中有聲曰。此乃換骨。非常痛也。",
    "X84n1580_003:0183a24": "祖遂以見神事白于師。師視其頂骨。即如五峯秀出",
    "X84n1580_003:0183b01": "矣。乃曰。汝相吉祥。當有所證。神令汝南者。斯則少林",
    "X84n1580_003:0183b02": "達磨大士。必汝之師也。祖受教造于少室。其得法傳",
    "X84n1580_003:0183b03": "衣事迹。達磨章具之矣。自少林託化西歸。大師繼闡",
    "X84n1580_003:0183b04": "玄風。博求法嗣。至北齊天平二年。有一居士。年踰四",
    "X84n1580_003:0183b05": "十。不言名氏。聿來設禮。而問祖曰。弟子身纏風恙。請",
    "X84n1580_003:0183b06": "和尚懺罪。祖曰。將罪來與汝懺。居士良久曰。覔罪不",
    "X84n1580_003:0183b07": "可得。祖曰。與汝懺罪竟。宜依佛法僧住。居士曰。今見",
    "X84n1580_003:0183b08": "和尚。已知是僧。未審。何名佛法。祖曰。是心是佛。是心",
    "X84n1580_003:0183b09": "是法。法佛無二。僧寶亦然。居士曰。今日始知罪性。不",
    "X84n1580_003:0183b10": "在內。不在外。不在中間。如其心然。佛法無二也。祖深",
    "X84n1580_003:0183b11": "器之。(瑯琊覺云。猶欠作云何梵在　梁山觀。於覓罪了不可得處云。罪性向什麼處去也。又云。非但",
    "X84n1580_003:0183b12": "罪性。覓者亦不見有　雲居齊云。二祖深器之。是肯他會佛法耶。肯他說道理耶)即為剃髮",
    "X84n1580_003:0183b13": "云。是吾寶也。宜名僧璨。其年三月十八日。於光福寺",
    "X84n1580_003:0183b14": "受具。自茲疾漸愈。執侍經二載。祖乃告曰。菩提達磨。",
    "X84n1580_003:0183b15": "遠自竺乾。以正法眼藏并信衣。密付於吾。吾今授汝。",
    "X84n1580_003:0183b16": "汝當守護無令斷絕。聽吾偈曰。本來緣有地。因地種",
    "X84n1580_003:0183b17": "華生。本來無有種。華亦不曾生。祖付衣法已。又曰。汝",
    "X84n1580_003:0183b18": "受吾教。宜處深山。未可行化。當有國難。僧璨曰。師既",
    "X84n1580_003:0183b19": "預知。願垂示誨。祖曰。非吾知也。斯乃達磨傳般若多",
    "X84n1580_003:0183b20": "羅懸記云。心中雖吉外頭凶。是也。吾校年代。正在于",
    "X84n1580_003:0183b21": "汝。汝當諦思前言。勿罹世難。然吾亦有宿累。今要酬",
    "X84n1580_003:0183b22": "之。善去善行。俟時傳付○祖付囑已。即往鄴都。隨宜",
    "X84n1580_003:0183b23": "說法。一音演暢。四眾皈依。如是積三十四載。遂韜光",
    "X84n1580_003:0183b24": "混跡。變易儀相。或入諸酒肆。或過於屠門。或習街談。",
    "X84n1580_003:0183c01": "或隨廝役。人問之曰。師是道人。何故如是。祖曰。我自",
    "X84n1580_003:0183c02": "調心。何關汝事。又於筦城縣匡救寺三門下。談無上",
    "X84n1580_003:0183c03": "道。聽者林會。時有辯和法師者。於寺中講涅槃經。學",
    "X84n1580_003:0183c04": "徒聞師闡法。稍稍引去。辯和不勝其憤。興謗于邑宰",
    "X84n1580_003:0183c05": "翟仲侃。仲侃惑其邪說。加祖以非法。祖怡然委順。識",
    "X84n1580_003:0183c06": "真者謂之償債。時年一百七歲。即隋文帝開皇十三",
    "X84n1580_003:0183c07": "年癸丑歲三月十六日也(皓月供奉。問長沙岑和尚。古德云。了即業障本來空。",
    "X84n1580_003:0183c08": "未了應須償宿債。只如師子尊者。二祖大師。為甚麼得償債去。長沙云。大德不識本來空。皓月云。如何是本來",
    "X84n1580_003:0183c09": "空。長沙云。業障是。云如何是業障。長沙云。本來空是。皓月無語。長涉以偈示之云。假有元非有。假滅亦非無。涅",
    "X84n1580_003:0183c10": "槃償債義。一性更無殊)。",
    "X84n1580_003:0183c11": "三祖僧璨大師",
    "X84n1580_003:0183c12": "三祖僧璨大師者。不知何許人也。初以白衣。謁二祖。",
    "X84n1580_003:0183c13": "既受度傳法。隱於舒州之皖公山。屬後周武帝破滅",
    "X84n1580_003:0183c14": "佛法。祖往來太湖縣司空山。居無常處。積十餘載。時",
    "X84n1580_003:0183c15": "人無能知者。至隨開皇十二年壬子歲。有沙彌道信。",
    "X84n1580_003:0183c16": "年始十四。來禮祖曰。願和尚慈悲乞與解脫法門。祖",
    "X84n1580_003:0183c17": "曰。誰縛汝。曰無人縛。祖曰。何更求解脫乎。信於言下",
    "X84n1580_003:0183c18": "大悟。(天奇瑞云。只知請問解脫。不知刺頭入膠盆。當時不遇作家。焉得以楔出楔。忽然夢醒。方見無",
    "X84n1580_003:0183c19": "端。劈面云猫)服勞九載。後於吉州受戒。侍奉尤謹。祖屢試",
    "X84n1580_003:0183c20": "以玄微。知其緣熟。乃付衣法。偈曰。華種雖因地。從地",
    "X84n1580_003:0183c21": "種華生。若無人下種。華地盡無生○師信心銘曰。至",
    "X84n1580_003:0183c22": "道無難。唯嫌揀擇。但莫憎愛。洞然明白。毫釐有差。天",
    "X84n1580_003:0183c23": "地懸隔。欲得現前。莫存順逆。違順相爭。是為心病。不",
    "X84n1580_003:0183c24": "識玄旨。徒勞念靜。圓同太虛。無欠無餘。良由取捨。所",
    "X84n1580_003:0184a01": "以不如。莫逐有緣。勿住空忍。一種平懷。泯然自盡。止",
    "X84n1580_003:0184a02": "動歸止。止更彌動。唯滯兩邊。寧知一種。一種不通。兩",
    "X84n1580_003:0184a03": "處失功。遣有沒有。從空背空。多言多慮。轉不相應。絕",
    "X84n1580_003:0184a04": "言絕慮。無處不通。歸根得旨。隨照失宗。須臾返照。勝",
    "X84n1580_003:0184a05": "却前空。前空轉變。皆由妄見。不用求真。唯須息見。二",
    "X84n1580_003:0184a06": "見不住。慎莫追尋。纔有是非。紛然失心。二由一有。一",
    "X84n1580_003:0184a07": "亦莫守。一心不生。萬法無咎。無咎無法。不生不心。能",
    "X84n1580_003:0184a08": "由境滅。境逐能沉。境由能境。能由境能。欲知兩段。元",
    "X84n1580_003:0184a09": "是一空。一空同兩。齊含萬象。不見精麤。寧有偏黨。大",
    "X84n1580_003:0184a10": "道體寬。無易無難。小見狐疑。轉急轉遲。執之失度。必",
    "X84n1580_003:0184a11": "入邪路。放之自然。體無去住。任性合道。逍遙絕惱。繫",
    "X84n1580_003:0184a12": "念乖真。昏沉不好。不好勞神。何用踈親。欲取一乘。勿",
    "X84n1580_003:0184a13": "惡六塵。六塵不惡。還同正覺。智者無為。愚人自縛。法",
    "X84n1580_003:0184a14": "無異法。妄自愛著。將心用心。豈非大錯。迷生寂亂。悟",
    "X84n1580_003:0184a15": "無好惡。一切二邊。良由斟酌。夢幻空華。何勞把捉。得",
    "X84n1580_003:0184a16": "失是非。一時放却。眼若不睡。諸夢自除。心若不異。萬",
    "X84n1580_003:0184a17": "法一如。一如體玄。兀爾忘緣。萬法齊觀。歸復自然。泯",
    "X84n1580_003:0184a18": "其所以。不可方比。止動無動。動止無止。兩既不成。一",
    "X84n1580_003:0184a19": "何有爾。究竟窮極。不存軌則。契心平等。所作俱息。狐",
    "X84n1580_003:0184a20": "疑盡淨。正信調直。一切不留。無可記憶。虛明自照。不",
    "X84n1580_003:0184a21": "勞心力。非思量處。識情難測。真如法界。無他無自。要",
    "X84n1580_003:0184a22": "急相應。唯言不二。不二皆同。無不包容。十方智者。皆",
    "X84n1580_003:0184a23": "入此宗。宗非促延。一念萬年。無在不在。十方目前。極",
    "X84n1580_003:0184a24": "小同大。忘絕境界。極大同小。不見邊表。有即是無。無",
    "X84n1580_003:0184b01": "即是有。若不如是。必不須守。一即一切。一切即一。但",
    "X84n1580_003:0184b02": "能如是。何慮不畢。信心不二。不二信心。言語道斷。非",
    "X84n1580_003:0184b03": "去來今(圓悟勤云。人多錯會道。至道本無難。亦無不難。只是唯嫌揀擇。若恁麼會。一萬年。也未夢",
    "X84n1580_003:0184b04": "見在)。",
    "X84n1580_003:0184b05": "四祖道信大師",
    "X84n1580_003:0184b06": "四祖道信大師者。姓司馬氏。世居河內。後徙於蘄州",
    "X84n1580_003:0184b07": "廣濟縣。生而超異。幼慕空宗。諸解脫門。宛如宿習。既",
    "X84n1580_003:0184b08": "嗣祖風。攝心無寐。脅不至席者六十年。隋大業十三",
    "X84n1580_003:0184b09": "載。領徒眾抵吉州。值羣盜圍城七旬不解。萬眾惶怖。",
    "X84n1580_003:0184b10": "祖愍之。教令念摩訶般若。時賊眾望雉堞間。若有神",
    "X84n1580_003:0184b11": "兵。乃相謂曰。城內必有異人。稍稍引去。唐武德甲申",
    "X84n1580_003:0184b12": "歲。師却返蘄春。住破頭山。學侶雲臻。一日往黃梅縣。",
    "X84n1580_003:0184b13": "路逢一小兒。骨相奇秀。祖問曰。子何姓。荅曰。姓即有。",
    "X84n1580_003:0184b14": "不是常姓。祖曰。是何姓。荅曰。是佛性。祖曰。汝無姓邪。",
    "X84n1580_003:0184b15": "荅曰。性空故無。祖默識其法器。即俾侍者。至其母所。",
    "X84n1580_003:0184b16": "乞令出家。母以宿緣故。殊無難色。遂捨為弟子。以至",
    "X84n1580_003:0184b17": "付法傳衣。偈曰。華種有生性。因地華生生。大緣與性",
    "X84n1580_003:0184b18": "合。當生生不生(天童覺頌云。黃梅果熟。白藕花開。問唯佛性。體異凡胎。衣傳南嶺人將去。",
    "X84n1580_003:0184b19": "松老西山我再來。兩借皮囊成底事。一壺風月湛無埃)。",
    "X84n1580_003:0184b20": "五祖弘忍大師",
    "X84n1580_003:0184b21": "五祖弘忍大師者。蘄州黃梅人也。先為破頭山中栽",
    "X84n1580_003:0184b22": "松道者。甞請於四祖曰。法道可得聞乎。祖曰。汝已老",
    "X84n1580_003:0184b23": "脫有聞。其能廣化邪。儻若再來。吾尚可遲汝。迺去行",
    "X84n1580_003:0184b24": "水邊。見一女子浣衣。揖曰。寄宿得否。女曰。我有父兄。",
    "X84n1580_003:0184c01": "可往求之。曰諾。我即敢行。女首肯之。遂回策而去。女",
    "X84n1580_003:0184c02": "周氏季子也。歸輙孕。父母大惡逐之。女無所歸。日傭",
    "X84n1580_003:0184c03": "紡里中。夕止於眾館之下。已而生一子。以為不祥。因",
    "X84n1580_003:0184c04": "拋濁港中。明日見之。泝流而上。氣體鮮明。大驚遂舉",
    "X84n1580_003:0184c05": "之。成童。隨母乞食。里人呼為無姓兒。後遇信大師得",
    "X84n1580_003:0184c06": "法。嗣化於破頭山○咸亨中。有一居士。姓盧。名慧能。",
    "X84n1580_003:0184c07": "自新州來參謁。祖問曰。汝自何來。盧曰嶺南。祖曰。欲",
    "X84n1580_003:0184c08": "須何事。盧曰。唯求作佛。祖曰。嶺南人無佛性。若為得",
    "X84n1580_003:0184c09": "佛。盧曰。人即有南北。佛性豈然。祖知是異人。乃訶曰。",
    "X84n1580_003:0184c10": "著槽廠去。盧禮足而退。便入碓房。服勞於杵臼之間。",
    "X84n1580_003:0184c11": "晝夜不息。經八月。祖知付授時至。遂告眾曰。正法難",
    "X84n1580_003:0184c12": "解。不可徒記吾言。持為己任。汝等各自隨意述一偈。",
    "X84n1580_003:0184c13": "若語意冥符。則衣法皆付。時會下七百餘僧。上座神",
    "X84n1580_003:0184c14": "秀者。學通內外。眾所宗仰。咸推稱曰。若非尊秀。疇敢",
    "X84n1580_003:0184c15": "當之。神秀竊聆眾譽。不復思惟。乃於廊壁。書一偈曰。",
    "X84n1580_003:0184c16": "身是菩提樹。心如明鏡臺。時時勤拂拭。莫使惹塵埃。",
    "X84n1580_003:0184c17": "祖因經行。忽見此偈。知是神秀所述。乃讚歎曰。後代",
    "X84n1580_003:0184c18": "依此修行。亦得勝果。其壁本欲令處士盧珍。繪楞伽",
    "X84n1580_003:0184c19": "變相。及見題偈在壁。遂止不畫。各令念誦。盧在碓坊。",
    "X84n1580_003:0184c20": "忽聆誦偈。乃問同學。是何章句。同學曰。汝不知。和尚",
    "X84n1580_003:0184c21": "求法嗣。令各述心偈。此則秀上座所述。和尚深加歎",
    "X84n1580_003:0184c22": "賞。必將付法傳衣也。盧曰。其偈云何。同學為誦。盧良",
    "X84n1580_003:0184c23": "久曰。美則美矣。了則未了。同學訶曰。庸流何知。勿發",
    "X84n1580_003:0184c24": "狂言。盧曰。子不信邪。願以一偈和之。同學不答。相視",
    "X84n1580_003:0185a01": "而笑。盧至夜密告一童子。引至廊下。盧自秉燭。請別",
    "X84n1580_003:0185a02": "駕張日用。於秀偈之側。寫一偈曰。菩提本無樹。明鏡",
    "X84n1580_003:0185a03": "亦非臺。本來無一物。何處惹塵埃。祖後見此偈曰。此",
    "X84n1580_003:0185a04": "是誰作。亦未見性。眾聞師語。遂不之顧。逮夜祖潛詣",
    "X84n1580_003:0185a05": "碓坊。問曰。米白也未。盧曰。白也未有篩。祖於碓以杖",
    "X84n1580_003:0185a06": "三擊之。盧即以三皷入室。祖告曰。諸佛出世。為一大",
    "X84n1580_003:0185a07": "事故。隨機大小。而引導之。遂有十地三乘頓漸等旨。",
    "X84n1580_003:0185a08": "以為教門。然以無上微妙秘密圓明真實正法眼藏。",
    "X84n1580_003:0185a09": "付于上首大迦葉尊者。展轉傳授二十八世。至達磨。",
    "X84n1580_003:0185a10": "屆于此土。得可大師。承襲以至於今。以法寶及所傳",
    "X84n1580_003:0185a11": "袈裟。用付於汝。善自保護。無令斷絕。聽吾偈曰。有情",
    "X84n1580_003:0185a12": "來下種。因地果還生。無情既無種。無性亦無生。盧行",
    "X84n1580_003:0185a13": "者跪受衣法。啟曰。法則既受。衣付何人。祖曰。昔達磨",
    "X84n1580_003:0185a14": "初至。人未之信。故傳衣以明得法。今信心已熟。衣乃",
    "X84n1580_003:0185a15": "爭端。止於汝身。不復傳也。且當遠隱。俟時行化。所謂",
    "X84n1580_003:0185a16": "受衣之人。命如懸絲也。盧曰。當隱何所。祖曰。逢懷即",
    "X84n1580_003:0185a17": "止。遇會且藏。盧禮足已。捧衣而出。是夜南邁。大眾莫",
    "X84n1580_003:0185a18": "知。五祖自後不復上堂。大眾疑怪致問。祖曰。吾道行",
    "X84n1580_003:0185a19": "矣。何更詢之。復問衣法誰得邪。祖曰。能者得。於是眾",
    "X84n1580_003:0185a20": "議。盧行者名能。尋訪既失。潛知彼得。即共奔逐。",
    "X84n1580_003:0185a21": "六祖慧能大師",
    "X84n1580_003:0185a22": "六祖慧能大師者。俗姓盧氏。其先范陽人。父行瑫。武",
    "X84n1580_003:0185a23": "德中。左官于南海之新州。遂占籍焉。三歲喪父。其母",
    "X84n1580_003:0185a24": "守志鞠養。及長家尤貧窶。師樵採以給。一日負薪至",
    "X84n1580_003:0185b01": "市中。聞客讀金剛經。至應無所住而生其心。有所感",
    "X84n1580_003:0185b02": "悟。而問客曰。此何法也。得於何人。客曰。此名金剛經。",
    "X84n1580_003:0185b03": "得於黃梅忍大師。祖遽告其母。以為法尋師之意。直",
    "X84n1580_003:0185b04": "抵韶州。遇高行士劉志略。結為交友。尼無盡藏者。即",
    "X84n1580_003:0185b05": "志略之姑也。常讀涅槃經。師暫聽之。即為解說其義。",
    "X84n1580_003:0185b06": "尼遂執卷問字。祖曰。字即不識。義即請問。尼曰。字尚",
    "X84n1580_003:0185b07": "不識。曷能會義。祖曰。諸佛妙理非關文字。尼驚異之。",
    "X84n1580_003:0185b08": "告鄉里耆艾曰。能是有道之人。宜請供養。於是居人",
    "X84n1580_003:0185b09": "競來瞻禮。近有寶林古寺舊地。眾議營緝。俾祖居之。",
    "X84n1580_003:0185b10": "四眾霧集。俄成寶坊。祖一日忽自念曰。我求大法。豈",
    "X84n1580_003:0185b11": "可中道而止。明日遂行。至昌樂縣西山石室間。遇智",
    "X84n1580_003:0185b12": "遠禪師。祖遂請益。遠曰。觀子神姿爽拔。殆非常人。吾",
    "X84n1580_003:0185b13": "聞西域菩提達磨。傳心印於黃梅。汝當往彼參決。祖",
    "X84n1580_003:0185b14": "辭去直造黃梅之東山。即唐咸亨二年也。忍大師一",
    "X84n1580_003:0185b15": "見。默而識之。後傳衣法。令隱于懷集四會之間○儀",
    "X84n1580_003:0185b16": "鳳元年丙子正月八日。屆南海。遇印宗法師。於法性",
    "X84n1580_003:0185b17": "寺。講涅槃經。祖寓止廊廡間。暮夜風颺剎幡。聞二僧",
    "X84n1580_003:0185b18": "對論。一曰幡動。一曰風動。往復酬答。曾未契理。祖曰。",
    "X84n1580_003:0185b19": "可容俗流輙預高論否。直以風幡非動。動自心耳。印",
    "X84n1580_003:0185b20": "宗竊聆此語。竦然異之。(雪峯存云。大小祖師。龍頭蛇尾。好與二十棒。孚上座侍次",
    "X84n1580_003:0185b21": "咬齒。雪峯云。我與麼道。也好與二十棒　保福展云。作賊人心虗。也是蕭何置律　五祖戒云。着甚來由　巴",
    "X84n1580_003:0185b22": "陵鑑云。祖師道。不是風動。不是旛動。既不是風旛。向甚處着。有人與祖師作主。出來與巴陵相見。頌云。非風非",
    "X84n1580_003:0185b23": "旛無處着。是風是旛無着處。遼天俊鶻悉迷蹤。踞地金毛還失措。阿呵呵。悟不悟。令人轉憶謝三郎。一線獨釣",
    "X84n1580_003:0185b24": "寒江雨　雪竇顯云。風動旛動。既是風旛向甚處着。有人與巴陵作主。出來與雪竇相見　法昌遇頌云。不是",
    "X84n1580_003:0185c01": "風兮不是旛。黑花猫子面門斑。夜行人只貪明月。不覺和衣渡水寒　泐潭清云。不是風動。不是旛動。若是靈",
    "X84n1580_003:0185c02": "利漢。懸崖撒手。便好承當。顧後瞻前。轉生迷悶。仁者心動。而今還有為祖師作主者麼。有則出來。與老僧相見",
    "X84n1580_003:0185c03": "　徑山杲云。要識孚上座麼。犀牛翫月紋生角。要識雪峯麼。象被雷驚花入牙　天童華云。一盲引眾盲。相牽",
    "X84n1580_003:0185c04": "入火坑　笑巖寶云。善則甚善。美則未美。當時見二僧紛紜不已。但出前云。仁者。也不是旛動。也不是風動。便",
    "X84n1580_003:0185c05": "乃休去。非只令二僧知恩有地。直使天下兒孫感戴祖師。無有休日。還知麼。萬機雖不思春力。時到只教花自",
    "X84n1580_003:0185c06": "開)明日邀祖入室。徵風幡之義。祖具以理告。印宗不",
    "X84n1580_003:0185c07": "覺起立曰。行者定非常人。師為是誰。祖更無所隱。直",
    "X84n1580_003:0185c08": "敘得法因由。於是印宗。執弟子之禮。請授禪要。乃告",
    "X84n1580_003:0185c09": "四眾曰。印宗具足凡夫。今遇肉身菩薩。乃指座下盧",
    "X84n1580_003:0185c10": "居士曰。即此是也。因請出所傳信衣。悉令瞻禮○正",
    "X84n1580_003:0185c11": "月十五日。印宗會諸名德。為之剃髮。二月八日。就法",
    "X84n1580_003:0185c12": "性寺智光律師。授滿分戒。其戒壇即宋朝求那跋陀",
    "X84n1580_003:0185c13": "三藏之所置也。三藏記云。後當有肉身菩薩。在此壇",
    "X84n1580_003:0185c14": "受戒。又梁末真諦三藏。於壇之側。手植二菩提樹。謂",
    "X84n1580_003:0185c15": "眾曰。却後一百二十年。有大開士。於此樹下。演無上",
    "X84n1580_003:0185c16": "乘。度無量眾。祖具戒已。於此樹下。開東山法門。宛如",
    "X84n1580_003:0185c17": "宿契○明年二月八日。忽謂眾曰。吾不願此居。欲歸",
    "X84n1580_003:0185c18": "舊隱。即印宗與緇白千餘人。送祖歸寶林寺。韶州刺",
    "X84n1580_003:0185c19": "史韋據。請於大梵寺。轉妙法輪。并受無相心地戒。門",
    "X84n1580_003:0185c20": "人紀錄。目為壇經。盛行于世。後返曹溪。雨大法雨。學",
    "X84n1580_003:0185c21": "者不下千數○中宗神龍元年。降詔云。朕請安秀二",
    "X84n1580_003:0185c22": "師宮中供養。萬機之暇。每究一乘。二師並推讓曰。南",
    "X84n1580_003:0185c23": "方有能禪師。密受忍大師衣法。可就彼問。今遣內侍",
    "X84n1580_003:0185c24": "薛簡。馳詔迎請。願師慈念。速赴上京。祖上表辭疾。願",
    "X84n1580_003:0186a01": "終林麓。簡曰。京城禪德皆云。欲得會道。必須坐禪習",
    "X84n1580_003:0186a02": "定。若不因禪定。而得解脫者。未之有也。未審。師所說",
    "X84n1580_003:0186a03": "法如何。祖曰。道由心悟。豈在坐也。經云。若見如來若",
    "X84n1580_003:0186a04": "坐若臥。是行邪道。何故。無所從來。亦無所去。若無生",
    "X84n1580_003:0186a05": "滅。是如來清淨禪。諸法空寂。是如來清淨坐。究竟無",
    "X84n1580_003:0186a06": "證。豈況坐邪。簡曰。弟子回。主上必問。願和尚慈悲。指",
    "X84n1580_003:0186a07": "示心要。祖曰。道無明暗。明暗是代謝之義。明明無盡。",
    "X84n1580_003:0186a08": "亦是有盡相待立名。故經云。法無有比。無相待故。簡",
    "X84n1580_003:0186a09": "曰。明喻智慧暗況煩惱。修道之人。儻不以智慧。照破",
    "X84n1580_003:0186a10": "煩惱。無始生死。憑何出離。祖曰。煩惱即是菩提。無二",
    "X84n1580_003:0186a11": "無別。若以智慧照煩惱者。此是二乘小見。羊鹿等機。",
    "X84n1580_003:0186a12": "大智上根。悉不如是。簡曰。如何是大乘見解。祖曰。明",
    "X84n1580_003:0186a13": "與無明。其性無二。無二之性。即是實性。實性者。處凡",
    "X84n1580_003:0186a14": "愚而不減。在賢聖而不增。住煩惱而不亂。居禪定而",
    "X84n1580_003:0186a15": "不寂。不斷不常。不來不去。不在中間及其內外。不生",
    "X84n1580_003:0186a16": "不滅。性相如如。常住不遷。名之曰道。簡曰。師說不生",
    "X84n1580_003:0186a17": "不滅。何異外道。祖曰。外道所說不生不滅者。將滅止",
    "X84n1580_003:0186a18": "生。以生顯滅。滅猶不滅。生說無生。我說不生不滅者。",
    "X84n1580_003:0186a19": "本自無生。今亦無滅。所以不同外道。汝若欲知心要。",
    "X84n1580_003:0186a20": "但一切善惡。都莫思量。自然得入清淨心體。湛然常",
    "X84n1580_003:0186a21": "寂。妙用恒沙。簡蒙指教。豁然大悟。禮辭歸闕。表奏祖",
    "X84n1580_003:0186a22": "語。有詔謝師。并賜磨衲袈裟。絹五百匹。寶鉢一口○",
    "X84n1580_003:0186a23": "祖因僧問。黃梅意旨。什麼人得。祖曰。會佛法人得。僧",
    "X84n1580_003:0186a24": "云。和尚還得不。祖曰。我不得。僧云。和尚為什麼不得。",
    "X84n1580_003:0186b01": "祖曰。我不會佛法(汾陽昭代云。方知密旨難傳　翠巖芝云。會得即二頭。不會得即三",
    "X84n1580_003:0186b02": "首。作麼生便有出身之路　圓悟勤頌云。斬釘截鐵大巧若拙。一句單提。不會佛法。儘他葉落花開。不問春寒",
    "X84n1580_003:0186b03": "秋熱。別別。萬古寒潭空界月　徑山杲云。還見祖師麼。若也不見。徑山與你指出。蕉芭蕉芭。有葉無丫。忽然一",
    "X84n1580_003:0186b04": "陣狂風起。恰似東京大相國寺裏。三十六院。東廊下壁角頭王和尚破袈裟。畢竟如何。歸堂喫茶　楚石琦云。",
    "X84n1580_003:0186b05": "棒打石人頭。嚗嚗論實事)○一日。祖謂眾曰。諸善知識。汝等各各",
    "X84n1580_003:0186b06": "淨心。聽吾說法。汝等諸人。自心是佛。更莫狐疑。外無",
    "X84n1580_003:0186b07": "一物而能建立。皆是本心。生萬種法。故經云。心生種",
    "X84n1580_003:0186b08": "種法生。心滅種種法滅。若欲成就種智。須達一相三",
    "X84n1580_003:0186b09": "昧。一行三昧。若於一切處。而不住相。彼相中不生憎",
    "X84n1580_003:0186b10": "愛。亦無取捨。不念利益成壞等事。安閑恬靜。虗融澹",
    "X84n1580_003:0186b11": "泊。此名一相三昧。若於一切處。行住坐臥。純一直心。",
    "X84n1580_003:0186b12": "不動道場。真成淨土。名一行三昧。若人具二三昧。如",
    "X84n1580_003:0186b13": "地有種。能含藏長養。成就其實。一相一行。亦復如是。",
    "X84n1580_003:0186b14": "我今說法。猶如時雨溥潤大地。汝等佛性。譬諸種子。",
    "X84n1580_003:0186b15": "遇茲霑洽。悉得發生。承吾旨者。決獲菩提。依吾行者。",
    "X84n1580_003:0186b16": "定證妙果○先天元年。告諸四眾曰。吾忝受忍大師",
    "X84n1580_003:0186b17": "衣法。今為汝等說法。不付其衣。葢汝等信根淳熟。決",
    "X84n1580_003:0186b18": "定不疑。堪任大事。聽吾偈曰。心地含諸種。普雨悉皆",
    "X84n1580_003:0186b19": "生。頓悟華情已。菩提果自成。說偈已復曰。其法無二。",
    "X84n1580_003:0186b20": "其心亦然。其道清淨。亦無諸相。汝等慎勿觀淨。及空",
    "X84n1580_003:0186b21": "其心。此心本淨。無可取捨。各自努力。隨緣好去○甞",
    "X84n1580_003:0186b22": "有僧。舉臥輪禪師偈曰。臥輪有伎倆。能斷百思想。對",
    "X84n1580_003:0186b23": "境心不起。菩提日日長。祖聞之曰。此偈未明心地。若",
    "X84n1580_003:0186b24": "依而行之。是加繫縛。因示一偈曰。慧能沒伎倆。不斷",
    "X84n1580_003:0186c01": "百思想。對境心數起。菩提作麼長○先天二年七月",
    "X84n1580_003:0186c02": "一日。謂門人曰。吾欲歸新州。汝速理舟檝。時大眾哀",
    "X84n1580_003:0186c03": "慕。乞師且住。祖曰。諸佛出現。猶示涅槃。有來必去。理",
    "X84n1580_003:0186c04": "亦常然。吾此形骸。歸必有所。眾曰。師從此去。早晚却",
    "X84n1580_003:0186c05": "回。祖曰。葉落歸根。來時無口。(法雲秀云。非但來時無口。去時亦無鼻孔　白",
    "X84n1580_003:0186c06": "雲端云。祖師可謂善解。借手行拳。有般漢徃往道。言猶在耳。不見道。子期去不返。浩浩良可悲。不知天地間。知",
    "X84n1580_003:0186c07": "音復是誰　五祖演云。祖師恁麼道。猶欠悟在)又問。師之法眼。何人傳受。祖",
    "X84n1580_003:0186c08": "曰。有道者得。無心者通。",
    "X84n1580_003:0186c10": "教外別傳卷三"
}