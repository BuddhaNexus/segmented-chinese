{
    "T01n0051_001:0843c13": "佛說梵志計水淨經",
    "T01n0051_001:0843c15": "失譯人名附東晉錄",
    "T01n0051_001:0843c16": "聞如是：一時，婆伽婆在欝鞞羅(摩竭附邊)水岸上，",
    "T01n0051_001:0843c17": "獨在樹下初成等覺。彼時，有計水淨婆羅門，",
    "T01n0051_001:0843c18": "過中食後彷徉行至世尊所，世尊遙見計水",
    "T01n0051_001:0843c19": "淨婆羅門從遠而來。世尊見計水淨婆羅門",
    "T01n0051_001:0843c20": "已，為彼故便告諸比丘：「若有二十一結著意",
    "T01n0051_001:0843c21": "者，當墮惡趣生泥犁中。云何為二十一？邪",
    "T01n0051_001:0843c22": "見意著結，非法欲欺世間邪法，貪瞋恚、懈怠、",
    "T01n0051_001:0843c23": "睡眠、調戲、無恥、疑、瞋恨恚、慳嫉不捨、諛諂、多",
    "T01n0051_001:0843c24": "無羞無恥無、妬嫉增上妬嫉、放逸意結。若",
    "T01n0051_001:0843c25": "有此二十一結著意者，墮惡趣生泥犁中，猶",
    "T01n0051_001:0843c26": "若穢垢小兒衣，彼主與染師、若染弟子，持",
    "T01n0051_001:0843c27": "衣鹵土、若牛糞、若土以漬之，浣濯洗令極淨。",
    "T01n0051_001:0843c28": "雖彼染師及染弟子持彼垢穢小兒衣，以鹵",
    "T01n0051_001:0843c29": "土、以灰、以牛糞、以土清淨濯洗令極淨，彼小",
    "T01n0051_001:0844a01": "兒衣故有黑膩。如是，若有二十一結著意者，",
    "T01n0051_001:0844a02": "便墮惡趣生泥犁中。云何二十一？邪見意著",
    "T01n0051_001:0844a03": "結至放逸意著結者。若有此二十一結著意",
    "T01n0051_001:0844a04": "者，墮惡趣生泥犁中；若有無二十一結著意",
    "T01n0051_001:0844a05": "者，便生善處天上。云何二十一？邪見意著",
    "T01n0051_001:0844a06": "結至放逸意著結；若無此二十一結著意者，",
    "T01n0051_001:0844a07": "便生善處天上。猶若波羅[木*奈]以成衣，彼主",
    "T01n0051_001:0844a08": "授與染師、若染弟子，彼染師染弟子，持鹵土、",
    "T01n0051_001:0844a09": "灰、牛糞以漬之，浣濯洗極令淨。雖彼波羅",
    "T01n0051_001:0844a10": "[木*奈]以成衣，彼染師染弟子，以鹵以灰、牛糞",
    "T01n0051_001:0844a11": "上以漬之，浣濯洗極令淨，波羅[木*奈]以成衣，",
    "T01n0051_001:0844a12": "極清淨白。如是，若有無二十一結著意者，便",
    "T01n0051_001:0844a13": "生善處天上。云何為二十一？邪見意結至",
    "T01n0051_001:0844a14": "放逸意著者，便生善處天上。邪見意結，見已",
    "T01n0051_001:0844a15": "當棄，至放逸意著結，見已當棄，彼意與慈俱",
    "T01n0051_001:0844a16": "滿一方正受住。如是二三四上下一切諸方，",
    "T01n0051_001:0844a17": "意與慈俱無二無恚，極廣極大，無極分別，",
    "T01n0051_001:0844a18": "滿諸方已正受住。如是意與悲、喜、護，俱滿一",
    "T01n0051_001:0844a19": "切諸方已正受住，是為婆羅門內外洗淨，非",
    "T01n0051_001:0844a20": "外淨也。」「沙門瞿曇！往詣水浴。」「汝婆羅門！瞿",
    "T01n0051_001:0844a21": "曇水洗者，一切世間應戒故、應福故、應度故。」",
    "T01n0051_001:0844a22": "「此瞿曇！一切世間水洗者，除一切惡故，在",
    "T01n0051_001:0844a23": "水淨洗濡，凡愚常樂。」「此不得除黑黑行，用",
    "T01n0051_001:0844a24": "彼水淨，為在水，何所見？人作諸惡行，此水",
    "T01n0051_001:0844a25": "何所能淨者？有堅牢淨者，當持戒行、行清淨",
    "T01n0051_001:0844a26": "行，行清淨行常得應戒，若不殺盜、不妄",
    "T01n0051_001:0844a27": "語為得等度，梵志當住此作一切善，為得安",
    "T01n0051_001:0844a28": "隱。汝婆羅門！何須還家？何須水及家？汝婆",
    "T01n0051_001:0844a29": "羅門！寧求淨善法，何須弊惡水？但除塵垢",
    "T01n0051_001:0844b01": "穢。」「瞿曇或作是念：『寧求淨善法，不須弊惡",
    "T01n0051_001:0844b02": "水，用除塵垢穢。』已竟，瞿曇！已竟，瞿曇！我今",
    "T01n0051_001:0844b03": "歸世尊、法及比丘僧。世尊！我持優婆塞，從",
    "T01n0051_001:0844b04": "今日始，盡命離殺而歸佛。」佛如是說。彼諸",
    "T01n0051_001:0844b05": "比丘聞世尊所說，歡喜而歸。",
    "T01n0051_001:0844b06": "佛說梵志計水淨經"
}