{
    "T27n1545_152:0773a15": "阿毘達磨大毘婆沙論卷第一百",
    "T27n1545_152:0773a16": "五十二",
    "T27n1545_152:0773a18": "五百大阿羅漢等造",
    "T27n1545_152:0773a19": "三藏法師玄奘奉　詔譯",
    "T27n1545_152:0773a20": "根蘊第六中等心納息第四之二",
    "T27n1545_152:0773a21": "問無想定自性云何。答不相應行蘊為性。是",
    "T27n1545_152:0773a22": "彼攝故。界者在色界。地者在根本第四靜慮",
    "T27n1545_152:0773a23": "地。問何故下地無此定耶。答非田非器乃至",
    "T27n1545_152:0773a24": "廣說。又無想定滅心心所故。得下地不順",
    "T27n1545_152:0773a25": "心心所滅。問何故第四靜慮順心心所滅。",
    "T27n1545_152:0773a26": "非下地耶。答諸欲入彼定者先起欲界",
    "T27n1545_152:0773a27": "善心。次入初靜慮。次入第二靜慮。次入第",
    "T27n1545_152:0773a28": "三靜慮。後入第四靜慮。於第四靜慮上中下",
    "T27n1545_152:0773a29": "心。從上入中。從中入下。下品心斷入無想",
    "T27n1545_152:0773b01": "定。譬如女人續毛為縷。除去麁者緝績",
    "T27n1545_152:0773b02": "細者乃至將盡以手絕之。入無想定當知",
    "T27n1545_152:0773b03": "亦爾。從麁入細乃至都滅故。此唯在第四",
    "T27n1545_152:0773b04": "靜慮。又下諸地有歡慼受行相麁動難可",
    "T27n1545_152:0773b05": "除滅。第四靜慮唯有處中受行相微細易",
    "T27n1545_152:0773b06": "可斷滅。故下地中無無想定。問何故無色",
    "T27n1545_152:0773b07": "界無彼定耶。答唯有異生計習此定以為",
    "T27n1545_152:0773b08": "能證無想涅槃。無色界中無有無想異熟",
    "T27n1545_152:0773b09": "可計故。無想定於彼亦無。又諸異生怖畏斷",
    "T27n1545_152:0773b10": "滅。彼界無色若更滅心便為斷滅。是彼所怖",
    "T27n1545_152:0773b11": "故彼界中無無想定。問此無想定何處能起。",
    "T27n1545_152:0773b12": "有作是說唯欲界起欲界心猛。有說。力故。",
    "T27n1545_152:0773b13": "有餘師說。通欲界三靜慮起由念曾修加",
    "T27n1545_152:0773b14": "行勢力亦能起故。復有說者。第四靜慮亦能",
    "T27n1545_152:0773b15": "現起除無想天勿果與因極相逼故。彼歿",
    "T27n1545_152:0773b16": "定當生欲界故。問此無想定誰所起耶。答",
    "T27n1545_152:0773b17": "唯異生起由作出離想故。聖於有法無出",
    "T27n1545_152:0773b18": "離想。問起此定。後有能入見道不。有說。",
    "T27n1545_152:0773b19": "不能由此定是異生定故。若起此定後能",
    "T27n1545_152:0773b20": "入見道。便有聖者成就此定。不應名異",
    "T27n1545_152:0773b21": "生定。有說。起此定後亦能入見道。問若爾",
    "T27n1545_152:0773b22": "云何名異生定。答聖雖成就而不現行。彼",
    "T27n1545_152:0773b23": "依現行名異生定。是故尊者妙音說曰。得",
    "T27n1545_152:0773b24": "此定補特伽羅有能入正性離生者。應言",
    "T27n1545_152:0773b25": "退失此定。於彼極厭不現行故。命終生於",
    "T27n1545_152:0773b26": "第四靜慮。於彼處所有容受故。評曰。應知",
    "T27n1545_152:0773b27": "前所說好。問此無想定為加行得。為離染",
    "T27n1545_152:0773b28": "得。答是加行得非離染得。離第三靜慮染",
    "T27n1545_152:0773b29": "時不得故。若離染得者聖離第三靜慮染時",
    "T27n1545_152:0773c01": "亦應得。然則不應名異生定。問此無想定",
    "T27n1545_152:0773c02": "亦得過去修未來耶。有說。不然。唯有心定",
    "T27n1545_152:0773c03": "可有是事。非於無心有得修義若作是",
    "T27n1545_152:0773c04": "說。定初剎那唯成就現在。定餘剎那成就過",
    "T27n1545_152:0773c05": "去現在。出此定已但成就過去。有說。此定",
    "T27n1545_152:0773c06": "有未來修。以加行得法有未來修故。此定",
    "T27n1545_152:0773c07": "必由極作意力加行而得。云何無未來修",
    "T27n1545_152:0773c08": "耶。若作是說。定初剎那成就未來現在。定",
    "T27n1545_152:0773c09": "餘剎那成就三世。出此定已成就過去未",
    "T27n1545_152:0773c10": "來。問若如有心有得修者。聖離第三靜慮",
    "T27n1545_152:0773c11": "染第九無間道時。如得第四靜慮并眷屬",
    "T27n1545_152:0773c12": "亦應得此定。是則不應名異生定。答前說",
    "T27n1545_152:0773c13": "此定唯加行得。是故異生聖者離第三靜慮",
    "T27n1545_152:0773c14": "染時皆悉不得。唯諸異生離彼染已。以",
    "T27n1545_152:0773c15": "加行力方乃得之。是故無過。如是說者。",
    "T27n1545_152:0773c16": "應如初說。以有心定可未來修。此定無心",
    "T27n1545_152:0773c17": "無未來修義。由此過去亦無得理。如別解",
    "T27n1545_152:0773c18": "脫律儀。此亦如是。問此無想定有退轉不。",
    "T27n1545_152:0773c19": "答此無退轉。云何知然。曾聞有苾芻得無",
    "T27n1545_152:0773c20": "想定。出此定已諸根寂然。進止威儀語言衣",
    "T27n1545_152:0773c21": "著。受諸飲食皆悉詳審。有阿羅漢先得願",
    "T27n1545_152:0773c22": "智。見已念言此善男子。必獲勝法我當觀",
    "T27n1545_152:0773c23": "其所證邊際。念已入定以願智力見彼苾",
    "T27n1545_152:0773c24": "芻得無想定。便從定起而語之言。汝之所",
    "T27n1545_152:0773c25": "證極為非善。如何遇佛功德寶藏。捨而謬",
    "T27n1545_152:0773c26": "取外道所學糞壞定耶。汝今宜應疾疾棄",
    "T27n1545_152:0773c27": "捨。苾芻聞已作意捨之。此定隨逐不能捨",
    "T27n1545_152:0773c28": "離。乃至休道還家亦不能捨。後命終已生",
    "T27n1545_152:0773c29": "無想天。故知此定不可退轉。譬喻者說。此",
    "T27n1545_152:0774a01": "有退轉。以一切業皆可轉故。乃至無間業",
    "T27n1545_152:0774a02": "若遇勝緣亦有轉義。若無間業不可轉者。",
    "T27n1545_152:0774a03": "應無有能越第一有。評曰。應知前所說",
    "T27n1545_152:0774a04": "好。問此無想定於眾同分為能牽引。為但",
    "T27n1545_152:0774a05": "圓滿。答但能圓滿不能牽引。以眾同分唯",
    "T27n1545_152:0774a06": "業所引此非業故。問此無想定為順現法",
    "T27n1545_152:0774a07": "受為順次生受。為順後次受。為順不定受",
    "T27n1545_152:0774a08": "耶。答唯順生法受。非順現法受等。非順現",
    "T27n1545_152:0774a09": "法受者。以於餘處修此定已生無想天",
    "T27n1545_152:0774a10": "方與果故。非順後次受者。此定猛利速與",
    "T27n1545_152:0774a11": "果故。非順不定受者。不可退轉故。問此",
    "T27n1545_152:0774a12": "於何處受何異熟果。答於無想天受五蘊",
    "T27n1545_152:0774a13": "異熟果。入滅盡定幾根滅。乃至廣說。問何",
    "T27n1545_152:0774a14": "故作此論。答為止他宗顯己義故。謂譬喻",
    "T27n1545_152:0774a15": "者分別論師執。滅盡定細心不滅。彼說無",
    "T27n1545_152:0774a16": "有有情而無色者。亦無有定而無心者。若",
    "T27n1545_152:0774a17": "定無心命根應斷。便名為死非謂在定。為",
    "T27n1545_152:0774a18": "止彼意顯滅盡定都無有心。有執。此定雖",
    "T27n1545_152:0774a19": "無有心。但離色染即能現起以界同故。",
    "T27n1545_152:0774a20": "為止彼意顯滅盡定要離無所有處染方",
    "T27n1545_152:0774a21": "得現前。非想非非想處心為等無間緣故。",
    "T27n1545_152:0774a22": "由此尊者世友說言。云何滅盡定。謂已離無",
    "T27n1545_152:0774a23": "所有處染。止息想作意為先心心所法滅。是",
    "T27n1545_152:0774a24": "名滅盡定。由此因緣故作斯論。入滅盡定",
    "T27n1545_152:0774a25": "幾根滅。答七。謂意捨信等五根。何繫心心所",
    "T27n1545_152:0774a26": "滅。答無色界繫。此依界類總相而說。然唯",
    "T27n1545_152:0774a27": "非想非非想處繫。出滅盡定幾根現前。答或",
    "T27n1545_152:0774a28": "七或八。有漏心七。無漏心八。謂若非想非非",
    "T27n1545_152:0774a29": "想處心出者。七根現在前。如前說。若無所有",
    "T27n1545_152:0774b01": "處心出者。八根現在前。謂前七及已知具知",
    "T27n1545_152:0774b02": "根隨一。何繫心心所現前。答或無色界繫。或",
    "T27n1545_152:0774b03": "不繫。謂若非想非非想處心出者無色界繫。",
    "T27n1545_152:0774b04": "若無所有處心出者不繫。由此所說證滅盡",
    "T27n1545_152:0774b05": "定決定無心。以入定時。但說諸根心心所法",
    "T27n1545_152:0774b06": "滅。而不說起。於出定時但說諸根心心所",
    "T27n1545_152:0774b07": "法起而不說滅故。",
    "T27n1545_152:0774b08": "問滅盡定自性云何。答不相應行蘊為性。是",
    "T27n1545_152:0774b09": "彼攝故。界者在無色界。地者在根本非想非",
    "T27n1545_152:0774b10": "非想處地。問何故下地無此定耶。答非田非",
    "T27n1545_152:0774b11": "器乃至廣說。又滅盡定滅極細心心所故得。",
    "T27n1545_152:0774b12": "下地不順極細心心所滅。問何故非想非非",
    "T27n1545_152:0774b13": "想處。順極細心心所滅。非下地耶。答諸欲",
    "T27n1545_152:0774b14": "入彼定者。先起欲界善心。次入初靜慮。次",
    "T27n1545_152:0774b15": "入第二靜慮。如是乃至入無所有處。次入",
    "T27n1545_152:0774b16": "非想非非想處。於非想非非想處上中下心。",
    "T27n1545_152:0774b17": "從上入中。從中入下。下品心斷。入滅盡",
    "T27n1545_152:0774b18": "定。所說譬喻如前應知。故此唯在非想非",
    "T27n1545_152:0774b19": "非想處。又下諸地皆名有想。行相麁動難",
    "T27n1545_152:0774b20": "可止息。此地名非想非非想。行相微細易",
    "T27n1545_152:0774b21": "可止息故。下地中無滅盡定。有說。二定俱",
    "T27n1545_152:0774b22": "無心故各於一界邊立。謂無想定於有色界",
    "T27n1545_152:0774b23": "邊立。滅盡定於無色界邊立。有說。二定俱",
    "T27n1545_152:0774b24": "無心故各於一地邊立。謂無想定依有色地",
    "T27n1545_152:0774b25": "邊立。滅盡定依無色地邊立。有說。二定俱",
    "T27n1545_152:0774b26": "無心故。各於一聚邊立。謂無想定於大種",
    "T27n1545_152:0774b27": "所造色聚邊立。滅盡定於心心所法聚邊",
    "T27n1545_152:0774b28": "立。有說。一切地皆有二種過。一過貪欲。二",
    "T27n1545_152:0774b29": "過住處。初靜慮地過貪欲者。謂自地聖道。過",
    "T27n1545_152:0774c01": "住處者。謂第二靜慮。乃至無所有處。過貪欲",
    "T27n1545_152:0774c02": "者。謂自地下地聖道。過住處者。謂非想非非",
    "T27n1545_152:0774c03": "想處。非想非非想處過貪欲者。謂下地聖道。",
    "T27n1545_152:0774c04": "過住處者。謂滅盡等至。若下地有滅盡定",
    "T27n1545_152:0774c05": "者。則下諸地應有三種過。或二種過。非想",
    "T27n1545_152:0774c06": "非非想處。唯有一種過。勿有如斯不平等",
    "T27n1545_152:0774c07": "過故。滅盡定非下地有。有說。此定由二因",
    "T27n1545_152:0774c08": "緣立為解脫。一背捨一切所緣。二邊際心",
    "T27n1545_152:0774c09": "斷。若下地有滅盡定者。則非背捨一切所",
    "T27n1545_152:0774c10": "緣。於上所緣未棄背故。亦不可說邊際",
    "T27n1545_152:0774c11": "心斷。中間心斷非邊際故。有說。此定次第",
    "T27n1545_152:0774c12": "定中為後邊故。必從非想非非想處無間",
    "T27n1545_152:0774c13": "而入。由此等緣於下諸地無滅盡定唯有",
    "T27n1545_152:0774c14": "頂有。如世尊說。何等名為滅盡等至。謂超",
    "T27n1545_152:0774c15": "過一切非想非非想處故。想受滅身作證具",
    "T27n1545_152:0774c16": "足住。問滅盡等至即非想非非想處繫。何故",
    "T27n1545_152:0774c17": "佛說超過一切非想非非想處耶。答雖即",
    "T27n1545_152:0774c18": "彼繫寂靜勝故。佛說超彼。譬如村邊阿練",
    "T27n1545_152:0774c19": "若處。雖即村界亦以寂靜說離於村。又",
    "T27n1545_152:0774c20": "有二種非想非非想處。一有心。二無心。超",
    "T27n1545_152:0774c21": "過一切非想非非想處故者。依有心非想非",
    "T27n1545_152:0774c22": "非想處說想受滅身作證具足住者。依無心",
    "T27n1545_152:0774c23": "非想非非想處說。如有心無心。相應不相",
    "T27n1545_152:0774c24": "應。有所依無所依。有行相無行相。有作意無",
    "T27n1545_152:0774c25": "作意。有所緣無所緣。應知亦爾。又有二種",
    "T27n1545_152:0774c26": "非想非非想處一染污。二不染污。超過一切",
    "T27n1545_152:0774c27": "非想非非想處故者。依染污者說。想受滅",
    "T27n1545_152:0774c28": "身作證具足住者。依不染污者說。如染污",
    "T27n1545_152:0774c29": "不染污。見所斷修所斷亦爾。又有二種非想",
    "T27n1545_152:0775a01": "非非想處。一曾得二未曾得。超過一切非想",
    "T27n1545_152:0775a02": "非非想處故者。依曾得者說。想受滅身作",
    "T27n1545_152:0775a03": "證具足住者。依未曾得者說。如曾得未曾",
    "T27n1545_152:0775a04": "得。共不共亦爾。又有二種非想非非想處。一",
    "T27n1545_152:0775a05": "離染得。二加行得。超過一切非想非非想處",
    "T27n1545_152:0775a06": "故者。依離染得者說。想受滅身作證具足住",
    "T27n1545_152:0775a07": "者。依加行得者說。又依地次第超過而說",
    "T27n1545_152:0775a08": "超過一切無所有處。入非想非非想處具足",
    "T27n1545_152:0775a09": "住者。依超過下地貪欲說。超過一切非想",
    "T27n1545_152:0775a10": "非非想處故。想受滅身作證具足住者。依超",
    "T27n1545_152:0775a11": "過自地有心住處說。問諸無學者。可言超",
    "T27n1545_152:0775a12": "過一切非想非非想處。彼於有頂具有貪",
    "T27n1545_152:0775a13": "欲及住處二種過故。諸有學者。於彼唯有",
    "T27n1545_152:0775a14": "一種過。如何可言超過一切。答一切有二",
    "T27n1545_152:0775a15": "種。一一切一切。二少分一切。此中學者依少",
    "T27n1545_152:0775a16": "分說故無過。有說。此中但依超過住處而",
    "T27n1545_152:0775a17": "說。謂諸學者。雖於有頂修所斷貪欲未能",
    "T27n1545_152:0775a18": "超過一切。而於有頂住處能一切超過。有",
    "T27n1545_152:0775a19": "說。此中依暫時超過說。謂諸學者。暫時超",
    "T27n1545_152:0775a20": "過有心位一切有頂出有心入無心故。",
    "T27n1545_152:0775a21": "問滅盡定中滅一切心心所法。何故但言想",
    "T27n1545_152:0775a22": "受滅。不說心等。答譬喻者說。此定有心唯",
    "T27n1545_152:0775a23": "滅想受。問今不問彼。但問說無心者何故",
    "T27n1545_152:0775a24": "爾耶。答說想受滅顯餘亦滅。非餘相應法",
    "T27n1545_152:0775a25": "離想受起故。有說。此中說最勝者。以諸",
    "T27n1545_152:0775a26": "心品想受最勝。以勝滅故餘亦隨滅。有說。",
    "T27n1545_152:0775a27": "此中現門現略現趣入故。謂心聚中有是根",
    "T27n1545_152:0775a28": "性有非根性。若說受當知已說是根性者。",
    "T27n1545_152:0775a29": "若說想當知已說非根性者。如根性非根",
    "T27n1545_152:0775b01": "性。有明無明。有現見無現見。應觀察不應",
    "T27n1545_152:0775b02": "觀察。妙非妙。尊非尊。勝非勝。應知亦爾。有",
    "T27n1545_152:0775b03": "說。想受是諸瑜伽師極所厭患。由受力故",
    "T27n1545_152:0775b04": "令諸有情色界勞弊。由想力故令諸有情",
    "T27n1545_152:0775b05": "無色勞弊。是故世尊說想受滅。有說。想受二",
    "T27n1545_152:0775b06": "界中勝。受於色界中勝。想於無色界中勝。",
    "T27n1545_152:0775b07": "有說。耽樂受故。執倒想故。令諸有情輪",
    "T27n1545_152:0775b08": "迴生死。受諸苦惱。有說。想受各別立蘊。及",
    "T27n1545_152:0775b09": "立識住。有說。想受能起愛見二種煩惱。受",
    "T27n1545_152:0775b10": "力故起愛。想力故起見。一切煩惱此二為",
    "T27n1545_152:0775b11": "首。有說。想受是二諍根。由受故耽著諸欲。",
    "T27n1545_152:0775b12": "令在家者起諸鬪諍。由想故耽著諸見。令",
    "T27n1545_152:0775b13": "出家者起諸鬪諍。如二諍根。二邊。二箭。二",
    "T27n1545_152:0775b14": "戲論。二我所。二雜染應知亦爾。有說。行者",
    "T27n1545_152:0775b15": "憎受想故入滅盡定。由如是義故佛唯說",
    "T27n1545_152:0775b16": "滅此二法。如施設論說。云何加行起滅等",
    "T27n1545_152:0775b17": "至。謂初修業者。於一切行不作加行。不欲",
    "T27n1545_152:0775b18": "思惟諸我所有。未生想受當令不生。已生",
    "T27n1545_152:0775b19": "想受當令速滅。若於爾時所有想受未生不",
    "T27n1545_152:0775b20": "生。已生者滅。是名為滅。云何此滅說名等",
    "T27n1545_152:0775b21": "至謂於滅法無障無背自在現見。自身所證",
    "T27n1545_152:0775b22": "故名等至。以是事故世尊說滅唯一剎那。",
    "T27n1545_152:0775b23": "等至相續。問令心平等說名等至。此中無",
    "T27n1545_152:0775b24": "心云何名等至。答等至有二。一令心平等。",
    "T27n1545_152:0775b25": "二令大種平等。無想滅盡定。雖斷平等心",
    "T27n1545_152:0775b26": "令不相續。而引平等大種令現在前故名",
    "T27n1545_152:0775b27": "等至。",
    "T27n1545_152:0775b28": "問何故二無心定中。唯滅盡定立為解脫非",
    "T27n1545_152:0775b29": "無想定。脇尊者言。佛於諸法體相作用了達",
    "T27n1545_152:0775c01": "究竟。餘不能知。若法有解脫相者。便即立",
    "T27n1545_152:0775c02": "之。無者不立。復次滅盡定唯內法有故立",
    "T27n1545_152:0775c03": "解脫。無想定唯外法有故不立解脫。如內",
    "T27n1545_152:0775c04": "法外法。聖者異生亦爾。復次滅盡定唯背雜",
    "T27n1545_152:0775c05": "染向清淨者相續中可得故立解脫。無想",
    "T27n1545_152:0775c06": "定唯背清淨向雜染者。相續中可得故不",
    "T27n1545_152:0775c07": "立解脫。如背雜染向雜染。背生死向生",
    "T27n1545_152:0775c08": "死背流轉向流轉當知亦爾。復次滅盡定",
    "T27n1545_152:0775c09": "唯背我見。向無我見者。相續中可得故立",
    "T27n1545_152:0775c10": "解脫。無想定唯背無我見向我見者。相續",
    "T27n1545_152:0775c11": "中可得故不立解脫。復次滅盡定唯背薩",
    "T27n1545_152:0775c12": "迦耶見向空觀者。相續中可得故立解脫。",
    "T27n1545_152:0775c13": "無想定唯背空觀。向薩迦耶見者。相續中",
    "T27n1545_152:0775c14": "可得故不立解脫。復次前說滅盡定由二",
    "T27n1545_152:0775c15": "因緣立為解脫。一背一切所緣。二邊際心",
    "T27n1545_152:0775c16": "斷。無想定二事俱無。是故不立。復次滅盡",
    "T27n1545_152:0775c17": "定。唯障諸界諸趣諸生者。相續中可得故",
    "T27n1545_152:0775c18": "立解脫。無想定。唯不障諸界諸趣諸生者。",
    "T27n1545_152:0775c19": "相續中可得故不立解脫。復次棄背諸有",
    "T27n1545_152:0775c20": "名為解脫。滅盡定。棄背諸界諸趣諸生。生",
    "T27n1545_152:0775c21": "死轉流覺。無想定不爾。由此等緣二無心",
    "T27n1545_152:0775c22": "定中。唯滅盡定立為解脫。非無想定。",
    "T27n1545_152:0775c23": "問無想定滅盡定有何差別答名即差別。名",
    "T27n1545_152:0775c24": "無想定。名滅盡定。復次界亦差別。無想定",
    "T27n1545_152:0775c25": "色界繫滅盡定無色界繫。復次地亦差別。無",
    "T27n1545_152:0775c26": "想定在第四靜慮滅盡定在非想非非想處。",
    "T27n1545_152:0775c27": "復次相續亦有差別。無想定在異生相續滅",
    "T27n1545_152:0775c28": "盡定在聖者相續。復次入無想定時作出",
    "T27n1545_152:0775c29": "離想入滅盡定時作止息想。復次入無想",
    "T27n1545_152:0776a01": "定時唯厭於想。入滅盡定時通厭想受。復",
    "T27n1545_152:0776a02": "次入無想定時唯欲滅想。入滅盡定欲",
    "T27n1545_152:0776a03": "滅受想。復次入無想定時滅色界繫心心",
    "T27n1545_152:0776a04": "所法。入滅盡定時滅無色界繫心心所法。",
    "T27n1545_152:0776a05": "復次入無想定時。滅第四靜慮心心所法。",
    "T27n1545_152:0776a06": "入滅盡定時。滅非想非非想處心心所法。",
    "T27n1545_152:0776a07": "復次無想定招色界異熟。滅盡定招無色界",
    "T27n1545_152:0776a08": "異熟。復次無想定招第四靜慮異熟。滅盡定",
    "T27n1545_152:0776a09": "招非想非非想處異熟。復次無想定唯順生",
    "T27n1545_152:0776a10": "受異熟。滅盡定順生後不定受異熟。故有",
    "T27n1545_152:0776a11": "差別。尊者世友作是問言。無想定滅盡定何",
    "T27n1545_152:0776a12": "差別。答一名無想定。一名滅盡定。故有差",
    "T27n1545_152:0776a13": "別。又界地相續想厭欲樂。所滅異熟皆有差",
    "T27n1545_152:0776a14": "別。廣說如上。又異生入無想定感無想處",
    "T27n1545_152:0776a15": "果。聖者入滅盡定感有頂處果。又無想定",
    "T27n1545_152:0776a16": "令諸異生受色界異熟果。滅盡定令諸學者",
    "T27n1545_152:0776a17": "受無色界異熟果。令無學者受無色界等流",
    "T27n1545_152:0776a18": "果。是謂無想定滅盡定差別。",
    "T27n1545_152:0776a19": "問八解脫中世尊何故唯說第三第八解脫。",
    "T27n1545_152:0776a20": "名身作證非餘耶。如契經言。淨解脫身作",
    "T27n1545_152:0776a21": "證。想受滅解脫身作證。答有餘契經於八",
    "T27n1545_152:0776a22": "解脫。世尊皆說名身作證。如大因緣經中。佛",
    "T27n1545_152:0776a23": "於八解脫一一皆說身作證具足住故。問",
    "T27n1545_152:0776a24": "雖少經中於八解脫說身作證。於多經中",
    "T27n1545_152:0776a25": "唯說二種名身作證。何故爾耶。答此二解",
    "T27n1545_152:0776a26": "脫八解脫中。名義最勝。是故偏說。有說。此",
    "T27n1545_152:0776a27": "二解脫俱用加行功力所證故。有說。此二",
    "T27n1545_152:0776a28": "各居一界邊謂淨解脫居色界邊。想受滅解",
    "T27n1545_152:0776a29": "脫居無色界邊。有說。此二解脫各居一地",
    "T27n1545_152:0776b01": "邊。謂淨解脫在第四靜慮邊。想受滅解脫在",
    "T27n1545_152:0776b02": "非想非非想處邊。有說。淨解脫於大種所造",
    "T27n1545_152:0776b03": "色聚邊際而立。想受滅解脫於心心所法聚",
    "T27n1545_152:0776b04": "邊際而立。有說淨解脫雖取色淨相。而不",
    "T27n1545_152:0776b05": "起煩惱。以殊勝故。世尊安立身作證名",
    "T27n1545_152:0776b06": "想受滅解脫。以無心故。在身非心身力所",
    "T27n1545_152:0776b07": "起非心力起。是故世尊說為身證。有說。於",
    "T27n1545_152:0776b08": "契經中說八解脫身作證者。皆以此二解",
    "T27n1545_152:0776b09": "脫故得名身證。由此等義故。唯二種說身",
    "T27n1545_152:0776b10": "作證具足住者。有多處說具足住聲。謂或",
    "T27n1545_152:0776b11": "有處於色蘊少分說具足住。或有於善五",
    "T27n1545_152:0776b12": "蘊說具足住。或有於善四蘊說具足住。或",
    "T27n1545_152:0776b13": "有於不相應行蘊一分說具足住。或有於",
    "T27n1545_152:0776b14": "寂滅涅槃說具足住於色蘊一分說具足",
    "T27n1545_152:0776b15": "住者。如伽他說。",
    "T27n1545_152:0776b16": "　於妙慧聖教　　具足住尸羅",
    "T27n1545_152:0776b17": "　一切皆賢善　　多功德寶藏",
    "T27n1545_152:0776b18": "於善五蘊。說具足住者。如說。初靜慮乃至",
    "T27n1545_152:0776b19": "第四靜慮具足住。於善四蘊說具足住者。",
    "T27n1545_152:0776b20": "如說。空無邊處。乃至非想非非想處具足住。",
    "T27n1545_152:0776b21": "於不相應行蘊一分說具足住者。如此八",
    "T27n1545_152:0776b22": "解脫中。說想受滅解脫身作證具足住。於寂",
    "T27n1545_152:0776b23": "滅涅槃說具足住者如說。於涅槃身作證",
    "T27n1545_152:0776b24": "具足住。",
    "T27n1545_152:0776b25": "問滅盡定有幾種類。有說。有四。謂具縛者",
    "T27n1545_152:0776b26": "所起。離上三品者所起。離中三品者所起。離",
    "T27n1545_152:0776b27": "下三品者所起。種類各別故。復有說四。謂",
    "T27n1545_152:0776b28": "離六七八九品染者所起。各以為一彼說",
    "T27n1545_152:0776b29": "具縛者。乃至離五品染者。皆未能起此",
    "T27n1545_152:0776c01": "定故。有說。此定有九種。謂離上上品者所",
    "T27n1545_152:0776c02": "起。乃至離下下品者所起。唯具縛者不能起",
    "T27n1545_152:0776c03": "故。有說。此定有十種。謂具縛者所起。乃至",
    "T27n1545_152:0776c04": "離下下品者所起。問若具縛者能起此定。諸",
    "T27n1545_152:0776c05": "異生類何不能起。答縛有二種。一見所斷",
    "T27n1545_152:0776c06": "二修所斷。於有頂中若缺見所斷縛具修",
    "T27n1545_152:0776c07": "所斷縛者能起此定。具二縛者則不能起。",
    "T27n1545_152:0776c08": "如是說者。此滅盡定有十一種謂具縛者所",
    "T27n1545_152:0776c09": "起。離上上品者所起。乃至離下下品者所起。",
    "T27n1545_152:0776c10": "時解脫阿羅漢練根得不動者所起。問此十",
    "T27n1545_152:0776c11": "一種體有異耶。有說。不異。問若爾何故說",
    "T27n1545_152:0776c12": "十一。答由位別故非體有異。有說。此十一",
    "T27n1545_152:0776c13": "種其體各異。隨位所起種類別故。問若爾具",
    "T27n1545_152:0776c14": "縛者所起。乃至時解脫阿羅漢練根得不動",
    "T27n1545_152:0776c15": "者。所起差別云何。答有具縛時起滅盡定。",
    "T27n1545_152:0776c16": "即彼進斷一品染時。復起滅盡定。彼於爾",
    "T27n1545_152:0776c17": "時先所起者得而不在身。成就不現前。今",
    "T27n1545_152:0776c18": "所起者得亦在身。成就亦現前。即彼乃至從",
    "T27n1545_152:0776c19": "時解脫練根得不動。彼於爾時前諸位中",
    "T27n1545_152:0776c20": "所起滅定得而不在身。成就不現前。今不",
    "T27n1545_152:0776c21": "動位所起滅定得亦在身。成就亦現前。由此",
    "T27n1545_152:0776c22": "應知體類各別。",
    "T27n1545_152:0776c23": "問此定有上中下品類別不。若有者。施設論",
    "T27n1545_152:0776c24": "說云何通。如彼說。滅無差別。若無者佛獨",
    "T27n1545_152:0776c25": "覺聲聞所起無勝劣耶。有說。此定無上中",
    "T27n1545_152:0776c26": "下。問施設論說滅無差別。雖已善通而佛",
    "T27n1545_152:0776c27": "獨覺聲聞所起無勝劣耶。答體無勝劣。皆",
    "T27n1545_152:0776c28": "以心心所滅為其性故。但由加行說有差",
    "T27n1545_152:0776c29": "別。謂佛起此定不由加行。獨覺下加行。聲",
    "T27n1545_152:0777a01": "聞或中或上。如是說者。此滅盡定有上中下",
    "T27n1545_152:0777a02": "品類差別。問三乘所起有勝有劣。雖已善",
    "T27n1545_152:0777a03": "通。施設論說滅無差別當云何通。答依能",
    "T27n1545_152:0777a04": "斷滅心心所法無差別義說無差別。而滅盡",
    "T27n1545_152:0777a05": "定是有為故。如餘有為有上中下。由隨",
    "T27n1545_152:0777a06": "根性階分異故。謂佛所得是上。獨覺所得是",
    "T27n1545_152:0777a07": "中。聲聞所得是下。聲聞乘中有多差別。且有",
    "T27n1545_152:0777a08": "學位具縛所起為下下。乃至斷八品所起",
    "T27n1545_152:0777a09": "為上上。無學位中退法種性所起為下下。",
    "T27n1545_152:0777a10": "乃至學得不動種性所起為上下。餘本",
    "T27n1545_152:0777a11": "得不動種性所起為上中。波羅蜜多聲聞",
    "T27n1545_152:0777a12": "所起為上上。一一種性中根品差別所起。",
    "T27n1545_152:0777a13": "各有上中下品類差別。是故滅定有多品類。",
    "T27n1545_152:0777a14": "問此滅盡定幾物為體。有說。此定一物為",
    "T27n1545_152:0777a15": "體。若滅現前即名無心故。問云何一滅剎",
    "T27n1545_152:0777a16": "那現前即名無心。答如一受剎那現前即",
    "T27n1545_152:0777a17": "名有受。一想剎那現前即名有想。一識剎那",
    "T27n1545_152:0777a18": "現前即名有識。如是一滅剎那現前即名",
    "T27n1545_152:0777a19": "無心。斯有何過。有說。此定十一物為體。以",
    "T27n1545_152:0777a20": "十大地法及心滅故。有說。此定二十一物為",
    "T27n1545_152:0777a21": "體。以十大地法十大善地法及心滅故。如",
    "T27n1545_152:0777a22": "是說者。隨滅爾所心心所法。即有爾所物",
    "T27n1545_152:0777a23": "現前為此定體。問此滅盡定自體既爾。其相",
    "T27n1545_152:0777a24": "云何。答自體即相。相即自體。以一切法不",
    "T27n1545_152:0777a25": "可離體別說其相。故尊者世友作如是言。",
    "T27n1545_152:0777a26": "此滅盡定解脫為相。故作是說。住此定者",
    "T27n1545_152:0777a27": "心心所法解脫。勝解脫。極勝解脫。離繫。勝離",
    "T27n1545_152:0777a28": "繫。極勝離繫。問此定不能斷諸煩惱。如何",
    "T27n1545_152:0777a29": "可說住此定者心心所法解脫等言。答住",
    "T27n1545_152:0777b01": "此定者心心所法暫時解脫。乃至暫時極勝",
    "T27n1545_152:0777b02": "離繫。故說此言。非謂此能斷諸煩惱。",
    "T27n1545_152:0777b03": "有如是說。若法想微細為因。微微為等無",
    "T27n1545_152:0777b04": "間。不與彼俱。非不成就。是謂解脫問此說",
    "T27n1545_152:0777b05": "何法。有說。此說滅盡定若作是說。此說滅",
    "T27n1545_152:0777b06": "定者。彼說此定想微細為其因。謂一因即",
    "T27n1545_152:0777b07": "同類因。微微亦與作因。謂一因即同類因。亦",
    "T27n1545_152:0777b08": "與作等無間緣。若作是說。此說滅盡定者。",
    "T27n1545_152:0777b09": "彼應說。若法想微細為因。微微為等無間。",
    "T27n1545_152:0777b10": "不應說。不與彼俱。以彼滅定正現前故。",
    "T27n1545_152:0777b11": "應說。非不成就。以住定時彼成就定故。有",
    "T27n1545_152:0777b12": "說此說出定心。若作是說。此說出定心",
    "T27n1545_152:0777b13": "者。彼說此出定心想微細為其因。謂一因",
    "T27n1545_152:0777b14": "即同類因。微微亦與作因。謂一因即同類因。",
    "T27n1545_152:0777b15": "亦與作等無間緣。若作是說。此說出定心",
    "T27n1545_152:0777b16": "者。彼應說。若法想微細為因。微微為等無",
    "T27n1545_152:0777b17": "間。應說。不與彼俱。以住定時彼出定心不",
    "T27n1545_152:0777b18": "現前故。應說。非不成就以住定時彼成就",
    "T27n1545_152:0777b19": "出定心故。由此證知。彼先得出定心。有說。",
    "T27n1545_152:0777b20": "此說入定心。若作是說。此說入定心者。彼",
    "T27n1545_152:0777b21": "說。此入定心想為其因。謂一因即同類因。微",
    "T27n1545_152:0777b22": "細亦與作因。謂一因即同類因。亦與作等無",
    "T27n1545_152:0777b23": "間緣。若作是說。此說入定心者。彼應說。若",
    "T27n1545_152:0777b24": "法想為其因。微細為等無間。應說。不與彼",
    "T27n1545_152:0777b25": "俱。以住定時彼入定心不現前故。應說非",
    "T27n1545_152:0777b26": "不成就以住定時彼成就入定心故。"
}