{
    "X65n1280_001:0111a06": " 天童和尚闢妄救略說緣起",
    "X65n1280_001:0111a08": "崇禎三年春。漢月寄五宗原至。老僧置之不閱。復云。",
    "X65n1280_001:0111a09": "目原之一字。苐恐不出六祖道。成知解宗徒。不得不",
    "X65n1280_001:0111a10": "說破耳。此老僧逆耳之言。望漢月知非故也。至六年",
    "X65n1280_001:0111a11": "春。磬山寄漢月與伊書云。粵自威音無象。一○為千",
    "X65n1280_001:0111a12": "佛萬佛之祖。臨濟玄要。所以發明七佛歷祖之秘。以",
    "X65n1280_001:0111a13": "簡一橛頭。相似野狐涎。老僧亦置之。但云各與一頓。",
    "X65n1280_001:0111a14": "以復磬山者。亦望漢月改轍故也。既而見頂目普說。",
    "X65n1280_001:0111a15": "劉居士駁語。料皆漢月密囑。乃簡五宗原看。始知一",
    "X65n1280_001:0111a16": "○已載五宗原矣。故有三錄云云。今潭吉妄作五宗",
    "X65n1280_001:0111a17": "救。益見漢月密囑之禍。不得休息。老僧又豈忍坐視",
    "X65n1280_001:0111a18": "也。葢漢月不據自己為宗旨。直指一切人。而別尋繪",
    "X65n1280_001:0111a19": "事家。圖七佛之始。威音王佛。未有出載。無所考據之",
    "X65n1280_001:0111a20": "一○。為千佛萬佛之祖。又謂五宗各出○之一面。獨",
    "X65n1280_001:0111a21": "臨濟為正。於是妄認三玄三要等名目為宗旨。硬引",
    "X65n1280_001:0111a22": "三擊三撼之類以配之。從上相傳。佛法的的大意。豈",
    "X65n1280_001:0111a23": "不為漢月所混滅。且妄稱夙乘願力。如古所云。法滅",
    "X65n1280_001:0111a24": "仰必再來。潭吉又謂正法眼藏。湮沒既久。必有乘願",
    "X65n1280_001:0111b01": "力之大士。起而救之者。彼此說夢。魔魅人家兒女。今",
    "X65n1280_001:0111b02": "其人。雖俱已報終。老僧更恐他家別箇兒孫。仍落此",
    "X65n1280_001:0111b03": "窠窟。展轉相誑。以致後世學者。忘認一○而不自悟。",
    "X65n1280_001:0111b04": "則滅佛滅祖滅慧命之罪。自漢月始。而老僧坐視不",
    "X65n1280_001:0111b05": "救。則亦老僧之罪也。故不得不略撮大端。闢其妄救",
    "X65n1280_001:0111b06": "者。以救之耳。昔仰山作一圓相。以脚抹之。資福寶禪",
    "X65n1280_001:0111b07": "師。見陳操尚書來。畵一圓相。操曰。弟子與麼來。早是",
    "X65n1280_001:0111b08": "不著便。更畵圓相。福於中著一點。操曰。將謂是南番",
    "X65n1280_001:0111b09": "舶主。福乃歸方丈閉却門。此是甚麼面目。老僧惟願",
    "X65n1280_001:0111b10": "天下後世。以古人為榜樣。慎勿墮漢月圈套。方識達",
    "X65n1280_001:0111b11": "磨西來。祇為覔箇不受惑底人。亦見老僧。初不與漢",
    "X65n1280_001:0111b12": "月輩爭競勝負。惟為發明佛法的的大意。使人人自",
    "X65n1280_001:0111b13": "證自悟而已。",
    "X65n1280_001:0111b14": "崇禎戊寅長至日　　　老僧　圓悟　書",
    "X65n1280_001:0111b18": "天童和尚闢妄救略說目錄",
    "X65n1280_001:0111b20": "　緣起",
    "X65n1280_001:0111b21": "卷之一",
    "X65n1280_001:0111b22": "　　七佛",
    "X65n1280_001:0111b23": "　毗婆尸佛　尸棄佛",
    "X65n1280_001:0111b24": "　毗舍浮佛　拘留孫佛",
    "X65n1280_001:0111c01": "　拘那含牟尼佛　迦葉佛",
    "X65n1280_001:0111c02": "　釋迦牟尼佛",
    "X65n1280_001:0111c03": "卷之二",
    "X65n1280_001:0111c04": "　　西天祖師",
    "X65n1280_001:0111c05": "　一祖摩訶迦葉尊者　二祖阿難尊者",
    "X65n1280_001:0111c06": "　三祖商那和修尊者　四祖優波毱多尊者",
    "X65n1280_001:0111c07": "　五祖提多迦尊者　六祖彌遮迦尊者",
    "X65n1280_001:0111c08": "　七祖婆須蜜尊者　八祖佛陀難提尊者",
    "X65n1280_001:0111c09": "　九祖伏馱蜜多尊者　十祖脇尊者",
    "X65n1280_001:0111c10": "　十一祖富那夜奢尊者　十二祖馬鳴尊者",
    "X65n1280_001:0111c11": "　十三祖迦毗摩羅尊者　十四祖龍樹尊者",
    "X65n1280_001:0111c12": "　十五祖迦那提婆尊者　十六祖羅睺羅多尊者",
    "X65n1280_001:0111c13": "　十七祖僧伽難提尊者　十八祖伽耶舍多尊者",
    "X65n1280_001:0111c14": "　十九祖鳩摩羅多尊者　二十祖闍夜多尊者",
    "X65n1280_001:0111c15": "　二十一祖婆修盤頭尊者",
    "X65n1280_001:0111c16": "　二十二祖摩拏羅尊者　二十三祖鶴勒那尊者",
    "X65n1280_001:0111c17": "　二十四祖師子尊者",
    "X65n1280_001:0111c18": "　二十五祖婆舍斯多尊者",
    "X65n1280_001:0111c19": "　二十六祖不如蜜多尊者",
    "X65n1280_001:0111c20": "　二十七祖般若多羅尊者",
    "X65n1280_001:0111c21": "　二十八祖菩提達磨尊者",
    "X65n1280_001:0111c22": "卷之三",
    "X65n1280_001:0111c23": "　　東土祖師",
    "X65n1280_001:0111c24": "　初祖菩提達磨大師　二祖慧可大祖禪師",
    "X65n1280_001:0112a01": "　三祖僧璨鑑智禪師　四祖道信大醫禪師",
    "X65n1280_001:0112a02": "　五祖弘忍大滿禪師　六祖慧能大鑒禪師",
    "X65n1280_001:0112a03": "卷之四",
    "X65n1280_001:0112a04": "　　六祖下",
    "X65n1280_001:0112a05": "　第一世湖廣南嶽懷讓禪師",
    "X65n1280_001:0112a06": "　第二世江西馬祖道一禪師",
    "X65n1280_001:0112a07": "　第三世洪州百丈懷海禪師",
    "X65n1280_001:0112a08": "　第四世洪州黃檗希運禪師",
    "X65n1280_001:0112a09": "卷之五",
    "X65n1280_001:0112a10": "　第五世鎮州臨濟義玄禪師",
    "X65n1280_001:0112a11": "卷之六",
    "X65n1280_001:0112a12": "　第六世魏府興化存獎禪師",
    "X65n1280_001:0112a13": "　第七世汝州南院慧顒禪師",
    "X65n1280_001:0112a14": "　第八世汝州風穴延沼禪師",
    "X65n1280_001:0112a15": "卷之七",
    "X65n1280_001:0112a16": "　第九世汝州首山省念禪師",
    "X65n1280_001:0112a17": "　第十世汾州太子善昭禪師",
    "X65n1280_001:0112a18": "　第十一世潭州石霜楚圓禪師",
    "X65n1280_001:0112a19": "　第十二世袁州楊岐方會禪師",
    "X65n1280_001:0112a20": "　第十三世舒州白雲守端禪師",
    "X65n1280_001:0112a21": "　第十四世蘄州五祖法演禪師",
    "X65n1280_001:0112a22": "卷之八",
    "X65n1280_001:0112a23": "　第十五世成都昭覺克勤禪師",
    "X65n1280_001:0112a24": "　第十六世平江虎丘紹隆禪師",
    "X65n1280_001:0112b01": "　第十七世明州天童曇華禪師",
    "X65n1280_001:0112b02": "　第十八世明州天童咸傑禪師",
    "X65n1280_001:0112b03": "　第十九世夔州臥龍祖先禪師",
    "X65n1280_001:0112b04": "　第二十世杭州徑山師範禪師",
    "X65n1280_001:0112b05": "　第二十一世袁州仰山祖欽禪師",
    "X65n1280_001:0112b06": "　第二十二世臨安天目原妙禪師",
    "X65n1280_001:0112b07": "　第二十三世臨安天目明本禪師",
    "X65n1280_001:0112b08": "　第二十四世烏傷伏龍元長禪師",
    "X65n1280_001:0112b09": "　第二十五世蘇州鄧尉時蔚禪師",
    "X65n1280_001:0112b10": "　第二十六世蘇州鄧尉普持禪師",
    "X65n1280_001:0112b11": "　第二十七世杭州東明慧旵禪師",
    "X65n1280_001:0112b12": "　第二十八世東明海舟普慈禪師",
    "X65n1280_001:0112b13": "　第二十九世南京寶峰明瑄禪師",
    "X65n1280_001:0112b14": "　第三十世焭絕天奇本瑞禪師",
    "X65n1280_001:0112b15": "　第三十一世隨州關子嶺正聰禪師",
    "X65n1280_001:0112b16": "　第三十二世北京笑岩德寶禪師",
    "X65n1280_001:0112b17": "　第三十三世宜興龍池正傳禪師",
    "X65n1280_001:0112b18": "卷之九",
    "X65n1280_001:0112b19": "　第三十四世明州天童圓悟禪師",
    "X65n1280_001:0112b20": "卷之十",
    "X65n1280_001:0112b21": "　附三峰",
    "X65n1280_001:0112b22": "天童和尚闢妄救略說目錄(終)",
    "X65n1280_001:0112c03": "天童和尚闢妄救略說卷之一",
    "X65n1280_001:0112c05": "侍者　真啟　編",
    "X65n1280_001:0112c06": "七佛",
    "X65n1280_001:0112c07": "▲毗婆尸佛偈曰。身從無相中受生。猶如幻出諸形",
    "X65n1280_001:0112c08": "象。幻人心識本來無。罪福皆空無所住。",
    "X65n1280_001:0112c09": "▲尸棄佛偈曰。起諸善法本是幻。造諸惡業亦是幻。",
    "X65n1280_001:0112c10": "身如聚沫心如風。幻出無根無實性。",
    "X65n1280_001:0112c11": "▲毗舍浮佛偈曰。假借四大以為身。心本無生因境",
    "X65n1280_001:0112c12": "有。前境若無心亦無。罪福如幻起亦滅。",
    "X65n1280_001:0112c13": "▲拘留孫佛偈曰。見身無實是佛身。了心如幻是佛",
    "X65n1280_001:0112c14": "幻。了得身心本性空。斯人與佛何殊別。",
    "X65n1280_001:0112c15": "▲拘那含牟尼佛偈曰。佛不見身知是佛。若實有知",
    "X65n1280_001:0112c16": "別無佛。智者能知罪性空。坦然不怖於生死。",
    "X65n1280_001:0112c17": "▲迦葉佛偈曰。一切眾生性清淨。從本無生無可滅。",
    "X65n1280_001:0112c18": "即此身心是幻生。幻化之中無罪福。",
    "X65n1280_001:0112c19": "師閱潭吉五宗救。闢云。從上相承法眼。所謂宗旨。",
    "X65n1280_001:0112c20": "我祖臨濟。初謂普化克符曰。我欲於此。建立黃檗",
    "X65n1280_001:0112c21": "宗旨。及乎普化問和尚三日前道甚麼。濟便打。三",
    "X65n1280_001:0112c22": "日後。克符問和尚前日打普化作甚麼。濟亦打。此",
    "X65n1280_001:0112c23": "臨濟建立宗旨。唯問著便打而已。末後謂誰知吾",
    "X65n1280_001:0112c24": "正法眼藏。向者瞎驢邊滅却。未甞於三聖外。別有",
    "X65n1280_001:0113a01": "所謂正法眼藏也。仰山雖受躭源。九十七種圓相。",
    "X65n1280_001:0113a02": "未聞以圓相為宗旨。而末後唯曰。一二二三子。平",
    "X65n1280_001:0113a03": "目復仰視。兩口一無舌。即是吾宗旨。又豈於一二",
    "X65n1280_001:0113a04": "二三子外。別有所謂宗旨乎。妄揑一○。為千佛萬",
    "X65n1280_001:0113a05": "佛之祖。而認為宗旨。自漢月始。莫說潭吉。作十卷",
    "X65n1280_001:0113a06": "五宗救。縱使妄作。塞滿虗空。總救不得漢月。妄揑",
    "X65n1280_001:0113a07": "宗旨之罪。如更不信。請看起自釋迦。終於天童。六",
    "X65n1280_001:0113a08": "十八人。只是一人。誰似漢月。特出異計。畵一○為",
    "X65n1280_001:0113a09": "宗旨者。據伊與磬山書曰。粵自威音無象。一○為",
    "X65n1280_001:0113a10": "千佛萬佛之祖。故七佛以雙頭獨結。四法交加。勒",
    "X65n1280_001:0113a11": "成無文密印。飲光傳二十八代。無非以法印心。老",
    "X65n1280_001:0113a12": "僧闢書云。七佛但有偈。未見有雙頭獨結。又未聞",
    "X65n1280_001:0113a13": "釋迦有四法交加。勒成一○。為無文密印。而飲光",
    "X65n1280_001:0113a14": "傳二十八代者。既四法交加。豈可謂之無文密印",
    "X65n1280_001:0113a15": "哉。潭吉道。闢書所論。皆所謂以辭害意者。誣旁老",
    "X65n1280_001:0113a16": "僧。以四法交加之辭。害無文密印之意耳。殊不知",
    "X65n1280_001:0113a17": "攻擊辨難。有正打。有旁敲。闢書謂七佛但有偈。未",
    "X65n1280_001:0113a18": "見有雙頭獨結。又未聞釋迦有四法交加。勒成一",
    "X65n1280_001:0113a19": "○。為無文密印。飲光傳二十八代者。如實而說。此",
    "X65n1280_001:0113a20": "正意也。既四法交加。豈可謂之無文密印。就其自",
    "X65n1280_001:0113a21": "語相違。略一點破。此旁意也。潭吉諄諄于○相統",
    "X65n1280_001:0113a22": "言詮。言詮入○相。比諸卦畫彖繫。正所謂以老僧",
    "X65n1280_001:0113a23": "辭。害老僧意者。若據老僧。那管你言詮有無。只作",
    "X65n1280_001:0113a24": "此一○。正是漢月根本錯處。拘留孫佛偈曰。見身",
    "X65n1280_001:0113b01": "無實是佛身。了心如幻是佛幻。了得身心本性空。",
    "X65n1280_001:0113b02": "斯人與佛何殊別。豈非明人佛無異。人外無別佛",
    "X65n1280_001:0113b03": "之意乎。七佛歷祖之偈。雖隱顯不同。總未有立一",
    "X65n1280_001:0113b04": "○。為千佛萬佛之祖者。且既謂威音無象。一○為",
    "X65n1280_001:0113b05": "千佛萬佛之祖。則千佛萬佛未出。又有甚麼人為",
    "X65n1280_001:0113b06": "漢月證此一○。為千佛萬佛之祖。無甚麼人為漢",
    "X65n1280_001:0113b07": "月證此一○。為千佛萬佛之祖。則是漢月自計此",
    "X65n1280_001:0113b08": "一○。為千佛萬佛之祖矣。非無根妄說乎。故老僧",
    "X65n1280_001:0113b09": "據七佛偈旨。以證漢月一○之非。潭吉乃曰。佛法",
    "X65n1280_001:0113b10": "無下口處。何不看龐居士。初參石頭。問曰。不與萬",
    "X65n1280_001:0113b11": "法為侶者。是甚麼人。頭以手掩其口。士豁然有省。",
    "X65n1280_001:0113b12": "異日石頭見而問曰。子見老僧後。日用事作麼生。",
    "X65n1280_001:0113b13": "士曰。若問日用事。即無開口處。乃呈偈以明無開",
    "X65n1280_001:0113b14": "口的意。曰日用事無別。唯吾自偶諧。頭頭非取捨。",
    "X65n1280_001:0113b15": "處處沒張乖。朱紫誰為號。丘山絕點埃。神通并妙",
    "X65n1280_001:0113b16": "用。運水及搬柴。古人所謂祇恐不是佛。莫愁佛不",
    "X65n1280_001:0113b17": "解語也。而潭吉謂佛法無下口處。借虙羲畫卦。以",
    "X65n1280_001:0113b18": "證漢月一○。雖無文字。備天地萬物之理。請觀龐",
    "X65n1280_001:0113b19": "公偈。頭頭處處。朱紫丘山。非備天地萬物之理乎。",
    "X65n1280_001:0113b20": "據首二句。則捨龐公。斷別無天地萬物之理。故龐",
    "X65n1280_001:0113b21": "公問不與萬法為侶者。是甚麼人。石頭以手掩其",
    "X65n1280_001:0113b22": "口。只是發明龐公而已。豈曾示一○。為龐公之祖。",
    "X65n1280_001:0113b23": "及公後參馬祖。亦問不與無法為侶者。是甚麼人。",
    "X65n1280_001:0113b24": "祖曰。待汝一口吸盡西江水。即向汝道。士於言下。",
    "X65n1280_001:0113c01": "頓領玄旨。有偈曰。有男不婚。有女不嫁。大家團圞",
    "X65n1280_001:0113c02": "頭。共說無生話。可見石頭馬祖龐公。皆據當人為",
    "X65n1280_001:0113c03": "玄旨。未甞以一○相為無文密印也。今潭吉自未",
    "X65n1280_001:0113c04": "曾悟。又何能辨悟有淺深。妄謂華藏而後。此印漸",
    "X65n1280_001:0113c05": "沒。然則石頭馬祖龐公。亦生於華藏之後耶。且既",
    "X65n1280_001:0113c06": "以虙羲畫卦。配一○相。更問潭吉。卦畫在先。虙羲",
    "X65n1280_001:0113c07": "在先。若卦畫在先。不得為虙羲所畫。以虙羲未有",
    "X65n1280_001:0113c08": "故也。若虙羲在先。豈虙羲不備天地萬物之理。而",
    "X65n1280_001:0113c09": "徒恃卦畫乎。卦畫不可徒恃。一○之配更無謂矣。",
    "X65n1280_001:0113c10": "老僧據虙羲為根株。以爻象為枝葉。正永嘉謂。直",
    "X65n1280_001:0113c11": "截根源佛所印。摘葉尋枝我不能。故以一棒不作",
    "X65n1280_001:0113c12": "一棒用。直指當人自悟者。正明人外無別物。無別",
    "X65n1280_001:0113c13": "理。故曰無邊剎境。自他不隔於毫端。十世古今。始",
    "X65n1280_001:0113c14": "終不離於當念。始契馬祖謂龐公。待汝一口吸盡",
    "X65n1280_001:0113c15": "西江水。即向汝道之旨。是則臨濟初住鎮州。謂普",
    "X65n1280_001:0113c16": "化克符曰。我欲於此建立黃檗宗旨。汝二人成褫",
    "X65n1280_001:0113c17": "我。二人珍重下去。已建立宗旨了也。三日後。普化",
    "X65n1280_001:0113c18": "却上來問。和尚三日前道甚麼。濟便打。又三日後。",
    "X65n1280_001:0113c19": "克符上來。問和尚前日打普化作甚麼。濟亦打。又",
    "X65n1280_001:0113c20": "豈普化克符外。別有宗旨可建立乎。而潭吉謂。二",
    "X65n1280_001:0113c21": "人稟旨上問。不唯不識普化克符。且鈍置臨濟。為",
    "X65n1280_001:0113c22": "不具眼矣。更謂臨濟於三段二打之後。以四料揀",
    "X65n1280_001:0113c23": "明之。於是便有玄要賓主炤用等。宗旨立焉。可見",
    "X65n1280_001:0113c24": "漢月潭吉。自迷其頭。却認他三段二打。料揀玄要",
    "X65n1280_001:0114a01": "賓主炤用等名相為宗旨。正是業識茫茫。豈識佛",
    "X65n1280_001:0114a02": "法的的大意乎。不識佛法的的大意。故惟配合名",
    "X65n1280_001:0114a03": "相。為三段二打之數。凡有三者。引為三玄三要根",
    "X65n1280_001:0114a04": "據。如三擊三撼等是也。頌百丈打破醬甕曰。擊碓",
    "X65n1280_001:0114a05": "傳來三甕醬。即興化拈香。亦撦為三數。遞相傳授。",
    "X65n1280_001:0114a06": "魔魅後昆。且三頓痛棒。漢月定謂。未聞有兩頓四",
    "X65n1280_001:0114a07": "頓之旨。潭吉又何得謂二打乎。即喚作棒。早已逐",
    "X65n1280_001:0114a08": "塊。況可認三段二打為定式。而以四料揀明之乎。",
    "X65n1280_001:0114a09": "南院問風穴云。汝道四料揀。料揀何法。穴云。凡語",
    "X65n1280_001:0114a10": "不滯凡情。即墮聖解。學者大病。先聖哀之。為施方",
    "X65n1280_001:0114a11": "便。如楔出楔。故僧問臨濟。如何是奪人不奪境。濟",
    "X65n1280_001:0114a12": "云。煦日發生鋪地錦。嬰兒埀髮白如絲。言嬰兒埀",
    "X65n1280_001:0114a13": "髮白如絲者。何情解之有。唯指當人本體。與無情",
    "X65n1280_001:0114a14": "境。等無有異。而人不惺。將謂奪人。全無人矣。僧問",
    "X65n1280_001:0114a15": "如何是奪境不奪人。濟曰。王令已行天下徧。將軍",
    "X65n1280_001:0114a16": "塞外絕煙塵。此據人奪境之意。僧問如何是人境",
    "X65n1280_001:0114a17": "兩俱奪。濟曰。并汾絕信。獨處一方。此言不通音信。",
    "X65n1280_001:0114a18": "則無他人他境。唯我獨尊。僧問如何是人境俱不",
    "X65n1280_001:0114a19": "奪。濟曰。王登寶殿。野老謳歌。此言王與野老。各適",
    "X65n1280_001:0114a20": "其適。不借不奪。各自受用也。妙喜答僧問四料揀。",
    "X65n1280_001:0114a21": "進云。臨濟道底。未審與和尚答底。是同是別。妙喜",
    "X65n1280_001:0114a22": "云。咬人屎橛。不是好狗。何況潭吉等。咬名相為宗",
    "X65n1280_001:0114a23": "旨乎。又謂黃檗接臨濟。不過三頓痛棒。濟乃建立",
    "X65n1280_001:0114a24": "若是。豈非三頓之象彖。此正潭吉睡夢未醒。要假",
    "X65n1280_001:0114b01": "三頓。證三玄三要。非只一畫。故以三畫之乾卦。非",
    "X65n1280_001:0114b02": "只一畫。證老僧一棒。為一橛頭硬禪。為執一畫以",
    "X65n1280_001:0114b03": "為乾。殊不思老僧明明向道。一棒不作一棒用。何",
    "X65n1280_001:0114b04": "甞與漢月。論一論三。不見孔子假年學易。及作繫",
    "X65n1280_001:0114b05": "辭。則曰。其為道也屢遷。不可為典要。何甞以卦畫",
    "X65n1280_001:0114b06": "為死煞法來。據此可見潭吉不知乾。葢乾之所以",
    "X65n1280_001:0114b07": "乾。唯當人本體而已。故易曰。君子終日乾乾。又曰。",
    "X65n1280_001:0114b08": "君子以自強不息。豈徒恃三畫為乾哉。圭峰曰。元",
    "X65n1280_001:0114b09": "亨利貞。乾之德也。常樂我淨。佛之德也。如是則即",
    "X65n1280_001:0114b10": "乾即佛即人。無二無別。豈不益證一○為千佛萬",
    "X65n1280_001:0114b11": "佛之祖。特無根妄說哉。又引漢月頌七佛偈曰。無",
    "X65n1280_001:0114b12": "相身心即有無。有無兩絕密交蘆。迅雷不及掩雙",
    "X65n1280_001:0114b13": "耳。夢斷遙空月自孤。又作此相。與所謂不可有",
    "X65n1280_001:0114b14": "無。有無不可者。皆如易之彖繫。所以明一○之旨。",
    "X65n1280_001:0114b15": "不知一○已錯。更何論所繫之辭耶。不見老僧前",
    "X65n1280_001:0114b16": "據仰山謂。總不出隱身三昧。以脚抹此[○@日]相。翻前",
    "X65n1280_001:0114b17": "隱身之案。今漢月作此相。老僧出手摘毀之。且",
    "X65n1280_001:0114b18": "道與仰山。同耶別耶。昔躭源舉忠國師所授九十",
    "X65n1280_001:0114b19": "七種圓相。轉付仰山。復上堂驗之。而仰山作女人",
    "X65n1280_001:0114b20": "拜。是何意旨耶。忠國師以圓相授躭源時。囑曰。南",
    "X65n1280_001:0114b21": "方有一沙彌。大興此教者。正為仰山看竟即燒却",
    "X65n1280_001:0114b22": "也。何甞以圓相為宗旨。而況如漢月畫此。以荼",
    "X65n1280_001:0114b23": "糊七佛偈耶。祇如夢斷遙空月自孤者。不過似趙",
    "X65n1280_001:0114b24": "清獻公聞雷偈。默坐公堂虗隱几。心源不動湛如",
    "X65n1280_001:0114c01": "水之意。至謂一聲霹靂頂門開。喚起從前自家底。",
    "X65n1280_001:0114c02": "則與漢月不可有無。有無不可之妄說。天地懸隔",
    "X65n1280_001:0114c03": "矣。葢漢月因於付法偈。鑽出四句法。故有種種之",
    "X65n1280_001:0114c04": "謬。所以闢書引僧問馬祖。離四句。絕百非。請師直",
    "X65n1280_001:0114c05": "指西來意者。正欲明西來意。無有四句法也。使西",
    "X65n1280_001:0114c06": "來意之外。別有四句法。安能免闢書外道之呵。乃",
    "X65n1280_001:0114c07": "反謂老僧依文訓義。一以無字銷之。請看世尊付",
    "X65n1280_001:0114c08": "法偈曰。法本法無法。無法法亦法。今付無法時。法",
    "X65n1280_001:0114c09": "法何曾法。是葢人人本法。本無名相。故老僧謂世",
    "X65n1280_001:0114c10": "尊。以無字銷名相法耳。曷甞有四法交加者乎。且",
    "X65n1280_001:0114c11": "引百丈曰。凡教意。皆三句相連。汝祇知三句相連。",
    "X65n1280_001:0114c12": "何不看下有透過三句外的。是名不墮諸數之人。",
    "X65n1280_001:0114c13": "汝又何知。直饒透過三句外。亦未夢見西來意在。",
    "X65n1280_001:0114c14": "不見藥山問雲巖曰。百丈說何法。巖曰。有時云三",
    "X65n1280_001:0114c15": "句外省去。六句內會取。山曰。三千里外。且喜沒交",
    "X65n1280_001:0114c16": "涉。今漢月執三為深密之旨。作五宗原。潭吉又執",
    "X65n1280_001:0114c17": "三句以破本法。作五宗救。何止三千里外沒交涉",
    "X65n1280_001:0114c18": "哉。至謂吾教意。如∴字三點。巖頭取為略似宗門",
    "X65n1280_001:0114c19": "者。又何不看巖頭曰。休休。因僧請舉。故頭云。吾教",
    "X65n1280_001:0114c20": "意如∴字三點。第一向東方下一點。點開諸菩薩",
    "X65n1280_001:0114c21": "眼。第二向西方下一點。點諸菩薩命根。第三向上",
    "X65n1280_001:0114c22": "方下一點。點諸菩薩頂。據點雖三。要之頂眼命根。",
    "X65n1280_001:0114c23": "即一菩薩身分而已。故下云。但明取綱宗。本無實",
    "X65n1280_001:0114c24": "法。若道向上有法有事。真椀鳴聲。荼糊汝。繫罩汝。",
    "X65n1280_001:0115a01": "古人喚作繫驢橛。若將實法與人。土亦消不得。況",
    "X65n1280_001:0115a02": "漢月潭吉。分別種種圓相。種種三法。以為佛祖法",
    "X65n1280_001:0115a03": "式。是誠妄作妄說。害滅宗旨。故老僧不得不痛為",
    "X65n1280_001:0115a04": "之闢。將從上關棙。逐一說破。誠得罪於佛祖。必取",
    "X65n1280_001:0115a05": "後世明眼者罵。但時不獲免耳。",
    "X65n1280_001:0115a06": "▲釋迦牟尼佛姓剎利。父淨飯王。母摩耶。剎利氏自",
    "X65n1280_001:0115a07": "天地更始。閻浮洲初闢已來。世為王。佛歷劫修行。值",
    "X65n1280_001:0115a08": "然燈佛授記。於此劫作佛。後於迦葉佛世。以菩薩成",
    "X65n1280_001:0115a09": "道。上生覩史陀天。名護明大士。及應運時至。乃降神",
    "X65n1280_001:0115a10": "于摩耶。當此土周昭王二十四年甲寅四月初八日。",
    "X65n1280_001:0115a11": "自摩耶右脇誕生。生時放大智光明。照十方世界。地",
    "X65n1280_001:0115a12": "湧金蓮花。自然捧雙足。一手指天。一手指地。周行七",
    "X65n1280_001:0115a13": "步。目顧四方曰。天上天下惟我獨尊。",
    "X65n1280_001:0115a14": "五宗救。載世尊初生時。一手指天。一手指地。周行",
    "X65n1280_001:0115a15": "七步。目顧四方曰。天上天下。惟我獨尊。雲門云。我",
    "X65n1280_001:0115a16": "當時若見。一棒打殺與狗子喫。貴圖天下太平。雲",
    "X65n1280_001:0115a17": "峰悅云。雲門雖有定亂之謀。且無出身之路。老僧",
    "X65n1280_001:0115a18": "道。此雲峰據身為世尊惟我獨尊之旨。恐人錯會",
    "X65n1280_001:0115a19": "雲門語。不識一棒打殺。與狗子喫。貴圖天下太平",
    "X65n1280_001:0115a20": "者。乃直指人人獨尊時節。故下此二語。與世尊雲",
    "X65n1280_001:0115a21": "門相見。所謂棒下有分身之意。亦有出身之路者。",
    "X65n1280_001:0115a22": "此也。老僧曾頌曰。纔出胞胎脫體彰。指天指地為",
    "X65n1280_001:0115a23": "人揚。引他無限癡男女。天上人間沒處藏。豈像汝",
    "X65n1280_001:0115a24": "等。贓誣世尊。俛仰團成五色毬。萬鈞香餌墜絲頭。",
    "X65n1280_001:0115b01": "瞿曇意在深深處。跛鱉盲龜漫上鈎耶。世尊明明",
    "X65n1280_001:0115b02": "道。天上天下。惟我獨尊。何曾有五色毬。萬鈞餌。與",
    "X65n1280_001:0115b03": "深深意來。且問潭吉。雲門是箇有名的跛足阿師。",
    "X65n1280_001:0115b04": "因甚却道。一棒打殺。與狗子喫。貴圖天下太平。汝",
    "X65n1280_001:0115b05": "反敢謂跛鱉盲龜漫上鈎耶。汝何知到盲龜田地。",
    "X65n1280_001:0115b06": "不見有佛身與己身之異。始稱臨濟道。誰知吾正",
    "X65n1280_001:0115b07": "法眼藏。向者瞎驢邊滅却。則跛鱉盲龜。又豈在正",
    "X65n1280_001:0115b08": "法眼藏外耶。救中道。四十九年說法。皆隨機遮護。",
    "X65n1280_001:0115b09": "老僧則謂隨機開導。故曰。更以異方便。助顯第一",
    "X65n1280_001:0115b10": "義。可見異方便。無非開顯第一義者。所謂諸佛世",
    "X65n1280_001:0115b11": "尊。唯為一大事因緣故。出現於世。若也隨機遮護。",
    "X65n1280_001:0115b12": "不顯示第一義。則世尊直至拈花時。迦葉破顏微",
    "X65n1280_001:0115b13": "笑。乃出現於世耶。至謂一花拈出。圓證吾人心法",
    "X65n1280_001:0115b14": "廣大。說箇廣大。已是限量了也。吾人本來面目。徧",
    "X65n1280_001:0115b15": "現俱該沙界。收攝在一微塵。又極小同大。忘絕境",
    "X65n1280_001:0115b16": "界。極大同小。不見邊表。豈有廣大可說耶。漢月認",
    "X65n1280_001:0115b17": "一花拈出。早已錯了。何不看老僧頌曰。世尊脫體",
    "X65n1280_001:0115b18": "風流。迦葉渾身賣俏。當時百萬人天。只見拈花微",
    "X65n1280_001:0115b19": "笑。誠前人所謂。有抽釘拔楔之意。豈似汝等。釘樁",
    "X65n1280_001:0115b20": "搖櫓。道箇圓證廣大。為贓誣世尊之臆談也。且靈",
    "X65n1280_001:0115b21": "山會上。拈花示眾。獨有金色頭陀。破顏微笑。世尊",
    "X65n1280_001:0115b22": "云。吾有正法眼藏。涅槃妙心。實相無相。付囑摩訶",
    "X65n1280_001:0115b23": "迦葉。維摩詰曰。觀身實相。觀佛亦然。拘留孫佛曰。",
    "X65n1280_001:0115b24": "見身無實是佛身。足知世尊。所謂實相無相。身外",
    "X65n1280_001:0115c01": "無餘。何有一花拈出。圓證心法廣大者哉。又謂闢",
    "X65n1280_001:0115c02": "書。以一棒為全提獨尊。此外別有。即同魔說。老僧",
    "X65n1280_001:0115c03": "一棒不作一棒用。直指人人本體。為全提獨尊。正",
    "X65n1280_001:0115c04": "顯本體外別有。即同魔說耳。如世尊謂。身含十方。",
    "X65n1280_001:0115c05": "無盡虗空。豈於身外別有一棒哉。至云。吾所謂獨",
    "X65n1280_001:0115c06": "尊者。如天子為萬國之獨尊。吾所謂全提者。如萬",
    "X65n1280_001:0115c07": "國皆在天子王化之中。布一令而天下肅。發一言",
    "X65n1280_001:0115c08": "而天下應。除一官。授一職。而天下被其澤。天下之",
    "X65n1280_001:0115c09": "教教化化皆歸之。故謂之獨尊。據潭吉此說。鼓惑",
    "X65n1280_001:0115c10": "世人。生貪妄想。害獨尊之正旨矣。又曰。非天下之",
    "X65n1280_001:0115c11": "外。別有獨尊。獨尊之外。別有天下。此潭吉未到舉",
    "X65n1280_001:0115c12": "頭天外看。誰是我般人。故謂非天下之外。別有獨",
    "X65n1280_001:0115c13": "尊耳。抑知身含十方無盡虗空乎。又謂洞宗有五",
    "X65n1280_001:0115c14": "位。以君位為尊。潭吉何不看洞山謂。正中來。無中",
    "X65n1280_001:0115c15": "有路出塵埃。但能不觸當今諱。也勝前朝斷舌才。",
    "X65n1280_001:0115c16": "既曰無中有路出塵埃。豈似汝天下皆歸之為獨",
    "X65n1280_001:0115c17": "尊。與天下之外無獨尊乎。洞山又曰。直饒頭頭上",
    "X65n1280_001:0115c18": "顯。物物上彰。此正漢月意中。謂一花拈出。則物物",
    "X65n1280_001:0115c19": "頭頭皆然。故曰。圓證吾人心法廣大者。洞山何故",
    "X65n1280_001:0115c20": "謂。祇喚作了事人。終不喚作尊貴。當知尊貴一路",
    "X65n1280_001:0115c21": "自別乎。據是則豈可以漢月所謂心法廣大。為洞",
    "X65n1280_001:0115c22": "宗君位為尊乎。又謂臨濟有四賓主。以主中主為",
    "X65n1280_001:0115c23": "貴。若到老僧前恁麼道。則喫棒未有了日在。何故",
    "X65n1280_001:0115c24": "聻。為潭吉不過學說主中主為貴。其實賓中主之",
    "X65n1280_001:0116a01": "意。尚未夢見。況主中主乎。又謂雲門有全提半提。",
    "X65n1280_001:0116a02": "以全提為究竟。到老僧前恁麼道。亦直棒打出。汝",
    "X65n1280_001:0116a03": "何不看雲門云。直得乾坤大地。無纖毫過患。此又",
    "X65n1280_001:0116a04": "漢月一花拈出。圓證心法廣大的意也。而雲門則",
    "X65n1280_001:0116a05": "謂祇是轉句。不見一色。尚謂始是半提。更須知有",
    "X65n1280_001:0116a06": "全提時節。漢月潭吉。因不知時節。故一味穿鑿。亂",
    "X65n1280_001:0116a07": "統惑人。反引教中。海印三昧。謂萬象森羅。皆在海",
    "X65n1280_001:0116a08": "光之中。一時俱現。所謂全提獨尊。且海印三昧。出",
    "X65n1280_001:0116a09": "華嚴經。未有謂為全提獨尊者。豈非漢月潭吉。俱",
    "X65n1280_001:0116a10": "臆談乎。據老僧則祇可謂海與萬象。一時互映俱",
    "X65n1280_001:0116a11": "現。不可謂全提獨尊。何則。海與萬象。無能映所映。",
    "X65n1280_001:0116a12": "古人謂雁過長空。影沉寒水。雁無遺踪之意。水無",
    "X65n1280_001:0116a13": "留影之心者此耳。潭吉引來。證漢月心法廣大。抹",
    "X65n1280_001:0116a14": "滅世尊。身含十方無盡虗空。唯我獨尊之旨。不見",
    "X65n1280_001:0116a15": "道。未離兜率。已降皇宮。未出母胎。度人已畢。豈如",
    "X65n1280_001:0116a16": "來外。別有海印三昧。待拈花一著。始盡天上天下。",
    "X65n1280_001:0116a17": "獨尊之旨者乎。老僧一棒不作一棒用。直指一切",
    "X65n1280_001:0116a18": "人。為全提獨尊者。乃人人獨尊之獨尊。同一虗空",
    "X65n1280_001:0116a19": "天地日月。人人各各。見一虗空天地日月。未有一",
    "X65n1280_001:0116a20": "人。而不圓滿一虗空天地日月。豈止萬國之人而",
    "X65n1280_001:0116a21": "已。乃至盡虗空。徧法界。一一圓滿。一一獨尊。初無",
    "X65n1280_001:0116a22": "彼此。絲毫增減。故謂是法平等。無有高下。豈待天",
    "X65n1280_001:0116a23": "下皆歸之。始為獨尊哉。若待天下皆歸。始為獨尊。",
    "X65n1280_001:0116a24": "則人人一一。何有獨尊之時哉。故老僧一棒不作",
    "X65n1280_001:0116b01": "一棒用者。即古所謂。以丈六金身。作一莖草用。一",
    "X65n1280_001:0116b02": "莖草。作丈六金身用。體用一致。殺活自繇。實非漢",
    "X65n1280_001:0116b03": "月潭吉輩所知。又何怪其妄認一棒。為孤獨之獨",
    "X65n1280_001:0116b04": "也耶。",
    "X65n1280_001:0116b05": "自降生後。種種神異。踰城出家。具如經說。始于阿藍",
    "X65n1280_001:0116b06": "迦藍處。三年學不用處定。知非。便捨。復至鬱頭藍弗",
    "X65n1280_001:0116b07": "處。三年學非非想定。知非。亦捨。又至象頭山。同諸外",
    "X65n1280_001:0116b08": "道。日食麻麥。經于六年。世尊自思曰。今此苦行。非正",
    "X65n1280_001:0116b09": "解脫。吾當受食。而後成佛。即沐浴于尼連河。天為之",
    "X65n1280_001:0116b10": "偃樹。世尊援之而出。受牧牛氏女所獻乳糜。尋詣畢",
    "X65n1280_001:0116b11": "鉢樹下。天帝化人。擷瑞草以藉坐。景雲祥風。四起紛",
    "X65n1280_001:0116b12": "披。天魔念。世尊道成。且受折抑。率眾作難。窮現可怖",
    "X65n1280_001:0116b13": "可欲諸境。世尊泊然不動。以指按地。地大震。魔皆顛",
    "X65n1280_001:0116b14": "仆。於是降之。故經云。以無心意無受行。而悉摧伏諸",
    "X65n1280_001:0116b15": "外道。先歷示邪法。示諸方便。發諸異見。令至菩提。乃",
    "X65n1280_001:0116b16": "於穆王三年癸未歲二月七日之夕。入正三昧。至八",
    "X65n1280_001:0116b17": "日明星出時。廓然大悟。成等正覺。乃歎曰。奇哉一切",
    "X65n1280_001:0116b18": "眾生。具有如來智慧德相。但以妄想執著。不能證得。",
    "X65n1280_001:0116b19": "時年三十矣。成道後六年。歸為淨飯王說法。王大喜。",
    "X65n1280_001:0116b20": "遣其族五百貴子。從之出家。",
    "X65n1280_001:0116b21": "世尊在靈山會上。拈花示眾。是時眾皆默然。唯迦葉",
    "X65n1280_001:0116b22": "尊者破顏微笑。世尊曰。吾有正法眼藏涅槃妙心。實",
    "X65n1280_001:0116b23": "相無相微妙法門。不立文字。教外別傳。付囑摩訶迦",
    "X65n1280_001:0116b24": "葉。",
    "X65n1280_001:0116c01": "救曰。拈花付法。實直指一宗之岷源也。此處錯會。",
    "X65n1280_001:0116c02": "則千差萬別。繇之而生。不流為心性自己之義路。",
    "X65n1280_001:0116c03": "便流為硬作主宰之儱侗。如五方天王。觀摩尼寶",
    "X65n1280_001:0116c04": "珠。各說異色。而真珠隱矣。此正漢月潭吉。蹉過世",
    "X65n1280_001:0116c05": "尊。錯會拈花為付法。千差萬別。繇之而生。故漢月",
    "X65n1280_001:0116c06": "流為心法廣大之義路。潭吉則訶自己為義路。漢",
    "X65n1280_001:0116c07": "月謗老僧。為一橛頭硬禪。潭吉亦謗老僧。為硬作",
    "X65n1280_001:0116c08": "主宰之儱侗。豈非若天王觀珠。各說異色。而擡手",
    "X65n1280_001:0116c09": "之真珠則隱耶。據世尊不以摩尼為真珠。證知斷",
    "X65n1280_001:0116c10": "不以拈花為付法。自謂擡手為真珠。則離世尊外",
    "X65n1280_001:0116c11": "豈別有珠。故老僧獨據世尊。為付法之宗。以證老",
    "X65n1280_001:0116c12": "僧。唯直指人人為宗旨也。救中乃引一句合頭語。",
    "X65n1280_001:0116c13": "萬劫繫驢橛。以證闢書。自謂情與無情。煥然等現。",
    "X65n1280_001:0116c14": "為末後句。正在船子訶禁中。此見潭吉。不懂船子",
    "X65n1280_001:0116c15": "語意。故作此妄配也。據船子纔見夾山。劈頭便問",
    "X65n1280_001:0116c16": "大德住何寺。此船子所謂絲懸綠水。浮定有無之",
    "X65n1280_001:0116c17": "意。以驗夾山。而夾山不惺。故隨語生解。答曰。寺即",
    "X65n1280_001:0116c18": "不住。住即不似。船子亦就追索曰。不似似箇甚麼。",
    "X65n1280_001:0116c19": "而夾山猶自不知。又隨語曰。不是目前法。船子見",
    "X65n1280_001:0116c20": "夾山。是箇學語之流。故曰甚處學得來。夾山又隨",
    "X65n1280_001:0116c21": "語曰。非耳目之所到。船子見夾山。重重隨語生解。",
    "X65n1280_001:0116c22": "故點曰。一句合頭語。萬劫繫驢橛耳。老僧自悟情",
    "X65n1280_001:0116c23": "與無情。煥然等現。與誰相答問來。可謂之合頭語。",
    "X65n1280_001:0116c24": "繫驢橛乎。又謂老僧解拈花公案。威音者。一切眾",
    "X65n1280_001:0117a01": "生之容威。舉目了然。為依法生解。此據漢月五宗",
    "X65n1280_001:0117a02": "原。謂甞見繪事家。圖七佛之始。始於威音王佛。唯",
    "X65n1280_001:0117a03": "大作一○。威者。形之外者也。音者。聲之外者也。威",
    "X65n1280_001:0117a04": "音王者。形聲之外。未有出載。無所考據。文字已前",
    "X65n1280_001:0117a05": "最上事也。老僧謂漢月。本分未徹。故不見威音王",
    "X65n1280_001:0117a06": "佛。何以故。威音者。即三世諸佛。一切含靈之本色。",
    "X65n1280_001:0117a07": "舉目了然。不假思議言詮。正古所謂須知情與無",
    "X65n1280_001:0117a08": "情。說法無異者耳。所以世尊於靈山會上。拈花默",
    "X65n1280_001:0117a09": "顧大眾。人天百萬。悉皆罔措。唯摩訶迦葉。破顏微",
    "X65n1280_001:0117a10": "笑。世尊不說說。迦葉不聞聞。豈非威音也乎。即如",
    "X65n1280_001:0117a11": "世尊。示隨色摩尼珠。問五方天王。此珠作何色。時",
    "X65n1280_001:0117a12": "五方天王。互說異色。世尊藏珠。復擡手曰。此珠作",
    "X65n1280_001:0117a13": "何色。天王曰。佛手無珠。何處有色。世尊曰。汝何迷",
    "X65n1280_001:0117a14": "倒之甚。吾將世珠示之。便各強說。有青黃赤白色。",
    "X65n1280_001:0117a15": "吾將真珠示之。便總不知。時五方天王。悉皆悟道。",
    "X65n1280_001:0117a16": "可見世尊擡手。無物色之色。正吾宗門中。謂之本",
    "X65n1280_001:0117a17": "色衲子。老僧前謂漢月。本分未徹。故不見威音王",
    "X65n1280_001:0117a18": "佛者此也。若人因默顧默契。如五方天王。覩世尊",
    "X65n1280_001:0117a19": "手為真珠。亦能悉自悟道。既已自悟。寧有妄作一",
    "X65n1280_001:0117a20": "○。謂千佛萬佛之祖者乎。巖頭曰。若道向上有法",
    "X65n1280_001:0117a21": "有事。荼糊汝。繫罩汝。古人喚作繫驢橛。若有實法",
    "X65n1280_001:0117a22": "與人。土亦消不得。是則漢月一○。縱與仰山所畫",
    "X65n1280_001:0117a23": "○相無異。也是荼糊人。繫罩人。也是繫驢橛。故仰",
    "X65n1280_001:0117a24": "山即以脚抹之。而況漢月妄作一○。謂千佛萬佛",
    "X65n1280_001:0117b01": "之祖。老僧安得不訶禁乎。潭吉又引首楞嚴。爾時",
    "X65n1280_001:0117b02": "阿難。及諸大眾。各各自知。心徧十方。反觀父母。所",
    "X65n1280_001:0117b03": "生之身。如一微塵。若存若亡。如湛巨海。流一浮漚。",
    "X65n1280_001:0117b04": "起滅無從。各各自知。獲本妙心。常住不滅。謂此方",
    "X65n1280_001:0117b05": "等會中所談。教外之旨。不若是者。竟不思汝前自",
    "X65n1280_001:0117b06": "引。海印三昧。謂萬象森羅。皆在海光中。一時俱現。",
    "X65n1280_001:0117b07": "為全提獨尊。以證漢月之心法廣大。正與各各自",
    "X65n1280_001:0117b08": "知。心徧十方。反觀父母所生之身。如一微塵同解。",
    "X65n1280_001:0117b09": "繇此看來。潭吉自未悟。而惟依漢月心法為悟。漢",
    "X65n1280_001:0117b10": "月自未悟。而惟依大作一○為悟。正所謂依法生",
    "X65n1280_001:0117b11": "解。猶落魔界。老僧自悟。與盡虗空徧法界之有身。",
    "X65n1280_001:0117b12": "無不徧現。何曾身如微塵。若存若亡。別有心徧十",
    "X65n1280_001:0117b13": "方來。可見漢月潭吉。罔措老僧自悟境界。故謂同",
    "X65n1280_001:0117b14": "雲門。乾坤大地。無纖毫過患。猶是轉句也。又何知",
    "X65n1280_001:0117b15": "雲門為未大悟者。指自境而反諸己。故謂乾坤大",
    "X65n1280_001:0117b16": "地。無纖毫過患。祇是轉句。正漢月所謂心法廣大。",
    "X65n1280_001:0117b17": "及潭吉謂萬象森羅。皆在海光中。一時俱現之意",
    "X65n1280_001:0117b18": "也。不見一色。始是半提。更須知有全提時節。此正",
    "X65n1280_001:0117b19": "雲門預說著漢月潭吉等。不知有全提時節的病",
    "X65n1280_001:0117b20": "根。潭吉引。海印三昧。擬證雲門全提為究竟。以漢",
    "X65n1280_001:0117b21": "月心法廣大。為全提時節者。正反雲門全提之旨",
    "X65n1280_001:0117b22": "也。古人道。如金翅擘海。直取龍吞。如單刀直入。取",
    "X65n1280_001:0117b23": "上將頭。是教外單傳獨拔。提持四生之意。故老僧",
    "X65n1280_001:0117b24": "唯據一棒不作一棒用。凡有問者。當頭便打。乃是",
    "X65n1280_001:0117c01": "全提時節。正古云。欲識佛性義。當觀時節因緣。時",
    "X65n1280_001:0117c02": "節若至。如迷忽悟。如忘忽憶。今潭吉不知時節。據",
    "X65n1280_001:0117c03": "海印三昧。及漢月證法廣大。以證雲門全提。而妄謂",
    "X65n1280_001:0117c04": "老僧覿面提人。為一橛頭硬禪。及硬作主宰之儱侗。",
    "X65n1280_001:0117c05": "何曾夢見老僧情與無情。煥然等現。正平等真法界。",
    "X65n1280_001:0117c06": "無佛無眾生。一身入多身。多身入一身。盡虗空。徧法",
    "X65n1280_001:0117c07": "界。凡有身者。各各身光。互相涉入。映徹交羅。如寶",
    "X65n1280_001:0117c08": "珠網。豈可以算數譬喻。能測度哉。而反謗為閨閣",
    "X65n1280_001:0117c09": "中物。欲以唐突佛祖。向上巴鼻。太早計者。何也。其",
    "X65n1280_001:0117c10": "向上巴鼻話。今時人。十箇有五雙。皆學說耳。故潭",
    "X65n1280_001:0117c11": "吉前訶自己為義路。亦因雲門謂得到法身邊。己",
    "X65n1280_001:0117c12": "見猶存。坐在法身邊。是一。竟不省他後語。放過即",
    "X65n1280_001:0117c13": "不可。但有甚麼氣息。亦是病故也。妙喜曾曰。不用",
    "X65n1280_001:0117c14": "作禪會。不用作道會。不用向上商量。此是雲門老",
    "X65n1280_001:0117c15": "漢。據實而論。我恁麼道。有沒量罪過。汝若簡點得",
    "X65n1280_001:0117c16": "出。許你具擇法眼。若簡點不出。且向雲門葛藤裏",
    "X65n1280_001:0117c17": "參。老僧道。者便是大慧。見人不會雲門意。教人向",
    "X65n1280_001:0117c18": "雲門葛藤裏參耳。又恐不會。故曰。而今學實法者。",
    "X65n1280_001:0117c19": "以透過法身為極致。而雲門反以為病。不知透過",
    "X65n1280_001:0117c20": "了。合作麼生。到者裏。如人飲水。冷煖自知。不著問",
    "X65n1280_001:0117c21": "別人。問別人則禍事也。據冷煖自知。又非己見乎。",
    "X65n1280_001:0117c22": "老僧恁麼道。亦有沒量罪過。一任漢月潭吉等。諸",
    "X65n1280_001:0117c23": "方簡點。且閨閣中物。藥山因李翱居士問。如何是",
    "X65n1280_001:0117c24": "戒定慧。山曰。貧道者裏。無此閒家具。李罔測玄旨。",
    "X65n1280_001:0118a01": "故曰。太守欲保任此事。須向高高山頂立。深深海",
    "X65n1280_001:0118a02": "底行。閨閣中物捨不得。便為滲漏。此藥山點李居",
    "X65n1280_001:0118a03": "士。捨不得戒定慧等。為閨閣中物耳。據高高山頂",
    "X65n1280_001:0118a04": "立。深深海底行。豈出得老僧情與無情。煥然等現",
    "X65n1280_001:0118a05": "乎。又芙蓉楷。拈提船子夾山因緣云。法身者。理妙",
    "X65n1280_001:0118a06": "言玄。頓超終始之患。諸仁者。莫是幻身外別有法",
    "X65n1280_001:0118a07": "身麼。莫是幻身便是法身麼。若也恁麼會去。盡是",
    "X65n1280_001:0118a08": "依他作解。矇昧兩岐。法眼未得通明。不見僧問夾",
    "X65n1280_001:0118a09": "山。如何是法身。曰法身無相。如何是法眼。曰法眼",
    "X65n1280_001:0118a10": "無瑕。所以道吾云。未有師在。忽有人問老僧。如何",
    "X65n1280_001:0118a11": "是法身。羊便乾處臥。如何是法眼。驢便濕處尿。更",
    "X65n1280_001:0118a12": "有人問。作麼生是法身。買帽相頭。作麼生是法眼。",
    "X65n1280_001:0118a13": "坑坎堆阜。據芙蓉四轉語。又何甞出得老僧。情與",
    "X65n1280_001:0118a14": "無情。煥然等現乎。又云。若簡點將來。夾山祇是學",
    "X65n1280_001:0118a15": "處不明。如流俗閨閣中物。此芙蓉簡點夾山。不能",
    "X65n1280_001:0118a16": "捨法身法眼。無相無瑕。致使情封識鎻。如流俗閨",
    "X65n1280_001:0118a17": "閣中物。然尚不簡夾山。祇學說得法身無相。法眼",
    "X65n1280_001:0118a18": "無瑕。而自未甞實證實契。法身法眼。故直待船子",
    "X65n1280_001:0118a19": "點破耳。芙蓉又賣弄曰。老僧若不當陽顯示。後學",
    "X65n1280_001:0118a20": "難以知歸。勸汝諸人。不用求真。唯須息見。諸見若",
    "X65n1280_001:0118a21": "息。智鑑洞明。更無他物。諸仁者。還會麼。良久曰。珠",
    "X65n1280_001:0118a22": "中有火君須信。休向天邊問太陽。老僧若見芙蓉",
    "X65n1280_001:0118a23": "恁麼道。便與當頭一棒。何故。免芙蓉別說箇珠中",
    "X65n1280_001:0118a24": "有火。荼糊人。即如不用求真。唯須息見等語。其成",
    "X65n1280_001:0118b01": "人壞人亦不淺。所以老僧不甚言之。但人問法身。",
    "X65n1280_001:0118b02": "也與當頭一棒。問法眼。也與當頭一棒。問法身向",
    "X65n1280_001:0118b03": "上。也與當頭一棒。學人於此。若生異見。總不干老",
    "X65n1280_001:0118b04": "僧事。一任漢月潭吉。道一橛頭硬禪。相似野狐涎。",
    "X65n1280_001:0118b05": "硬作主宰之儱侗。也不干老僧事。若到老僧前來",
    "X65n1280_001:0118b06": "恁麼道。則與當頭一棒。斷治你等。諸見盡淨。始不",
    "X65n1280_001:0118b07": "敢如此。妄作妄說耳。又洪覺範曰。於今叢林。師授",
    "X65n1280_001:0118b08": "弟子。例皆禁絕悟解。推去玄妙。惟要直問直答。無",
    "X65n1280_001:0118b09": "則始終言無。有則始終言有。毫釐差互。謂之狂解。",
    "X65n1280_001:0118b10": "使船子聞之。豈止萬劫繫驢橛而已哉。繇此觀之。",
    "X65n1280_001:0118b11": "非特不善悟。要亦不善疑也。善疑者。必思三十三",
    "X65n1280_001:0118b12": "祖授法之際。悟道之緣。其語言具在。皆可以理究。",
    "X65n1280_001:0118b13": "可以智知。獨江西石頭而下。諸大宗師。以機用應",
    "X65n1280_001:0118b14": "物。觀其問答。溟涬然令人坐睡。其道異諸祖耶。則",
    "X65n1280_001:0118b15": "嗣其法。其不異耶。則所言乃爾不同。故知臨濟大",
    "X65n1280_001:0118b16": "師曰。大凡舉論宗乘。一句中具三玄。一玄中具三",
    "X65n1280_001:0118b17": "要。有玄有要者。葢明此也。不知者。指為門庭建立。",
    "X65n1280_001:0118b18": "權時語言。可悲也。今漢月等。認三玄三要之名。為",
    "X65n1280_001:0118b19": "實法者。葢倚覺範言而忽臨濟語也。何也。臨濟但",
    "X65n1280_001:0118b20": "曰。有權有實。有炤有用而已。漢月等。竟不顧其語",
    "X65n1280_001:0118b21": "脉。執定有玄有要。非倚覺範之言而何耶。諸人要",
    "X65n1280_001:0118b22": "會一句中具三玄。一玄中具三要。但看夾山問船",
    "X65n1280_001:0118b23": "子。拋綸擲釣。師意如何。子曰。絲懸綠水。浮定有無",
    "X65n1280_001:0118b24": "之意。山默領曰。語帶玄而無路。舌頭譚而不譚者",
    "X65n1280_001:0118c01": "是也。故船子曰。釣盡江波。金鱗始遇。山乃掩耳。子",
    "X65n1280_001:0118c02": "曰。如是如是。遂囑曰。汝向去。直須藏身處沒踪跡。",
    "X65n1280_001:0118c03": "沒踪跡處莫藏身。吾三十年在藥山。祇明斯事。若",
    "X65n1280_001:0118c04": "認覺範的有玄有要為實法。又何止萬劫繫驢橛",
    "X65n1280_001:0118c05": "而已。",
    "X65n1280_001:0118c06": "世尊至多子塔前。命摩訶迦葉。分座令坐。以僧伽黎",
    "X65n1280_001:0118c07": "圍之。遂告曰。吾以正法眼藏。密付於汝。汝當護持。并",
    "X65n1280_001:0118c08": "敕阿難。副貳傳化。毋令斷絕。而說偈曰。法本法無法。",
    "X65n1280_001:0118c09": "無法法亦法。今付無法時。法法何曾法。爾時世尊。說",
    "X65n1280_001:0118c10": "此偈已。復告迦葉。吾將金縷僧伽黎。傳付於汝。轉授",
    "X65n1280_001:0118c11": "補處。至慈氏佛出世。勿令朽壞。迦葉聞偈。頭面禮足",
    "X65n1280_001:0118c12": "曰。善哉善哉。我當依敕。恭順佛故。",
    "X65n1280_001:0118c13": "救曰。六祖入黃梅之室。亦以袈裟遮圍。徵其前悟。",
    "X65n1280_001:0118c14": "至應無所住。而生其心。言下大徹。遂以衣鉢付之。",
    "X65n1280_001:0118c15": "先師謂袈袈縷縷。明示法數。非苟然也。葢袈裟自",
    "X65n1280_001:0118c16": "一條至二十五條。每條各五。各各四長一短。顛倒",
    "X65n1280_001:0118c17": "參錯。開闔變化。默印吾人本具之廣大心體。圓融",
    "X65n1280_001:0118c18": "行布。不滯一偏。始盡此心此法之奧。非心外別有",
    "X65n1280_001:0118c19": "所謂密付者也。如六祖偈曰。菩提本無樹。明鏡亦",
    "X65n1280_001:0118c20": "非臺。本來無一物。何處惹塵埃。豈非滯在淨處。而",
    "X65n1280_001:0118c21": "於心法有所未圓者乎。若此偈便為究竟。則三鼓",
    "X65n1280_001:0118c22": "入室。不應復有言下大徹等語。既有此語。則偈旨",
    "X65n1280_001:0118c23": "之偏。雖盧公再出。亦當首肯。今人悟不及此。遂謂",
    "X65n1280_001:0118c24": "先師以宗旨定在衣上。不亦欺世之甚乎。此正顯",
    "X65n1280_001:0119a01": "潭吉不肯深思。脫空妄語。不思袈裟繇人所造。以",
    "X65n1280_001:0119a02": "所造之衣。印本具心體。則所造與本具。互相敵破。",
    "X65n1280_001:0119a03": "法喻不齊也。且前既據衣縷。為示法數。謂非苟然。",
    "X65n1280_001:0119a04": "後又曰。宗旨不在衣上。豈非前後不炤。自相矯亂",
    "X65n1280_001:0119a05": "乎。漢月誣謗六祖之偈。謂斷見外道。潭吉改為滯",
    "X65n1280_001:0119a06": "在淨處。於心法未圓。然則世尊之法本法無法。無",
    "X65n1280_001:0119a07": "法法亦法。今付無法時。法法何曾法。亦滯在淨處。",
    "X65n1280_001:0119a08": "而於心法有所未圓乎。又迦葉偈曰。法法本來法。",
    "X65n1280_001:0119a09": "無法無非法。何於一法中。有法有非法。既謂法法",
    "X65n1280_001:0119a10": "本來法。無法無非法。豈非本來無一物。何處惹塵",
    "X65n1280_001:0119a11": "埃乎。漢月潭吉。自未悟本來。故一味向本來外。說",
    "X65n1280_001:0119a12": "此心此法之奧。反斥六祖本來偈。為滯在淨處。未",
    "X65n1280_001:0119a13": "夢見古人處處真。處處真。塵塵盡是本來人耳。龐",
    "X65n1280_001:0119a14": "居士所謂。日用事無別。唯吾自偶諧。頭頭非取捨。",
    "X65n1280_001:0119a15": "處處沒張乖。朱紫誰為號。丘山絕點埃者。者便是",
    "X65n1280_001:0119a16": "六祖本來無一物。何處惹塵埃的註脚。故老僧不",
    "X65n1280_001:0119a17": "待盧公再出。輙斷漢月潭吉。未到佛祖。與一切人。",
    "X65n1280_001:0119a18": "本來無異之地。所以妄作五宗原。五宗救。即據潭",
    "X65n1280_001:0119a19": "吉。謂物之最大者。天地是也。理之最幽者。陰陽是",
    "X65n1280_001:0119a20": "也。聖人迎日推策。畫八封。考河圖。測以渾天之儀。",
    "X65n1280_001:0119a21": "載以曆象之書。然後天地之動靜。日月之行度。星",
    "X65n1280_001:0119a22": "辰之區分。陰陽寒暑之數。閏餘盈縮之變。鬼神幽",
    "X65n1280_001:0119a23": "冥之情狀。灼見而指諸掌。繇是而觀聖人之智慮。",
    "X65n1280_001:0119a24": "過人遠矣。使匹夫匹婦。從而論之。又烏得不增其",
    "X65n1280_001:0119b01": "昧昧。便可見汝。未證到本來一切無異之地。何以",
    "X65n1280_001:0119b02": "故。天地自我出。不可謂物之最大。陰陽繇我彰。不",
    "X65n1280_001:0119b03": "可謂理之最幽。不著一畫。而八卦自陳。未見龍馬。",
    "X65n1280_001:0119b04": "而河圖已出。不待測以渾天之儀。載以曆象之書。",
    "X65n1280_001:0119b05": "而天地之動靜。日月之行度。星辰之區分。陰陽寒",
    "X65n1280_001:0119b06": "暑之數。閏餘盈縮之變。鬼神幽冥之情狀。無不各",
    "X65n1280_001:0119b07": "循其候。各得其所。然則聖人之智慮。何甞有纖毫",
    "X65n1280_001:0119b08": "過人。匹夫匹婦。何甞有纖毫昧昧哉。此是老樵夫。",
    "X65n1280_001:0119b09": "自覺情與無情。煥然等現的境界。世尊據此。謂諸",
    "X65n1280_001:0119b10": "佛出世。惟為一大事因緣。七佛歷祖五宗。據此為",
    "X65n1280_001:0119b11": "相續不斷底宗旨。今潭吉大視天地。幽視陰陽。把",
    "X65n1280_001:0119b12": "迎日推策。測以渾儀。載以曆書。與畫八卦。考河圖。",
    "X65n1280_001:0119b13": "看做聖人奇特的事。如此則正是業識茫茫。無本",
    "X65n1280_001:0119b14": "可據。又何怪其依漢月。妄作妄說。誣謗老僧耶。",
    "X65n1280_001:0119b16": "天童和尚闢妄救略說卷之一"
}