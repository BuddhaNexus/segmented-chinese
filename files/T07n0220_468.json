{
    "T07n0220_468:0366a02": "大般若波羅蜜多經卷第四百六",
    "T07n0220_468:0366a03": "十八",
    "T07n0220_468:0366a05": "三藏法師玄奘奉 詔譯",
    "T07n0220_468:0366a06": "第二分無雜品第七十五之二",
    "T07n0220_468:0366a07": "[0366a07] 「復次，善現！諸菩薩摩訶薩行深般若波羅蜜",
    "T07n0220_468:0366a08": "多時，安住如夢、如響、如像、如光影、如陽焰、如",
    "T07n0220_468:0366a09": "幻、如化五取蘊中，如實了知如夢乃至如化",
    "T07n0220_468:0366a10": "五蘊無實相已，發起勇猛身心精進。[0366a10] 「是菩薩",
    "T07n0220_468:0366a11": "摩訶薩發起勇猛身精進故，引發殊勝迅疾",
    "T07n0220_468:0366a12": "神通，能往十方殑伽沙等諸佛世界，親近如",
    "T07n0220_468:0366a13": "來、應、正等覺，以無量種上妙供具供養恭敬、",
    "T07n0220_468:0366a14": "尊重讚歎，於諸佛所種諸善根，利益安樂",
    "T07n0220_468:0366a15": "諸有情類，亦能嚴淨種種佛土。是菩薩摩訶",
    "T07n0220_468:0366a16": "薩由身精進成熟有情，隨其所宜以三乘法",
    "T07n0220_468:0366a17": "方便安立各令究竟。[0366a17] 「如是，善現！諸菩薩摩訶",
    "T07n0220_468:0366a18": "薩行深般若波羅蜜多，由身精進能速圓滿",
    "T07n0220_468:0366a19": "無相精進波羅蜜多。是菩薩摩訶薩發起勇",
    "T07n0220_468:0366a20": "猛心精進故，引發諸聖無漏道支所攝聖道",
    "T07n0220_468:0366a21": "圓滿精進波羅蜜多，於中具能攝諸善法，謂",
    "T07n0220_468:0366a22": "四念住乃至八聖道支，若空、無相、無願解脫",
    "T07n0220_468:0366a23": "門，若四靜慮、四無量、四無色定，若八解脫乃",
    "T07n0220_468:0366a24": "至十遍處，若苦、集、滅、道聖諦，若布施波羅蜜",
    "T07n0220_468:0366a25": "多乃至般若波羅蜜多，若極喜地乃至法雲",
    "T07n0220_468:0366a26": "地，若一切陀羅尼門、三摩地門，若內空乃至",
    "T07n0220_468:0366a27": "無性自性空，若真如乃至不思議界，若五眼、",
    "T07n0220_468:0366a28": "六神通，若如來十力乃至十八佛不共法，若",
    "T07n0220_468:0366a29": "無忘失法、恒住捨性，若一切智、道相智、一切",
    "T07n0220_468:0366b01": "相智。是菩薩摩訶薩由心精進，諸相隨好皆",
    "T07n0220_468:0366b02": "得圓滿，放大光明照無邊界。由心精進極圓",
    "T07n0220_468:0366b03": "滿故，便能永斷一切煩惱習氣相續，證得無",
    "T07n0220_468:0366b04": "上正等菩提，轉妙法輪具三十二相，令三千",
    "T07n0220_468:0366b05": "界六種變動。其中有情蒙光照觸、&#x89A9;斯變動、",
    "T07n0220_468:0366b06": "聞正法音，隨其所應，於三乘道得不退轉各",
    "T07n0220_468:0366b07": "得究竟。[0366b07] 「如是，善現！諸菩薩摩訶薩行深般若",
    "T07n0220_468:0366b08": "波羅蜜多，圓滿精進波羅蜜多，由此精進波",
    "T07n0220_468:0366b09": "羅蜜多多有所作，是菩薩摩訶薩安住精進",
    "T07n0220_468:0366b10": "波羅蜜多，速能圓滿一切佛法，疾證無上正",
    "T07n0220_468:0366b11": "等菩提。",
    "T07n0220_468:0366b12": "[0366b12] 「復次，善現！諸菩薩摩訶薩行深般若波羅蜜",
    "T07n0220_468:0366b13": "多時，安住如夢、如響、如像、如光影、如陽焰、如",
    "T07n0220_468:0366b14": "幻、如化五取蘊中，圓滿靜慮波羅蜜多。善",
    "T07n0220_468:0366b15": "現！云何菩薩摩訶薩行深般若波羅蜜多時，",
    "T07n0220_468:0366b16": "安住如夢乃至如化五取蘊中，圓滿靜慮波",
    "T07n0220_468:0366b17": "羅蜜多？謂菩薩摩訶薩行深般若波羅蜜多",
    "T07n0220_468:0366b18": "時，如實了知如夢乃至如化五蘊無實相已，",
    "T07n0220_468:0366b19": "入初靜慮乃至第四靜慮，入慈無量乃至捨",
    "T07n0220_468:0366b20": "無量，入空無邊處定乃至非想非非想處定，",
    "T07n0220_468:0366b21": "修空、無相、無願三摩地，修如電三摩地，修金",
    "T07n0220_468:0366b22": "剛喻三摩地，修聖正三摩地，住金剛喻三",
    "T07n0220_468:0366b23": "摩地中。除如來定，於餘所有若共二乘若餘",
    "T07n0220_468:0366b24": "勝定，一切能入具足安住，然於如是靜慮、無",
    "T07n0220_468:0366b25": "量、無色定等不生味著，亦不耽著彼所得果。",
    "T07n0220_468:0366b26": "所以者何？是菩薩摩訶薩如實了知靜慮、無",
    "T07n0220_468:0366b27": "量、無色定等及一切法皆同無相、無性為性，",
    "T07n0220_468:0366b28": "不應無相味著無相，不應無性味著無性。無",
    "T07n0220_468:0366b29": "味著故，終不隨順靜慮、無量、無色定等勢力",
    "T07n0220_468:0366c01": "而生色、無色界。所以者何？是菩薩摩訶薩於",
    "T07n0220_468:0366c02": "一切界都無所得，於能入定及所入定、由此",
    "T07n0220_468:0366c03": "入定、為此入定亦無所得。[0366c03] 「是菩薩摩訶薩於",
    "T07n0220_468:0366c04": "一切法無所得故，速能圓滿無相靜慮波羅",
    "T07n0220_468:0366c05": "蜜多，由此靜慮波羅蜜多超諸聲聞及獨覺",
    "T07n0220_468:0366c06": "地。」[0366c06] 具壽善現白言：「世尊！是菩薩摩訶薩云",
    "T07n0220_468:0366c07": "何圓滿無相靜慮波羅蜜多，超諸聲聞及獨",
    "T07n0220_468:0366c08": "覺地？」[0366c08] 佛告善現：「是菩薩摩訶薩善學內空乃",
    "T07n0220_468:0366c09": "至無性自性空故，便能圓滿無相靜慮波羅",
    "T07n0220_468:0366c10": "蜜多，超諸聲聞及獨覺地。是菩薩摩訶薩住",
    "T07n0220_468:0366c11": "諸空中，於一切法都無所得，不見有法離諸",
    "T07n0220_468:0366c12": "空者。是菩薩摩訶薩安住此中，不得預流果",
    "T07n0220_468:0366c13": "乃至不得獨覺菩提，亦復不得諸菩薩行及",
    "T07n0220_468:0366c14": "佛無上正等菩提，如是諸空亦皆空故。是菩",
    "T07n0220_468:0366c15": "薩摩訶薩由住此空，超諸聲聞、獨覺等地，證",
    "T07n0220_468:0366c16": "入菩薩正性離生。」[0366c16] 具壽善現復白佛言：「諸菩",
    "T07n0220_468:0366c17": "薩摩訶薩以何為生？以何為離生？」[0366c17] 佛告善",
    "T07n0220_468:0366c18": "現：「諸菩薩摩訶薩以一切有所得為生，以",
    "T07n0220_468:0366c19": "一切無所得為離生。」[0366c19] 具壽善現白言：「世尊！",
    "T07n0220_468:0366c20": "諸菩薩摩訶薩以何為有所得？以何為無所",
    "T07n0220_468:0366c21": "得？」[0366c21] 佛告善現：「諸菩薩摩訶薩以一切法為有",
    "T07n0220_468:0366c22": "所得，謂菩薩摩訶薩以色、受、想、行、識為有所",
    "T07n0220_468:0366c23": "得，以眼處乃至意處為有所得，以色處乃",
    "T07n0220_468:0366c24": "至法處為有所得，以眼界乃至意界為有所",
    "T07n0220_468:0366c25": "得，以色界乃至法界為有所得，以眼識界乃",
    "T07n0220_468:0366c26": "至意識界為有所得，以眼觸乃至意觸為有",
    "T07n0220_468:0366c27": "所得，以眼觸為緣所生諸受乃至意觸為緣",
    "T07n0220_468:0366c28": "所生諸受為有所得，以地界乃至識界為有",
    "T07n0220_468:0366c29": "所得，以因緣乃至增上緣為有所得，以無明",
    "T07n0220_468:0367a01": "乃至老死為有所得，以布施波羅蜜多乃至",
    "T07n0220_468:0367a02": "般若波羅蜜多為有所得，以內空乃至無性",
    "T07n0220_468:0367a03": "自性空為有所得，以真如乃至不思議界為",
    "T07n0220_468:0367a04": "有所得，以苦、集、滅、道聖諦為有所得，以四",
    "T07n0220_468:0367a05": "念住乃至八聖道支為有所得，以空、無相、無",
    "T07n0220_468:0367a06": "願解脫門為有所得，以四靜慮、四無量、四無",
    "T07n0220_468:0367a07": "色定為有所得，以八解脫乃至十遍處為有",
    "T07n0220_468:0367a08": "所得，以淨觀地乃至如來地為有所得，以",
    "T07n0220_468:0367a09": "極喜地乃至法雲地為有所得，以一切陀羅",
    "T07n0220_468:0367a10": "尼門、三摩地門為有所得，以五眼、六神通為",
    "T07n0220_468:0367a11": "有所得，以如來十力乃至十八佛不共法為",
    "T07n0220_468:0367a12": "有所得，以三十二大士相、八十隨好為有所",
    "T07n0220_468:0367a13": "得，以無忘失法、恒住捨性為有所得，以一",
    "T07n0220_468:0367a14": "切智、道相智、一切相智為有所得，以預流果",
    "T07n0220_468:0367a15": "乃至獨覺菩提為有所得，以一切菩薩摩訶",
    "T07n0220_468:0367a16": "薩行為有所得，以諸佛無上正等菩提為有",
    "T07n0220_468:0367a17": "所得，以一切智智為有所得。善現！諸菩薩",
    "T07n0220_468:0367a18": "摩訶薩以如是等種種法門為有所得，即有",
    "T07n0220_468:0367a19": "所得說名為生。[0367a19] 「復次，善現！諸菩薩摩訶薩",
    "T07n0220_468:0367a20": "以一切法無行、無得、無說、無示為無所得。謂",
    "T07n0220_468:0367a21": "諸菩薩摩訶薩以色、受、想、行、識無行、無得、無說、",
    "T07n0220_468:0367a22": "無示為無所得。所以者何？色自性乃至識自",
    "T07n0220_468:0367a23": "性皆不可行、得、說、示故。諸菩薩摩訶薩以眼",
    "T07n0220_468:0367a24": "處乃至意處無行、無得、無說、無示為無所得。",
    "T07n0220_468:0367a25": "所以者何？眼處自性乃至意處自性皆不可",
    "T07n0220_468:0367a26": "行、得、說、示故。諸菩薩摩訶薩以色處乃至法",
    "T07n0220_468:0367a27": "處無行、無得、無說、無示為無所得。所以者何？",
    "T07n0220_468:0367a28": "色處自性乃至法處自性皆不可行、得、說、示",
    "T07n0220_468:0367a29": "故。諸菩薩摩訶薩以眼界乃至意界無行、無",
    "T07n0220_468:0367b01": "得、無說、無示為無所得。所以者何？眼界自性",
    "T07n0220_468:0367b02": "乃至意界自性皆不可行、得、說、示故。諸菩薩",
    "T07n0220_468:0367b03": "摩訶薩以色界乃至法界無行、無得、無說、無示",
    "T07n0220_468:0367b04": "為無所得。所以者何？色界自性乃至法界自",
    "T07n0220_468:0367b05": "性皆不可行、得、說、示故。諸菩薩摩訶薩以眼",
    "T07n0220_468:0367b06": "識界乃至意識界無行、無得、無說、無示為無所",
    "T07n0220_468:0367b07": "得。所以者何？眼識界自性乃至意識界自性",
    "T07n0220_468:0367b08": "皆不可行、得、說、示故。諸菩薩摩訶薩以眼觸",
    "T07n0220_468:0367b09": "乃至意觸無行、無得、無說、無示為無所得。所",
    "T07n0220_468:0367b10": "以者何？眼觸自性乃至意觸自性皆不可行、",
    "T07n0220_468:0367b11": "得、說、示故。諸菩薩摩訶薩以眼觸為緣所生",
    "T07n0220_468:0367b12": "諸受乃至意觸為緣所生諸受無行、無得、無說、",
    "T07n0220_468:0367b13": "無示為無所得。所以者何？眼觸為緣所生諸",
    "T07n0220_468:0367b14": "受自性乃至意觸為緣所生諸受自性皆不可",
    "T07n0220_468:0367b15": "行、得、說、示故。諸菩薩摩訶薩以地界乃至識",
    "T07n0220_468:0367b16": "界無行、無得、無說、無示為無所得。所以者何？",
    "T07n0220_468:0367b17": "地界自性乃至識界自性皆不可行、得、說、示",
    "T07n0220_468:0367b18": "故。諸菩薩摩訶薩以因緣乃至增上緣無行、",
    "T07n0220_468:0367b19": "無得、無說、無示為無所得。所以者何？因緣自",
    "T07n0220_468:0367b20": "性乃至增上緣自性皆不可行、得、說、示故。諸",
    "T07n0220_468:0367b21": "菩薩摩訶薩以無明乃至老死無行、無得、無說、",
    "T07n0220_468:0367b22": "無示為無所得。所以者何？無明自性乃至老",
    "T07n0220_468:0367b23": "死自性皆不可行、得、說、示故。諸菩薩摩訶薩",
    "T07n0220_468:0367b24": "以布施波羅蜜多乃至般若波羅蜜多無行、無",
    "T07n0220_468:0367b25": "得、無說、無示為無所得。所以者何？布施波羅",
    "T07n0220_468:0367b26": "蜜多自性乃至般若波羅蜜多自性皆不可行、",
    "T07n0220_468:0367b27": "得、說、示故。諸菩薩摩訶薩以內空乃至無性",
    "T07n0220_468:0367b28": "自性空無行、無得、無說、無示為無所得。所以",
    "T07n0220_468:0367b29": "者何？內空自性乃至無性自性空自性皆不",
    "T07n0220_468:0367c01": "可行、得、說、示故。諸菩薩摩訶薩以真如乃至",
    "T07n0220_468:0367c02": "不思議界無行、無得、無說、無示為無所得。所",
    "T07n0220_468:0367c03": "以者何？真如自性乃至不思議界自性皆不",
    "T07n0220_468:0367c04": "可行、得、說、示故。諸菩薩摩訶薩以苦、集、滅、道",
    "T07n0220_468:0367c05": "聖諦無行、無得、無說、無示為無所得。所以者",
    "T07n0220_468:0367c06": "何？苦、集、滅、道聖諦自性皆不可行、得、說、示故。",
    "T07n0220_468:0367c07": "諸菩薩摩訶薩以四念住乃至八聖道支無行、",
    "T07n0220_468:0367c08": "無得、無說、無示為無所得。所以者何？四念住",
    "T07n0220_468:0367c09": "自性乃至八聖道支自性皆不可行、得、說、示",
    "T07n0220_468:0367c10": "故。諸菩薩摩訶薩以空、無相、無願解脫門無",
    "T07n0220_468:0367c11": "行、無得、無說、無示為無所得。所以者何？空、無",
    "T07n0220_468:0367c12": "相、無願解脫門自性皆不可行、得、說、示故。諸",
    "T07n0220_468:0367c13": "菩薩摩訶薩以四靜慮、四無量、四無色定無行、",
    "T07n0220_468:0367c14": "無得、無說、無示為無所得。所以者何？四靜慮、",
    "T07n0220_468:0367c15": "四無量、四無色定自性皆不可行、得、說、示故。",
    "T07n0220_468:0367c16": "諸菩薩摩訶薩以八解脫乃至十遍處無行、無",
    "T07n0220_468:0367c17": "得、無說、無示為無所得。所以者何？八解脫自",
    "T07n0220_468:0367c18": "性乃至十遍處自性皆不可行、得、說、示故。諸",
    "T07n0220_468:0367c19": "菩薩摩訶薩以淨觀地乃至如來地無行、無",
    "T07n0220_468:0367c20": "得、無說、無示為無所得。所以者何？淨觀地自",
    "T07n0220_468:0367c21": "性乃至如來地自性皆不可行、得、說、示故。諸",
    "T07n0220_468:0367c22": "菩薩摩訶薩以極喜地乃至法雲地無行、無得、",
    "T07n0220_468:0367c23": "無說、無示為無所得。所以者何？極喜地自性",
    "T07n0220_468:0367c24": "乃至法雲地自性皆不可行、得、說、示故。諸菩",
    "T07n0220_468:0367c25": "薩摩訶薩以一切陀羅尼門、三摩地門無行、無",
    "T07n0220_468:0367c26": "得、無說、無示為無所得。所以者何？一切陀羅",
    "T07n0220_468:0367c27": "尼門、三摩地門自性皆不可行、得、說、示故。諸",
    "T07n0220_468:0367c28": "菩薩摩訶薩以五眼、六神通無行、無得、無說、無",
    "T07n0220_468:0367c29": "示為無所得。所以者何？五眼、六神通自性皆",
    "T07n0220_468:0367c30": "不可行、得、說、示故。諸菩薩摩訶薩以如來十",
    "T07n0220_468:0368a01": "力乃至十八佛不共法無行、無得、無說、無示為",
    "T07n0220_468:0368a02": "無所得。所以者何？如來十力自性乃至十八",
    "T07n0220_468:0368a03": "佛不共法自性皆不可行、得、說、示故。諸菩薩",
    "T07n0220_468:0368a04": "摩訶薩以三十二大士相、八十隨好無行、無得、",
    "T07n0220_468:0368a05": "無說、無示為無所得。所以者何？三十二大士",
    "T07n0220_468:0368a06": "相、八十隨好自性皆不可行、得、說、示故。諸菩",
    "T07n0220_468:0368a07": "薩摩訶薩以無忘失法、恒住捨性無行、無得、無",
    "T07n0220_468:0368a08": "說、無示為無所得。所以者何？無忘失法、恒住",
    "T07n0220_468:0368a09": "捨性自性皆不可行、得、說、示故。諸菩薩摩訶",
    "T07n0220_468:0368a10": "薩以一切智、道相智、一切相智無行、無得、無說、",
    "T07n0220_468:0368a11": "無示為無所得。所以者何？一切智、道相智、一",
    "T07n0220_468:0368a12": "切相智自性皆不可行、得、說、示故。諸菩薩摩",
    "T07n0220_468:0368a13": "訶薩以預流果乃至獨覺菩提無行、無得、無說、",
    "T07n0220_468:0368a14": "無示為無所得。所以者何？預流果自性乃至",
    "T07n0220_468:0368a15": "獨覺菩提自性皆不可行、得、說、示故。諸菩薩",
    "T07n0220_468:0368a16": "摩訶薩以一切菩薩摩訶薩行無行、無得、無說、",
    "T07n0220_468:0368a17": "無示為無所得。所以者何？一切菩薩摩訶薩",
    "T07n0220_468:0368a18": "行自性皆不可行、得、說、示故。諸菩薩摩訶薩",
    "T07n0220_468:0368a19": "以諸佛無上正等菩提無行、無得、無說、無示為",
    "T07n0220_468:0368a20": "無所得。所以者何？諸佛無上正等菩提自性",
    "T07n0220_468:0368a21": "皆不可行、得、說、示故。諸菩薩摩訶薩以一切",
    "T07n0220_468:0368a22": "智智無行、無得、無說、無示為無所得。所以者",
    "T07n0220_468:0368a23": "何？一切智智自性皆不可行、得、說、示故。[0368a23] 「善",
    "T07n0220_468:0368a24": "現！諸菩薩摩訶薩以如是等種種法門無行、",
    "T07n0220_468:0368a25": "無得、無說、無示為無所得，即無所得說名離",
    "T07n0220_468:0368a26": "生。諸菩薩摩訶薩證入正性離生位已，圓",
    "T07n0220_468:0368a27": "滿一切靜慮、解脫、等持、等至，尚不隨定勢力",
    "T07n0220_468:0368a28": "而生，況隨貪、瞋、癡等煩惱！若隨煩惱勢力而",
    "T07n0220_468:0368a29": "生，無有是處！是菩薩摩訶薩安住此中造作",
    "T07n0220_468:0368b01": "諸業，由業勢力流轉諸趣，亦無是處！是菩薩",
    "T07n0220_468:0368b02": "摩訶薩雖住如幻諸行聚中，作諸有情如實",
    "T07n0220_468:0368b03": "饒益，而不得幻及諸有情。是菩薩摩訶薩於",
    "T07n0220_468:0368b04": "如是事無所得時，成熟有情、嚴淨佛土常無",
    "T07n0220_468:0368b05": "懈廢。[0368b05] 「如是，善現！諸菩薩摩訶薩行深般若波",
    "T07n0220_468:0368b06": "羅蜜多時，速能圓滿無相靜慮波羅蜜多。由",
    "T07n0220_468:0368b07": "此靜慮波羅蜜多速圓滿故，疾證無上正等",
    "T07n0220_468:0368b08": "菩提，轉妙法輪度有情眾，如是法輪名無所",
    "T07n0220_468:0368b09": "得。",
    "T07n0220_468:0368b10": "[0368b10] 「復次，善現！諸菩薩摩訶薩行深般若波羅蜜",
    "T07n0220_468:0368b11": "多時，安住如夢、如響、如像、如光影、如陽焰、如",
    "T07n0220_468:0368b12": "幻、如化五取蘊中，圓滿般若波羅蜜多。是菩",
    "T07n0220_468:0368b13": "薩摩訶薩如實了知諸法性相一切如夢乃至",
    "T07n0220_468:0368b14": "如化，便能圓滿無相般若波羅蜜多。」[0368b14] 具壽善",
    "T07n0220_468:0368b15": "現白言：「世尊！云何菩薩摩訶薩行深般若波",
    "T07n0220_468:0368b16": "羅蜜多時，如實了知諸法性相一切如夢乃",
    "T07n0220_468:0368b17": "至如化？」[0368b17] 佛告善現：「諸菩薩摩訶薩行深般若",
    "T07n0220_468:0368b18": "波羅蜜多時，不見夢，不見見夢者；不聞響，不",
    "T07n0220_468:0368b19": "見聞響者；不見像，不見見像者；不見光影，不",
    "T07n0220_468:0368b20": "見見光影者；不見陽焰，不見見陽焰者；不見",
    "T07n0220_468:0368b21": "幻，不見見幻者；不見化，不見見化者。所以者",
    "T07n0220_468:0368b22": "何？夢乃至化皆是愚夫異生顛倒之所執著，",
    "T07n0220_468:0368b23": "諸阿羅漢、獨覺、菩薩摩訶薩眾及諸如來、應、正",
    "T07n0220_468:0368b24": "等覺，皆不見夢，不見見夢者；乃至不見化，不",
    "T07n0220_468:0368b25": "見見化者。所以者何？以一切法無性為性，非",
    "T07n0220_468:0368b26": "成非實，無相無為，非實有性，與涅槃等。若一",
    "T07n0220_468:0368b27": "切法無性為性，廣說乃至與涅槃等，云何菩",
    "T07n0220_468:0368b28": "薩摩訶薩行深般若波羅蜜多時，於一切法起",
    "T07n0220_468:0368b29": "有性想、成想、實想、有相、有為、有實性想？若起",
    "T07n0220_468:0368c01": "此想，無有是處！所以者何？若一切法有少自",
    "T07n0220_468:0368c02": "性，有成有實，有相有為，有實性可得者，則所",
    "T07n0220_468:0368c03": "修行甚深般若波羅蜜多應非般若波羅蜜",
    "T07n0220_468:0368c04": "多。[0368c04] 「如是，善現！諸菩薩摩訶薩行深般若波羅",
    "T07n0220_468:0368c05": "蜜多時，不著色乃至識，不著眼處乃至意處，",
    "T07n0220_468:0368c06": "不著色處乃至法處，不著眼界乃至意界，不",
    "T07n0220_468:0368c07": "著色界乃至法界，不著眼識界乃至意識界，",
    "T07n0220_468:0368c08": "不著眼觸乃至意觸，不著眼觸為緣所生諸",
    "T07n0220_468:0368c09": "受乃至意觸為緣所生諸受，不著地界乃至",
    "T07n0220_468:0368c10": "識界，不著因緣乃至增上緣，不著從緣所生",
    "T07n0220_468:0368c11": "諸法，不著無明乃至老死，不著欲界、色界、無",
    "T07n0220_468:0368c12": "色界，不著一切靜慮、解脫、等持、等至，不著四",
    "T07n0220_468:0368c13": "念住乃至八聖道支，不著空、無相、無願解脫",
    "T07n0220_468:0368c14": "門，不著布施波羅蜜多乃至般若波羅蜜多，",
    "T07n0220_468:0368c15": "不著苦、集、滅、道聖諦，不著內空乃至無性自",
    "T07n0220_468:0368c16": "性空，不著真如乃至不思議界，不著淨觀地",
    "T07n0220_468:0368c17": "乃至如來地，不著極喜地乃至法雲地，不著",
    "T07n0220_468:0368c18": "一切陀羅尼門、三摩地門，不著五眼、六神通，",
    "T07n0220_468:0368c19": "不著如來十力乃至十八佛不共法，不著三",
    "T07n0220_468:0368c20": "十二大士相、八十隨好，不著無忘失法、恒住",
    "T07n0220_468:0368c21": "捨性，不著一切智、道相智、一切相智，不著預",
    "T07n0220_468:0368c22": "流果乃至獨覺菩提，不著一切菩薩摩訶薩",
    "T07n0220_468:0368c23": "行，不著諸佛無上正等菩提，不著一切智智。",
    "T07n0220_468:0368c24": "[0368c24] 「是菩薩摩訶薩行深般若波羅蜜多時，於如",
    "T07n0220_468:0368c25": "是等一切法門由不著故，便能圓滿菩薩初",
    "T07n0220_468:0368c26": "地乃至十地，而於其中不生貪著。所以者何？",
    "T07n0220_468:0368c27": "是菩薩摩訶薩不得初地乃至十地能、所圓",
    "T07n0220_468:0368c28": "滿，云何於中而起貪著？是菩薩摩訶薩雖行",
    "T07n0220_468:0368c29": "深般若波羅蜜多，而不得深般若波羅蜜多，",
    "T07n0220_468:0369a01": "由不得深般若波羅蜜多故，亦不得一切法。",
    "T07n0220_468:0369a02": "是菩薩摩訶薩雖觀般若波羅蜜多攝一切",
    "T07n0220_468:0369a03": "法，而於諸法都無所得。所以者何？以一切法",
    "T07n0220_468:0369a04": "與此般若波羅蜜多皆無二、無二處。何以故？",
    "T07n0220_468:0369a05": "一切法性不可分別說為真如、說為法界、說",
    "T07n0220_468:0369a06": "為實際，諸法無雜、無差別故。」[0369a06] 具壽善現白言：",
    "T07n0220_468:0369a07": "「世尊！若一切法其性無雜、無差別者，云何可",
    "T07n0220_468:0369a08": "說是善、是非善，是有記、是無記，是有漏、是無",
    "T07n0220_468:0369a09": "漏，是世間、是出世間，是有為、是無為，有如是",
    "T07n0220_468:0369a10": "等差別法門？」[0369a10] 佛告善現：「於意云何？一切法實",
    "T07n0220_468:0369a11": "性中，有法可說是善、是非善，是有記、是無記，",
    "T07n0220_468:0369a12": "是有漏、是無漏，是世間、是出世間，是有為、是",
    "T07n0220_468:0369a13": "無為，是預流果、是一來果、是不還果、是阿羅",
    "T07n0220_468:0369a14": "漢果、是獨覺菩提、是一切菩薩摩訶薩行、是",
    "T07n0220_468:0369a15": "諸佛無上正等菩提不？」[0369a15] 善現對曰：「不也！世尊！」",
    "T07n0220_468:0369a16": "[0369a16] 佛告善現：「由是因緣，當知一切法無雜、無差",
    "T07n0220_468:0369a17": "別、無相、無生、無滅、無礙、無說、無示。善現當知！",
    "T07n0220_468:0369a18": "我本修學菩薩道時，於法自性都無所得，謂",
    "T07n0220_468:0369a19": "不得色、受、想、行、識，不得眼處乃至意處，不得",
    "T07n0220_468:0369a20": "色處乃至法處，不得眼界乃至意界，不得色",
    "T07n0220_468:0369a21": "界乃至法界，不得眼識界乃至意識界，不得",
    "T07n0220_468:0369a22": "眼觸乃至意觸，不得眼觸為緣所生諸受乃",
    "T07n0220_468:0369a23": "至意觸為緣所生諸受，不得地界乃至識界，",
    "T07n0220_468:0369a24": "不得因緣乃至增上緣，不得從緣所生諸法，",
    "T07n0220_468:0369a25": "不得無明乃至老死，不得欲界、色界、無色界，",
    "T07n0220_468:0369a26": "不得善、非善，不得有記、無記，不得有漏、無漏，",
    "T07n0220_468:0369a27": "不得世間、出世間，不得有為、無為，不得四念",
    "T07n0220_468:0369a28": "住乃至八聖道支，不得四靜慮、四無量、四無",
    "T07n0220_468:0369a29": "色定，不得八解脫乃至十遍處，不得空、無相、",
    "T07n0220_468:0369b01": "無願解脫門，不得苦、集、滅、道聖諦，不得布施",
    "T07n0220_468:0369b02": "波羅蜜多乃至般若波羅蜜多，不得內空乃",
    "T07n0220_468:0369b03": "至無性自性空，不得真如乃至不思議界，不",
    "T07n0220_468:0369b04": "得淨觀地乃至如來地，不得極喜地乃至法",
    "T07n0220_468:0369b05": "雲地，不得一切陀羅尼門、三摩地門，不得五",
    "T07n0220_468:0369b06": "眼、六神通，不得如來十力乃至十八佛不共",
    "T07n0220_468:0369b07": "法，不得三十二大士相、八十隨好，不得無忘",
    "T07n0220_468:0369b08": "失法、恒住捨性，不得一切智、道相智、一切相",
    "T07n0220_468:0369b09": "智，不得預流果乃至獨覺菩提，不得一切菩",
    "T07n0220_468:0369b10": "薩摩訶薩行，不得諸佛無上正等菩提。[0369b10] 「如是，",
    "T07n0220_468:0369b11": "善現！諸菩薩摩訶薩行深般若波羅蜜多時，",
    "T07n0220_468:0369b12": "從初發心乃至安坐妙菩提座，常應善學諸",
    "T07n0220_468:0369b13": "法自性。若能善學諸法自性，則能善淨大菩",
    "T07n0220_468:0369b14": "提道，亦能圓滿諸菩薩行，成熟有情、嚴淨佛",
    "T07n0220_468:0369b15": "土，速證無上正等菩提，轉妙法輪，以三乘法",
    "T07n0220_468:0369b16": "方便調伏諸有情眾，令於三有不復輪迴，證",
    "T07n0220_468:0369b17": "得涅槃究竟安樂。[0369b17] 「如是，善現！諸菩薩摩訶薩",
    "T07n0220_468:0369b18": "應以無相而為方便，修學般若波羅蜜多。」",
    "T07n0220_468:0369b19": "第二分眾德相品第七十六之一",
    "T07n0220_468:0369b20": "[0369b20] 爾時，具壽善現白佛言：「世尊！若一切法無不",
    "T07n0220_468:0369b21": "如夢、如響、如像、如光影、如陽焰、如幻、如化都無",
    "T07n0220_468:0369b22": "實事，無性為性自相皆空，云何可立是善、是",
    "T07n0220_468:0369b23": "非善，是有記、是無記，是有漏、是無漏，是世間、",
    "T07n0220_468:0369b24": "是出世間，是有為、是無為，如是乃至是預流",
    "T07n0220_468:0369b25": "果、是能證得預流果法，是一來果、是能證得",
    "T07n0220_468:0369b26": "一來果法，是不還果、是能證得不還果法，是",
    "T07n0220_468:0369b27": "阿羅漢果、是能證得阿羅漢果法，是獨覺菩",
    "T07n0220_468:0369b28": "提、是能證得獨覺菩提法，是諸菩薩摩訶薩",
    "T07n0220_468:0369b29": "地、是能證得菩薩摩訶薩地法，是諸佛無上",
    "T07n0220_468:0369c01": "正等菩提、是能證得諸佛無上正等菩提法",
    "T07n0220_468:0369c02": "耶？」[0369c02] 佛告善現：「世間愚夫無聞異生，於夢得",
    "T07n0220_468:0369c03": "夢、得見夢者，如是乃至於化得化、得見化者。",
    "T07n0220_468:0369c04": "如是愚夫無聞異生，得夢乃至得化等已顛",
    "T07n0220_468:0369c05": "倒執著，或造不善身、語、意行，或復造善身、語、",
    "T07n0220_468:0369c06": "意行，或造無記身、語、意行，或造非福身、語、意",
    "T07n0220_468:0369c07": "行，或復造福身、語、意行，或造不動身、語、意行，",
    "T07n0220_468:0369c08": "由諸行故，往來生死輪轉無窮。[0369c08] 「諸菩薩摩訶",
    "T07n0220_468:0369c09": "薩行深般若波羅蜜多時，以二種空觀察諸",
    "T07n0220_468:0369c10": "法。何謂二空？一、畢竟空。二、無際空。是菩薩摩",
    "T07n0220_468:0369c11": "訶薩安住如是二種空中，為諸有情宣說正",
    "T07n0220_468:0369c12": "法。[0369c12] 「謂作是言：『汝等應知色是空，離我、我所；受、",
    "T07n0220_468:0369c13": "想、行、識是空，離我、我所。眼處是空，離我、我所；",
    "T07n0220_468:0369c14": "耳、鼻、舌、身、意處是空，離我、我所。色處是空，離",
    "T07n0220_468:0369c15": "我、我所；聲、香、味、觸、法處是空，離我、我所。眼界",
    "T07n0220_468:0369c16": "是空，離我、我所；耳、鼻、舌、身、意界是空，離我、我",
    "T07n0220_468:0369c17": "所。色界是空，離我、我所；聲、香、味、觸、法界是空，",
    "T07n0220_468:0369c18": "離我、我所。眼識界是空，離我、我所；耳、鼻、舌、身、",
    "T07n0220_468:0369c19": "意識界是空，離我、我所。眼觸是空，離我、我所；",
    "T07n0220_468:0369c20": "耳、鼻、舌、身、意觸是空，離我、我所。眼觸為緣所",
    "T07n0220_468:0369c21": "生諸受是空，離我、我所；耳、鼻、舌、身、意觸為緣",
    "T07n0220_468:0369c22": "所生諸受是空，離我、我所。地界是空，離我、我",
    "T07n0220_468:0369c23": "所；水、火、風、空、識界是空，離我、我所。因緣是空，",
    "T07n0220_468:0369c24": "離我、我所；等無間緣是空，離我、我所；所緣緣",
    "T07n0220_468:0369c25": "是空，離我、我所；增上緣是空，離我、我所。從緣",
    "T07n0220_468:0369c26": "所生諸法是空，離我、我所。無明是空，離我、我",
    "T07n0220_468:0369c27": "所；行、識、名色、六處、觸、受、愛、取、有、生、老死是空，",
    "T07n0220_468:0369c28": "離我、我所。善法是空，離我、我所；非善法是空，",
    "T07n0220_468:0369c29": "離我、我所。有記法是空，離我、我所；無記法是",
    "T07n0220_468:0370a01": "空，離我、我所。有漏法是空，離我、我所；無漏法",
    "T07n0220_468:0370a02": "是空，離我、我所。世間法是空，離我、我所；出世",
    "T07n0220_468:0370a03": "間法是空，離我、我所。有為法是空，離我、我所；",
    "T07n0220_468:0370a04": "無為法是空，離我、我所。布施波羅蜜多乃至",
    "T07n0220_468:0370a05": "般若波羅蜜多是空，離我、我所。內空乃至無",
    "T07n0220_468:0370a06": "性自性空是空，離我、我所。真如乃至不思議",
    "T07n0220_468:0370a07": "界是空，離我、我所。苦、集、滅、道聖諦是空，離我、",
    "T07n0220_468:0370a08": "我所。四念住乃至八聖道支是空，離我、我所。",
    "T07n0220_468:0370a09": "空、無相、無願解脫門是空，離我、我所。四靜慮、",
    "T07n0220_468:0370a10": "四無量、四無色定是空，離我、我所。八解脫乃",
    "T07n0220_468:0370a11": "至十遍處是空，離我、我所。淨觀地乃至如來",
    "T07n0220_468:0370a12": "地是空，離我、我所。極喜地乃至法雲地是空，",
    "T07n0220_468:0370a13": "離我、我所。一切陀羅尼門、三摩地門是空，離",
    "T07n0220_468:0370a14": "我、我所。五眼、六神通是空，離我、我所。如來十",
    "T07n0220_468:0370a15": "力乃至十八佛不共法是空，離我、我所。三十",
    "T07n0220_468:0370a16": "二大士相、八十隨好是空，離我、我所。無忘失",
    "T07n0220_468:0370a17": "法、恒住捨性是空，離我、我所。一切智、道相智、",
    "T07n0220_468:0370a18": "一切相智是空，離我、我所。預流果乃至獨覺",
    "T07n0220_468:0370a19": "菩提是空，離我、我所。一切菩薩摩訶薩行是",
    "T07n0220_468:0370a20": "空，離我、我所。諸佛無上正等菩提是空，離我、",
    "T07n0220_468:0370a21": "我所。』[0370a21] 「復作是言：『汝等應知色如夢乃至如化，",
    "T07n0220_468:0370a22": "都無自性；受、想、行、識如夢乃至如化，都無自",
    "T07n0220_468:0370a23": "性。眼處如夢乃至如化，都無自性；耳、鼻、舌、身、",
    "T07n0220_468:0370a24": "意處如夢乃至如化，都無自性。色處如夢乃",
    "T07n0220_468:0370a25": "至如化，都無自性；聲、香、味、觸、法處如夢乃至",
    "T07n0220_468:0370a26": "如化，都無自性。眼界如夢乃至如化，都無自",
    "T07n0220_468:0370a27": "性；耳、鼻、舌、身、意界如夢乃至如化，都無自性。",
    "T07n0220_468:0370a28": "色界如夢乃至如化，都無自性；聲、香、味、觸、法",
    "T07n0220_468:0370a29": "界如夢乃至如化，都無自性。眼識界如夢乃",
    "T07n0220_468:0370b01": "至如化，都無自性；耳、鼻、舌、身、意識界如夢乃",
    "T07n0220_468:0370b02": "至如化，都無自性。眼觸如夢乃至如化，都無",
    "T07n0220_468:0370b03": "自性；耳、鼻、舌、身、意觸如夢乃至如化，都無自",
    "T07n0220_468:0370b04": "性。眼觸為緣所生諸受如夢乃至如化，都無",
    "T07n0220_468:0370b05": "自性；耳、鼻、舌、身、意觸為緣所生諸受如夢乃",
    "T07n0220_468:0370b06": "至如化，都無自性。地界如夢乃至如化，都無",
    "T07n0220_468:0370b07": "自性；水、火、風、空、識界如夢乃至如化，都無自",
    "T07n0220_468:0370b08": "性。因緣如夢乃至如化，都無自性；等無間緣、",
    "T07n0220_468:0370b09": "所緣緣、增上緣如夢乃至如化，都無自性。從",
    "T07n0220_468:0370b10": "緣所生諸法如夢乃至如化，都無自性。無明",
    "T07n0220_468:0370b11": "如夢乃至如化，都無自性；行、識、名色、六處、觸、",
    "T07n0220_468:0370b12": "受、愛、取、有、生、老死如夢乃至如化，都無自性。",
    "T07n0220_468:0370b13": "善法如夢乃至如化，都無自性；非善法如夢",
    "T07n0220_468:0370b14": "乃至如化，都無自性。有記法如夢乃至如化，",
    "T07n0220_468:0370b15": "都無自性；無記法如夢乃至如化，都無自性。",
    "T07n0220_468:0370b16": "有漏法如夢乃至如化，都無自性；無漏法如",
    "T07n0220_468:0370b17": "夢乃至如化，都無自性。世間法如夢乃至如",
    "T07n0220_468:0370b18": "化，都無自性；出世間法如夢乃至如化，都無",
    "T07n0220_468:0370b19": "自性。有為法如夢乃至如化，都無自性；無為",
    "T07n0220_468:0370b20": "法如夢乃至如化，都無自性。布施波羅蜜多",
    "T07n0220_468:0370b21": "乃至般若波羅蜜多如夢乃至如化，都無自",
    "T07n0220_468:0370b22": "性。內空乃至無性自性空如夢乃至如化，都",
    "T07n0220_468:0370b23": "無自性。真如乃至不思議界如夢乃至如化，",
    "T07n0220_468:0370b24": "都無自性。苦、集、滅、道聖諦如夢乃至如化，都",
    "T07n0220_468:0370b25": "無自性。四念住乃至八聖道支如夢乃至如",
    "T07n0220_468:0370b26": "化，都無自性。空、無相、無願解脫門如夢乃至",
    "T07n0220_468:0370b27": "如化，都無自性。四靜慮、四無量、四無色定如",
    "T07n0220_468:0370b28": "夢乃至如化，都無自性。八解脫、八勝處、九次",
    "T07n0220_468:0370b29": "第定、十遍處如夢乃至如化，都無自性。淨觀",
    "T07n0220_468:0370c01": "地乃至如來地如夢乃至如化，都無自性。極",
    "T07n0220_468:0370c02": "喜地乃至法雲地如夢乃至如化，都無自性。",
    "T07n0220_468:0370c03": "一切陀羅尼門、三摩地門如夢乃至如化，都無",
    "T07n0220_468:0370c04": "自性。五眼、六神通如夢乃至如化，都無自性。",
    "T07n0220_468:0370c05": "如來十力乃至十八佛不共法如夢乃至如",
    "T07n0220_468:0370c06": "化，都無自性。三十二大士相、八十隨好如夢",
    "T07n0220_468:0370c07": "乃至如化，都無自性。無忘失法、恒住捨性如",
    "T07n0220_468:0370c08": "夢乃至如化，都無自性。一切智、道相智、一切",
    "T07n0220_468:0370c09": "相智如夢乃至如化，都無自性。預流果乃至",
    "T07n0220_468:0370c10": "獨覺菩提如夢乃至如化，都無自性。一切菩",
    "T07n0220_468:0370c11": "薩摩訶薩行如夢乃至如化，都無自性。諸佛",
    "T07n0220_468:0370c12": "無上正等菩提如夢乃至如化，都無自性。』[0370c12] 「復",
    "T07n0220_468:0370c13": "作是言：『汝等應知此中無色、受、想、行、識，無眼",
    "T07n0220_468:0370c14": "處乃至意處，無色處乃至法處，無眼界乃至",
    "T07n0220_468:0370c15": "意界，無色界乃至法界，無眼識界乃至意識",
    "T07n0220_468:0370c16": "界，無眼觸乃至意觸，無眼觸為緣所生諸受",
    "T07n0220_468:0370c17": "乃至意觸為緣所生諸受，無地界乃至識界，",
    "T07n0220_468:0370c18": "無因緣乃至增上緣，無從緣所生諸法，無無",
    "T07n0220_468:0370c19": "明乃至老死，無善、非善法，無有記、無記法，無",
    "T07n0220_468:0370c20": "有漏、無漏法，無世間、出世間法，無有為、無為",
    "T07n0220_468:0370c21": "法，無布施波羅蜜多乃至般若波羅蜜多，無",
    "T07n0220_468:0370c22": "內空乃至無性自性空，無真如乃至不思議",
    "T07n0220_468:0370c23": "界，無苦、集、滅、道聖諦，無四念住乃至八聖道",
    "T07n0220_468:0370c24": "支，無空、無相、無願解脫門，無四靜慮、四無量、",
    "T07n0220_468:0370c25": "四無色定，無八解脫乃至十遍處，無淨觀地",
    "T07n0220_468:0370c26": "乃至如來地，無極喜地乃至法雲地，無一切",
    "T07n0220_468:0370c27": "陀羅尼門、三摩地門，無五眼、六神通，無如來",
    "T07n0220_468:0370c28": "十力乃至十八佛不共法，無三十二大士相、",
    "T07n0220_468:0370c29": "八十隨好，無無忘失法、恒住捨性，無一切智、",
    "T07n0220_468:0371a01": "道相智、一切相智，無預流果乃至獨覺菩提，",
    "T07n0220_468:0371a02": "無一切菩薩摩訶薩行，無諸佛無上正等菩",
    "T07n0220_468:0371a03": "提，無夢、無見夢者，無響、無聞響者，無像、無見",
    "T07n0220_468:0371a04": "像者，無光影、無見光影者，無陽焰、無見陽焰",
    "T07n0220_468:0371a05": "者，無幻、無見幻者，無化、無見化者。』[0371a05] 「復作是言：",
    "T07n0220_468:0371a06": "『汝等應知是一切法皆無實事，無性為性。汝",
    "T07n0220_468:0371a07": "等虛妄分別力故，於無蘊中起有蘊想，於無",
    "T07n0220_468:0371a08": "處中起有處想，於無界中起有界想，於無觸",
    "T07n0220_468:0371a09": "中起有觸想，於無受中起有受想。』[0371a09] 「復作是言：",
    "T07n0220_468:0371a10": "『汝等應知蘊、處、界等一切法性，皆從緣生，顛",
    "T07n0220_468:0371a11": "倒所起諸業異熟之所攝受，汝等何因於是",
    "T07n0220_468:0371a12": "虛妄無實事法起實事想？』[0371a12] 「菩薩爾時方便善",
    "T07n0220_468:0371a13": "巧具大神力，若諸有情有慳貪者，方便拔濟",
    "T07n0220_468:0371a14": "令離慳貪，是諸有情離慳貪已，教修布施波",
    "T07n0220_468:0371a15": "羅蜜多，是諸有情由布施故，得大財位富貴",
    "T07n0220_468:0371a16": "自在。復從是處方便拔濟教修淨戒波羅蜜",
    "T07n0220_468:0371a17": "多，是諸有情由淨戒故，得生善趣尊貴自在。",
    "T07n0220_468:0371a18": "復從是處方便拔濟教修安忍波羅蜜多，是",
    "T07n0220_468:0371a19": "諸有情由安忍故，速能獲得無生法忍。復從",
    "T07n0220_468:0371a20": "是處方便拔濟教修精進波羅蜜多，是諸有",
    "T07n0220_468:0371a21": "情由精進故，乃至無上正等菩提，於諸善法",
    "T07n0220_468:0371a22": "不復退轉。復從是處方便拔濟教修靜慮波",
    "T07n0220_468:0371a23": "羅蜜多，是諸有情由靜慮故得生梵世，於初",
    "T07n0220_468:0371a24": "靜慮安住自在。從初靜慮方便拔濟，復令安",
    "T07n0220_468:0371a25": "住第二靜慮，如是展轉方便拔濟，乃至令住",
    "T07n0220_468:0371a26": "非想非非想處定。復從是處方便拔濟，隨其",
    "T07n0220_468:0371a27": "所宜令住三乘，或令住四念住乃至八聖道",
    "T07n0220_468:0371a28": "支，或令住三解脫門，或令住八解脫乃至十",
    "T07n0220_468:0371a29": "遍處，或令住四聖諦，或令住六波羅蜜多，或",
    "T07n0220_468:0371b01": "令住內空乃至無性自性空，或令住真如乃",
    "T07n0220_468:0371b02": "至不思議界，或令住極喜地乃至法雲地，或",
    "T07n0220_468:0371b03": "令住陀羅尼門、三摩地門，或令住五眼、六神",
    "T07n0220_468:0371b04": "通，或令住如來十力乃至十八佛不共法，或",
    "T07n0220_468:0371b05": "令住無忘失法、恒住捨性，或令住一切智、道",
    "T07n0220_468:0371b06": "相智、一切相智。[0371b06] 「是菩薩摩訶薩方便善巧，若",
    "T07n0220_468:0371b07": "諸有情耽著有為布施、淨戒、安忍、精進、靜慮、般",
    "T07n0220_468:0371b08": "若及餘善法所得果報，以諸方便安慰濟拔",
    "T07n0220_468:0371b09": "令住無餘般涅槃界。是菩薩摩訶薩行深般",
    "T07n0220_468:0371b10": "若波羅蜜多方便善巧，成就無色、無見、無對",
    "T07n0220_468:0371b11": "真無漏法安住其中，若諸有情應得預流、一",
    "T07n0220_468:0371b12": "來、不還、阿羅漢果、獨覺菩提或復無上正等",
    "T07n0220_468:0371b13": "菩提，示現、勸導、讚勵、慶喜、方便濟拔，或令",
    "T07n0220_468:0371b14": "得預流果，乃至或令證得無上正等菩提。[0371b14] 「如",
    "T07n0220_468:0371b15": "是，善現！諸菩薩摩訶薩行深般若波羅蜜多，",
    "T07n0220_468:0371b16": "觀察二空，雖知諸法無不如夢乃至如化，皆非",
    "T07n0220_468:0371b17": "實有，無性為性，自相皆空，而能安立善、非善",
    "T07n0220_468:0371b18": "法，廣說乃至是能證得諸佛無上正等菩提，",
    "T07n0220_468:0371b19": "皆無雜亂。」"
}