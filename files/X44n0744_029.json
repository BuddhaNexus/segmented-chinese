{
    "X44n0744_029:0622b19": "四分律名義標釋卷第二十九",
    "X44n0744_029:0622b20": "明　廣州沙門釋　弘贊在犙　輯",
    "X44n0744_029:0622b21": "　　新安沙門釋　弘麗羅峰　校",
    "X44n0744_029:0622b22": "溼病",
    "X44n0744_029:0622b23": "時諸比丘。因飲食過度。身患溼病。博物志云。若雜",
    "X44n0744_029:0622b24": "食者。百病妖邪之所鍾。食逾少。心逾明。食逾多。身",
    "X44n0744_029:0622c01": "逾損。故食不可過度。要覽云。夫病從口入。禍從口",
    "X44n0744_029:0622c02": "出。故君子慎言語。節飲食。內法傳云。凡四大之身。",
    "X44n0744_029:0622c03": "有病生者。咸從多食而起。或由勞力而發。或夜餐",
    "X44n0744_029:0622c04": "未洩。平旦便餐。或旦食不消。午時還食。因茲發動。",
    "X44n0744_029:0622c05": "遂成霍亂。呃氣則連宵不息。蠱脹即終旬莫止。然",
    "X44n0744_029:0622c06": "後乃求多錢之腎氣。覓貴價之秦膠。富者此事可",
    "X44n0744_029:0622c07": "為。貧人分隨朝露。病既成矣。斯何救焉。縱使盧醫",
    "X44n0744_029:0622c08": "旦至。進丸散而無因。扁鵲昏來。遺湯膏而寧濟。火",
    "X44n0744_029:0622c09": "燒鍼刺。與木石而不殊。震足頭搖。媲僵仆而何別。",
    "X44n0744_029:0622c10": "斯乃良由不體病本。不解調將。可謂止流不塞其",
    "X44n0744_029:0622c11": "源。伐樹不除其本。枝條彌蔓。求絕無因。凡候病源。",
    "X44n0744_029:0622c12": "旦朝自察。若覺四候乖舛。即以絕粒為先。縱令大",
    "X44n0744_029:0622c13": "渴。勿進漿水。斯其極禁。或一日二日。或四朝五朝。",
    "X44n0744_029:0622c14": "以瘥為期。義無膠柱。若疑腹有宿食。叉刺臍胸。宜",
    "X44n0744_029:0622c15": "須恣飲熟湯。指剔喉中。變吐令盡。更飲更決。以盡",
    "X44n0744_029:0622c16": "為度。或飲冷水。理亦無傷。或乾薑湯。斯其妙也。其",
    "X44n0744_029:0622c17": "日必須斷食。明朝方始進餐。如若不能。臨時斟酌。",
    "X44n0744_029:0622c18": "必其壯熱。特諱水澆。若沉重戰冷。近火為妙。其江",
    "X44n0744_029:0622c19": "嶺已南。熱瘴之地。不可依斯。熱發水淋。是土宜也。",
    "X44n0744_029:0622c20": "如其風急。塗以膏油。可用布團。火炙而熨。折傷之",
    "X44n0744_029:0622c21": "處。斯亦為善。熟油塗之。日驗交益。若覺痰癊闐胸。",
    "X44n0744_029:0622c22": "口中唾數。鼻流清水。糟糝咽閉。尸滿槍喉。語聲不",
    "X44n0744_029:0622c23": "轉。飲食亡味。動歷一旬。如此之流。絕食便瘥。不勞",
    "X44n0744_029:0622c24": "炙頂。無假捩咽。斯乃不御湯藥而能蠲疾。即醫明",
    "X44n0744_029:0623a01": "之大規矣。意者以其宿食若除。壯熱便息。流津既",
    "X44n0744_029:0623a02": "竭。痰癊便瘳。內靜氣消。即狂風自殄。將此調停。萬",
    "X44n0744_029:0623a03": "無一失。既不勞其診脈。詎假問乎陰陽。各各自是",
    "X44n0744_029:0623a04": "醫王。人人悉成祇域。至如鸞法師。調氣蠲疾。隱默",
    "X44n0744_029:0623a05": "者乃行。思禪師坐內抽邪。非流俗所識。訪名醫於",
    "X44n0744_029:0623a06": "東洛。則貧匱絕其津。求上藥於西郊。則惸獨亡其",
    "X44n0744_029:0623a07": "路。所論絕食。省而且妙。備通窮富。豈非要乎。又如",
    "X44n0744_029:0623a08": "癰痤暴起。熱血忽衝。手足煩疼。天行時氣。或刀箭",
    "X44n0744_029:0623a09": "傷體。或墜墮損躬。傷寒霍亂之徒。半日暴瀉之類。",
    "X44n0744_029:0623a10": "頭痛心痛。眼疼齒疼。片有病起。咸須斷食。又三等",
    "X44n0744_029:0623a11": "丸。能療眾病(丸如前訶黎勒句中說)。此等醫明。傳乎帝釋。五",
    "X44n0744_029:0623a12": "明一數。五天共遵。其中要者。絕食為最。舊人傳云。",
    "X44n0744_029:0623a13": "若其七日斷食不差。後乃方求觀世音。神州多並",
    "X44n0744_029:0623a14": "不閑。將為別是齋戒。遂不肯行學。良由傳者不悟",
    "X44n0744_029:0623a15": "醫道也。其有服丹石。及長病。并腹塊之類。或可依",
    "X44n0744_029:0623a16": "斯。虵蠍等毒。全非此療(恐有用丹石之人。忍饑非所宜也。又飛丹則諸國皆",
    "X44n0744_029:0623a17": "無。服石神州獨有。然而水精白石有出火者。若服之。則身體爆裂。時人不別。枉死者無窮。由此言之。深須",
    "X44n0744_029:0623a18": "體識。除虵蠍毒。自有硫磺雄黃雌黃等藥治之。無宜絕食)。而絕食之時。大忌遊",
    "X44n0744_029:0623a19": "行。及以作務。其長行之人。縱令斷食。隨路無損。如",
    "X44n0744_029:0623a20": "其差已。後須將息。宜可食新煑飯飲。熟菉豆湯。投",
    "X44n0744_029:0623a21": "以香和。任飲多少。若覺有冷。投椒。薑。蓽茇。若知是",
    "X44n0744_029:0623a22": "風。宜著荊芥。醫方論曰。諸辛悉皆動風。惟乾薑非",
    "X44n0744_029:0623a23": "也。加之亦佳。準絕食日。而作調息。諱飲冷水。餘如",
    "X44n0744_029:0623a24": "藥禁。如其噉粥。恐痰癊還增。必是風勞。食亦無損。",
    "X44n0744_029:0623b01": "若患熱者。即熟煎苦參湯。飲之為善。茗亦佳也。若",
    "X44n0744_029:0623b02": "絕食不捐者。後乃隨方處療。苦參湯。偏除熱病。酥。",
    "X44n0744_029:0623b03": "蜜。油。特遣風痾。其西天羅茶國。凡有病者。絕食。或",
    "X44n0744_029:0623b04": "經半月。或經一月。要待病可。然後方食。中天極多",
    "X44n0744_029:0623b05": "七日。南海二三日矣。斯由風土差互。四大不同。致",
    "X44n0744_029:0623b06": "令多少。不為一槩。未委神州。宜斷食不。然而七日",
    "X44n0744_029:0623b07": "不食。人命多殞者。由其無病持故。若病在身。多日",
    "X44n0744_029:0623b08": "亦不死矣。曾見有病。絕粒三旬。後時還差。則何須",
    "X44n0744_029:0623b09": "見怪。絕食日多。豈容但見病發。不察病起所由。壯",
    "X44n0744_029:0623b10": "熱火然。還將熱粥食飲。帶病強食。深是可畏。萬有",
    "X44n0744_029:0623b11": "一差。終亦不堪教俗。醫方明內。極是諱焉。其斯之",
    "X44n0744_029:0623b12": "謂。智者思察。用行捨藏。聞而不行。豈醫咎也。行則",
    "X44n0744_029:0623b13": "身安道備。自他之益俱成。捨則體損智微。彼我之",
    "X44n0744_029:0623b14": "功皆失也(醫明者。西國五明論中之一數。名曰醫明。乃廣明醫術也)。",
    "X44n0744_029:0623b15": "患風",
    "X44n0744_029:0623b16": "時有比丘患風。醫教用煙。佛言。聽用。須煙筩。聽作。",
    "X44n0744_029:0623b17": "律攝云。此筩法。長十二指。應以鐵作。或一嘴雙嘴。",
    "X44n0744_029:0623b18": "吸烟入鼻。可治諸疾。若鼻中洟出。即以酥油灌之。",
    "X44n0744_029:0623b19": "目得迦云。時有苾芻身嬰病。若醫教食大麻粥。苾",
    "X44n0744_029:0623b20": "芻白佛。佛言。醫人處方。聽食麻粥。或是蔓菁根莖",
    "X44n0744_029:0623b21": "華葉。及其子實。並除風疾。咸應作粥。而噉食之(本草",
    "X44n0744_029:0623b22": "云。菜中之最有益者。惟蔓菁耳。常啖食之。令人肥健。通中益氣。下氣消穀。其根治熱毒。風腫。消渴亦可解",
    "X44n0744_029:0623b23": "除。但食多令人脹滿。又云。過食動氣。若卒腫毒起急痛者。取大根削去皮。搗如泥。醋煑三沸。急攪出。傅腫",
    "X44n0744_029:0623b24": "處。帛裹。日三易。若一切熱腫毒。取生根一握。鹽花少許和搗。傅腫上。日三易。若男子陰腫如斗大核痛。人",
    "X44n0744_029:0623c01": "所不能治者。搗傅之。即差。其子主治黃疸。利水。又治霍亂。除膨。去目睛青盲。消癥瘕積聚。若急黃。壓油一",
    "X44n0744_029:0623c02": "盞頓服。蜘蛛咬傷。搗末酒服。故蔓菁園中。無蜘蛛。是其相畏也。常服明目。洞視。肥腸。用子三升。醋三升。煑",
    "X44n0744_029:0623c03": "令熟。[暻京+恭]乾為末。井華水服方寸。若黃疸皮膚。眼睛如金色。小便赤。用生子為末。熟水調下方寸。日三即差。",
    "X44n0744_029:0623c04": "若風[病丙+軫]入腹。身體強。舌乾燥硬。用子三兩為末。每服溫酒下一錢。心腹脹。以子一大合搗熟研。水濾取汁",
    "X44n0744_029:0623c05": "一盞。頓服自愈。若陰黃。汗出。涕唾黃。取子為末。平旦以井水服一匙。日再加至兩匙。以止為度。若風痰。以",
    "X44n0744_029:0623c06": "子為末。溫水調一匙服。良久吐出涎沫。若虗勞眼暗。取三月華陰乾為末。以井華水。每空心調下二錢。久",
    "X44n0744_029:0623c07": "服可夜讀。故仙家取子製服。辟穀長生。餘能種種療治。如彼書說。此不繁述。言方寸者。匕也。謂作匕法。正",
    "X44n0744_029:0623c08": "方一寸。用抄散也)。",
    "X44n0744_029:0623c09": "患瘧",
    "X44n0744_029:0623c10": "瘧。魚約切。音虐。痁病也。然此病。有寒有熱。或一日",
    "X44n0744_029:0623c11": "一發。或間日一發。或三四日一發。或二日連發。住",
    "X44n0744_029:0623c12": "一日者。此等皆如醫方處治。若鬼發者。則寒熱日",
    "X44n0744_029:0623c13": "怪。夢寐不祥。多生恐怖。言動異常。即以療瘧病鬼",
    "X44n0744_029:0623c14": "呪治之。呪曰。",
    "X44n0744_029:0623c15": "須蜜多(一)阿膩吒(二)迦知膩吒(三)嗚呼那須蜜多",
    "X44n0744_029:0623c16": "(四)支波呼睺須蜜多(五)伊知膩吒吒須蜜多(六)莎",
    "X44n0744_029:0623c17": "訶(七)",
    "X44n0744_029:0623c18": "若行此法。須五色縷線。呪作七結。若痛從頭下。先",
    "X44n0744_029:0623c19": "繫項。繫脚。繫手。令大急之。呪水三徧。[口*孫]之。即差(應誦",
    "X44n0744_029:0623c20": "呪一徧。結一結。誦七徧。結七結。然後以繫之。[口*孫]。音巽。含水噴也。或可用比丘尼律中之呪。呪之。若非鬼病",
    "X44n0744_029:0623c21": "可用方藥治之。方有多種。而最簡要者。不煩多藥。不勞煎煑。用好常山一錢。丁香三分。冷極多者五分。甘",
    "X44n0744_029:0623c22": "草三分。俱剪碎。以好酒頭半碗浸之。用紙封碗口。一宿。或打露亦佳。若當明日發。今夜浸之。次早天將明。",
    "X44n0744_029:0623c23": "溫煖。向東服之。睡息。是日即止。屢驗。其渣晒乾。猶能治二三人。若是小兒。不能服。囊藥帶項亦止。或以藥",
    "X44n0744_029:0623c24": "酒拭脣)。",
    "X44n0744_029:0624a01": "看病",
    "X44n0744_029:0624a02": "時有白衣病。來至伽藍中。比丘為看病。諸比丘白",
    "X44n0744_029:0624a03": "佛。佛言。聽方便喻遣。若稱譽佛法僧者。能作事為",
    "X44n0744_029:0624a04": "作。僧祇律云。爾時尊者。優波離白佛言。世尊。若大",
    "X44n0744_029:0624a05": "德比丘病者。當云何看視。佛告優波離。大德比丘",
    "X44n0744_029:0624a06": "病。不得著邊陋小房中。及著隱迴處。應著顯現房",
    "X44n0744_029:0624a07": "中。共行弟子。依止弟子。常侍左右。掃灑房中。巨磨",
    "X44n0744_029:0624a08": "塗地。燒眾名香。勿令臭穢。敷置牀座(擬問疾者來坐。然問疾之",
    "X44n0744_029:0624a09": "人。亦不得久住)。若比丘來問疾者。應與前食後食。非時來",
    "X44n0744_029:0624a10": "者。應與非時漿。若有問事。病者應答。病人力劣。應",
    "X44n0744_029:0624a11": "侍者答。若優婆塞來問訊者。應言。善來長壽。語令",
    "X44n0744_029:0624a12": "就坐。而為說法。汝大得功德。如世尊說。看持戒病",
    "X44n0744_029:0624a13": "比丘。如看我無異。若有供養。為呪願受。若病人患",
    "X44n0744_029:0624a14": "下。問病者。不得久停。應速發遣。若病人不能出。應",
    "X44n0744_029:0624a15": "畜三除糞器。一授病人。一持出。一洗已。油塗日[暻京+恭]。",
    "X44n0744_029:0624a16": "如是遞用。一人應戶邊住。莫令人卒入。一人在病",
    "X44n0744_029:0624a17": "人邊住。時時為隨順說法。其大德比丘。應如是看",
    "X44n0744_029:0624a18": "視(十誦云。看病人應隨病者先所習學。而讚歎之。不得毀呰。退本善心)。復問世尊。小",
    "X44n0744_029:0624a19": "德比丘病。當云何看視。佛言。不應著顯現處。臭穢",
    "X44n0744_029:0624a20": "熏外。不得著僻猥處死時人不知。應安人中。若病",
    "X44n0744_029:0624a21": "人有二師。若共行依止弟子應看。若無者。眾僧應",
    "X44n0744_029:0624a22": "差看病人。若一二三人看。若病人衣鉢外。有醫藥",
    "X44n0744_029:0624a23": "直者。應取還供給。若無者。眾僧應與。若僧無者。彼",
    "X44n0744_029:0624a24": "有重價衣鉢。應轉貿輕者。供給之。病人惜者。應白",
    "X44n0744_029:0624b01": "眾言。大德僧。某甲病比丘。不知無常。慳惜衣鉢。不",
    "X44n0744_029:0624b02": "肯貿易。白僧已。輭語說法。使得開解。然後貿易。若",
    "X44n0744_029:0624b03": "復無者。應乞與。若不能得者。應僧食中。取好者與。",
    "X44n0744_029:0624b04": "若復無者。看病人應持二鉢。入村乞食。持好者與。",
    "X44n0744_029:0624b05": "是名小德比丘病法(途中病法。詳在彼文)。律攝云。若病人貧。",
    "X44n0744_029:0624b06": "無藥直者。師主知識等。應為辦之。或施主邊求。或",
    "X44n0744_029:0624b07": "用僧伽物。或窣堵波物。或幡蓋等莊嚴之具。依價",
    "X44n0744_029:0624b08": "賣之。以供藥直。若後病差應償。若無力者。不還無",
    "X44n0744_029:0624b09": "犯。大師之子。是父財故。若看苾芻。供給病者。除性",
    "X44n0744_029:0624b10": "罪已。餘皆應作。若病者命欲終時。其看病人。應移",
    "X44n0744_029:0624b11": "病者。置私臥具上。善為方便。勿令瞋惱。若索衣鉢",
    "X44n0744_029:0624b12": "等。應急呈現。身亡之後。所有喪事。若亡者無物。用",
    "X44n0744_029:0624b13": "僧伽物。或看病人為病者乞。若有病人。為病所困。",
    "X44n0744_029:0624b14": "便將衣鉢。隨處布施。其受施者。不應即分。應於餘",
    "X44n0744_029:0624b15": "日。問其進不。若重索者應還。若言不取者應分。然",
    "X44n0744_029:0624b16": "諸病人。及瞻病者。所有行法。隨教應作。不依行者。",
    "X44n0744_029:0624b17": "得惡作罪。僧祇云。佛告優波離。病比丘中。有不得",
    "X44n0744_029:0624b18": "如法看便死。得如法看便活者。是故應好看。務令",
    "X44n0744_029:0624b19": "如法安隱。即為施命。是故看病。得大功德。諸佛讚",
    "X44n0744_029:0624b20": "歎。如生經。世尊以偈贊曰。",
    "X44n0744_029:0624b21": "　人當瞻疾病　　問訊諸危厄　　善惡有報應",
    "X44n0744_029:0624b22": "　如種果獲實　　世尊則為父　　經法以為母",
    "X44n0744_029:0624b23": "　同學者兄弟　　因事而得度",
    "X44n0744_029:0624b24": "雜譬喻經云。昔有沙門行草間。有大虵言。和尚道",
    "X44n0744_029:0624c01": "人。道人驚。左右視之。虵言。道人。莫恐莫怖。願為我",
    "X44n0744_029:0624c02": "說經。令我脫此罪身。虵曰。道人聞有阿耆達王不。",
    "X44n0744_029:0624c03": "答曰。聞。虵曰。我是也。道人言。阿耆達王。立佛塔寺。",
    "X44n0744_029:0624c04": "供養功德巍巍。當生天上。何緣乃爾也。虵言。我臨",
    "X44n0744_029:0624c05": "命終時。邊人持扇墮我面上。令我瞋恚。受此虵身。",
    "X44n0744_029:0624c06": "道人即為說經。一心樂聽。不食七日。命過生天。却",
    "X44n0744_029:0624c07": "後數月。持華散佛。眾人怪之。在虗空曰。我阿耆達",
    "X44n0744_029:0624c08": "王。蒙道人恩。聞法得生天上。今來奉華報佛恩耳。",
    "X44n0744_029:0624c09": "是以臨終之人。傍側侍衛者。不可不護病者心也。",
    "X44n0744_029:0624c10": "智度論云。從生作善。臨終惡念。便生惡道。從生作",
    "X44n0744_029:0624c11": "惡。臨終善念。而生天上。什師曰。外國法。從生至終。",
    "X44n0744_029:0624c12": "所作福業。一一書記。若命終時。傍人為說。令其恃",
    "X44n0744_029:0624c13": "福。心不憂畏。彼自念從生至今。常行正命。必之善",
    "X44n0744_029:0624c14": "趣。吾將何畏也。是故宜須順護。勿令失善。隨願往",
    "X44n0744_029:0624c15": "生經云。佛告普廣菩薩。若四輩男子女人。臨終之",
    "X44n0744_029:0624c16": "日。願生十方佛剎土者。當先洗浴身體。著鮮潔之",
    "X44n0744_029:0624c17": "衣。燒眾名香。懸繒旛蓋。歌讚三寶。讀誦尊經。為病",
    "X44n0744_029:0624c18": "者說因緣譬喻。善巧言詞。微妙經義。苦空非實。四",
    "X44n0744_029:0624c19": "大假合。形如芭蕉。中無有實。又如電光。不得久停。",
    "X44n0744_029:0624c20": "故云色不久鮮。當歸壞敗。精誠行道。可得度苦。隨",
    "X44n0744_029:0624c21": "心所願。無不獲果(餘如房舍揵度小屋句中略釋)。",
    "X44n0744_029:0624c22": "木欓",
    "X44n0744_029:0624c23": "多朗切。音黨。應作簜。乃大筩也。應法師云。以木若",
    "X44n0744_029:0624c24": "瓦為之。短濶於桶也。",
    "X44n0744_029:0625a01": "與匙",
    "X44n0744_029:0625a02": "仁之切。音時。寄歸傳云。西方食法。唯用右手。必有",
    "X44n0744_029:0625a03": "病故。開聽畜匙。其筯則五天所不聞。四部亦未見。",
    "X44n0744_029:0625a04": "而獨東夏共有斯事。俗徒自是舊法。僧侶隨情用",
    "X44n0744_029:0625a05": "不。筯既不聽不遮。即是當乎略教。用時眾無譏議。",
    "X44n0744_029:0625a06": "東夏即可行焉。若執俗有嗤嫌。西土元不合捉。略",
    "X44n0744_029:0625a07": "教之旨。斯其事焉(言略教者。文錄在後)。",
    "X44n0744_029:0625a08": "　　○迦絺那衣犍度法",
    "X44n0744_029:0625a09": "　衣名迦絺那　　堅實功德聚　　體潔妙精微",
    "X44n0744_029:0625a10": "　荷負五種利　　十方諸世尊　　慇懃稱讚譽",
    "X44n0744_029:0625a11": "　外道叵知名　　施者越惡趣　　往昔須闍多",
    "X44n0744_029:0625a12": "　蓮華佛弟子　　割截羯恥那　　萬賢圍繞刺",
    "X44n0744_029:0625a13": "　又如阿律陀　　展衣當欲治　　善逝千聖眾",
    "X44n0744_029:0625a14": "　親臨而納理　　如是衣功德　　甚深難思議",
    "X44n0744_029:0625a15": "　受捨須知法　　不可謬宣旨　　受乃通三心",
    "X44n0744_029:0625a16": "　成則在現意　　本為滿足故　　如來說九句",
    "X44n0744_029:0625a17": "　捨法略殊分　　僧伽及於己　　句義非一等",
    "X44n0744_029:0625a18": "　須當得其智　　初八是根本　　後二亦其事",
    "X44n0744_029:0625a19": "　中則百一八　　出彼互相義　　若人解了此",
    "X44n0744_029:0625a20": "　受捨無有疑　　斯謂圓滿語　　具足諸句味",
    "X44n0744_029:0625a21": "不邪命",
    "X44n0744_029:0625a22": "邪命者。謂以邪法得利也。此有五種邪法。求利活",
    "X44n0744_029:0625a23": "命。一為利養故。詐現奇特。二為利養故。自說功德。",
    "X44n0744_029:0625a24": "三為利養故。占相吉凶。四為利養故。高聲現威。令",
    "X44n0744_029:0625b01": "人畏敬。五為利養故。稱說所得供養。以動人心。以",
    "X44n0744_029:0625b02": "邪因緣活命故。是為邪命。復有四種邪食活命。一",
    "X44n0744_029:0625b03": "下口食。謂出家人。合藥。種穀。植樹。不淨活命。名下",
    "X44n0744_029:0625b04": "口食。二仰口食。謂出家人。觀視星宿。日月。風雨。雷",
    "X44n0744_029:0625b05": "電。霹靂。不淨活命。名仰口食。三方口食。謂出家人。",
    "X44n0744_029:0625b06": "曲媚豪勢。通使四方。巧言多求。不淨活命。名方口",
    "X44n0744_029:0625b07": "食。四維口食。謂出家人。學種種呪術。卜算吉凶。如",
    "X44n0744_029:0625b08": "是活命。名維口食。以上相違。名淨命食。",
    "X44n0744_029:0625b09": "不以相得",
    "X44n0744_029:0625b10": "為求利養故。詐現奇特相。或高聲現威。令人畏敬。",
    "X44n0744_029:0625b11": "或現坐禪。持戒等相。以求利故。現此邪偽。是名為",
    "X44n0744_029:0625b12": "相。非此獲利。名不以相得。百喻經云。昔者夫婦。有",
    "X44n0744_029:0625b13": "三幡餅。夫婦共分。各食一餅。餘一幡在。共作要言。",
    "X44n0744_029:0625b14": "若有語者。要不與餅。既作要已。為一餅故。各不敢",
    "X44n0744_029:0625b15": "語。須臾有賊入家偷盜。取其財物。一切所有。盡畢",
    "X44n0744_029:0625b16": "賊手。夫婦二人。以先要故。眼看不語。賊見不語。即",
    "X44n0744_029:0625b17": "其夫前侵掠其婦。其夫眼見。亦復不語。婦便喚賊。",
    "X44n0744_029:0625b18": "語其夫言。云何癡人。為一餅故。見賊不喚。其夫拍",
    "X44n0744_029:0625b19": "手笑言。咄婢。我定得餅。不復與汝。世人聞之。無不",
    "X44n0744_029:0625b20": "嗤笑。凡夫之人。亦復如是。為小名利。詐現靜默。為",
    "X44n0744_029:0625b21": "虗假煩惱。種種惡賊。之所侵掠。喪其善法。遂墮三",
    "X44n0744_029:0625b22": "塗。都不怖畏。求出世道。方於五欲耽著嬉戲。雖遭",
    "X44n0744_029:0625b23": "大苦。不以為患。如彼愚人。等無有異。",
    "X44n0744_029:0625b24": "激發",
    "X44n0744_029:0625c01": "吉逆切。音戟。激感也。所謂感激也。",
    "X44n0744_029:0625c02": "經宿",
    "X44n0744_029:0625c03": "摩得勒伽云。過安居竟。有三業。謂衣。器。迦絺那衣",
    "X44n0744_029:0625c04": "也。安居中得。不得用作迦絺那衣。如佛所說。經宿",
    "X44n0744_029:0625c05": "衣。受迦絺那衣。不成受。云何經宿。謂過十夜。或經",
    "X44n0744_029:0625c06": "一夜。",
    "X44n0744_029:0625c07": "諂曲",
    "X44n0744_029:0625c08": "丑剡切。音讇。諂諛也。面從曰諛。佞言曰諂。解脫道",
    "X44n0744_029:0625c09": "論云。諂曲者。如其心念。虗相推舉。善言稱讚。販弄",
    "X44n0744_029:0625c10": "好惡。為調要利。排諧相悅。引利自向。此謂諂曲。",
    "X44n0744_029:0625c11": "輾治",
    "X44n0744_029:0625c12": "正作輾。尼展切。音碾。車轢物也。轉輪治穀也。今此",
    "X44n0744_029:0625c13": "借用。應作展。之輦切。旃上聲。舒也。開整也。",
    "X44n0744_029:0625c14": "五條十隔",
    "X44n0744_029:0625c15": "律云。五條作十隔。如是衣。僧應受作功德衣。若復",
    "X44n0744_029:0625c16": "過是者。亦應受。言過者。或七條。二十一隔。或九條。",
    "X44n0744_029:0625c17": "二十七隔。乃至二十五條。一百二十五隔。應割截",
    "X44n0744_029:0625c18": "作。不得縵作。十誦云。若以不割截僧伽梨。鬱多羅",
    "X44n0744_029:0625c19": "僧。安陀會。作迦絺那衣者。不名為受。律攝云。要是",
    "X44n0744_029:0625c20": "新衣。已浣染者。未曾披著。及非急施衣。若僧伽胝。",
    "X44n0744_029:0625c21": "或嗢呾羅僧伽。或安呾婆娑。此中隨一。咸須作了。",
    "X44n0744_029:0625c22": "若未了者。不合舒張。五肘及過。斯成應法。若體疎",
    "X44n0744_029:0625c23": "薄。往返蓋屍。帖葉縵條。先曾披著。犯捨墮物。破碎",
    "X44n0744_029:0625c24": "被柔。及以補替。並不應張。若十五日得已成者。亦",
    "X44n0744_029:0626a01": "得作羯恥那衣(此有部律。十四日白僧。十五日差人作衣。十六日張衣)。善見",
    "X44n0744_029:0626a02": "律云。十六日明相出。將迦絺那衣裁來與眾僧。比",
    "X44n0744_029:0626a03": "丘應語衣主。須針線染色。作衣比丘多少。檀越聞",
    "X44n0744_029:0626a04": "已。應供養作衣比丘飲食。為僧受迦絺那衣。應知",
    "X44n0744_029:0626a05": "受法用。若衣裁者。應先浣。與眾多比丘共割截簪",
    "X44n0744_029:0626a06": "縫治。即日染成。點淨已。應受。若衣未成。應喚一切",
    "X44n0744_029:0626a07": "比丘共成。不得說道德。作留難。唯除病者。律攝云。",
    "X44n0744_029:0626a08": "乃至能行二三針者。皆共助作。成已。至十六日。其",
    "X44n0744_029:0626a09": "張衣之人。應以塗香燒香。及華彩。嚴飾供養羯恥",
    "X44n0744_029:0626a10": "那衣已。置淨盤上。擎向眾首。在上座前。捧衣而住",
    "X44n0744_029:0626a11": "(云云)。僧祇律云。應襞疊此衣。著箱中。眾華散上。母",
    "X44n0744_029:0626a12": "經云。自恣後。得作四事。一解大界。二還結大界。解",
    "X44n0744_029:0626a13": "界有二種因緣。一為大水湮沒相壞。不知處所。二",
    "X44n0744_029:0626a14": "為賊難故。諸比丘皆出界外。故須結解也。三受迦",
    "X44n0744_029:0626a15": "絺那衣。四安居竟。受敷具。是事自恣後因緣。善見",
    "X44n0744_029:0626a16": "律云。何以於迦絺那衣。如是殷勤。謂諸佛所讚故。",
    "X44n0744_029:0626a17": "往昔有佛名為蓮華。有聲聞弟子名須闍多。作迦",
    "X44n0744_029:0626a18": "絺那衣未成。蓮華如來。與一萬六千比丘。圍繞共",
    "X44n0744_029:0626a19": "作。如律本說。受此衣已。得五事利。有部律云。獲十",
    "X44n0744_029:0626a20": "種饒益。一畜長衣。得過十日。二畜長衣。得過一月。",
    "X44n0744_029:0626a21": "三得離衣宿。四得上下二衣。隨處遊行。五得多畜",
    "X44n0744_029:0626a22": "三衣。六得別眾食。七得展轉食。八不受請。得自往",
    "X44n0744_029:0626a23": "食。九得非時入村。不囑授。十得法學家。隨意受食",
    "X44n0744_029:0626a24": "(餘詳羯磨法中)。",
    "X44n0744_029:0626b01": "在僧前受",
    "X44n0744_029:0626b02": "謂受功德衣。要在眾僧前受。非一人前受。亦非一",
    "X44n0744_029:0626b03": "人受。非二三四人前受。亦非二三四人受。凡住處。",
    "X44n0744_029:0626b04": "下至要得五善比丘同界。一人受差。四人羯磨。成",
    "X44n0744_029:0626b05": "受。不得界外自受。若過五人。說欲者。成受。若出界",
    "X44n0744_029:0626b06": "外還。聞僧已受功德衣竟。即便隨喜。亦得成受。十",
    "X44n0744_029:0626b07": "誦云。若減五人受迦絺那衣。不得名受。若四比丘。",
    "X44n0744_029:0626b08": "第五白衣。不名得受。若沙彌非比丘。外道。擯人。不",
    "X44n0744_029:0626b09": "共住人。乃至出佛身血人。作第五人。不名受迦絺",
    "X44n0744_029:0626b10": "那衣。善見云。若住處不滿五人。得喚餘寺眾僧足",
    "X44n0744_029:0626b11": "數受。得足數。客比丘不得受。若住處有五比丘。若",
    "X44n0744_029:0626b12": "過五。不解受迦絺那衣法。得餘處請一知法比丘。",
    "X44n0744_029:0626b13": "使羯磨受。得為羯磨。自不受。亦不得衣分。若同布",
    "X44n0744_029:0626b14": "薩界。有多住處。不得別受迦絺那衣。應和合一處",
    "X44n0744_029:0626b15": "受一。僧祇律。聽大眾一萬二萬。和合難者。眾多人。",
    "X44n0744_029:0626b16": "得別作迦絺那衣。一切如大眾。但稱眾多為異。四",
    "X44n0744_029:0626b17": "人已上。不得別作。又聽一人獨住者作(按四人一人。諸部無",
    "X44n0744_029:0626b18": "文)。摩得勒伽論。聽餘處比丘。聞某處受迦絺那衣。",
    "X44n0744_029:0626b19": "發隨喜受。亦成受。有五種人不名受。謂無臘人。破",
    "X44n0744_029:0626b20": "安居人。後安居人。餘處安居人。擯人。若餘處自恣",
    "X44n0744_029:0626b21": "已。至餘處得受。但不得住處利。根本部。總有十種",
    "X44n0744_029:0626b22": "人。不合同受羯恥那衣。一未有夏人。二破夏人。三",
    "X44n0744_029:0626b23": "坐後夏人。四餘處坐夏人。五張衣之時。不現前人。",
    "X44n0744_029:0626b24": "六行徧住人。七徧住竟人。八行意喜人。九意喜竟",
    "X44n0744_029:0626c01": "人。十授學人。復有十人。但得利物。不獲饒益。謂以",
    "X44n0744_029:0626c02": "求寂替前第四。便成十人。有五種人。利及饒益。悉",
    "X44n0744_029:0626c03": "皆不得。謂三種捨置人。餘處坐夏人。僧伽破。非法",
    "X44n0744_029:0626c04": "之黨(饒益。如上十種)。",
    "X44n0744_029:0626c05": "與一比丘",
    "X44n0744_029:0626c06": "謂僧獲迦絺那衣物。應與一比丘。為僧作持功德",
    "X44n0744_029:0626c07": "衣人。若人多施衣物。應取一好者。作迦絺那衣。餘",
    "X44n0744_029:0626c08": "隨意羯磨分之。善見云。僧持迦絺那衣與誰。應與",
    "X44n0744_029:0626c09": "衣壞者。若衣敗比丘多。敗衣比丘中老者與。若無",
    "X44n0744_029:0626c10": "老者。臘數大者與。不得與慳貪者。十誦云。應先立",
    "X44n0744_029:0626c11": "受迦絺那衣人。若有五法。不應立作受迦絺那衣",
    "X44n0744_029:0626c12": "人。一隨愛。二隨瞋。三隨怖。四隨癡。五不知受不受。",
    "X44n0744_029:0626c13": "反上應立。又五比丘。不得作迦絺那衣人。一無歲。",
    "X44n0744_029:0626c14": "二破安居。三後安居。四擯。五別住。",
    "X44n0744_029:0626c15": "迦絺那",
    "X44n0744_029:0626c16": "舊翻功德。按梵音。本含多義。未可直翻。迦絺聲近",
    "X44n0744_029:0626c17": "迦提。迦提是星名。是星直此月。此月所得衣。於此",
    "X44n0744_029:0626c18": "月初。受作功德衣。還受斯號。據正梵音云。求那。此",
    "X44n0744_029:0626c19": "翻功德。今以迦絺那。直翻為功德。由見未可。故上",
    "X44n0744_029:0626c20": "古傳來。名表非一。是知迦絺那。不可以一義翻之。",
    "X44n0744_029:0626c21": "或翻云堅固。又云堅實。或云廕覆。又名難活。以貧",
    "X44n0744_029:0626c22": "人取活為難。捨少財入此衣功德。勝如以須彌大",
    "X44n0744_029:0626c23": "衣聚施。翻功德者。以此衣力。能持五事功德。或云",
    "X44n0744_029:0626c24": "彼坐夏有功。以五利賞德。故古翻為賞善罰惡衣。",
    "X44n0744_029:0627a01": "賞安居。善比丘眾。罰破安居。非法者。不得也。有言",
    "X44n0744_029:0627a02": "賞前安居眾。罰後安居者。此義未必然也。其後安",
    "X44n0744_029:0627a03": "居人。不及迦提月解坐。而此功德衣。要是迦提月",
    "X44n0744_029:0627a04": "所得之衣。復在迦提月受。若過此時。不得受。非後",
    "X44n0744_029:0627a05": "安居人無善功德也。新云羯恥那。律攝云。有何因",
    "X44n0744_029:0627a06": "緣。故此衣名作羯恥那耶。謂是堅實。精妙之義。然",
    "X44n0744_029:0627a07": "由大眾捨所持衣。此能荷負。令無違犯。有斯力用。",
    "X44n0744_029:0627a08": "故名堅實。或由此衣。體精妙故。十誦律。優波離問",
    "X44n0744_029:0627a09": "佛。是衣有何義故。名迦絺那衣。佛言。是衣名字為",
    "X44n0744_029:0627a10": "迦絺那。何者是迦絺那。以是衣受迦絺那。何者是",
    "X44n0744_029:0627a11": "迦絺那義。衣名是迦絺那義。生九心故。名受迦絺",
    "X44n0744_029:0627a12": "那。八因緣故。名捨迦絺那。如毗尼中說。是迦絺那",
    "X44n0744_029:0627a13": "衣住處。名廕覆。廕覆義云何。迦絺那衣住處。廕覆",
    "X44n0744_029:0627a14": "僧得衣物等施。",
    "X44n0744_029:0627a15": "出功德衣",
    "X44n0744_029:0627a16": "(如律文出)根本羯磨云。佛言。至臘月十五日。張衣之人。",
    "X44n0744_029:0627a17": "白僧伽言。諸大德。明日當出羯恥那衣。仁等各守",
    "X44n0744_029:0627a18": "持自衣。既至明日。僧伽盡集。作前方便已。令一苾",
    "X44n0744_029:0627a19": "芻。單白羯磨(作前方便者。謂六方便法。一問僧集不。二問和合不。三問未受大戒者出。",
    "X44n0744_029:0627a20": "四問不來者說欲。五問僧今何所作為。六答出功德衣。此之六法。遍一切羯磨前。唯除結界。闕者不成。據",
    "X44n0744_029:0627a21": "諸羯磨。準事應答。改第六句。答云某羯磨。餘悉同上)。",
    "X44n0744_029:0627a22": "　　○拘睒彌揵度法",
    "X44n0744_029:0627a23": "夫士處世。審察為先。育德之本。言行是要。審察得",
    "X44n0744_029:0627a24": "慧。則是非理窮。言行有軌。則舉躁皆規。晦其慧。無",
    "X44n0744_029:0627b01": "以鑒邪正。非其軌。無以定禍福。禍福乖。則善惡靡",
    "X44n0744_029:0627b02": "分。邪正昧。則賢愚難別。誘言詭語。覩之莫辨。是以",
    "X44n0744_029:0627b03": "近惡朋。遠賢士。狎習時深。言行日濁。如附草蟲。隨",
    "X44n0744_029:0627b04": "芒赤綠。心使熾然。情結彌盛。發言如鴆毒。懷忿若",
    "X44n0744_029:0627b05": "修羅。唯憂自不勝人。豈知己非他是。強力諍訟。不",
    "X44n0744_029:0627b06": "避賢良。是故世尊親臨誡諭。不受一言。捨之遐逝。",
    "X44n0744_029:0627b07": "心無顧戀。固封己見。偏執自情。失釋子之六和。乖",
    "X44n0744_029:0627b08": "大悲之四攝。敬順尚無。焉獲溝坑之道迹。濁行未",
    "X44n0744_029:0627b09": "除。寧感潔淨之樂報。是則人天無路。道果不收。地",
    "X44n0744_029:0627b10": "獄是徑。鬼畜趣因。因果歷然。豈容不信。不信則無",
    "X44n0744_029:0627b11": "勞濫披法服。鬬亂僧伽。自喪德於終身。負遺殃於",
    "X44n0744_029:0627b12": "長劫。斯等過患。其誰之咎。良由罔察。失言行軌。致",
    "X44n0744_029:0627b13": "使禍及自他。名流萬世。若諸智者。欲思悛革。秉正",
    "X44n0744_029:0627b14": "聖慧。審察是非。以和為道。履忍為階。敬世尊言。如",
    "X44n0744_029:0627b15": "法律教。奉五正誨。除五違犯。謙下自卑。順僧伽訓。",
    "X44n0744_029:0627b16": "永蠲怨競。得無諍樂。如襍寶藏經云。",
    "X44n0744_029:0627b17": "　得勝增長怨　　負則益憂苦　　不諍勝負者",
    "X44n0744_029:0627b18": "　其樂最第一",
    "X44n0744_029:0627b19": "伽奢國",
    "X44n0744_029:0627b20": "亦云迦尸。又云迦尸。或云加赦。或云迦施。又云迦",
    "X44n0744_029:0627b21": "施羅。如二篇中釋。",
    "X44n0744_029:0627b22": "梵施",
    "X44n0744_029:0627b23": "梵是西音。施乃此方之言。梵音具云。梵摩達哆。此",
    "X44n0744_029:0627b24": "云淨施。亦云淨授。故諸經多云梵授。或云梵達。此",
    "X44n0744_029:0627c01": "皆華梵存略之言。於梵摩字。去摩存梵。於達哆音。",
    "X44n0744_029:0627c02": "去哆存達也。",
    "X44n0744_029:0627c03": "拘薩羅國",
    "X44n0744_029:0627c04": "此是舍衛城之國號也。伽奢。拘薩羅。二國相隣。皆",
    "X44n0744_029:0627c05": "波斯匿王之所統也。",
    "X44n0744_029:0627c06": "長生",
    "X44n0744_029:0627c07": "餘處多云。長壽王子名長生。今律云。長生王子。名",
    "X44n0744_029:0627c08": "長摩納。長字乃從父得名。摩納。此翻年少。長壽王",
    "X44n0744_029:0627c09": "經云。昔有菩薩為大國王。名曰長壽。有太子名曰",
    "X44n0744_029:0627c10": "長生。以正法治國。無刀杖之惱。不加吏民。風雨時",
    "X44n0744_029:0627c11": "節。五穀豐饒。有隣國王。治行暴虐。不修正法。國民",
    "X44n0744_029:0627c12": "貧困。謂傍臣曰。我聞長壽王國。去是不遠。熾饒富",
    "X44n0744_029:0627c13": "樂。而無兵革之備。我欲今往攻奪其國(云云)。佛告",
    "X44n0744_029:0627c14": "諸比丘。時長壽王者。我身是也。太子長生者。阿難",
    "X44n0744_029:0627c15": "是。隣國貪王者。調達是。調達與我世世有怨。我雖",
    "X44n0744_029:0627c16": "有善意向之。故欲害我。阿難。與彼本無惡意。故至",
    "X44n0744_029:0627c17": "相見。即有和解之心。菩薩求道勤苦如是。至見賊",
    "X44n0744_029:0627c18": "害。無怨恚之意。自得致佛。為三界尊。",
    "X44n0744_029:0627c19": "怨仇",
    "X44n0744_029:0627c20": "古文述。同渠尤切。音求。匹也。讎也。爾雅云。仇讎匹",
    "X44n0744_029:0627c21": "也(讎。音酬。報也)。",
    "X44n0744_029:0627c22": "四部兵",
    "X44n0744_029:0627c23": "謂象。馬。車。步也。如九十事中釋。",
    "X44n0744_029:0627c24": "富盧醯侈",
    "X44n0744_029:0628a01": "增一阿含云。名曰善華。此人原是國師。婆羅門種。",
    "X44n0744_029:0628a02": "乃長生王舊臣。堪任國事。後為梵施王奪國。將去",
    "X44n0744_029:0628a03": "也。",
    "X44n0744_029:0628a04": "惡聲鼓",
    "X44n0744_029:0628a05": "謂打破敗鼓聲。猶如驢鳴。是不吉之兆。現其死相。",
    "X44n0744_029:0628a06": "乃西國之刑規也。",
    "X44n0744_029:0628a07": "車輾",
    "X44n0744_029:0628a08": "輾。音釋如上。車轢物也。所謂輘轢。車之陵踐也。",
    "X44n0744_029:0628a09": "如野象",
    "X44n0744_029:0628a10": "昔有一大象。為眾象所惱。若欲飲水。其眾象子。前",
    "X44n0744_029:0628a11": "混令濁。若欲食草。其諸象子。於前食噉。踐蹋汙穢。",
    "X44n0744_029:0628a12": "彼象念言。我今為羣象所困。寧可避去。念已。即去。",
    "X44n0744_029:0628a13": "向空靜林。常得清水美草。猶其離惡羣伴。逝向他",
    "X44n0744_029:0628a14": "邑。住空寂林中。而得快樂。佛因以此為喻也。法句",
    "X44n0744_029:0628a15": "譬喻經云。",
    "X44n0744_029:0628a16": "　學無朋類　　不得善友　　寧獨守善　　不與兒偕",
    "X44n0744_029:0628a17": "　樂戒學行　　奚用伴為　　獨善無憂　　如空野象",
    "X44n0744_029:0628a18": "阿難邠坻",
    "X44n0744_029:0628a19": "邠。卑民切。音賓。亦作阿難賓坻。即給孤獨長者。如",
    "X44n0744_029:0628a20": "衣揵度中釋。",
    "X44n0744_029:0628a21": "隨舉比丘",
    "X44n0744_029:0628a22": "謂隨順被舉人。名隨舉比丘也。",
    "X44n0744_029:0628a23": "阿[少/兔]婆陀",
    "X44n0744_029:0628a24": "[少/兔]。音羺。是僧非時集會。或云法會從事也。非時者。",
    "X44n0744_029:0628b01": "除布薩自恣。餘一切時僧集。共作羯磨法事。或云",
    "X44n0744_029:0628b02": "阿奴謨柂。此言隨喜。謂僧所作法事。隨而生歡喜。",
    "X44n0744_029:0628b03": "今不聽不見罪比丘作隨喜僧事。母經云。非時集",
    "X44n0744_029:0628b04": "會者。除食時。粥時。甜漿時。是餘一切作法事時。如",
    "X44n0744_029:0628b05": "法。如毗尼。如佛教。是名非時集。若非時僧集。上座",
    "X44n0744_029:0628b06": "應問。諸大德。何故非時僧集。諸比丘答曰。有如是",
    "X44n0744_029:0628b07": "等法事。應當作。故集。上座應作羯磨。若白一。若白",
    "X44n0744_029:0628b08": "二。若白四。是名非時集法。復有二種聚會。一眾竟",
    "X44n0744_029:0628b09": "夜說經論義。一眾默然端坐禪思。復有五日一會。",
    "X44n0744_029:0628b10": "法會時。有上中下三眾盡集。集已。皆斂容整服端",
    "X44n0744_029:0628b11": "身靜坐。兼復各相恭敬。威儀法則。觀者無厭。能生",
    "X44n0744_029:0628b12": "人善心。此是五日聚會法也。",
    "X44n0744_029:0628b13": "　　●律藏卷第四十四",
    "X44n0744_029:0628b14": "　　○瞻波揵度法",
    "X44n0744_029:0628b15": "　若欲成辦作法者　　當順法律世尊教",
    "X44n0744_029:0628b16": "　非法別眾不應為　　是法和合斯當作",
    "X44n0744_029:0628b17": "　四種滿數人應知　　得呵不呵如律說",
    "X44n0744_029:0628b18": "　一人舉一二三僧　　僧還舉僧此非法",
    "X44n0744_029:0628b19": "　僧舉一人二三人　　斯等羯磨當習學",
    "X44n0744_029:0628b20": "　重作羯磨佛不聽　　僧有四種人數別",
    "X44n0744_029:0628b21": "　作法定眾不減人　　尼等非輩不滿數",
    "X44n0744_029:0628b22": "　不聽六種非羯磨　　非法別眾和合者",
    "X44n0744_029:0628b23": "　是法別眾并相似　　相似和合呵不止",
    "X44n0744_029:0628b24": "　此等羯磨佛皆呵　　持律之人須當識",
    "X44n0744_029:0628c01": "　白二白四莫增減　　亦不前後與參差",
    "X44n0744_029:0628c02": "　不見不悔不捨惡　　斯三有犯并無犯",
    "X44n0744_029:0628c03": "　無犯言無及言有　　不應與作舉羯磨",
    "X44n0744_029:0628c04": "　有罪言見懺悔捨　　不應與彼而作舉",
    "X44n0744_029:0628c05": "　實犯之罪言不見　　不悔不捨如法治",
    "X44n0744_029:0628c06": "　如是作舉順毗尼　　無罪無過獲善利",
    "X44n0744_029:0628c07": "　解說五種法非法　　和合別眾法相似",
    "X44n0744_029:0628c08": "　責他非眾不成呵　　比丘尼等諸難輩",
    "X44n0744_029:0628c09": "　被舉滅擯離見聞　　并受法者呵不成",
    "X44n0744_029:0628c10": "　同界善眾相比坐　　此即成訶法不違",
    "X44n0744_029:0628c11": "　欲作此法返作彼　　斯名非法不成就",
    "X44n0744_029:0628c12": "　羯磨準事作相應　　是佛聽許不當越",
    "X44n0744_029:0628c13": "　時有為他作訶責　　非法別眾五轉譌",
    "X44n0744_029:0628c14": "　復有眾僧為比丘　　羯磨非法而別眾",
    "X44n0744_029:0628c15": "　或言是法或言非　　和合別眾并相似",
    "X44n0744_029:0628c16": "　眾共諍論紛紜辯　　佛說非法別眾者",
    "X44n0744_029:0628c17": "　僧先羯磨十三人　　後為作法不成解",
    "X44n0744_029:0628c18": "　除彼十三難人已　　羯磨餘者解無過",
    "X44n0744_029:0628c19": "　驅出難人成驅出　　餘者解已不成驅",
    "X44n0744_029:0628c20": "　如是瞻波法具足　　解此文句善羯磨",
    "X44n0744_029:0628c21": "伽尸國",
    "X44n0744_029:0628c22": "如上釋。",
    "X44n0744_029:0628c23": "婆娑婆",
    "X44n0744_029:0628c24": "阿育王經。婆娑婆。翻為天主。此或外國音。按天主。",
    "X44n0744_029:0629a01": "梵語非婆娑婆也。十誦云。阿葉摩伽國。聚落名王",
    "X44n0744_029:0629a02": "薩薄。是中有舊比丘名共金。",
    "X44n0744_029:0629a03": "十三種人",
    "X44n0744_029:0629a04": "此十三種。總名難人。障出家法。從犯邊罪。至二根",
    "X44n0744_029:0629a05": "者。是也。",
    "X44n0744_029:0629a06": "驅出",
    "X44n0744_029:0629a07": "擯出也。母經云。擯出有二種。一永擯。二為調伏故",
    "X44n0744_029:0629a08": "擯。調伏者。未懺悔中間。及飲食坐起言語。一切僧",
    "X44n0744_029:0629a09": "法事。皆不得同。是名擯出。調伏羯磨。此人若剛強。",
    "X44n0744_029:0629a10": "永無改悔。盡此一身。不復得同僧事。尊者波離白",
    "X44n0744_029:0629a11": "佛言。世尊。若有比丘於僧事無缺。而強擯者。此事",
    "X44n0744_029:0629a12": "云何。佛言。擯有二種。一者善擯。二者惡擯。如擯十",
    "X44n0744_029:0629a13": "三種人者。名為善擯。與此相違。名為惡擯。是名擯",
    "X44n0744_029:0629a14": "出羯磨。若比丘為調伏故。擯出者。後時改悔。求僧",
    "X44n0744_029:0629a15": "除罪。順僧教敕。不敢違逆。能使眾僧齊心歡喜。僧",
    "X44n0744_029:0629a16": "即集。為解擯羯磨。更作聽入僧羯磨。尊者復白佛",
    "X44n0744_029:0629a17": "言。擯出懺悔。此事云何。佛言。為調伏者。聽使懺悔。",
    "X44n0744_029:0629a18": "永擯者。不聽懺悔。",
    "X44n0744_029:0629a20": "四分律名義標釋卷第二十九"
}