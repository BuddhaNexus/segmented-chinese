{
    "T07n0220_598:1093c23": "大般若波羅蜜多經卷第五百九",
    "T07n0220_598:1093c24": "十八",
    "T07n0220_598:1093c26": "三藏法師玄奘奉 詔譯",
    "T07n0220_598:1093c27": "第十六般若波羅蜜多分之六",
    "T07n0220_598:1093c28": "[1093c28] 「復次，善勇猛！若諸菩薩能如是行，則不緣色",
    "T07n0220_598:1093c29": "清淨而行，亦不緣受、想、行、識清淨而行。何以",
    "T07n0220_598:1094a01": "故？善勇猛！是諸菩薩已能遍知色乃至識所",
    "T07n0220_598:1094a02": "緣本性清淨故。若諸菩薩能如是行，為行般",
    "T07n0220_598:1094a03": "若波羅蜜多。[1094a03] 「善勇猛！若諸菩薩能如是行，則",
    "T07n0220_598:1094a04": "不緣眼清淨而行，亦不緣耳、鼻、舌、身、意清淨",
    "T07n0220_598:1094a05": "而行。何以故？善勇猛！是諸菩薩已能遍知眼",
    "T07n0220_598:1094a06": "乃至意所緣本性清淨故。若諸菩薩能如是",
    "T07n0220_598:1094a07": "行，為行般若波羅蜜多。[1094a07] 「善勇猛！若諸菩薩能",
    "T07n0220_598:1094a08": "如是行，則不緣色清淨而行，亦不緣聲、香、味、",
    "T07n0220_598:1094a09": "觸、法清淨而行。何以故？善勇猛！是諸菩薩已",
    "T07n0220_598:1094a10": "能遍知色乃至法所緣本性清淨故。若諸菩",
    "T07n0220_598:1094a11": "薩能如是行，為行般若波羅蜜多。[1094a11] 「善勇猛！若",
    "T07n0220_598:1094a12": "諸菩薩能如是行，則不緣眼識清淨而行，亦",
    "T07n0220_598:1094a13": "不緣耳、鼻、舌、身、意識清淨而行。何以故？善勇",
    "T07n0220_598:1094a14": "猛！是諸菩薩已能遍知眼識乃至意識所緣",
    "T07n0220_598:1094a15": "本性清淨故。若諸菩薩能如是行，為行般若",
    "T07n0220_598:1094a16": "波羅蜜多。[1094a16] 「善勇猛！若諸菩薩能如是行，則不",
    "T07n0220_598:1094a17": "緣名色清淨而行。何以故？善勇猛！是諸菩薩",
    "T07n0220_598:1094a18": "已能遍知名色所緣本性清淨故。若諸菩薩",
    "T07n0220_598:1094a19": "能如是行，為行般若波羅蜜多。[1094a19] 「善勇猛！若諸",
    "T07n0220_598:1094a20": "菩薩能如是行，則不緣我清淨而行，亦不緣",
    "T07n0220_598:1094a21": "有情、命者、生者、養者、士夫、補特伽羅、意生、儒童、",
    "T07n0220_598:1094a22": "作者、使作者、起者、等起者、受者、使受者、知者、使",
    "T07n0220_598:1094a23": "知者、見者、使見者清淨而行。何以故？善勇猛！",
    "T07n0220_598:1094a24": "是諸菩薩已能遍知我乃至使見者所緣本性",
    "T07n0220_598:1094a25": "清淨故。若諸菩薩能如是行，為行般若波羅",
    "T07n0220_598:1094a26": "蜜多。[1094a26] 「善勇猛！若諸菩薩能如是行，則不緣顛",
    "T07n0220_598:1094a27": "倒清淨而行，亦不緣見趣、諸蓋清淨而行。何",
    "T07n0220_598:1094a28": "以故？善勇猛！是諸菩薩已能遍知顛倒、見趣、",
    "T07n0220_598:1094a29": "諸蓋所緣本性清淨故。若諸菩薩能如是行，",
    "T07n0220_598:1094b01": "為行般若波羅蜜多。[1094b01] 「善勇猛！若諸菩薩能",
    "T07n0220_598:1094b02": "如是行，則不緣緣起清淨而行。何以故？善勇",
    "T07n0220_598:1094b03": "猛！是諸菩薩已能遍知緣起所緣本性清淨",
    "T07n0220_598:1094b04": "故。若諸菩薩能如是行，為行般若波羅蜜多。",
    "T07n0220_598:1094b05": "[1094b05] 「善勇猛！若諸菩薩能如是行，則不緣欲、色、無",
    "T07n0220_598:1094b06": "色界清淨而行。何以故？善勇猛！是諸菩薩",
    "T07n0220_598:1094b07": "已能遍知欲、色、無色界所緣本性清淨故。若",
    "T07n0220_598:1094b08": "諸菩薩能如是行，為行般若波羅蜜多。[1094b08] 「善勇",
    "T07n0220_598:1094b09": "猛！若諸菩薩能如是行，則不緣布施、慳貪清",
    "T07n0220_598:1094b10": "淨而行，亦不緣持戒、犯戒、安忍、忿恚、精進、懈",
    "T07n0220_598:1094b11": "怠、靜慮、散亂、般若、惡慧清淨而行。何以故？",
    "T07n0220_598:1094b12": "善勇猛！是諸菩薩已能遍知布施、慳貪乃至",
    "T07n0220_598:1094b13": "般若、惡慧所緣本性清淨故。若諸菩薩能如",
    "T07n0220_598:1094b14": "是行，為行般若波羅蜜多。[1094b14] 「善勇猛！若諸菩",
    "T07n0220_598:1094b15": "薩能如是行，則不緣地界清淨而行，亦不緣",
    "T07n0220_598:1094b16": "水、火、風、空、識界清淨而行。何以故？善勇猛！",
    "T07n0220_598:1094b17": "是諸菩薩已能遍知地界乃至識界所緣本性",
    "T07n0220_598:1094b18": "清淨故。若諸菩薩能如是行，為行般若波羅",
    "T07n0220_598:1094b19": "蜜多。[1094b19] 「善勇猛！若諸菩薩能如是行，則不緣過",
    "T07n0220_598:1094b20": "去、未來、現在清淨而行。何以故？善勇猛！是",
    "T07n0220_598:1094b21": "諸菩薩已能遍知過去、未來、現在所緣本性清",
    "T07n0220_598:1094b22": "淨故。若諸菩薩能如是行，為行般若波羅蜜",
    "T07n0220_598:1094b23": "多。[1094b23] 「善勇猛！若諸菩薩能如是行，則不緣無",
    "T07n0220_598:1094b24": "著清淨而行。何以故？善勇猛！是諸菩薩已",
    "T07n0220_598:1094b25": "能遍知無著所緣本性清淨故。若諸菩薩能",
    "T07n0220_598:1094b26": "如是行，為行般若波羅蜜多。[1094b26] 「善勇猛！若諸菩",
    "T07n0220_598:1094b27": "薩能如是行，則不緣念住清淨而行，亦不緣",
    "T07n0220_598:1094b28": "正斷、神足、根、力、覺支、道支、無量、神通清淨而",
    "T07n0220_598:1094b29": "行。何以故？善勇猛！是諸菩薩已能遍知念",
    "T07n0220_598:1094c01": "住乃至神通所緣本性清淨故。若諸菩薩能",
    "T07n0220_598:1094c02": "如是行，為行般若波羅蜜多。[1094c02] 「善勇猛！若諸",
    "T07n0220_598:1094c03": "菩薩能如是行，則不緣靜慮、解脫、等持、等至清",
    "T07n0220_598:1094c04": "淨而行。何以故？善勇猛！是諸菩薩已能遍",
    "T07n0220_598:1094c05": "知靜慮、解脫、等持、等至所緣本性清淨故。若",
    "T07n0220_598:1094c06": "諸菩薩能如是行，為行般若波羅蜜多。[1094c06] 「善勇",
    "T07n0220_598:1094c07": "猛！若諸菩薩能如是行，則不緣明及解脫清",
    "T07n0220_598:1094c08": "淨而行。何以故？善勇猛！是諸菩薩已能遍",
    "T07n0220_598:1094c09": "知明及解脫所緣本性清淨故。若諸菩薩能",
    "T07n0220_598:1094c10": "如是行，為行般若波羅蜜多。[1094c10] 「善勇猛！若諸菩",
    "T07n0220_598:1094c11": "薩能如是行，則不緣盡智、無生智、一切智清淨",
    "T07n0220_598:1094c12": "而行。何以故？善勇猛！是諸菩薩已能遍知",
    "T07n0220_598:1094c13": "盡智、無生智、一切智所緣本性清淨故。若諸",
    "T07n0220_598:1094c14": "菩薩能如是行，為行般若波羅蜜多。[1094c14] 「善勇猛！",
    "T07n0220_598:1094c15": "若諸菩薩能如是行，則不緣一切有情諸法清",
    "T07n0220_598:1094c16": "淨而行。何以故？善勇猛！是諸菩薩已能遍知",
    "T07n0220_598:1094c17": "一切有情諸法所緣本性清淨故。若諸菩薩",
    "T07n0220_598:1094c18": "能如是行，為行般若波羅蜜多。[1094c18] 「善勇猛！若諸",
    "T07n0220_598:1094c19": "菩薩能如是行，則不緣一切清淨而行。何以",
    "T07n0220_598:1094c20": "故？善勇猛！是諸菩薩通達一切所緣本性清",
    "T07n0220_598:1094c21": "淨故。若諸菩薩通達一切所緣本性清淨，為",
    "T07n0220_598:1094c22": "行般若波羅蜜多。",
    "T07n0220_598:1094c23": "[1094c23] 「復次，善勇猛！若諸菩薩能如是行，則不見此",
    "T07n0220_598:1094c24": "是色乃至識、此由色乃至識、此屬色乃至識、",
    "T07n0220_598:1094c25": "此從色乃至識，是諸菩薩不如是見色等法",
    "T07n0220_598:1094c26": "故，便於色等不舉不下、不生不滅、不行不",
    "T07n0220_598:1094c27": "觀，於色等所緣亦不行不觀。若諸菩薩能如",
    "T07n0220_598:1094c28": "是行，為行般若波羅蜜多。[1094c28] 「善勇猛！若諸菩薩",
    "T07n0220_598:1094c29": "能如是行，則不見此是眼乃至意、此由眼乃",
    "T07n0220_598:1095a01": "至意、此屬眼乃至意、此從眼乃至意，是諸",
    "T07n0220_598:1095a02": "菩薩不如是見眼等法故，便於眼等不舉不",
    "T07n0220_598:1095a03": "下、不生不滅、不行不觀，於眼等所緣亦不",
    "T07n0220_598:1095a04": "行不觀。若諸菩薩能如是行，為行般若波羅",
    "T07n0220_598:1095a05": "蜜多。[1095a05] 「善勇猛！若諸菩薩能如是行，則不見此",
    "T07n0220_598:1095a06": "是色乃至法、此由色乃至法、此屬色乃至法、",
    "T07n0220_598:1095a07": "此從色乃至法，是諸菩薩不如是見色等法",
    "T07n0220_598:1095a08": "故，便於色等不舉不下、不生不滅、不行不",
    "T07n0220_598:1095a09": "觀，於色等所緣亦不行不觀。若諸菩薩能如",
    "T07n0220_598:1095a10": "是行，為行般若波羅蜜多。[1095a10] 「善勇猛！若諸菩薩",
    "T07n0220_598:1095a11": "能如是行，則不見此是眼識乃至意識、此由",
    "T07n0220_598:1095a12": "眼識乃至意識、此屬眼識乃至意識、此從眼",
    "T07n0220_598:1095a13": "識乃至意識，是諸菩薩不如是見眼識等法",
    "T07n0220_598:1095a14": "故，便於眼識等不舉不下、不生不滅、不行",
    "T07n0220_598:1095a15": "不觀，於眼識等所緣亦不行不觀。若諸菩薩",
    "T07n0220_598:1095a16": "能如是行，為行般若波羅蜜多。[1095a16] 「復次，善勇猛！",
    "T07n0220_598:1095a17": "若諸菩薩能如是行，則不行色是過去未來",
    "T07n0220_598:1095a18": "現在，亦不行受、想、行、識是過去未來現在；則",
    "T07n0220_598:1095a19": "不行眼是過去未來現在、亦不行耳、鼻、舌、身、",
    "T07n0220_598:1095a20": "意是過去未來現在；則不行色是過去未來",
    "T07n0220_598:1095a21": "現在，亦不行聲、香、味、觸、法是過去未來現在；",
    "T07n0220_598:1095a22": "則不行眼識是過去未來現在，亦不行耳、鼻、",
    "T07n0220_598:1095a23": "舌、身、意識是過去未來現在。若諸菩薩能如",
    "T07n0220_598:1095a24": "是行，為行般若波羅蜜多。[1095a24] 「復次，善勇猛！若諸",
    "T07n0220_598:1095a25": "菩薩能如是行，則不行色是我、我所，亦不行",
    "T07n0220_598:1095a26": "受、想、行、識是我、我所；則不行眼是我、我所，亦",
    "T07n0220_598:1095a27": "不行耳、鼻、舌、身、意是我、我所；則不行色是我、",
    "T07n0220_598:1095a28": "我所，亦不行聲、香、味、觸、法是我、我所；則不行",
    "T07n0220_598:1095a29": "眼識是我、我所，亦不行耳、鼻、舌、身、意識是我、",
    "T07n0220_598:1095b01": "我所。若諸菩薩能如是行，為行般若波羅蜜",
    "T07n0220_598:1095b02": "多。[1095b02] 「復次，善勇猛！若諸菩薩能如是行，則不",
    "T07n0220_598:1095b03": "行色是樂是苦等，亦不行受、想、行、識是樂是",
    "T07n0220_598:1095b04": "苦等；則不行眼是樂是苦等，亦不行耳、鼻、舌、",
    "T07n0220_598:1095b05": "身、意是樂是苦等；則不行色是樂是苦等，亦",
    "T07n0220_598:1095b06": "不行聲、香、味、觸、法是樂是苦等；則不行眼識",
    "T07n0220_598:1095b07": "是樂是苦等，亦不行耳、鼻、舌、身、意識是樂是",
    "T07n0220_598:1095b08": "苦等。若諸菩薩能如是行，為行般若波羅蜜",
    "T07n0220_598:1095b09": "多。",
    "T07n0220_598:1095b10": "[1095b10] 「復次，善勇猛！若諸菩薩能如是行，則不行色",
    "T07n0220_598:1095b11": "屬我非餘，亦不行受、想、行、識屬我非餘；則不",
    "T07n0220_598:1095b12": "行眼屬我非餘，亦不行耳、鼻、舌、身、意屬我非",
    "T07n0220_598:1095b13": "餘；則不行色屬我非餘，亦不行聲、香、味、觸、法",
    "T07n0220_598:1095b14": "屬我非餘；則不行眼識屬我非餘，亦不行耳、",
    "T07n0220_598:1095b15": "鼻、舌、身、意識屬我非餘。若諸菩薩能如是行，",
    "T07n0220_598:1095b16": "為行般若波羅蜜多。[1095b16] 「復次，善勇猛！若諸菩",
    "T07n0220_598:1095b17": "薩修行般若波羅蜜多，於色乃至識，不行集、",
    "T07n0220_598:1095b18": "不行滅，不行深、不行淺，不行空、不行不空，不",
    "T07n0220_598:1095b19": "行有相、不行無相，不行有願、不行無願，不行",
    "T07n0220_598:1095b20": "有造作、不行無造作；於眼乃至意，亦不行集、",
    "T07n0220_598:1095b21": "不行滅，不行深、不行淺，不行空、不行不空，",
    "T07n0220_598:1095b22": "不行有相、不行無相，不行有願、不行無願，不",
    "T07n0220_598:1095b23": "行有造作、不行無造作；於色乃至法、亦不行集、",
    "T07n0220_598:1095b24": "不行滅，不行深、不行淺，不行空、不行不空，不",
    "T07n0220_598:1095b25": "行有相、不行無相，不行有願、不行無願，不行",
    "T07n0220_598:1095b26": "有造作、不行無造作；於眼識乃至意識，亦不",
    "T07n0220_598:1095b27": "行集、不行滅，不行深、不行淺，不行空、不行不",
    "T07n0220_598:1095b28": "空，不行有相、不行無相，不行有願、不行無願，",
    "T07n0220_598:1095b29": "不行有造作、不行無造作。何以故？善勇猛！",
    "T07n0220_598:1095c01": "如是諸法一切皆有恃執、動轉、戲論、愛趣，謂",
    "T07n0220_598:1095c02": "我能行如是動轉，我於此行如是戲論，我由",
    "T07n0220_598:1095c03": "此行如是愛趣，我依此行如是恃執。此中菩",
    "T07n0220_598:1095c04": "薩了知一切恃執、動轉、戲論、愛趣害諸無知",
    "T07n0220_598:1095c05": "無所恃執，無恃執故，都無所行亦無執藏；無",
    "T07n0220_598:1095c06": "執藏故，無所繫縛亦無離繫，無所發起亦無",
    "T07n0220_598:1095c07": "等起。如是菩薩害諸恃執，修行般若波羅蜜",
    "T07n0220_598:1095c08": "多。[1095c08] 「復次，善勇猛！若諸菩薩修行般若波羅蜜",
    "T07n0220_598:1095c09": "多，於色乃至識，不行常、無常，不行樂、無樂，",
    "T07n0220_598:1095c10": "不行我、無我，不行淨、不淨，不行空、不空，不",
    "T07n0220_598:1095c11": "行如幻，不行如夢，不行如光影，不行如谷",
    "T07n0220_598:1095c12": "響；於眼乃至意，亦不行常、無常，不行樂、無樂，",
    "T07n0220_598:1095c13": "不行我、無我，不行淨、不淨，不行空、不空，不行",
    "T07n0220_598:1095c14": "如幻，不行如夢，不行如光影，不行如谷響，於",
    "T07n0220_598:1095c15": "色乃至法，亦不行常、無常，不行樂、無樂，不行",
    "T07n0220_598:1095c16": "我、無我，不行淨、不淨，不行空、不空，不行如",
    "T07n0220_598:1095c17": "幻，不行如夢，不行如光影，不行如谷響；於眼",
    "T07n0220_598:1095c18": "識乃至意識，亦不行常、無常，不行樂、無樂，不",
    "T07n0220_598:1095c19": "行我、無我，不行淨、不淨，不行空、不空，不行如",
    "T07n0220_598:1095c20": "幻，不行如夢，不行如光影，不行如谷響。何以",
    "T07n0220_598:1095c21": "故？善勇猛！如是諸法有尋、有伺、有行、有觀。此",
    "T07n0220_598:1095c22": "中菩薩了知一切有尋、有伺、有行、有觀害一",
    "T07n0220_598:1095c23": "切行，遍知諸行修行般若波羅蜜多，是為",
    "T07n0220_598:1095c24": "宣說諸菩薩行。」",
    "T07n0220_598:1095c25": "[1095c25] 爾時，善勇猛菩薩摩訶薩便白佛言：「世尊！菩",
    "T07n0220_598:1095c26": "薩修行甚深般若波羅蜜多不可思議。」[1095c26] 於是",
    "T07n0220_598:1095c27": "佛告善勇猛言：「如是！如是！如汝所說。善",
    "T07n0220_598:1095c28": "勇猛！色乃至識不可思議故，菩薩修行甚深",
    "T07n0220_598:1095c29": "般若波羅蜜多亦不可思議；眼乃至意不可",
    "T07n0220_598:1096a01": "思議故，菩薩修行甚深般若波羅蜜多亦不",
    "T07n0220_598:1096a02": "可思議；色乃至法不可思議故，菩薩修行甚",
    "T07n0220_598:1096a03": "深般若波羅蜜多亦不可思議；眼識乃至意",
    "T07n0220_598:1096a04": "識不可思議故，菩薩修行甚深般若波羅蜜",
    "T07n0220_598:1096a05": "多亦不可思議；名色不可思議故，菩薩修行",
    "T07n0220_598:1096a06": "甚深般若波羅蜜多亦不可思議；緣起不可",
    "T07n0220_598:1096a07": "思議故，菩薩修行甚深般若波羅蜜多亦不",
    "T07n0220_598:1096a08": "可思議；雜染不可思議故，菩薩修行甚深般",
    "T07n0220_598:1096a09": "若波羅蜜多亦不可思議；業果不可思議故，",
    "T07n0220_598:1096a10": "菩薩修行甚深般若波羅蜜多亦不可思議；",
    "T07n0220_598:1096a11": "顛倒、見趣、諸蓋不可思議故，菩薩修行甚深",
    "T07n0220_598:1096a12": "般若波羅蜜多亦不可思議；欲、色、無色界不可",
    "T07n0220_598:1096a13": "思議故，菩薩修行甚深般若波羅蜜多亦不",
    "T07n0220_598:1096a14": "可思議；我、有情、命者、生者、養者、士夫、補特伽",
    "T07n0220_598:1096a15": "羅、意生、儒童、作者、使作者、起者、等起者、受者、使",
    "T07n0220_598:1096a16": "受者、知者、使知者、見者、使見者不可思議故，",
    "T07n0220_598:1096a17": "菩薩修行甚深般若波羅蜜多亦不可思議；",
    "T07n0220_598:1096a18": "地、水、火、風、空、識界不可思議故，菩薩修行甚",
    "T07n0220_598:1096a19": "深般若波羅蜜多亦不可思議；有情界、法界",
    "T07n0220_598:1096a20": "不可思議故，菩薩修行甚深般若波羅蜜多",
    "T07n0220_598:1096a21": "亦不可思議；布施、慳貪、持戒、犯戒、安忍、忿恚、",
    "T07n0220_598:1096a22": "精進、懈怠、靜慮、散亂、般若、惡慧不可思議故，",
    "T07n0220_598:1096a23": "菩薩修行甚深般若波羅蜜多亦不可思議；",
    "T07n0220_598:1096a24": "貪、瞋、癡不可思議故，菩薩修行甚深般若波",
    "T07n0220_598:1096a25": "羅蜜多亦不可思議；念住、正斷、神足、根、力、覺",
    "T07n0220_598:1096a26": "支、道支不可思議故，菩薩修行甚深般若波",
    "T07n0220_598:1096a27": "羅蜜多亦不可思議；無量、神通不可思議故，",
    "T07n0220_598:1096a28": "菩薩修行甚深般若波羅蜜多亦不可思議；",
    "T07n0220_598:1096a29": "靜慮、解脫、等持、等至不可思議故，菩薩修行",
    "T07n0220_598:1096b01": "甚深般若波羅蜜多亦不可思議；苦、集、滅、道",
    "T07n0220_598:1096b02": "不可思議故，菩薩修行甚深般若波羅蜜多",
    "T07n0220_598:1096b03": "亦不可思議；明及解脫不可思議故，菩薩",
    "T07n0220_598:1096b04": "修行甚深般若波羅蜜多亦不可思議；盡智、",
    "T07n0220_598:1096b05": "無生智、無造作智不可思議故，菩薩修行甚",
    "T07n0220_598:1096b06": "深般若波羅蜜多亦不可思議；聲聞、獨覺、菩",
    "T07n0220_598:1096b07": "薩、佛地不可思議故，菩薩修行甚深般若波",
    "T07n0220_598:1096b08": "羅蜜多亦不可思議；聲聞、獨覺、菩薩、佛法不",
    "T07n0220_598:1096b09": "可思議故，菩薩修行甚深般若波羅蜜多亦",
    "T07n0220_598:1096b10": "不可思議；過去未來現在智不可思議故，",
    "T07n0220_598:1096b11": "菩薩修行甚深般若波羅蜜多亦不可思議；",
    "T07n0220_598:1096b12": "無著智不可思議故，菩薩修行甚深般若波",
    "T07n0220_598:1096b13": "羅蜜多亦不可思議；涅槃不可思議故，菩",
    "T07n0220_598:1096b14": "薩修行甚深般若波羅蜜多亦不可思議；佛、",
    "T07n0220_598:1096b15": "法、僧寶不可思議故，菩薩修行甚深般若波",
    "T07n0220_598:1096b16": "羅蜜多亦不可思議。何以故？善勇猛！菩薩",
    "T07n0220_598:1096b17": "修行甚深般若波羅蜜多，非心所生故名不可",
    "T07n0220_598:1096b18": "思議，亦不生心故名不可思議。",
    "T07n0220_598:1096b19": "[1096b19] 「復次，善勇猛！若謂心生是為顛倒，謂心不生",
    "T07n0220_598:1096b20": "亦是顛倒，若能通達心及心所俱無所有則",
    "T07n0220_598:1096b21": "非顛倒。善勇猛！非心本性有生、有起、有盡、",
    "T07n0220_598:1096b22": "有滅。善勇猛！顛倒相應，謂心、心所有生、有",
    "T07n0220_598:1096b23": "起、有盡、有滅。善勇猛當知！此中心可開示，",
    "T07n0220_598:1096b24": "由顛倒起亦可開示。[1096b24] 「善勇猛！愚夫異生不",
    "T07n0220_598:1096b25": "能覺了心可開示，及不覺了從顛倒起亦可",
    "T07n0220_598:1096b26": "開示。由不覺了可開示故，於心遠離不能正",
    "T07n0220_598:1096b27": "知，亦不正知所緣遠離，由斯執著心即是我、",
    "T07n0220_598:1096b28": "心是我所、心依於我、心從我生。彼執心已，復",
    "T07n0220_598:1096b29": "執為善，或執非善，或執為樂，或執為苦，或",
    "T07n0220_598:1096c01": "執為斷，或執為常，或執見趣，或執諸蓋，或執",
    "T07n0220_598:1096c02": "顛倒，或執布施、慳貪，或執持戒、犯戒，或執安",
    "T07n0220_598:1096c03": "忍、忿恚，或執精進、懈怠，或執靜慮、散亂，或執",
    "T07n0220_598:1096c04": "般若、惡慧，或執三界，或執緣起，或執名色，或",
    "T07n0220_598:1096c05": "執貪、瞋、癡，或執嫉慳等，或執我慢等，或執苦、",
    "T07n0220_598:1096c06": "集、滅、道，或執四大、空、識，或執有情、法界，或執",
    "T07n0220_598:1096c07": "念住、正斷、神足、根、力、覺支、道支，或執靜慮、解",
    "T07n0220_598:1096c08": "脫、等持、等至，或執無量、神通，或執明及解脫，",
    "T07n0220_598:1096c09": "或執盡、無生智，或執無造作智，或執佛、法、僧",
    "T07n0220_598:1096c10": "寶，或執聲聞、獨覺、菩薩、佛地，或執聲聞、獨覺、",
    "T07n0220_598:1096c11": "菩薩、佛法，或執無著智，或執般涅槃，或執佛",
    "T07n0220_598:1096c12": "智，或執相好，或執佛土，或執聲聞圓滿，或",
    "T07n0220_598:1096c13": "執菩薩圓滿，或執諸餘雜染、清淨。[1096c13] 「善勇猛！諸",
    "T07n0220_598:1096c14": "菩薩眾於如是等種種法門不生執著，知見",
    "T07n0220_598:1096c15": "有情所起顛倒心、心所法，於一切處終不發",
    "T07n0220_598:1096c16": "起顛倒之心，亦不依心起諸顛倒。何以故？",
    "T07n0220_598:1096c17": "善勇猛！諸菩薩眾修行般若波羅蜜多，遠",
    "T07n0220_598:1096c18": "離顛倒心、心所法，證心本性清淨明白，於中",
    "T07n0220_598:1096c19": "都無心、心法起。善勇猛！愚夫異生依所緣",
    "T07n0220_598:1096c20": "境，起心、心所執有所緣，執有一切心及心",
    "T07n0220_598:1096c21": "所。諸菩薩眾知彼所緣及彼所起心、心所法",
    "T07n0220_598:1096c22": "都無所有，是故不生心、心所法。[1096c22] 「菩薩如是觀",
    "T07n0220_598:1096c23": "察一切心、心所法本性清淨、本性明白，愚",
    "T07n0220_598:1096c24": "夫顛倒妄生雜染，復作是念：『由所緣境心、心",
    "T07n0220_598:1096c25": "所生，了知所緣無所有故，心、心所法皆不得",
    "T07n0220_598:1096c26": "生，既不得生亦無住、滅。心、心所法本性明",
    "T07n0220_598:1096c27": "淨，離諸雜染清白可樂。心性不生亦無住、",
    "T07n0220_598:1096c28": "滅，亦不令法有生、住等，但諸愚夫妄執斯事。』",
    "T07n0220_598:1096c29": "如是菩薩知心、心所本性不生亦不住、滅，修",
    "T07n0220_598:1097a01": "行般若波羅蜜多。若諸菩薩能如是行，為行",
    "T07n0220_598:1097a02": "般若波羅蜜多。如是行時，不作是念：『我行般",
    "T07n0220_598:1097a03": "若波羅蜜多，我今依此而行般若波羅蜜多，",
    "T07n0220_598:1097a04": "我今由此而行般若波羅蜜多，我今從此而",
    "T07n0220_598:1097a05": "行般若波羅蜜多。』若諸菩薩作如是念：『此是",
    "T07n0220_598:1097a06": "般若波羅蜜多，此由般若波羅蜜多，此依般",
    "T07n0220_598:1097a07": "若波羅蜜多，此屬般若波羅蜜多。』彼由此念，",
    "T07n0220_598:1097a08": "非行般若波羅蜜多。若諸菩薩於諸般若波",
    "T07n0220_598:1097a09": "羅蜜多，無見無得而行般若波羅蜜多，是行",
    "T07n0220_598:1097a10": "般若波羅蜜多。」[1097a10] 爾時，善勇猛白佛言：「世尊！",
    "T07n0220_598:1097a11": "菩薩如是行深般若波羅蜜多是無上行，菩",
    "T07n0220_598:1097a12": "薩如是行深般若波羅蜜多是清淨行，菩薩",
    "T07n0220_598:1097a13": "如是行深般若波羅蜜多是明白行，菩薩如",
    "T07n0220_598:1097a14": "是行深般若波羅蜜多是無生行，菩薩如是",
    "T07n0220_598:1097a15": "行深般若波羅蜜多是無滅行，菩薩如是行",
    "T07n0220_598:1097a16": "深般若波羅蜜多是超出行，菩薩如是行深",
    "T07n0220_598:1097a17": "般若波羅蜜多是難伏行，謂諸惡魔若魔眷",
    "T07n0220_598:1097a18": "屬，若餘有相，有所得行，若我、有情、命者、生",
    "T07n0220_598:1097a19": "者、養者、士夫、補特伽羅、意生、儒童、作者、受者、知",
    "T07n0220_598:1097a20": "者、見者，所有諸見、若斷常見、若諸蘊見、若",
    "T07n0220_598:1097a21": "諸處見、若諸界見、若諸佛見、若諸法見、若諸",
    "T07n0220_598:1097a22": "僧見、若涅槃見、若證得想；若增上慢，若貪、瞋、",
    "T07n0220_598:1097a23": "癡行，若顛倒、蓋行，若越道路而發趣者，皆不",
    "T07n0220_598:1097a24": "能伏。是故菩薩行深般若波羅蜜多，超諸世",
    "T07n0220_598:1097a25": "間、無能及者、最尊最勝。」[1097a25] 爾時，世尊告善勇猛：",
    "T07n0220_598:1097a26": "「如是！如是！如汝所說。如是菩薩行深般若",
    "T07n0220_598:1097a27": "波羅蜜多，超諸世間、無能及者、最尊最勝。",
    "T07n0220_598:1097a28": "一切惡魔若魔天子、眷屬、軍眾皆不能伏，乃",
    "T07n0220_598:1097a29": "至執著涅槃相性所有諸見亦不能伏，一切",
    "T07n0220_598:1097b01": "愚夫異生等行，於此菩薩所行之行皆不能",
    "T07n0220_598:1097b02": "伏。善勇猛！此菩薩行，愚夫異生皆所非有；",
    "T07n0220_598:1097b03": "有學、無學、獨覺、聲聞亦所非有。善勇猛！聲聞、",
    "T07n0220_598:1097b04": "獨覺若有此行，應不說名聲聞、獨覺，應名菩",
    "T07n0220_598:1097b05": "薩，當得如來四無畏等無邊功德。善勇猛！",
    "T07n0220_598:1097b06": "聲聞、獨覺無此行故不名菩薩，不得如來四",
    "T07n0220_598:1097b07": "無畏等無邊功德。[1097b07] 「善勇猛！菩薩所行甚深般",
    "T07n0220_598:1097b08": "若波羅蜜多，是諸如來、應、正等覺四無畏等",
    "T07n0220_598:1097b09": "功德之地。諸菩薩眾行深般若波羅蜜多，",
    "T07n0220_598:1097b10": "以能證得四無畏等為所作業。若諸菩薩行",
    "T07n0220_598:1097b11": "深般若波羅蜜多，疾能證得四無畏等如來",
    "T07n0220_598:1097b12": "功德。善勇猛！若諸菩薩未證無上正等菩",
    "T07n0220_598:1097b13": "提，由大願力或諸如來護持之力，行深般若",
    "T07n0220_598:1097b14": "波羅蜜多，速能攝受四無畏等無邊功德。善",
    "T07n0220_598:1097b15": "勇猛！聲聞、獨覺不能願求四無畏等諸佛功",
    "T07n0220_598:1097b16": "德，諸佛世尊亦不護念令彼證得四無畏等。",
    "T07n0220_598:1097b17": "[1097b17] 「善勇猛！諸菩薩眾由大願力及諸如來護持",
    "T07n0220_598:1097b18": "之力，當能證得四無畏等，何以故？善勇猛！",
    "T07n0220_598:1097b19": "諸菩薩眾行深般若波羅蜜多，定能獲得四",
    "T07n0220_598:1097b20": "無礙解。何等名為四無礙解？義無礙解、法",
    "T07n0220_598:1097b21": "無礙解、詞無礙解、辯無礙解，如是名為四無",
    "T07n0220_598:1097b22": "礙解。諸菩薩眾成就如是四無礙解，雖未證",
    "T07n0220_598:1097b23": "得所求無上正等菩提，由大願力，即能攝受",
    "T07n0220_598:1097b24": "四無畏等諸佛功德。諸佛世尊知彼成就四",
    "T07n0220_598:1097b25": "無礙解勝善根故，知彼已得甚深般若波羅",
    "T07n0220_598:1097b26": "蜜多功德地故，以神通力勤加護念，令彼攝",
    "T07n0220_598:1097b27": "受四無畏等諸佛功德，是故菩薩欲求證得",
    "T07n0220_598:1097b28": "四無礙解，欲求攝受四無畏等功德善根，應",
    "T07n0220_598:1097b29": "學般若波羅蜜多，應行般若波羅蜜多，勿生",
    "T07n0220_598:1097c01": "執著。",
    "T07n0220_598:1097c02": "[1097c02] 「復次，善勇猛！若諸菩薩修行般若波羅蜜多，",
    "T07n0220_598:1097c03": "通達諸法若因、若集、若沒、若滅，無有少法不",
    "T07n0220_598:1097c04": "合般若波羅蜜多，是諸菩薩如實了知諸法",
    "T07n0220_598:1097c05": "因、集、滅、道之相，知法因、集、滅、道相已，於色不",
    "T07n0220_598:1097c06": "修不遣，於受、想、行、識亦不修不遣，於眼不修",
    "T07n0220_598:1097c07": "不遣，於耳、鼻、舌、身、意亦不修不遣，於色不修",
    "T07n0220_598:1097c08": "不遣，於聲、香、味、觸、法亦不修不遣，於眼識不",
    "T07n0220_598:1097c09": "修不遣，於耳、鼻、舌、身、意識亦不修不遣，於名、",
    "T07n0220_598:1097c10": "色不修不遣，於染、淨不修不遣，於緣起不修",
    "T07n0220_598:1097c11": "不遣，於顛倒、見趣、諸蓋、愛行不修不遣，於貪、",
    "T07n0220_598:1097c12": "瞋、癡不修不遣，於欲、色、無色界不修不遣，",
    "T07n0220_598:1097c13": "於地、水、火、風、空、識界不修不遣，於有情界、法",
    "T07n0220_598:1097c14": "界不修不遣，於我、有情、命者、生者、養者、士夫、",
    "T07n0220_598:1097c15": "補特伽羅、意生、儒童、作者、受者、知者、見者不修",
    "T07n0220_598:1097c16": "不遣，於斷、常見不修不遣，於布施、慳貪、持",
    "T07n0220_598:1097c17": "戒、犯戒、安忍、忿恚、精進、懈怠、靜慮、散亂、般若、惡",
    "T07n0220_598:1097c18": "慧不修不遣，於念住、正斷、神足、根、力、覺支、",
    "T07n0220_598:1097c19": "道支不修不遣，於靜慮、解脫、等持、等至不修",
    "T07n0220_598:1097c20": "不遣，於斷顛倒不修不遣，於苦、集、滅、道不",
    "T07n0220_598:1097c21": "修不遣，於無量、神通不修不遣，於盡智、無",
    "T07n0220_598:1097c22": "生智、無造作智不修不遣，於異生、聲聞、獨覺、",
    "T07n0220_598:1097c23": "菩薩、佛地不修不遣，於異生、聲聞、獨覺、菩薩、",
    "T07n0220_598:1097c24": "佛法不修不遣，於止、觀不修不遣，於涅槃",
    "T07n0220_598:1097c25": "不修不遣，於過去未來現在智見不修不遣，",
    "T07n0220_598:1097c26": "於無著智不修不遣，於佛智不修不遣，於無",
    "T07n0220_598:1097c27": "畏等諸佛功德不修不遣。[1097c27] 「何以故？善勇猛！",
    "T07n0220_598:1097c28": "色無自性不可修遣，受、想、行、識亦無自性不",
    "T07n0220_598:1097c29": "可修遣，眼無自性不可修遣，耳、鼻、舌、身、意亦",
    "T07n0220_598:1098a01": "無自性不可修遣，色無自性不可修遣，聲、香、",
    "T07n0220_598:1098a02": "味、觸、法亦無自性不可修遣，眼識無自性不",
    "T07n0220_598:1098a03": "可修遣，耳、鼻、舌、身、意識亦無自性不可修遣，",
    "T07n0220_598:1098a04": "名、色無自性不可修遣，染、淨無自性不可修",
    "T07n0220_598:1098a05": "遣，緣起無自性不可修遣，顛倒、見趣、諸蓋、愛",
    "T07n0220_598:1098a06": "行無自性不可修遣，貪、瞋、癡無自性不可修",
    "T07n0220_598:1098a07": "遣，欲、色、無色界無自性不可修遣，地、水、火、風、",
    "T07n0220_598:1098a08": "空、識界無自性不可修遣，有情界、法界無自",
    "T07n0220_598:1098a09": "性不可修遣，我、有情、命者、生者、養者、士夫、補",
    "T07n0220_598:1098a10": "特伽羅、意生、儒童、作者、受者、知者、見者無自性",
    "T07n0220_598:1098a11": "不可修遣，斷、常見無自性不可修遣，布施、慳",
    "T07n0220_598:1098a12": "貪、持戒、犯戒、安忍、忿恚、精進、懈怠、靜慮、散亂、般",
    "T07n0220_598:1098a13": "若、惡慧無自性不可修遣，念住、正斷、神足、根、",
    "T07n0220_598:1098a14": "力、覺支、道支無自性不可修遣，靜慮、解脫、等",
    "T07n0220_598:1098a15": "持、等至無自性不可修遣，斷顛倒無自性不",
    "T07n0220_598:1098a16": "可修遣，苦、集、滅、道無自性不可修遣，無量、神",
    "T07n0220_598:1098a17": "通無自性不可修遣，盡智、無生智、無造作智",
    "T07n0220_598:1098a18": "無自性不可修遣，異生、聲聞、獨覺、菩薩、佛地",
    "T07n0220_598:1098a19": "無自性不可修遣，異生、聲聞、獨覺、菩薩、佛法",
    "T07n0220_598:1098a20": "無自性不可修遣，止、觀無自性不可修遣，涅",
    "T07n0220_598:1098a21": "槃無自性不可修遣，過去未來現在智見無",
    "T07n0220_598:1098a22": "自性不可修遣，無著智無自性不可修遣，佛",
    "T07n0220_598:1098a23": "智無自性不可修遣，無畏等諸佛功德無自",
    "T07n0220_598:1098a24": "性不可修遣。[1098a24] 「何以故？善勇猛！無少法性是",
    "T07n0220_598:1098a25": "圓成實，一切皆是世俗假立，非於此中有",
    "T07n0220_598:1098a26": "少自性。無自性故皆非實有，諸法皆以無性",
    "T07n0220_598:1098a27": "為性，是故諸法無實無生。何以故？善勇猛！",
    "T07n0220_598:1098a28": "諸顛倒法皆非實有，諸法皆從顛倒而起，",
    "T07n0220_598:1098a29": "諸顛倒者皆無實性。何以故？善勇猛！以一",
    "T07n0220_598:1098b01": "切法皆離自性，尋求自性都不可得，是故皆",
    "T07n0220_598:1098b02": "以無性為性。[1098b02] 「善勇猛！無性者無實無生故名",
    "T07n0220_598:1098b03": "無性。此則顯示性非實有故名無性，若性非",
    "T07n0220_598:1098b04": "有，則不可修亦不可遣。顛倒所起非實有故，",
    "T07n0220_598:1098b05": "既不可修亦不可遣，何以故？善勇猛！以一",
    "T07n0220_598:1098b06": "切法無性為性，遠離自性則非實物，非實物",
    "T07n0220_598:1098b07": "故無修無遣。[1098b07] 「善勇猛！若時菩薩摩訶薩眾",
    "T07n0220_598:1098b08": "於諸法中住如實見，修行般若波羅蜜多，於",
    "T07n0220_598:1098b09": "一切法無修無遣，名修般若波羅蜜多。善勇",
    "T07n0220_598:1098b10": "猛！若諸菩薩能如是行、能如是住，修行般若",
    "T07n0220_598:1098b11": "波羅蜜多速得圓滿。",
    "T07n0220_598:1098b12": "[1098b12] 「復次，善勇猛！若諸菩薩摩訶薩眾修行般若",
    "T07n0220_598:1098b13": "波羅蜜多，不起色相應相心，亦不起受、想、行、",
    "T07n0220_598:1098b14": "識相應相心；不起眼相應相心，亦不起耳、鼻、",
    "T07n0220_598:1098b15": "舌、身、意相應相心；不起眼識相應相心，亦不",
    "T07n0220_598:1098b16": "起耳、鼻、舌、身、意識相應相心；不起色相應相",
    "T07n0220_598:1098b17": "心，亦不起聲、香、味、觸、法相應相心；不起栽蘗",
    "T07n0220_598:1098b18": "俱行之心，不起瞋恚俱行之心，不起慳貪俱",
    "T07n0220_598:1098b19": "行之心，不起煩惱俱行之心，不起忿恚俱行",
    "T07n0220_598:1098b20": "之心，不起懈怠俱行之心，不起散亂俱行之",
    "T07n0220_598:1098b21": "心，不起惡慧俱行之心，不起欲結俱行之心，",
    "T07n0220_598:1098b22": "不起緣色執俱行之心，不起無色執俱行之",
    "T07n0220_598:1098b23": "心，不起貪欲俱行之心，不起離間俱行之",
    "T07n0220_598:1098b24": "心，不起邪見俱行之心，不起執著財位俱行",
    "T07n0220_598:1098b25": "之心，不起執著富貴俱行之心，不起執著大",
    "T07n0220_598:1098b26": "財勝族俱行之心，不起執著生天俱行之",
    "T07n0220_598:1098b27": "心，不起執著欲界俱行之心，不起執著色、無",
    "T07n0220_598:1098b28": "色界俱行之心，不起聲聞地心，不起獨覺地",
    "T07n0220_598:1098b29": "心，不起執著諸菩薩行俱行之心，乃至不起",
    "T07n0220_598:1098c01": "執涅槃見俱行之心。[1098c01] 「是諸菩薩摩訶薩眾成",
    "T07n0220_598:1098c02": "就如是清淨心故，於諸有情雖起遍滿慈、悲、",
    "T07n0220_598:1098c03": "喜、捨，而能遣除諸有情想；於有情想無執而",
    "T07n0220_598:1098c04": "住，於四梵住亦無執著，成就妙慧方便善",
    "T07n0220_598:1098c05": "巧。彼由成就如是法故能無執著，修行般",
    "T07n0220_598:1098c06": "若波羅蜜多速得圓滿。[1098c06] 「是諸菩薩修行般若",
    "T07n0220_598:1098c07": "波羅蜜多速圓滿故，便於諸色無取無執，",
    "T07n0220_598:1098c08": "於受、想、行、識亦無取無執；於眼無取無執，",
    "T07n0220_598:1098c09": "於耳、鼻、舌、身、意亦無取無執；於色無取無執，",
    "T07n0220_598:1098c10": "於聲、香、味、觸、法亦無取無執；於眼識無取無",
    "T07n0220_598:1098c11": "執，於耳、鼻、舌、身、意識亦無取無執，於名、色無",
    "T07n0220_598:1098c12": "取無執，於染、淨無取無執，於緣起無取無執，",
    "T07n0220_598:1098c13": "於顛倒、見趣、諸蓋、愛行無取無執，於貪、瞋、癡",
    "T07n0220_598:1098c14": "無取無執，於欲、色、無色界無取無執，於地、水、",
    "T07n0220_598:1098c15": "火、風、空、識界無取無執，於有情界、法界無取",
    "T07n0220_598:1098c16": "無執，於我、有情、命者、生者、養者、士夫、補特伽",
    "T07n0220_598:1098c17": "羅、意生、儒童、作者、受者、知者、見者無取無執，",
    "T07n0220_598:1098c18": "於斷、常見無取無執，於布施、慳貪、持戒、犯戒、",
    "T07n0220_598:1098c19": "安忍、忿恚、精進、懈怠、靜慮、散亂、般若、惡慧無取",
    "T07n0220_598:1098c20": "無執，於念住、正斷、神足、根、力、覺支、道支無取",
    "T07n0220_598:1098c21": "無執，於靜慮、解脫、等持、等至無取無執，於苦、",
    "T07n0220_598:1098c22": "集、滅、道無取無執，於無量、神通無取無執，",
    "T07n0220_598:1098c23": "於盡智、無生智、無造作智無取無執，於異生、",
    "T07n0220_598:1098c24": "聲聞、獨覺、菩薩、佛地無取無執，於異生、聲聞、",
    "T07n0220_598:1098c25": "獨覺、菩薩、佛法無取無執，於奢摩他、毘&#x9262;舍",
    "T07n0220_598:1098c26": "那無取無執，於涅槃界無取無執，於過去、未",
    "T07n0220_598:1098c27": "來、現在智見無取無執，於無著智無取無執，",
    "T07n0220_598:1098c28": "於佛智、力、無畏等無邊佛法無取無執，於斷",
    "T07n0220_598:1098c29": "顛倒、見趣、蓋等無取無執。[1098c29] 「何以故？善勇猛！",
    "T07n0220_598:1099a01": "以一切法不可隨取、不可執受、無能隨取、無",
    "T07n0220_598:1099a02": "能執受。何以故？善勇猛！無有少法應可執",
    "T07n0220_598:1099a03": "受，亦無少法能有執受。所以者何？若能執",
    "T07n0220_598:1099a04": "受、若所執受俱不可得。何以故？善勇猛！以",
    "T07n0220_598:1099a05": "一切法皆不堅實，如幻事故；以一切法皆不",
    "T07n0220_598:1099a06": "自在，堅實之性不可得故；以一切法皆如光",
    "T07n0220_598:1099a07": "影，不可取故；以一切法皆悉虛偽，無自性故；",
    "T07n0220_598:1099a08": "以一切法皆如聚沫，不可撮摩故；以一切法",
    "T07n0220_598:1099a09": "皆如浮泡，起已速滅故；以一切法皆如陽焰，",
    "T07n0220_598:1099a10": "顛倒所起故；以一切法皆如芭蕉，中無堅實",
    "T07n0220_598:1099a11": "故；以一切法皆如水月，不可執取故；以一切",
    "T07n0220_598:1099a12": "法皆如虹蜺，虛妄分別故；以一切法皆無作",
    "T07n0220_598:1099a13": "用，不能發起故；以一切法皆如空拳，無實性",
    "T07n0220_598:1099a14": "相故。[1099a14] 「善勇猛！諸菩薩如是觀察一切法已，",
    "T07n0220_598:1099a15": "於一切法無取、無執、無住、無著。善勇猛！諸菩",
    "T07n0220_598:1099a16": "薩於一切法不深保信、不起取著、不生固執，",
    "T07n0220_598:1099a17": "無所貪愛而行般若波羅蜜多。善勇猛！若諸",
    "T07n0220_598:1099a18": "菩薩能如是行、能如是住，修行般若波羅蜜多",
    "T07n0220_598:1099a19": "速得圓滿。",
    "T07n0220_598:1099a20": "[1099a20] 「復次，善勇猛！若諸菩薩如是學時，不於色學，",
    "T07n0220_598:1099a21": "不為超越色故學；不於受、想、行、識學，不為超",
    "T07n0220_598:1099a22": "越受、想、行、識故學。不於色生學，不於色滅學；",
    "T07n0220_598:1099a23": "不於受、想、行、識生學，不於受、想、行、識滅學。不",
    "T07n0220_598:1099a24": "為調伏色故學，不為不調伏色故學；不為調",
    "T07n0220_598:1099a25": "伏受、想、行、識故學，不為不調伏受、想、行、識故",
    "T07n0220_598:1099a26": "學。不為攝伏、移轉色故學，不為趣入、安住色",
    "T07n0220_598:1099a27": "故學；不為攝伏、移轉受、想、行、識故學，不為趣",
    "T07n0220_598:1099a28": "入、安住受、想、行、識故學。[1099a28] 「善勇猛！若諸菩薩如",
    "T07n0220_598:1099a29": "是學時，不於眼學，不為超越眼故學；不於耳、",
    "T07n0220_598:1099b01": "鼻、舌、身、意學，不為超越耳、鼻、舌、身、意故學。不",
    "T07n0220_598:1099b02": "於眼生學，不於眼滅學；不於耳、鼻、舌、身、意",
    "T07n0220_598:1099b03": "生學，不於耳、鼻、舌、身、意滅學。不為調伏眼故",
    "T07n0220_598:1099b04": "學，不為不調伏眼故學；不為調伏耳、鼻、舌、身、",
    "T07n0220_598:1099b05": "意故學，不為不調伏耳、鼻、舌、身、意故學。不為",
    "T07n0220_598:1099b06": "攝伏、移轉眼故學，不為趣入、安住眼故學；不",
    "T07n0220_598:1099b07": "為攝伏、移轉耳、鼻、舌、身、意故學，不為趣入、安",
    "T07n0220_598:1099b08": "住耳、鼻、舌、身、意故學。[1099b08] 「善勇猛！若諸菩薩如",
    "T07n0220_598:1099b09": "是學時，不於色學，不為超越色故學；不於",
    "T07n0220_598:1099b10": "聲、香、味、觸、法學，不為超越聲、香、味、觸、法故學。",
    "T07n0220_598:1099b11": "不於色生學，不於色滅學；不於聲、香、味、觸、法",
    "T07n0220_598:1099b12": "生學，不於聲、香、味、觸、法滅學。不為調伏色故",
    "T07n0220_598:1099b13": "學，不為不調伏色故學；不為調伏聲、香、味、觸、",
    "T07n0220_598:1099b14": "法故學，不為不調伏聲、香、味、觸、法故學。不為",
    "T07n0220_598:1099b15": "攝伏、移轉色故學，不為趣入、安住色故學；不",
    "T07n0220_598:1099b16": "為攝伏、移轉聲、香、味、觸、法故學，不為趣入、安",
    "T07n0220_598:1099b17": "住聲、香、味、觸、法故學。[1099b17] 「善勇猛！若諸菩薩如是",
    "T07n0220_598:1099b18": "學時，不於眼識學，不為超越眼識故學；不",
    "T07n0220_598:1099b19": "於耳、鼻、舌、身、意識學，不為超越耳、鼻、舌、身、意",
    "T07n0220_598:1099b20": "識故學。不於眼識生學，不於眼識滅學；不",
    "T07n0220_598:1099b21": "於耳、鼻、舌、身、意識生學，不於耳、鼻、舌、身、意識",
    "T07n0220_598:1099b22": "滅學。不為調伏眼識故學，不為不調伏眼識",
    "T07n0220_598:1099b23": "故學；不為調伏耳、鼻、舌、身、意識故學，不為不",
    "T07n0220_598:1099b24": "調伏耳、鼻、舌、身、意識故學。不為攝伏、移轉眼",
    "T07n0220_598:1099b25": "識故學，不為趣入、安住眼識故學；不為攝伏、",
    "T07n0220_598:1099b26": "移轉耳、鼻、舌、身、意識故學，不為趣入、安住耳、",
    "T07n0220_598:1099b27": "鼻、舌、身、意識故學。"
}