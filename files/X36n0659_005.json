{
    "X36n0659_005:0408b14": "南本大般涅槃經會疏卷第五",
    "X36n0659_005:0408b16": "[0408b16] 大般涅槃經四相品第七之下(卷第五)",
    "X36n0659_005:0408b17": "[0408b17] 北&#x51C9; 天竺三藏 曇無讖 譯",
    "X36n0659_005:0408b18": "[0408b18] 晉 沙門 慧嚴 慧觀",
    "X36n0659_005:0408b19": " 謝靈運 重治",
    "X36n0659_005:0408b20": "[0408b20] 四相品下",
    "X36n0659_005:0408b21": "[0408b21] 從此卷初是第三開意密明解脫德文為二初明",
    "X36n0659_005:0408b22": "開密次明解脫他解開意密興皇云開身密未盡",
    "X36n0659_005:0408b23": "今明通開三業之密文云如來之言開發顯露豈",
    "X36n0659_005:0408b24": "非開口密如來心無慳&#x6061;豈非開意密如來法身",
    "X36n0659_005:0408c01": "具足無缺豈非開身密經有通文不須偏說何者",
    "X36n0659_005:0408c02": "佛示凡像說半字法隨他所宜方便三業覆真三",
    "X36n0659_005:0408c03": "業愚者不了名之為藏今開方便即是真實智者",
    "X36n0659_005:0408c04": "了達無所祕藏是約三業開密又約四句開密謂",
    "X36n0659_005:0408c05": "他開佛密佛開他密佛開佛密他開他密他開佛",
    "X36n0659_005:0408c06": "密者品初迦葉云佛法不爾咸令眾生悉得知見",
    "X36n0659_005:0408c07": "知即開意密見即開身口兩密(云云)佛開他密者",
    "X36n0659_005:0408c08": "示諸眾生諸覺寶藏顯發&#x981F;珠置祕藏中是開他",
    "X36n0659_005:0408c09": "密佛開佛密者我從得道常說般若法身解脫我",
    "X36n0659_005:0408c10": "今此身及諸色像即是法身若子長大有堪任力",
    "X36n0659_005:0408c11": "如來則無慳&#x6061;之心是佛開佛密義也他開他密",
    "X36n0659_005:0408c12": "者如德王云我解一句半句以解一句至半句故",
    "X36n0659_005:0408c13": "見少佛性如佛所說我亦當得入大涅槃(云云)又",
    "X36n0659_005:0408c14": "十二句開密謂四句中各開三業則十二句開密",
    "X36n0659_005:0408c15": "(云云)又無開無覆無顯無密何者佛性之理未曾",
    "X36n0659_005:0408c16": "是開其誰為覆既無開覆寧有顯密一句叵得則",
    "X36n0659_005:0408c17": "無眾多特以眾生聞不能解名之為密智者了達",
    "X36n0659_005:0408c18": "則無復顯密無顯密而顯密故名之為開無開而",
    "X36n0659_005:0408c19": "開如前分別問釋論云般若是顯示法華是祕密",
    "X36n0659_005:0408c20": "舊解此云般若大道無住之說而為顯示法華斥",
    "X36n0659_005:0408c21": "小以為祕密祕密不了顯示則了此義不然法性",
    "X36n0659_005:0408c22": "非顯非密為緣顯密經經悉爾豈可以龍樹別意",
    "X36n0659_005:0408c23": "通害諸經此文亦以無常斥常豈是不了故前開",
    "X36n0659_005:0408c24": "密次說解脫者兩義相關何者若定開定覆為開",
    "X36n0659_005:0409a01": "覆所局不名解脫非開非覆能開能覆開覆自在",
    "X36n0659_005:0409a02": "方是解脫故此兩文&#x7ADD;屬解脫德攝就開文為兩",
    "X36n0659_005:0409a03": "前明開密次論義開文為三一問二答三領解問",
    "X36n0659_005:0409a04": "為三初非密藏而言無次是密語而言有三結也。",
    "X36n0659_005:0409a05": "[0409a05] 爾時迦葉菩薩白佛言世尊如佛所說諸佛世尊有",
    "X36n0659_005:0409a06": "祕密藏是義不然。",
    "X36n0659_005:0409a07": "[0409a07] 初文云藏者理也理無開覆云何言密故是無也。",
    "X36n0659_005:0409a08": "[0409a08] 次何以故去是語故有語者教也教本為緣緣有",
    "X36n0659_005:0409a09": "開覆故有密語例有身意等密就是密語有法譬",
    "X36n0659_005:0409a10": "合等(云云)初法如文。",
    "X36n0659_005:0409a11": "[0409a11] 何以故諸佛世尊唯有密語無有密藏。",
    "X36n0659_005:0409a12": "[0409a12] 譬如幻主機關木人人雖&#x89A9;見屈伸俯仰莫知其內",
    "X36n0659_005:0409a13": "而使之然。",
    "X36n0659_005:0409a14": "[0409a14] 次譬中幻主機關應是兩事幻有二義一鄙術淺",
    "X36n0659_005:0409a15": "近不令人見二畏他&#x52B9;術不令人見機關亦爾二",
    "X36n0659_005:0409a16": "事既同共為一譬(云云)。",
    "X36n0659_005:0409a17": "[0409a17] 佛法不爾咸令眾生悉得知見。",
    "X36n0659_005:0409a18": "[0409a18] 云何當言諸佛世尊有祕密藏。",
    "X36n0659_005:0409a19": "[0409a19] 合結如文。",
    "X36n0659_005:0409a20": "[0409a20] 第二佛答為兩初歎問答其無有祕藏。",
    "X36n0659_005:0409a21": "[0409a21] 佛讚迦葉善哉善哉善男子如汝所言如來實無祕",
    "X36n0659_005:0409a22": "密之藏。",
    "X36n0659_005:0409a23": "[0409a23] 次九譬答其唯有密語然諸譬之中或順或反秋",
    "X36n0659_005:0409a24": "月是順譬積金是反譬在文可見(云云)就九譬分",
    "X36n0659_005:0409b01": "為三初七譬斥密三業開顯三業次長者教子一",
    "X36n0659_005:0409b02": "譬釋開密因緣三龍王一譬明無開密因緣初文",
    "X36n0659_005:0409b03": "者。",
    "X36n0659_005:0409b04": "[0409b04] 何以故如秋滿月處空顯露清淨無翳人皆&#x89A9;見如",
    "X36n0659_005:0409b05": "來之言亦復如是開發顯露清淨無翳愚人不解謂",
    "X36n0659_005:0409b06": "之祕藏智者了達則不名藏。",
    "X36n0659_005:0409b07": "[0409b07] 秋是陰時月是陰精陰精在陰時其明轉熾月譬",
    "X36n0659_005:0409b08": "佛能應秋譬機能感感應相應唯開無密。",
    "X36n0659_005:0409b09": "[0409b09] 善男子譬如有人多積金銀至無量億其心慳吝不",
    "X36n0659_005:0409b10": "&#x808E;惠施拯濟貧窮如是積聚乃名祕藏如來不爾於",
    "X36n0659_005:0409b11": "無量劫積聚無量妙法珍寶心無慳吝常以惠施一",
    "X36n0659_005:0409b12": "切眾生云何當言如來祕藏。",
    "X36n0659_005:0409b13": "[0409b13] 善男子譬如有人身根不具或無一目一手一足以",
    "X36n0659_005:0409b14": "羞恥故不令人見人不見故名為祕藏如來不爾所",
    "X36n0659_005:0409b15": "有正法具足無缺令人&#x89A9;見云何當言如來祕藏。",
    "X36n0659_005:0409b16": "[0409b16] 善男子譬如貧人多負人財怖畏債主隱不欲現故",
    "X36n0659_005:0409b17": "名為藏如來不爾不負一切眾生世法雖負眾生出",
    "X36n0659_005:0409b18": "世之法而亦不藏何以故恒於眾生生一子想而為",
    "X36n0659_005:0409b19": "演說無上法故。",
    "X36n0659_005:0409b20": "[0409b20] 第四譬云雖負出世法者河西云佛本誓度一切",
    "X36n0659_005:0409b21": "眾生眾生未盡佛入涅槃故言負之興皇云佛得",
    "X36n0659_005:0409b22": "果時是為眾生豈有行因而為眾生得果不為但",
    "X36n0659_005:0409b23": "眾生未盡故名為負斯意俱不異河西今為兩釋",
    "X36n0659_005:0409b24": "初心是小富得果是大富能度眾生生不&#x808E;度如",
    "X36n0659_005:0409c01": "人不從債主求物主當與誰義言為負實無所負",
    "X36n0659_005:0409c02": "下文龍王譬乃兼顯之又佛初發心誓令眾生厭",
    "X36n0659_005:0409c03": "棄諸有是名不負世法誓令修習出世之法荷負",
    "X36n0659_005:0409c04": "此事如地持物始終不捨故言雖負出世之法此",
    "X36n0659_005:0409c05": "乃荷負之負非負貸負。",
    "X36n0659_005:0409c06": "[0409c06] 善男子譬如長者多有財寶唯有一子心甚愛重情",
    "X36n0659_005:0409c07": "無捨離所有珍寶悉用示之如來亦爾視諸眾生同",
    "X36n0659_005:0409c08": "於一子。",
    "X36n0659_005:0409c09": "[0409c09] 善男子如世間人以男女根醜陋鄙惡以衣覆蔽故",
    "X36n0659_005:0409c10": "名為藏如來不爾永斷此根以無根故無所覆藏。",
    "X36n0659_005:0409c11": "[0409c11] 善男子如婆羅門所有語論終不欲令剎利毗舍首",
    "X36n0659_005:0409c12": "陀等聞何以故以此論中有過惡故如來正法則不",
    "X36n0659_005:0409c13": "如是初中後善是故不得名為祕藏。",
    "X36n0659_005:0409c14": "[0409c14] 次長者教子譬為兩初為密作譬後為開作譬初",
    "X36n0659_005:0409c15": "為二先開次合初開為四一欲教大二緣不堪且",
    "X36n0659_005:0409c16": "為說小三不說大四結無覆藏初二如文。",
    "X36n0659_005:0409c17": "[0409c17] 善男子譬如長者唯有一子心常憶念憐愛無已將",
    "X36n0659_005:0409c18": "詣師所欲令受學。",
    "X36n0659_005:0410a01": "[0410a01] 懼不速成尋便將還以愛念故晝夜殷勤教其半字。",
    "X36n0659_005:0410a02": "[0410a02] 而不教誨毗伽羅論何以故以其幼&#x7A49;力未堪故善",
    "X36n0659_005:0410a03": "男子假使長者教半字已是兒即時能得了知毗伽",
    "X36n0659_005:0410a04": "羅論不不也世尊。",
    "X36n0659_005:0410a05": "[0410a05] 三不說大中云毗伽羅論者此云字本論河西云",
    "X36n0659_005:0410a06": "世間文字之根本典籍音聲之論宣通四辯呵責",
    "X36n0659_005:0410a07": "世法讚出世法言辭清雅義理深邃雖是外論而",
    "X36n0659_005:0410a08": "無邪法將非善權大士之所為乎其文問答等可",
    "X36n0659_005:0410a09": "尋。",
    "X36n0659_005:0410a10": "[0410a10] 四結如文。",
    "X36n0659_005:0410a11": "[0410a11] 如是長者於是子所有祕藏不不也世尊何以故以",
    "X36n0659_005:0410a12": "子&#x79CA;幼故不為說不以祕吝而不顯示所以者何若",
    "X36n0659_005:0410a13": "有嫉妒祕吝之心乃名為藏如來不爾云何當言如",
    "X36n0659_005:0410a14": "來祕藏。",
    "X36n0659_005:0410a15": "[0410a15] 從佛言善哉下合初譬也初述讚正合欲說大教",
    "X36n0659_005:0410a16": "也。",
    "X36n0659_005:0410a17": "[0410a17] 佛言善哉善哉善男子如汝所言若有瞋心嫉妒慳",
    "X36n0659_005:0410a18": "吝乃名為藏如來無有瞋心嫉妒云何名藏善男子",
    "X36n0659_005:0410a19": "彼大長者謂如來也言一子者謂一切眾生如來等",
    "X36n0659_005:0410a20": "視一切眾生猶如一子教一子者謂聲聞弟子半字",
    "X36n0659_005:0410a21": "者謂九部經毗伽羅論者所謂方等大乘經典。",
    "X36n0659_005:0410a22": "[0410a22] 次以諸聲聞下合且為說小也。",
    "X36n0659_005:0410a23": "[0410a23] 以諸聲聞無有慧力是故如來為說半字九部經典",
    "X36n0659_005:0410a24": "三而不為下合不為說大。",
    "X36n0659_005:0410b01": "[0410b01] 而不為說毗伽羅論方等大乘。",
    "X36n0659_005:0410b02": "[0410b02] 四善男子如彼下合無祕藏。",
    "X36n0659_005:0410b03": "[0410b03] 善男子如彼長者子既長大堪任讀學若不為說毗",
    "X36n0659_005:0410b04": "伽羅論可名為藏若諸聲聞有堪任力能受大乘毗",
    "X36n0659_005:0410b05": "伽羅論如來祕惜不為說者可言如來有祕密藏如",
    "X36n0659_005:0410b06": "來不爾是故如來無有祕藏。",
    "X36n0659_005:0410b07": "[0410b07] 次從如彼長者教半字已下為開密作譬。",
    "X36n0659_005:0410b08": "[0410b08] 如彼長者教半字已次為演說毗伽羅論。",
    "X36n0659_005:0410b09": "[0410b09] 次所謂下合如文。",
    "X36n0659_005:0410b10": "[0410b10] 我亦如是為諸弟子說於半字九部經已次為演說",
    "X36n0659_005:0410b11": "毗伽羅論所謂如來常存不變。",
    "X36n0659_005:0410b12": "[0410b12] 舊引此文證無常是小常是大興皇難此義云大",
    "X36n0659_005:0410b13": "品亦明無常應是小乘解云無常通大小&#x7ADD;云半",
    "X36n0659_005:0410b14": "滿亦應爾今明無常是三藏常無常是通常是別",
    "X36n0659_005:0410b15": "即常無常而非常非無常是圓應用四意分別眾",
    "X36n0659_005:0410b16": "經豈可一向而生諍論。",
    "X36n0659_005:0410b17": "[0410b17] 三復次下龍王雲雷去為無密因緣者作譬。",
    "X36n0659_005:0410b18": "[0410b18] 復次善男子譬如夏月興大雲雷降澍大雨令諸農",
    "X36n0659_005:0410b19": "夫下種子者多獲果實不下種者無所收獲無所獲",
    "X36n0659_005:0410b20": "者非龍王咎而此龍王亦無所藏我亦如是降大法",
    "X36n0659_005:0410b21": "雨大涅槃經若諸眾生種善子者得慧牙果無善子",
    "X36n0659_005:0410b22": "者則無所獲無所獲者非如來咎然佛如來實無所",
    "X36n0659_005:0410b23": "藏。",
    "X36n0659_005:0410b24": "[0410b24] 不下種是無密緣不萌芽是無開緣如文。",
    "X36n0659_005:0410c01": "[0410c01] 三迦葉復言即領解文。",
    "X36n0659_005:0410c02": "[0410c02] 迦葉復言我今定知如來世尊無所祕藏。",
    "X36n0659_005:0410c03": "[0410c03] 次如佛所說去是論義又二先論義次領解初論",
    "X36n0659_005:0410c04": "義有兩番問答初問有三先領今常。",
    "X36n0659_005:0410c05": "[0410c05] 如佛所說毗伽羅論謂佛如來常存不變。",
    "X36n0659_005:0410c06": "[0410c06] 次引昔無常。",
    "X36n0659_005:0410c07": "[0410c07] 是義不然何以故佛昔說偈。",
    "X36n0659_005:0410c08": " 諸佛及緣覺  聲聞弟子眾  猶捨無常身",
    "X36n0659_005:0410c09": " 何況諸凡夫",
    "X36n0659_005:0410c10": "[0410c10] 三問云何。",
    "X36n0659_005:0410c11": "[0410c11] 今者乃說常存無變是義云何。",
    "X36n0659_005:0410c12": "[0410c12] 佛答為二初明昔權後明今實。",
    "X36n0659_005:0410c13": "[0410c13] 佛言善男子我為一切聲聞弟子教半字故而說是",
    "X36n0659_005:0410c14": "偈善男子波斯匿王其母命終悲號戀慕不能自勝",
    "X36n0659_005:0410c15": "來至我所我即問言大王何故悲苦懊惱乃至於此",
    "X36n0659_005:0410c16": "王言世尊國大夫人某日命終假使有能令我母命",
    "X36n0659_005:0410c17": "還如本者我當捨國象馬七珍及以身命悉以報之",
    "X36n0659_005:0410c18": "我復語言大王且莫愁惱憂悲啼哭一切眾生壽命",
    "X36n0659_005:0411a01": "盡者名之為死諸佛緣覺聲聞弟子尚捨此身況復",
    "X36n0659_005:0411a02": "凡夫善男子我為波斯匿王教半字故而說是偈。",
    "X36n0659_005:0411a03": "[0411a03] 初昔權中云波斯匿者鴦掘經云和悅阿含經云",
    "X36n0659_005:0411a04": "祖母養。",
    "X36n0659_005:0411a05": "[0411a05] 次我今下明實。",
    "X36n0659_005:0411a06": "[0411a06] 我今為諸聲聞弟子說毗伽羅論謂如來常存無有",
    "X36n0659_005:0411a07": "變易若有人言如來無常云何是人舌不墮落。",
    "X36n0659_005:0411a08": "[0411a08] 舌墮落者以常為無常致招此過彭城寺嵩法師",
    "X36n0659_005:0411a09": "云佛智流動臨無常時舌爛口中此尚不易。",
    "X36n0659_005:0411a10": "[0411a10] 迦葉復言去是第二番問答。",
    "X36n0659_005:0411a11": "[0411a11] 迦葉復言如佛所說。",
    "X36n0659_005:0411a12": " 無所積聚  於食知足  如鳥飛空  &#x8FF9;不可尋",
    "X36n0659_005:0411a13": "[0411a13] 是義云何世尊於此眾中誰得名為無所積聚誰復",
    "X36n0659_005:0411a14": "得名於食知足誰行於空&#x8FF9;不可尋而此去者為至",
    "X36n0659_005:0411a15": "何方。",
    "X36n0659_005:0411a16": "[0411a16] 此問近從如來常存無有變易生偈迮但三問長",
    "X36n0659_005:0411a17": "行有四問。",
    "X36n0659_005:0411a18": "[0411a18] 佛言迦葉夫積聚者名曰財寶善男子積聚有二種",
    "X36n0659_005:0411a19": "一者有為二者無為有為積聚者即聲聞行無為積",
    "X36n0659_005:0411a20": "聚者即如來行善男子僧亦二種有為無為有為僧",
    "X36n0659_005:0411a21": "者名曰聲聞聲聞僧者無有積聚所謂奴婢非法之",
    "X36n0659_005:0411a22": "物庫藏穀米鹽豉胡麻大小諸豆若有說言如來聽",
    "X36n0659_005:0411a23": "畜奴婢僕使如是之物舌則卷縮我諸所有聲聞弟",
    "X36n0659_005:0411a24": "子名無積聚。",
    "X36n0659_005:0411b01": "[0411b01] 佛答初問有三意無積聚者舉積明無積聚積聚",
    "X36n0659_005:0411b02": "有二者是明無積之積僧亦如是者是明積之無",
    "X36n0659_005:0411b03": "積聲聞是有為者聲聞是作意故是有為非時取",
    "X36n0659_005:0411b04": "證故名積聚菩薩無作中行故曰無為不以空為",
    "X36n0659_005:0411b05": "證名無積聚(云云)。",
    "X36n0659_005:0411b06": "[0411b06] 次亦得名為者答第二問。",
    "X36n0659_005:0411b07": "[0411b07] 亦得名為於食知足若有貪食名不知足不貪食者",
    "X36n0659_005:0411b08": "是名知足。",
    "X36n0659_005:0411b09": "[0411b09] &#x8FF9;難尋者答第三問。",
    "X36n0659_005:0411b10": "[0411b10] &#x8FF9;難尋者則近無上菩提之道。",
    "X36n0659_005:0411b11": "[0411b11] 我說是人者答第四問。",
    "X36n0659_005:0411b12": "[0411b12] 我說是人雖去無至。",
    "X36n0659_005:0411b13": "[0411b13] 今明佛答四問廣顯常住無積是淨知足是樂難",
    "X36n0659_005:0411b14": "尋是我無至處是常復次無積是無集知足是無",
    "X36n0659_005:0411b15": "苦難尋是有道無至是有滅有滅故無苦有道故",
    "X36n0659_005:0411b16": "無集道之與滅皆常樂我淨常存之義明矣。",
    "X36n0659_005:0411b17": "[0411b17] 次迦葉復言者是領解也。",
    "X36n0659_005:0411b18": "[0411b18] 迦葉復言若有為僧尚無積聚況無為僧無為僧者",
    "X36n0659_005:0411b19": "即是如來如來云何當有積聚夫積聚者名為藏匿",
    "X36n0659_005:0411b20": "是故如來凡有所說無所吝惜云何名藏&#x8FF9;不可尋",
    "X36n0659_005:0411b21": "者所謂涅槃涅槃之中無有日月星辰諸宿寒熱風",
    "X36n0659_005:0411b22": "雨生者病死二十五有離諸憂苦及諸煩惱如是涅",
    "X36n0659_005:0411b23": "槃如來住處常不變易以是因緣如來至是娑羅樹",
    "X36n0659_005:0411b24": "闐於大涅槃而般涅槃。",
    "X36n0659_005:0411c01": "[0411c01] 從佛告迦葉所言大者去有人用此文述成迦葉",
    "X36n0659_005:0411c02": "今從此去第二正明解脫文為三初略明解脫次",
    "X36n0659_005:0411c03": "廣明解脫三總結解脫略又二初略說解脫次論",
    "X36n0659_005:0411c04": "義略說為三一舉廣大二舉無瘡疣三解脫處包",
    "X36n0659_005:0411c05": "攝無外不可求其崖底故言廣博淫怒癡盡患累",
    "X36n0659_005:0411c06": "都除故無瘡疣境智相應故名為處是為略說三",
    "X36n0659_005:0411c07": "點不得相離亦是體用成就亦是自他具足三意",
    "X36n0659_005:0411c08": "雖略義理粗周就廣大文有法有譬。",
    "X36n0659_005:0411c09": "[0411c09] 佛告迦葉所言大者其性廣博。",
    "X36n0659_005:0411c10": "[0411c10] 所言大者其性廣博此是隨名訓釋不可謂是待",
    "X36n0659_005:0411c11": "小之大何者上文以常釋大此以廣釋大下以不",
    "X36n0659_005:0411c12": "思議釋大當知此大乃是絕待不思議大。",
    "X36n0659_005:0411c13": "[0411c13] 猶如有人壽命無量名大丈夫是人若能安住正法",
    "X36n0659_005:0411c14": "名人中勝如我所說八大人覺為一人有為多人有",
    "X36n0659_005:0411c15": "若一人具八則為最勝。",
    "X36n0659_005:0411c16": "[0411c16] 譬有豎橫兩意人雖多德要在壽命壽命無量即",
    "X36n0659_005:0411c17": "是豎譬合於內行行雖多途貴在正法故言為人",
    "X36n0659_005:0411c18": "中勝如我所說下一人具八多有功能即橫明眾",
    "X36n0659_005:0411c19": "德將譬望法具以橫豎釋大。",
    "X36n0659_005:0411c20": "[0411c20] 次從所言涅槃下明無瘡疣有人引此翻涅槃為",
    "X36n0659_005:0411c21": "無累無累即是無疣興皇解云涅槃是外國總名",
    "X36n0659_005:0411c22": "解脫此閒別稱理應以此總翻彼總以此別翻彼",
    "X36n0659_005:0411c23": "別何得用解脫別名翻彼總名而翻涅槃為解脫",
    "X36n0659_005:0411c24": "今不翻總而但翻別為無疣者正言總能兼別別",
    "X36n0659_005:0412a01": "有無疣之義故以別釋總如是翻名那可混濫就",
    "X36n0659_005:0412a02": "文有法譬合。",
    "X36n0659_005:0412a03": "[0412a03] 所言涅槃者無諸瘡疣。",
    "X36n0659_005:0412a04": "[0412a04] 善男子譬如有人為毒箭所射多受苦痛值遇良醫",
    "X36n0659_005:0412a05": "為拔毒箭塗以妙藥令其離苦得受安樂是醫即便",
    "X36n0659_005:0412a06": "遊於城邑及諸聚落隨有患苦瘡疣之處即往其所",
    "X36n0659_005:0412a07": "為療眾苦。",
    "X36n0659_005:0412a08": "[0412a08] 法說自無瘡疣譬說治他瘡疣只是互現。",
    "X36n0659_005:0412a09": "[0412a09] 善男子如來亦爾成等正覺為大醫王見閻浮提苦",
    "X36n0659_005:0412a10": "惱眾生無量劫中被淫怒癡煩惱毒箭受大苦切為",
    "X36n0659_005:0412a11": "如是等說大乘經甘露法藥療治此已復至他方有",
    "X36n0659_005:0412a12": "諸煩惱毒箭之處示現作佛為其療治是故名曰大",
    "X36n0659_005:0412a13": "般涅槃。",
    "X36n0659_005:0412a14": "[0412a14] 三從解脫處又為二一自解脫二調伏他。",
    "X36n0659_005:0412a15": "[0412a15] 大般涅槃者名解脫處。",
    "X36n0659_005:0412a16": "[0412a16] 初文中言處者第一義諦而為處所不會此處不",
    "X36n0659_005:0412a17": "得解脫自安此處復調伏他普賢觀云常波羅蜜",
    "X36n0659_005:0412a18": "所攝成處此文云以是真實甚深義處當知以第",
    "X36n0659_005:0412a19": "一義諦為處明矣。",
    "X36n0659_005:0412a20": "[0412a20] 次隨有調伏下化他處者。",
    "X36n0659_005:0412a21": "[0412a21] 隨有調伏眾生之處如來於中而作示現以是真實",
    "X36n0659_005:0412a22": "甚深義故名大涅槃。",
    "X36n0659_005:0412a23": "[0412a23] 非但顯圓亦是斥小昔法身般若雖化眾生而無",
    "X36n0659_005:0412a24": "解脫無餘解脫無餘二德一入永謝尚自不能一",
    "X36n0659_005:0412b01": "處調他況復處處今之解脫隨十法界六道四聖",
    "X36n0659_005:0412b02": "但是眾生須調伏者普於其處而調伏之雖在地",
    "X36n0659_005:0412b03": "獄身心不苦雖在畜生而無怖畏雖在餓鬼恒無",
    "X36n0659_005:0412b04": "饑渴雖在人天無人天事雖在二乘以佛道聲大",
    "X36n0659_005:0412b05": "悲教化於一切處都無瘡疣染著之累以是義故",
    "X36n0659_005:0412b06": "名解脫處非直觸處無染又有般若照明法身自",
    "X36n0659_005:0412b07": "在只解脫處三點具足斥昔顯今其義明矣。",
    "X36n0659_005:0412b08": "[0412b08] 二迦葉白下是論義上明三義此但論兩初二番",
    "X36n0659_005:0412b09": "問答論無瘡疣義如文。",
    "X36n0659_005:0412b10": "[0412b10] 迦葉菩薩復白佛言世尊世間醫師悉能療治一切",
    "X36n0659_005:0412b11": "眾生瘡疣病不善男子世間瘡疣凡有二種一者可",
    "X36n0659_005:0412b12": "治二不可治凡可治者醫則能治不可治者則不能",
    "X36n0659_005:0412b13": "治。",
    "X36n0659_005:0412b14": "[0412b14] 迦葉復言如佛言者如來則為於閻浮提治眾生已",
    "X36n0659_005:0412b15": "若言治已是諸眾生其中云何復有未能得涅槃者",
    "X36n0659_005:0412b16": "若未悉得云何如來說言治竟欲至他方善男子閻",
    "X36n0659_005:0412b17": "浮提內眾生有二一者有信二者無信有信之人則",
    "X36n0659_005:0412b18": "名可治何以故定得涅槃無瘡疣故是故我說治閻",
    "X36n0659_005:0412b19": "浮提諸眾生已無信之人名一闡提一闡提者名不",
    "X36n0659_005:0412b20": "可治除一闡提餘悉治已是故涅槃名無瘡疣。",
    "X36n0659_005:0412b21": "[0412b21] 後三番問答論解脫處初番如文。",
    "X36n0659_005:0412b22": "[0412b22] 世尊何等名涅槃善男子夫涅槃者名為解脫。",
    "X36n0659_005:0412b23": "[0412b23] 次番問答為二初問雙標。",
    "X36n0659_005:0412b24": "[0412b24] 迦葉復言所言解脫為是色耶為非色乎。",
    "X36n0659_005:0412c01": "[0412c01] 次答中二初雙釋二雙結。",
    "X36n0659_005:0412c02": "[0412c02] 佛言善男子或有是色或非是色言非色者即是聲",
    "X36n0659_005:0412c03": "聞緣覺解脫言是色者即是諸佛如來解脫。",
    "X36n0659_005:0412c04": "[0412c04] 善男子是故解脫亦色亦非色如來為諸聲聞弟子",
    "X36n0659_005:0412c05": "說為非色。",
    "X36n0659_005:0412c06": "[0412c06] 舊解常住佛果有色而引此文又一師云佛果無",
    "X36n0659_005:0412c07": "色而言色者妙慧顯然故名為色二能應為色又",
    "X36n0659_005:0412c08": "有說云三聚之中二聚非色一聚是色取色聚顯",
    "X36n0659_005:0412c09": "然喻佛果解脫興皇云若定有色定無色者不應",
    "X36n0659_005:0412c10": "安或或者為緣作色無色然法身非色非無色而",
    "X36n0659_005:0412c11": "或色者是無色色或無色者色無色以是義故二",
    "X36n0659_005:0412c12": "乘不解非其境界聲聞無色者小乘患色猶如桎",
    "X36n0659_005:0412c13": "梏為說無色菩薩能體色無色故言妙色湛然今",
    "X36n0659_005:0412c14": "皆不然解脫之體何曾是色及與非色下文云不",
    "X36n0659_005:0412c15": "可說色及以非色不可說空及與不空為兩緣故",
    "X36n0659_005:0412c16": "言色非色非色亦色色亦非色非色非非色不可",
    "X36n0659_005:0412c17": "思議第三問答正顯此義乃是諸佛境界非聲聞",
    "X36n0659_005:0412c18": "緣覺所知即其義也。",
    "X36n0659_005:0412c19": "[0412c19] 世尊聲聞緣覺若非色者云何得住善男子如非想",
    "X36n0659_005:0412c20": "非非想天亦色非色我亦說為非色若人難言非想",
    "X36n0659_005:0412c21": "非非想天若非色者云何得住去來進止如是之義",
    "X36n0659_005:0412c22": "諸佛境界非諸聲聞緣覺所知解脫亦爾亦色非色",
    "X36n0659_005:0412c23": "說為非色亦想非想說為非想如是之義諸佛境界",
    "X36n0659_005:0412c24": "非諸聲聞緣覺所知。",
    "X36n0659_005:0413a01": "[0413a01] 二爾時迦葉白佛唯願哀愍下是廣明解脫有問",
    "X36n0659_005:0413a02": "有答。",
    "X36n0659_005:0413a03": "[0413a03] 爾時迦葉菩薩復白佛言世尊唯願哀憫重垂廣說",
    "X36n0659_005:0413a04": "大般涅槃行解脫之義。",
    "X36n0659_005:0413a05": "[0413a05] 問或為二涅槃行是問因解脫之義是問果觀師",
    "X36n0659_005:0413a06": "云不須分別因之與果直是問此解脫行德行德",
    "X36n0659_005:0413a07": "是行今謂不然乃是請廣上三義行者衡音謂是",
    "X36n0659_005:0413a08": "施行演暢令其開廣請廣上廣博意言解脫者請",
    "X36n0659_005:0413a09": "廣上無瘡疣意義者請廣上解脫處上三義既略",
    "X36n0659_005:0413a10": "今是廣請云何餘解。",
    "X36n0659_005:0413a11": "[0413a11] 次答中相傳有百句招提云就頭首數止有八十",
    "X36n0659_005:0413a12": "四五若大小合數有九十七八極細為言有一百",
    "X36n0659_005:0413a13": "餘但一百是數之圓名故言百句例如大品百波",
    "X36n0659_005:0413a14": "羅蜜唯有九十(云云)古來未見釋此百句唯真諦",
    "X36n0659_005:0413a15": "三藏一卷義記略不可解天台大師曾於靈石一",
    "X36n0659_005:0413a16": "夏釋此百句解脫一句之中皆有百句凡萬法門",
    "X36n0659_005:0413a17": "先學自飽而不錄之今無以傳惜哉惜哉後代無",
    "X36n0659_005:0413a18": "聞上舉三義略釋解脫後百句廣明於一一句備",
    "X36n0659_005:0413a19": "於橫豎無有瘡疣到解脫處調伏眾生句句悉爾",
    "X36n0659_005:0413a20": "何者三點相即具足無缺三義具足止可懸照豈",
    "X36n0659_005:0413a21": "可厝言欲廣明之為力不足鑽仰不已輒分其文",
    "X36n0659_005:0413a22": "初從名為遠離去至譬如日月不逼眾生廣上無",
    "X36n0659_005:0413a23": "瘡疣義(三紙)從名無動法至不生一念之善廣上解",
    "X36n0659_005:0413a24": "脫處義(二十七行)從譬如穀聚去至譬如幻物廣上其",
    "X36n0659_005:0413b01": "性廣博義(一紙十六行)又從無有身體去至能救一切",
    "X36n0659_005:0413b02": "怖畏者更廣上無瘡疣義(一紙十八行)又從即是歸處",
    "X36n0659_005:0413b03": "去至洗浴還家更廣上解脫處義(二紙)又從無作樂",
    "X36n0659_005:0413b04": "去至斷一切貪一切相更廣上無瘡疣義(〔四〕十七行)此",
    "X36n0659_005:0413b05": "中既是廣說之文重釋無咎。",
    "X36n0659_005:0413b06": "[0413b06] 佛讚迦葉善哉善哉善男子真解脫者名曰遠離一",
    "X36n0659_005:0413b07": "切繫縛若真解脫離諸繫縛則無有生亦無和合譬",
    "X36n0659_005:0413b08": "如父母和合生子真解脫者則不如是是故解脫名",
    "X36n0659_005:0413b09": "曰不生迦葉譬如醍醐其性清淨如來亦爾非因父",
    "X36n0659_005:0413b10": "母和合而生其性清淨所以示現有父母者為欲化",
    "X36n0659_005:0413b11": "度諸眾生故真解脫者即是如來如來解脫無二無",
    "X36n0659_005:0413b12": "別譬如春秋下諸種子得暖潤氣尋便出生真解脫",
    "X36n0659_005:0413b13": "者則不如是又解脫者名曰&#x8657;無&#x8657;無即是解脫解",
    "X36n0659_005:0413b14": "脫即是如來如來即是&#x8657;無非作所作凡是作者如",
    "X36n0659_005:0413b15": "城郭樓觀真解脫者則不如是是故解脫即是如來",
    "X36n0659_005:0413b16": "又解脫者即無為法譬如陶師作已還破解脫不爾",
    "X36n0659_005:0413b17": "真解脫者不生不滅是故解脫即是如來如來亦爾",
    "X36n0659_005:0413b18": "不生不滅不老不死不破不壞非有為法以是義故",
    "X36n0659_005:0413b19": "名曰如來入大涅槃不老不死有何等義老者名為",
    "X36n0659_005:0413b20": "遷變髮白面皺死者身壞命終如是等法解脫中無",
    "X36n0659_005:0413b21": "以無是事故名解脫如來亦無髮白面皺有為之法",
    "X36n0659_005:0413b22": "是故如來無有老也無有老故則無有死又解脫者",
    "X36n0659_005:0413b23": "名曰無病所謂病者四百四病及餘外來侵損身者",
    "X36n0659_005:0413b24": "是處無故故名解脫無疾病者即真解脫真解脫者",
    "X36n0659_005:0413c01": "即是如來如來無病是故法身亦無有病如是無病",
    "X36n0659_005:0413c02": "即是如來死者名曰身壞命終是處無死即是甘露",
    "X36n0659_005:0413c03": "甘露者即真解脫真解脫者即是如來如來成就如",
    "X36n0659_005:0413c04": "是功德云何當言如來無常若言無常無有是處是",
    "X36n0659_005:0413c05": "金剛身云何無常是故如來不名命終如來清淨無",
    "X36n0659_005:0413c06": "有垢穢如來之身非胎所汙如分陀利本性清淨如",
    "X36n0659_005:0413c07": "來解脫亦復如是如是解脫即是如來是故如來清",
    "X36n0659_005:0413c08": "淨無垢又解脫者諸漏瘡疣永無遺餘如來亦爾無",
    "X36n0659_005:0413c09": "有一切諸漏瘡疣又解脫者無有&#x9B2A;諍譬如饑人見",
    "X36n0659_005:0413c10": "他飲食生貪奪想解脫不爾又解脫者名曰安靜凡",
    "X36n0659_005:0413c11": "夫人言夫安靜者謂摩醯首羅如是之言即是&#x8657;妄",
    "X36n0659_005:0413c12": "真安靜者畢竟解脫畢竟解脫即是如來又解脫者",
    "X36n0659_005:0413c13": "名曰安隱如多賊處不名安隱清夷之處乃名安隱",
    "X36n0659_005:0413c14": "是解脫中無有怖畏故名安隱是故安隱即真解脫",
    "X36n0659_005:0413c15": "真解脫者即是如來如來者即是法也又解脫者無",
    "X36n0659_005:0413c16": "有等侶有等侶者如諸國王有鄰國等真解脫者則",
    "X36n0659_005:0413c17": "不如是無等侶者謂轉輪聖王無能與等解脫亦爾",
    "X36n0659_005:0413c18": "無有等侶無等侶者即真解脫真解脫者即是如來",
    "X36n0659_005:0413c19": "轉法輪王是故如來無有等侶有等侶者無有是處",
    "X36n0659_005:0413c20": "又解脫者名無憂愁有憂愁者譬如國王畏難疆鄰",
    "X36n0659_005:0413c21": "而生憂愁夫解脫者則無是事譬如壞怨則無憂慮",
    "X36n0659_005:0413c22": "解脫亦爾是無憂畏無憂畏者即是如來又解脫者",
    "X36n0659_005:0413c23": "名無憂喜譬如女人唯有一子從役遠行卒得凶問",
    "X36n0659_005:0413c24": "聞之愁苦後復聞活便生歡喜夫解脫中無如是事",
    "X36n0659_005:0414a01": "無憂喜者即真解脫真解脫者即是如來又解脫者",
    "X36n0659_005:0414a02": "無有塵垢譬如春月日沒之後風起塵霧夫解脫中",
    "X36n0659_005:0414a03": "無如是事無塵霧者譬真解脫真解脫者即是如來",
    "X36n0659_005:0414a04": "譬如聖王髻中明珠無有垢穢夫解脫性亦復如是",
    "X36n0659_005:0414a05": "無有垢穢無垢穢者譬真解脫真解脫者即是如來",
    "X36n0659_005:0414a06": "如真金性不雜沙石乃名真寶有人得之生於財想",
    "X36n0659_005:0414a07": "夫解脫性亦復如是如彼真寶彼真寶者譬真解脫",
    "X36n0659_005:0414a08": "真解脫者即是如來譬如瓦缾破而聲嘶金剛寶缾",
    "X36n0659_005:0414a09": "則不如是夫解脫者亦無嘶破金剛寶缾譬真解脫",
    "X36n0659_005:0414a10": "真解脫者即是如來是故如來身不可壞其聲嘶者",
    "X36n0659_005:0414a11": "如蓖麻子置盛熱中爆烈出聲夫解脫者無如是事",
    "X36n0659_005:0414a12": "如彼金剛真寶之缾無嘶破聲假使無量百千人眾",
    "X36n0659_005:0414a13": "悉共射之無能壞者無嘶破聲譬真解脫真解脫者",
    "X36n0659_005:0414a14": "即是如來如貧窮人負他物故為他所繫枷鎖杖罰",
    "X36n0659_005:0414a15": "受諸苦毒夫解脫中無如是事無有負債猶如長者",
    "X36n0659_005:0414a16": "多有財寶無量億數勢力自在不負他物夫解脫者",
    "X36n0659_005:0414a17": "亦復如是多有無量法財珍寶勢力自在無有所負",
    "X36n0659_005:0414a18": "無所負者譬真解脫真解脫者即是如來又解脫者",
    "X36n0659_005:0414a19": "名無逼切如春涉熱夏日食甜冬日觸冷真解脫中",
    "X36n0659_005:0414a20": "無有如是不適意事無逼切者譬真解脫真解脫者",
    "X36n0659_005:0414a21": "即是如來又無逼切者譬如有人飽食魚肉而復飲",
    "X36n0659_005:0414a22": "乳是人則為近死不久真解脫中無如是事是人若",
    "X36n0659_005:0414a23": "得甘露良藥所患得除真解脫者亦復如是甘露良",
    "X36n0659_005:0414a24": "藥譬真解脫真解脫者即是如來云何逼切不逼切",
    "X36n0659_005:0414b01": "耶譬如凡夫我慢自高而作是念一切物中誰能害",
    "X36n0659_005:0414b02": "我即便捉持蛇虎毒蟲當知是人不盡壽命則便橫",
    "X36n0659_005:0414b03": "死真解脫中無如是事不逼切者如轉輪王所有神",
    "X36n0659_005:0414b04": "珠能伏蛣蜣九十六種諸毒蟲等若有聞是神珠香",
    "X36n0659_005:0414b05": "者諸毒消滅真解脫者亦復如是皆悉遠離二十五",
    "X36n0659_005:0414b06": "有毒消滅者譬真解脫真解脫者即是如來又不逼",
    "X36n0659_005:0414b07": "切者譬如&#x8657;空解脫亦爾彼&#x8657;空者譬真解脫真解",
    "X36n0659_005:0414b08": "脫者即是如來又逼切者如近乾草然諸燈火近則",
    "X36n0659_005:0414b09": "熾然真解脫中無如是事又不逼切者譬如日月不",
    "X36n0659_005:0414b10": "逼眾生解脫亦爾於諸眾生無有逼切無有逼切譬",
    "X36n0659_005:0414b11": "真解脫真解脫者即是如來。",
    "X36n0659_005:0414b12": "[0414b12] 又解脫者名無動法猶如怨親真解脫中無如是事",
    "X36n0659_005:0414b13": "又不動者如轉輪王更無聖王以為親友若更有親",
    "X36n0659_005:0414b14": "則無是處解脫亦爾更無有親若有親者亦無是處",
    "X36n0659_005:0414b15": "彼王無親譬真解脫真解脫者即是如來如來者即",
    "X36n0659_005:0414b16": "是法也又無動者譬如素衣易受染色解脫不爾又",
    "X36n0659_005:0414b17": "無動者如婆師華欲令有臭及青色者無有是處解",
    "X36n0659_005:0414b18": "脫亦爾欲令有臭及諸色者亦無是處是故解脫即",
    "X36n0659_005:0414b19": "是如來又解脫者名為希有譬如水中生於蓮華非",
    "X36n0659_005:0414b20": "為希有火中生者是乃希有有人見之便生歡喜真",
    "X36n0659_005:0414b21": "解脫者亦復如是其有見者心生歡喜彼希有者譬",
    "X36n0659_005:0414b22": "真解脫真解脫者即是如來其如來者即是法身又",
    "X36n0659_005:0414b23": "希有者譬如嬰兒其齒未生漸漸長大然後乃生解",
    "X36n0659_005:0414b24": "脫不爾無生不生又解脫者名曰&#x8657;寂無有不定不",
    "X36n0659_005:0414c01": "定者如一闡提究竟不移犯重禁者不成佛道無有",
    "X36n0659_005:0414c02": "是處何以故是人若於佛正法中心得淨信爾時即",
    "X36n0659_005:0414c03": "便滅一闡提若復得作優婆塞者是亦能得滅一闡",
    "X36n0659_005:0414c04": "提犯重禁者滅此罪已則得成佛是故若言畢定不",
    "X36n0659_005:0414c05": "移不成佛道無有是處真解脫中都無如是滅盡之",
    "X36n0659_005:0414c06": "事又&#x8657;寂者墮於法界如法界性即真解脫真解脫",
    "X36n0659_005:0414c07": "者即是如來又一闡提若盡滅者則不得稱一闡提",
    "X36n0659_005:0414c08": "也何等名為一闡提耶一闡提者斷滅一切諸善根",
    "X36n0659_005:0414c09": "本心不攀緣一切善法乃至不生一念之善真解脫",
    "X36n0659_005:0414c10": "中都無是事無是事故即真解脫真解脫者即是如",
    "X36n0659_005:0414c11": "來。",
    "X36n0659_005:0414c12": "[0414c12] 又解脫者名不可量譬如穀聚其量可知真解脫者",
    "X36n0659_005:0414c13": "則不如是譬如大海不可度量解脫亦爾不可度量",
    "X36n0659_005:0414c14": "不可量者即真解脫真解脫者即是如來又解脫者",
    "X36n0659_005:0414c15": "名無量法如一眾生多有業報解脫亦爾有無量報",
    "X36n0659_005:0414c16": "無量報者即真解脫真解脫者即是如來又解脫者",
    "X36n0659_005:0414c17": "名為廣大譬如大海無與等者解脫亦爾無能與等",
    "X36n0659_005:0414c18": "無與等者即真解脫真解脫者即是如來又解脫者",
    "X36n0659_005:0414c19": "名曰最上譬如&#x8657;空最高無比解脫亦爾最高無比",
    "X36n0659_005:0414c20": "高無比者即真解脫真解脫者即是如來又解脫者",
    "X36n0659_005:0414c21": "名無能過譬如師子所住之處一切百獸無能過者",
    "X36n0659_005:0414c22": "解脫亦爾無有能過無能過者即真解脫真解脫者",
    "X36n0659_005:0414c23": "即是如來又解脫者名為無上譬如北方諸方中上",
    "X36n0659_005:0414c24": "解脫亦爾為無有上無有上者即真解脫真解脫者",
    "X36n0659_005:0415a01": "即是如來又解脫者名無上上譬如北方之於東方",
    "X36n0659_005:0415a02": "為無上上解脫亦爾無有上上無上上者即真解脫",
    "X36n0659_005:0415a03": "真解脫者即是如來又解脫者名曰恒法譬如人天",
    "X36n0659_005:0415a04": "身壞命終是名曰恒非不恒也解脫亦爾非是不恒",
    "X36n0659_005:0415a05": "非不恒者即真解脫真解脫者即是如來又解脫者",
    "X36n0659_005:0415a06": "名曰堅住如佉陀羅栴檀沈水其性堅實解脫亦爾",
    "X36n0659_005:0415a07": "其性堅實性堅實者即真解脫真解脫者即是如來",
    "X36n0659_005:0415a08": "又解脫者名曰不&#x8657;譬如竹葦其體空躁解脫不爾",
    "X36n0659_005:0415a09": "當知解脫即是如來又解脫者名不可汙譬如牆壁",
    "X36n0659_005:0415a10": "未被塗治&#x87C1;&#x8771;在上止住遊戲若已塗治彩畫彫飾",
    "X36n0659_005:0415a11": "蟲聞彩香即便不住如是不住譬真解脫真解脫者",
    "X36n0659_005:0415a12": "即是如來又解脫者名曰無邊譬如聚落皆有邊表",
    "X36n0659_005:0415a13": "解脫不爾譬如&#x8657;空無有邊際解脫亦爾無有邊際",
    "X36n0659_005:0415a14": "如是解脫即是如來又解脫者名不可見譬如空中",
    "X36n0659_005:0415a15": "鳥&#x8FF9;難見如是難見譬真解脫真解脫者即是如來",
    "X36n0659_005:0415a16": "又解脫者名曰甚深何以故聲聞緣覺所不能入不",
    "X36n0659_005:0415a17": "能入者即真解脫真解脫者即是如來又甚深者諸",
    "X36n0659_005:0415a18": "佛菩薩之所恭敬譬如孝子供養父母功德甚深功",
    "X36n0659_005:0415a19": "德甚深譬真解脫真解脫者即是如來又解脫者名",
    "X36n0659_005:0415a20": "不可見譬如有人不自見頂解脫亦爾聲聞緣覺所",
    "X36n0659_005:0415a21": "不能見不能見者即真解脫真解脫者即是如來又",
    "X36n0659_005:0415a22": "解脫者名無舍宅譬如&#x8657;空無有舍宅解脫亦爾言",
    "X36n0659_005:0415a23": "舍宅者譬二十五有無有舍宅譬真解脫真解脫者",
    "X36n0659_005:0415a24": "即是如來又解脫者名不可取如阿摩勒果人可取",
    "X36n0659_005:0415b01": "持解脫不爾不可取持不可取持即真解脫真解脫",
    "X36n0659_005:0415b02": "者即是如來又解脫者名不可執譬如幻物不可執",
    "X36n0659_005:0415b03": "持解脫亦爾不可執持不可執持即真解脫真解脫",
    "X36n0659_005:0415b04": "者即是如來。",
    "X36n0659_005:0415b05": "[0415b05] 又解脫者無有身體譬如有人體生瘡癩及諸癰疽",
    "X36n0659_005:0415b06": "顛狂乾枯真解脫中無如是病無如是病譬真解脫",
    "X36n0659_005:0415b07": "真解脫者即是如來又解脫者名為一味如乳一味",
    "X36n0659_005:0415b08": "解脫亦爾唯有一味如是一味即真解脫真解脫者",
    "X36n0659_005:0415b09": "即是如來又解脫者名曰清淨如水無泥澄停清淨",
    "X36n0659_005:0415b10": "解脫亦爾澄停清淨澄停清淨即真解脫真解脫者",
    "X36n0659_005:0415b11": "即是如來又解脫者名曰一味如空中雨一味清淨",
    "X36n0659_005:0415b12": "一味清淨譬真解脫真解脫者即是如來又解脫者",
    "X36n0659_005:0415b13": "名曰除&#x5374;譬如滿月無諸雲翳解脫亦爾無諸雲翳",
    "X36n0659_005:0415b14": "無諸雲翳即真解脫真解脫者即是如來又解脫者",
    "X36n0659_005:0415b15": "名曰寂靜譬如有人熱病除愈身得寂靜解脫亦爾",
    "X36n0659_005:0415b16": "身得寂靜身得寂靜即真解脫真解脫者即是如來",
    "X36n0659_005:0415b17": "又解脫者即是平等譬如野田毒蛇鼠狼俱有殺心",
    "X36n0659_005:0415b18": "解脫不爾無有殺心無殺心者即真解脫真解脫者",
    "X36n0659_005:0415b19": "即是如來又平等者譬如父母等心於子解脫亦爾",
    "X36n0659_005:0415b20": "其心平等心平等者即真解脫真解脫者即是如來",
    "X36n0659_005:0415b21": "又解脫者名無異處譬如有人唯居上妙清淨屋宅",
    "X36n0659_005:0415b22": "更無異處解脫亦爾無有異處無異處者即真解脫",
    "X36n0659_005:0415b23": "真解脫者即是如來又解脫者名曰知足譬如饑人",
    "X36n0659_005:0415b24": "值遇甘饌食之無厭解脫不爾如食乳糜更無所須",
    "X36n0659_005:0415c01": "更無所須譬真解脫真解脫者即是如來又解脫者",
    "X36n0659_005:0415c02": "名曰斷絕如人被縛斷縛得脫解脫亦爾斷絕一切",
    "X36n0659_005:0415c03": "疑心結縛如是斷疑即真解脫真解脫者即是如來",
    "X36n0659_005:0415c04": "又解脫者名到彼岸譬如大河有此彼岸解脫不爾",
    "X36n0659_005:0415c05": "雖無此岸而有彼岸有彼岸者即真解脫真解脫者",
    "X36n0659_005:0415c06": "即是如來又解脫者名曰默然譬如大海其水汎長",
    "X36n0659_005:0415c07": "多諸音聲解脫不爾如是解脫即是如來又解脫者",
    "X36n0659_005:0415c08": "名曰美妙譬如眾藥雜訶&#x68C3;勒其味則苦解脫不爾",
    "X36n0659_005:0415c09": "味如甘露味如甘露譬真解脫真解脫者即是如來",
    "X36n0659_005:0415c10": "又解脫者除諸煩惱譬如良醫和合諸藥善療眾病",
    "X36n0659_005:0415c11": "解脫亦爾能除煩惱除煩惱者即真解脫真解脫者",
    "X36n0659_005:0415c12": "即是如來又解脫者名曰無迮譬如小舍不容多人",
    "X36n0659_005:0415c13": "解脫不爾多所容受多所容受即真解脫真解脫者",
    "X36n0659_005:0415c14": "即是如來又解脫者名滅諸愛不雜淫欲譬如女人",
    "X36n0659_005:0415c15": "多諸愛欲解脫不爾如是解脫即是如來如來如是",
    "X36n0659_005:0415c16": "無有貪欲瞋恚愚癡憍慢等結又解脫者名曰無愛",
    "X36n0659_005:0415c17": "愛有二種一餓鬼愛二者法愛真解脫者離餓鬼愛",
    "X36n0659_005:0415c18": "憐憫眾生故有法愛如是法愛即真解脫真解脫者",
    "X36n0659_005:0415c19": "即是如來又解脫者離我我所如是解脫即是如來",
    "X36n0659_005:0415c20": "如來者即是法也又解脫者即是滅盡離諸有貪如",
    "X36n0659_005:0415c21": "是解脫即是如來如來者即是法也又解脫者即是",
    "X36n0659_005:0415c22": "救護能救一切諸怖畏者如是解脫即是如來如來",
    "X36n0659_005:0415c23": "者即是法也。",
    "X36n0659_005:0415c24": "[0415c24] 觀師偏解一兩句云解脫不爾雖無此岸而有彼",
    "X36n0659_005:0416a01": "岸者彼此相對若雙非者如非彼此此彼既去然",
    "X36n0659_005:0416a02": "後以非彼非此結之例如絕待非小非大結之為",
    "X36n0659_005:0416a03": "大非彼非此結為彼岸又相待釋如惡墜善昇將",
    "X36n0659_005:0416a04": "非顯是此岸是生死彼岸名涅槃欲貶下劣尊於",
    "X36n0659_005:0416a05": "高勝故言雖無此岸而有彼岸。",
    "X36n0659_005:0416a06": "[0416a06] 又解脫者即是歸處若有歸依如是解脫不求餘依",
    "X36n0659_005:0416a07": "譬如有人依恃於王不求餘依雖復依王則有動轉",
    "X36n0659_005:0416a08": "依解脫者無有動轉無動轉者即真解脫真解脫者",
    "X36n0659_005:0416a09": "即是如來如來者即是法也又解脫者名為屋宅譬",
    "X36n0659_005:0416a10": "如有人行於曠野則有險難解脫不爾無有險難無",
    "X36n0659_005:0416a11": "險難者即真解脫真解脫者即是如來又解脫者是",
    "X36n0659_005:0416a12": "無所畏如師子王於諸百獸不生怖畏解脫亦爾於",
    "X36n0659_005:0416a13": "諸魔眾不生怖畏無怖畏者即真解脫真解脫者即",
    "X36n0659_005:0416a14": "是如來又解脫者無有迮&#x967F;譬如隘路乃至不受二",
    "X36n0659_005:0416a15": "人&#x7ADD;行解脫不爾如是解脫即是如來又有不迮譬",
    "X36n0659_005:0416a16": "如有人畏虎墮井解脫不爾如是解脫即是如來又",
    "X36n0659_005:0416a17": "有不迮如大海中捨壞小船得堅牢船得堅牢船乘",
    "X36n0659_005:0416a18": "之度海至安隱處心得快樂解脫亦爾心得快樂得",
    "X36n0659_005:0416a19": "快樂者即真解脫真解脫者即是如來又解脫者拔",
    "X36n0659_005:0416a20": "諸因緣譬如因乳得酪因酪得酥因酥得醍醐真解",
    "X36n0659_005:0416a21": "脫中都無是因無是因者即真解脫真解脫者即是",
    "X36n0659_005:0416a22": "如來又解脫者能伏憍慢譬如大王慢於小王解脫",
    "X36n0659_005:0416a23": "不爾如是解脫即是如來如來者即是法也又解脫",
    "X36n0659_005:0416a24": "者伏諸放逸謂放逸者多有貪欲真解脫中無有是",
    "X36n0659_005:0416b01": "名無是名者即真解脫真解脫者即是如來又解脫",
    "X36n0659_005:0416b02": "者能除無明如上妙酥除諸滓穢乃名醍醐解脫亦",
    "X36n0659_005:0416b03": "爾除無明滓出於真明如是真明即真解脫真解脫",
    "X36n0659_005:0416b04": "者即是如來又解脫者名為寂靜純一無二如空野",
    "X36n0659_005:0416b05": "象獨一無侶解脫亦爾獨一無二獨一無二即真解",
    "X36n0659_005:0416b06": "脫真解脫者即是如來又解脫者名為堅實如竹葦",
    "X36n0659_005:0416b07": "蓖麻莖榦空&#x8657;而子堅實除佛如來其餘人天皆不",
    "X36n0659_005:0416b08": "堅實真解脫者遠離一切諸有流等如是解脫即是",
    "X36n0659_005:0416b09": "如來又解脫者名能覺了增益於我真解脫者亦復",
    "X36n0659_005:0416b10": "如是如是解脫即是如來又解脫者名捨諸有譬如",
    "X36n0659_005:0416b11": "有人食已而吐解脫亦爾捨於諸有捨諸有者即真",
    "X36n0659_005:0416b12": "解脫真解脫者即是如來又解脫者名曰決定如婆",
    "X36n0659_005:0416b13": "師華香七葉中無解脫亦爾如是解脫即是如來又",
    "X36n0659_005:0416b14": "解脫者名曰水大譬如水大於諸大勝能潤一切草",
    "X36n0659_005:0416b15": "木種子解脫亦爾能潤一切有生之類如是解脫即",
    "X36n0659_005:0416b16": "是如來又解脫者名曰為入如有門戶則通入路金",
    "X36n0659_005:0416b17": "性之處金則可得解脫亦爾如彼門戶修無我者則",
    "X36n0659_005:0416b18": "得入中如是解脫即是如來又解脫者名曰為善譬",
    "X36n0659_005:0416b19": "如弟子隨逐於師善奉教&#x52C5;得名為善解脫亦爾如",
    "X36n0659_005:0416b20": "是解脫即是如來又解脫者名出世法於一切法最",
    "X36n0659_005:0416b21": "為出過如眾味中酥乳最勝解脫亦爾如是解脫即",
    "X36n0659_005:0416b22": "是如來又解脫者名曰不動譬如門閫風不能動真",
    "X36n0659_005:0416b23": "解脫者亦復如是如是解脫即是如來又解脫者名",
    "X36n0659_005:0416b24": "無濤波如彼大海其水濤波解脫不爾如是解脫即",
    "X36n0659_005:0416c01": "是如來又解脫者譬如宮殿解脫亦爾當知解脫即",
    "X36n0659_005:0416c02": "是如來又解脫者名曰所用如閻浮檀金多有所任",
    "X36n0659_005:0416c03": "無有能說是金過惡解脫亦爾無有過惡無有過惡",
    "X36n0659_005:0416c04": "即真解脫真解脫者即是如來又解脫者捨嬰兒行",
    "X36n0659_005:0416c05": "譬如大人捨小兒行解脫亦爾除捨五陰除捨五陰",
    "X36n0659_005:0416c06": "即真解脫真解脫者即是如來又解脫者名曰究竟",
    "X36n0659_005:0416c07": "如被繫者從繫得脫洗浴清淨然後還家解脫亦爾",
    "X36n0659_005:0416c08": "畢竟清淨畢竟清淨即真解脫真解脫者即是如來。",
    "X36n0659_005:0416c09": "[0416c09] 又解脫者名無作樂無作樂者已吐貪欲瞋恚癡故",
    "X36n0659_005:0416c10": "譬如有人誤飲毒藥為除毒故即服吐藥既得吐已",
    "X36n0659_005:0416c11": "毒即除愈身得安樂解脫亦爾吐諸煩惱結縛之毒",
    "X36n0659_005:0416c12": "身得安樂名無作樂無作樂者即真解脫真解脫者",
    "X36n0659_005:0416c13": "即是如來又解脫者名斷四種毒蛇煩惱斷煩惱者",
    "X36n0659_005:0416c14": "即真解脫真解脫者即是如來又解脫者名離諸有",
    "X36n0659_005:0416c15": "滅一切苦得一切樂永斷貪欲瞋恚愚癡拔斷一切",
    "X36n0659_005:0416c16": "煩惱根本拔根本者即真解脫真解脫者即是如來",
    "X36n0659_005:0416c17": "又解脫者名斷一切有為之法出生一切無漏善法",
    "X36n0659_005:0416c18": "斷塞諸道所謂若我無我非我非無我唯斷取著不",
    "X36n0659_005:0416c19": "斷我見我見者名為佛性佛性者即真解脫真解脫",
    "X36n0659_005:0416c20": "者即是如來又解脫者名不空空空空者名無所有",
    "X36n0659_005:0416c21": "無所有者即是外道尼犍子等所計解脫而是尼犍",
    "X36n0659_005:0416c22": "實無解脫故名空空真解脫者則不如是故不空空",
    "X36n0659_005:0416c23": "不空空者即真解脫真解脫者即是如來又解脫者",
    "X36n0659_005:0416c24": "名曰不空如水酒乳酪酥蜜等缾雖無水酒酪酥蜜",
    "X36n0659_005:0417a01": "時猶故得名為水等缾而是缾等不可說空及以不",
    "X36n0659_005:0417a02": "空若言空者則不得有色香味觸若言不空而復無",
    "X36n0659_005:0417a03": "有水酒等實解脫亦爾不可說色及以非色不可說",
    "X36n0659_005:0417a04": "空及以不空若言空者則不得有常樂我淨若言不",
    "X36n0659_005:0417a05": "空誰受是常樂我淨者以是義故不可說空及以不",
    "X36n0659_005:0417a06": "空空者謂無二十五有及諸煩惱一切苦一切相一",
    "X36n0659_005:0417a07": "切有為行如缾無酪則名為空不空者謂真實善",
    "X36n0659_005:0417a08": "色常樂我淨不動不變猶如彼缾色香味觸故名不",
    "X36n0659_005:0417a09": "空是故解脫譬如彼缾彼缾遇緣則有破壞解脫不",
    "X36n0659_005:0417a10": "爾不可破壞不可破壞即真解脫真解脫者即是如",
    "X36n0659_005:0417a11": "來又解脫者名曰離愛譬如有人愛心希望釋提桓",
    "X36n0659_005:0417a12": "因大梵天王自在天王解脫不爾若得成於阿耨多",
    "X36n0659_005:0417a13": "羅三藐三菩提已無愛無疑無愛無疑即真解脫真",
    "X36n0659_005:0417a14": "解脫者即是如來若言解脫有愛疑者無有是處又",
    "X36n0659_005:0417a15": "解脫者斷諸有貪斷一切相一切繫縛一切煩惱一",
    "X36n0659_005:0417a16": "切生死一切因緣一切果報如是解脫即是如來如",
    "X36n0659_005:0417a17": "來即是涅槃。",
    "X36n0659_005:0417a18": "[0417a18] 又解脫者斷四毒蛇取四鈍使以為四蛇謂貪瞋",
    "X36n0659_005:0417a19": "癡慢正言此四通於見思能傷法身損慧命問斷",
    "X36n0659_005:0417a20": "惑是因解脫是果云何解脫斷四毒蛇開善引經",
    "X36n0659_005:0417a21": "云無明力大佛菩提智之所能斷果有等覺妙覺",
    "X36n0659_005:0417a22": "等覺即斷莊嚴引經云上士者斷無上不斷觀師",
    "X36n0659_005:0417a23": "云果地非斷非不斷緣宜聞斷如開善緣宜不斷",
    "X36n0659_005:0417a24": "如莊嚴今若依四教義三藏果斷因不斷通教因",
    "X36n0659_005:0417b01": "時斷正果起斷習別教因斷多分果斷一分圓教",
    "X36n0659_005:0417b02": "從因至果皆稱佛智非斷非不斷不斷而斷斷即",
    "X36n0659_005:0417b03": "不斷斷一切有去是去理外生死出生無漏善法",
    "X36n0659_005:0417b04": "即是就理內涅槃斷塞諸道者斷有所得諸道若",
    "X36n0659_005:0417b05": "我無我四句皆除不除我見不除理內之我今明",
    "X36n0659_005:0417b06": "斷一切有即是破假出生無漏即是入空斷塞諸",
    "X36n0659_005:0417b07": "道即是雙非二邊不除我見即是入中名為解脫",
    "X36n0659_005:0417b08": "此義比諸師明哲自見之。",
    "X36n0659_005:0417b09": "[0417b09] 三從三跳三歸去是總結解脫又二一總結二論",
    "X36n0659_005:0417b10": "義。",
    "X36n0659_005:0417b11": "[0417b11] 一切眾生怖畏生死諸煩惱故故受三歸譬如&#x7FA3;鹿",
    "X36n0659_005:0417b12": "怖畏獵師既得免離若得一跳則譬一歸如是三跳",
    "X36n0659_005:0417b13": "則譬三歸以三跳故則受安樂眾生亦爾怖畏四魔",
    "X36n0659_005:0417b14": "惡獵師故受三歸依三歸依故則得安樂受安樂者",
    "X36n0659_005:0417b15": "即真解脫真解脫者即是如來如來者即是涅槃涅",
    "X36n0659_005:0417b16": "槃者即是無盡無盡者即是佛性佛性者即是決定",
    "X36n0659_005:0417b17": "決定者即是阿耨多羅三藐三菩提。",
    "X36n0659_005:0417b18": "[0417b18] 總結者三跳免怖結上無瘡疣三歸結上解脫處",
    "X36n0659_005:0417b19": "即一而三是橫廣即三而一是豎深結上其性廣",
    "X36n0659_005:0417b20": "博他解畏獵師故三跳怖魔外故三歸初跳喻歸",
    "X36n0659_005:0417b21": "僧離獵師猶近第二跳喻歸法第三跳喻歸佛方",
    "X36n0659_005:0417b22": "得安隱故下文中怖鴿入舍利弗影戰怖未安又",
    "X36n0659_005:0417b23": "逐三寶次第初跳喻歸佛次跳喻歸法第三跳喻",
    "X36n0659_005:0417b24": "歸僧具歸三寶乃得無畏有人云前是別體三歸",
    "X36n0659_005:0417c01": "後方是一體三歸今云不爾只於此中即是一體",
    "X36n0659_005:0417c02": "三歸時眾未了迦葉更問而重顯之。",
    "X36n0659_005:0417c03": "[0417c03] 迦葉白佛若涅槃佛性下舉三事論義一問三歸",
    "X36n0659_005:0417c04": "二問無作樂三問不生不滅百句既廣略舉三問",
    "X36n0659_005:0417c05": "私云於解脫後設此三問信此三問攝萬法門初",
    "X36n0659_005:0417c06": "問三歸者。",
    "X36n0659_005:0417c07": "[0417c07] 迦葉菩薩白佛言世尊若涅槃佛性決定如來是一",
    "X36n0659_005:0417c08": "義者云何說言有三歸依。",
    "X36n0659_005:0417c09": "[0417c09] 既言解脫如來涅槃唯是一法只應一體一歸而",
    "X36n0659_005:0417c10": "已云何言三即是舉三難一。",
    "X36n0659_005:0417c11": "[0417c11] 佛答為四一以體妙故應三二名義料簡故應三",
    "X36n0659_005:0417c12": "三引證故應三四自在故應三初體妙故應三。",
    "X36n0659_005:0417c13": "[0417c13] 佛告迦葉善男子一切眾生怖畏生死故求三歸以",
    "X36n0659_005:0417c14": "三歸故則知佛性決定涅槃。",
    "X36n0659_005:0417c15": "[0417c15] 若解脫涅槃定是一體不得三者則非妙非寶不",
    "X36n0659_005:0417c16": "可歸依即三而一即一而三乃是妙寶是可歸依",
    "X36n0659_005:0417c17": "文云怖畏生死故求三歸以三歸故知涅槃一即",
    "X36n0659_005:0417c18": "其義也。",
    "X36n0659_005:0417c19": "[0417c19] 次名義料簡者。",
    "X36n0659_005:0417c20": "[0417c20] 善男子有法名一義異有法名義俱異名一義異者",
    "X36n0659_005:0417c21": "佛常法常比丘僧常涅槃&#x8657;空皆亦是常是名名一",
    "X36n0659_005:0417c22": "義異名義俱異者佛名為覺法名不覺僧名和合涅",
    "X36n0659_005:0417c23": "槃名解脫&#x8657;空名非善亦名無閡是為名義俱異善",
    "X36n0659_005:0417c24": "男子三歸依者亦復如是名義俱異云何為一。",
    "X36n0659_005:0418a01": "[0418a01] 解脫如來及以涅槃同皆是常所以名同其義則",
    "X36n0659_005:0418a02": "異從同故一從異故三名一義異尚得為三名義",
    "X36n0659_005:0418a03": "俱異何得不三。",
    "X36n0659_005:0418a04": "[0418a04] 三引證應三者。",
    "X36n0659_005:0418a05": "[0418a05] 是故我告摩訶波闍波提憍曇彌莫供養我當供養",
    "X36n0659_005:0418a06": "僧若供養僧則得具足供養三歸摩訶波闍波提即",
    "X36n0659_005:0418a07": "答我言眾僧之中無佛無法云何說言供養眾僧則",
    "X36n0659_005:0418a08": "得具足供養三歸我復告言汝隨我語則供養佛為",
    "X36n0659_005:0418a09": "解脫故即供養法眾僧受者則供養僧善男子是故",
    "X36n0659_005:0418a10": "三歸不得為一。",
    "X36n0659_005:0418a11": "[0418a11] 昔別體僧上尚具三寶況一體佛上而不具三。",
    "X36n0659_005:0418a12": "[0418a12] 四自在不定故應三者。",
    "X36n0659_005:0418a13": "[0418a13] 善男子如來或時說一為三說三為一如是之義諸",
    "X36n0659_005:0418a14": "佛境界非是聲聞緣覺所知。",
    "X36n0659_005:0418a15": "[0418a15] 昔為破邪說一為三三不乖一今為破別說三為",
    "X36n0659_005:0418a16": "一一不乖三如此三一乃是諸佛境界非下所知",
    "X36n0659_005:0418a17": "迦葉復言去問無作樂問為二初領旨。",
    "X36n0659_005:0418a18": "[0418a18] 迦葉復言如佛所說畢竟安樂名涅槃者。",
    "X36n0659_005:0418a19": "[0418a19] 次云何下作難。",
    "X36n0659_005:0418a20": "[0418a20] 是義云何夫涅槃者捨身捨智若捨身智誰當受樂。",
    "X36n0659_005:0418a21": "[0418a21] 意云若畢竟樂名涅槃者即無所有誰受安樂。",
    "X36n0659_005:0418a22": "[0418a22] 佛答為三謂譬合結。",
    "X36n0659_005:0418a23": "[0418a23] 佛言善男子譬如有人食已心悶出外欲吐既得吐",
    "X36n0659_005:0418a24": "已而復回還同伴問之汝今所患竟為差不而復來",
    "X36n0659_005:0418b01": "還答言已差身得安樂。",
    "X36n0659_005:0418b02": "[0418b02] 如來亦爾畢竟遠離二十五有永得涅槃安樂之處",
    "X36n0659_005:0418b03": "不可動轉無有盡滅斷一切受名無受樂如是無受",
    "X36n0659_005:0418b04": "名為常樂若言如來有受樂者無有是處。",
    "X36n0659_005:0418b05": "[0418b05] 是故畢竟樂者即是涅槃涅槃者即真解脫真解脫",
    "X36n0659_005:0418b06": "者即是如來。",
    "X36n0659_005:0418b07": "[0418b07] 以患故吐吐故無復所有乃名為安樂佛無受樂",
    "X36n0659_005:0418b08": "亦復如是。",
    "X36n0659_005:0418b09": "[0418b09] 迦葉復言去問不生滅有七問答前四如文。",
    "X36n0659_005:0418b10": "[0418b10] 迦葉復言不生不滅是解脫耶如是如是善男子不",
    "X36n0659_005:0418b11": "生不滅即是解脫如是解脫即是如來。",
    "X36n0659_005:0418b12": "[0418b12] 迦葉復言若不生滅是解脫者&#x8657;空之性亦無生滅",
    "X36n0659_005:0418b13": "應是如來如來之性即是解脫佛告迦葉善男子是",
    "X36n0659_005:0418b14": "事不然。",
    "X36n0659_005:0418b15": "[0418b15] 世尊何故不然善男子如迦蘭伽及命命鳥其聲清",
    "X36n0659_005:0418b16": "妙寧可同於烏鵲音不不也世尊烏鵲之聲比命命",
    "X36n0659_005:0418b17": "等百千萬倍不可為比。",
    "X36n0659_005:0418b18": "[0418b18] 迦葉復言迦蘭伽等其聲微妙身亦不同如來云何",
    "X36n0659_005:0418b19": "比之烏鵲無異芥子比須彌山佛與&#x8657;空亦復如是",
    "X36n0659_005:0418b20": "迦蘭伽聲可譬佛聲不可以譬烏鵲之音爾時佛讚",
    "X36n0659_005:0418b21": "迦葉善哉善哉善男子汝今善解甚深難解如來有",
    "X36n0659_005:0418b22": "時以因緣故引彼&#x8657;空以譬解脫如是解脫即是如",
    "X36n0659_005:0418b23": "來真解脫者一切人天無能為匹而此&#x8657;空實非其",
    "X36n0659_005:0418b24": "譬為化眾生故以&#x8657;空非喻為喻當知解脫即是如",
    "X36n0659_005:0418c01": "來如來之性即是解脫解脫如來無二無別善男子",
    "X36n0659_005:0418c02": "非喻者如無比之物不可引喻有因緣故可得引喻",
    "X36n0659_005:0418c03": "如經中說面貌端正如月盛滿白象鮮潔猶如雪山",
    "X36n0659_005:0418c04": "滿月不得即同於面雪山不得即是白象善男子不",
    "X36n0659_005:0418c05": "可以喻喻真解脫為化眾生故作喻耳以諸譬喻知",
    "X36n0659_005:0418c06": "諸法性皆亦如是。",
    "X36n0659_005:0418c07": "[0418c07] 迦葉復言云何如來作二種說。",
    "X36n0659_005:0418c08": "[0418c08] 第五問云何如來作二種說者此問從何生上來",
    "X36n0659_005:0418c09": "或以&#x8657;空喻佛身或不用或以雲雷喻佛身或不",
    "X36n0659_005:0418c10": "用或言一三或言三一執之為難云作二種說。",
    "X36n0659_005:0418c11": "[0418c11] 佛言善男子譬如有人執持刀&#x5292;以瞋恚心欲害如",
    "X36n0659_005:0418c12": "來如來和悅無恚恨色是人當得壞如來身成逆罪",
    "X36n0659_005:0418c13": "不不也世尊何以故如來身界不可壞故所以者何",
    "X36n0659_005:0418c14": "以無身聚唯有法性法性之性理不可壞是人云何",
    "X36n0659_005:0418c15": "能壞佛身直以惡心故成無間以是因緣引諸譬喻",
    "X36n0659_005:0418c16": "得知實法爾時佛讚迦葉菩薩善哉善哉善男子我",
    "X36n0659_005:0418c17": "所欲說汝已說之又善男子譬如惡人欲害其母住",
    "X36n0659_005:0418c18": "於野田在穀[卄/積]下母為送食其人見已尋生害心便",
    "X36n0659_005:0418c19": "前磨刀母時知已逃入[卄/積]中其人持刀繞[卄/積]&#x5FA7;斫斫",
    "X36n0659_005:0418c20": "已歡喜生已害想其母尋出還至家中於意云何是",
    "X36n0659_005:0418c21": "人成就無間罪不世尊不可定說何以故若說有罪",
    "X36n0659_005:0418c22": "母身應壞身若不壞云何言有若說無罪生已害想",
    "X36n0659_005:0418c23": "心懷歡喜云何言無是人雖不具足逆罪而亦是逆",
    "X36n0659_005:0418c24": "以是因緣引諸譬喻得知實法佛讚迦葉善哉善哉",
    "X36n0659_005:0419a01": "善男了以是因緣我說種種方便譬喻以譬解脫雖",
    "X36n0659_005:0419a02": "以無量阿僧祇譬而實不可以譬為比或有因緣亦",
    "X36n0659_005:0419a03": "可譬說或有因緣不可引譬是故解脫成就如是無",
    "X36n0659_005:0419a04": "量功德趣涅槃者涅槃如來亦有如是無量功德以",
    "X36n0659_005:0419a05": "如是等無量功德成就滿故名大般涅槃。",
    "X36n0659_005:0419a06": "[0419a06] 佛以兩譬答害佛害母身雖不壞逆罪已成皆不",
    "X36n0659_005:0419a07": "可定說若言身壞身實不壞若言無罪其實得罪",
    "X36n0659_005:0419a08": "如來知時或時定說或不定說以四悉檀皆不&#x8657;",
    "X36n0659_005:0419a09": "也。",
    "X36n0659_005:0419a10": "[0419a10] 三迦葉白佛去是領解。",
    "X36n0659_005:0419a11": "[0419a11] 迦葉菩薩白佛言世尊我今始知如來至處為無有",
    "X36n0659_005:0419a12": "盡處若無盡當知壽命亦應無盡。",
    "X36n0659_005:0419a13": "[0419a13] 四佛讚去是述成也。",
    "X36n0659_005:0419a14": "[0419a14] 佛言善哉善哉善男子汝今善能護持正法若有善",
    "X36n0659_005:0419a15": "男子善女人欲斷煩惱諸結縛者當作如是護持正",
    "X36n0659_005:0419a16": "法。",
    "X36n0659_005:0419a17": "[0419a17] 大般涅槃經卷第五",
    "X36n0659_005:0419a18": "[0419a18] 日東 天台沙門本純 分會"
}