{
    "X62n1187_002:0435a18": "淨土隨學卷下",
    "X62n1187_002:0435a20": "戀西學人　玉峯古崑　自編",
    "X62n1187_002:0435a21": "蓮宗必讀總序",
    "X62n1187_002:0435a22": "淨土法門者。乃諸佛究竟之法也。故彌陀因地。觀此",
    "X62n1187_002:0435a23": "理而大誓普收。釋迦果成。稱此理而廣舌深讚。彼則",
    "X62n1187_002:0435a24": "鉅賢至聖。咸舒藻以為盟。此則覺德鴻儒。盡摛毫而",
    "X62n1187_002:0435b01": "作誓。挺身立行。力修此道者。列宿塵沙。莫況其多也。",
    "X62n1187_002:0435b02": "下至惡逆凡夫。十念便登寶土。飛禽畜類。隨稱亦達",
    "X62n1187_002:0435b03": "金池。此非彌陀願力。安能若是。經云。末法億億人修",
    "X62n1187_002:0435b04": "行。罕一得道。唯依念佛得度。靈峯云。於念佛法門中。",
    "X62n1187_002:0435b05": "求其至簡易。至直捷者。莫若信願專持名號。是故淨",
    "X62n1187_002:0435b06": "土三經並行。古人獨以彌陀經為日課。豈非持名一",
    "X62n1187_002:0435b07": "法。普被三根。攝事理無遺。統宗教無外。尤不可思議",
    "X62n1187_002:0435b08": "也哉。其名號功德。自何而始。乃因六八大願之所莊",
    "X62n1187_002:0435b09": "嚴。九品悲心之所成就也。然彼佛願力雖不可思議。",
    "X62n1187_002:0435b10": "若厭離不深。則娑婆業繫不脫。故藉五王八苦之緣。",
    "X62n1187_002:0435b11": "以作進修之策。而進修儀軌甚多。唯慈雲行願。最為",
    "X62n1187_002:0435b12": "切要。上根之士。一聞便信。中下之輩。多諸疑惑。智者",
    "X62n1187_002:0435b13": "十疑論。統淨宗一切疑問。振菩提大道之綱。斷疑生",
    "X62n1187_002:0435b14": "信。厥功最巨。善導云。修餘行業。迂僻難成。唯此法門。",
    "X62n1187_002:0435b15": "速超生死。若專修者。十即十生。法照大師。感文殊告",
    "X62n1187_002:0435b16": "曰。汝今念佛。正是其時。當知念佛。諸法之王。慧日感",
    "X62n1187_002:0435b17": "觀音亦云。汝當知淨土法門。勝過諸行。二大士皆法",
    "X62n1187_002:0435b18": "王長子。親口傳授念佛法門。殷勤如此。可不信哉。飛",
    "X62n1187_002:0435b19": "錫永明四明慈照優曇天如妙叶楚石幽溪等。乃傳",
    "X62n1187_002:0435b20": "宗列祖。闡教聖師。皆撰文述偈。深勸往生。當細心玩",
    "X62n1187_002:0435b21": "味。而詳擇之。蕅益法師。每見學者。未識方隅。靡慚濫",
    "X62n1187_002:0435b22": "吹。或云念佛。散心無益。或云念佛。須一心不亂。或云",
    "X62n1187_002:0435b23": "念佛。須參究是誰。詰其信願。毫無所知。可悲也夫。如",
    "X62n1187_002:0435b24": "意珠王。遇此等人。而成瓦礫。以此故述信願持名歷",
    "X62n1187_002:0435c01": "九品說。行者宜勤覧之。又云。得生與否。全由信願之",
    "X62n1187_002:0435c02": "有無。品位高下。全由持名之深淺。堅密云。一句彌陀。",
    "X62n1187_002:0435c03": "非大徹不能全提。而最愚亦無少欠。只貴一心受持。",
    "X62n1187_002:0435c04": "甯羨依稀解悟。省庵云。暫持聖號。勝於布施百年。一",
    "X62n1187_002:0435c05": "發大心。超過修行歷劫。徹悟云。淨土一門。最初省求",
    "X62n1187_002:0435c06": "悟門。末後不待發慧。不須懺業。不斷煩惱。至極省要。",
    "X62n1187_002:0435c07": "至極徑捷。及其證入。至極廣大。至極究竟。故要解云。",
    "X62n1187_002:0435c08": "一聲阿彌陀佛。即釋迦本師於五濁惡世所得之阿",
    "X62n1187_002:0435c09": "耨多羅三藐三菩提法。今以此果覺。全體授與濁惡",
    "X62n1187_002:0435c10": "眾生。乃諸佛所行境界。唯佛與佛能究盡。非九界自",
    "X62n1187_002:0435c11": "力所能信解也。如上所述。咸遵佛祖誠言。非敢臆說。",
    "X62n1187_002:0435c12": "撮其詞明義顯。最切要者。會成一冊。以便朝暮莊誦。",
    "X62n1187_002:0435c13": "刻刻提撕。如面聆法音。不敢疑貳。名之曰蓮宗必讀。",
    "X62n1187_002:0435c14": "余為障緣深重濁智騰波。非專修一行。生死難脫。匪",
    "X62n1187_002:0435c15": "憑聖教。信願難階。況去聖時遙。邪風競起。正行之人。",
    "X62n1187_002:0435c16": "多被惑亂。是故必讀此書。然後必生淨土。愧鄙見隘",
    "X62n1187_002:0435c17": "劣。焉敢公諸勝友。但自為鞭策。而作往生左券。敬摘",
    "X62n1187_002:0435c18": "諸文。而謬為之序。時在丁卯冬住普陀之法華洞。",
    "X62n1187_002:0435c19": "西方徑路序",
    "X62n1187_002:0435c20": "夫一句彌陀稱徑路者。乃橫絕迷源。直投覺海。至簡",
    "X62n1187_002:0435c21": "易至直捷之大方便也。故經云。若人但念阿彌陀。是",
    "X62n1187_002:0435c22": "名無上深妙禪。要解云。當知執持名號。既簡易直捷。",
    "X62n1187_002:0435c23": "仍至頓至圓。以念念即佛故。不勞觀想。不必參究。當",
    "X62n1187_002:0435c24": "下圓明。無餘無欠。直指云。無上正徧知覺普應機宜。",
    "X62n1187_002:0436a01": "說法三百餘會。皆令羣有同證真常。求其機宜相感",
    "X62n1187_002:0436a02": "生佛緣深至簡至易。而功高徑捷者。無越求生淨土",
    "X62n1187_002:0436a03": "一門。況五濁盛時。眾生垢重。餘道修行必難成就而",
    "X62n1187_002:0436a04": "匪仗此門。其何從疾脫生死。是故娑婆教主。再四叮",
    "X62n1187_002:0436a05": "嚀。十方如來。殷勤勸讚。千經萬論。處處指歸。往聖前",
    "X62n1187_002:0436a06": "賢。人人趣向。大矣哉。一句彌陀。真可謂渡苦海之巨",
    "X62n1187_002:0436a07": "航。生西方之徑路也。昔善導和尚。專志於此。眾稱彌",
    "X62n1187_002:0436a08": "陀化身。豈欺我哉。詳其自行化他。總不出彌陀一經",
    "X62n1187_002:0436a09": "之妙旨。乃云。眾生障重。境細心粗。識颺神飛。觀難成",
    "X62n1187_002:0436a10": "就。是以大聖悲憐。直勸專稱名號。正由稱名易故。相",
    "X62n1187_002:0436a11": "續即生。若能念念相續。畢命為期。十即十生。百即百",
    "X62n1187_002:0436a12": "生。徹悟云倘置佛名。而別修三乘聖行。亦是浪用精",
    "X62n1187_002:0436a13": "神亦是千鈞之弩。為鼷鼠而發機。況造六凡生死之",
    "X62n1187_002:0436a14": "業乎。又云。世間出世思惟徧。不念彌陀更念誰。謹遵",
    "X62n1187_002:0436a15": "此旨。并深信佛願。將一句彌陀。述成四十八偈。盡採",
    "X62n1187_002:0436a16": "金口誠言。及祖師臨終遺囑。平生實行。並非臆說。名",
    "X62n1187_002:0436a17": "之曰西方徑路。復集諸文為證。以便初機易生正信。",
    "X62n1187_002:0436a18": "倘有同志。不以人廢言。亦可憑此互相警策。速念彌",
    "X62n1187_002:0436a19": "陀。速生淨土。速念眾生。速行化度。庶不負彌陀化身。",
    "X62n1187_002:0436a20": "直指徑路。一片血滴滴之老婆心矣。發願回向云。",
    "X62n1187_002:0436a21": "　稽首娑婆說法主　　稱讚淨土十方佛",
    "X62n1187_002:0436a22": "　極樂世界大導師　　淨土圓頓修多羅",
    "X62n1187_002:0436a23": "　觀音勢至大海眾　　闡揚蓮社諸聖祖",
    "X62n1187_002:0436a24": "　我發誠心集此書　　唯願證明垂加護",
    "X62n1187_002:0436b01": "　復然臂香六八炷　　供養彌陀慈悲父",
    "X62n1187_002:0436b02": "　願我承此殊勝因　　早促陽壽生淨土",
    "X62n1187_002:0436b03": "　願此徑路廣流通　　見者聞者生欣慕",
    "X62n1187_002:0436b04": "　早念彌陀早往生　　早入娑婆早化度",
    "X62n1187_002:0436b05": "淨土自警錄後序",
    "X62n1187_002:0436b06": "余於咸豐辛亥冬。在仙居之南峯山。閱蓮池大師彌",
    "X62n1187_002:0436b07": "陀疏鈔。見序中云。著事而念能相繼。不虗入品之功。",
    "X62n1187_002:0436b08": "執理而心實未明。反受落空之禍。誠哉此語。感德無",
    "X62n1187_002:0436b09": "涯。乃余信淨土之根本也。因師兄敬峯上人。指示圓",
    "X62n1187_002:0436b10": "覺妙經。乃八道之要典。便熟讀熟背。忽疑經中之語。",
    "X62n1187_002:0436b11": "發心參究。雖障深未悟。而信力已增。一時不能放下。",
    "X62n1187_002:0436b12": "是故仍住叢林。多親禪德。亦有慈悲知識。方便證明。",
    "X62n1187_002:0436b13": "自慚功淺。不敢承當。唯恐心實未明。反受落空之禍",
    "X62n1187_002:0436b14": "不如繼念彌陀。猶有入品之功。況且名利習氣。日有",
    "X62n1187_002:0436b15": "所增。諒必工夫。不相應故。雖知如是。還不能死心念",
    "X62n1187_002:0436b16": "佛何哉。皆因不知念佛法門。有奇特超勝之功。只謂",
    "X62n1187_002:0436b17": "禪淨無二。不生輕易而已。後參昌啟老人。於杭之大",
    "X62n1187_002:0436b18": "崇福。屢蒙痛拶。盡改前非。深知向上宗乘。不是容易",
    "X62n1187_002:0436b19": "可得。遂乃兼修淨業。兼讀淨土諸書。及見永明禪師",
    "X62n1187_002:0436b20": "四料簡云。有禪無淨土。十人九錯路。無禪有淨土。萬",
    "X62n1187_002:0436b21": "修萬人去。祖師之言。禪淨分別。優劣乃爾。可信淨土。",
    "X62n1187_002:0436b22": "別有奇特。索性棄禪修淨。不讀他經。後避兵災。於普",
    "X62n1187_002:0436b23": "陀佛頂山之慧濟寺。讀堅密大師淨要總序。靈峯大",
    "X62n1187_002:0436b24": "師彌陀要解。及幽溪大師圓中鈔等書。乃知五濁盛",
    "X62n1187_002:0436c01": "時。眾生障重。非執持名號。必難往生。況此法門。微妙",
    "X62n1187_002:0436c02": "難思。一切諸佛之所護念。從此晨朝十念。記數持名",
    "X62n1187_002:0436c03": "遂然兩指。供養兩土教主。以作欣厭之本。盡此一生。",
    "X62n1187_002:0436c04": "誓無改變。自後倣其樣者漸多。虗名漸大。每有學者。",
    "X62n1187_002:0436c05": "再三請示。余深漸障重。勉學此門。以此為人。豈不謬",
    "X62n1187_002:0436c06": "哉。用力推之。莫不招怨。不得已。將金口之誠言。祖師",
    "X62n1187_002:0436c07": "之要語。述成一冊。以此自警。并警有緣之士。勿執偏",
    "X62n1187_002:0436c08": "空。勿貪禪語。老實持名。求生淨土。書成之後。復呈鄙",
    "X62n1187_002:0436c09": "見為之序。",
    "X62n1187_002:0436c10": "淨土神珠序",
    "X62n1187_002:0436c11": "淨土神珠者何。現前一念心性靈妙莫測之謂也。彌",
    "X62n1187_002:0436c12": "陀經稱讚不可思議功德。一切諸佛所護念者。蓋為",
    "X62n1187_002:0436c13": "此也。古今賢聖。極力弘通寶王三昧。亦為此也。此心",
    "X62n1187_002:0436c14": "性者。本自竪窮橫徧。不生不滅。本具十方諸佛淨妙",
    "X62n1187_002:0436c15": "國土。是故實有西方彌陀淨土。宛然在中。無奈眾生",
    "X62n1187_002:0436c16": "障重。不能得見。故勞娑婆教主。開方便門。十方世尊。",
    "X62n1187_002:0436c17": "出廣長舌。故妙宗云。心藏具法。有何邊涯。無妙觀緣。",
    "X62n1187_002:0436c18": "隱而不發。今依佛語。順性想之。寶地光明。種種奇相。",
    "X62n1187_002:0436c19": "隨心出現宗論云。現前一念之心。亘古亘今。故名無",
    "X62n1187_002:0436c20": "量壽。靈明洞徹。故名無量光。果能念念執持阿彌陀",
    "X62n1187_002:0436c21": "佛即是念念證無量壽。放無量光。果因交徹。微妙難",
    "X62n1187_002:0436c22": "思。諸佛護念。其在茲焉。故知淨土。乃無上心要。如如",
    "X62n1187_002:0436c23": "意珠。頓含眾寶。復何疑哉。余惜從前。雖喜淨土。不知",
    "X62n1187_002:0436c24": "其實。每問禪友。皆云唯心淨土。自性彌陀。不可著相。",
    "X62n1187_002:0437a01": "因此雖喜念佛。但只著空而已。後閱台淨二宗。及無",
    "X62n1187_002:0437a02": "生論。始知淨土實境昭彰。即是唯心。彌陀真身顯現",
    "X62n1187_002:0437a03": "即是自性。實有淨土可生。實有彌陀可見。故云生本",
    "X62n1187_002:0437a04": "無生生四土。見猶離見見三身。從茲死心。念佛求生。",
    "X62n1187_002:0437a05": "謹將鄙見起信要言。略集成編。以此自勉。并告同心",
    "X62n1187_002:0437a06": "所願廣開解目。深入行門。一句彌陀。包含無盡。佛功",
    "X62n1187_002:0437a07": "德海。當念圓成。釋迦勸讚。諸佛同宣。凡有信者。不可",
    "X62n1187_002:0437a08": "不盡心而力行之也。同治己巳夏月幽溪傳法後裔",
    "X62n1187_002:0437a09": "古崑稽首謹識。",
    "X62n1187_002:0437a10": "西歸行儀序",
    "X62n1187_002:0437a11": "西歸行儀。本戀西學人自行之佛事。因閱妙宗圓中",
    "X62n1187_002:0437a12": "二鈔。及淨土十要等書。始知彌陀經十念門。二經行",
    "X62n1187_002:0437a13": "儀。四十八願。九品觀章。皆淨土必要。深信切願。莫不",
    "X62n1187_002:0437a14": "由斯。是故將此。奉為日課。并告同心。共作往生左券。",
    "X62n1187_002:0437a15": "彌陀經者。乃諸佛之心要。樂那之家書。功德不可思",
    "X62n1187_002:0437a16": "議。故聞是經受持者。皆為一切諸佛之所護念。臨命",
    "X62n1187_002:0437a17": "終時。彌陀聖眾。現前導引。況多佛勸持。那堪不誦。十",
    "X62n1187_002:0437a18": "念法門。本彌陀大願實淨土指南。修淨業者。必不可",
    "X62n1187_002:0437a19": "少。楚石禪師。道高德備。朝朝十念。尚無虧焉。禮想入",
    "X62n1187_002:0437a20": "觀二儀。從時公行儀中摘出。專修之士。尤為急要。修",
    "X62n1187_002:0437a21": "此者。不觀境而淨境宛然。不參心而真心全露。可謂",
    "X62n1187_002:0437a22": "見佛之奇勳。明心之妙訣也。四十八願。九品觀章。乃",
    "X62n1187_002:0437a23": "法藏之因心。彌陀之果德。讀此方了彌陀因果。始終",
    "X62n1187_002:0437a24": "不捨於我第苦惱眾生。而依此持名。於念念中。必能",
    "X62n1187_002:0437b01": "圓具信願行之三種資粮。西歸不遠。唯在此矣。如上",
    "X62n1187_002:0437b02": "皆諸祖闡揚之旨。並非臆說。唯願諸見聞。皆生決定",
    "X62n1187_002:0437b03": "信。勉力共修持。同歸彌陀願。一生成佛。廣度眾生。在",
    "X62n1187_002:0437b04": "此一舉。不可緩也。戀西學人古崑在舜江天台教觀",
    "X62n1187_002:0437b05": "敬然臂香四十八炷供養阿彌陀佛稽首謹序。",
    "X62n1187_002:0437b06": "經律異相摘錄序",
    "X62n1187_002:0437b07": "昔釋迦如來。慈愍應世。說法四十九年。積經千萬億",
    "X62n1187_002:0437b08": "卷。總而名之。曰經曰律曰論。然於經律論三藏之中。",
    "X62n1187_002:0437b09": "撮其要義。則不出十法界之因果。又於十界因果中",
    "X62n1187_002:0437b10": "究之則是現前一心。更無別法。迷之則九界雜陳。生",
    "X62n1187_002:0437b11": "死不絕。悟之則佛道圓成。寂常真淨。吾人欲知未來",
    "X62n1187_002:0437b12": "苦樂之果。當觀現在善惡之因。喻形端則影直。源濁",
    "X62n1187_002:0437b13": "則流昏。貪心重必沉鬼趣。惡見猛必墮地獄。向善多",
    "X62n1187_002:0437b14": "必生天官。念佛切必往淨土。唯須自己檢點。不必旁",
    "X62n1187_002:0437b15": "問他人。修行之士。切宜慎之。徹悟禪師云。真法無性。",
    "X62n1187_002:0437b16": "染淨從緣。一真既舉體成十界。則十界全體即一真。",
    "X62n1187_002:0437b17": "是故善談心性者。必不棄離於因果。而深信因果者。",
    "X62n1187_002:0437b18": "終必大明乎心性。此理勢所必然也。經律異相者。乃",
    "X62n1187_002:0437b19": "梁之高僧所撰。因其大藏浩瀚。初心難入。恐後向佛",
    "X62n1187_002:0437b20": "之徒。因果不明。修行無益。是故備採經律。專明因果。",
    "X62n1187_002:0437b21": "會成一冊。共五十卷。欲令眾生。憑此修學。同證菩提",
    "X62n1187_002:0437b22": "余因亂世。避居南海。偶讀此書。羣疑冰釋。始知佛法",
    "X62n1187_002:0437b23": "之妙。莫要於因果分明。一心念佛。惜其部帙猶廣。披",
    "X62n1187_002:0437b24": "閱仍難。由是發心。摘錄兩卷。欲刻流通。普結法緣。助",
    "X62n1187_002:0437c01": "生淨土云爾。",
    "X62n1187_002:0437c02": "重刻觀經義疏妙宗鈔勸讀序",
    "X62n1187_002:0437c03": "觀無量壽佛經者。乃釋迦本師為五濁惡世苦惱眾",
    "X62n1187_002:0437c04": "生而說之也。特假韋提夫人受苦之緣。以為發起。令",
    "X62n1187_002:0437c05": "末世眾生。早知厭苦。早慕西方。此經不獨被韋提希",
    "X62n1187_002:0437c06": "等圓頓之機。悟無生忍。亦能普收十惡五逆愚癡之",
    "X62n1187_002:0437c07": "輩。入寶蓮華。可謂勝異方便。無上法門也。昔天台智",
    "X62n1187_002:0437c08": "者大師。眾稱小釋迦。靈嶽親承。大蘇妙悟。證法華三",
    "X62n1187_002:0437c09": "昧。獲無礙辯才。以此判釋一代時教。乃有三大五小",
    "X62n1187_002:0437c10": "之說。論其部類。則有三大五小之分。究其要義。則不",
    "X62n1187_002:0437c11": "出現前一念三千。即空即假即中之妙三觀也。觀經",
    "X62n1187_002:0437c12": "義疏者。乃五小部之一也。此經妙觀。深固幽遠與華",
    "X62n1187_002:0437c13": "嚴法華同體。非東土小釋迦。誰堪解釋。以合妙宗。若",
    "X62n1187_002:0437c14": "不解釋。安能令末世障重眾生。了知三身不異。四土",
    "X62n1187_002:0437c15": "圓融。之微妙觀法也哉。妙宗鈔者。四明法智尊者所",
    "X62n1187_002:0437c16": "作。尊者乃天台大師之遠孫也。力闡台宗。精修妙觀。",
    "X62n1187_002:0437c17": "至宏淨土法門尤為要切。見觀經義疏。妙旨甚深。初",
    "X62n1187_002:0437c18": "心難入。若不重為細釋。恐此圓頓妙觀。不能廣傳於",
    "X62n1187_002:0437c19": "世。故鈔云。當知今觀。非直於陰。觀本性佛。乃託他佛。",
    "X62n1187_002:0437c20": "顯乎本性。故應佛顯。知本性明。託外義成。唯心觀立。",
    "X62n1187_002:0437c21": "又云。應知實相。全體照明。稱為真心。亦名本覺。覺體",
    "X62n1187_002:0437c22": "徧故。諸法皆實。若指其要。不離現前分別之念。念即",
    "X62n1187_002:0437c23": "本覺。覺即經體。無別經體。以為所詮。以此覺心。觀於",
    "X62n1187_002:0437c24": "依正。能所即絕。對待斯忘。妙觀之宗。自茲而立。寄語",
    "X62n1187_002:0438a01": "行者。觀雖深妙。本被初心。若能進功。何憂不就。縱未",
    "X62n1187_002:0438a02": "入品。為因亦強。生至彼邦。得預大會。所見依正。微妙",
    "X62n1187_002:0438a03": "難思。速入聖階。度生亦廣如此土人。宿圓修者。於諸",
    "X62n1187_002:0438a04": "座席。見相殊常。聞法易悟。以此類彼。功在妙宗。願共",
    "X62n1187_002:0438a05": "有情即心念佛。乃此鈔所以作也。嗟乎。吾奉此書。已",
    "X62n1187_002:0438a06": "竭力矣。至逢刀兵大亂四處奔逃。亦負之而行。唯恨",
    "X62n1187_002:0438a07": "神識飛颺。不能作觀。然所得利益不可思議。焚身供",
    "X62n1187_002:0438a08": "養亦報不盡。鈔云。應知法界圓融不思議體。作我一",
    "X62n1187_002:0438a09": "念之心。亦復舉體。作生作佛。作依作正。余閱至於此。",
    "X62n1187_002:0438a10": "乃深思之。既舉此體。作生作佛。作依作正。則生佛依",
    "X62n1187_002:0438a11": "正。一一無非法界圓融不思議體。故知彌陀名號。亦",
    "X62n1187_002:0438a12": "是舉此體而作。亦即是法界圓融不思議體。故幽溪",
    "X62n1187_002:0438a13": "大師云。念佛之時。此心便是圓融清淨寶覺。以此妙",
    "X62n1187_002:0438a14": "心。念彼阿彌。則彼三身。何身不念。求彼四土何土不",
    "X62n1187_002:0438a15": "生。靈峯大師。深得此旨。故於要解中云。光則橫徧十",
    "X62n1187_002:0438a16": "方。壽則竪窮三際。橫竪交徹即法界體。是故彌陀名",
    "X62n1187_002:0438a17": "號。即是眾生本覺理性。彌陀名號。既即法界圓融不",
    "X62n1187_002:0438a18": "思議體。則但持名號。豈有一法而不圓收。故幽溪靈",
    "X62n1187_002:0438a19": "峯堅密徹悟諸大祖師。皆云持名不必更涉觀想參",
    "X62n1187_002:0438a20": "究等行。余死心持名。乃從此入今特記之。以明法惠。",
    "X62n1187_002:0438a21": "并告同行之士。雖不作觀。此書不可不讀。若不讀此",
    "X62n1187_002:0438a22": "書。安知淨土法門。至頓至圓。後來恐被他岐所惑。甯",
    "X62n1187_002:0438a23": "不寒心。願共勉之願共勉之。深愧薄福。不能將此法",
    "X62n1187_002:0438a24": "門。重刊流布。令法界眾生。而共聞之。幸有妙(根然)二師。",
    "X62n1187_002:0438b01": "深知佛恩。悲智雙運。一見此書。喜如獲寶。再三閱之。",
    "X62n1187_002:0438b02": "欣樂愈深。遂募資刊布。廣結大緣。所願見者聞者。深",
    "X62n1187_002:0438b03": "開妙解。稱者觀者。同見彌陀。淨業之士。欲深明三觀",
    "X62n1187_002:0438b04": "之旨。鈔中已具。余愧無文。莫能嘆述。聊採數言。以為",
    "X62n1187_002:0438b05": "勸發云爾。四明遠裔古崑然臂香九炷稽首謹識。",
    "X62n1187_002:0438b06": "彌陀圓中鈔勸讀序",
    "X62n1187_002:0438b07": "夫彌陀一經。乃釋迦如來。於深法中作淺說。廣法中",
    "X62n1187_002:0438b08": "作略說者也。詮理則至頓至圓。詮行則至簡至易。故",
    "X62n1187_002:0438b09": "聞之者。決定不退菩提。修之者。決定早登補處。無奈",
    "X62n1187_002:0438b10": "眾生。障垢日深。經旨莫識。由此而諸解漸興。然解雖",
    "X62n1187_002:0438b11": "多。論俯須時機。則皆可稱美。論闡揚妙觀。則莫若幽",
    "X62n1187_002:0438b12": "溪大師之圓中鈔矣。其序云。以極樂依正為妙有。一",
    "X62n1187_002:0438b13": "心持名為真空。微真空而莫能證於極樂之妙有。微",
    "X62n1187_002:0438b14": "妙有而莫能顯於此心之真空。所謂不思議假非偏",
    "X62n1187_002:0438b15": "假。真空不空非但空。合是二者而行之。則圓中圓滿",
    "X62n1187_002:0438b16": "非但中之道成。是故命為鈔焉。意欲讀是經而修行",
    "X62n1187_002:0438b17": "者。顧名思義。誠宜一心不亂。而萬慮皆忘。則真空之",
    "X62n1187_002:0438b18": "理彰。七日持名。念念相續。則妙有之理顯。行成而見",
    "X62n1187_002:0438b19": "佛。心淨而華開。娑婆之印壞。而極樂之文成。印壞所",
    "X62n1187_002:0438b20": "以空其情。是之為真空。文成所以立其法是之為妙",
    "X62n1187_002:0438b21": "有。二者俱存而俱忘。彌陀久經。厥語所以略。厥義所",
    "X62n1187_002:0438b22": "以深也。崑於咸豐五年。在杭之大崇福寺。一見此書。",
    "X62n1187_002:0438b23": "宛如熟識。遂覓此板。乃在城內法藏院諾庵法師所。",
    "X62n1187_002:0438b24": "即印數十部。以廣其傳。因此淨緣漸熟。圓解漸開。是",
    "X62n1187_002:0438c01": "故歷逃兵難。未嘗暫離願同學諸友。此書必須多讀。",
    "X62n1187_002:0438c02": "始得深生信願。決志持名。佛法之妙舉。不外乎此矣。",
    "X62n1187_002:0438c03": "淨土十要重梓序",
    "X62n1187_002:0438c04": "淨土十要者。乃靈峯大師徹底悲心之所結集也。堅",
    "X62n1187_002:0438c05": "密大師剖心瀝血之所流通也。自古宏淨土者。未有",
    "X62n1187_002:0438c06": "如此直剖心宗。力救時病可謂將法王最勝寶藏。一",
    "X62n1187_002:0438c07": "旦盡開。普施大地眾生。現成受用。猶有不肯死心承",
    "X62n1187_002:0438c08": "當者。真是愚之甚。癡之極矣。靈峯云。深信發願。的為",
    "X62n1187_002:0438c09": "淨土指南。由此而執持名號。乃為正行。若信願堅固。",
    "X62n1187_002:0438c10": "臨終十念一念。亦決得生若無信願縱將名號。持至",
    "X62n1187_002:0438c11": "風吹不入雨打不濕。如銀牆鐵壁相似。亦無得生之",
    "X62n1187_002:0438c12": "理。修淨業者。不可不知。堅密云。六字洪名。念念之間。",
    "X62n1187_002:0438c13": "欣厭具足。如出幽獄。奔託王家。步步之間。欣厭具足。",
    "X62n1187_002:0438c14": "是故萬緣之唾不食。眾苦之忍莫回。又云。一句彌陀。",
    "X62n1187_002:0438c15": "非大徹不能全提。而最愚亦無少欠。倘有些子分別。",
    "X62n1187_002:0438c16": "便成大法魔殃。此乃二大師哀憐末世。之大慈大悲",
    "X62n1187_002:0438c17": "真語實語。大舌輪之所同說。金色臂之所常垂。皆此",
    "X62n1187_002:0438c18": "意也。願深思之願深思之。愧哉。吾本屠門之子。地獄",
    "X62n1187_002:0438c19": "之人。賴佛光垂照。善友提携乃知厭苦。發心出家。屢",
    "X62n1187_002:0438c20": "蒙師友重重開示。始慕宗乘。愧宿障深厚。參究數年。",
    "X62n1187_002:0438c21": "只解偏空而已。辛酉春。在虞東明因寺。忽遭兵灾。方",
    "X62n1187_002:0438c22": "覺前來。學未真實。幸佛恩加被。在大難中。雖傷一足。",
    "X62n1187_002:0438c23": "猶可奔逃。遂隱居於普陀佛頂山慧濟寺。於夏月間。",
    "X62n1187_002:0438c24": "細閱此書。感激之至。如多年暗室。忽遇明燈。可惜從",
    "X62n1187_002:0439a01": "前。不肯細讀。空過光陰悔之不及。自此盡棄舊習。專",
    "X62n1187_002:0439a02": "學持名。欲具欣厭。故然兩指。十念記數。皆從此起。有",
    "X62n1187_002:0439a03": "淨侶妙能大師。與余頗似宿緣。一見歡喜。乃共行之。",
    "X62n1187_002:0439a04": "見十要序云。像季久轉。唯淨土一門。契理契機而淨",
    "X62n1187_002:0439a05": "土諸書。唯此諸要。盡美盡善。因兵燹之後。此板無存。",
    "X62n1187_002:0439a06": "遂發誠心。勸募重梓。唯願十方三世。共遵此書。同念",
    "X62n1187_002:0439a07": "彌陀。同生淨土。方慰諸佛廣長。二師願力也矣。學人",
    "X62n1187_002:0439a08": "古崑敬然臂香四十八炷。供養阿彌陀佛。稽首謹序。",
    "X62n1187_002:0439a09": "重刻往生集序",
    "X62n1187_002:0439a10": "余尊奉此集。略有三意。一信本師親口。告舍利弗曰。",
    "X62n1187_002:0439a11": "汝等皆當信受我語。及諸佛所說。若有信者。應當發",
    "X62n1187_002:0439a12": "願。生彼國土。己今當願。己今當生。集中上至高僧鴻",
    "X62n1187_002:0439a13": "儒。下至愚夫愚婦。信願念佛。悉皆往生。豈非本師金",
    "X62n1187_002:0439a14": "言。的確非謬。二信六方諸佛。出廣長舌。說誠實言。汝",
    "X62n1187_002:0439a15": "等眾生。當信是稱讚不可思議功德一切諸佛所護",
    "X62n1187_002:0439a16": "念經。集中四眾人等。乃至惡人。臨終念佛。皆得往生。",
    "X62n1187_002:0439a17": "其惡人臨終。應墮地獄暫稱佛號。即免地獄。而便往",
    "X62n1187_002:0439a18": "生。如此功德。安可思議也哉。豈非諸佛稱讚不可思",
    "X62n1187_002:0439a19": "議功德。真實不虗。三信彌陀因中大誓願云。十方眾",
    "X62n1187_002:0439a20": "生。發菩提心。修諸功德。至心發願。欲生我國。臨壽終",
    "X62n1187_002:0439a21": "時。假令不與大眾圍繞現其人前者。不取正覺集中",
    "X62n1187_002:0439a22": "多見念佛之人。臨命終時。佛及聖眾。親垂接引。豈非",
    "X62n1187_002:0439a23": "彌陀誓願。決定可憑。蓮宗行者。苟能具此三信。決定",
    "X62n1187_002:0439a24": "往生無疑。往生集者。乃蓮池祖師。大慈悲心之所撰",
    "X62n1187_002:0439b01": "也。余確信淨土著事之功。實因於此。是故發心。重募",
    "X62n1187_002:0439b02": "流通。以公十方淨友。普勸得此書者。當時常披閱。一",
    "X62n1187_002:0439b03": "則企慕先賢。免生退屈。一則增長信力。淨業易成。庶",
    "X62n1187_002:0439b04": "不負蓮祖之厚望焉。",
    "X62n1187_002:0439b05": "讀圓覺經深信念佛序",
    "X62n1187_002:0439b06": "大方廣圓覺經者。乃如來入大光明藏。於不二境。現",
    "X62n1187_002:0439b07": "諸淨土而說。三世如來之所守護。十方菩薩之所皈",
    "X62n1187_002:0439b08": "依。十二部經清淨眼目。豈不甚深微妙廣大圓融也",
    "X62n1187_002:0439b09": "哉。圓覺者何。現前一念無明業識之心是也經云。無",
    "X62n1187_002:0439b10": "上法王。有大陀羅尼門。名為圓覺。流出一切。清淨真",
    "X62n1187_002:0439b11": "如菩提涅槃。悟此故也。又云。一切眾生。種種幻化。皆",
    "X62n1187_002:0439b12": "生如來圓覺妙心。迷此故也。故裴公云。離圓覺無六",
    "X62n1187_002:0439b13": "道。捨圓覺無三乘。非圓覺無如來。泯圓覺無真法。三",
    "X62n1187_002:0439b14": "世諸佛之所證。蓋證此也。如來為一大事出現。蓋為",
    "X62n1187_002:0439b15": "此也。三藏十二部。一切修多羅。蓋詮此也。是經名為",
    "X62n1187_002:0439b16": "頓教大乘頓機眾生。從此開悟。亦攝漸修一切羣品。",
    "X62n1187_002:0439b17": "譬如大海。不讓小流。乃至蚊虻。及阿修羅。飲其水者。",
    "X62n1187_002:0439b18": "皆得充滿。是故古崑。雖生末世。惡業深重。猶可得聞",
    "X62n1187_002:0439b19": "如斯妙經。獲益甚深。佛恩難報。倘不知現前一念無",
    "X62n1187_002:0439b20": "明業識。即是如來圓覺妙心。那能決志。專念彌陀。若",
    "X62n1187_002:0439b21": "不專念彌陀。定隨無明。造生死業輪迴六道。永無出",
    "X62n1187_002:0439b22": "期。經中得益之處頗多。不能全舉。唯將念佛起信之",
    "X62n1187_002:0439b23": "言。略引之耳。經云。一切眾生。若佛住世。若佛滅後。若",
    "X62n1187_002:0439b24": "法末時。有諸眾生。具大乘性。信佛秘密大圓覺心。欲",
    "X62n1187_002:0439c01": "修行者。當立期限。稽首十方諸佛名字。又云。若諸眾",
    "X62n1187_002:0439c02": "生。修三摩鉢提。先當憶想十方如來。夫圓覺經者。本",
    "X62n1187_002:0439c03": "直指人心見性成佛最要之典。尚云欲修行者。先當",
    "X62n1187_002:0439c04": "憶想十方如來。及諸佛名字。故堅密大師云。參禪必",
    "X62n1187_002:0439c05": "不可無淨土。為防退墮甯不寒心。此言禪淨兼修為",
    "X62n1187_002:0439c06": "益最大。永明所謂。有禪有淨土。猶如帶角虎現世為",
    "X62n1187_002:0439c07": "人師。當來作佛祖。又何故偏云。淨土必不可入禪機。",
    "X62n1187_002:0439c08": "意見稍乘。二門俱破。蓋言事有顯理之功。不必外加",
    "X62n1187_002:0439c09": "夾雜。永明所謂。無禪有淨土。萬修萬人去。但得見彌",
    "X62n1187_002:0439c10": "陀。何愁不開悟。可知圓覺妙經。乃禪淨圓融賢愚普",
    "X62n1187_002:0439c11": "攝之大法門也。永明之角虎。亦不外乎此矣。經云。假",
    "X62n1187_002:0439c12": "使有人。純以七寶。積滿三千大千世界。以用布施。不",
    "X62n1187_002:0439c13": "如有人。聞此經名。及一句義。假使有人。教百恒河沙",
    "X62n1187_002:0439c14": "眾生。得阿羅漢果。不如有人。宣說此經。分則半偈。圭",
    "X62n1187_002:0439c15": "峯云。實由法無不持。機無不被者也。戀西學人古崑。",
    "X62n1187_002:0439c16": "敬然臂香十二炷。供養圓覺妙經。唯願承此功德。早",
    "X62n1187_002:0439c17": "見彌陀世尊。誓度法界眾生。同歸大圓覺海。",
    "X62n1187_002:0439c18": "圓覺彌陀二經合讚",
    "X62n1187_002:0439c19": "大矣哉。圓覺妙經。真渡我出迷流之寶筏也。若不讀",
    "X62n1187_002:0439c20": "此經。安知現前一念。竪窮橫徧無法不具。若不知現",
    "X62n1187_002:0439c21": "前一念。竪窮橫徧。無法不具安信有十萬億佛土外",
    "X62n1187_002:0439c22": "之極樂世界阿彌陀佛。若不信有極樂世界阿彌陀",
    "X62n1187_002:0439c23": "佛。安肯死心持名。發願往生。若不肯死心持名。發願",
    "X62n1187_002:0439c24": "往生。安能速離苦海。早見。彌陀。若不早見彌陀。安得",
    "X62n1187_002:0440a01": "一時頓現自心本具無量功德也哉。",
    "X62n1187_002:0440a02": "刺血寫阿彌陀經發願",
    "X62n1187_002:0440a03": "娑婆教主。在祇園會上。說出一卷阿彌陀經。六方恒",
    "X62n1187_002:0440a04": "沙諸佛。同聲稱讚。同為護念。復出廣長之舌。徧覆大",
    "X62n1187_002:0440a05": "千世界。普勸眾生。應當信受何哉。蓋此經。乃直顯眾",
    "X62n1187_002:0440a06": "生久迷之自性。大暢諸佛普度之本懷故也。故經云。",
    "X62n1187_002:0440a07": "將來經法。滅盡。特留此經百年。眾生遇斯。皆可得度。",
    "X62n1187_002:0440a08": "若有眾生。聞斯經者。於無上道。終不退轉。是故應當。",
    "X62n1187_002:0440a09": "專心信受。持誦說行古崑為此。述禮。想儀奉為日課。",
    "X62n1187_002:0440a10": "再欲將斯經典。廣為人說。以報佛恩。舌鈍心昏。不能",
    "X62n1187_002:0440a11": "滿願。豈不恨極。障深福薄。乃至如此想在俗不遇此",
    "X62n1187_002:0440a12": "經。決不能發意出家。出家不仗此經。決不能死心念",
    "X62n1187_002:0440a13": "佛。此恩此德。難報難酬。是故每想刺血。書寫此經。以",
    "X62n1187_002:0440a14": "自供奉。愧無忍力。不敢下手。直至同治癸酉。忽得舌",
    "X62n1187_002:0440a15": "病。經久不除。定是累生妄語之報。若不懺悔必墮三",
    "X62n1187_002:0440a16": "途。因此發決定心。對釋迦像前敬刺舌血。書寫阿彌",
    "X62n1187_002:0440a17": "陀經。又然臂香九炷。供養娑婆教主。本師釋迦牟尼",
    "X62n1187_002:0440a18": "佛。極樂世界阿彌陀佛。六方世界恒河沙數諸佛。發",
    "X62n1187_002:0440a19": "願云。",
    "X62n1187_002:0440a20": "弟子古崑。見經中說。已發願若已生。今發願若今生。",
    "X62n1187_002:0440a21": "當發願若當生。是故我今。至心發願。",
    "X62n1187_002:0440a22": "　我得舌病難除滅　　定是累生多妄說",
    "X62n1187_002:0440a23": "　發心書寫彌陀經　　為表至誠刺舌血",
    "X62n1187_002:0440a24": "　以此勅血之善因　　懺除舌根諸惡業",
    "X62n1187_002:0440b01": "　願我臨欲命終時　　下品蓮華定得入",
    "X62n1187_002:0440b02": "　唯願蓮華速速開　　早得如來廣長舌",
    "X62n1187_002:0440b03": "　誓入娑婆惡世中　　將此妙經細解說",
    "X62n1187_002:0440b04": "　隨聲出現妙莊嚴　　普令見聞生歡悅",
    "X62n1187_002:0440b05": "　人人皆念阿彌陀　　箇箇同生極樂國",
    "X62n1187_002:0440b06": "　仰願彼佛及本師　　并此經中六方佛",
    "X62n1187_002:0440b07": "　大慈大悲同證明　　我願如是無休歇",
    "X62n1187_002:0440b08": "直顯者。圓中鈔云。瓊林玉沼。直顯於心源。壽量光",
    "X62n1187_002:0440b09": "明。全彰於自性但舉假名。全收實法故曰一稱嘉",
    "X62n1187_002:0440b10": "號。萬德齊彰。是則依此經修。但以稱佛名號。六字",
    "X62n1187_002:0440b11": "音聲。而為所緣之境。無以觀佛相好。以濫經宗。要",
    "X62n1187_002:0440b12": "解云。阿彌陀佛。是萬德洪名。以名召德。罄無不盡",
    "X62n1187_002:0440b13": "故即以執持名號為正行。不必更涉觀想參究等",
    "X62n1187_002:0440b14": "行。至簡易至直捷也。故徹悟云。一句所念之佛。全",
    "X62n1187_002:0440b15": "德立名。德外無名。以名召德。名外無德。本徧一切",
    "X62n1187_002:0440b16": "本含一切。絕待圓融。不可思議。蓮宗行者。當從者",
    "X62n1187_002:0440b17": "裏信入。又云。深信切願。專懇持名。能於念念中。齊",
    "X62n1187_002:0440b18": "澄眾染。圓顯本空。頓契靈源。直趣果海。徑路序所",
    "X62n1187_002:0440b19": "謂。一句彌陀。乃橫絕迷源。直投覺海。至簡易至直",
    "X62n1187_002:0440b20": "捷之大方便也如上引證。皆直顯之旨願持名者。",
    "X62n1187_002:0440b21": "同盡心焉。光緒元年。歲次乙亥。佛涅槃日。於法源",
    "X62n1187_002:0440b22": "庵之報恩關。發此願也。",
    "X62n1187_002:0440b23": "刺血寫四十八願九品觀章發願",
    "X62n1187_002:0440b24": "同治元年。古崑在佛頂山慧濟寺。閱淨土十要。至寶",
    "X62n1187_002:0440c01": "王論中。知智者大師。臨終令讀四十八願。九品觀章",
    "X62n1187_002:0440c02": "想智者。乃東土釋迦。臨終令讀。豈非至要之言。因此",
    "X62n1187_002:0440c03": "熟讀奉為日課。為感得聞彌陀願力。九界普收。惡逆",
    "X62n1187_002:0440c04": "之人。能稱十念。亦必往生。是故刺血書寫以常供奉。",
    "X62n1187_002:0440c05": "發願云。",
    "X62n1187_002:0440c06": "　我今刺身血　　敬寫六八願　　願我命終時",
    "X62n1187_002:0440c07": "　得見彌陀面　　又復然臂香　　炷數四十八",
    "X62n1187_002:0440c08": "　供養阿彌陀　　願速生彼剎",
    "X62n1187_002:0440c09": "　我今刺身血　　敬寫九品經　　願我早離苦",
    "X62n1187_002:0440c10": "　早得下品生　　又然香九炷　　供養華池佛",
    "X62n1187_002:0440c11": "　願求命終時　　蓮現如初日",
    "X62n1187_002:0440c12": "自慶聞法然身香發願",
    "X62n1187_002:0440c13": "我弟子古崑。從於無始以至今生。常因三毒。造罪無",
    "X62n1187_002:0440c14": "邊。今雖出家。得聞佛法。三毒之心。依然常熾。倘不聞",
    "X62n1187_002:0440c15": "彌陀有十念之願力。蓮池有九品之方便。那敢現世",
    "X62n1187_002:0440c16": "求願往生。若不想現世往生。必定退失善根。轉貪利",
    "X62n1187_002:0440c17": "養。非佛護念。安有今朝。是故於解七之際。敬然身香",
    "X62n1187_002:0440c18": "五炷。供養娑婆世界本師釋迦牟尼佛。為感入五濁",
    "X62n1187_002:0440c19": "惡世。說難信之法。令我得聞彌陀名號。死心執持。又",
    "X62n1187_002:0440c20": "然身香十八炷。供養六方世界一切諸佛。為感護念",
    "X62n1187_002:0440c21": "阿彌陀經。及聞是經受持者。(要解云。聞經受持。即執持名號)又然身",
    "X62n1187_002:0440c22": "香四十八炷。供養西方極樂世界光壽無量阿彌陀",
    "X62n1187_002:0440c23": "佛。為感因中所發四十八願。以名號功德。普度有情。",
    "X62n1187_002:0440c24": "至稱十念。亦得往生。又然身香九炷。供養西方極樂",
    "X62n1187_002:0441a01": "世界在池水上阿彌陀佛。為感果上所開九品方便。",
    "X62n1187_002:0441a02": "令惡逆眾生。十念稱佛。得生寶池。我弟子古崑。以此",
    "X62n1187_002:0441a03": "然香功德。至心回向。唯願六方諸佛。兩土世尊。慈悲",
    "X62n1187_002:0441a04": "證明。哀憐攝受。願我盡此報身。決定得生極樂世界。",
    "X62n1187_002:0441a05": "七寶池中下品華內。承佛冥加。一彈指頃。華開見佛。",
    "X62n1187_002:0441a06": "即聞佛乘。頓開佛慧。廣度眾生。滿菩提願。",
    "X62n1187_002:0441a07": "然臂香供楞嚴觀音圓通偈發願",
    "X62n1187_002:0441a08": "我然臂香十二炷。供養楞嚴圓通偈。願我早生七寶",
    "X62n1187_002:0441a09": "池。早淨耳根聞妙諦。",
    "X62n1187_002:0441a10": "楞嚴經觀音圓通偈云。十方俱擊皷十處一齊聞",
    "X62n1187_002:0441a11": "此則圓真實。隔垣聽音響。遐邇俱可聞。此則通真",
    "X62n1187_002:0441a12": "實。聲無亦無滅。聲有亦非生。生滅二圓離。此則常",
    "X62n1187_002:0441a13": "真實。幽溪大師楞嚴玄義云。常真實即聞性竪窮。",
    "X62n1187_002:0441a14": "不生不滅也。圓真實即聞性橫徧。無去無來也。通",
    "X62n1187_002:0441a15": "真實即聞性清淨。不受妄染也。(崑曰。宛同圓覺經覺性徧滿清淨不",
    "X62n1187_002:0441a16": "動之義)又云圓通常。即三德也。即常住真心也。此數",
    "X62n1187_002:0441a17": "偈。不唯可以驗耳根本理圓妙。行者亦宜持此。以",
    "X62n1187_002:0441a18": "資圓修。如人靜居之時。隨其音聲。發於何方。應於",
    "X62n1187_002:0441a19": "障外。或動或靜。而吾之聞性。圓通常住。於此彌可",
    "X62n1187_002:0441a20": "資而得矣。又復應知。法本非空非假。亦非非空假。",
    "X62n1187_002:0441a21": "秪由法性絕待。就此寓名為中。秪由法性無染。就",
    "X62n1187_002:0441a22": "此寓名為空。秪由法性具足諸法。就此寓名為假。",
    "X62n1187_002:0441a23": "只一法性。即絕待即無妄即具法。如摩尼寶珠。即",
    "X62n1187_002:0441a24": "瑩徹即具寶即體圓。雖三宛然。而是一珠。雖是一",
    "X62n1187_002:0441b01": "珠。而三宛然。耳根圓通。亦復如是。十方俱擊皷。十",
    "X62n1187_002:0441b02": "處一齊聞。就此絕待。說名為中。能觀此圓。是觀中",
    "X62n1187_002:0441b03": "道。隔垣聽音響。遐邇俱可聞。就此無礙。說名為空。",
    "X62n1187_002:0441b04": "能觀此通。是觀真空。聲無亦無滅。聲有亦非生。就",
    "X62n1187_002:0441b05": "此無生。說名為有。能觀此常。是觀妙有。天台云。全",
    "X62n1187_002:0441b06": "由性具。實匪修成。不其然乎。此猶約不次中。說於",
    "X62n1187_002:0441b07": "次弟。若不次不次說者。舉圓必通必常。舉通必圓",
    "X62n1187_002:0441b08": "必常。舉常必圓必通。是故返聞之時。但觀其圓。則",
    "X62n1187_002:0441b09": "通之於常。皆在是矣(文)崑為沙彌時。初閱此經。一",
    "X62n1187_002:0441b10": "見擊鐘驗常。及此偈等。便生歡喜遂將此經常帶",
    "X62n1187_002:0441b11": "身邊。故受戒後。住國清禪堂。於靜夜中。歡喜聽幽",
    "X62n1187_002:0441b12": "冥鐘。反觀聞性。一夜聞鐘聲。恍有所解。而成偈云。",
    "X62n1187_002:0441b13": "　本來無可比　　因他現其己　　他己自消融",
    "X62n1187_002:0441b14": "　無憂亦無喜",
    "X62n1187_002:0441b15": "後見幽溪生無生論云。靈虗不昧。吾心自空也。物",
    "X62n1187_002:0441b16": "來斯應。吾心自有也空有相即。吾心自中也。此性",
    "X62n1187_002:0441b17": "也。非修也。三諦也。非三觀也。修之者。稱性照了也。",
    "X62n1187_002:0441b18": "體達此心。空洞無物謂之空。照了此性。具足萬法",
    "X62n1187_002:0441b19": "謂之假。融通二邊。不一不異謂之中。然則即虗靈",
    "X62n1187_002:0441b20": "而應物也。即應物而虗靈也空即假中也假即空",
    "X62n1187_002:0441b21": "中也。中即空假也。是稱性而修也。絕待而照也。不",
    "X62n1187_002:0441b22": "思議之三觀也。首楞大定之司南也。始知前所解",
    "X62n1187_002:0441b23": "者。恍契此旨。乃信極樂依正莊嚴之他物。即吾人",
    "X62n1187_002:0441b24": "虗靈不昧之自心。故圓中鈔云離彼妙有。無以顯",
    "X62n1187_002:0441c01": "此真空。離此真空無以證彼妙有。余幸知此。方能",
    "X62n1187_002:0441c02": "勇信西方。死心求生。實從無生論及圓中鈔而入",
    "X62n1187_002:0441c03": "是故願嗣台宗。為幽溪之後裔焉。",
    "X62n1187_002:0441c04": "然臂香供圓覺經發願",
    "X62n1187_002:0441c05": "我然臂香十二炷。供養圓覺了義經。願我早見阿彌",
    "X62n1187_002:0441c06": "陀。早來以此度羣生。",
    "X62n1187_002:0441c07": "圓覺經云彼知覺者猶如虗空知虗空者即空華",
    "X62n1187_002:0441c08": "相。亦不可說。無知覺性。有無俱遣是則名為淨覺",
    "X62n1187_002:0441c09": "隨順。崑因師兄指示。讀至於此。喜而有疑。遂向日",
    "X62n1187_002:0441c10": "用中。參箇能知覺者。畢竟是誰。亦在國清寺禪堂。",
    "X62n1187_002:0441c11": "於解七之際。豁然有省。如久渴得漿。喜不可說。後",
    "X62n1187_002:0441c12": "念佛時。因述偈云。",
    "X62n1187_002:0441c13": "　本有一圓覺　　動轉及施為　　明明全體是",
    "X62n1187_002:0441c14": "　何必更問誰",
    "X62n1187_002:0441c15": "　了了無踪跡　　時時在目前　　本來離言說",
    "X62n1187_002:0441c16": "　故佛亦無傳",
    "X62n1187_002:0441c17": "　吾聞淨土教　　頗似有宿因　　所食諸雜毒",
    "X62n1187_002:0441c18": "　吐成六字經",
    "X62n1187_002:0441c19": "崑因宿障深重。學禪難就。遂捨之修淨。恐招謗禪",
    "X62n1187_002:0441c20": "之罪。是故將從前濫沾法乳之言。至心呈出。一表",
    "X62n1187_002:0441c21": "賢聖流通經典之恩。一表祖師建立禪堂之德。雖",
    "X62n1187_002:0441c22": "則入門甚淺。然於淨土。甘心守愚。全仗此矣。",
    "X62n1187_002:0441c23": "牙痛發願",
    "X62n1187_002:0441c24": "古崑恒受牙痛。心不能忍。靜心思之。定是前生毀謗",
    "X62n1187_002:0442a01": "三寶。及一切人。故招此報。若不懺悔。必墮地獄。是故",
    "X62n1187_002:0442a02": "發心敬然臂香四十八炷。供養阿彌陀佛。發露懺悔。",
    "X62n1187_002:0442a03": "願早往生。願云。",
    "X62n1187_002:0442a04": "　我受牙痛為何因　　諒必前生謗三尊",
    "X62n1187_002:0442a05": "　謗法謗僧過已重　　再加謗佛罪難陳",
    "X62n1187_002:0442a06": "　若不懺悔并發願　　必墮地獄痛尤深",
    "X62n1187_002:0442a07": "　故然臂香六八炷　　供養彌陀大慈尊",
    "X62n1187_002:0442a08": "　願我速離牙痛苦　　願我促壽早往生",
    "X62n1187_002:0442a09": "　願我早見彌陀面　　以真實語利羣生",
    "X62n1187_002:0442a10": "　讚佛讚僧心不已　　更讚淨土妙法門",
    "X62n1187_002:0442a11": "　普令眾生皆度脫　　我願方始得稱心",
    "X62n1187_002:0442a12": "　仰願十方三世佛　　一切菩薩賢聖僧",
    "X62n1187_002:0442a13": "　大慈大悲同證明　　同垂救護令往生",
    "X62n1187_002:0442a14": "病久發願",
    "X62n1187_002:0442a15": "古崑於癸酉年。三月初五日。身染重病。直至秋間。夜",
    "X62n1187_002:0442a16": "不安眠。口不開味。生死之事。未知如何。想我此生。別",
    "X62n1187_002:0442a17": "無所能。只有淨土一門。極力相信。誠恐宿業深重。現",
    "X62n1187_002:0442a18": "生不能如願。豈不孤負佛恩。枉被法服。虗消一切信",
    "X62n1187_002:0442a19": "心供養。佛袈裟下。失却人身。最堪痛惜。異方便中。不",
    "X62n1187_002:0442a20": "成道業。甯不悲傷。故於九月二十三日。在天台教觀。",
    "X62n1187_002:0442a21": "啟建四十九日七期。禁止語言不敢放逸。每日早晨。",
    "X62n1187_002:0442a22": "敬然臂香三炷。供養阿彌陀佛。發願云。",
    "X62n1187_002:0442a23": "　六八大願王　　九品妙慈力　　令我速歸去",
    "X62n1187_002:0442a24": "　早來度一切　　我壽若未盡　　願令病消滅",
    "X62n1187_002:0442b01": "　誓發精進心　　持名不休歇",
    "X62n1187_002:0442b02": "戒述發願",
    "X62n1187_002:0442b03": "古崑慚愧數年以來。謬述偈文。自不知醜。靜心思之。",
    "X62n1187_002:0442b04": "不但枉費工夫。全無利益。而且勞損精神。增長狂見。",
    "X62n1187_002:0442b05": "其害非淺。止觀云。領持記憶。心勞志倦。言論往復。水",
    "X62n1187_002:0442b06": "濁珠昏。領持記憶。乃學佛法之要事。修止觀者。尚須",
    "X62n1187_002:0442b07": "棄捨。況專持名號。現世求生之人。那可向外習學。擾",
    "X62n1187_002:0442b08": "亂心神。使三昧不成。往生難決。為改前非。復成偈云。",
    "X62n1187_002:0442b09": "謬述偈文向外學。妄招賢士生輕薄。祖師妙典積如",
    "X62n1187_002:0442b10": "山。何用吾盲多造作。可醜可醜真可醜。私採他言為",
    "X62n1187_002:0442b11": "己有。如此狂心不肯休。西方直路成橫走。如斯深障",
    "X62n1187_002:0442b12": "每欲戒之。意馬難止。是故於同治癸酉年。佛成道日。",
    "X62n1187_002:0442b13": "敬然臂香三炷。立誓願云。古崑此生再述偈文。必墮",
    "X62n1187_002:0442b14": "地獄。又敬然臂香六炷。供養釋迦如來。彌陀世尊。唯",
    "X62n1187_002:0442b15": "願以慈悲願力。加被於我。令我定心念佛。速往西方",
    "X62n1187_002:0442b16": "早見慈尊。頓開佛慧。盡未來際。說法利生。",
    "X62n1187_002:0442b17": "慎狂發願",
    "X62n1187_002:0442b18": "妙叶禪師云。交情不求益我。情益我則虧失道義。虧",
    "X62n1187_002:0442b19": "道義必見人之非。又云。與人不求順適。人順適則內",
    "X62n1187_002:0442b20": "必自矜。內自矜必執我之是。崑每好亂改學友之言。",
    "X62n1187_002:0442b21": "豈非見人之非。執我之是。故知虧道內矜。受害非淺。",
    "X62n1187_002:0442b22": "淨業未成。自救不了。那敢評人是非。的是狂魔所附。",
    "X62n1187_002:0442b23": "回心思之。懊悔不已。是故於光緒元年夏日。向阿彌",
    "X62n1187_002:0442b24": "陀佛敬然臂香九炷。以求懺悔。發願偈云。",
    "X62n1187_002:0442c01": "深慚無智起狂見。每每胡圖改友言。今向佛前求懺",
    "X62n1187_002:0442c02": "悔。願除狂害早生蓮。",
    "X62n1187_002:0442c03": "七期發願",
    "X62n1187_002:0442c04": "要解云。得生與否。全由信願之有無。品位高下。全由",
    "X62n1187_002:0442c05": "持名之深淺。徹悟云。真能發願則信在其中。信願既",
    "X62n1187_002:0442c06": "具。則行不期起而自起。是故信願行。三種資糧。唯一",
    "X62n1187_002:0442c07": "願字盡之矣。崑每揣障重。要仗一心不亂。方得往生。",
    "X62n1187_002:0442c08": "今生決定不能。若仗信願能生。似可勉力。是故凡建",
    "X62n1187_002:0442c09": "七期。定十萬彌陀為日課。以作發願之本。決不求一",
    "X62n1187_002:0442c10": "心不亂。每晨必然臂香三炷供佛。至心發願云。",
    "X62n1187_002:0442c11": "我今然臂香。供養彌陀佛。願我命終時。決定生彼國。",
    "X62n1187_002:0442c12": "呵棄欲蓋",
    "X62n1187_002:0442c13": "慈雲懺願儀云。定取淨業即時成就。不得一念思憶",
    "X62n1187_002:0442c14": "五塵。呵去愛欲。勤息恚癡。行人各有無始惡習。速求",
    "X62n1187_002:0442c15": "捨離。不為正懺障礙。當觀察何習偏重。呵棄調停。取",
    "X62n1187_002:0442c16": "令平復。勿便行法唐喪其功。余為此。採止觀方便中",
    "X62n1187_002:0442c17": "呵五欲棄五蓋之文。附以欣求淨土之意。述成十偈。",
    "X62n1187_002:0442c18": "寫諸坐隅。日以自警云。",
    "X62n1187_002:0442c19": "色",
    "X62n1187_002:0442c20": "色欲侵人禍甚深。輪迴六道苦彌增。願求彼佛垂慈",
    "X62n1187_002:0442c21": "愍。早放光明接往生。",
    "X62n1187_002:0442c22": "聲",
    "X62n1187_002:0442c23": "媚言艶曲眾邪聲。惱亂行人道不成。誓念佛名生彼",
    "X62n1187_002:0442c24": "國。常聽靈鳥唱玄音。",
    "X62n1187_002:0443a01": "香",
    "X62n1187_002:0443a02": "芬芳馥郁害非輕。高志之人亦被侵。唯願早登安養",
    "X62n1187_002:0443a03": "國。蓮華香裏悟無生。",
    "X62n1187_002:0443a04": "味",
    "X62n1187_002:0443a05": "沙彌躭味墮蟲身。此欲由來害亦深。及早修行生極",
    "X62n1187_002:0443a06": "樂。酥酡妙食自然成。",
    "X62n1187_002:0443a07": "觸",
    "X62n1187_002:0443a08": "堪嗟觸害少人知。垢體常希細軟衣。託質蓮華身淨",
    "X62n1187_002:0443a09": "潔。微風吹著妙難思。",
    "X62n1187_002:0443a10": "貪",
    "X62n1187_002:0443a11": "貪心一起黑沉沉。人相翻為餓鬼形。急念彌陀生寶",
    "X62n1187_002:0443a12": "所。現成受用不須尋。",
    "X62n1187_002:0443a13": "嗔",
    "X62n1187_002:0443a14": "炎炎嗔火若蛇形。燒却無邊功德林。遙羨樂邦諸善",
    "X62n1187_002:0443a15": "友。慈悲喜捨利羣生。",
    "X62n1187_002:0443a16": "睡",
    "X62n1187_002:0443a17": "睡魔久住黑山林。晝夜常欺學道人。痛策身心稱彼",
    "X62n1187_002:0443a18": "佛。早歸極樂始安甯。",
    "X62n1187_002:0443a19": "掉悔",
    "X62n1187_002:0443a20": "掉舉身心障已深。更縈憂悔道難成。一聲佛號超生",
    "X62n1187_002:0443a21": "死。自在逍遙莫比倫。",
    "X62n1187_002:0443a22": "疑",
    "X62n1187_002:0443a23": "疑蓋縈纏道不成。應須急棄莫存心。樂邦有路原相",
    "X62n1187_002:0443a24": "近。信極方能易往生。",
    "X62n1187_002:0443b01": "血佛像詩",
    "X62n1187_002:0443b02": "同治壬申夏初。崑在旌教講寺。看顯明和尚之病。見",
    "X62n1187_002:0443b03": "妙能法師自題血像詩十首。喜其深得欣厭取捨之",
    "X62n1187_002:0443b04": "旨。故不揣庸愚。學而和之。每得二首。原韻別記。",
    "X62n1187_002:0443b05": "久背彌陀大導師。深沉苦海莫能離。剖身欲畫慈悲",
    "X62n1187_002:0443b06": "像。滴血解鮮帶淚垂。",
    "X62n1187_002:0443b07": "血描極樂大恩師。盡報歸依不敢離。苦海漂流無可",
    "X62n1187_002:0443b08": "出。願伸寶手近吾垂。",
    "X62n1187_002:0443b09": "說著死門涕淚淋。深慚虗度莫追尋。至心血寫如來",
    "X62n1187_002:0443b10": "像。願我速聞極樂音。",
    "X62n1187_002:0443b11": "窮兒嘆苦淚淋淋。痛失摩尼沒處尋。割血圖成親長",
    "X62n1187_002:0443b12": "者。朝朝求降大慈音。",
    "X62n1187_002:0443b13": "勞勞碌碌百無成。孤負靈臺一點明。賴有彌陀垂攝",
    "X62n1187_002:0443b14": "受。恭描血像願求生。",
    "X62n1187_002:0443b15": "善事難周惡易成。皆由因果不分明。今刳舌血描慈",
    "X62n1187_002:0443b16": "像。九品華池定得生。",
    "X62n1187_002:0443b17": "造業之時只一軀。三途受苦有千殊。願從此世生安",
    "X62n1187_002:0443b18": "養。剖血描成彼佛模。",
    "X62n1187_002:0443b19": "只說聖凡各一軀。誰知真性體無殊。誠心血繪彌陀",
    "X62n1187_002:0443b20": "像。帶起當人臺日模。",
    "X62n1187_002:0443b21": "覺體靈明本自安。量周沙界一毫端。血圖聖像皆因",
    "X62n1187_002:0443b22": "此。唯願諸人著眼看。",
    "X62n1187_002:0443b23": "莊嚴淨土最堪安。寶樹重重樂萬端。痛血畫成調御",
    "X62n1187_002:0443b24": "像。願生彼國倚欄看。",
    "X62n1187_002:0443c01": "輪迴生死去還來。何日能昇七寶臺。割血描師求出",
    "X62n1187_002:0443c02": "苦。免教痛哭響如雷。",
    "X62n1187_002:0443c03": "剖身滴血畫如來。願我臨終上寶臺。諸佛現前同授",
    "X62n1187_002:0443c04": "手。梵音慰喻響如雷。",
    "X62n1187_002:0443c05": "現前一念本惺惺。為染塵緣失己靈。血畫彌陀全體",
    "X62n1187_002:0443c06": "露。宛然心佛不丹青。",
    "X62n1187_002:0443c07": "彌陀願海寂惺惺。攝取羣生復本靈。剖血繪成真實",
    "X62n1187_002:0443c08": "像。是心是佛是丹青。",
    "X62n1187_002:0443c09": "佛性常存非舊新。眾生迷背認殘身。精誠血畫慈尊",
    "X62n1187_002:0443c10": "像。普願含靈越垢塵。",
    "X62n1187_002:0443c11": "一點靈光萬古新。情根覆蔽變凡身。血心畫作西方",
    "X62n1187_002:0443c12": "佛。願了娑婆歷劫塵。",
    "X62n1187_002:0443c13": "情枷愛鎖莫能開。急急回頭把藕栽。恭對西方剖舌",
    "X62n1187_002:0443c14": "血。描成彼佛宛然來。",
    "X62n1187_002:0443c15": "彼佛願門正大開。應將信種急培栽。我今血畫金池",
    "X62n1187_002:0443c16": "像。宛在心中無去來。",
    "X62n1187_002:0443c17": "曠劫奔馳喪本真。深悲空過負慈親。今番立誓持名",
    "X62n1187_002:0443c18": "號。滴血申誠畫佛身。",
    "X62n1187_002:0443c19": "血寫彌陀即一真。為人自肯乃方親。還須把本逃生",
    "X62n1187_002:0443c20": "死。念念休忘彼佛身。",
    "X62n1187_002:0443c21": "為友封龕",
    "X62n1187_002:0443c22": "拈封條云。真如界內。本無東西之隔。生滅門中。却有",
    "X62n1187_002:0443c23": "來去之形。恭惟旌教堂上顯明和尚。一生行滿。大事",
    "X62n1187_002:0443c24": "圓成。可謂無所從來。來生東土亦無所去。去往西方",
    "X62n1187_002:0444a01": "更白數言聊表尊德。脫俗離塵數十春。尋師訪道志",
    "X62n1187_002:0444a02": "宏深。因緣時至心華發。親見無生舊主人。苦志參禪",
    "X62n1187_002:0444a03": "功已至。忘身為眾愈加精。朝行百事無疲倦。夜坐觀",
    "X62n1187_002:0444a04": "心達五更。戒行精嚴如雪淨。慈悲忍辱利羣生。出言",
    "X62n1187_002:0444a05": "不說他人過。居世常存厭世心。臨終一著無餘事。但",
    "X62n1187_002:0444a06": "念彌陀願往生。可幸顯公歸西去。堪憐吾輩少知音。",
    "X62n1187_002:0444a07": "且道封龕一句作麼生。多年苦行忙如箭。今日安閒",
    "X62n1187_002:0444a08": "坐寶蓮。便封。",
    "X62n1187_002:0444a09": "往生要關",
    "X62n1187_002:0444a10": "念佛之人。將往生時。最怕心懷疑惑。自生退屈。謂我",
    "X62n1187_002:0444a11": "等生死凡夫。罪障深重豈能一世便得往生此皆不",
    "X62n1187_002:0444a12": "如彌陀願力。特為救度苦惱眾生一生成就。而設此",
    "X62n1187_002:0444a13": "方便也。觀經云。十惡五逆。臨終苦逼。教稱十念。即生",
    "X62n1187_002:0444a14": "彼國。此豈非一生成就之明證乎。十惡五逆。乃極大",
    "X62n1187_002:0444a15": "惡人。尚能一生成就。何況小惡。何況無惡。何況一生",
    "X62n1187_002:0444a16": "念佛之人。豈不決定往生。疑者云。大惡之人。臨終念",
    "X62n1187_002:0444a17": "佛。十念往生。皆是宿世善根深厚。乃能如此。釋云。大",
    "X62n1187_002:0444a18": "惡之人。宿世尚有善根。何況小惡。何況無惡。何況一",
    "X62n1187_002:0444a19": "生念佛之人。豈有無善根之理。當知但能遇善知識。",
    "X62n1187_002:0444a20": "聞佛名號。皆是宿世善根深厚之人。不可自生疑惑。",
    "X62n1187_002:0444a21": "自障其心。令一生空過道業無成。余親見善友。根機",
    "X62n1187_002:0444a22": "最利功行高超。臨終生疑。不得往生。有愚鈍者。老實",
    "X62n1187_002:0444a23": "念佛。臨命終時。即得往生。可見淨土法門。不論根機",
    "X62n1187_002:0444a24": "大小。功行淺深。唯在深信佛語。皆得成就。故慈照宗",
    "X62n1187_002:0444b01": "主云。將謂是凡夫。不得生淨土。且自持齋戒。後世願",
    "X62n1187_002:0444b02": "為人。輾轉更修行。方可生彼國。多見修行人。常作如",
    "X62n1187_002:0444b03": "是說不稱彌陀願。不合淨土經。邪見障覆心。畢竟難",
    "X62n1187_002:0444b04": "出離。非是他人障。皆是自障心。今世不得生。一蹉成",
    "X62n1187_002:0444b05": "百蹉。勸汝修行人。信我如來說。佛無不實語。豈是虗",
    "X62n1187_002:0444b06": "誑言。但當自精勤。一心求淨土。",
    "X62n1187_002:0444b07": "佛恩加被",
    "X62n1187_002:0444b08": "余庚午冬。在旌教寺。起七念佛。因得小病。便生疲倦。",
    "X62n1187_002:0444b09": "不能提起。心中胡思亂想。忽然想著在家之時。衣食",
    "X62n1187_002:0444b10": "難圖。苦不可言。今賴佛恩百事現成。稍有微恙。那堪",
    "X62n1187_002:0444b11": "放逸。今逢如此良緣。再不精進念佛。豈有出苦之期。",
    "X62n1187_002:0444b12": "因此忽爾新鮮。神清氣爽。念佛頗見有力。因作厭苦",
    "X62n1187_002:0444b13": "出家念佛求生四偈。以常警策。",
    "X62n1187_002:0444b14": "自慚歷劫罪根深。報在貧家做苦人。衣食難圖多困",
    "X62n1187_002:0444b15": "厄。親隣靡恃甚酸辛。雖存藝業空無味。賴遇病緣起",
    "X62n1187_002:0444b16": "厭心。感佛慈悲垂救護。願修大行度羣生。",
    "X62n1187_002:0444b17": "造惡愚人忽作僧。未知往昔有何因。旱逢甘澤非吾",
    "X62n1187_002:0444b18": "福。病遇良醫是聖勳。大石將沉還不沒。重囚臨死得",
    "X62n1187_002:0444b19": "回生。願祈速出輪迴苦。廣學菩提報佛恩。",
    "X62n1187_002:0444b20": "幸得為僧異俗倫。深慚垢重道難成。胸中妄想紛然",
    "X62n1187_002:0444b21": "起。意地貪嗔不暫停。始學禪宗緣未就。將修淨業病",
    "X62n1187_002:0444b22": "相侵哀哉寶所空無獲。立誓專稱萬德名。",
    "X62n1187_002:0444b23": "畢命為期誦佛名。朝朝六萬定功程。往生盡在專修",
    "X62n1187_002:0444b24": "志。流轉咸由放逸心。極樂人民皆不退。娑婆豪貴亦",
    "X62n1187_002:0444c01": "沉淪。唯求早託蓮池底。免在閻浮受苦輪。",
    "X62n1187_002:0444c02": "憶恩流淚",
    "X62n1187_002:0444c03": "同治庚午冬。余在旌教寺。裱一軸六字洪名供於室",
    "X62n1187_002:0444c04": "內。於初掛之日。竭力跪誦千聲。以申誠敬。忽憶萬德",
    "X62n1187_002:0444c05": "洪名。救我死心之恩。不覺聲淚並出因作偈云。",
    "X62n1187_002:0444c06": "六字洪名妙莫測。無邊功德皆含攝。本師為此重重",
    "X62n1187_002:0444c07": "宣。諸佛因斯處處說。善導多稱多放光。少康一唱一",
    "X62n1187_002:0444c08": "飛佛。我今跪誦憶深恩。句句聲聲淚並出。",
    "X62n1187_002:0444c09": "慶領直捷",
    "X62n1187_002:0444c10": "彌陀要解云。阿彌陀佛。是萬德洪名。以名召德。罄無",
    "X62n1187_002:0444c11": "不盡。徹悟禪師云。一句所念之佛。全德立名。德外無",
    "X62n1187_002:0444c12": "名。以名召德。名外無德。寄語持名行者。當思此語。始",
    "X62n1187_002:0444c13": "知持名不必參觀。至簡易至直捷也。余愧數年以來。",
    "X62n1187_002:0444c14": "不解此旨。隨伶俐人脚跟所轉。妄謂彌陀名號。曲為",
    "X62n1187_002:0444c15": "下根之人。若上智念佛。必要參究作觀方稱有禪有",
    "X62n1187_002:0444c16": "淨。每懷此意。究竟參又參不到。觀又觀不成。幸於辛",
    "X62n1187_002:0444c17": "未春。而得解入彌陀三身之德。恒稱名而頓彰。圓中",
    "X62n1187_002:0444c18": "鈔云。一稱嘉號。萬德齊彰。果有此妙。自此參觀心絕。",
    "X62n1187_002:0444c19": "慶幸之至。若非父母勤苦之力。讀兩年書識幾箇字。",
    "X62n1187_002:0444c20": "那有今朝。愧出家來。並無酧薦遂然臂香四十八炷",
    "X62n1187_002:0444c21": "供養阿彌陀佛。願我生身父母。承此善根。早生極樂",
    "X62n1187_002:0444c22": "因作偈云。",
    "X62n1187_002:0444c23": "以名召德本融通。彼佛分明在口中。果得持名無異",
    "X62n1187_002:0444c24": "念。聲聲露出紫金容。",
    "X62n1187_002:0445a01": "手掐輪珠記佛名。珠中有佛甚分明。只因自己塵緣",
    "X62n1187_002:0445a02": "重。終日於中不見形。",
    "X62n1187_002:0445a03": "家貧已讀兩年書。父母辛勤汗如雨。今解以名召德",
    "X62n1187_002:0445a04": "宗。全憑識字看經語。",
    "X62n1187_002:0445a05": "臂上虔焚六八香。至心供養彌陀佛。以斯功德願雙",
    "X62n1187_002:0445a06": "親。早脫苦輪生樂國。",
    "X62n1187_002:0445a07": "惜前謬濫",
    "X62n1187_002:0445a08": "堪悲昔日墮偏空。妄謂己明向上宗。念著彌陀平淡",
    "X62n1187_002:0445a09": "淡。自稱見地喜濃濃。",
    "X62n1187_002:0445a10": "初出家時本信西。一欣禪理反嫌低。至遭兵難方知",
    "X62n1187_002:0445a11": "謬。盡改從前一切非。",
    "X62n1187_002:0445a12": "淨宗未入自稱通。濫解彌陀即主翁。雖說洪名吾喜",
    "X62n1187_002:0445a13": "念。心中猶著沒西東。",
    "X62n1187_002:0445a14": "我學恭禮只解空。謬稱心淨即蓮宮。至看十要明西",
    "X62n1187_002:0445a15": "有。始決持名願捨東。",
    "X62n1187_002:0445a16": "名號本願",
    "X62n1187_002:0445a17": "眾生垢重道難修。苦海茫茫怎出頭。法藏因斯立誓",
    "X62n1187_002:0445a18": "願。但將名號度羣流。",
    "X62n1187_002:0445a19": "彌陀名號願無邊。普攝凡愚頓且圓。惡逆回心纔十",
    "X62n1187_002:0445a20": "念。火車化作紫金蓮。",
    "X62n1187_002:0445a21": "持名自得",
    "X62n1187_002:0445a22": "洪名隱隱口中稱。手掐輪珠靜靜聽。聽得玄音明歷",
    "X62n1187_002:0445a23": "歷。恍如有佛露真身。",
    "X62n1187_002:0445a24": "開唇誦佛微微響。攝耳澄心細細聽。聽得佛音含淚",
    "X62n1187_002:0445b01": "出。宛如難子哭慈親。",
    "X62n1187_002:0445b02": "持名要策",
    "X62n1187_002:0445b03": "口誦佛。耳聽聲。句句應使勿暫停。但得如斯無夾雜。",
    "X62n1187_002:0445b04": "宛然有佛在其唇(西齋詩云。口耳相傳六個字聖凡不隔一條絲。即此義也)。",
    "X62n1187_002:0445b05": "名一舉。佛頓彰。(徹悟禪師云。全德立名。德外無名。以名召德。名外無德。少康祖師。功極於",
    "X62n1187_002:0445b06": "此。故能稱一聲名。出一尊佛)聲聲全露自心光。(即徹悟云。一聲佛號。一聲心直下分",
    "X62n1187_002:0445b07": "明。豈待尋鞭影。不勞頻舉示。白牛運出古黃全)為茲不用雜參觀。只要當人",
    "X62n1187_002:0445b08": "願力強(堅密大師云。六字洪名。念念之間欣厭具足。此即願力堅強之謂也)。",
    "X62n1187_002:0445b09": "持名重口",
    "X62n1187_002:0445b10": "持名重口義深深。當究大乘圓頓經。法華一稱皆作",
    "X62n1187_002:0445b11": "佛。觀經十氣便超生。",
    "X62n1187_002:0445b12": "洪名功大在音聲。故得頓收惡逆根。感應易成全仗",
    "X62n1187_002:0445b13": "此。高賢慎勿看為輕。",
    "X62n1187_002:0445b14": "持名當響",
    "X62n1187_002:0445b15": "我稱名號響如雷。彼佛遙聞必速來。只為念聲力小",
    "X62n1187_002:0445b16": "小。故他緩緩送金臺。",
    "X62n1187_002:0445b17": "我把彌陀盡力稱。蓮池會裏必聞聲。其中諒有舊親",
    "X62n1187_002:0445b18": "戚。終肯早來送好音。",
    "X62n1187_002:0445b19": "持名伏妄",
    "X62n1187_002:0445b20": "稱佛不宜記妄心。最宜聽著口中音。譬如白日濃雲",
    "X62n1187_002:0445b21": "起。當幸陽光不被侵。",
    "X62n1187_002:0445b22": "稱名伏妄有奇勳。勳在口中出響聲。譬若人間千怪",
    "X62n1187_002:0445b23": "起。一雷能破眾邪心。",
    "X62n1187_002:0445b24": "三業圓修",
    "X62n1187_002:0445c01": "口稱佛號必從心。手掐輪珠正屬身。三業圓修功必",
    "X62n1187_002:0445c02": "大。故堪將此廣流行。",
    "X62n1187_002:0445c03": "細想佛宣三藏經。無非警誡修三業。所以深勸稱彌",
    "X62n1187_002:0445c04": "陀。聲聲圓淨易超越。",
    "X62n1187_002:0445c05": "有佛土頌",
    "X62n1187_002:0445c06": "曾見學者。將一卷彌陀經。都說是自心本性。並無彼",
    "X62n1187_002:0445c07": "佛彼土。豈非撥境求心。斬頭覔活。余聞之不忍。遂述",
    "X62n1187_002:0445c08": "有佛土頌。以警童蒙。",
    "X62n1187_002:0445c09": "大哉一卷小彌陀。佛字算有八十五。只見三心在厥",
    "X62n1187_002:0445c10": "中。敢云無佛甯非忤。",
    "X62n1187_002:0445c11": "土字覔成二十一。徧尋性字無踪跡。分明有土是圓",
    "X62n1187_002:0445c12": "談。不比小乘多說寂。",
    "X62n1187_002:0445c13": "自題小照",
    "X62n1187_002:0445c14": "本貧窮人。是地獄種。何福而遇出家。何慧而知西方。",
    "X62n1187_002:0445c15": "必蒙彌陀恩德之所加被。既感佛恩。當持佛名。慚愧",
    "X62n1187_002:0445c16": "不能參究作觀。不能平伏妄想。只堪記數讀誦。畢命",
    "X62n1187_002:0445c17": "為期而已。曾有偈云。",
    "X62n1187_002:0445c18": "感佛深恩誦佛名。不修妙觀不參心。任憑意地多思",
    "X62n1187_002:0445c19": "想。誓掐輪珠動口唇。問如此念佛。有何奇特。答念珠",
    "X62n1187_002:0445c20": "在手華池朗。佛號離唇性地昏。",
    "X62n1187_002:0445c21": "痛策依稀",
    "X62n1187_002:0445c22": "堅密大師云。一句彌陀。非大徹不能全提。而最愚亦",
    "X62n1187_002:0445c23": "無少欠。倘有些子分別。便成大法魔殃。只貴一心受",
    "X62n1187_002:0445c24": "持。甯羨依稀解悟。乞兒若見小利。急須吐棄無餘。崑",
    "X62n1187_002:0446a01": "向謂名號即佛。豈非依稀。又謂名號即心。豈非分別。",
    "X62n1187_002:0446a02": "如此小利。那可不吐因然臂香九炷。而述痛策云。",
    "X62n1187_002:0446a03": "彌陀六萬定規繩。日日堅持作路程。不想白牛當處",
    "X62n1187_002:0446a04": "露。只求臨死免沉淪。",
    "X62n1187_002:0446a05": "朝數洪名六萬聲。憑他微妙深非深。不求彼佛今時",
    "X62n1187_002:0446a06": "現。只想臨終得往生。",
    "X62n1187_002:0446a07": "多劫以來積罪深。持名一世豈能清。必憑佛力垂加",
    "X62n1187_002:0446a08": "護。使我臨終帶業生。",
    "X62n1187_002:0446a09": "巍巍萬德紫金身。纔誦洪名那得親。必仗當人真信",
    "X62n1187_002:0446a10": "願。臨終佛救始超昇。",
    "X62n1187_002:0446a11": "吾人心性含諸妙。信此求生終易到。最怕於中解不",
    "X62n1187_002:0446a12": "忘。雖持佛號功難效。",
    "X62n1187_002:0446a13": "彼佛洪名度一切。急須持誦休停輟。當如遇難喊人",
    "X62n1187_002:0446a14": "援。莫謂音聲便是佛。",
    "X62n1187_002:0446a15": "難難難難難之極。頓悟依然生苦域。實為理明事不",
    "X62n1187_002:0446a16": "精。故知重解反招躃。",
    "X62n1187_002:0446a17": "易易易易易之至。十聲佛號歸西去。只憑一點願心",
    "X62n1187_002:0446a18": "堅。故信洪名功莫喻。",
    "X62n1187_002:0446a19": "深恩略讚",
    "X62n1187_002:0446a20": "一句洪名血滴滴。當知法藏大恩力。經無數劫結吾",
    "X62n1187_002:0446a21": "緣。始肯今朝口不輟。",
    "X62n1187_002:0446a22": "一句洪名血滴滴。釋迦之苦如山疊。捨頭捨目為吾",
    "X62n1187_002:0446a23": "身。今日方能聽彼說。",
    "X62n1187_002:0446a24": "一句洪名血滴滴。六方盡出廣長舌。為防吾信不能",
    "X62n1187_002:0446b01": "堅。六道輪迴無可出。",
    "X62n1187_002:0446b02": "一句洪名血滴滴。祖師菩薩汗如血。剖心竭力造諸",
    "X62n1187_002:0446b03": "書。勸我必從者裏入。",
    "X62n1187_002:0446b04": "古崑自發狂來苦有數載。幸於此休。故然臂香四",
    "X62n1187_002:0446b05": "十八炷。供養彌陀釋迦。六方諸佛。及歷代祖師菩",
    "X62n1187_002:0446b06": "薩發願云。我供臂香四十八。微酧佛祖諸恩德。願",
    "X62n1187_002:0446b07": "吾今世得超生。盡未來時度一切。",
    "X62n1187_002:0446b08": "佛前號哭",
    "X62n1187_002:0446b09": "同治庚午九月。崑在旌教寺。啟建七七道場。每日持",
    "X62n1187_002:0446b10": "名十萬。至圓滿日。自慚空過。佛前號哭云。",
    "X62n1187_002:0446b11": "　法門如此勝妙　　我罪如此深重　　為人如此心急",
    "X62n1187_002:0446b12": "　慧辯如此愚鈍　　信願如此極力　　持名如此散動",
    "X62n1187_002:0446b13": "　如此難得相應　　真實可悲可痛",
    "X62n1187_002:0446b14": "此偈乃佛前聲淚俱下之言。倘有妄語。自招拔舌。",
    "X62n1187_002:0446b15": "真實哭有多次。今特記出。以告諸賢。俾知我古崑",
    "X62n1187_002:0446b16": "雖盡心竭力。窮究淨土妙旨。不及愚夫愚婦。老實",
    "X62n1187_002:0446b17": "念佛之人。猶得一心不亂。",
    "X62n1187_002:0446b18": "刺血暢懷",
    "X62n1187_002:0446b19": "我今刺舌血。敬寫彌陀經。諸佛應生喜。彌陀必更欣。",
    "X62n1187_002:0446b20": "我今刺舌血。塗徧六方佛。諒必共哀憐。令吾生樂國。",
    "X62n1187_002:0446b21": "我刺左手血。書成六八願。彌陀欲普收。必定有吾分。",
    "X62n1187_002:0446b22": "我刺右手血。流歸九品池。不分華大小。必有我一枝。",
    "X62n1187_002:0446b23": "老實念佛",
    "X62n1187_002:0446b24": "老實念彌陀。蓮邦歸路直。暫時生巧心。即刻墮邪域。",
    "X62n1187_002:0446c01": "老實念彌陀。易離生死苦。一貪奇妙功。難到清凉所。",
    "X62n1187_002:0446c02": "老實念彌陀。應須不輟口。聲聲如哭親。恰恰朝西走。",
    "X62n1187_002:0446c03": "老實念彌陀。數珠休脫手。日持幾萬聲。在此終非久。",
    "X62n1187_002:0446c04": "念佛慰進",
    "X62n1187_002:0446c05": "一句阿彌陀。一顆大明珠。在在勤抹拭。處處寶光舒。",
    "X62n1187_002:0446c06": "一句阿彌陀。一把金剛劍。日日持手中。朝朝魔不現。",
    "X62n1187_002:0446c07": "一句阿彌陀。一條安養路。步步向前行。時時離穢土。",
    "X62n1187_002:0446c08": "一句阿彌陀。一分相好光。念念常不捨。刻刻近法王。",
    "X62n1187_002:0446c09": "三業同運",
    "X62n1187_002:0446c10": "智者大師摩訶止觀云。步步聲聲念念。唯在阿彌陀",
    "X62n1187_002:0446c11": "佛。因述四偈。而為警策。",
    "X62n1187_002:0446c12": "時時近佛繞。步步出塵牢。日日常如是。往生位必高。",
    "X62n1187_002:0446c13": "開口誦彌陀。聲聲莫間斷。承斯往樂邦。彼佛必先喚。",
    "X62n1187_002:0446c14": "欲離煩惱纏。念念休忘佛。不假諸功勳。速超安樂國。",
    "X62n1187_002:0446c15": "欲成微妙德。唯在阿彌陀。三業同時運。得功易且多。",
    "X62n1187_002:0446c16": "繞佛偶成",
    "X62n1187_002:0446c17": "口稱彼佛名。身向彼方走。可恨貪嗔癡。不能隨我後。",
    "X62n1187_002:0446c18": "願心欣西走。妄想好東遊。賴有彌陀力。終能到寶樓。",
    "X62n1187_002:0446c19": "持名要切",
    "X62n1187_002:0446c20": "洪名口口稱。生死聲聲哭。願佛大慈悲。令吾歸去速。",
    "X62n1187_002:0446c21": "願師生蓮",
    "X62n1187_002:0446c22": "崑深愧在俗之時。貧苦無依。誤歸外道。幸遇普甯堂",
    "X62n1187_002:0446c23": "上。上滌下凡茂老和尚。救度出家。今聞去世是故敬",
    "X62n1187_002:0446c24": "然臂香四十八炷。供養阿彌陀佛。發願云。",
    "X62n1187_002:0447a01": "我然六八香。供養彌陀佛。願我剃度師。早生極樂國。",
    "X62n1187_002:0447a02": "掩關警策",
    "X62n1187_002:0447a03": "余有同學。於旌教寺掩關。說法甚勤。為人甚切。只恐",
    "X62n1187_002:0447a04": "利人太早。有損於己況凡夫習氣。名利難輕。情愛易",
    "X62n1187_002:0447a05": "熾。雖然志在淨土。無奈力量未充。因忝在知心。同為",
    "X62n1187_002:0447a06": "生死。故述八聯示之。願共警策。",
    "X62n1187_002:0447a07": "　掩關本避人情亂　　定課原防世事纏",
    "X62n1187_002:0447a08": "　六字洪名應努力　　三時淡飯可隨緣",
    "X62n1187_002:0447a09": "　識性不嫌羮味苦　　知心何用語言甜",
    "X62n1187_002:0447a10": "　順境亂心多罣礙　　逆緣助道少牽連",
    "X62n1187_002:0447a11": "　法愛不輕功不熟　　人情難淡道難全",
    "X62n1187_002:0447a12": "　名聲愈廣情愈重　　利養越多愛越堅",
    "X62n1187_002:0447a13": "　勸人恐惹人情縛　　說法防招法愛牽",
    "X62n1187_002:0447a14": "　癩客醫瘡真可笑　　破舟救溺實堪憐",
    "X62n1187_002:0447a15": "策不相應",
    "X62n1187_002:0447a16": "嘗見淨友。根機稍利。最好稱能。常說厭娑婆欣極樂",
    "X62n1187_002:0447a17": "人命無常。光陰有限。而所行之事。全不相應。余因此",
    "X62n1187_002:0447a18": "自省。習氣相同。遂作兩聯。以自警策省庵法師云。雖",
    "X62n1187_002:0447a19": "有好心。多為名利之所夾雜。雖有善法。復為罪業之",
    "X62n1187_002:0447a20": "所染污。可不慎乎聯云。",
    "X62n1187_002:0447a21": "真欣極樂逍遙。彼佛洪名當緊誦。",
    "X62n1187_002:0447a22": "實厭娑婆苦惱。自身能處不宜稱。",
    "X62n1187_002:0447a23": "既知人命無常。外事紛紛林再管。",
    "X62n1187_002:0447a24": "果信光陰有限。內心亂亂急須平。",
    "X62n1187_002:0447b01": "讚佛聯對",
    "X62n1187_002:0447b02": "苦海風狂真可怕。必依教主之言。始得速離此岸。",
    "X62n1187_002:0447b03": "愛河浪險實堪愁。終靠導師之力。方能早到他鄉。",
    "X62n1187_002:0447b04": "娑婆教主。悲願宏深。誓度苦人離火宅。",
    "X62n1187_002:0447b05": "極樂導師。慈心廣大。常迎迷子入蓮池。",
    "X62n1187_002:0447b06": "黃金地上。寶樹重重。盡是修行者種。",
    "X62n1187_002:0447b07": "白玉池中。蓮華朵朵。無非念佛人栽。",
    "X62n1187_002:0447b08": "日日執華臺。處處去迎念佛者。",
    "X62n1187_002:0447b09": "朝朝垂寶手。時時來接信心人。",
    "X62n1187_002:0447b10": "我口裏纔唱明幾聲佛號。",
    "X62n1187_002:0447b11": "彼池中便高了數寸蓮華。",
    "X62n1187_002:0447b12": "暫禮金容三身圓現。",
    "X62n1187_002:0447b13": "壹稱嘉號萬德齊彰。",
    "X62n1187_002:0447b14": "白毫徧攝微塵剎。",
    "X62n1187_002:0447b15": "紺目常窺大地人。",
    "X62n1187_002:0447b16": "華臺迎接無疑士。",
    "X62n1187_002:0447b17": "寶手提攜有願人。",
    "X62n1187_002:0447b18": "聖號暫稱功莫測。",
    "X62n1187_002:0447b19": "凡心雖亂妙難量。",
    "X62n1187_002:0447b20": "一聲佛號微微誦。",
    "X62n1187_002:0447b21": "七寶蓮華大大開。",
    "X62n1187_002:0447b22": "覺號在唇唇有佛。",
    "X62n1187_002:0447b23": "清珠存手手無塵。",
    "X62n1187_002:0447b24": "稱洪名蓮華燦爛。",
    "X62n1187_002:0447c01": "起惡念劍樹魏峩。",
    "X62n1187_002:0447c02": "六方佛出廣長舌。",
    "X62n1187_002:0447c03": "三界人歸安樂家。",
    "X62n1187_002:0447c04": "入此門來當念佛。",
    "X62n1187_002:0447c05": "行其路去莫忘西。(門對)",
    "X62n1187_002:0447c06": "淨土隨學卷下(終)"
}