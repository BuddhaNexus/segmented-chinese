{
    "X66n1297_014:0368b01": "宗鑑法林卷十四",
    "X66n1297_014:0368b02": "集雲堂 編",
    "X66n1297_014:0368b03": "  大鑒下三世",
    "X66n1297_014:0368b04": "五臺山隱&#x5CEF;禪師(馬祖一嗣)[0368b04] 一日辭祖。祖曰甚處去。師",
    "X66n1297_014:0368b05": "曰石頭去。祖曰石頭路滑。師曰竿木隨身逢場作",
    "X66n1297_014:0368b06": "戲。便去。纔到石頭。便繞禪&#x7240;一&#x5E00;振錫一下問是",
    "X66n1297_014:0368b07": "何宗旨。頭曰蒼天蒼天。師無語。回舉似馬祖。祖曰",
    "X66n1297_014:0368b08": "汝更去見。它道蒼天蒼天便噓兩聲。師又去。一依",
    "X66n1297_014:0368b09": "前問。頭乃噓兩聲。師又無語。歸舉似馬祖。祖曰向",
    "X66n1297_014:0368b10": "汝道石頭路滑。",
    "X66n1297_014:0368b11": "[0368b11] 清化&#x5DBE;云。馬祖有決勝千里之謀。隱&#x5CEF;有萬夫不當",
    "X66n1297_014:0368b12": "之勇。惟石頭老漢坐觀成敗。因甚如此。曹溪波浪如",
    "X66n1297_014:0368b13": "相似。無限平人被陸沉。",
    "X66n1297_014:0368b14": "[0368b14] 石頭路滑人難到。到者方知滑似苔。兩度三回雖蹋",
    "X66n1297_014:0368b15": "倒。通身泥水又歸來。(虛堂愚)",
    "X66n1297_014:0368b16": "[0368b16] 唱徹黃金縷。重吹紫玉簫。倚樓人不見。風過樹頭搖。",
    "X66n1297_014:0368b17": "(□□□)",
    "X66n1297_014:0368b18": "[0368b18] 諸葛名士。蜀得其龍。綸巾羽扇。坐制英雄。赤壁歸來。",
    "X66n1297_014:0368b19": "周郎悵望。既生瑜。何生亮。(俍亭挺)",
    "X66n1297_014:0368b20": "[0368b20] 隱&#x5CEF;在襄州破威儀堂祇著襯衣於砧椎邊拈椎",
    "X66n1297_014:0368b21": "曰。道得即不打。眾默然。師便打一下。",
    "X66n1297_014:0368b22": "[0368b22] 法眼益云。隱&#x5CEF;奇怪甚奇怪。要且打不著。又云。其時",
    "X66n1297_014:0368b23": "一眾。出自偶然。 翠巖芝云。此語有勘破處。且道勘",
    "X66n1297_014:0368b24": "破阿誰。 雪竇顯云。果然果然。 東禪觀云。彼時堂",
    "X66n1297_014:0368c01": "中是有人耶。無人耶。若有人。可容得伊。若無人。爭容",
    "X66n1297_014:0368c02": "得伊。又云。笑殺旁觀。 城山洽云。當時若有人。奪椎",
    "X66n1297_014:0368c03": "子&#x5374;打云勘破了也。看者漢作何合煞。",
    "X66n1297_014:0368c04": "[0368c04] 隱&#x5CEF;因南泉指淨缾曰。淨缾是境。你不得動著境",
    "X66n1297_014:0368c05": "與我將水來。師將淨缾傾水於泉面前。泉休去。",
    "X66n1297_014:0368c06": "[0368c06] 歸宗常云。隱&#x5CEF;也是亂瀉。 勝法法云。隱&#x5CEF;猶欠一",
    "X66n1297_014:0368c07": "槌在。南泉休去。伯牙與子期不是閒相識。祇如歸宗",
    "X66n1297_014:0368c08": "恁麼道。是&#x80BB;他不&#x80BB;他。",
    "X66n1297_014:0368c09": "[0368c09] 南泉不指淨缾。隱&#x5CEF;何曾潟水。從教打瓦鑽龜。佛法",
    "X66n1297_014:0368c10": "不在者裏。(鼓山珪)",
    "X66n1297_014:0368c11": "[0368c11] 眼中無翳休挑刮。鏡上無塵不用磨。信步出門行大",
    "X66n1297_014:0368c12": "路。橫擔拄杖唱山歌。(妙喜杲)",
    "X66n1297_014:0368c13": "[0368c13] 南泉特地指缾。隱&#x5CEF;便來瀉水。兩人自不識羞。掘地",
    "X66n1297_014:0368c14": "深埋自己。(照堂一)",
    "X66n1297_014:0368c15": "[0368c15] 落英片片逐東風。狼藉春光滿地紅。設使向前收拾",
    "X66n1297_014:0368c16": "得。餘香猶有過牆東。(幻寄庭)",
    "X66n1297_014:0368c17": "[0368c17] 隱&#x5CEF;推車次。馬祖展足在路上坐。師曰請師收足。",
    "X66n1297_014:0368c18": "祖曰已展不縮。師曰已進不退。乃推過。損祖足。祖",
    "X66n1297_014:0368c19": "歸執斧立法堂曰。適來輾損老僧&#x811A;底出來。師便",
    "X66n1297_014:0368c20": "引頸於祖前。祖乃置斧。",
    "X66n1297_014:0368c21": "[0368c21] 法林音云。逢強即弱。遇柔能剛。馬祖父子可謂鍼芥",
    "X66n1297_014:0368c22": "相投。雖然。不免傷鋒犯手。何不待馬祖云已展不縮。",
    "X66n1297_014:0368c23": "便云學人罪過。看馬祖又作個甚麼伎倆。",
    "X66n1297_014:0368c24": "[0368c24] 煞神當令不容情。撞倒當頭太歲星。逐鹿過山都不",
    "X66n1297_014:0369a01": "看。由來虎將愛強兵。(六雪誾)",
    "X66n1297_014:0369a02": "磁州馬頭&#x5CEF;神藏禪師(馬祖一嗣)[0369a02] 示眾。知而無知。不是",
    "X66n1297_014:0369a03": "無知。而說無知。",
    "X66n1297_014:0369a04": "[0369a04] 南泉云。恁麼依師道。始道得一半。 黃蘗云。不是南",
    "X66n1297_014:0369a05": "泉駁。他要圓前話。",
    "X66n1297_014:0369a06": "[0369a06] 從頭數到一二三。倒數&#x5374;成三二一。直饒善會大衍",
    "X66n1297_014:0369a07": "算。搯指巡文數不出。(中菴空)",
    "X66n1297_014:0369a08": "[0369a08] 峨眉&#x5CEF;頂月朦朧。古木寒泉知幾重。與路為讎行莫",
    "X66n1297_014:0369a09": "到。宛然出思落花中。(節巖琇)",
    "X66n1297_014:0369a10": "[0369a10] 片片殘紅水際飛。霞流萬里自光輝。擷芳人去無消",
    "X66n1297_014:0369a11": "息。紫燕銜來點翠微。(法林音)",
    "X66n1297_014:0369a12": "衢州烏臼禪師(馬祖一嗣)[0369a12] 因玄紹二上座參。師乃問發",
    "X66n1297_014:0369a13": "足甚處。玄曰江西。師便打。玄曰久知和尚有此機",
    "X66n1297_014:0369a14": "要。師曰。汝既不會。後面箇師僧抵對看。紹擬近前。",
    "X66n1297_014:0369a15": "師打曰。信知同坑無異土。參堂去。",
    "X66n1297_014:0369a16": "[0369a16] 雪竇顯云。宗師眼目須至&#x6F1D;麼。如金翅擘海直取龍",
    "X66n1297_014:0369a17": "吞。有般漢眼目未辨東西。拄杖不知顛倒。祇管說照",
    "X66n1297_014:0369a18": "用同時。人境俱奪。 溈山&#x5586;云。烏臼大似巨靈逞擘",
    "X66n1297_014:0369a19": "太華之威。蒼龍展奪驪珠之勢。直得乾坤失色。日月",
    "X66n1297_014:0369a20": "潛輝。乃拈拄杖云。諸人還識烏臼麼。若也識去。橫按",
    "X66n1297_014:0369a21": "鏌&#x9381;寰中獨據。若也未識。棒頭有眼明如日。卓拄杖。",
    "X66n1297_014:0369a22": " 白雲端云。眾中商量道。拄杖在烏臼手裏。以強淩",
    "X66n1297_014:0369a23": "弱有什麼難。苦哉。作者般見解。水亦難消。所以道醍",
    "X66n1297_014:0369a24": "醐上味為世所珍。遇斯等人翻成毒藥。要識烏臼麼。",
    "X66n1297_014:0369b01": "橫按鏌&#x9381;全正令。太平寰宇斬癡頑。 昭覺勤云。雪",
    "X66n1297_014:0369b02": "竇明辨古今。分別邪正。若不知有。爭解恁麼道。雖然",
    "X66n1297_014:0369b03": "如是。祇見烏臼放行處。未明烏臼把住處。要知烏臼",
    "X66n1297_014:0369b04": "把住處麼。直得釋迦彌勒猶為走使。不敢正眼&#x89B0;著。",
    "X66n1297_014:0369b05": "若使據令而行。盡大地人總須喫棒。 天目禮云。盡",
    "X66n1297_014:0369b06": "道烏臼用處如燒尾霹靂。殊不知性命落在二僧手",
    "X66n1297_014:0369b07": "裏。似敗陣將軍投戈散地。 雲居莊云。平地上嶮崖。",
    "X66n1297_014:0369b08": "孤峻處平坦。諸方祇知烏臼具超宗越格底手段。且",
    "X66n1297_014:0369b09": "不知烏臼徹底老婆心。會麼。棒打石人頭。嚗嚗論實",
    "X66n1297_014:0369b10": "事。 愚菴盂云。烏臼祇管據令而行。彌勒釋迦立在",
    "X66n1297_014:0369b11": "下風。試問玄紹還甘麼。若甘則瞎&#x5374;天下人眼。若不",
    "X66n1297_014:0369b12": "甘則瞎&#x5374;烏臼眼。若是甘與不甘一并收下。也是瞎",
    "X66n1297_014:0369b13": "驢趁大隊。 資國秀云。烏臼盡法。不管無民。翠&#x5CEF;也",
    "X66n1297_014:0369b14": "是順硃填墨。昭覺雖則緇素精明。祇知烏臼把住處。",
    "X66n1297_014:0369b15": "未明烏臼放行處。要知放行處麼。竹密不妨流水過。",
    "X66n1297_014:0369b16": "山高豈礙白雲飛。",
    "X66n1297_014:0369b17": "[0369b17] 赤身挨白刃。死中還得活。一箭自迷&#x8E2A;。萬車齊喪轍。",
    "X66n1297_014:0369b18": "(竹菴珪)",
    "X66n1297_014:0369b19": "[0369b19] 烈焰不容蚊蚋泊。大海那堪宿死屍。任是三頭并六",
    "X66n1297_014:0369b20": "臂。望風無不豎降旗。(徑山杲)",
    "X66n1297_014:0369b21": "[0369b21] 鏌&#x9381;在握當堂坐。擬欲衝前便喪軀。縱使機鋒如電",
    "X66n1297_014:0369b22": "拂。到頭未免病棲蘆。(&#x61F6;菴需)",
    "X66n1297_014:0369b23": "[0369b23] 當陽兩口藏鋒劍。背觸停思便喪身。慣展機先白拈",
    "X66n1297_014:0369b24": "手。不應無罪陷平人。(幻寄庭)",
    "X66n1297_014:0369c01": "[0369c01] 烏臼問僧近離甚處。曰定州。師曰定州法道何似",
    "X66n1297_014:0369c02": "者裏。曰不別。師曰若不別便轉彼中去。便打。僧曰",
    "X66n1297_014:0369c03": "棒頭有眼不得艸艸。師曰今日打著一箇也。又打",
    "X66n1297_014:0369c04": "三下。僧便出去。師曰屈棒原來有人喫在。曰爭奈",
    "X66n1297_014:0369c05": "杓柄在和尚手裏。師曰。汝若要。山僧回與汝。僧近",
    "X66n1297_014:0369c06": "前奪棒打師三下。師曰屈棒屈棒。曰有人喫在。師",
    "X66n1297_014:0369c07": "曰艸艸打著箇漢。僧禮拜。師曰&#x5374;與麼去也。僧大",
    "X66n1297_014:0369c08": "笑而出。師曰消得恁麼消得恁麼。",
    "X66n1297_014:0369c09": "[0369c09] 開先金云。雲行雨施。雷奔電掃。縛虎放虎。入草出草。",
    "X66n1297_014:0369c10": "烏臼與者僧相見。可謂主賓互換。縱奪可觀。因甚&#x5374;",
    "X66n1297_014:0369c11": "道消得恁麼。且道是肯伊不肯伊。 資福廣云。多錢",
    "X66n1297_014:0369c12": "善賈。長袖善舞。隨時消息。步中規矩。善論掌上身飛。",
    "X66n1297_014:0369c13": "人棄我取。總欠一著在。 幻寄庭云。多少人在雪竇",
    "X66n1297_014:0369c14": "頌上敲&#x750E;打瓦。不知雪竇命&#x8109;在烏臼棒頭上。",
    "X66n1297_014:0369c15": "[0369c15] 呼即易。遣即難。互換機鋒仔細看。劫石固來猶可壞。",
    "X66n1297_014:0369c16": "滄溟深處立須乾。烏臼老。幾何般。與他杓柄太無端。",
    "X66n1297_014:0369c17": "(明覺顯)",
    "X66n1297_014:0369c18": "[0369c18] 相見不虛圖。分明付與渠。汝醉我扶起。我倒汝還扶。",
    "X66n1297_014:0369c19": "交互為賓主。相將入帝都。高歌大笑九衢裏。天上人",
    "X66n1297_014:0369c20": "間惟我爾。(佛性泰)",
    "X66n1297_014:0369c21": "[0369c21] 風風雨雨轉吞聲。樹底游絲不斷情。倒卷飛花上層",
    "X66n1297_014:0369c22": "閣。美人閒把玉欄&#x51ED;。(三&#x5CEF;藏)",
    "X66n1297_014:0369c23": "[0369c23] 賊劫賊。機就機。天關撥轉星辰動。地軸掀翻海嶽移。",
    "X66n1297_014:0369c24": "(咦)蛟龍一&#x9B2A;乾坤動。鼎沸寒聲徹閫維。(遠菴&#x50FC;)",
    "X66n1297_014:0370a01": "石臼禪師(馬祖一嗣)[0370a01] 參馬祖。祖問甚處來。師曰烏臼來。",
    "X66n1297_014:0370a02": "祖曰烏臼近日有何言句。師曰幾人於此茫然。祖",
    "X66n1297_014:0370a03": "曰。茫然且置。悄然一句作麼生。師乃近前三步。祖",
    "X66n1297_014:0370a04": "曰。我有七棒寄打烏臼。你還甘否。師曰。和尚先喫。",
    "X66n1297_014:0370a05": "某甲後甘。",
    "X66n1297_014:0370a06": "[0370a06] 昭覺勤云。艸窠裏撥出一箇半箇。有什麼共語處。雖",
    "X66n1297_014:0370a07": "然如是。猶放過一著在。 天井新云。兩箇漢。成則俱",
    "X66n1297_014:0370a08": "成敗則俱敗。仔細看來。總是乞兒索舊債。",
    "X66n1297_014:0370a09": "[0370a09] 石臼發&#x811A;太遲。馬祖開口太早。十字街頭要錢。須是",
    "X66n1297_014:0370a10": "打他拷栳。(月堂昌)",
    "X66n1297_014:0370a11": "[0370a11] 石臼因僧問如何是地藏手中珠。師曰你手中還",
    "X66n1297_014:0370a12": "有麼。曰不會。師曰莫瞞大眾。復頌曰。不識自家寶。",
    "X66n1297_014:0370a13": "隨它認外塵。日中逃影質。鏡裏失頭人。",
    "X66n1297_014:0370a14": "[0370a14] 貪觀天上月。失&#x5374;手中橈。石臼山下路。歸計轉迢遙。",
    "X66n1297_014:0370a15": "覿面光輝日。拍手笑吾曹。且道笑他箇什麼。為人不",
    "X66n1297_014:0370a16": "得力。(佛燈珣)",
    "X66n1297_014:0370a17": "[0370a17] 喪盡自家寶。何須問外塵。萬緣俱照破。方見本來人。",
    "X66n1297_014:0370a18": "(塗毒策)",
    "X66n1297_014:0370a19": "古寺禪師(馬祖一嗣)[0370a19] 丹霞來訪經宿。明旦粥熟。行者祇",
    "X66n1297_014:0370a20": "盛一&#x9262;與師。又盛一&#x9262;自喫。殊不顧霞。霞亦自盛",
    "X66n1297_014:0370a21": "粥喫。者曰。五更侵早起。更有夜行人。霞謂師曰。何",
    "X66n1297_014:0370a22": "不教訓行者。得恁麼無禮。師曰淨地上不要點污",
    "X66n1297_014:0370a23": "人家男女。霞曰洎不問過者老漢。",
    "X66n1297_014:0370a24": "[0370a24] 出鳳巢雛無弱翅。宿龍門客豈逡巡。莓苔一任松風",
    "X66n1297_014:0370b01": "掃。古寺從來不受塵。(木陳忞)",
    "X66n1297_014:0370b02": "[0370b02] 家富小兒嬌。強兵無弱將。泥牛[口*后]月浪千尋。石筍抽",
    "X66n1297_014:0370b03": "條高萬丈。(達變權)",
    "X66n1297_014:0370b04": "本溪禪師(馬祖一嗣)[0370b04] 一日坐次。龐居士至。師纔顧視。士",
    "X66n1297_014:0370b05": "以拄杖&#x7575;一圓相。師近前蹋&#x5374;。士曰與麼不與麼。",
    "X66n1297_014:0370b06": "師亦&#x7575;一圓相。士亦近別蹋&#x5374;。師曰與麼不與麼。",
    "X66n1297_014:0370b07": "士&#x5374;拋下拄杖而立。師曰來時有杖去時無杖。曰",
    "X66n1297_014:0370b08": "幸自圓成徒勞側目。師撫掌曰。奇哉奇哉。一無所",
    "X66n1297_014:0370b09": "得。士拈拄杖便行。師曰看路看路。",
    "X66n1297_014:0370b10": "[0370b10] 各呈見解。互換機鋒。石火莫及。電光罔通。拋下拄杖",
    "X66n1297_014:0370b11": "而立。不同艸艸。拈起拄杖便行。亦豈&#x60A4;&#x60A4;。者裏著得",
    "X66n1297_014:0370b12": "隻眼。許你親見龐公。(石溪月)",
    "X66n1297_014:0370b13": "[0370b13] 起摸&#x7575;[打-丁+羕]弄精魂。拂跡除蹤更見人。行到水窮山盡",
    "X66n1297_014:0370b14": "處。滿天雲散月華明。(瞎堂遠)",
    "X66n1297_014:0370b15": "[0370b15] 十九條平路。終無一局同。欲分先後手。側目辨來蹤。",
    "X66n1297_014:0370b16": "(正覺顯)",
    "X66n1297_014:0370b17": "[0370b17] 本溪因龐公問丹霞打侍者意旨如何。師曰老老",
    "X66n1297_014:0370b18": "大大見人長短。曰為我與師同參所以借問。師曰",
    "X66n1297_014:0370b19": "若恁麼從頭舉來共你商量。曰老老大大不可共",
    "X66n1297_014:0370b20": "你說人是非。師曰念公年老。曰罪過罪過。",
    "X66n1297_014:0370b21": "[0370b21] 一對鐵鎚如綿團。一雙烏鴉如白鶴。忽然狹路相逢。",
    "X66n1297_014:0370b22": "不免將錯就錯。(佛鑒懃)",
    "X66n1297_014:0370b23": "韶州乳源禪師(馬祖一嗣)[0370b23] 上堂。西來的的意。不妨難道。",
    "X66n1297_014:0370b24": "大眾莫有道得者。出來試道看。有僧出。纔禮拜。師",
    "X66n1297_014:0370c01": "便打曰。是甚麼時節出頭來。",
    "X66n1297_014:0370c02": "[0370c02] 後人舉似長慶。慶云不妨不妨。 保福展代云。為和",
    "X66n1297_014:0370c03": "尚不惜身命。 承天宗云。宗乘也不易扶豎。者兩箇",
    "X66n1297_014:0370c04": "老漢扶不起。我道者僧若不出頭。棒即是乳源自喫。",
    "X66n1297_014:0370c05": " 溈山果云。者僧若具眼。纔見開口便好向道。老和",
    "X66n1297_014:0370c06": "尚少賣弄。不惟勘破乳源。亦乃坐斷天下人舌頭。",
    "X66n1297_014:0370c07": " 廣胤標云。者僧若是箇漢。待伊纔拈棒便好接住。送",
    "X66n1297_014:0370c08": "一送云。和尚也須自領一半始得。管教者老漢一場",
    "X66n1297_014:0370c09": "&#x61E1;[怡-台+羅]。",
    "X66n1297_014:0370c10": "[0370c10] 祖意西來豈易量。&#x64E1;眸已自錯承當。闍黎不解知時",
    "X66n1297_014:0370c11": "節。開眼堂堂入鑊湯。(此山應)",
    "X66n1297_014:0370c12": "[0370c12] 西來的的意何如。舉唱多憐在半途。勾賊到家還破",
    "X66n1297_014:0370c13": "賊。信知身佩辟兵符。(趙善期)",
    "X66n1297_014:0370c14": "[0370c14] 乳源因仰山作沙彌時念經聲高。師咄曰者沙彌",
    "X66n1297_014:0370c15": "念經恰似哭。山曰。慧寂祇恁麼。未審和尚如何。師",
    "X66n1297_014:0370c16": "乃顧&#x770E;。山曰。若恁麼。與哭何異。師便休。",
    "X66n1297_014:0370c17": "[0370c17] 箭鋒拄。&#x5292;刃交。移星轉斗。換象抽爻。回首暮雲歸未",
    "X66n1297_014:0370c18": "合。&#x64E1;眸新月上林梢。(達變權)",
    "X66n1297_014:0370c19": "[0370c19] 象王回顧。師子返躑。玉轉珠回。山青水碧。在&#x6BBB;頻伽",
    "X66n1297_014:0370c20": "聲即奇。出&#x7FA3;果有摶風翮。(遠庵&#x50FC;)",
    "X66n1297_014:0370c21": "齊峰禪師(馬祖一嗣)[0370c21] 因龐居士問此去峰頂有幾里。師",
    "X66n1297_014:0370c22": "曰什麼處去來。曰可謂峻硬不得問著。師曰是多",
    "X66n1297_014:0370c23": "少。曰一二三。師曰四五六。曰何不道七。師曰纔有",
    "X66n1297_014:0370c24": "七便有八。曰得也得也。師曰一任添取。曰不得堂",
    "X66n1297_014:0371a01": "堂道。師曰還我恁麼時龐老主人公來。曰少神作",
    "X66n1297_014:0371a02": "麼。師曰好箇問訊問不著人。曰將謂將謂。",
    "X66n1297_014:0371a03": "[0371a03] 天童華云。發大機。顯大用。且非電光石火疾焰過風。",
    "X66n1297_014:0371a04": "要須平地上嶮&#x5D15;孤峻處平坦。看他二老深入虎穴",
    "X66n1297_014:0371a05": "透徹淵源。至於結角羅紋游刃磅&#x7934;得大自在。因甚",
    "X66n1297_014:0371a06": "華頂峰未曾到。祇如齊峰云。還我恁麼時龐老主人",
    "X66n1297_014:0371a07": "公來。士云少神作麼。歸宗者裏擬著箇眼。也要諸人",
    "X66n1297_014:0371a08": "瞥地。良久云。竹影掃&#x5826;塵不動。月穿潭底水無痕。",
    "X66n1297_014:0371a09": "[0371a09] 齊峰一日與龐居士&#x7ADD;行。士乃前行一步曰我強",
    "X66n1297_014:0371a10": "如師一步。師曰無背向老翁要爭先在。曰苦中苦",
    "X66n1297_014:0371a11": "未是此一句。師曰怕公不甘。曰老翁不甘齊峰堪",
    "X66n1297_014:0371a12": "作什麼。師曰若有棒在手打不倦。士便打一摑曰",
    "X66n1297_014:0371a13": "不多好。師始拈棒。被士把住曰者漢今日一場敗",
    "X66n1297_014:0371a14": "闕。師笑曰是我拙是公巧。士乃拊掌出曰平交平",
    "X66n1297_014:0371a15": "交。",
    "X66n1297_014:0371a16": "[0371a16] 江天銓云。縱中有奪。龐公只知背水。輸中有贏。齊峰",
    "X66n1297_014:0371a17": "慣會減&#x7AC8;。雖然共出馬師之門。究竟未&#x89A9;馬師之面。",
    "X66n1297_014:0371a18": "[0371a18] 絲綸收放&#x70DF;波裏。穩坐磯頭&#x57C0;釣鉤。今古不傳真妙",
    "X66n1297_014:0371a19": "訣。蘆花月映一天秋。(德實信)",
    "X66n1297_014:0371a20": "洪州水潦禪師(馬祖一嗣)[0371a20] 問馬祖如何是西來的的意。",
    "X66n1297_014:0371a21": "祖乃當胸蹋倒。師大悟。起來呵呵笑曰。也大奇。也",
    "X66n1297_014:0371a22": "大奇。百千三昧。無量妙義。祇向一毫頭上識得根",
    "X66n1297_014:0371a23": "源去。",
    "X66n1297_014:0371a24": "[0371a24] 瑯琊覺云。大眾你道水潦還曾悟也未。 天童覺云。",
    "X66n1297_014:0371b01": "馬大師不合放過。待伊起來恁麼道。但問祇者一毫",
    "X66n1297_014:0371b02": "頭從甚處得來。待伊擬議。更與一蹋。 理安問云。垛",
    "X66n1297_014:0371b03": "生招箭。 鼓山霈云。乞兒見小利。",
    "X66n1297_014:0371b04": "[0371b04] 馬駒一蹋。驢兒倒地。大笑起來。羊鳴犬吠。(野軒尊)",
    "X66n1297_014:0371b05": "[0371b05] 一蹋倒時堪大笑。從前伎倆盡徒勞。蛇頭&#x5374;要重揩",
    "X66n1297_014:0371b06": "癢。萬萬千千出一毫。(白雲端)",
    "X66n1297_014:0371b07": "[0371b07] 水潦承機徹祖意。馬駒一蹋曉根源。&#x8657;空撲落無閒",
    "X66n1297_014:0371b08": "地。&#x5374;向滄溟駕鐵船。(照覺總)",
    "X66n1297_014:0371b09": "[0371b09] 筠管釀來應已熟。不惜醉裏帽欹斜。酴醾浪有幽香",
    "X66n1297_014:0371b10": "在。是酒元來不是花。(&#x61F6;庵樞)",
    "X66n1297_014:0371b11": "[0371b11] 說道春來好。狂風太放顛。吹花隨水去。翻&#x5374;釣魚船。",
    "X66n1297_014:0371b12": "(雪庵瑾)",
    "X66n1297_014:0371b13": "[0371b13] 拆塊破葛巾。補條破葛褲。趕著南山&#x9E9E;。走&#x5374;北山兔。",
    "X66n1297_014:0371b14": "搖棉戶。喫豆腐。自從轉過簸箕來。至今兩腿酸如酢。",
    "X66n1297_014:0371b15": "(介旭遐)",
    "X66n1297_014:0371b16": "[0371b16] 水潦因僧到乃&#x7575;圓相放師肩上。師撥三下。&#x5374;&#x7575;",
    "X66n1297_014:0371b17": "圓相指其僧。僧禮拜。師打曰者掠&#x8657;漢。",
    "X66n1297_014:0371b18": "[0371b18] 保寧勇別僧拜處但唾之而去。復頌。",
    "X66n1297_014:0371b19": "[0371b19] 趯去拳來乃是常。如何得不見參商。依公定度無偏",
    "X66n1297_014:0371b20": "黨。短自短兮長自長。",
    "X66n1297_014:0371b21": "[0371b21] 水潦因僧問如何是沙門行。師曰。動則影現。覺則",
    "X66n1297_014:0371b22": "冰生。",
    "X66n1297_014:0371b23": "[0371b23] 資福玉云。動則影現。不動時不可無影也。覺則冰生。",
    "X66n1297_014:0371b24": "不覺時不可無冰也。謂沙門眼尚不得。況於行乎。",
    "X66n1297_014:0371c01": "[0371c01] 水牯從它露地眠。何勞短笛又加鞭。自由自在長林",
    "X66n1297_014:0371c02": "下。一日如同過百年。(寓谷志)",
    "X66n1297_014:0371c03": "袁州楊岐甄叔禪師(馬祖一嗣)[0371c03] 僧問如何是祖師西來",
    "X66n1297_014:0371c04": "意。師提起數珠。僧罔措。師曰會麼。曰不會。師曰某",
    "X66n1297_014:0371c05": "甲參見石頭來。曰見石頭得何意旨。師指庭前鹿",
    "X66n1297_014:0371c06": "曰會麼。曰不會。師曰渠儂得自由。",
    "X66n1297_014:0371c07": "[0371c07] 露溼雲凝曉不收。暮霞猶桂樹梢頭。西峰夜半猿啼",
    "X66n1297_014:0371c08": "後。笑看蟾光海面浮。(無異來)",
    "X66n1297_014:0371c09": "毗陵芙蓉太毓禪師(馬祖一嗣)[0371c09] 一日因行食到龐公前。",
    "X66n1297_014:0371c10": "公擬接。師乃縮手曰。生心受食。淨名所呵。去此一",
    "X66n1297_014:0371c11": "機。居士還甘否。曰當時善現豈不作家。師曰非關",
    "X66n1297_014:0371c12": "它事。曰食到口邊被人奪&#x5374;。師乃行食。公曰不消",
    "X66n1297_014:0371c13": "一句。",
    "X66n1297_014:0371c14": "[0371c14] 昭覺勤云。善現作家。芙蓉奇特。盡被龐公一狀領過",
    "X66n1297_014:0371c15": "了也。祇如道不消一句。且道是那一句。端坐受供養。",
    "X66n1297_014:0371c16": "施主常安樂。",
    "X66n1297_014:0371c17": "[0371c17] 芙蓉因龐公問。馬祖著實為人處。還分付吾師否。",
    "X66n1297_014:0371c18": "師曰。某甲尚未見它。作麼生知它著實處。曰祇者",
    "X66n1297_014:0371c19": "見知也無討處。師曰居士也不得一向言說。曰。一",
    "X66n1297_014:0371c20": "向言說師又失宗。若作兩向三向。師還開得口麼。",
    "X66n1297_014:0371c21": "師曰。直是開口不得。可謂實也。公撫掌而去。",
    "X66n1297_014:0371c22": "[0371c22] 昭覺勤云。芙蓉何不道分付與我。待問如何是著實",
    "X66n1297_014:0371c23": "處。便好與一掌。待他眼目定動。更與一掌。何故。且要",
    "X66n1297_014:0371c24": "打斷許多葛藤。 佛川宗云。者兩箇撮驢糞漢也甚",
    "X66n1297_014:0372a01": "奇怪。雖然暗地拋竿。要且瞞野山不得。",
    "X66n1297_014:0372a02": "浮杯禪師(馬祖一嗣)[0372a02] 一日淩行婆來茶次。婆乃問。盡力",
    "X66n1297_014:0372a03": "道不得底句。分付阿誰。師曰浮杯無賸語。曰未到",
    "X66n1297_014:0372a04": "浮杯不妨疑著。師曰別有長處不妨拈出。婆斂手",
    "X66n1297_014:0372a05": "哭曰蒼天中更添冤苦。師無語。婆曰。語不知偏正。",
    "X66n1297_014:0372a06": "理不識倒邪。為人即禍生。後有僧舉似南泉。泉曰。",
    "X66n1297_014:0372a07": "苦哉。浮杯被者老婆摧折一場。婆聞笑曰。王老師",
    "X66n1297_014:0372a08": "猶少機關在。幽州澄一禪客逢見婆便問。怎生是",
    "X66n1297_014:0372a09": "南泉猶少機關在。婆乃哭曰可悲可痛。一罔措。婆",
    "X66n1297_014:0372a10": "曰會麼。一合掌而立。婆曰伎死禪和如麻似粟。一",
    "X66n1297_014:0372a11": "舉似趙州。州曰我若見者臭老婆。問教伊口啞。一",
    "X66n1297_014:0372a12": "曰未審和尚怎生問它。州便打。一曰為甚麼&#x5374;打",
    "X66n1297_014:0372a13": "某甲。州曰。似者伎死漢。不打更待幾時。連打數棒。",
    "X66n1297_014:0372a14": "婆聞曰。趙州合喫婆手裏棒。僧舉似州。州哭曰可",
    "X66n1297_014:0372a15": "悲可痛。婆聞此話合掌歎曰。趙州眼光爍破四天",
    "X66n1297_014:0372a16": "下。州令僧問如何是趙州眼。婆乃豎起拳頭。僧回",
    "X66n1297_014:0372a17": "舉似趙州。州作偈曰。當機覿面提。覿面當機疾。報",
    "X66n1297_014:0372a18": "汝淩行婆。哭聲何得失。婆以偈答曰。哭聲師已曉。",
    "X66n1297_014:0372a19": "已曉復誰知。當時摩竭國。幾喪目前機。",
    "X66n1297_014:0372a20": "[0372a20] 高峰妙云。山僧始初一看。將謂總是白拈賊。及乎再",
    "X66n1297_014:0372a21": "辨端倪。&#x5374;是浮杯較些子。何故。不因漁父引。怎得見",
    "X66n1297_014:0372a22": "波濤。 瀛山誾云。淩行婆具超方作略。雖趙州南泉",
    "X66n1297_014:0372a23": "亦讓一籌。不如浮盃老人。不用干戈善能捉敗。且道",
    "X66n1297_014:0372a24": "何人為證。乃以手搥胸云。蒼天。",
    "X66n1297_014:0372b01": "[0372b01] 掌內摩尼曾不顧。誰能護惜孃生褲。浮盃不會老婆",
    "X66n1297_014:0372b02": "禪。直至如今遭點污。(徑山杲三)",
    "X66n1297_014:0372b03": "[0372b03] 電光石火尚猶遲。伎死禪和那得知。轉面回頭擬尋",
    "X66n1297_014:0372b04": "討。夕陽已過綠楊西。",
    "X66n1297_014:0372b05": "[0372b05] 眼光爍破四天下。婆子拳頭無縫罅。當機覿面事如",
    "X66n1297_014:0372b06": "何。猛虎脊梁誰解跨。",
    "X66n1297_014:0372b07": "[0372b07] 動弦別曲。葉落知秋。擬議不來。休休休休。(中庵空)",
    "X66n1297_014:0372b08": "[0372b08] 年少行藏獨倚樓。一家女子百家求。祇因不入浮盃",
    "X66n1297_014:0372b09": "網。對鏡看看白盡頭。(笑翁堪)",
    "X66n1297_014:0372b10": "鎮州金牛禪師(馬祖一嗣)[0372b10] 每日自作飯供僧。齋時舁飯",
    "X66n1297_014:0372b11": "桶至僧堂前。作舞呵呵大笑曰。菩薩子喫飯來。",
    "X66n1297_014:0372b12": "[0372b12] 長慶云。金牛大似因齋慶讚。 僧問大光誨。長慶道",
    "X66n1297_014:0372b13": "因齋慶讚。意旨如何。光乃作舞。僧禮拜。光云見甚道",
    "X66n1297_014:0372b14": "理便禮拜。僧&#x5374;作舞。光云者野狐精。 東禪齊云。祇",
    "X66n1297_014:0372b15": "如長慶大光是明古人意。別為他分析。諸人每日持",
    "X66n1297_014:0372b16": "&#x76CB;過堂。為當與古人一般別有道理。若道別。且作麼",
    "X66n1297_014:0372b17": "生得別來。若道一般。恰到他舞時又被喚作野狐精。",
    "X66n1297_014:0372b18": "有會處麼。若未會。行&#x811A;眼在什麼處。 翠峰顯云。雖",
    "X66n1297_014:0372b19": "然如是。金牛不是好心。 截流策云。雪竇中毒也。不",
    "X66n1297_014:0372b20": "見道陰陽怕懵懂。",
    "X66n1297_014:0372b21": "[0372b21] 白雲影裏笑呵呵。兩手持來付與他。若是金毛獅子",
    "X66n1297_014:0372b22": "子。三千里外見&#x8AB5;&#x8B4C;。(明覺顯)",
    "X66n1297_014:0372b23": "[0372b23] 菩薩子。喫飯來。一喚令人眼豁開。&#x5374;憶上方曾打鼓。",
    "X66n1297_014:0372b24": "親持鐵&#x76CB;詣天台。(長靈卓)",
    "X66n1297_014:0372c01": "[0372c01] 長連&#x7240;上狐屎尿。三聖堂前狗吠春。跳出金牛窠窟",
    "X66n1297_014:0372c02": "子。月明照見夜行人。(佛眼遠)",
    "X66n1297_014:0372c03": "[0372c03] 襴衫蓆帽積塵埃。柳巷花街去復來。拈得舊時氈拍",
    "X66n1297_014:0372c04": "板。逢人偏愛舞三台。(佛心才)",
    "X66n1297_014:0372c05": "[0372c05] 鴆鳥落水魚&#x9F08;死。毒龍行處草木枯。坐中若有江南",
    "X66n1297_014:0372c06": "客。休向樽前唱鷓鴣。(簡堂機)",
    "X66n1297_014:0372c07": "[0372c07] 等將珍異為鋪開。錯玉傾珠知幾回。莫道東君多意",
    "X66n1297_014:0372c08": "氣。清香來自雪中梅。(穆堂桂)",
    "X66n1297_014:0372c09": "[0372c09] 金牛見臨濟來。橫按拄杖方丈前坐。濟見遽撫掌",
    "X66n1297_014:0372c10": "三下遂歸堂。師&#x5374;下。人事了便問。主賓相見各有",
    "X66n1297_014:0372c11": "軌儀。上座何得無禮。濟曰道什麼。師擬開口。濟便",
    "X66n1297_014:0372c12": "打一坐具。師作打勢。濟又打一坐具。師曰今日不",
    "X66n1297_014:0372c13": "著便。遂歸方丈。",
    "X66n1297_014:0372c14": "[0372c14] 溈山祐問仰山。此二尊宿還有優劣也無。仰云優則",
    "X66n1297_014:0372c15": "總優。劣則總劣。 溈山果云。一人焦&#x750E;打著連底凍。",
    "X66n1297_014:0372c16": "一人得便宜是落便宜。 靈隱禮云。驅耕夫牛。奪饑",
    "X66n1297_014:0372c17": "人食。不無臨濟。若是毒蛇頭上揩癢。猛虎口裏橫身。",
    "X66n1297_014:0372c18": "須讓金牛始得。",
    "X66n1297_014:0372c19": "[0372c19] 張公欲勸李公酒。反被李公罰一杯。相席能行急口",
    "X66n1297_014:0372c20": "令。醉歸山月上寒梅。(旅庵月)",
    "X66n1297_014:0372c21": "[0372c21] 提起吹毛沁骨寒。追風千里急如湍。自從一定綱維",
    "X66n1297_014:0372c22": "後。百萬軍中識范韓。(證心脩)",
    "X66n1297_014:0372c23": "崧山禪師(馬祖一嗣)[0372c23] 因與龐居士喫茶。士舉&#x69D6;子曰。人",
    "X66n1297_014:0372c24": "人盡有分。為什麼道不得。師曰。祇為人人盡有。所",
    "X66n1297_014:0373a01": "以道不得。曰阿兄為什麼&#x5374;道得。師曰不可無言",
    "X66n1297_014:0373a02": "也。曰灼然灼然。師便喫茶。曰阿兄喫茶為什麼不",
    "X66n1297_014:0373a03": "揖客。師曰誰。曰龐公。師曰何須更揖。後丹霞聞乃",
    "X66n1297_014:0373a04": "曰。若不是崧山。幾被箇老翁惑亂一上。士聞之令",
    "X66n1297_014:0373a05": "人傳語霞曰。何不會取未舉&#x69D6;子時。",
    "X66n1297_014:0373a06": "[0373a06] 七&#x6900;清風生兩腋。一回舉著便惺惺。相逢不用輕相",
    "X66n1297_014:0373a07": "揖。須要當頭道姓名。(正覺顯)",
    "X66n1297_014:0373a08": "[0373a08] 崧山與龐公見眾僧摘菜次。師曰。黃葉即去。青葉",
    "X66n1297_014:0373a09": "即留。士曰不落青黃又作麼生。師曰道取好。曰互",
    "X66n1297_014:0373a10": "為賓主也大難。師曰&#x5374;來此間強作主宰。曰誰不",
    "X66n1297_014:0373a11": "與麼。師曰是。曰不落青黃就中難道。師笑曰也解",
    "X66n1297_014:0373a12": "與麼道。曰珍重大眾。師曰大眾放你落機處。",
    "X66n1297_014:0373a13": "[0373a13] 佛鑑懃云。龐公當時若下得一轉語。方得話圓。且道",
    "X66n1297_014:0373a14": "下得什麼語。但道某甲亦放過長老蹉過處。且道那",
    "X66n1297_014:0373a15": "裏是蹉過處。諸人還檢點得出麼。若檢點不出。山僧",
    "X66n1297_014:0373a16": "更為註破。乃頌。",
    "X66n1297_014:0373a17": "[0373a17] 蹉過處。甚分明。無耳僧人仔細聽。但得白雲消散盡。",
    "X66n1297_014:0373a18": "夕陽斜照數峰青。",
    "X66n1297_014:0373a19": "[0373a19] 不落青黃道取好。互為主賓也大難。珍重眾僧便下",
    "X66n1297_014:0373a20": "去。後回相見作何顏。(大圓智)",
    "X66n1297_014:0373a21": "則川禪師(馬祖一嗣)[0373a21] 因龐居士相看次。師曰還記得見",
    "X66n1297_014:0373a22": "石頭時道理否。曰猶得阿師重舉在。師曰情知久",
    "X66n1297_014:0373a23": "參事慢。曰阿師老耄不啻龐公。師曰二彼同時又",
    "X66n1297_014:0373a24": "爭幾許。曰龐公鮮健且勝阿師。師曰。不是勝我。祇",
    "X66n1297_014:0373b01": "欠汝箇&#x5E5E;頭。士拈下&#x5E5E;頭曰恰與師相似。師大笑。",
    "X66n1297_014:0373b02": "[0373b02] 初見石頭。久參事慢。阿師老耄。龐公鮮健。一頂&#x5E5E;頭。",
    "X66n1297_014:0373b03": "機鋒互換。大笑呵呵。風和日煖。(正覺顯)",
    "X66n1297_014:0373b04": "[0373b04] 則川與龐公摘茶次。士問。法界不容身。師還見我",
    "X66n1297_014:0373b05": "否。師曰不是老僧洎答公話。曰有問有答&#x76D6;是尋",
    "X66n1297_014:0373b06": "常。師摘茶不聽。士曰莫怪適來容易借問。師亦不",
    "X66n1297_014:0373b07": "顧。士喝曰。者無禮儀老漢。待我一一舉向明眼人。",
    "X66n1297_014:0373b08": "師乃拋&#x5374;茶籃便歸方丈。",
    "X66n1297_014:0373b09": "[0373b09] 翠峰顯云。則川祇解把定封疆。不能同生同死。當時",
    "X66n1297_014:0373b10": "好與捋下&#x5E5E;頭。誰敢喚作龐居士。 昭覺勤云。兩回",
    "X66n1297_014:0373b11": "不顧。拋籃便歸。且道旨歸何處。還會麼。苦瓜連根苦。",
    "X66n1297_014:0373b12": "甜瓜徹蒂甜。則川老漢經事多矣。 保寧茂云。則川",
    "X66n1297_014:0373b13": "雖識陣勢。不會降人。善守則許。智將未許。若是當時",
    "X66n1297_014:0373b14": "提起茶籃便問者箇是什麼人造底。看他龐老作何",
    "X66n1297_014:0373b15": "勾當。",
    "X66n1297_014:0373b16": "[0373b16] 相逢相識謾相邀。碧水溪深隔斷橋。無限說辭殊不",
    "X66n1297_014:0373b17": "聽。急&#x6244;門戶更徒勞。(保寧勇)",
    "X66n1297_014:0373b18": "[0373b18] 二老機關誰共委。&#x5E5E;頭捋下髮髼鬆。山深不記來時",
    "X66n1297_014:0373b19": "路。彷彿猿啼碧澗中。(嬾庵樞)",
    "X66n1297_014:0373b20": "[0373b20] 百萬雄兵咸索戰。元戎高坐祇琴堂。四門大廠從來",
    "X66n1297_014:0373b21": "往。不動干戈將自降。(天奇瑞)",
    "X66n1297_014:0373b22": "[0373b22] 則川方丈內坐。龐居士來見。乃曰。祇知端居丈室。",
    "X66n1297_014:0373b23": "不覺僧到參。時師&#x57C0;下一足。士便出行三兩步&#x5374;",
    "X66n1297_014:0373b24": "回。師乃收足。士曰可謂自由自在。師曰我是主。曰",
    "X66n1297_014:0373c01": "阿師祇知有主不知有客。師喚侍者點茶。士作舞",
    "X66n1297_014:0373c02": "而出。",
    "X66n1297_014:0373c03": "[0373c03] 南堂靜云。好則川亦好龐公。看他兩作家恁麼相見。",
    "X66n1297_014:0373c04": "如二龍翫寶。兩無相傷。所謂入林不動草。入水不動",
    "X66n1297_014:0373c05": "波。到者裏方得有自由自在分。且道是什麼得恁麼",
    "X66n1297_014:0373c06": "靈驗。良久復頌。",
    "X66n1297_014:0373c07": "[0373c07] 衲子懷中寶。文星袖裏珠。夫子步亦步。夫子趨亦趨。",
    "X66n1297_014:0373c08": "[0373c08] 雲從龍。風從虎。獅子嚬呻。象王回顧。北斗藏身。月中",
    "X66n1297_014:0373c09": "趁兔。蹋破草鞋。不移寸步。樂行不如苦住。富客不如",
    "X66n1297_014:0373c10": "貧主。趨前退後說來端。舞袖高歌&#x5374;回去。(正覺顯)",
    "X66n1297_014:0373c11": "忻州打地禪師(馬祖一嗣)[0373c11] 自江西領旨。常晦其名。凡人",
    "X66n1297_014:0373c12": "致問。惟以棒打地示之。一日被僧藏&#x5374;棒然後致",
    "X66n1297_014:0373c13": "問。師但張其口。僧問門人曰。和尚打地意旨如何。",
    "X66n1297_014:0373c14": "門人即於&#x7AC8;內取柴一片擲在&#x9B34;中。",
    "X66n1297_014:0373c15": "[0373c15] 紫府山前真正事。拄杖常擎在手中。南北問津無限",
    "X66n1297_014:0373c16": "眾。惟將打地報盲聾。(汾陽昭)",
    "X66n1297_014:0373c17": "[0373c17] 棒棒打著地。始信無&#x8657;棄。祇見鑿頭方。失&#x5374;錐頭利。",
    "X66n1297_014:0373c18": "(慈受深)",
    "X66n1297_014:0373c19": "[0373c19] 端坐似無為。逢人即打地。嚇得&#x8657;空神。走入波斯鼻。",
    "X66n1297_014:0373c20": "(寶壽樂)",
    "X66n1297_014:0373c21": "石林禪師(馬祖一嗣)[0373c21] 見龐居士來乃豎拂子曰。不落丹",
    "X66n1297_014:0373c22": "霞機。試道一句子。士奪&#x5374;拂子。&#x5374;自豎起拳。師曰",
    "X66n1297_014:0373c23": "正是丹霞機。曰與我不落看。師曰丹霞患啞龐公",
    "X66n1297_014:0373c24": "患聾。曰恰是。師無語。士曰向道偶爾。",
    "X66n1297_014:0374a01": "[0374a01] 擔東過西。移前作後。馬首千差。佛面百醜。(月堂昌)",
    "X66n1297_014:0374a02": "[0374a02] 作家相見別無道理。彼既搖頭此亦擺尾。頭尾相應",
    "X66n1297_014:0374a03": "須存終始。多少杜撰禪和。一向撥波求水。(佛鑑懃)",
    "X66n1297_014:0374a04": "潭州秀溪禪師(馬祖一嗣)[0374a04] 因谷山問聲色純真如何是",
    "X66n1297_014:0374a05": "道。師曰亂道作麼。山&#x5374;從東過西立。師曰若不恁",
    "X66n1297_014:0374a06": "麼即禍事也。山又從西過東立。師乃下禪&#x7240;行兩",
    "X66n1297_014:0374a07": "步。被山捉住曰聲色純真作麼生。師便打一掌。山",
    "X66n1297_014:0374a08": "曰三十年後要箇人下茶也無在。師曰要谷山者",
    "X66n1297_014:0374a09": "漢作什麼。山呵呵大笑。",
    "X66n1297_014:0374a10": "[0374a10] 神鼎揆云。澤廣藏山。霾能伏豹。即不無。祇是太煞[糸*廉]",
    "X66n1297_014:0374a11": "纖。何不當時待問聲色純真云云。便和聲連棒打。饒",
    "X66n1297_014:0374a12": "谷山有通身伎倆。也須瓦解冰消。何也。當斷不斷反",
    "X66n1297_014:0374a13": "招其亂。 金山銓云。大小谷山。刺腦入膠盆。",
    "X66n1297_014:0374a14": "[0374a14] 樓前巧燕雙雙語。林上嬌鶯對對飛。因看古人無義",
    "X66n1297_014:0374a15": "語。等閒又得一聯詩。(佛鑑懃)",
    "X66n1297_014:0374a16": "[0374a16] 兩陣交鋒笑似瞋。雙眉倒卓眼生筋。谿山雲月誰為",
    "X66n1297_014:0374a17": "侶。南北東西絕比&#x96A3;。(瞎堂遠)",
    "X66n1297_014:0374a18": "[0374a18] 聲色自純真。離言道易親。月臨清碧嶂。薄霧鎖寒筠。",
    "X66n1297_014:0374a19": "合國方興盛。野老仍蹙顰。淨名曾漏泄。曼室便拋珍。",
    "X66n1297_014:0374a20": "(神鼎揆)",
    "X66n1297_014:0374a21": "江西椑樹禪師(馬祖一嗣)[0374a21] 道吾來相看。值師臥次。吾乃",
    "X66n1297_014:0374a22": "近前牽被覆之。師曰作麼。曰蓋覆。師曰臥底是坐",
    "X66n1297_014:0374a23": "底是。曰不在者兩頭。師曰爭奈蓋覆何。吾便喝。",
    "X66n1297_014:0374a24": "[0374a24] 椑樹臥起。道吾蓋覆。一喝當頭。掀翻露布。(昭覺勤)",
    "X66n1297_014:0374b01": "[0374b01] 相逢不相避。箇裏聊遊戲。喝一喝云。翻天覆地。(溈山智)",
    "X66n1297_014:0374b02": "[0374b02] 清秋月色十分滿。海底雲犀吐復吞。光彩爛然收不",
    "X66n1297_014:0374b03": "得。謾勞和影倒金樽。(幻寄庭)",
    "X66n1297_014:0374b04": "[0374b04] 椑樹因道吾從外歸。師問甚麼處去來。曰親近來。",
    "X66n1297_014:0374b05": "師曰用簸者兩片皮作麼。曰借。師曰它有從汝借",
    "X66n1297_014:0374b06": "無作麼生。曰祇為有所以借。",
    "X66n1297_014:0374b07": "[0374b07] 覺王空云。暗抽橫骨。不借而借。明剉舌頭。借而不借。",
    "X66n1297_014:0374b08": "拈拄杖云。椑樹道吾鼻孔總被覺王拄杖子穿&#x5374;了",
    "X66n1297_014:0374b09": "也。眾中還有為二人出氣者麼。復卓一下。",
    "X66n1297_014:0374b10": "[0374b10] 親近從來無近處。假借何如不借親。一輪明月光千",
    "X66n1297_014:0374b11": "古。勞鹿世間多少人。(靈鷲誠)",
    "X66n1297_014:0374b12": "[0374b12] 椑樹向火次。道吾問作麼。師曰和合。曰恁麼則當",
    "X66n1297_014:0374b13": "頭脫去也。師曰隔闊來多少時耶。吾便拂袖而去。",
    "X66n1297_014:0374b14": "[0374b14] 三昧真云。道吾拂袖去。&#x808E;它不&#x808E;它。還是別有道理。",
    "X66n1297_014:0374b15": "諸方批判無不云。一入深村。一投荒艸。未免屈抑它",
    "X66n1297_014:0374b16": "二老。不蹋諸方途轍者。另出手眼看。山僧道。一人探",
    "X66n1297_014:0374b17": "頭太過。一人拂尾偏急。且要與天下人勘驗。",
    "X66n1297_014:0374b18": "百靈禪師(馬祖一嗣)[0374b18] 一日路次見龐居士。乃問南嶽得",
    "X66n1297_014:0374b19": "力句曾舉向人也無。士曰曾舉來。師曰阿誰。士以",
    "X66n1297_014:0374b20": "手自指曰龐公。師曰直是妙德空生也讚歎不及。",
    "X66n1297_014:0374b21": "士&#x5374;問阿師得力句阿誰得知。師戴笠子便行。士",
    "X66n1297_014:0374b22": "曰善為道路。師更不回顧。",
    "X66n1297_014:0374b23": "[0374b23] 徑山杲云。者箇話端。若不是龐公幾乎錯舉似人。雖",
    "X66n1297_014:0374b24": "然如是。百靈輸他一著。何故。當時若不是箇破笠子。",
    "X66n1297_014:0374c01": "有甚面目見他龐公。 天寧琦云。百靈戴笠便行。得",
    "X66n1297_014:0374c02": "力句可謂分明舉似。因甚妙喜道百靈有甚面目見",
    "X66n1297_014:0374c03": "他龐公。也是扶強不扶弱。 天童悟云。百靈若非徑",
    "X66n1297_014:0374c04": "山。直饒戴破笠子也無出頭分。",
    "X66n1297_014:0374c05": "潭州龍山隱山禪師(馬祖一嗣)[0374c05] 山居。因洞山與密師伯",
    "X66n1297_014:0374c06": "從山下過。見溪流菜葉。洞山曰。深山無人。因何有",
    "X66n1297_014:0374c07": "菜隨流。乃共撥艸溪行五七里。見師羸形異貌。因",
    "X66n1297_014:0374c08": "相與問訊。師曰。此山無路。闍黎從何處來。洞山曰。",
    "X66n1297_014:0374c09": "無路且置。山主從何而入。師曰我不從雲水來。曰",
    "X66n1297_014:0374c10": "山主住此山多少時。師曰春秋不涉。曰山主先住",
    "X66n1297_014:0374c11": "此山先住。師曰不知。曰為甚麼不知。師曰我不從",
    "X66n1297_014:0374c12": "人天來。曰山主見何道理便住此山。師曰我見兩",
    "X66n1297_014:0374c13": "箇泥牛&#x9B2C;入海。直至如今絕消息。洞山始具威儀",
    "X66n1297_014:0374c14": "作禮。便問如何是主中賓。師曰青山覆白雲。曰如",
    "X66n1297_014:0374c15": "何是主中主。師曰長年不出戶。曰賓主相去多少。",
    "X66n1297_014:0374c16": "師曰長江水上波。曰賓主相見有何言說。師曰清",
    "X66n1297_014:0374c17": "風拂白月。洞乃辭退。師因有偈曰。三間茅屋從來",
    "X66n1297_014:0374c18": "住。一道神光萬境閒。莫把是非來辯我。浮生穿鑿",
    "X66n1297_014:0374c19": "不相干。遂燒&#x5374;菴更深入層峰焉。",
    "X66n1297_014:0374c20": "[0374c20] 天童覺云。主也雲藏頂相。賓也雪壓眉棱相。去也門",
    "X66n1297_014:0374c21": "司有限。言說也玉振金聲。我此四句。且道與隱山是",
    "X66n1297_014:0374c22": "同是別。",
    "X66n1297_014:0374c23": "[0374c23] 泥牛入海無消息。天上人間何處覓。謂言春去秋復",
    "X66n1297_014:0374c24": "來。步步乘騎得渠力。(保寧勇)",
    "X66n1297_014:0375a01": "[0375a01] 撥艸瞻風海上遊。海山深處葉隨流。相將行到水窮",
    "X66n1297_014:0375a02": "處。果見厖眉老比丘。者比丘。冷秋秋。清風為&#x7DAB;。明月",
    "X66n1297_014:0375a03": "為鉤。一合乾坤作釣舟。孤峰絕頂垂綸坐。不風流處",
    "X66n1297_014:0375a04": "也風流。(南堂靜)",
    "X66n1297_014:0375a05": "[0375a05] 眼目高低鼻孔橫。淺深輕重不多爭。蚊虻蠆上挨肩",
    "X66n1297_014:0375a06": "入。鸑鷟牙根借路行。便把長河攪酥酪。敢將粟柄作",
    "X66n1297_014:0375a07": "禾莖。隱山未是潛身處。出沒任他烏兔更。(瞎堂遠)"
}