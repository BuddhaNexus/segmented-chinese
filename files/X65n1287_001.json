{
    "X65n1287_001:0389c05": "No. 1287-A",
    "X65n1287_001:0389c06": " 千松筆記序",
    "X65n1287_001:0389c08": "[0389c08] 觀釋迦老子四十九年利生之談。把一片肝腸。打迭",
    "X65n1287_001:0389c09": "得乾乾淨淨。以應萬機。那有許多齷齪。塞人腸肚。教",
    "X65n1287_001:0389c10": "人成佛。四十九年中。止用一片圓融無礙不思議清",
    "X65n1287_001:0389c11": "淨心為辯才。示人安身立命處。猶龍神現於雲端。往",
    "X65n1287_001:0389c12": "來神變。雲行雨施。善能觀者。見龍真體。不善觀者。謂",
    "X65n1287_001:0389c13": "紙墨文字。故如來文非文也。如來語非語也。轉變神",
    "X65n1287_001:0389c14": "化。言言真體。語語流輝。故云四十九年未&#x751E;曾說一",
    "X65n1287_001:0389c15": "字。纔見世尊肝腸潔淨。令人直下會取。不受人瞞。具",
    "X65n1287_001:0389c16": "眼者那肯食人糟粕。檢人涕吐。如雲門纔見釋迦指",
    "X65n1287_001:0389c17": "天指地。便云。我當時若見。一棒打死。與狗子吃。就把",
    "X65n1287_001:0389c18": "世尊底。掀開用出自家面目。那肯食人殘&#x7FAE;剩飯。所",
    "X65n1287_001:0389c19": "以悟有非常。纔能超世。也須是個人使得。未徹玄宗。",
    "X65n1287_001:0389c20": "浪言見諦。將欲昧人。實以自昧。咨其胸臆。徒滑唇吻。",
    "X65n1287_001:0389c21": "不能了明出佛之機。言不越心。心不越語。心言豈是",
    "X65n1287_001:0389c22": "兩法。懸崖撒手。未肯承當。直下知歸。自然透脫。學者",
    "X65n1287_001:0389c23": "漫自隨文逐義。舉世&#x544C;囂。徵逐不醒。如吸狂泉。不知",
    "X65n1287_001:0389c24": "佛祖垂言。直示本體。盡徹纖疑。縱橫如意。可窺心佛",
    "X65n1287_001:0390a01": "之宗。入利津而不染。唯從自己胸襟流出。以應世間。",
    "X65n1287_001:0390a02": "智刃纔揮。纖疑頓斷。為世間之道亦可為。出世間之",
    "X65n1287_001:0390a03": "道亦可把。世間法與出世間法。融作一團。和作一塊。",
    "X65n1287_001:0390a04": "作世間法亦可。作出世間法亦可。離世間法。無出世",
    "X65n1287_001:0390a05": "間法可得。離出世間法。無世間法可得。然雖如是。亦",
    "X65n1287_001:0390a06": "可於世間法內。檢出出世間法。於出世間法內。檢出",
    "X65n1287_001:0390a07": "世間法。纔不溷亂。亦不儱侗。方為具眼。踏翻聖賢窠",
    "X65n1287_001:0390a08": "臼。掀開佛祖家風。可以入魔。可以入佛。不被世間法",
    "X65n1287_001:0390a09": "與出世間法縛。灑灑脫脫。纔成個解脫道人。玉既琢",
    "X65n1287_001:0390a10": "而韞璞。劍已淬而含輝。是以念念中。見一切眾生成",
    "X65n1287_001:0390a11": "佛。佛有成否。亦非佛矣。心有古今。亦非心矣。是故釋",
    "X65n1287_001:0390a12": "迦老子。一生活計。不厭之談。示於眾生。不可於說字",
    "X65n1287_001:0390a13": "上。更下註&#x811A;。為心佛可也。",
    "X65n1287_001:0390a18": "No. 1287",
    "X65n1287_001:0390a19": "千松筆記",
    "X65n1287_001:0390a21": "[0390a21] 諦觀如來千古之雄文。如&#x89A9;如來千古之心。然則五",
    "X65n1287_001:0390a22": "天正語。充滿閻浮。鳥跡圓音。彌難穿鑿。直餐梵響。何",
    "X65n1287_001:0390a23": "待唐言。紙墨文字間。&#x8657;圓妙應。不自為形。而形已露。",
    "X65n1287_001:0390a24": "本來無跡。而跡已彰。言過視聽之外。理出思議之表。",
    "X65n1287_001:0390b01": "文以表心。心為文顯。世人唯以文字而求心。孰知心",
    "X65n1287_001:0390b02": "露皆為文字。故如來血&#x8109;。披析詳盡。剖露無餘。如禹",
    "X65n1287_001:0390b03": "之治水。淮陰之用兵。萃然一出。每變每奇。縱橫殺活。",
    "X65n1287_001:0390b04": "莫敢當其銳者。唯一劍之鋒鋩。莫能攖觸。把千七百",
    "X65n1287_001:0390b05": "陳爛葛藤。一一斬斷。見聞俱泯。直向千劫已前。與一",
    "X65n1287_001:0390b06": "切人相見。故禹之治水。若九河會流。激流懸瀑。不可",
    "X65n1287_001:0390b07": "挽截者。皆如來一智而流出十二分教。以十二分教。",
    "X65n1287_001:0390b08": "會歸於一心。圓機妙論。巧入深中。數十百萬言籍雲",
    "X65n1287_001:0390b09": "舒。皆貫空有之美。獨脫於文字之表。懸解於文字之",
    "X65n1287_001:0390b10": "外。皆為活句。絕無文字氣息。即文字而非文字。即言",
    "X65n1287_001:0390b11": "詞而非言詞。直欲令人會取千劫已前。慎勿迷其本",
    "X65n1287_001:0390b12": "而棄其源也。故橫說豎說。不離其本。啐啄同時。嘿會",
    "X65n1287_001:0390b13": "經旨。唯一語之橫流。孰為宗乎。孰為教乎。孰為心乎。",
    "X65n1287_001:0390b14": "孰為佛乎。孰頓孰漸。揮灑如意。擊吐壺歌。洋洋乎其",
    "X65n1287_001:0390b15": "盈耳。煥爛兮其溢目。紛紛欣欣兮其獨樂。當此之時。",
    "X65n1287_001:0390b16": "不知誰為諸佛。誰是眾生。而不以善止。其又何佗求",
    "X65n1287_001:0390b17": "焉。是故谷答樵謳。花迎鳥&#x54B2;。擴而充之。安蛇足矣。故",
    "X65n1287_001:0390b18": "琅邪覺云。汾陽先師道。汾陽門下。有一西河師子。當",
    "X65n1287_001:0390b19": "門踞坐。但有來者。即便&#x9F69;殺。作何方便。入得汾陽門。",
    "X65n1287_001:0390b20": "見得汾陽人。瑯邪這裏。也有踞地師子。若有來者。即",
    "X65n1287_001:0390b21": "自喪身失命。作何方便。而入瑯邪門。見瑯琊人。此兩",
    "X65n1287_001:0390b22": "轉語。諸人還檢點得出。方為擇法眼。若不如是。且無",
    "X65n1287_001:0390b23": "安身立命處矣。故吐筆端。趨風傳響。疑滯豁然。非得",
    "X65n1287_001:0390b24": "至人。安能坐斷舌頭。了&#x5374;千生百劫大事。如千里之",
    "X65n1287_001:0390c01": "馬。馭以孫陽。過都歷塊。直流星一抹哉。",
    "X65n1287_001:0390c02": "禪宗合論",
    "X65n1287_001:0390c03": "[0390c03] 世尊明星以後。拈華以前。四十九年。婆心太切。向人",
    "X65n1287_001:0390c04": "嘵嘵所說數十百萬言。唯人能讀其死句。而不能讀",
    "X65n1287_001:0390c05": "其活句。如來吐納&#x8657;空。提醒人處。直指開口無擬議",
    "X65n1287_001:0390c06": "處。無滲漏處。無穿鑿處。無用心處。如龍藏海。似虎藏",
    "X65n1287_001:0390c07": "林。風雲叱&#x54A4;。百怪震驚。世尊唯對明星所得遮一段",
    "X65n1287_001:0390c08": "光景。將來露在諸人面前。令一切人。大家檢點看。還",
    "X65n1287_001:0390c09": "為如來。所說十二分之教耶。還為露自己之心耶。既",
    "X65n1287_001:0390c10": "是如來所說之教。云何又言四十九年。未嘗曾說一",
    "X65n1287_001:0390c11": "字。此乃如來自悟曠劫已前面目。渾淪吐出。本地風",
    "X65n1287_001:0390c12": "光。天機渾成。如來妙相。而無咀囁之痕。不廢纖毫之",
    "X65n1287_001:0390c13": "力。和聲吐露。全體示於眾生。圓機頓顯乎詞。收來放",
    "X65n1287_001:0390c14": "去。妙用縱橫。心佛眾生。渾然齊致。真妄物我。舉一全",
    "X65n1287_001:0390c15": "收。而無聖凡之異。無欠無餘。融萬法於一心。了千心",
    "X65n1287_001:0390c16": "於一語。樵歌牧唱。聲色縱橫。炳然齊印。權實雙行。五",
    "X65n1287_001:0390c17": "派分宗。三乘教相。義將安寄。推其鋒鍔。則萬變千奇。",
    "X65n1287_001:0390c18": "窮理盡用。渾然無端。了無絲毫滲漏。亦無一法可得。",
    "X65n1287_001:0390c19": "自然活潑潑地。轉漉漉地。不離如來舌端上。只是要",
    "X65n1287_001:0390c20": "一切人透得遮著子。人人自有一段超然樂處。挾日",
    "X65n1287_001:0390c21": "月而驅風雷。舌端遊戲。為古為律。時露清新。為宗為",
    "X65n1287_001:0390c22": "教。水截蛟螭。陸斷兕虎。杜絕好新樂異。深防穿鑿之",
    "X65n1287_001:0390c23": "徒。千卷之靈奇。如秋毫處於滄海。是以不灑點墨。盡",
    "X65n1287_001:0390c24": "皆必吐之英。弢&#x9834;埋鋒。極盡生人之態。果人受諸天",
    "X65n1287_001:0391a01": "之供。沾一味而味味具足。點銅鐵為黃金。抽神奇為",
    "X65n1287_001:0391a02": "臭腐。以道觀言。以言觀道。可以見道。可以窮經。可以",
    "X65n1287_001:0391a03": "勵志。可以察天地。可以知鬼神。可以通百家。開頂門",
    "X65n1287_001:0391a04": "之隻眼。放無上之寶光。孰得孰失。何去何從。故初祖",
    "X65n1287_001:0391a05": "云。淨智妙圓。體自空寂。如是功德。不與世求。須是真",
    "X65n1287_001:0391a06": "參實悟方是用處。而不拖泥帶水。向上玄旨。不作露",
    "X65n1287_001:0391a07": "布葛藤。且道不落死活句。如何道看。",
    "X65n1287_001:0391a08": "[0391a08] 如來所說三乘十二分教。猶海水一味。窮高極深。激",
    "X65n1287_001:0391a09": "而為濤。迴而為瀾。震而為雷。噴而為雨。能隨龍而化",
    "X65n1287_001:0391a10": "三千世界。皆如來舌上之波瀾。汪洋談藝。匠心而出。",
    "X65n1287_001:0391a11": "酬機訓答。一旦當機。淋漓吐露。觸途無礙。乍分乍合。",
    "X65n1287_001:0391a12": "無損滄海之勢。了無緣影著之乎胸中。現之乎眉睫。",
    "X65n1287_001:0391a13": "亦無殊勝名言。朗然獨脫。唯此&#x8657;空活潑潑地。稜稜",
    "X65n1287_001:0391a14": "風骨。融融若春。如衡在鑑。風雷在握。而應當世之務。",
    "X65n1287_001:0391a15": "其神何所不之。是故般若現前。本來具足。不假修為。",
    "X65n1287_001:0391a16": "真智無邊。真心無定。毫無滲漏。人人分上。各各具足。",
    "X65n1287_001:0391a17": "羅山云。玄門無法。不立紀綱。如王寶劍。鋒鋩不可攖",
    "X65n1287_001:0391a18": "觸。&#x89B7;之則瞎&#x5374;人眼。無一語而不單提向上。無一言",
    "X65n1287_001:0391a19": "而不全體獨露。所以釋迦老子。於一切處。成等正覺。",
    "X65n1287_001:0391a20": "若有血氣漢。向這裏著一隻眼。便見自己七縱八橫。",
    "X65n1287_001:0391a21": "絲髮不移。踏著自家本命元辰。元不從人而得。須是",
    "X65n1287_001:0391a22": "猛著精彩&#x89B7;看。",
    "X65n1287_001:0391a23": "[0391a23] 夫觀於教者。而不能觀於心。能觀於心者。亦能會於",
    "X65n1287_001:0391a24": "教。教從心之所流。如來示於心而說於教。眾生迷於",
    "X65n1287_001:0391b01": "教。而不識於心。教為表顯之法。心為說教之主。識於",
    "X65n1287_001:0391b02": "心而會於教者。更何以加一字於心乎。亦無有一字",
    "X65n1287_001:0391b03": "可當情。千言片語。覿面論心。了然無疑。怡然無怖。猶",
    "X65n1287_001:0391b04": "不能自信。而且各持所見。終不足以愜初心。比之為",
    "X65n1287_001:0391b05": "敲門磚。門既闢而安用之乎。何不觀如來舌端上。放",
    "X65n1287_001:0391b06": "五色電光。還謂如來之真相乎。樂說不窮。任其索隱。",
    "X65n1287_001:0391b07": "汎聲香而不住。括&#x8657;空而為量。迷測其源。罔知其末。",
    "X65n1287_001:0391b08": "苟能知心。則萬法皆從我出。清&#x8657;簡勝。如聞鄭衛之",
    "X65n1287_001:0391b09": "音。意於言外。千途一轍。念念非別。乾坤寥廓。豎立非",
    "X65n1287_001:0391b10": "他。一念現前。應口而吐。捐盡形骸。全體皆露。本地風",
    "X65n1287_001:0391b11": "光。覿體相見。故萬世以下。而囁嚅者。得其本焉。經之",
    "X65n1287_001:0391b12": "摛掞。旨超文外。讀如來語者。直須了然頓悟。故李長",
    "X65n1287_001:0391b13": "者云。無邊剎境。自佗不隔於毫端。十世古今。始終不",
    "X65n1287_001:0391b14": "離於當念。而神融骨洽。則曩劫之疑。渙然&#x6C37;釋矣。詞",
    "X65n1287_001:0391b15": "彩則揭其精華。音韻則響其諧調。是以學來學去。并",
    "X65n1287_001:0391b16": "學亦閑。窮如來之教。亦不存一字於胸中。亦不多讀",
    "X65n1287_001:0391b17": "一字。亦不少讀一字。故云。治世語言。皆順正法。但拔",
    "X65n1287_001:0391b18": "出眾生處處貪著。推靡破執。不得不無。徹名相之藩",
    "X65n1287_001:0391b19": "籬。露真心於唇吻。若作道理見解。終有一點不灑灑",
    "X65n1287_001:0391b20": "在。",
    "X65n1287_001:0391b21": "[0391b21] 教中有梵語唐言。顯說密說。皆如來設教之權。變化",
    "X65n1287_001:0391b22": "之法。世尊撫運。以梵典而開宗。示心為教。言為智炬",
    "X65n1287_001:0391b23": "之輝。&#x8657;其襟者。挹其遺風。漱其流者。味其餘津。為祛",
    "X65n1287_001:0391b24": "識之利劍。截妄之寶刀。億曳法蠡之響。而無穿鑿之",
    "X65n1287_001:0391c01": "寶。言有華梵之分。心無唐梵之別。故心之與語。猶利",
    "X65n1287_001:0391c02": "之與刃。而語之於心。猶刃之於利。利之名。非刃也。刃",
    "X65n1287_001:0391c03": "之名。非利也。捨利不可無刃。捨刃不可無利。未聞刃",
    "X65n1287_001:0391c04": "沒而利存。利沒而刃在也。故言無唐梵之分。心有思",
    "X65n1287_001:0391c05": "議之格。豈有唐言而可詮。梵語而不可詮乎。窮緣盡",
    "X65n1287_001:0391c06": "照。顯密一心。皆如來說法之權。以融心之妙。如孤鶴",
    "X65n1287_001:0391c07": "盤空。神龍戲海。",
    "X65n1287_001:0391c08": "[0391c08] 懶菴曰。近世學者。不悟斯旨。意謂禪宗別是一種法",
    "X65n1287_001:0391c09": "門。以禪為宗者非其教。以教為宗者非其禪。遂成兩",
    "X65n1287_001:0391c10": "家之說。互相詆呰。譊譊不能自已。噫。所聞淺陋。一至",
    "X65n1287_001:0391c11": "於此。非愚即狂。甚可嘆息也。",
    "X65n1287_001:0391c12": "[0391c12] 巖頭云。夫唱教。須一一從自己胸襟間吐得出來。與",
    "X65n1287_001:0391c13": "人為榜樣。但於聲色前。不被萬境惑亂。故知經文中。",
    "X65n1287_001:0391c14": "亦有向上一路。如高山出雲。&#x7FA3;峰吐溜。抑何奇也。百",
    "X65n1287_001:0391c15": "川之水終歸於海。出雲流潤。以澤天下。其何快如之。",
    "X65n1287_001:0391c16": "則彌廓彌&#x8657;。如濤如風。著不得纖毫&#x262B1;礙。以顯於心。",
    "X65n1287_001:0391c17": "[0391c17] 鼓山云。十二分教唱不得。凡聖攝不得。今古流不得。",
    "X65n1287_001:0391c18": "言句該不得。如來以千古之靈奇。吐之胸中。秀媚清",
    "X65n1287_001:0391c19": "新。為古為律。時露合璧。難分楮玉。若不會此。則為世",
    "X65n1287_001:0391c20": "諦流布。即此鋒鋩而直。如太&#x8657;纖雲。了無所有。",
    "X65n1287_001:0391c21": "[0391c21] 洞山初和尚云。舉唱宗乘。闡揚大教。須得法眼精明。",
    "X65n1287_001:0391c22": "方能鑑辯緇素。切緣真妄一源。水乳同器。到此難分。",
    "X65n1287_001:0391c23": "洞山尋常以心中眼。觀身外相。觀之又觀。乃辨真偽。",
    "X65n1287_001:0391c24": "夫善知識者。驅耕夫之牛。奪飢人之食。直須心境一",
    "X65n1287_001:0392a01": "如。第八識斷一刀。心無滲漏。方有少分相應。故胸中",
    "X65n1287_001:0392a02": "如吞吐長江。骨法齊等。未嘗不為通身吐露。灑灑不",
    "X65n1287_001:0392a03": "為法縛。不可留纖介緣影于胸次乎。",
    "X65n1287_001:0392a04": "[0392a04] 臨濟大師云。你若達得萬法無生。心如幻化。更無一",
    "X65n1287_001:0392a05": "塵一法。處處清淨。無佛無眾生。無古無今。得者便得。",
    "X65n1287_001:0392a06": "不勒時節。亦無修證。無得無失。一切時中。更無別法。",
    "X65n1287_001:0392a07": "設有一法過此。我說如夢如幻。入一切差別境。不能",
    "X65n1287_001:0392a08": "回換。未曾離一念。隨處清淨。道我解禪解道。辯似懸",
    "X65n1287_001:0392a09": "河。皆是造地獄業。若真正學道人。不見世間過。急切",
    "X65n1287_001:0392a10": "要求真正見解。若達真心。悟性圓明。方始了畢。只如",
    "X65n1287_001:0392a11": "十二分教。皆是表顯之說。學者不會。便向表顯名句",
    "X65n1287_001:0392a12": "上生解。皆是依倚。落在因果。未免三界生死。一念心",
    "X65n1287_001:0392a13": "能自在。隨處解脫。如是解得。方始好看教。",
    "X65n1287_001:0392a14": "[0392a14] 如來語皆正言。正言豈可穿鑿。或於巧辯。或示密言。",
    "X65n1287_001:0392a15": "別是一種風骨。絕無煙火氣息。語言世味。翩翩塵埃",
    "X65n1287_001:0392a16": "之外。百鳥爭鳴。松風和韻。皆助如來談柄。誠恐以紙",
    "X65n1287_001:0392a17": "墨文字之講求。皆為思議之言。而非如來之正說也。",
    "X65n1287_001:0392a18": "故巖頭和尚云。大統綱中須識句。若不識句。難作話",
    "X65n1287_001:0392a19": "會。百不思時。喚作正句。學不足以窺無始之宗。言無",
    "X65n1287_001:0392a20": "思以應當世之務。盡徹纖疑。縱橫如意。",
    "X65n1287_001:0392a21": "[0392a21] 夫人自具於眼。方識如來教中真旨。如來之語。言言",
    "X65n1287_001:0392a22": "活潑。語語無定。隨緣應答。如幻如化。如珠走盤。豈能",
    "X65n1287_001:0392a23": "執捉。皆露心之妙。今人執定世間文字看法。而擬如",
    "X65n1287_001:0392a24": "來之語。豈知如來之語。非世間文字也。豈可隨語而",
    "X65n1287_001:0392b01": "生解乎。故華嚴經云。謂知一切法。即心自性。成就慧",
    "X65n1287_001:0392b02": "身。不由他悟。是以法華經云。&#x39DE;出眾生處處貪著。故",
    "X65n1287_001:0392b03": "智者大師。讀至是曰真精進。是名真法供養處。豁然",
    "X65n1287_001:0392b04": "大悟。還知智者大師。悟箇甚麼道理。方知全部皆一",
    "X65n1287_001:0392b05": "旋陀尼。無穿鑿。無用心。無斷絕。無擬議處。豈得漫自",
    "X65n1287_001:0392b06": "隨其言句而鑿之乎。故教中四無礙者。事無礙。理無",
    "X65n1287_001:0392b07": "礙。事理無礙。獨事事無礙之理。[宋-木+取]難悟者。非是華嚴",
    "X65n1287_001:0392b08": "一經有此四種無礙之理。諸經皆然。此乃如來說法",
    "X65n1287_001:0392b09": "之要綱也。故智者大師。讀法華而悟。遍大地皆法華",
    "X65n1287_001:0392b10": "也。",
    "X65n1287_001:0392b11": "[0392b11] 永明大師云。凡關一切言詮。於圓宗所示。皆為未了",
    "X65n1287_001:0392b12": "文字性離。即是解脫。迷一切諸法之性。向心外取法。",
    "X65n1287_001:0392b13": "而起文字見者。今還將文字對治。示其真實。若悟諸",
    "X65n1287_001:0392b14": "法本源則不見有文字絲毫發現。方知一切法。即心",
    "X65n1287_001:0392b15": "自性。則境智融通。色空俱泯。當此親證圓明之際。入",
    "X65n1287_001:0392b16": "斯一法平等之時。又有何法是教而可離。何法是祖",
    "X65n1287_001:0392b17": "而可重。何法是頓而可取。何法是漸而可非。則知皆",
    "X65n1287_001:0392b18": "是識心分別。所以祖佛善巧。密布權門。廣備教乘。方",
    "X65n1287_001:0392b19": "便逗會。纔得見性。當下無心。藥病俱消。教觀咸息(出",
    "X65n1287_001:0392b20": "宗鏡錄)。",
    "X65n1287_001:0392b21": "[0392b21] 是故不可執定是非之說。而辯於教。語無是非之性。",
    "X65n1287_001:0392b22": "無是非之念。亦無是非之辯。故語之所發乎未分是非",
    "X65n1287_001:0392b23": "之先。亦無有是非之辯者。乃如來之正念。眾生未變",
    "X65n1287_001:0392b24": "之真。千劫已前之面目。若辯言說是非好醜。則非真",
    "X65n1287_001:0392c01": "面目。皆是識心分別計度。故云。但有言說。都無實義。",
    "X65n1287_001:0392c02": "[0392c02] 心無真妄。真妄起於識想。一念緣起未分之先。孰為",
    "X65n1287_001:0392c03": "佛乎。孰為心乎。孰為法乎。唯用之能迅。無心分別。無",
    "X65n1287_001:0392c04": "心緣念。念念皆心。獨不能剪情縛於見聞之初。乾識",
    "X65n1287_001:0392c05": "浪於愛憎之表。神理易悟。結習難忘。迷則妄生。悟則",
    "X65n1287_001:0392c06": "妄滅。妄無妄源。豎無初際。既無有始。豈得有終。本際",
    "X65n1287_001:0392c07": "不可得。故生死無有始。臨濟大師云。沿流不止問如",
    "X65n1287_001:0392c08": "何。真照無邊說似他。離相離名人不稟。吹毛用了急",
    "X65n1287_001:0392c09": "須磨。理須頓悟。習須漸除。",
    "X65n1287_001:0392c10": "[0392c10] 大聖人出來。提醒人處。直指眾生千劫已前不曾變",
    "X65n1287_001:0392c11": "壞這段光明。時時搬弄泥團。須自識取。莫為沒溺於",
    "X65n1287_001:0392c12": "紙墨文字間。一離文字。不啻猢孫失樹。便無可安身",
    "X65n1287_001:0392c13": "立命處矣。殊不知文字而不能攝者。形骸之外。肝膽",
    "X65n1287_001:0392c14": "盡露。縱橫馳驟。放去收來。隱隱照映人處。徒與世間",
    "X65n1287_001:0392c15": "人談世間法。不復知有向上事在。無痕跡處。可以檢",
    "X65n1287_001:0392c16": "點。無心識處。可以認取。故&#x7439;之道尊。根於音古。與聲",
    "X65n1287_001:0392c17": "器之源。略窺其倪。指法音節。調&#x7215;之妙。不詭於正。而",
    "X65n1287_001:0392c18": "喚醒千古人心。",
    "X65n1287_001:0392c19": "[0392c19] 直欲摶取&#x8657;空。握筆揮灑。縱橫奇屈。千古合節。如伏",
    "X65n1287_001:0392c20": "櫪老驥。意氣橫溢。穿雲之鵠。目無萬里。便覺天機激",
    "X65n1287_001:0392c21": "觸。露出通身手眼。昔公明宣學於曾子三年不讀書。",
    "X65n1287_001:0392c22": "曾子曰。宣而居參之門三年不學何也。公明宣曰。安",
    "X65n1287_001:0392c23": "敢不學。宣見夫子居宮庭。親在叱&#x54A4;之聲。未嘗至於",
    "X65n1287_001:0392c24": "犬馬。宣說之學而未能。宣見夫子而應賓客。恭儉而",
    "X65n1287_001:0393a01": "不懈惰。宣說之學而未能。宣見夫子。而居朝庭。嚴臨",
    "X65n1287_001:0393a02": "之下。而不毀傷。宣說之學而未能。宣說此三者。學而",
    "X65n1287_001:0393a03": "未能。宣安敢不學而居夫子之門乎。曾子避席謝之",
    "X65n1287_001:0393a04": "曰。參不及宣。其學而已。",
    "X65n1287_001:0393a05": "楞嚴擊節",
    "X65n1287_001:0393a06": "明 沙門大韶 著",
    "X65n1287_001:0393a07": "門人 智叡 錄",
    "X65n1287_001:0393a08": "[0393a08] 夫參學之士。須要自得徹底掀翻。豈可就人吻角",
    "X65n1287_001:0393a09": "吃野狐涎唾。他日盡是閻羅老子乞鐵棒的有甚",
    "X65n1287_001:0393a10": "交涉。須從自己真參實悟處。透將出來。那時纔好",
    "X65n1287_001:0393a11": "把釋迦老子野狐涎唾。盡底撇向東洋大海。朕跡",
    "X65n1287_001:0393a12": "不留。從自胸中嘔出。了無凝滯。如珠走盤。不留影",
    "X65n1287_001:0393a13": "跡。馳騁當世。神&#x7774;自顧。靡不貫彼精微。收之毫端。",
    "X65n1287_001:0393a14": "放彌六合。須於文字中點出如來之眼。光明遍照。",
    "X65n1287_001:0393a15": "無一語而非世尊全體獨露。無一字而非釋迦老",
    "X65n1287_001:0393a16": "子喪身命處也。&#x8462;生平學力未精。不能藻鑑而照",
    "X65n1287_001:0393a17": "破生死之根。露出父母未生已前一段光景來。人",
    "X65n1287_001:0393a18": "人自謂握靈蛇之珠。家家自謂抱荊山之玉。茫然不",
    "X65n1287_001:0393a19": "能照物。無隱無從。不能洞識幽微。究其所真。見無",
    "X65n1287_001:0393a20": "迷悟。心見無分。靡不知有於言煥然如水之質。漫",
    "X65n1287_001:0393a21": "言浩蕩。自成其文。蓋非語言文字理通故也。聖胤",
    "X65n1287_001:0393a22": "流輝。懸河瀉辨。非真見之光明。涅槃元清淨體者",
    "X65n1287_001:0393a23": "乎。今之學者。不能履順而遊性。乘佛理而御心。道",
    "X65n1287_001:0393a24": "眼未明。世出世間常露於前。不能分別。而為千古之",
    "X65n1287_001:0393b01": "靈骨。照破生死之根。方知真藥現前。不能分別者。",
    "X65n1287_001:0393b02": "氣爽神聰。才情風韻。若處太&#x8657;之中。飄飄然而露",
    "X65n1287_001:0393b03": "千古之玄風。以應世間。神融骨洽。必須悟此。而視",
    "X65n1287_001:0393b04": "千百世。如同一日。潔然於內。渾然於外。不被世間",
    "X65n1287_001:0393b05": "語言文字之所障礙。是以慱採精微。陶容妙義。會",
    "X65n1287_001:0393b06": "契如來之旨。不費纖毫之力。能令學人析理開神。",
    "X65n1287_001:0393b07": "吐棄精華。千秋片語。道波口海。非諸佛之真見。能",
    "X65n1287_001:0393b08": "與於此乎。未嘗知其清&#x8657;之體素骨通靈不可染",
    "X65n1287_001:0393b09": "污者。一字不鑿。則心鏡彌朗。聲同金石。皆自丰神",
    "X65n1287_001:0393b10": "透露。妙辨縱橫。而非楞嚴寂滅海中流出者。故心",
    "X65n1287_001:0393b11": "莫之能為隱者。吾人之所不能隱於心矣。是以心",
    "X65n1287_001:0393b12": "見之所難分也。而世無能隱之心。心無能隱之見",
    "X65n1287_001:0393b13": "心之所露。而不能自知者。未有能知於心也。闇昧",
    "X65n1287_001:0393b14": "得耀乎光明。孰為見以全露。直言其歸趣而已。窮",
    "X65n1287_001:0393b15": "萬物之根源。別千靈之作用。方可照明真見。烏謂",
    "X65n1287_001:0393b16": "自己吐出楞嚴大定耶。是以翦截浮辭。恢弘至道。",
    "X65n1287_001:0393b17": "舉其閎綱。原始要終。得其真趣。莫尋枝葉。若江河",
    "X65n1287_001:0393b18": "之流。渙然&#x6C37;釋。&#x8462;有南威之容。乃可論於淑媛。有",
    "X65n1287_001:0393b19": "龍淵之利。乃可議於斷割。敷揚厥旨。驅摭&#x7FA3;言。發",
    "X65n1287_001:0393b20": "前人之未發。泄如來之真髓。可補於將來。靡得而",
    "X65n1287_001:0393b21": "詳焉。昔王敦素問覺範禪師曰。寶公讖語。視千百",
    "X65n1287_001:0393b22": "年如一日。此何道而至之。覺範曰。清明在躬。志氣",
    "X65n1287_001:0393b23": "如神。有物將至。其兆必先。孔子語也。莫非倒想。倒",
    "X65n1287_001:0393b24": "想若滅。洞見三世。寶公豈有倒想乎。敦素拊掌&#x54B2;",
    "X65n1287_001:0393c01": "曰。美哉之論。然則倒想寧有道乎。",
    "X65n1287_001:0393c02": "[0393c02] 大佛頂。",
    "X65n1287_001:0393c03": "[0393c03] 即諸佛之果體也。反衰世之陵夷。續眾生之慧命。",
    "X65n1287_001:0393c04": "無古無今。庶不異於真源。即心即用。未&#x751E;不露於",
    "X65n1287_001:0393c05": "項相。一切眾生。不能析如來之見。不能知如來之",
    "X65n1287_001:0393c06": "頂。而顯諸佛之神用也。用眾生之語言也。是眾生",
    "X65n1287_001:0393c07": "自受用之法門也。安身立命處也。世尊點出諸佛",
    "X65n1287_001:0393c08": "之眼。放出頂光也。",
    "X65n1287_001:0393c09": "[0393c09] 妙奢摩它三摩禪那。",
    "X65n1287_001:0393c10": "[0393c10] 這一妙字吐出。與世味同研。庸言庸行。與善惡是",
    "X65n1287_001:0393c11": "非。溶作一團。和作一塊。掀翻理窟。倒翻情境。天然",
    "X65n1287_001:0393c12": "真趣。自然神化。不假雕琢。在世而不為世之所遷。",
    "X65n1287_001:0393c13": "出世而不能融於世者。真淳不剖。為之涅槃元清",
    "X65n1287_001:0393c14": "淨體。是諸佛之本源。流而不散。用而不分。故世尊",
    "X65n1287_001:0393c15": "全體作用。於四十九年之中。未&#x751E;散亂者。唯一妙",
    "X65n1287_001:0393c16": "字。而無知故。謂之奢摩它也。而無明故。謂之三摩。",
    "X65n1287_001:0393c17": "禪那。正三觀中。謂之體真止。識未動故。謂之隨緣",
    "X65n1287_001:0393c18": "方便止。不思議故。謂之不著二邊止。是復真元未",
    "X65n1287_001:0393c19": "散之果體也。淳朴未分之元。世尊欲盡大地眾生",
    "X65n1287_001:0393c20": "皆復真元之體。若用識之所侵。聖德隱矣。元明之",
    "X65n1287_001:0393c21": "體失矣。非三界而三界分矣。無古今而古今別矣。",
    "X65n1287_001:0393c22": "無眾生而眾生之相成矣。是諸佛而作眾生矣。盡",
    "X65n1287_001:0393c23": "大地諸佛即今皆是盡露蠕動含靈之相矣。把自",
    "X65n1287_001:0393c24": "己一點真元刳之盡矣。唯大聖人出來救之難矣。",
    "X65n1287_001:0394a01": "非大聖不能復其真而滅其識完其體矣。恐天下",
    "X65n1287_001:0394a02": "人。而無有一人能完其心者。無一人能全其心。而",
    "X65n1287_001:0394a03": "證諸佛之果體也。復其本源也。入其大定也。已證",
    "X65n1287_001:0394a04": "涅槃也。識已寂滅也。故大聖人出來。終不把自己",
    "X65n1287_001:0394a05": "之心。而被識所侵故。是以許由箕隱。老聃守中。伏",
    "X65n1287_001:0394a06": "犧畫卦。文王發泄盡矣。聖哲奔忙魯叟彌縫者。世",
    "X65n1287_001:0394a07": "尊以幻化之術。而提醒天下人。而一切眾生。若證",
    "X65n1287_001:0394a08": "自心。方知自心皆為幻化。而幻化皆為自心者矣。",
    "X65n1287_001:0394a09": "是以融萬法於一妙。攝盡大地眾生之心。盡入奢",
    "X65n1287_001:0394a10": "摩禪那之中。故盡大地一切眾生。無一時未&#x751E;不",
    "X65n1287_001:0394a11": "析三摩談禪那融真見論三觀。何&#x751E;曾住口來。",
    "X65n1287_001:0394a12": "[0394a12] [宋-木+取]初方便。",
    "X65n1287_001:0394a13": "[0394a13] 世尊正把眾生日用三昧。融於奢摩它中。以三摩",
    "X65n1287_001:0394a14": "禪那。溶作[宋-木+取]初方便。作世間法亦可。作出世間法",
    "X65n1287_001:0394a15": "亦可。溶作一團。和作一塊。不可分別。不可卜度。吐",
    "X65n1287_001:0394a16": "將出來。未有咀囓之痕者。釋迦老子。亦用一毫伎",
    "X65n1287_001:0394a17": "倆不得。用一毫思唯不得。[宋-木+取]初發起一念之時。各",
    "X65n1287_001:0394a18": "人自家檢點看。還能識得千古已前面目否。若能",
    "X65n1287_001:0394a19": "認得此念念分別念念透將出來。還識得是父母",
    "X65n1287_001:0394a20": "未生已前這段光景者。釋迦老子許多臭爛葛藤。",
    "X65n1287_001:0394a21": "一毫也用不著。亦不能舒一毫伎倆。安知一念能",
    "X65n1287_001:0394a22": "知大地眾生盡皆成佛。安知三世諸佛之相盡露",
    "X65n1287_001:0394a23": "眾生之一念乎。其形隱而能顯。其聲露而常藏。以",
    "X65n1287_001:0394a24": "非常之人。能&#x89A9;非常之形。有非常之眼。不從忘想",
    "X65n1287_001:0394b01": "處出將一個。未有咀囓之痕的。父母未生已前拋",
    "X65n1287_001:0394b02": "向人前。止要一切人亦不可囓傷。而自用之斬斷",
    "X65n1287_001:0394b03": "人之卜度。截斷人無始劫前種子。直言之下。更不",
    "X65n1287_001:0394b04": "著纖毫擬議。放出自己光明。照天照地。吐電驚雷。",
    "X65n1287_001:0394b05": "天壤間更有何物而能至於此耶。故釋迦老子。亦",
    "X65n1287_001:0394b06": "用一毫伎倆不得。天然真趣。豈能雕琢心之所露",
    "X65n1287_001:0394b07": "於神。生於識心未動之先。故用無識之心。行於無",
    "X65n1287_001:0394b08": "思之境。故不可以識動之所能侵也。言無凝滯之",
    "X65n1287_001:0394b09": "思。心有能變之識。識所動而真則遺矣。心有明而",
    "X65n1287_001:0394b10": "礙則立矣。明則知而妄則生矣。元明之體失矣。故",
    "X65n1287_001:0394b11": "曰終日用而不知枉入諸趣者矣。是以真心。不能",
    "X65n1287_001:0394b12": "用於世。不能辨於事。彼非所明而明之。彼非所知",
    "X65n1287_001:0394b13": "而知。故能知於世者。非心之所真也。是非之彰。道",
    "X65n1287_001:0394b14": "之所虧也。出於天地。至明至理之所非及也。唯知",
    "X65n1287_001:0394b15": "吾人之所直言者。不可知而為心。不可以明而為",
    "X65n1287_001:0394b16": "道。是以釋迦老子化機被物。唯以辭變而為用也。",
    "X65n1287_001:0394b17": "唯觀辭變為如來無礙之辨而為法也。而窮天下",
    "X65n1287_001:0394b18": "人之心。無有能盡之用。而窮如來變化之機。是以",
    "X65n1287_001:0394b19": "世尊。四十九年。自受用之法門。未&#x751E;曾說一字。而",
    "X65n1287_001:0394b20": "化導眾生。用之四十九年。未&#x751E;有一法與人者。唯",
    "X65n1287_001:0394b21": "以直言其歸趣也。而知言之&#x8109;。這一訣竅達磨所",
    "X65n1287_001:0394b22": "傳如來慧命者。勢如懸[糸*系]。世尊未&#x751E;不與道破。在",
    "X65n1287_001:0394b23": "般若會上。則曰如語者。實語者。真語者。不誑語者。",
    "X65n1287_001:0394b24": "不異語者。在法華會上。以三稱誠諦之語。六萬餘",
    "X65n1287_001:0394c01": "言。臨完正稱。授持佛語。唯一直語。而為萬世之師",
    "X65n1287_001:0394c02": "者。其唯大聖歟。非有義於文所可得而言也。是以",
    "X65n1287_001:0394c03": "窮盡萬物之言。不能以直而為言也。言非直而識",
    "X65n1287_001:0394c04": "所侵也。故不能定萬物之心而為真也。不能測萬",
    "X65n1287_001:0394c05": "物之心而為教也。不能融萬物之心而住無思之",
    "X65n1287_001:0394c06": "境也。不能化萬物之機而為各各父母未生已前",
    "X65n1287_001:0394c07": "也。",
    "X65n1287_001:0394c08": "化柴&#x7151;茶",
    "X65n1287_001:0394c09": "[0394c09] 一莖茅上。燎天赤燄常燃。萬指叢中。法供因緣偶爾。",
    "X65n1287_001:0394c10": "苕溪&#x7151;作清&#x51C9;  盡成鑪&#x97B4;。鑊湯爐內。誰為出手",
    "X65n1287_001:0394c11": "提&#x643A;。猛烈燄中。何者將薪就熾。旃檀寸寸。何妨片片",
    "X65n1287_001:0394c12": "將來。瓊樹森森。豈惜枝枝拈出。砍蒼劈翠。截玉剖金。",
    "X65n1287_001:0394c13": "滿擔&#x643A;來。撲落總非他物。縱橫界內。刈末全得工夫。",
    "X65n1287_001:0394c14": "化燈油",
    "X65n1287_001:0394c15": "[0394c15] 這一點光。燭三千界。法界之幽途直透。彌勒之內院",
    "X65n1287_001:0394c16": "恒輝。似廣寒宮啟。映寶網之千重。如杲日當空。走金",
    "X65n1287_001:0394c17": "蛇之萬道。觸白毫而遍皆成玉色。照法相而大地盡",
    "X65n1287_001:0394c18": "作黃金。物物騰輝。塵塵互入。噫。莫道不從此處生光。",
    "X65n1287_001:0394c19": "盡是得來發燄。檀那蚤施。仍續此明。拈出些些。莫教",
    "X65n1287_001:0394c20": "常昧。",
    "X65n1287_001:0394c21": "祛虫",
    "X65n1287_001:0394c22": "[0394c22] 生佛同源。性無高下。法身互顯。報有升沉。形分萬品。",
    "X65n1287_001:0394c23": "體列千般。彗孛現於微垣。災異彰於吳地。時當季夏。",
    "X65n1287_001:0394c24": "爍石流金。萬物茂榮之候。松篁吐翠之時。弱植同[序-予+(林/木)]。",
    "X65n1287_001:0395a01": "浮英&#x9B2A;&#x8276;。幽姿傲骨。&#x9B31;蒼素質之標。喬木森然。&#x7FA3;芳",
    "X65n1287_001:0395a02": "爛熳之莠。魔業之唚。推雕之剝。乃囓乃唚。乃柔乃傷。",
    "X65n1287_001:0395a03": "眾芳搖落兮。盡推&#x5F5A;品之華。森然枯槁兮。唯挺孤高",
    "X65n1287_001:0395a04": "之幹。遭其零悴。息歸萎薾。天時之道違和。地利之宜",
    "X65n1287_001:0395a05": "傷毀。未能調&#x53F6;。致降災愆。伏願。證法相而如屈如曲。",
    "X65n1287_001:0395a06": "現三昧兮如囓如唚。卸醜形而神通自妙。脫業累而",
    "X65n1287_001:0395a07": "超極樂之邦。仍使松筠含翠。卉木芬芳。復生蕙以標",
    "X65n1287_001:0395a08": "姿。仍挺幹而發莠。",
    "X65n1287_001:0395a09": "薦親",
    "X65n1287_001:0395a10": "[0395a10] 詎知身類浮萍。命均脆艸。形將物化。驚業海之汪洋。",
    "X65n1287_001:0395a11": "心乃真常。[耳*少]畏塗之遙曠。於乎。法性&#x8657;靈。慨親恩之",
    "X65n1287_001:0395a12": "罔極。幽冥杳隔。嗟子道之何申。匪憑我佛之洪慈。曷",
    "X65n1287_001:0395a13": "導冥中之滯魄。於烏。投誠梵院。達悃覺天。一有愧怍",
    "X65n1287_001:0395a14": "之&#x8AD0;。總藉慈悲所憫善來佛子。允副齋心。塵隨空落。",
    "X65n1287_001:0395a15": "正觀第一義天。想與&#x8657;隕。深入妙三摩地。無違動止。",
    "X65n1287_001:0395a16": "宴坐水月道場。不間晨晡。成就空華佛事。",
    "X65n1287_001:0395a17": "資福寺妙宗下火",
    "X65n1287_001:0395a18": "[0395a18] 這個妙宗。常在一毫端上。放大光明。髑髏眼中。照天",
    "X65n1287_001:0395a19": "照地。今日遺下&#x8CCD;私。&#x5374;在山僧手裡。這鶻臭布衫。脂",
    "X65n1287_001:0395a20": "膏帽子。向人天眾前。投入火光三昧。燃起燎天赤燄。",
    "X65n1287_001:0395a21": "放出性空真火。走&#x5374;無角鐵牛。跳出金毛獅吼。撞倒",
    "X65n1287_001:0395a22": "弁山峰頂。嚇得須彌倒走。松濤徹底顛狂。林木盡皆",
    "X65n1287_001:0395a23": "哮吼。百鳥哀鳴山川淚流。必竟向何處安身。(打圓相",
    "X65n1287_001:0395a24": "云)&#x5374;在這裡躲根瞥醜。(咄)象王擺脫黃金索。飛騰直",
    "X65n1287_001:0395b01": "入雲端走。",
    "X65n1287_001:0395b02": "與楞嚴寺性菴下火",
    "X65n1287_001:0395b03": "[0395b03] 從來不識娘生鼻。今日全然通露出。和身跳入太&#x8657;",
    "X65n1287_001:0395b04": "空。兩眼分明如電徹。六十餘年不解尋。一朝雲散風",
    "X65n1287_001:0395b05": "前別。走&#x5374;獰龍獨角新。縱橫法界顛狂決。玉柱雲凝。",
    "X65n1287_001:0395b06": "苕溪流截。且道性菴上座。必竟在何處安身。(打圓相",
    "X65n1287_001:0395b07": "云)昨宵走&#x5374;玉麒麟。翻身跳出黃金窟。",
    "X65n1287_001:0395b08": "千松筆記",
    "X65n1287_001:0395b09": "門人智 錄",
    "X65n1287_001:0395b10": "彌勒像讚",
    "X65n1287_001:0395b11": "[0395b11] 這個潑賴。沒些頦&#x984B;。常在街頭。慣為乞丐。個大肚皮。",
    "X65n1287_001:0395b12": "唯餘臭穢。內院難容。泥犁有在。(咦)若將黑墨染&#x8657;空。",
    "X65n1287_001:0395b13": "直入地獄如箭射。",
    "X65n1287_001:0395b14": "觀音像",
    "X65n1287_001:0395b15": "[0395b15] 這個野狐精。裝甚痴模樣。阿誰寫將來。露這醜形狀。",
    "X65n1287_001:0395b16": "終日誑眾生。禮拜觀音像。若還得見伊。痛責三十杖。",
    "X65n1287_001:0395b17": "達磨像",
    "X65n1287_001:0395b18": "[0395b18] 打落牙的&#x984B;胡。藥不死的剩漢。西方不能容汝。東土",
    "X65n1287_001:0395b19": "來此何幹。慣將他人之物誑人。自己無一毫希罕。若",
    "X65n1287_001:0395b20": "還撞見難饒。劈脊還他便棒。",
    "X65n1287_001:0395b21": "普賢讚",
    "X65n1287_001:0395b22": "[0395b22] 一個普賢騎個象。兩兩分明各一樣。普賢騎象象騎",
    "X65n1287_001:0395b23": "人。鼻孔元來無兩樣。若還檢點得分明。各各也要三",
    "X65n1287_001:0395b24": "十杖。",
    "X65n1287_001:0395c01": "題楞嚴寺中峰祖師遺笠",
    "X65n1287_001:0395c02": "[0395c02] 彩霞聚處結羅紋。日落山銜頂露痕。雨雪驟時容有",
    "X65n1287_001:0395c03": "笠。電雷迅疾乃知君。餘生活計雙天目。全體風流五",
    "X65n1287_001:0395c04": "色雲。唯此百年遺跡在。何人惆悵罷殷勤。",
    "X65n1287_001:0395c05": "密藏師遺笠",
    "X65n1287_001:0395c06": "[0395c06] 時將晴笠護螺紋。猶恐神光露頂痕。鄉國不居潛世",
    "X65n1287_001:0395c07": "外。□□遺跡儼身分。幸存滿月今瞻仰。得有圓光孰",
    "X65n1287_001:0395c08": "見聞。華雨一龕山寺振。師身何處不紛紛。",
    "X65n1287_001:0395c09": "輓蓮渠師",
    "X65n1287_001:0395c10": "[0395c10] 不知寒暑不知秋。歷盡塵緣未得休。鴻鴈一聲天外",
    "X65n1287_001:0395c11": "落。山流始見水無流。",
    "X65n1287_001:0395c12": "與&#x7575;工陳居士",
    "X65n1287_001:0395c13": "[0395c13] 描盡江山骨。還能寫自心。試看馳驟處。須認筆頭真。",
    "X65n1287_001:0395c14": "十二時歌",
    "X65n1287_001:0395c15": "[0395c15] 平旦寅。徹開兩目自分明。[宋-木+取]是此時人靜悄。從來無",
    "X65n1287_001:0395c16": "客到柴門。舒雙足。活如麟。踏破&#x8657;空何處塵。相看猿",
    "X65n1287_001:0395c17": "鳥清晨過。&#x54B2;我山居絕比鄰。[0395c17] 日出卯。照用同時無不",
    "X65n1287_001:0395c18": "了。金烏覿面沒遮瞞。山河大地常皎皎。泥牛吼。石虎",
    "X65n1287_001:0395c19": "忷。海門浪擊紅輪小。鯨鯢吞&#x5374;須彌峰。試問禪人幾",
    "X65n1287_001:0395c20": "知曉。[0395c20] 食時辰。水漿寒熱自知親。&#x9E81;&#x9E81;任緣隨分納。年",
    "X65n1287_001:0395c21": "來年老日全貧。或時吐。或時吞。放去收來與麼人。不",
    "X65n1287_001:0395c22": "聞亞飯吹音樂。到底消磨適楚秦。[0395c22] 禺中巳。白雲&#x54B2;我",
    "X65n1287_001:0395c23": "無名利。空山快樂忘寂喧。此時有鳥聲嬌翠。莫思量。",
    "X65n1287_001:0395c24": "休擬議。知音不是等閑遇。得便逢渠不識渠。死生看",
    "X65n1287_001:0396a01": "來真&#x54B2;具。[0396a01] 日南午猢孫掛璧能攀舞。懸&#x5D15;撒手真丈",
    "X65n1287_001:0396a02": "夫。大地由來無寸土。行也麼。坐也麼。東西南北頻周",
    "X65n1287_001:0396a03": "&#x89A9;。紅光赫赫熾通身。珍重時人莫&#x83BE;鹵。[0396a03] 日昳未。漁人",
    "X65n1287_001:0396a04": "&#x6B35;乃江邊去。擎著獰龍定活烹。隨手拈來無不是。潑",
    "X65n1287_001:0396a05": "天風。毋驚畏。&#x6F75;開羅網包天地。等閑會得者便宜。免",
    "X65n1287_001:0396a06": "使浮塵逐閑氣。[0396a06] 晡時申。林風叱&#x54A4;吼乾坤。南來片雨",
    "X65n1287_001:0396a07": "分虹斷。北去輕雲擁日輪。江岸裂。江潮分。暮雨瀟瀟",
    "X65n1287_001:0396a08": "到渡津。看來白髮身如&#x5BC9;。濯足松風行路人。[0396a08] 日入酉。",
    "X65n1287_001:0396a09": "過隙光陰如電走。日就月將能幾何。要使時常無捨",
    "X65n1287_001:0396a10": "取。野鳥歸。風篁起。林陰無事獨相倚。二六時看自在",
    "X65n1287_001:0396a11": "身。泥牛吼月西風裏。[0396a11] 黃昏戌。大地茫茫暗似漆。棄暗",
    "X65n1287_001:0396a12": "投明總未真。明暗何須空饒舌。亦無人。亦無佛。大儂",
    "X65n1287_001:0396a13": "口中吹篳栗炎炎六月雪飄飄。弁山峰頂&#x54B2;不徹。[0396a13] 人",
    "X65n1287_001:0396a14": "定亥。睡熟昏昏主誰在。枕子夢裡&#x54B2;呵呵。&#x5374;是東瓜",
    "X65n1287_001:0396a15": "不成隊。露平凝。月沉海。孤鴻&#x541A;啞聲旋乃。若能認得",
    "X65n1287_001:0396a16": "這般聲。石人夜坐觀自在。[0396a16] 夜半子。山河沒倒主中主。",
    "X65n1287_001:0396a17": "風吹屋角人不知。茅菴睡在泥團裡。月常圓。雲正駛",
    "X65n1287_001:0396a18": "石女懷胎牛生駬。晝則饑&#x98E1;夜則眠。皇家天子皆如",
    "X65n1287_001:0396a19": "簁。[0396a19] 雞鳴丑。覺來路上驚眠狗。泉流風韻瀉秋聲。雲深",
    "X65n1287_001:0396a20": "幽徑無人走。露光明。分好醜。赤肉團上縱橫手。森羅",
    "X65n1287_001:0396a21": "萬象盡紛紛。大地由來不相受。",
    "X65n1287_001:0396a22": "除夕楊塢",
    "X65n1287_001:0396a23": "[0396a23] 天目分支直奔東。山迴蝘蜒勢寰雄。盤旋拮据數千",
    "X65n1287_001:0396a24": "里。&#x53E0;翠峰巒幾萬壘。具區北浸連天碧。襟帶長江如",
    "X65n1287_001:0396b01": "迤逶。崗巒挺秀唯霞幕。巉巖露頂參雲霧。數峰旋繞",
    "X65n1287_001:0396b02": "結楊塢。懸&#x5D15;峭壁山頭顧。崚嶒玉立勢如屏。拱逼奎",
    "X65n1287_001:0396b03": "躔成外護。流泉直下水淙淙。噴雪飛瓊如白鷺。僧房",
    "X65n1287_001:0396b04": "阿閣雲氣連。峰頭日月互吞吐。蒼霞掩映碧&#x7460;璃。岸",
    "X65n1287_001:0396b05": "眉橫雪僧無數。清珠&#x6ED9;渚有蛟龍。巖前怪石如猛虎",
    "X65n1287_001:0396b06": "飄來鍾罄佛聲聲。過嶺飛猿哀[喳-日][喳-日]。澗壑&#x555B;&#x555B;夜更",
    "X65n1287_001:0396b07": "長。松風拂拂晝常吼牧童&#x6B35;乃不時來。或與樵夫相",
    "X65n1287_001:0396b08": "對喁。我暫棲止西巖下。偶然逢此三十夜。也無一物",
    "X65n1287_001:0396b09": "過新年。菜虀瓔珞充&#x8193;罷。瓊枝帶雪燒殘玉。嫩&#x854B;先",
    "X65n1287_001:0396b10": "烹未放華。不道老來多意興。喜逢良夕在&#x70DF;霞。",
    "X65n1287_001:0396b11": "西方詠",
    "X65n1287_001:0396b12": "[0396b12] 不識東兮不識西。拈來法法盡皆齊。彩雲行處分松",
    "X65n1287_001:0396b13": "影。紅日鯨吞破浪低。青蓮舌現彌陀相。白玉毫分寶",
    "X65n1287_001:0396b14": "劍提。霎時露出那叱眼。孰為生死孰為迷。",
    "X65n1287_001:0396b15": "戊辰初度",
    "X65n1287_001:0396b16": "[0396b16] 處世幽然渾似夢。顛倒縱橫隨世控。六十年來奔走",
    "X65n1287_001:0396b17": "忙。兩肩荷負皮囊重。豈知足下有駒兒。婉然運載還",
    "X65n1287_001:0396b18": "飛動。馬齒增兮顏漸衰。盈頭白雪身無用。吾今老兮",
    "X65n1287_001:0396b19": "祇自憐。躘踵已覺頭常痛。聚墨難描八法書。拈來拄",
    "X65n1287_001:0396b20": "杖無能弄。西方必定去不通。驢胎馬腹憑渠送。",
    "X65n1287_001:0396b21": "[0396b21] 又",
    "X65n1287_001:0396b22": "[0396b22] 吾今老兮頭如雪。念念塵心流未滅。時常展動娘生",
    "X65n1287_001:0396b23": "手。春風&#x54B2;破&#x8657;空口。良宵明月太空碧。放情寥廓無",
    "X65n1287_001:0396b24": "休歇。閑時看卷無字經。倦來就枕真妙訣。人生在世",
    "X65n1287_001:0396c01": "不多時。喜得吾生事都畢。莫將塵世為大年。佛祖尚",
    "X65n1287_001:0396c02": "然眼中屑。",
    "X65n1287_001:0396c03": "歲朝",
    "X65n1287_001:0396c04": "[0396c04] 今朝盡道添一歲。吾道如今減一年。增減去來無定",
    "X65n1287_001:0396c05": "數。唯能消盡世間緣。必須識得緣中主。百千萬劫常",
    "X65n1287_001:0396c06": "如然。無增無減如何道。一句何須用口傳。",
    "X65n1287_001:0396c07": "看梅四首",
    "X65n1287_001:0396c08": "[0396c08] 萬點蒼山色半青。千峰影落在中庭。隔簾纔覺春風",
    "X65n1287_001:0396c09": "動。滿機梅花盡吐馨。",
    "X65n1287_001:0396c10": "[0396c10] 一枝香染孤峰頂。嫩&#x854B;偏教&#x9597;雪開。&#x8657;&#x7A93;透入花神",
    "X65n1287_001:0396c11": "白。滿面春風笑我來。",
    "X65n1287_001:0396c12": "[0396c12] 懶把羞容嶺畔開。潛身影裏照娥眉。看來滿臉春嬌",
    "X65n1287_001:0396c13": "媚。徹骨&#x6C37;肌不露懷(水底梅)。",
    "X65n1287_001:0396c14": "[0396c14] 玉繡千峰疑瑞雪。馨香才覺是寒梅。遮閉彩毫唯映",
    "X65n1287_001:0396c15": "白。鷺飛猶自帶春回。",
    "X65n1287_001:0396c16": "山行道中",
    "X65n1287_001:0396c17": "[0396c17] 笑指山頭不露峰。白雲行處絕狐&#x8E2A;。舉頭見有飛鴻",
    "X65n1287_001:0396c18": "過。穿透雲山幾萬重。",
    "X65n1287_001:0396c19": "[0396c19] 一到溪山月正白。芒鞋踏破太&#x8657;碧。柱杖橫肩星斗",
    "X65n1287_001:0396c20": "明。夜深劍吐光芒赤。平分風色在&#x70DF;霞。彩雲深&#x93BB;蒼",
    "X65n1287_001:0396c21": "苔石。俛仰乾坤吾道寬。雁聲喚醒人間客。",
    "X65n1287_001:0396c22": "病中行&#x811A;",
    "X65n1287_001:0396c23": "[0396c23] 一笠翩翩湖海遊。孤雲野&#x5BC9;猜誰留。古來行&#x811A;應如",
    "X65n1287_001:0396c24": "此。竭盡精神始得休。踏破艸鞋方到底。掀開雲霧露",
    "X65n1287_001:0397a01": "全眸。指揮自覺千虹斷。談笑初驚五嶽秋。",
    "X65n1287_001:0397a02": "[0397a02] 林雨紛紛點綠苔。晚霞片片映&#x7A93;來。&#x5826;前竹色稍雲",
    "X65n1287_001:0397a03": "碧。庭外輕風捲霧回。嗟我世緣何日盡。栖遲澗壑且",
    "X65n1287_001:0397a04": "忘懷。倘然有日乘鸞去。笑指&#x8657;空便擊雷。",
    "X65n1287_001:0397a05": "送監寺東遊",
    "X65n1287_001:0397a06": "[0397a06] 碧漲苕溪春漫流。主人撥棹向東遊。青山兩岸相隨",
    "X65n1287_001:0397a07": "往。白鷺洲邊破浪頭。",
    "X65n1287_001:0397a08": "舟行苕上",
    "X65n1287_001:0397a09": "[0397a09] 水滿溪頭月滿流。魚龍無個不吞喉。纔逢禹級三層",
    "X65n1287_001:0397a10": "浪。吐出光明萬里秋。",
    "X65n1287_001:0397a11": "牧牛詞",
    "X65n1287_001:0397a12": "[0397a12] 這牛兒身強力&#x5FA4;。幾人能解牽騎。為貪堤上綠艸嫩。",
    "X65n1287_001:0397a13": "籬籬只管尋芳逐翠。奔馳去不[(厂@((既-旡)-日+口))*頁]傾危。爭知道山遙",
    "X65n1287_001:0397a14": "路僻。回首到家遲。牧童今有意。繩頭謹束。鼻索高提。",
    "X65n1287_001:0397a15": "入泥入水。終是不隨伊。莫教去嘯傲長堤。忽驚起萬",
    "X65n1287_001:0397a16": "里雲飛。恐踹破千頃玻璃。還來吼太&#x8657;。",
    "X65n1287_001:0397a17": "雪中行",
    "X65n1287_001:0397a18": "[0397a18] 乾坤已自露真形。那道輕飄雪未停。卓立千峰誰著",
    "X65n1287_001:0397a19": "眼。蒼山萬點逐流行。",
    "X65n1287_001:0397a20": "登弁山頂",
    "X65n1287_001:0397a21": "[0397a21] 足下山頭不露尖。雲眠石吼已多年。莫教踏破松稍",
    "X65n1287_001:0397a22": "月。驚散霞飛萬里天。",
    "X65n1287_001:0397a23": "秋日懷題",
    "X65n1287_001:0397a24": "[0397a24] 一嘯乾坤遍地秋。白雲黃葉滿滄洲。霜天雁過聲留",
    "X65n1287_001:0397b01": "影。曉日鯨吞光滿浮。石隱孤峰銜月吼。霞飛萬里勢",
    "X65n1287_001:0397b02": "含鰍。芙渠翠色誰為&#x7575;。留與人間作話頭。",
    "X65n1287_001:0397b03": "即事",
    "X65n1287_001:0397b04": "[0397b04] 兩眉已染雪霜琅。千古恒心未得馴。一片彩雲皆內",
    "X65n1287_001:0397b05": "境。何時得到月霜輪。",
    "X65n1287_001:0397b06": "[0397b06] &#x7A93;前&#x54B2;弄筆淋漓。那道縱橫千古奇。風骨飄飄誰自",
    "X65n1287_001:0397b07": "得。&#x8657;空點點&#x7575;人眉。"
}