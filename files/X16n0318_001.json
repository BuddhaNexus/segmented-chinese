{
    "X16n0318_001:0749a03": " 楞嚴宗通緣起",
    "X16n0318_001:0749a05": "昔天台智者。師我南嶽思大禪師。獲證法華三昧。覩",
    "X16n0318_001:0749a06": "靈山一會。儼然未散。自是閱諸經典。渙然冰釋。及解",
    "X16n0318_001:0749a07": "法華六根清淨義。沉吟久之。有西域僧謂曰。唯首楞",
    "X16n0318_001:0749a08": "嚴經。著明六根功德。足與相證。智者於是渴慕。每昕",
    "X16n0318_001:0749a09": "夕望西遙拜。如是者積十六歲。南嶽天台寺左畔有",
    "X16n0318_001:0749a10": "拜經臺遺址云。距智者後百餘年。楞嚴始入中國。經",
    "X16n0318_001:0749a11": "屬房相筆受。文字爾雅。宇內學士大夫多誦之。余凡",
    "X16n0318_001:0749a12": "三至拜經臺。輙徘徊不忍去。竊歎古人繫懷聖典。積",
    "X16n0318_001:0749a13": "十餘載不及見。今楞嚴盈書肆。乃棄置不復觀。何也。",
    "X16n0318_001:0749a14": "余因發心書楞嚴於石。命工鐫刻。以次砌成石室。俾",
    "X16n0318_001:0749a15": "造拜經臺者。周環讀之。咸曰經來也。庶為智者補一",
    "X16n0318_001:0749a16": "欠缺事。方操筆端書間。忽作是念。余所書者字也。非",
    "X16n0318_001:0749a17": "義也。智者欲此經之來。無非欲人人知有此經義爾。",
    "X16n0318_001:0749a18": "如玄沙備頭陀。因閱楞嚴。發明心要。是深於義者。乃",
    "X16n0318_001:0749a19": "至靈巖安長水璿竹菴珪黃龍南及紹隆安民等。靡",
    "X16n0318_001:0749a20": "不因楞嚴而有悟。此諸宗師不孤此經之來也已。若",
    "X16n0318_001:0749a21": "因文解義。句釋字訓。漸疏漸徹。累至數十家。而經義",
    "X16n0318_001:0749a22": "愈遠。則不求諸心之過也。故能得諸心。此經雖未至。",
    "X16n0318_001:0749a23": "而智者依教立義。往往與楞嚴合。不得諸心。雖日對",
    "X16n0318_001:0749a24": "楞嚴。而此經猶然在西域也。即充塞棟宇奚益。宗師",
    "X16n0318_001:0749b01": "家務掃除文字見解為不足尚。有以哉。然諸宗師出",
    "X16n0318_001:0749b02": "詞吐氣。接引初機。語意多似楞嚴。至發明向上。證入",
    "X16n0318_001:0749b03": "菩提。則與二十五圓通機緣無異。即不誦楞嚴。而楞",
    "X16n0318_001:0749b04": "嚴具在。即楞嚴不至此土。而此土未始無楞嚴也。余",
    "X16n0318_001:0749b05": "不自揆。徧採宗語。配合經文之後。或與暗符。或與互",
    "X16n0318_001:0749b06": "見。或推衍其意。或發所未發。念之所到。隨取隨足。余",
    "X16n0318_001:0749b07": "亦不自知其凑泊一至於此。豈天地間合有此種議",
    "X16n0318_001:0749b08": "論。而余多生夙願。固欲藉是宣楞嚴之義耶。是借諸",
    "X16n0318_001:0749b09": "老宿以明經。而非以我明經也。抑即宗以明經。而非",
    "X16n0318_001:0749b10": "以文字見解明經也。遂名之曰宗通。宗通及說通。當",
    "X16n0318_001:0749b11": "有自得於心者與。諸老宿披襟相見。不但楞嚴一會。",
    "X16n0318_001:0749b12": "儼然未散。而智者亦至今在。南嶽山長金簡曾鳳",
    "X16n0318_001:0749b13": "儀舜徵父題",
    "X16n0318_001:0749c06": "大佛頂如來密因脩證了義諸菩",
    "X16n0318_001:0749c07": "薩萬行首楞嚴經卷第一",
    "X16n0318_001:0749c09": "唐天竺沙門般剌密帝譯",
    "X16n0318_001:0749c10": "烏萇國沙門彌伽釋伽譯語",
    "X16n0318_001:0749c11": "唐菩薩戒弟子前正議大夫同中書",
    "X16n0318_001:0749c12": "門下平章事清河房融筆受",
    "X16n0318_001:0749c13": "明菩薩戒弟子前奉訓大夫禮部祠",
    "X16n0318_001:0749c14": "祭清吏司員外郎南嶽曾鳳儀宗通",
    "X16n0318_001:0749c15": "通曰。此經胡以名大佛頂如來密因脩證了義諸",
    "X16n0318_001:0749c16": "菩薩萬行首楞嚴也。爾時文殊師利法王子。在大",
    "X16n0318_001:0749c17": "眾中。即從座起。頂禮佛足。而白佛言。當何名是經。",
    "X16n0318_001:0749c18": "我及眾生。云何奉持。佛告文殊師利。是經名大佛",
    "X16n0318_001:0749c19": "頂悉怛多般怛囉無上寶印。十方如來清淨海眼。",
    "X16n0318_001:0749c20": "亦名救獲親因。度脫阿難。及此會中性比丘尼。得",
    "X16n0318_001:0749c21": "菩提心。入徧知海。亦名如來密因脩證了義。亦名",
    "X16n0318_001:0749c22": "大方廣妙蓮華王。十方佛母陀羅尼呪。亦名灌頂",
    "X16n0318_001:0749c23": "章句諸菩薩萬行首楞嚴。汝當奉持。據本文含有",
    "X16n0318_001:0749c24": "多義。此但以大佛頂該之。以佛頂神呪。即十方佛",
    "X16n0318_001:0750a01": "母陀羅尼呪。即灌頂章句。即度脫阿難及性比丘",
    "X16n0318_001:0750a02": "尼者。故不重出。呪曰摩訶悉怛多般怛囉。此云大",
    "X16n0318_001:0750a03": "白傘蓋。純潔白淨。含覆一切。故謂之大。此大佛頂",
    "X16n0318_001:0750a04": "神呪。不可思議。乃如來之密因。脩證之了義。諸菩",
    "X16n0318_001:0750a05": "薩萬行。即此具足。而一切究竟堅固也。夫法能漸",
    "X16n0318_001:0750a06": "而不能頓者。不可謂大。能頓而不能圓者。不可謂",
    "X16n0318_001:0750a07": "大。今曰密曰了。已該頓義。曰脩證曰萬行。已該圓",
    "X16n0318_001:0750a08": "義。唯此圓頓法門。與大方廣佛華嚴經。及妙法蓮",
    "X16n0318_001:0750a09": "華經無異。蓋信住行向地等妙覺。已包裹華嚴。而",
    "X16n0318_001:0750a10": "耳根圓通。都與普門品互見。兼備二經旨趣。其大",
    "X16n0318_001:0750a11": "何如。未悟者。轉不生滅而為生滅。即非了義。其悟",
    "X16n0318_001:0750a12": "者。轉生滅而為不生滅。即一切究竟堅固。故向上",
    "X16n0318_001:0750a13": "一路。非悟不可。然則呪何關於悟。悟何關於呪。均",
    "X16n0318_001:0750a14": "以大佛頂名。何也。呪不可思議。悟亦不可思議。呪",
    "X16n0318_001:0750a15": "即悟境。悟即呪境。言語道斷。心行處絕。見猶離見。",
    "X16n0318_001:0750a16": "見不能及。故取於佛頂。離自見相故。又諸佛頂族。",
    "X16n0318_001:0750a17": "一超直人。至尊至貴法門也。合論名曰尊頂以此。",
    "X16n0318_001:0750a18": "僧問黃檗。無邊身菩薩。為什麼不見如來頂相。檗",
    "X16n0318_001:0750a19": "云。實無可見。何以故。無邊身菩薩。便是如來。不應",
    "X16n0318_001:0750a20": "更見。祗教汝不作佛見。不落佛邊。不作眾生見。不",
    "X16n0318_001:0750a21": "落眾生邊。不作有見。不落有邊。不作無見。不落無",
    "X16n0318_001:0750a22": "邊。不作凡見。不落凡邊。不作聖見。不落聖邊。但無",
    "X16n0318_001:0750a23": "諸見。即是無邊身。若有見處。即名外道。外道者。樂",
    "X16n0318_001:0750a24": "於諸見。菩薩於諸見而不動。如來者。即諸法如義。",
    "X16n0318_001:0750b01": "所以云彌勒亦如也。如即無生。如即無滅。如即無",
    "X16n0318_001:0750b02": "見。如即無聞。頂即圓。亦無圓見。故不落圓邊。所以",
    "X16n0318_001:0750b03": "佛身無為。不墮諸數。權以虗空為喻。圓同太虗。無",
    "X16n0318_001:0750b04": "欠無餘。等閑無事。莫強辯他境。辯著便成識。又僧",
    "X16n0318_001:0750b05": "問百丈。無邊身菩薩。不見如來頂相。如何。丈云。為",
    "X16n0318_001:0750b06": "作有邊見。無邊見。所以不見如來頂相。祗如今都",
    "X16n0318_001:0750b07": "無一切有無等見。亦無無見。是名頂相見。觀二尊",
    "X16n0318_001:0750b08": "宿說佛頂義。如珠走盤。若知他落處。許頂門上具",
    "X16n0318_001:0750b09": "隻眼。既曰如來密因。則不藉脩證矣。又曰脩證了",
    "X16n0318_001:0750b10": "義。胡以別於不了義哉。蓋如來者果號也。金剛經",
    "X16n0318_001:0750b11": "云。若有人言。如來若來若去。若坐若臥。是人不解",
    "X16n0318_001:0750b12": "我所說義。何以故。如來者。無所從來。亦無所去。故",
    "X16n0318_001:0750b13": "名如來。夫來無所從。去無所至。果何物哉。可謂密",
    "X16n0318_001:0750b14": "矣。佛頂神呪。為如來密語。其密無二。以此密為因。",
    "X16n0318_001:0750b15": "即以此密得果。如蓮之蔤。因果一時具足故。以此",
    "X16n0318_001:0750b16": "為脩。脩而無脩。以此為證。證而無證。經云。何藉劬",
    "X16n0318_001:0750b17": "勞肯綮脩證。此即了義之旨。如其不然。猶為未了。",
    "X16n0318_001:0750b18": "昔惠明趁及六祖。祖曰。汝既為法而來。可屏息諸",
    "X16n0318_001:0750b19": "緣。勿生一念。吾為汝說。明良久。祖曰。不思善。不思",
    "X16n0318_001:0750b20": "惡。正與麼時。那箇是明上座本來面目。明言下大",
    "X16n0318_001:0750b21": "悟。復問云。上來密言密意外。還更有密意否。祖曰。",
    "X16n0318_001:0750b22": "與汝說者。即非密也。汝若返照。密在汝邊。明曰。某",
    "X16n0318_001:0750b23": "甲雖在黃梅。實未省自己面目。今蒙指示。如人飲",
    "X16n0318_001:0750b24": "水。冷暖自知。今行者即某甲師也。祖曰。汝若如是。",
    "X16n0318_001:0750c01": "吾與汝同師黃梅。善自護持。又懷讓初謁嵩山安",
    "X16n0318_001:0750c02": "禪師。問如何是祖師西來意。安曰。何不問自己意。",
    "X16n0318_001:0750c03": "讓便問如何是自己意。山曰。要觀密作用。問如何",
    "X16n0318_001:0750c04": "是密作用。山以眼開合示之。讓不領。山指見六祖。",
    "X16n0318_001:0750c05": "祖曰。從何來。讓曰。嵩山。祖曰。什麼物恁麼來。讓不",
    "X16n0318_001:0750c06": "能對。經八載。始白祖曰。某甲有箇會處。祖曰。如何。",
    "X16n0318_001:0750c07": "對曰。說似一物即不中。祖曰。還可脩證否。對曰。脩",
    "X16n0318_001:0750c08": "證即不無。污染即不得。祖曰。善哉。秪此不污染。諸",
    "X16n0318_001:0750c09": "佛之所護念。汝既如是。吾亦如是。若二尊宿者。深",
    "X16n0318_001:0750c10": "契密意。得脩證了義矣。後僧問百丈。從上祖宗。皆",
    "X16n0318_001:0750c11": "有密語遞相傳受。如何。丈曰。無有密語。如來無有",
    "X16n0318_001:0750c12": "祕密藏。秪如今鑑覺語言分明。覓形相了不可得。",
    "X16n0318_001:0750c13": "是密語。從須陀洹向上。直至十地。但有語句。盡屬",
    "X16n0318_001:0750c14": "法之塵垢。但有語句。盡屬煩惱邊收。但有語句。盡",
    "X16n0318_001:0750c15": "屬不了義教。但有語句。即不許也。了義教俱非也。",
    "X16n0318_001:0750c16": "更討什麼密語。據百丈見處。密之一字。亦須吐却。",
    "X16n0318_001:0750c17": "了義教亦不立。可謂向千佛頂上行。諸菩薩萬行。",
    "X16n0318_001:0750c18": "未離脩證。何謂一切究竟堅固。蓋諸菩薩未至灌",
    "X16n0318_001:0750c19": "頂位。即有脩有證。已至灌頂位。即超入等妙覺。何",
    "X16n0318_001:0750c20": "脩證之有。諸行雖無常。但自妙覺中流出一切事",
    "X16n0318_001:0750c21": "法。當處寂滅。故謂之究竟堅固。經云。有三摩提名",
    "X16n0318_001:0750c22": "大佛頂首楞嚴王。具足萬行。十方如來。一門超出。",
    "X16n0318_001:0750c23": "妙莊嚴路。此三摩提。即首楞嚴大定也。乃具足萬",
    "X16n0318_001:0750c24": "行妙莊嚴路。非離萬行而別有所謂定也。一切皆",
    "X16n0318_001:0751a01": "定。故曰一切事究竟堅固。傅大士日常營作。夜則",
    "X16n0318_001:0751a02": "行道。見釋迦金粟定光三如來。放光襲其體。大士",
    "X16n0318_001:0751a03": "乃曰。我得首楞嚴定。此經未至。此名已標。異哉。四",
    "X16n0318_001:0751a04": "祖語牛頭融禪師曰。夫百千法門。同歸方寸。河沙",
    "X16n0318_001:0751a05": "妙德。總在心源。一切戒門定門慧門。神通變化。悉",
    "X16n0318_001:0751a06": "自具足。不離汝心。一切煩惱業障。本來空寂。一切",
    "X16n0318_001:0751a07": "因果。皆如夢幻。無三界可出。無菩提可求。人與非",
    "X16n0318_001:0751a08": "人。性相平等。大道虗曠。絕思絕慮。如是之法。汝今",
    "X16n0318_001:0751a09": "已得。更無闕少。與佛何殊。更無別法。汝但任心自",
    "X16n0318_001:0751a10": "在。莫作觀行。亦莫澄心。莫起貪嗔。莫懷愁慮。蕩蕩",
    "X16n0318_001:0751a11": "無礙。任意縱橫。不作諸善。不作諸惡。行住坐臥。觸",
    "X16n0318_001:0751a12": "目遇緣。總是佛之妙用。快樂無憂。故名為佛。融禪",
    "X16n0318_001:0751a13": "師聞此。橫出一枝佛法。即灌頂章句。何以加焉。法",
    "X16n0318_001:0751a14": "眼云。修行三生六十劫。四生一百劫。如是直到三",
    "X16n0318_001:0751a15": "祇果滿。古人猶道不如一念緣起無生。超彼三乘",
    "X16n0318_001:0751a16": "權學。故曰。彈指圓成八萬門。剎那滅却三祇劫。宗",
    "X16n0318_001:0751a17": "門中原有此奇特事。豈謂萬行具足。而後可得首",
    "X16n0318_001:0751a18": "楞嚴定哉。經者。常道也。說文曰。織有經有緯。經常",
    "X16n0318_001:0751a19": "而緯變。此經係龍勝於龍宮默誦而出。五天世主",
    "X16n0318_001:0751a20": "祕重不傳。豈知此經人人具有。箇箇不無。乃為常",
    "X16n0318_001:0751a21": "道。何必祕也。有僧問首山。一切諸佛。皆從此經出。",
    "X16n0318_001:0751a22": "如何是此經。山曰。低聲低聲。僧云。如何受持。山曰",
    "X16n0318_001:0751a23": "不染污。投子頌曰。水出崑崙山起雲。釣人樵父昧",
    "X16n0318_001:0751a24": "來因。只知洪浪巖巒闊。不肯拋絲弃斧斤。藥山尋",
    "X16n0318_001:0751b01": "常不許人看經。有時自看次。僧云。和尚尋常不許",
    "X16n0318_001:0751b02": "人看經。何故自看。山曰。我只要遮眼。僧曰。某學和",
    "X16n0318_001:0751b03": "尚得否。山曰。汝若看。牛皮也須穿透。故知遮眼分",
    "X16n0318_001:0751b04": "齊。斯得受持之妙。若透牛皮。幾何不至於染污哉。",
    "X16n0318_001:0751b05": "如是我聞一時。佛在室羅筏城。(此云豐德)祇桓精舍。(即祇樹給",
    "X16n0318_001:0751b06": "孤獨園)與大比丘眾千二百五十人俱。皆是無漏大阿",
    "X16n0318_001:0751b07": "羅漢。",
    "X16n0318_001:0751b08": "通曰。如是我聞一時。諸經皆以此冠。阿難稟佛遺",
    "X16n0318_001:0751b09": "旨。結集諸經。唱此六字。羣疑頓釋。如是如是云者。",
    "X16n0318_001:0751b10": "但可自信。無容言說。若了如是之法。佛祖密付。則",
    "X16n0318_001:0751b11": "以下葛藤。皆其註脚矣。有僧參南陽忠國師。師問",
    "X16n0318_001:0751b12": "習何事業。曰講金剛經。師曰。最初兩字是甚麼。曰",
    "X16n0318_001:0751b13": "如是。師曰。是甚麼。僧無對。咄哉。是甚麼講經。又雪",
    "X16n0318_001:0751b14": "峯存禪師問座主。如是兩字。盡是科文。作麼生是",
    "X16n0318_001:0751b15": "本文。主無對。五雲代云。更分三段著。且道五雲出",
    "X16n0318_001:0751b16": "語。是科文。是本文。比丘具三義。曰乞士。曰破惡。曰",
    "X16n0318_001:0751b17": "怖魔。阿羅漢亦具三義。曰應供。曰殺賊。曰無生。始",
    "X16n0318_001:0751b18": "因終果。相為呼應。皆云大者。揀非小品。謂其所從",
    "X16n0318_001:0751b19": "事者。即大佛頂之大。故均以大名也。漏亦有三種。",
    "X16n0318_001:0751b20": "曰無明。曰欲。曰有。經云。汝常聞我毗柰耶中。宣說",
    "X16n0318_001:0751b21": "修行三決定義。所謂攝心為戒。因戒生定。因定發",
    "X16n0318_001:0751b22": "慧。是則名為三無漏學。戒則無欲漏。定則無有漏。",
    "X16n0318_001:0751b23": "慧則無無明漏。此三無漏。名決定義。似以慧為極",
    "X16n0318_001:0751b24": "則。而洞山語曹山曰。末法時代。人多乾慧。若要辨",
    "X16n0318_001:0751c01": "驗真偽。有三種滲漏。一曰見滲漏。機不離位。墮在",
    "X16n0318_001:0751c02": "毒海。二曰情滲漏。滯在向背。見處偏枯。三曰語滲",
    "X16n0318_001:0751c03": "漏。究妙失宗。機昧終始。濁智流轉。於此三種。子宜",
    "X16n0318_001:0751c04": "知之。此於乾慧中。又分此三種。非具擇法眼。莫能",
    "X16n0318_001:0751c05": "照破。故回向大乘阿羅漢。必合洞山之語觀之。而",
    "X16n0318_001:0751c06": "無漏之義始備。",
    "X16n0318_001:0751c07": "佛子住持。善超諸有。能於國土。成就威儀。從佛轉輪。",
    "X16n0318_001:0751c08": "妙堪遺囑。嚴淨毗尼。(此云戒律)弘範三界。應身無量。度脫",
    "X16n0318_001:0751c09": "眾生。拔濟未來。越越塵累。",
    "X16n0318_001:0751c10": "通曰。住持云者。覺性常住。能持萬法者也。數語總",
    "X16n0318_001:0751c11": "敘。實該一經之大旨。曰善超諸有。則七徵八還。五",
    "X16n0318_001:0751c12": "陰六入。十二處。十八界。以至七大。所不能障也。破",
    "X16n0318_001:0751c13": "妄之義已具。曰成就威儀。則建立道場。及三漸次。",
    "X16n0318_001:0751c14": "五十五位菩提之路也。顯真之義已具。曰妙堪遺",
    "X16n0318_001:0751c15": "囑。則二十五圓通。各證自性。俱堪授記作佛者也。",
    "X16n0318_001:0751c16": "見性宗趣自存。曰弘範三界。此經扶律。諄諄於四",
    "X16n0318_001:0751c17": "禁十善。及九次第定。弘彰三界之軌則也。阿難啟",
    "X16n0318_001:0751c18": "教。以斷淫為首務。即此而在。曰應身無量。即敕諸",
    "X16n0318_001:0751c19": "菩薩。及阿羅漢。應身生彼末法之中。作種種形。度",
    "X16n0318_001:0751c20": "諸輪轉是也。為末法眾生防範魔事。超諸塵累。證",
    "X16n0318_001:0751c21": "於圓通。實如來最後垂範至意。風穴沼禪師垂語",
    "X16n0318_001:0751c22": "云。若立一塵。家國興盛。野老顰蹙。不立一塵。家國",
    "X16n0318_001:0751c23": "喪亡。野老謳歌。雪竇拈柱杖云。還有同生同死的",
    "X16n0318_001:0751c24": "衲僧麼。意在立塵處。頌云。野老從教不展眉。且圖",
    "X16n0318_001:0752a01": "家國立雄基。謀臣猛將今何在。萬里清風只自知。",
    "X16n0318_001:0752a02": "雪竇於佛事門中不捨一法。天童兼實際理地。不",
    "X16n0318_001:0752a03": "受一塵。兩法齊行一併拈出。頌云。皤然渭水起垂",
    "X16n0318_001:0752a04": "綸。何似首陽清餓人。只在一塵分變態。高名勳業",
    "X16n0318_001:0752a05": "兩難泯。又長慶云。總似今日。老胡有望。保福云。總",
    "X16n0318_001:0752a06": "似今日。老胡絕望。天童拈云。富嫌千口少。貧恨一",
    "X16n0318_001:0752a07": "身多。觀諸老宿傳持大教。總為得人。與佛祖拔濟",
    "X16n0318_001:0752a08": "未來之心。等無差別。故錄之為住持者法。",
    "X16n0318_001:0752a09": "其名曰大智舍利弗。(此云鶖子)摩訶目犍連。(此云大采菽氏)摩訶",
    "X16n0318_001:0752a10": "拘絺羅。(此云太膝)富樓那彌多羅尼子。(此滿慈子)須菩提。(此云空生)",
    "X16n0318_001:0752a11": "優婆尼沙陀。(此塵性空)等而為上首。復有無量辟支無學。",
    "X16n0318_001:0752a12": "併其初心。同來佛所。屬諸比丘。休夏自恣。十方菩薩。",
    "X16n0318_001:0752a13": "(此覺有情)咨決心疑。欽奉慈嚴。將求密義。即時如來敷座",
    "X16n0318_001:0752a14": "宴安。為諸會中宣示深奧。法筵清眾。得未曾有。",
    "X16n0318_001:0752a15": "通曰。此敘經之始。謂諸菩薩將求密義。而不云何",
    "X16n0318_001:0752a16": "者為密。謂世尊宣示深奧。而不云何者為奧。胡為",
    "X16n0318_001:0752a17": "法筵清眾。得未曾有。昔世尊一日陞座。文殊白椎",
    "X16n0318_001:0752a18": "云。諦觀法至法。法王法如是。世尊便下座。天童頌",
    "X16n0318_001:0752a19": "云。一段真風見也麼。緜緜化母理機梭。織成古錦",
    "X16n0318_001:0752a20": "含春象。無奈東君漏洩何。雪竇頌云。列聖叢中作",
    "X16n0318_001:0752a21": "者知。法王法令不如斯。會中若有仙陀客。何必文",
    "X16n0318_001:0752a22": "殊下一椎。若於世尊敷座宴安處。得箇消息。是真",
    "X16n0318_001:0752a23": "妙契奧密。而不假詞說之繁者矣。辟支有初發心",
    "X16n0318_001:0752a24": "者。蓋辟支之徒也。休夏自恣。律開三日。七月十四",
    "X16n0318_001:0752b01": "十五十六。",
    "X16n0318_001:0752b02": "迦陵仙音。徧十方界。恒沙菩薩。來聚道場。文殊師利",
    "X16n0318_001:0752b03": "而為上首。",
    "X16n0318_001:0752b04": "通曰。迦陵仙鳥。在[穀禾+卵]已具美音。眾鳥莫及。喻頓教",
    "X16n0318_001:0752b05": "入如來種。不假修習。非三乘所及。如來此音。以應",
    "X16n0318_001:0752b06": "頓機故也。昔目犍連欲窮佛音。盡其神力。歷恒沙",
    "X16n0318_001:0752b07": "界。至一佛國。報身甚鉅。鉢飯邊圍。可當道路。目連",
    "X16n0318_001:0752b08": "振錫而遊其上。彼諸弟子問其佛曰。安所有蟲而",
    "X16n0318_001:0752b09": "人其貌者彼佛云。是娑婆界釋迦文佛弟子目犍",
    "X16n0318_001:0752b10": "連。未可以其小而易之也。因問連何為至此。連以",
    "X16n0318_001:0752b11": "窮佛音聲對。彼佛語連。佛音無盡。非汝可窮。連乃",
    "X16n0318_001:0752b12": "返。所謂徧十方界者。良有徵已。恒沙菩薩。各有住",
    "X16n0318_001:0752b13": "處。如華嚴所載。補陀。支提。五臺。峨嵋。那羅延窟。列",
    "X16n0318_001:0752b14": "剎相望。踵接肩摩。宇宙無窮。何地非菩薩住處。聞",
    "X16n0318_001:0752b15": "佛音聲。來集佛所。即恒沙未足方其多也。文殊此",
    "X16n0318_001:0752b16": "云妙德。以表實智。宣示頓教。則文殊為當機。故為",
    "X16n0318_001:0752b17": "上首。昔無著文喜禪師。嘗至五臺金剛窟。禮謁文",
    "X16n0318_001:0752b18": "殊。遇一老翁。牽牛而行。邀師入寺。翁呼均提。有童",
    "X16n0318_001:0752b19": "子應聲出迎。翁縱牛。引師陞堂。堂宇皆耀金色。翁",
    "X16n0318_001:0752b20": "據床。指繡墪命坐。翁曰。近自何來。喜曰。南方。翁曰。",
    "X16n0318_001:0752b21": "南方佛法。如何住持。喜曰。末法比丘少奉戒律。翁",
    "X16n0318_001:0752b22": "曰。多少眾。喜曰。或三百。或五百。喜却問此間佛法。",
    "X16n0318_001:0752b23": "如何住持。翁曰。龍蛇混雜。凡聖同居。喜曰。多少眾。",
    "X16n0318_001:0752b24": "翁曰。前三三。後三三。翁呼童子致茶。并進酥酪。喜",
    "X16n0318_001:0752c01": "納其味。心意豁然。翁拈起玻璃盞問曰。南方還有",
    "X16n0318_001:0752c02": "這箇否。喜曰無。翁曰。尋常將甚麼吃茶。喜無對。惜",
    "X16n0318_001:0752c03": "哉。當時只合與撲碎玻璃盞。喜覩日色稍晚。遂問",
    "X16n0318_001:0752c04": "翁擬投一宿得否。翁曰。汝有執心在。不得宿。喜曰。",
    "X16n0318_001:0752c05": "某甲無執心。翁曰。汝曾受戒否。喜曰。受戒久矣。翁",
    "X16n0318_001:0752c06": "曰。汝若無執心。何用受戒。喜辭退。翁令童子相送。",
    "X16n0318_001:0752c07": "喜問童子。前三三後三三。是多少。童召大德。喜應",
    "X16n0318_001:0752c08": "諾。童曰。是多少。喜復問曰。此為何處。童曰。此金剛",
    "X16n0318_001:0752c09": "窟般若寺也。喜悽然悟彼翁者。即文殊也。不可再",
    "X16n0318_001:0752c10": "見。乃稽首童子。願乞一言為別。童說偈曰。面上無",
    "X16n0318_001:0752c11": "嗔供養具。口裡無嗔吐妙香。心裏無嗔是珍寶。無",
    "X16n0318_001:0752c12": "垢無染是真常。言訖。均提與寺俱隱。喜後參仰山。",
    "X16n0318_001:0752c13": "頓了心契。令充典座。文殊常現於粥鑊上。喜以攪",
    "X16n0318_001:0752c14": "粥篦便打。曰文殊自文殊。文喜自文喜。殊乃說偈",
    "X16n0318_001:0752c15": "曰。苦瓠連根苦。甜瓜徹蒂甜。修行三大劫。却被老",
    "X16n0318_001:0752c16": "僧嫌。到這裏。還道有執心麼。雪竇頌云。千蜂盤屈",
    "X16n0318_001:0752c17": "色如藍。誰謂文殊是對談。堪笑清涼多少眾。前三",
    "X16n0318_001:0752c18": "三與後三三。於此透脫。許覿面文殊。",
    "X16n0318_001:0752c19": "時波斯匿王。(此名勝軍)為其父王諱日營齋。請佛宮掖。自",
    "X16n0318_001:0752c20": "迎如來。廣設珍羞無上妙味。兼復親延諸大菩薩。城",
    "X16n0318_001:0752c21": "中復有長者居士。同時飯僧。佇佛來應。佛敕文殊。分",
    "X16n0318_001:0752c22": "領菩薩及阿羅漢。應諸齋主。唯有阿難。(此云慶喜)先受別",
    "X16n0318_001:0752c23": "請。遠遊未還。不遑僧次。既無上座。及阿闍黎。(此軌範師)途",
    "X16n0318_001:0752c24": "中獨歸。其日無供。即時阿難執持應器。於所遊城。次",
    "X16n0318_001:0753a01": "第循乞。心中初求最後檀越(此云施者)以為齋主。無問淨",
    "X16n0318_001:0753a02": "穢剎利(此云王種)尊姓及旃陀羅。(此云屠膾)方行等慈。不擇微",
    "X16n0318_001:0753a03": "賤。發意圓成一切眾生無量功德。阿難已知如來世",
    "X16n0318_001:0753a04": "尊訶須菩提及大迦葉。(此云飲光)為阿羅漢。心不均平。欽",
    "X16n0318_001:0753a05": "仰如來。開闡無遮。度諸疑謗。經彼城隍。徐步郭門。嚴",
    "X16n0318_001:0753a06": "整威儀。肅恭齋法。",
    "X16n0318_001:0753a07": "通曰。波斯匿王。及長者居士。同時飯僧。何若是殷",
    "X16n0318_001:0753a08": "也。以飯僧功德。最利益故。佛嘗為須達說布施果",
    "X16n0318_001:0753a09": "報。謂多施少報。少施多報。供養百千諸佛。不如供",
    "X16n0318_001:0753a10": "養一淨行。乃至供養百千諸佛。不如供養一無心",
    "X16n0318_001:0753a11": "道人。又四十二章經云。佛言飯惡人百。不如飯一",
    "X16n0318_001:0753a12": "善人。飯善人千。不如飯一持五戒者。飯持五戒者",
    "X16n0318_001:0753a13": "萬。不如飯一須陀洹。飯百萬須陀洹。不如飯一斯",
    "X16n0318_001:0753a14": "陀含。飯千萬斯陀含。不如飯一阿那含。飯一億阿",
    "X16n0318_001:0753a15": "那含。不如飯一阿羅漢。飯十億阿羅漢。不如飯一",
    "X16n0318_001:0753a16": "辟支佛。飯百億辟支佛。不如飯一三世諸佛。飯千",
    "X16n0318_001:0753a17": "億三世諸佛。不如飯一無念無住無修無證之者。",
    "X16n0318_001:0753a18": "大略相同。有僧問洛浦。供養百千諸佛。不如供養",
    "X16n0318_001:0753a19": "一無心道人。百千諸佛有何過。無心道人有何德。",
    "X16n0318_001:0753a20": "浦云。一片白雲橫谷口。幾多歸鳥盡迷巢。丹霞頌",
    "X16n0318_001:0753a21": "云。拾得疎慵非覺曉。寒山懶惰不知歸。聲前一句",
    "X16n0318_001:0753a22": "圓音美。物外三山片月輝。此單頌無心道人爾。甘",
    "X16n0318_001:0753a23": "[埶/貝]行者一日入南泉設齋。黃檗為首座。行者請施",
    "X16n0318_001:0753a24": "財。檗曰。財法二施。等無差別。甘曰。恁麼道。爭消得",
    "X16n0318_001:0753b01": "某甲嚫。便將出去須臾復入。曰請施財。檗曰。財法",
    "X16n0318_001:0753b02": "二施。等無差別。甘乃行嚫。又一日入寺設粥。仍請",
    "X16n0318_001:0753b03": "南泉念誦。泉乃白槌曰。請大眾為貍奴白牯念摩",
    "X16n0318_001:0753b04": "訶般若波羅蜜。甘拂袖便出。泉粥後。問典座。行者",
    "X16n0318_001:0753b05": "在甚處。坐曰。當時便去也。泉便打破鍋子。疎山如",
    "X16n0318_001:0753b06": "頌云。特來設粥誇英俊。那知王老更風流。打破粥",
    "X16n0318_001:0753b07": "鍋呈醜拙。貍奴白牯一齊收。若[埶/貝]者可謂能供養",
    "X16n0318_001:0753b08": "無心道人矣。行乞有五種義。一由內證平等理。外",
    "X16n0318_001:0753b09": "不見貧富相故。二離貪慢心偏利故。三有大定力。",
    "X16n0318_001:0753b10": "不懼惡象婬女家故。四離凡夫猜嫌故。五破二乘",
    "X16n0318_001:0753b11": "分別故。淨名曰。於食等者。於法亦等。無論貴賤淨",
    "X16n0318_001:0753b12": "穢。俱證菩提。是為圓成一切眾生無量功德。須菩",
    "X16n0318_001:0753b13": "提捨貧從富。大迦葉舍富從貧。則慈不均平。不為",
    "X16n0318_001:0753b14": "等慈。阿難心中作如是念。即落意識分別。即屬鬼",
    "X16n0318_001:0753b15": "家活計。所以魔得其便。何似契此之行乞乎。常以",
    "X16n0318_001:0753b16": "杖荷一布囊。并破席。凡供身之具。盡貯囊中。入鄽",
    "X16n0318_001:0753b17": "肆聚落。見物則乞。或醯醢魚菹。才接入口。分少許",
    "X16n0318_001:0753b18": "投囊中。時號長汀子。一日有僧在師前行。乃拊其",
    "X16n0318_001:0753b19": "背。僧回首。師曰。乞我一文錢。僧曰。道得。即與汝一",
    "X16n0318_001:0753b20": "文錢。師放下布袋。叉手而立。又一日在市立。僧問",
    "X16n0318_001:0753b21": "和尚在這裏作甚麼。師曰等箇人。僧曰。來也來也。",
    "X16n0318_001:0753b22": "師曰。汝不是這箇人。僧曰。如何是這箇人。師曰。乞",
    "X16n0318_001:0753b23": "我一文錢。嘗有偈曰。一鉢千家飯。孤身萬里遊。青",
    "X16n0318_001:0753b24": "目覩人少。問路白雲頭。若契此者。可謂得諸佛儀",
    "X16n0318_001:0753c01": "式矣。世尊一日敕阿難。食時將至。汝當入城持鉢。",
    "X16n0318_001:0753c02": "阿難應諾。世尊曰。汝既持鉢。須依過去七佛儀式。",
    "X16n0318_001:0753c03": "阿難便問如何是過去七佛儀式。世尊召阿難。阿",
    "X16n0318_001:0753c04": "難應諾。世尊曰。持鉢去。噫。阿難若早了此。何至有",
    "X16n0318_001:0753c05": "摩登之事。",
    "X16n0318_001:0753c06": "爾時阿難因乞食次。經歷婬室。遭大幻術摩登伽女。",
    "X16n0318_001:0753c07": "(此云本性)以娑毗迦羅(此云黃髮外道)先梵天呪。攝入婬席。婬躬",
    "X16n0318_001:0753c08": "撫摩。將毀戒體。如來知彼婬術所加。齋畢旋歸。王及",
    "X16n0318_001:0753c09": "大臣。長者居士。俱來隨佛。願聞法要。於時世尊頂放",
    "X16n0318_001:0753c10": "百寶無畏光明。光中出生千葉寶蓮。有佛化身。結跏",
    "X16n0318_001:0753c11": "趺坐。宣說神呪。敕文殊師利將呪往護。惡呪銷滅。提",
    "X16n0318_001:0753c12": "獎阿難。及摩登伽。歸來佛所。",
    "X16n0318_001:0753c13": "合論曰。世尊愍眾生流轉三界。皆由著欲。於諸欲",
    "X16n0318_001:0753c14": "中。惟婬為重。故經首敘摩登伽女。特言其故。謂溺",
    "X16n0318_001:0753c15": "之為大患。絕之為大利。譬如牧羊鞭其後者。故於",
    "X16n0318_001:0753c16": "機會處。必痛致其意焉。寶蓮香比丘尼。持菩薩戒。",
    "X16n0318_001:0753c17": "私行婬欲。妄言行婬非殺非偷。無有業報。即於女",
    "X16n0318_001:0753c18": "根生大猛火。然後節節猛火燒然。墮無間獄。而烏",
    "X16n0318_001:0753c19": "芻瑟摩以聞佛說多婬之人。成猛火聚。以火光三",
    "X16n0318_001:0753c20": "昧。成阿羅漢。曰諸漏既消。生大寶燄。登無上覺。夫",
    "X16n0318_001:0753c21": "無上覺。佛地也。而觀婬性。則便能登之。無間獄。惡",
    "X16n0318_001:0753c22": "道也。而從婬事。則便生陷之。又論十種習因。則首",
    "X16n0318_001:0753c23": "敘婬習。曰一者婬習交接。發於相摩。研摩不休。如",
    "X16n0318_001:0753c24": "是故有大猛火光。於中發動。是故如來色目行婬。",
    "X16n0318_001:0754a01": "同名欲火。然後乃敘貪慢等。又毗柰耶宣說修行",
    "X16n0318_001:0754a02": "三決定義。所謂攝心為戒。因戒生定。因定發慧。是",
    "X16n0318_001:0754a03": "則名為三無漏學。今斷殺盜婬妄。而此經序婬於",
    "X16n0318_001:0754a04": "先。又觀世音菩薩自敘三十二應身說法。而梵天",
    "X16n0318_001:0754a05": "王以欲心明悟。便與佛菩薩緣覺聲聞同名解脫。",
    "X16n0318_001:0754a06": "自餘二十八種。止名成就而已。又以五種辛。發婬",
    "X16n0318_001:0754a07": "增恚。令立三漸次以斷之。名第一增進。又觀婬欲。",
    "X16n0318_001:0754a08": "過猶毒蛇。禁戒成就。父母肉眼。能觀十方。是皆機",
    "X16n0318_001:0754a09": "會處痛致其意者也。此論櫽括一經脈絡。反覆叮",
    "X16n0318_001:0754a10": "嚀。深明此經啟教。必以斷婬為首。務令人惕然毛",
    "X16n0318_001:0754a11": "骨為悚。雖然。證實智者視一切聲色。如幻如夢。又",
    "X16n0318_001:0754a12": "惡足以滑其中哉。四十二章經云。佛言愛欲之人。",
    "X16n0318_001:0754a13": "猶如執火逆風而行。必燒手也。天神獻玉女於佛。",
    "X16n0318_001:0754a14": "欲以試佛。觀佛道意而定遐邇。佛言。革囊眾穢。爾",
    "X16n0318_001:0754a15": "來何為。去。吾不用汝。天神逾敬。因問道意。佛為解",
    "X16n0318_001:0754a16": "說。即得須陀洹果。又維摩經云。舍利弗問天女。汝",
    "X16n0318_001:0754a17": "何以不轉女身。天曰我從十二年來。求女人相。了",
    "X16n0318_001:0754a18": "不可得。當何所轉。譬如幻師。化作幻女。若有人問。",
    "X16n0318_001:0754a19": "何以不轉女身。是人為正問否。舍利弗言。不也。幻",
    "X16n0318_001:0754a20": "無定相。當何所轉。天曰。一切諸佛。亦復如是。無有",
    "X16n0318_001:0754a21": "定相。云何乃問不轉女身。即時天女以神通力。變",
    "X16n0318_001:0754a22": "舍利弗令如天女。天自化身如舍利弗。而問言。何",
    "X16n0318_001:0754a23": "以不轉女身。舍利弗以天女像而答言。我今不知",
    "X16n0318_001:0754a24": "何轉而變為女身。天曰。舍利弗若能轉此女身。則",
    "X16n0318_001:0754b01": "一切女人。亦當能轉。如舍利弗非女而現女身。一",
    "X16n0318_001:0754b02": "切女人。亦復如是。雖現女身而非女也。是故佛說",
    "X16n0318_001:0754b03": "一切諸法。非男非女。即時天女還攝神力。舍利弗",
    "X16n0318_001:0754b04": "身還復如故。天問舍利弗。女身色相。今何所在。舍",
    "X16n0318_001:0754b05": "利弗言。女身色相。無在無不在。天曰。一切諸法。亦",
    "X16n0318_001:0754b06": "復如是。無在無不在。夫天女神力。能轉舍利弗。先",
    "X16n0318_001:0754b07": "梵天呪。不能毀阿難戒體。是兩段經義。可謂兩彩",
    "X16n0318_001:0754b08": "一賽。",
    "X16n0318_001:0754b09": "阿難見佛。頂禮悲泣。恨無始來。一向多聞。未全道力。",
    "X16n0318_001:0754b10": "殷勤啟請十方如來得成菩提妙奢摩他三摩禪那",
    "X16n0318_001:0754b11": "最初方便。於時復有恒沙菩薩。及諸十方大阿羅漢",
    "X16n0318_001:0754b12": "辟支佛等。俱願樂聞。退坐默然。承受聖旨。",
    "X16n0318_001:0754b13": "通曰。此阿難發問。乃一經之領袖。自始至終。世尊",
    "X16n0318_001:0754b14": "酬答無遺。所云奢摩他。此云至靜。當空觀。三摩鉢",
    "X16n0318_001:0754b15": "提。此云變化力用。當假觀。禪那此云寂滅。不取幻",
    "X16n0318_001:0754b16": "化及諸靜相。當中觀。圓覺經云。寂靜奢摩他。如鏡",
    "X16n0318_001:0754b17": "臨諸像。如幻三摩提。如苗漸增長。禪那唯寂滅。如",
    "X16n0318_001:0754b18": "彼器中鍠。三種妙法門。皆是覺隨順。十方諸如來。",
    "X16n0318_001:0754b19": "及諸大菩薩。因此得成道。三事圓證故。名究竟涅",
    "X16n0318_001:0754b20": "槃。阿難一向多聞。於此素所修習焉者。何待於問。",
    "X16n0318_001:0754b21": "然今日為幻術所加。則平昔所習觀行。所修禪定",
    "X16n0318_001:0754b22": "俱不得力。竊計十方如來。必有妙於此者。玩一妙",
    "X16n0318_001:0754b23": "字。似彷彿窺見何藉劬勞肯綮脩證之旨。但不知",
    "X16n0318_001:0754b24": "最初方便。何由悟入耳。圓覺亦云。唯除頓覺人。并",
    "X16n0318_001:0754c01": "法不隨順。原有一種頓門。但以見性為宗。故能見",
    "X16n0318_001:0754c02": "性。則無心於止觀。而止觀自具。不能見性。雖日從",
    "X16n0318_001:0754c03": "事於止觀。而難敵魔境。唯見性則得妙矣。向後所",
    "X16n0318_001:0754c04": "云妙明真心。妙莊嚴海妙明明妙。不一而足。皆以",
    "X16n0318_001:0754c05": "酬彼妙字之意。而終之以偈曰。是名妙蓮華。金剛",
    "X16n0318_001:0754c06": "王寶覺。如幻三摩提。彈指超無學。此阿毗達磨。十",
    "X16n0318_001:0754c07": "方薄伽梵。一路涅槃門。此頓門也。故非尋常止觀",
    "X16n0318_001:0754c08": "禪定所及。昔雪峰三上投子。九上洞山。亦既多聞",
    "X16n0318_001:0754c09": "矣。已嗣德山。與巖頭至澧州鰲山鎮。阻雪。頭每日",
    "X16n0318_001:0754c10": "秪是打睡。峰一向坐禪。一日喚曰師兄師兄。且起",
    "X16n0318_001:0754c11": "來。頭曰。作甚麼。峰曰。今生不著便。共文邃箇漢行",
    "X16n0318_001:0754c12": "脚。到處被他帶累。今日到此。又秪管打睡。頭喝曰。",
    "X16n0318_001:0754c13": "噇眠去。每日床上坐。恰似七村裏土地。他時後日。",
    "X16n0318_001:0754c14": "魔魅人家男女去在。峰自點胸曰。我這裏未穩在。",
    "X16n0318_001:0754c15": "不敢自謾。頭曰。我將謂你他日向孤峰頂上。盤結",
    "X16n0318_001:0754c16": "草庵。播揚大教。猶作這箇語話。峰曰。我實未穩在。",
    "X16n0318_001:0754c17": "頭曰。你若實如此。據你見處。一一通來。是處與你",
    "X16n0318_001:0754c18": "證明。不是處與你剗却。峰曰。我初到鹽官。見上堂",
    "X16n0318_001:0754c19": "舉色空義。得箇入處。頭曰。此去三十年。切忌舉著。",
    "X16n0318_001:0754c20": "又見洞山偈曰。切忌從他覓。迢迢與我疎。渠今正",
    "X16n0318_001:0754c21": "是我。我今不是渠。頭曰。若與麼。自救也未徹在。峰",
    "X16n0318_001:0754c22": "又曰。後問德山。從上宗乘中事。學人還有分也無。",
    "X16n0318_001:0754c23": "德山打一棒。曰。道甚麼。我當時如桶底脫相似。頭",
    "X16n0318_001:0754c24": "喝曰。你不聞道。從門入者。不是家珍。峰曰。他後如",
    "X16n0318_001:0755a01": "何即是。頭曰。他後若欲播揚大教。一一從自己胸",
    "X16n0318_001:0755a02": "襟流出。將來與我蓋天蓋地去。峰於言下大悟。便",
    "X16n0318_001:0755a03": "作禮起。連聲呌曰。師兄今日始是鰲山成道。妙哉",
    "X16n0318_001:0755a04": "妙哉。豈是一向坐禪。得這般話頭來。",
    "X16n0318_001:0755a05": "佛告阿難。汝我同氣。情均天倫。當初發心。於我法中。",
    "X16n0318_001:0755a06": "見何勝相。頓捨世間深重恩愛。阿難白佛。我見如來",
    "X16n0318_001:0755a07": "三十二相。勝妙殊絕。形體映徹。猶如瑠璃。常自思惟。",
    "X16n0318_001:0755a08": "此相非是欲愛所生。何以故。欲氣麤濁。腥臊交遘。膿",
    "X16n0318_001:0755a09": "血雜亂。不能發生勝淨妙明紫金光聚。是以渴仰從",
    "X16n0318_001:0755a10": "佛剃落。",
    "X16n0318_001:0755a11": "通曰。阿難賴有此思惟。為初發心張本。故遭幻術。",
    "X16n0318_001:0755a12": "不甚眩惑。雖入婬室。不毀戒體。但以三十二相觀",
    "X16n0318_001:0755a13": "如來。不免色見聲求。猶存邪解。於佛真法身。尚遙",
    "X16n0318_001:0755a14": "遠在。隨州法為禪師上堂。法身無相。不可以音聲",
    "X16n0318_001:0755a15": "求。妙道亡言。豈可以文字會。縱使超佛越祖。猶落",
    "X16n0318_001:0755a16": "階梯。直饒說妙談玄。終挂脣齒。須是功熏不犯。影",
    "X16n0318_001:0755a17": "迹不留。枯木寒巖。更無津潤。幻人木馬。情識皆空。",
    "X16n0318_001:0755a18": "方能垂手入鄽。轉身異類。不見道無漏國中留不",
    "X16n0318_001:0755a19": "住。却來煙塢臥寒沙。於此了了。豈必勝淨妙明。紫",
    "X16n0318_001:0755a20": "金光聚。而後乃稱如來哉。",
    "X16n0318_001:0755a21": "佛言。善哉阿難。汝等當知一切眾生。從無始來。生死",
    "X16n0318_001:0755a22": "相續。皆由不知常住真心。性淨明體。用諸妄想。此想",
    "X16n0318_001:0755a23": "不真。故有輪轉。",
    "X16n0318_001:0755a24": "通曰。阿難殷勤啟請十方如來得成菩提妙奢摩",
    "X16n0318_001:0755b01": "他三摩禪那最初方便。正欲識知常住真心性淨",
    "X16n0318_001:0755b02": "明體。不入輪轉一段大事。又云。此相非是欲愛所",
    "X16n0318_001:0755b03": "生。亦已備知欲愛腥臊。雜亂妄想。是無始以來生",
    "X16n0318_001:0755b04": "死根本。故佛嘆曰善哉。真心常住。原無生滅。瞥起",
    "X16n0318_001:0755b05": "妄想。故入輪迴。無論欲愛麤濁。惡業非真。即緣覺",
    "X16n0318_001:0755b06": "聲聞。執情未化。亦皆是妄。妄想淨盡。性體瑩徹。本",
    "X16n0318_001:0755b07": "自無生。又何輪轉之有。此一部經。無非發明此意。",
    "X16n0318_001:0755b08": "故知常住真心。即謂見性。見性則無事矣。靈雲上",
    "X16n0318_001:0755b09": "堂云。諸仁者。所有長短。盡在不常。且觀四時草木。",
    "X16n0318_001:0755b10": "葉落華開。何況塵劫來。天人七越。地水火風。成壞",
    "X16n0318_001:0755b11": "輪轉。因果將盡。三惡道苦。毛髮不曾添減。唯根蒂",
    "X16n0318_001:0755b12": "神識常存。上根者。遇善友伸明。當處解脫。便是道",
    "X16n0318_001:0755b13": "場。中下癡愚。不能覺照。沉迷三界。流轉生死。釋尊",
    "X16n0318_001:0755b14": "為伊。天上人間。設教證明。顯發至道。汝等還會麼",
    "X16n0318_001:0755b15": "僧問如何得出離生老病死。雲曰。青山原不動。浮",
    "X16n0318_001:0755b16": "雲任去來。即此數語。可為此段經文註脚。添減一",
    "X16n0318_001:0755b17": "字不得。",
    "X16n0318_001:0755b18": "汝今欲研無上菩提真發明性。應當直心詶我所問。",
    "X16n0318_001:0755b19": "十方如來同一道故。出離生死。皆以直心。心言直故。",
    "X16n0318_001:0755b20": "如是乃至終始地位。中間永無諸委曲相。",
    "X16n0318_001:0755b21": "合論曰。於此特言真發明性。則亦有妄發明性乎。",
    "X16n0318_001:0755b22": "曰有之。曰何以辨之。曰任運徧知。本妙而常寂者。",
    "X16n0318_001:0755b23": "真發明性。所謂十方如來同一道故。出離生死。皆",
    "X16n0318_001:0755b24": "以直心。是也。違時失候。妄覺而強知者。妄發明性。",
    "X16n0318_001:0755c01": "所謂用諸妄想。此想不真。故有輪轉。是也。本一體",
    "X16n0318_001:0755c02": "也。以無性無時。故隨所用之有異耳。任運寂常而",
    "X16n0318_001:0755c03": "知。則合本妙。違時失候而覺。則合妄塵。馬鳴曰。本",
    "X16n0318_001:0755c04": "性清淨。無明不覺。染心相現。雖有染心。性常明潔。",
    "X16n0318_001:0755c05": "染心之相。即現行無明。明潔之性。即不動智體。有",
    "X16n0318_001:0755c06": "僧問雲菴。雜華論稱現行無明。即是如來不動智。",
    "X16n0318_001:0755c07": "此實難信。如何得解。時有童子方掃地。雲菴呼之。",
    "X16n0318_001:0755c08": "童子回首。雲菴曰。非不動智乎。又問如何是汝佛",
    "X16n0318_001:0755c09": "性。童子左右視。罔然而去。雲菴曰。非現行無明乎。",
    "X16n0318_001:0755c10": "真發明性。譬如明珠之光。常自照珠。孔子曰。思無",
    "X16n0318_001:0755c11": "邪。近之矣。妄發明性。譬如東方將旦。澄滓之間。已",
    "X16n0318_001:0755c12": "有精色。易曰。蒙雜而著。近之矣。",
    "X16n0318_001:0755c13": "阿難。我今問汝。當汝發心。緣於如來三十二相。將何",
    "X16n0318_001:0755c14": "所見。誰為愛樂。",
    "X16n0318_001:0755c15": "通曰。此世尊循循第一誘也。世尊豈不知見者屬",
    "X16n0318_001:0755c16": "眼。愛者屬心。然有見者。有為之見者。有愛者。有為",
    "X16n0318_001:0755c17": "之愛者。故問誰為見。誰為愛。要阿難當下識取本",
    "X16n0318_001:0755c18": "來人耳。若能回光返照。覓見了不可得。一切愛樂。",
    "X16n0318_001:0755c19": "原無根株。頓入首楞嚴定。豈不快哉。後來衲僧家",
    "X16n0318_001:0755c20": "多用此機。有僧問百丈。如何是佛。丈曰。汝是阿誰。",
    "X16n0318_001:0755c21": "曰某甲。丈曰。汝識某甲否。曰分明箇。丈乃舉起拂",
    "X16n0318_001:0755c22": "子。曰汝還見否。曰見。丈乃不語。僧所問者佛。丈竟",
    "X16n0318_001:0755c23": "不語之佛只就他見處提撕。即此一則。渾然托得",
    "X16n0318_001:0755c24": "楞嚴樣子。",
    "X16n0318_001:0756a01": "阿難白佛言。世尊。如是愛樂。用我心目。由目觀見如",
    "X16n0318_001:0756a02": "來勝相。心生愛樂。故我發心。願捨生死。佛告阿難。如",
    "X16n0318_001:0756a03": "汝所說。真所愛樂。因於心目。若不識知心目所在。則",
    "X16n0318_001:0756a04": "不能得降伏塵勞。譬如國王為賊所侵。發兵討除。是",
    "X16n0318_001:0756a05": "兵要當知賊所在。使汝流轉。心目為咎。吾今問汝。唯",
    "X16n0318_001:0756a06": "心與目。今何所在。",
    "X16n0318_001:0756a07": "通曰。世尊問處。單明向上一路。曰將何所見。曰誰",
    "X16n0318_001:0756a08": "為愛樂。分明用標指月。阿難答處。未離常情。只知",
    "X16n0318_001:0756a09": "合塵。不知合覺。背覺合塵。伊誰之咎。六賊為媒。自",
    "X16n0318_001:0756a10": "劫家寶。故阿難所謂心與目者。唯根與識。牽引塵",
    "X16n0318_001:0756a11": "勞。流轉生死。常住真心。猶如國王。日為所侵。淨者",
    "X16n0318_001:0756a12": "日濁。明者日暗。是心與目。乃性之賊也。必窮其巢",
    "X16n0318_001:0756a13": "穴而蕩除之。返流全一。六用不行。然後發本明耀。",
    "X16n0318_001:0756a14": "六根互用。父母所生肉眼。洞見十方。則又何流轉",
    "X16n0318_001:0756a15": "之為咎哉。子湖樅禪師。嘗夜大呌云。有賊有賊。其",
    "X16n0318_001:0756a16": "徒競起逐之。樅把住一人曰。拿住一箇了也。其徒",
    "X16n0318_001:0756a17": "曰不是。是某甲。樅拓開曰。是則是。只是不肯承當。",
    "X16n0318_001:0756a18": "故承當得去。賊即是子。不能承當。子反成賊。恁般",
    "X16n0318_001:0756a19": "說話。却與國君討賊。另是一番播弄。具眼者別之。",
    "X16n0318_001:0756a20": "阿難白佛言。世尊。一切世間十種異生。同將識心居",
    "X16n0318_001:0756a21": "在身內。縱觀如來青蓮華眼。亦在佛面。我今觀此浮",
    "X16n0318_001:0756a22": "根四塵。秪在我面。如是識心。實居身內。佛告阿難。汝",
    "X16n0318_001:0756a23": "今現坐如來講堂。觀祇陀林。今何所在。世尊。此大重",
    "X16n0318_001:0756a24": "閣清淨講堂。在給孤園。今祇陀林。實在堂外。阿難。汝",
    "X16n0318_001:0756b01": "今堂中。先何所見。世尊。我在堂中。先見如來。次觀大",
    "X16n0318_001:0756b02": "眾。如是外望。方矚林園。阿難。汝矚林園。因何有見。世",
    "X16n0318_001:0756b03": "尊。此大講堂。戶牖開豁。故我在堂得遠瞻見。",
    "X16n0318_001:0756b04": "通曰。十種異生。如後列十二類生。胎卵濕化。有色",
    "X16n0318_001:0756b05": "無色。有想無想。若非有色若非無色。若非有想若",
    "X16n0318_001:0756b06": "非無想。除空散消沉土木金石二類。非心眼倫。故",
    "X16n0318_001:0756b07": "曰十種。張無盡以六凡四聖當之。非也。浮根四塵。",
    "X16n0318_001:0756b08": "六根皆然。此但指眼根耳。地水火風。性本清淨。而",
    "X16n0318_001:0756b09": "地水火風之相。各皆搖動如塵。六根成就。藉此四",
    "X16n0318_001:0756b10": "塵。六根沉於內。四大浮於外。故曰浮根四塵。十種",
    "X16n0318_001:0756b11": "識心居內。眼在於面。不言可知。如來眼在於面。而",
    "X16n0318_001:0756b12": "不敢確指識心居內者。如來已離識故。法身圓滿",
    "X16n0318_001:0756b13": "無內外故。阿難言固斟酌而譯語者亦自不苟。世",
    "X16n0318_001:0756b14": "尊欲破心不在內。必先以講堂林園戶牖為喻。講",
    "X16n0318_001:0756b15": "堂喻身內。林園喻外物。戶牖喻六根。而阿難其明",
    "X16n0318_001:0756b16": "了之人也。若見阿難端的。原不屬講堂。不屬林園。",
    "X16n0318_001:0756b17": "不屬戶牖。而阿難去來自在。無內外可指。若執定",
    "X16n0318_001:0756b18": "此心。惑為色身之內以臟腑為堂奧。以六門為戶",
    "X16n0318_001:0756b19": "牖攬外境為林園。非此無安身處。一旦堂圮牖壞。",
    "X16n0318_001:0756b20": "境謝見亡。而所謂明了者將安在乎。世尊雖就彼",
    "X16n0318_001:0756b21": "常情辨晣內外次第。亦灼然示以色身如幻。非所",
    "X16n0318_001:0756b22": "宜執。如講堂戶牖。與我了無干涉云爾。智暉禪師",
    "X16n0318_001:0756b23": "臨別偈曰。我有一間舍父母為脩蓋。往來八十年。",
    "X16n0318_001:0756b24": "近來覺損壞。早擬移別處。事涉有憎愛待他摧毀",
    "X16n0318_001:0756c01": "時。彼此無妨礙。乃跏趺而逝。此憎愛俱忘。去來無",
    "X16n0318_001:0756c02": "礙。將并其能見者而忘之矣。又何內外之可言哉。",
    "X16n0318_001:0756c03": "爾時世尊在大眾中。舒金色臂。摩阿難頂。告示阿難",
    "X16n0318_001:0756c04": "及諸大眾。有三摩提。(此資發變化定)名大佛頂首嚴楞王。具",
    "X16n0318_001:0756c05": "足萬行。十方如來。一門超出妙莊嚴路。汝今諦聽。阿",
    "X16n0318_001:0756c06": "難頂禮。伏受慈旨。",
    "X16n0318_001:0756c07": "通曰。此一門超出。分明指出頓悟路頭。惟在轉識",
    "X16n0318_001:0756c08": "成智。純以金剛乾慧。乃可語真菩提路。末云。如是",
    "X16n0318_001:0756c09": "妙法。先過去世恒沙劫中微塵如來。乘此心開。得",
    "X16n0318_001:0756c10": "無上道。識陰若盡。則汝現前諸根互用。從互用中。",
    "X16n0318_001:0756c11": "能入菩薩金剛乾慧。圓明精心。於中發化。如淨琉",
    "X16n0318_001:0756c12": "璃。內含寶月。如是乃超十信十住十行十回向四",
    "X16n0318_001:0756c13": "加行心。菩薩所行金剛十地。等覺圓明。入於如來",
    "X16n0318_001:0756c14": "妙莊嚴海。圓滿菩提。歸無所得。首尾呼應。必以超",
    "X16n0318_001:0756c15": "出識陰為極則事。世尊洞徹世間生死相續。惟是",
    "X16n0318_001:0756c16": "妄想種種。迷而不返。識陰若盡。則常住真心。乃得",
    "X16n0318_001:0756c17": "現前。性淨明體。與佛無異。故能破識陰。即入頓門。",
    "X16n0318_001:0756c18": "阿難雖聰慧多聞。總不出識情分別。識情未除者。",
    "X16n0318_001:0756c19": "惟在有得。而證菩提者。惟在無得。故下文七處徵",
    "X16n0318_001:0756c20": "心。在阿難往往以有得自縛。世尊一一以無得而",
    "X16n0318_001:0756c21": "蕩除之。楞伽云。得相是識。不得相是智。此真速證",
    "X16n0318_001:0756c22": "菩提之頓門也。二祖神光。斷臂於初祖達磨前。乞",
    "X16n0318_001:0756c23": "與安心法門。祖曰。將心來與汝安。光曰。覓心了不",
    "X16n0318_001:0756c24": "可得。祖曰與汝安心竟。使阿難能信七處徵心俱",
    "X16n0318_001:0757a01": "不可得。則金襴袈裟。豈獨先付之迦葉哉。",
    "X16n0318_001:0757a02": "佛告阿難。如汝所言。身在講堂。戶牖開豁。遠矚林園。",
    "X16n0318_001:0757a03": "亦有眾生在此堂中。不見如來。見堂外者。阿難答言。",
    "X16n0318_001:0757a04": "世尊。在堂不見如來。能見林泉。無有是處。阿難。汝亦",
    "X16n0318_001:0757a05": "如是。汝之心靈。一切明了。若汝現前所明了心實在",
    "X16n0318_001:0757a06": "身內。爾時先合了知內身。頗有眾生。先見身中。後觀",
    "X16n0318_001:0757a07": "外物。縱不能見心肝脾胃。爪生髮長。筋轉脈搖。誠合",
    "X16n0318_001:0757a08": "明了。如何不知。必不內知。云何知外。是故應知汝言",
    "X16n0318_001:0757a09": "覺了能知之心住在身內。無有是處。",
    "X16n0318_001:0757a10": "通曰。目見心知。不離根塵。由內達外。自是常見。世",
    "X16n0318_001:0757a11": "尊乃即常見破之。既不知內。云何在內。雖有智者。",
    "X16n0318_001:0757a12": "不得不屈於其辨。其實心肝脾胃。莫非知也。爪髮",
    "X16n0318_001:0757a13": "筋脈。莫非覺也。使非知覺。豈不塊然一物而已哉。",
    "X16n0318_001:0757a14": "傅大士偈曰。夜夜抱佛眠。朝朝還共起。起坐鎮相",
    "X16n0318_001:0757a15": "隨。語默同居止。纖毫不相離。如身影相似。欲識佛",
    "X16n0318_001:0757a16": "去處。秪這語聲是。由此言之。謂覺了能知之心。住",
    "X16n0318_001:0757a17": "在身內。亦無有不是處。雲門拈寶藏論云。乾坤之",
    "X16n0318_001:0757a18": "內。宇宙之間。中有一寶。祕在形山。拈燈籠向佛殿",
    "X16n0318_001:0757a19": "裏。將三門來燈籠上。作麼生。自代云。逐物意移。又",
    "X16n0318_001:0757a20": "曰。雲興雷動。雪竇頌云。看看。古岸何人把釣竿。雲",
    "X16n0318_001:0757a21": "冉冉。水漫漫。明月蘆華君自看。此段公案。謂覺了",
    "X16n0318_001:0757a22": "能知。與本覺圓明。容易誵訛。如明月蘆華相似。務",
    "X16n0318_001:0757a23": "須甄別。若甄別得出。不但燈籠露柱。頓徹雲門心",
    "X16n0318_001:0757a24": "宗。而身內之寶。亦與僧肇契合。非尋常弄精魂者",
    "X16n0318_001:0757b01": "所可藉口矣。",
    "X16n0318_001:0757b02": "阿難稽首而白佛言。我聞如來如是法音。悟知我心",
    "X16n0318_001:0757b03": "實居身外。所以者何。譬如燈光。燃於室中。是燈必能",
    "X16n0318_001:0757b04": "先照室內。從其室門。後及庭際。一切眾生。不見身中。",
    "X16n0318_001:0757b05": "獨見身外。亦如燈光居在室外。不能照室。是義必明。",
    "X16n0318_001:0757b06": "將無所惑。同佛了義。得無妄耶。佛告阿難及諸比丘。",
    "X16n0318_001:0757b07": "適來從我室羅筏城。循乞摶食。歸祇陀林。我已宿齋。",
    "X16n0318_001:0757b08": "汝觀比丘。一人食時。諸人飽不。阿難答言不也。世尊。",
    "X16n0318_001:0757b09": "何以故。是諸比丘。雖阿羅漢。軀命不同。云何一人能",
    "X16n0318_001:0757b10": "令眾飽。佛告阿難。若汝覺了知見之心實在身外身",
    "X16n0318_001:0757b11": "心相外。自不相干。則心所知。身不能覺。覺在身際。心",
    "X16n0318_001:0757b12": "不能知。我今示汝兜羅緜手。(此云細香緜色如霜)汝眼見時。心",
    "X16n0318_001:0757b13": "分別不。阿難答言如是。世尊。佛告阿難。若相知者。云",
    "X16n0318_001:0757b14": "何在外。是故應知汝言覺了能知之心住在身外。無",
    "X16n0318_001:0757b15": "有是處。",
    "X16n0318_001:0757b16": "通曰。阿難見處未真。不免隨語生解。隨語生解。正",
    "X16n0318_001:0757b17": "是識情所在。世尊要與拔除識根。故一一剗却。令",
    "X16n0318_001:0757b18": "阿難無屯札處。此真如國王討賊。知賊之所在而",
    "X16n0318_001:0757b19": "討除之也。阿難謂心居身外。同佛了義。不為無見。",
    "X16n0318_001:0757b20": "夫心者。潛天而天。潛地而地。或神遊八極。或夢歷",
    "X16n0318_001:0757b21": "數世。何嘗拘拘一軀殻中。故云悟知我心實居身",
    "X16n0318_001:0757b22": "外。又云是義必明。將無所惑。世尊設喻。他食必非",
    "X16n0318_001:0757b23": "我飽。以例外心何關我身。軀命形也。故食不能以",
    "X16n0318_001:0757b24": "相通。知覺神也。何內外之所能隔。只為阿難執定",
    "X16n0318_001:0757c01": "在外。如一物然者。但能照外。不能照內。則身外是",
    "X16n0318_001:0757c02": "心。身內非心。心在身外。身不能知。如他人食。我不",
    "X16n0318_001:0757c03": "能飽。然眼之所見。心能分別。此心又何嘗不在內",
    "X16n0318_001:0757c04": "也。故謂在外者非也。昔曹山聞鐘聲。乃曰。阿[口*耶]阿",
    "X16n0318_001:0757c05": "[口*耶]。僧問和尚作甚麼。山曰。打著我心。僧無對。五祖",
    "X16n0318_001:0757c06": "戒代云。作賊人心虗。又傅大士偈曰。諸佛鄉村在",
    "X16n0318_001:0757c07": "世界。四海山田徧滿生。佛共眾生同一體。眾生是",
    "X16n0318_001:0757c08": "佛之假名。若要見佛看三郡。田宅園林處處停。或",
    "X16n0318_001:0757c09": "飛空虗中擾擾。或擲山水口轟轟。或結羣朋來往",
    "X16n0318_001:0757c10": "去。或復孤單而獨行。或使白日東西走。或使暗夜",
    "X16n0318_001:0757c11": "巡五更。或烏或赤而或白。或紫或黑而黃青。或大",
    "X16n0318_001:0757c12": "或小而新養。或老或少舊時生。或身腰上有燈火。",
    "X16n0318_001:0757c13": "或羽翼上有琴箏。或遊虗空亂上下。或生草木亂",
    "X16n0318_001:0757c14": "縱橫。或無言行自出宅。或入土坑暫寄生。或鑽木",
    "X16n0318_001:0757c15": "孔為鄉貫。或編草木作窠城。或轉羅網為村巷。或",
    "X16n0318_001:0757c16": "臥土石作堦廳。諸佛菩薩盡如是。這箇名為舍衛",
    "X16n0318_001:0757c17": "城。於此契證。謂覺了能知之心。住在身外。亦無有",
    "X16n0318_001:0757c18": "不是處。",
    "X16n0318_001:0757c19": "阿難白佛言。世尊。如佛所言。不見內故。不居身內。身",
    "X16n0318_001:0757c20": "心相知。不相離故。不在身外。我今思惟。知在一處。佛",
    "X16n0318_001:0757c21": "言處今何在。阿難言。此了知心。既不知內。而能見外。",
    "X16n0318_001:0757c22": "如我思忖。潛伏根裏。猶如有人取瑠璃椀。合其兩眼。",
    "X16n0318_001:0757c23": "雖有物合而不留礙。彼根隨見。隨即分別。然我覺了",
    "X16n0318_001:0757c24": "能知之心不見內者。為在根故。分明矚外無障礙者。",
    "X16n0318_001:0758a01": "潛根內故。佛告阿難。如汝所言。潛根內者。猶如瑠璃。",
    "X16n0318_001:0758a02": "彼人當以瑠璃籠眼。當見山河。見瑠璃不。如是世尊。",
    "X16n0318_001:0758a03": "是人當以瑠璃籠眼。實見瑠璃。佛告阿難。汝心若同",
    "X16n0318_001:0758a04": "瑠璃合者。當見山河。何不見眼。若見眼者。眼即同境。",
    "X16n0318_001:0758a05": "不得成隨。若不能見。云何說言此了知心潛在根內",
    "X16n0318_001:0758a06": "如瑠璃合。是故應知汝言覺了能知之心潛伏根裏",
    "X16n0318_001:0758a07": "如瑠璃合。無有是處。",
    "X16n0318_001:0758a08": "通曰。八識規矩云。愚者難分識與根。蓋根識之難",
    "X16n0318_001:0758a09": "辨久矣。若謂根非識。則根自根。識自識。識應見根。",
    "X16n0318_001:0758a10": "若謂根即識。則彼死者眼根現存。何以不見。故知",
    "X16n0318_001:0758a11": "五根但白淨色照境而已。識必明了分別。二家種",
    "X16n0318_001:0758a12": "現。熏習不同。五根乃色法。即第八識親相分。具執",
    "X16n0318_001:0758a13": "受二義。是白淨無記性。五識乃心法。即第八識見",
    "X16n0318_001:0758a14": "分。三性皆具。但能明了。名性境屬現量。故曰性境",
    "X16n0318_001:0758a15": "現量通三性。至第六識方有分別。屬比量非量。此",
    "X16n0318_001:0758a16": "根與識之辨也。阿難謂彼根隨見隨即分別者是",
    "X16n0318_001:0758a17": "也。謂潛伏根裏如瑠璃合者非也。果如瑠璃合者。",
    "X16n0318_001:0758a18": "眼見山河。亦見瑠璃。則心見山河。亦應見眼。今不",
    "X16n0318_001:0758a19": "見眼。則非潛伏根內明矣。此喻比度不真。正屬非",
    "X16n0318_001:0758a20": "量。據阿難所指覺了能知之心。但六識分別耳。此",
    "X16n0318_001:0758a21": "識從何而起。以有七識為之傳送也。以有八識為",
    "X16n0318_001:0758a22": "之含藏也。縱令分別易泯。而行陰難除。縱令行陰",
    "X16n0318_001:0758a23": "易銷。而種子難化。今阿難於分別六識。尚且不知",
    "X16n0318_001:0758a24": "落處。況復知所謂七識八識哉。落處且不知。況能",
    "X16n0318_001:0758b01": "發兵而討除之哉。此經始破六識窠白。故有七處",
    "X16n0318_001:0758b02": "徵心。終搗八識樞穴。期於識陰都盡。此轉識成智",
    "X16n0318_001:0758b03": "之大略也。後文云。雖得六銷。猶未亡一。及至一六",
    "X16n0318_001:0758b04": "俱銷。了無所寄。回視此段潛伏根裏如瑠璃合。不",
    "X16n0318_001:0758b05": "發一大噱哉。雖然。善喻者無所不可。昔中邑洪禪",
    "X16n0318_001:0758b06": "師。仰山往謝戒畢。問如何是佛性義。邑云。我與你",
    "X16n0318_001:0758b07": "說箇譬喻。如室有六窗。中安一獼猴。外有獼猴喚",
    "X16n0318_001:0758b08": "云猩猩。獼猴即應。如是六窗俱喚俱應。仰山禮謝",
    "X16n0318_001:0758b09": "起曰。適蒙和尚譬喻。無不了知。更有一事。祗如內",
    "X16n0318_001:0758b10": "獼猴睡著。外獼猴欲與相見。又且如何。邑下繩床",
    "X16n0318_001:0758b11": "執仰山手作舞曰。猩猩與汝相見了。譬如蟭螟蟲",
    "X16n0318_001:0758b12": "在蚊子眼睫上作窠。向十字街頭呌云。地曠人稀。",
    "X16n0318_001:0758b13": "相逢者少。雲居錫云。中邑當時若不得仰山這一",
    "X16n0318_001:0758b14": "語。何處有中邑也。崇壽稠云。還有人定得此道理",
    "X16n0318_001:0758b15": "麼。若定不得。只是箇弄精魂脚手。佛性義在甚麼",
    "X16n0318_001:0758b16": "處。玄覺云。若不是仰山。爭得見中邑。且道甚麼處",
    "X16n0318_001:0758b17": "是仰山得見中邑處。天童頌云。凍眠雪屋歲摧頹。",
    "X16n0318_001:0758b18": "窈窕蘿門夜不開。寒稿園林看變態。春風吹起律",
    "X16n0318_001:0758b19": "筒灰。此頌分明讚嘆仰山睡處。不墮於枯槁。正是",
    "X16n0318_001:0758b20": "中邑與他相見處。恰恰一六俱銷境界。然園林變",
    "X16n0318_001:0758b21": "態如律筒灰。自與精魂脚手敻異。",
    "X16n0318_001:0758b22": "阿難白佛言。世尊。我今又作如是思惟。是眾生身。腑",
    "X16n0318_001:0758b23": "藏在中。竅穴居外。有藏則暗。有竅則明。今我對佛。開",
    "X16n0318_001:0758b24": "眼見明。名為見外。閉眼見暗。名為見內。是義云何。佛",
    "X16n0318_001:0758c01": "告阿難。汝當閉眼見暗之時。此暗境界。為與眼對。為",
    "X16n0318_001:0758c02": "不對眼。若與眼對。暗在眼前。云何成內。若成內者。居",
    "X16n0318_001:0758c03": "暗室中。無日月燈。此暗室中。皆汝焦腑。若不對者。云",
    "X16n0318_001:0758c04": "何成見。若離外見。內對所成。合眼見暗。名為身中。開",
    "X16n0318_001:0758c05": "眼見明。何不見面。若不見面。內對不成。見面若成。此",
    "X16n0318_001:0758c06": "了知心。及與眼根。乃在虗空。何成在內。若在虗空。自",
    "X16n0318_001:0758c07": "非汝體。即應如來。今見汝面。亦是汝身。汝眼已知。身",
    "X16n0318_001:0758c08": "合非覺。必汝執言身眼兩覺。應有二知。即汝一身。應",
    "X16n0318_001:0758c09": "成兩佛。是故應知汝言見暗名見內者。無有是處。",
    "X16n0318_001:0758c10": "通曰。阿難只疑滯不能見內一語。生出許多轉計。",
    "X16n0318_001:0758c11": "潛根既非。毋乃見暗即是乎。此見暗轉計更多。阿",
    "X16n0318_001:0758c12": "難雖未明言。世尊一一拈出破之。始以所見之暗",
    "X16n0318_001:0758c13": "為對不對。若對則成境矣。不對則非見矣。是暗固",
    "X16n0318_001:0758c14": "不可謂之內也。既以能見之見但由返觀非假目",
    "X16n0318_001:0758c15": "視。若開目返觀。可以見暗。則開眼返觀。亦可見面。",
    "X16n0318_001:0758c16": "面不可見。暗豈能知。是見必不能見內也。若復以",
    "X16n0318_001:0758c17": "心識默對。此為腑藏。此為面目。即可名見。則此心",
    "X16n0318_001:0758c18": "眼不在虗空乎。既以心眼本在虗空。如魘寤者。能",
    "X16n0318_001:0758c19": "見自己面目。則如來之身亦即汝身乎。既又以如",
    "X16n0318_001:0758c20": "來之見即我之見。如來之身即我之身。則阿難一",
    "X16n0318_001:0758c21": "身。不成兩佛乎。此從內對中翻出許多轉計。內對",
    "X16n0318_001:0758c22": "必不可成。則見暗必不可謂之見內也。雖然。能見",
    "X16n0318_001:0758c23": "者本自暗也。而誰其見之。雲門垂語云。人人盡有",
    "X16n0318_001:0758c24": "光明在。看時不見暗昏昏。作麼生是諸人光。明自",
    "X16n0318_001:0759a01": "代云廚庫三門。又曰好事不如無。雪竇頌云。自照",
    "X16n0318_001:0759a02": "列孤明。為君通一線。華謝樹無影。看時誰不見。見",
    "X16n0318_001:0759a03": "不見。倒騎牛兮入佛殿。若解得倒騎牛入佛殿底",
    "X16n0318_001:0759a04": "道理。即謂見暗名見內者。亦無有不是處。",
    "X16n0318_001:0759a05": "阿難言。我常聞佛開示四眾。由心生故。種種法生。由",
    "X16n0318_001:0759a06": "法生故。種種心生。我今思惟。即思惟體實我心性。隨",
    "X16n0318_001:0759a07": "所合處。心則隨有。亦非內外中間三處。佛告阿難。汝",
    "X16n0318_001:0759a08": "今既言由法生故種種心生。隨所合處心隨有者。是",
    "X16n0318_001:0759a09": "心無體。則無所合。若無有體而能合者。則十九界因",
    "X16n0318_001:0759a10": "七塵合。是義不然。若有體者。如汝以手自挃其體。汝",
    "X16n0318_001:0759a11": "所知心。為復內出。為從外入。若復內出。還見身中。若",
    "X16n0318_001:0759a12": "從外來。先合見面。阿難言。見是其眼。心知非眼。為見",
    "X16n0318_001:0759a13": "非義。佛言。若眼能見。汝在室中。門能見不。則諸已死。",
    "X16n0318_001:0759a14": "尚有眼存。應皆見物。若見物者。云何名死。阿難。又汝",
    "X16n0318_001:0759a15": "覺了能知之心。若必有體。為復一體。為有多體。今在",
    "X16n0318_001:0759a16": "汝身。為復徧體。為不徧體。若一體者。則汝以手挃一",
    "X16n0318_001:0759a17": "支時。四支應覺。若咸覺者。挃應無在。若挃有所。則汝",
    "X16n0318_001:0759a18": "一體。自不能成。若多體者。則成多人。何體為汝。若徧",
    "X16n0318_001:0759a19": "體者。同前所挃。若不徧者。當汝觸頭。亦觸其足。頭有",
    "X16n0318_001:0759a20": "所覺。足應無知。今汝不然。是故應知隨所合處心則",
    "X16n0318_001:0759a21": "隨有。無有是處。",
    "X16n0318_001:0759a22": "通曰。觸頭頭知。觸足足知。豈不是隨所合處心則",
    "X16n0318_001:0759a23": "隨有。然隨所合處。心則隨有。隨所不合處。心則總",
    "X16n0318_001:0759a24": "無。豈不是斷常邪見。世尊姑無暇責此。但就彼合",
    "X16n0318_001:0759b01": "之一字。詳辨其非。合必有體。若無體者。合義不成。",
    "X16n0318_001:0759b02": "如無七塵。即無十九界。若有體者。此體既非外來。",
    "X16n0318_001:0759b03": "又非內出。以心體論。為一體乎。為多體乎。其在人",
    "X16n0318_001:0759b04": "身。為徧體乎。為不徧體乎。借以手挃一支。而覺隨",
    "X16n0318_001:0759b05": "挃有。是覺為一體。應咸在矣。是覺為多體。應多人",
    "X16n0318_001:0759b06": "矣。是覺為徧體。則挃無在矣。是覺為不徧體。則挃",
    "X16n0318_001:0759b07": "有所不知矣。此四俱非。即無定體。何由與之合哉。",
    "X16n0318_001:0759b08": "隨所合者。合其一體乎。合其多體乎。合其徧體乎。",
    "X16n0318_001:0759b09": "合其不徧體乎。合彼則遺此。合此則遺彼。且非一",
    "X16n0318_001:0759b10": "非多。非徧非不徧。而卒不可合也。既不能合。何以",
    "X16n0318_001:0759b11": "見其隨有哉。世尊雖以此辨其隨所合之非。然亦",
    "X16n0318_001:0759b12": "明示以真心無體之妙。無體則無合。心境不相到。",
    "X16n0318_001:0759b13": "當處解脫。本自無生。而何謂法生則種種心生乎。",
    "X16n0318_001:0759b14": "心生種種法生。與三界唯心之旨不殊。故不必辨。",
    "X16n0318_001:0759b15": "法生種種心生。以心本無生。因境有觀之。亦自無",
    "X16n0318_001:0759b16": "病。而阿難引以證隨所合處心則隨有。是隨波逐",
    "X16n0318_001:0759b17": "浪之心。而非對境數起之心也。故悟心無體。即數",
    "X16n0318_001:0759b18": "起不為礙。緣起無生故也。有僧問夾山。撥塵見佛",
    "X16n0318_001:0759b19": "時如何。山曰。直須揮劍。若不揮劍。漁父棲巢。僧舉",
    "X16n0318_001:0759b20": "問石霜。撥塵見佛時如何。霜云渠無國土。何處逢",
    "X16n0318_001:0759b21": "渠。僧回舉似夾山。山上堂云。門庭施設。不如老僧。",
    "X16n0318_001:0759b22": "入理深談。猶較石霜百步。天童頌云。拂牛劍氣洗",
    "X16n0318_001:0759b23": "兵威。定亂歸功更是誰。一旦氛塵清四海。垂衣皇",
    "X16n0318_001:0759b24": "化自無為。丹霞頌云。當機一句玉珊珊。內外玲瓏",
    "X16n0318_001:0759c01": "溢目寒。無漏國中留不住。月華影裏見應難。即此",
    "X16n0318_001:0759c02": "一則。撥塵見佛。尚自不逢。況合塵而覓覺。抑亦顛",
    "X16n0318_001:0759c03": "倒甚矣。雖然。一月普現一切水。一切水月一月攝。",
    "X16n0318_001:0759c04": "隨所合處。何患無有。",
    "X16n0318_001:0759c05": "阿難白佛言。世尊。我亦聞佛與文殊等諸法王子談",
    "X16n0318_001:0759c06": "實相時。世尊亦言心不在內。亦不在外。如我思惟。內",
    "X16n0318_001:0759c07": "無所見。外不相知。內無知故。在內不成。身心相知。在",
    "X16n0318_001:0759c08": "外非義。今相知故。復內無見。當在中間。佛言。汝言中",
    "X16n0318_001:0759c09": "間。中必不迷。非無所在。今汝推中。中何為在。為復在",
    "X16n0318_001:0759c10": "處。為當在身。若在身者。在邊非中。在中同內若在處",
    "X16n0318_001:0759c11": "者。為有所表。為無所表。無表同無。表則無定。何以故。",
    "X16n0318_001:0759c12": "如人以表表為中時。東看則西。南觀成北。表體既混。",
    "X16n0318_001:0759c13": "心應雜亂。阿難言。我所說中。非此二種。如世尊言。眼",
    "X16n0318_001:0759c14": "色為緣。生於眼識。眼有分別。色塵無知。識生其中。則",
    "X16n0318_001:0759c15": "為心在。佛言。汝心若在根塵之中。此之心體。為復兼",
    "X16n0318_001:0759c16": "二。為不兼二。若兼二者。物體雜亂。物非體知。成敵兩",
    "X16n0318_001:0759c17": "立。云何為中。兼二不成。非知不知。即無體性。中何為",
    "X16n0318_001:0759c18": "相。是故應知當在中間。無有是處。",
    "X16n0318_001:0759c19": "通曰。阿難至此。方明識生其中。謂六識分別。介乎",
    "X16n0318_001:0759c20": "根塵之間。較前潛伏根裏之說。尤為有據。但指所",
    "X16n0318_001:0759c21": "謂中者。既非在內。又非在處。唯以根境相交。從中",
    "X16n0318_001:0759c22": "有分別之識。乃指為心。不知根塵識三。相依而立。",
    "X16n0318_001:0759c23": "如交蘆然。原無自性。今確定謂在中間。若有定位",
    "X16n0318_001:0759c24": "然者。為兼二乎。為不兼二乎。兼則一知一不知。角",
    "X16n0318_001:0760a01": "立而不成中。不兼則非知非不知。無體而不成中。",
    "X16n0318_001:0760a02": "然則中將安在。故謂當在中間者非也。若論真心。",
    "X16n0318_001:0760a03": "亦兼二。亦不兼二。何謂兼二。如來藏中。原具見相",
    "X16n0318_001:0760a04": "二分。如後舉性色真空。性空真色。何雜亂之有。何",
    "X16n0318_001:0760a05": "謂不兼二。靈光獨耀。逈脫根塵。如後舉塵既不緣。",
    "X16n0318_001:0760a06": "根無所偶。何甞無體性哉。若信得此心非知非不",
    "X16n0318_001:0760a07": "知。原無自性。亦無在中之相。乃深明乎中者也。東",
    "X16n0318_001:0760a08": "印土國王。請二十七祖般若多羅齋次。王乃問諸",
    "X16n0318_001:0760a09": "人盡轉經。唯師為甚不轉。祖曰。貧道入息不居陰",
    "X16n0318_001:0760a10": "界。出息不涉眾緣。常轉如是經百千萬億卷。非但",
    "X16n0318_001:0760a11": "一卷兩卷。王便禮拜。天童頌云。雲犀玩月燦含輝。",
    "X16n0318_001:0760a12": "木馬遊春駿不羈。眉底一雙寒碧眼。看經那到透",
    "X16n0318_001:0760a13": "牛皮。明白心超曠劫。英雄力破重圍。妙圓樞口轉",
    "X16n0318_001:0760a14": "靈機。寒山忘却來時路。拾得相將擕手歸。此祖師",
    "X16n0318_001:0760a15": "門風。二邊不立。中道不安。虗玄大道無著真宗。最",
    "X16n0318_001:0760a16": "為第一。故非六識根塵所及。若寒山拾得。去來自",
    "X16n0318_001:0760a17": "在。絕無纖毫識情挂胸次間。足與二十七祖相見。",
    "X16n0318_001:0760a18": "阿難白佛言。世尊。我昔見佛與大目連須菩提富樓",
    "X16n0318_001:0760a19": "那舍利弗四大弟子。共轉法輪。常言覺知分別心性。",
    "X16n0318_001:0760a20": "既不在內。亦不在外。不在中間。俱無所在。一切無著。",
    "X16n0318_001:0760a21": "名之為心。則我無著。名為心不。佛告阿難。汝言覺知",
    "X16n0318_001:0760a22": "分別心性俱無在者。世間虗空。水陸飛行。諸所物象。",
    "X16n0318_001:0760a23": "名為一切。汝不著者。為在為無。無則同於龜毛兔角。",
    "X16n0318_001:0760a24": "云何不著。有不著者。不可名無。無相則無。非無則相。",
    "X16n0318_001:0760b01": "相有則在。云何無著。是故應知一切無著名覺知心。",
    "X16n0318_001:0760b02": "無有是處。",
    "X16n0318_001:0760b03": "通曰。阿難所引無著。未甞不是。但多了一切二字。",
    "X16n0318_001:0760b04": "是對境而言無著。境在則無著在。且謂俱無所在。",
    "X16n0318_001:0760b05": "幾於斷滅。語便矛盾。若一切物象俱無者。何處更",
    "X16n0318_001:0760b06": "容不著。既有不著。則物象不可謂之無也。若無不",
    "X16n0318_001:0760b07": "著之相。可言無在。非無不著。不著即是相也。有不",
    "X16n0318_001:0760b08": "著之相在。即是心在。心實在於不著。而何以謂之",
    "X16n0318_001:0760b09": "俱無所在乎。心既有在。而又何以謂之無著乎。先",
    "X16n0318_001:0760b10": "即能以明所。不可名無。次即所以明能。相有則在。",
    "X16n0318_001:0760b11": "故無著之義不成。昔嚴陽尊者問趙州。一物不將",
    "X16n0318_001:0760b12": "來時如何。州曰。放下著。嚴云。一物不將來。放下箇",
    "X16n0318_001:0760b13": "甚麼。州曰。恁麼則擔取去。尊者言下大悟。黃龍頌",
    "X16n0318_001:0760b14": "云。一物不將來。兩肩擔不起。言下忽知非。心中無",
    "X16n0318_001:0760b15": "限喜。毒惡既忘懷。蛇虎為知己。寥寥千百年。清風",
    "X16n0318_001:0760b16": "猶未已。天童頌云。不妨細行輪先手。自覺心麤愧",
    "X16n0318_001:0760b17": "撞頭。局破腰間柯斧爛。洗清凡骨共仙遊。此頌無",
    "X16n0318_001:0760b18": "著也無。故得自在。大都從境上見無著者。離境則",
    "X16n0318_001:0760b19": "無無著。從性上見無著者。無著即是自性。但存一",
    "X16n0318_001:0760b20": "無著之意。便不可。",
    "X16n0318_001:0760b21": "爾時阿難在大眾中。即從座起。偏袒右肩。右膝著地。",
    "X16n0318_001:0760b22": "合掌恭敬而白佛言。我是如來最小之弟。蒙佛慈愛。",
    "X16n0318_001:0760b23": "雖今出家。猶恃憍憐。所以多聞。未得無漏。不能折伏",
    "X16n0318_001:0760b24": "娑毗羅呪。為彼所轉。溺於婬舍。當由不知真際所詣。",
    "X16n0318_001:0760c01": "唯願世尊大慈哀愍。開示我等奢摩他路。(此云寂靜)令諸",
    "X16n0318_001:0760c02": "闡提(此云信不具)隳彌戾車。(此云惡見)作是語已。五體投地。及",
    "X16n0318_001:0760c03": "諸大眾傾渴翹佇。欽聞示誨。",
    "X16n0318_001:0760c04": "通曰。據此時阿難見地。猶未能按伏識情。至湛不",
    "X16n0318_001:0760c05": "搖處。所以未得無漏。始以覺了能知為有物矣。故",
    "X16n0318_001:0760c06": "曰在內在外在根。既知非物矣。而猶以為有識也。",
    "X16n0318_001:0760c07": "故曰隨合而有。識生其中。及知識俱泯。而後信其",
    "X16n0318_001:0760c08": "無著。然有意無著。是亦著也。故一切無著。僅斷七",
    "X16n0318_001:0760c09": "識。尚未至恬靜之地。即至恬靜。猶坐在八識窠窟",
    "X16n0318_001:0760c10": "中。外道所謂冥諦也。若奢摩他路。是轉識成智邊",
    "X16n0318_001:0760c11": "事。雖聖解不容注念。矧凡情可得而牽引之乎。故",
    "X16n0318_001:0760c12": "凡聖情盡。體露真常。方名真際所詣。既知真際。不",
    "X16n0318_001:0760c13": "為婬術所轉。非但自證寂靜。且令一切凡夫信不",
    "X16n0318_001:0760c14": "具者。破除惡見也。端師子讀楞嚴有頌云。七處徵",
    "X16n0318_001:0760c15": "心心不遂。懵懂阿難不瞥地。直饒徵得見無心。也",
    "X16n0318_001:0760c16": "是泥裏洗土塊。可謂具眼者。",
    "X16n0318_001:0760c17": "爾時世尊從其面門。放種種光。其光晃曜。如百千日。",
    "X16n0318_001:0760c18": "普佛世界。六種震動。如是十方微塵國土。一時開現。",
    "X16n0318_001:0760c19": "佛之威神。令諸世界合成一界。其世界中所有一切",
    "X16n0318_001:0760c20": "諸大菩薩。皆住本國。合掌承聽。",
    "X16n0318_001:0760c21": "通曰。放光動地。舊以為不思議境界。然亦可以意",
    "X16n0318_001:0760c22": "會。養生家精神完固。昏夜中目光炯炯。無物不覩。",
    "X16n0318_001:0760c23": "況世尊多劫成就。其光有不晃曜者乎。祈求家運",
    "X16n0318_001:0760c24": "動元氣。可以興雲致雨。況世尊清淨法身未可涯",
    "X16n0318_001:0761a01": "量。普佛世界有不震動者乎。世尊建大法幢。必先",
    "X16n0318_001:0761a02": "有所表。所云令諸世界合成一界。隱然有會妄歸",
    "X16n0318_001:0761a03": "真之意。若是上根利智。見如是光。覩如是事。即獲",
    "X16n0318_001:0761a04": "本心。證無生忍。圓照禪師上堂云。看看。爍爍瑞光。",
    "X16n0318_001:0761a05": "照大千界。百億微塵國土。百億大海水。百億須彌",
    "X16n0318_001:0761a06": "山。百億日月。百億四天下。乃至微塵剎土。皆於光",
    "X16n0318_001:0761a07": "中一時發現。諸仁者還見麼。若也見得。許汝親在",
    "X16n0318_001:0761a08": "瑞光。若也不見。莫道瑞光不照。好參人人皆有此",
    "X16n0318_001:0761a09": "光。何為圓照便見。眾人便不見。悟與不悟耳。法性",
    "X16n0318_001:0761a10": "本周。妄塵不隔。智境本圓。情量不礙。若悟自心。便",
    "X16n0318_001:0761a11": "知此等皆屋裏事。",
    "X16n0318_001:0761a12": "佛告阿難。一切眾生。從無始來。種種顛倒。業種自然。",
    "X16n0318_001:0761a13": "如惡叉聚。(果名一蒂三實無孤生者)諸脩行人。不能得成無上菩",
    "X16n0318_001:0761a14": "提。乃至別成聲聞緣覺。及成外道。諸天魔王。及魔眷",
    "X16n0318_001:0761a15": "屬。皆由不知二種根本。錯亂脩習。猶如煑砂。欲成嘉",
    "X16n0318_001:0761a16": "饌。縱經塵劫。終不能得。云何二種。阿難。一者無始生",
    "X16n0318_001:0761a17": "死根本。則汝今者與諸眾生。用攀緣心為自性者。二",
    "X16n0318_001:0761a18": "者無始菩提涅槃。元清淨體。則汝今者識精元明。能",
    "X16n0318_001:0761a19": "生諸緣。緣所遺者。由諸眾生遺此本明雖終日行而",
    "X16n0318_001:0761a20": "不自覺。枉入諸趣。",
    "X16n0318_001:0761a21": "通曰。七處徵心。皆指其非。為其用攀緣心為自性",
    "X16n0318_001:0761a22": "也。阿難亦知此心未得無漏。不能折伏娑毗羅呪。",
    "X16n0318_001:0761a23": "為彼所轉。當由不知真際所詣。亦隱隱窺見菩提",
    "X16n0318_001:0761a24": "涅槃。元清淨體。願佛開示。故世尊明白分析而語",
    "X16n0318_001:0761b01": "之。前云。用諸妄想。此想不真。故有輪轉。即此用攀",
    "X16n0318_001:0761b02": "緣心為自性者。乃無始來生死之根本也。前云。皆",
    "X16n0318_001:0761b03": "由不知常住真心。性淨明體。即此菩提涅槃。元清",
    "X16n0318_001:0761b04": "淨體。乃無始來不生不滅之根本也。輪轉生死。惑",
    "X16n0318_001:0761b05": "業苦三。生必同聚。故如惡叉聚。不但天魔外道。決",
    "X16n0318_001:0761b06": "入輪迴。即聲聞緣覺。錯亂修習。總名顛倒。何以故。",
    "X16n0318_001:0761b07": "以生滅為因故。若識精元明。能生諸緣。緣所遺者。",
    "X16n0318_001:0761b08": "本自不生不滅也。如後云。元明照生所。所立照性",
    "X16n0318_001:0761b09": "亡。與此同旨。此即妄想生起之由。既落妄想。遂遺",
    "X16n0318_001:0761b10": "本性。遺此本明故入諸趣。而不能成無上菩提也。",
    "X16n0318_001:0761b11": "有客來謁長沙。沙召尚書。其人應諾。沙曰。不是尚",
    "X16n0318_001:0761b12": "書本命。曰不可離却即今秪對。別有第二主人。沙",
    "X16n0318_001:0761b13": "曰。喚尚書作至尊得麼。曰恁麼總不秪對時。莫是",
    "X16n0318_001:0761b14": "弟子主人否。沙曰。非但秪對與不秪對時。無始劫",
    "X16n0318_001:0761b15": "來是箇生死根本。有偈曰。學道之人不識真。秪為",
    "X16n0318_001:0761b16": "從來認識神。無始劫來生死本。癡人喚作本來人。",
    "X16n0318_001:0761b17": "然則本來人何由而識。雜華出現品云。佛子。無一",
    "X16n0318_001:0761b18": "眾生而不具有如來智慧。但以妄想顛倒執著而",
    "X16n0318_001:0761b19": "不證得。若離妄想。一切智自然智無礙智。則得現",
    "X16n0318_001:0761b20": "前。天童頌云。天蓋地載。成團作塊。周法界而無邊。",
    "X16n0318_001:0761b21": "析鄰虗而無內。及盡玄微。誰分向背。佛祖來償口",
    "X16n0318_001:0761b22": "業債。問取南泉王老師。人人只喫一莖菜。既是人",
    "X16n0318_001:0761b23": "人具有底道理。何故不能俱證菩提。乃至別成聲",
    "X16n0318_001:0761b24": "聞緣覺等。圓覺經云。一切眾生。妄見流轉。厭流轉",
    "X16n0318_001:0761c01": "者。妄見涅槃。由此不能入清淨覺。非覺違拒諸能",
    "X16n0318_001:0761c02": "入者。有諸能入。非覺入故。然則識取不生不滅根",
    "X16n0318_001:0761c03": "本。非大悟徹不可。",
    "X16n0318_001:0761c04": "阿難。汝今欲知奢摩他路。願出生死。今復問汝。即時",
    "X16n0318_001:0761c05": "如來舉金色臂。屈五輪指。語阿難言。汝今見不。阿難",
    "X16n0318_001:0761c06": "言見。佛言。汝何所見。阿難言。我見如來。舉臂屈指為",
    "X16n0318_001:0761c07": "光明拳。曜我心目。佛言。汝將誰見。阿難言。我與大眾。",
    "X16n0318_001:0761c08": "同將眼見。佛告阿難。汝今答我。如來屈指為光明拳。",
    "X16n0318_001:0761c09": "曜汝心目。汝目可見。以何為心。當我拳曜。阿難言。如",
    "X16n0318_001:0761c10": "來現今徵心所在。而我以心推窮尋逐。即能推者。我",
    "X16n0318_001:0761c11": "將為心。佛言。咄。阿難。此非汝心。阿難矍然避座。合掌",
    "X16n0318_001:0761c12": "起立白佛。此非我心。當名何等。佛告阿難。此是前塵",
    "X16n0318_001:0761c13": "虗妄相想。惑汝真性。由汝無始至於今生。認賊為子。",
    "X16n0318_001:0761c14": "失汝元常。故受輪轉。",
    "X16n0318_001:0761c15": "通曰。此世尊循循第二誘也。汝今見否。阿難言見。",
    "X16n0318_001:0761c16": "但於此猛省。便見識精元明。不容擬議。不容安排。",
    "X16n0318_001:0761c17": "菩提涅槃。充然自足。纔涉分疏。即入比量。即係六",
    "X16n0318_001:0761c18": "識用事。黏湛發知。去真性遠矣。故佛咄之云。此非",
    "X16n0318_001:0761c19": "汝心。若於咄時忙然自失。忽爾回光。本覺自在。何",
    "X16n0318_001:0761c20": "謂離此覺知。更無所有。此覺知者。對前塵而有分",
    "X16n0318_001:0761c21": "別。塵去則無。故名虗妄著相之想。若本覺者。不依",
    "X16n0318_001:0761c22": "塵而有生滅。故名真性。然覺一而已矣。為此覺知",
    "X16n0318_001:0761c23": "遮蔽本覺面目。是覺知者。實本覺之賊也。若認覺",
    "X16n0318_001:0761c24": "知為自心者。是認賊為子。棄不生滅而守生滅。其",
    "X16n0318_001:0762a01": "輪轉也何疑。雖然。離此覺知。更覓別有本覺。則又",
    "X16n0318_001:0762a02": "不可。天童略舉云。若能推底是汝心。則認賊為子。",
    "X16n0318_001:0762a03": "脩山主云。若能推底不是汝心。則認子為賊。天童",
    "X16n0318_001:0762a04": "拈云。如今推也。是子是賊。買帽相頭。食魚去骨。即",
    "X16n0318_001:0762a05": "如天童還有揀擇否。六祖曰。凡夫即佛。煩惱即菩",
    "X16n0318_001:0762a06": "提。前念迷即凡夫。後念悟即佛。前念著境即煩惱。",
    "X16n0318_001:0762a07": "後念離境即菩提。此猶翻掌覆掌之說。永嘉曰。無",
    "X16n0318_001:0762a08": "明實性即佛性。幻化空身即法身。則洞徹乎不二",
    "X16n0318_001:0762a09": "之門矣。",
    "X16n0318_001:0762a10": "阿難白佛言。世尊。我佛寵弟。心愛佛故。令我出家。我",
    "X16n0318_001:0762a11": "心何獨供養如來。乃至徧歷恒沙國土。承事諸佛。及",
    "X16n0318_001:0762a12": "善知識。發大勇猛。行諸一切難行法事。皆用此心。縱",
    "X16n0318_001:0762a13": "令謗法。永退善根。亦因此心。若此發明不是心者。我",
    "X16n0318_001:0762a14": "乃無心。同諸土木。離此覺知。更無所有。云何如來說",
    "X16n0318_001:0762a15": "此非心。我實驚怖。兼此大眾無不疑惑。惟垂大悲。開",
    "X16n0318_001:0762a16": "示未悟。",
    "X16n0318_001:0762a17": "通曰。阿難情竭見枯。乃謂無心同諸土木。此處正",
    "X16n0318_001:0762a18": "好承當去。却省得許多心力。奈何認定一箇覺知。",
    "X16n0318_001:0762a19": "不肯放下。昔大朗初參馬祖。祖問汝來何求。曰求",
    "X16n0318_001:0762a20": "佛知見。祖曰。佛無知見。知見乃魔耳。汝自何來。曰",
    "X16n0318_001:0762a21": "南嶽來。祖曰。汝從南嶽來。未識曹溪心要。汝速歸",
    "X16n0318_001:0762a22": "彼。不宜他往。朗歸石頭。便問如何是佛。頭曰。汝無",
    "X16n0318_001:0762a23": "佛性。朗曰。蠢動含靈。又作麼生。頭曰。蠢動含靈。却",
    "X16n0318_001:0762a24": "有佛性。曰慧朗為甚麼却無。頭曰。為汝不肯承當。",
    "X16n0318_001:0762b01": "朗於言下信入。住後。凡學者至。皆曰。去去。汝無佛",
    "X16n0318_001:0762b02": "性。其接機大約如此。此豈離覺知更無所有者哉。",
    "X16n0318_001:0762b03": "爾時世尊開示阿難及諸大眾。欲令心入無生法忍。",
    "X16n0318_001:0762b04": "於師子座。摩阿難頂。而告之言。如來常說諸法所生。",
    "X16n0318_001:0762b05": "唯心所現。一切因果世界微塵。因心成體。阿難。若諸",
    "X16n0318_001:0762b06": "世界一切所有。其中乃至草葉縷結。詰其根元。咸有",
    "X16n0318_001:0762b07": "體性。縱令虗空。亦有名貌。何況清淨妙淨明心。性一",
    "X16n0318_001:0762b08": "切心而無自體。若汝執恡分別覺觀所了知性必為",
    "X16n0318_001:0762b09": "心者。此心即應離諸一切色香味觸諸塵事業。別有",
    "X16n0318_001:0762b10": "全性。如汝今者。承聽我法。此則因聲而有分別。縱滅",
    "X16n0318_001:0762b11": "一切見聞覺知。內守幽閑。猶為法塵分別影事。我非",
    "X16n0318_001:0762b12": "叱汝執為非心。但汝於心微細揣摩。若離前塵有分",
    "X16n0318_001:0762b13": "別性。即汝真心。若分別性離塵無體。斯則前塵分別",
    "X16n0318_001:0762b14": "影事。塵非常住。若變滅時。此心則同龜毛兔角。則汝",
    "X16n0318_001:0762b15": "法身同於斷滅。其誰脩證無生法忍。",
    "X16n0318_001:0762b16": "通曰。諸法所生。唯心所現。如影像重重。唯鏡所現。",
    "X16n0318_001:0762b17": "六塵如形。分別如影。影因形有。心因塵有。斯則前",
    "X16n0318_001:0762b18": "塵分別影事。動屬前塵。靜屬法塵。故內守幽閒。雖",
    "X16n0318_001:0762b19": "無前塵影子。却有幽閑影子。猶為法塵分別影事。",
    "X16n0318_001:0762b20": "為其所執者識。而非本覺常住真心也。常住真心。",
    "X16n0318_001:0762b21": "遠離一切分別。如大圓鏡。遠離動靜二塵。此心本",
    "X16n0318_001:0762b22": "自無染。故曰清淨。染而不染。故曰妙淨。一切因果",
    "X16n0318_001:0762b23": "世界微塵。因之而立。乃九界妄心之本性也。故曰",
    "X16n0318_001:0762b24": "性一切心。若見此心。即離分別而有自性。是自性",
    "X16n0318_001:0762c01": "不隨分別而為有無者也。如塵離影而有鏡體。是",
    "X16n0318_001:0762c02": "鏡體不隨塵影而為生滅者也。若執分別覺知為",
    "X16n0318_001:0762c03": "自性者。但執影為鏡耳。對塵則有。離塵則無。如鏡",
    "X16n0318_001:0762c04": "中之影。原無自體。終歸斷滅。若是而可以證無生",
    "X16n0318_001:0762c05": "乎。故知心自有體。本非斷滅。前咄云此非汝心。為",
    "X16n0318_001:0762c06": "所認者虗妄斷滅心。非本來真實心也。豈真無心",
    "X16n0318_001:0762c07": "哉。玄沙上堂云。更有一般說昭昭靈靈。靈臺智性。",
    "X16n0318_001:0762c08": "能見能聞。向五蘊身田裏作主宰。恁麼為善知識。",
    "X16n0318_001:0762c09": "大賺人知麼。我今問汝。若認昭昭靈靈是汝真實。",
    "X16n0318_001:0762c10": "為甚麼瞌睡時。又不成昭昭靈靈。若瞌睡時不是。",
    "X16n0318_001:0762c11": "為甚麼有昭昭時。還會麼。這箇喚做認賊作子。是",
    "X16n0318_001:0762c12": "生死根本妄想緣氣。汝欲識根由麼。我向汝道。昭",
    "X16n0318_001:0762c13": "昭靈靈。秪因前塵色聲香等法而有分別。便道。此",
    "X16n0318_001:0762c14": "是昭昭靈靈。若無前塵。汝此昭昭靈靈。同於龜毛",
    "X16n0318_001:0762c15": "兔角。仁者真實在甚麼處。汝今欲得出他五蘊身",
    "X16n0318_001:0762c16": "田主宰。但識取汝祕密金剛體。古人向汝道。圓成",
    "X16n0318_001:0762c17": "正徧。徧周沙界。我今少分為汝。智者可以譬喻得",
    "X16n0318_001:0762c18": "解。汝還見南閻浮提日麼。世間人所作興營。養身",
    "X16n0318_001:0762c19": "活命。種種心行。莫非皆承日光成立。秪如日體還",
    "X16n0318_001:0762c20": "有許多般心行麼。還有不周徧處麼。欲識金剛體。",
    "X16n0318_001:0762c21": "亦須如是看。秪如今山河大地。十方國土。色空明",
    "X16n0318_001:0762c22": "暗。及汝身心。莫非盡承汝圓成威光所現。直是天",
    "X16n0318_001:0762c23": "人羣生類。所作業次。受生果報。有情無情。莫非盡",
    "X16n0318_001:0762c24": "承汝威光。乃至諸佛成道成果。接物利生。莫非盡",
    "X16n0318_001:0763a01": "承汝威光。秪如金剛體。還有凡夫諸佛麼。有汝心",
    "X16n0318_001:0763a02": "行麼。不可道無便得當去也。知麼。玄沙因閱楞嚴。",
    "X16n0318_001:0763a03": "發明心地。由是應機敏捷。與脩多羅冥契。即此一",
    "X16n0318_001:0763a04": "段縱口所說。一一與經旨不殊。至謂盡承威光之",
    "X16n0318_001:0763a05": "力。與諸法所生惟心所現。更覺精采。又佛眼之嗣",
    "X16n0318_001:0763a06": "竹菴珪和尚。與伯父持一居士。俱喜楞嚴經。菴曰。",
    "X16n0318_001:0763a07": "若離前塵有分別性。正是生死根本。士駭曰。佛妄",
    "X16n0318_001:0763a08": "說耶。菴曰。佛固不妄。且約只今居士對面徵詰之",
    "X16n0318_001:0763a09": "心果安在。士嘆曰。佛說解第一空。名師子吼。汝行",
    "X16n0318_001:0763a10": "矣。無滯此。菴後上堂云。見見之時。見非是見見猶。",
    "X16n0318_001:0763a11": "離見。見不能及。落華有意隨流水。流水無情送落",
    "X16n0318_001:0763a12": "華。諸可還者。自然非汝。不汝還者。非汝而誰。常恨",
    "X16n0318_001:0763a13": "春歸無覓處。不知轉入此中來。喝一喝云。三十年",
    "X16n0318_001:0763a14": "後。莫道能仁教壞人家兒女。據竹菴見處。即離前",
    "X16n0318_001:0763a15": "塵。亦無分別自性可得。自善轉楞嚴者。正是見猶",
    "X16n0318_001:0763a16": "離見見不能及一段真風。可與玄沙同參。",
    "X16n0318_001:0763a17": "即時阿難與諸大眾。默然自失。佛告阿難。世間一切",
    "X16n0318_001:0763a18": "諸脩學人。現前雖成九次第定。不得漏盡成阿羅漢。",
    "X16n0318_001:0763a19": "皆由執此生死妄想。誤為真實。是故汝今雖得多聞。",
    "X16n0318_001:0763a20": "不成聖果。",
    "X16n0318_001:0763a21": "通曰。九次第定。如後舉四禪四空等天。但言其果。",
    "X16n0318_001:0763a22": "未及其脩。此謂脩學人九次第定。從一禪入一禪。",
    "X16n0318_001:0763a23": "次第而脩。當如大般若所云。離欲惡不善法。有尋",
    "X16n0318_001:0763a24": "有伺。離生喜樂。入初靜慮具足住。尋伺寂靜。住內",
    "X16n0318_001:0763b01": "等淨心一趣性。無尋無伺。定生喜樂。入第二靜慮",
    "X16n0318_001:0763b02": "具足住。離喜住捨。具念正知。身受聖樂。能說能捨。",
    "X16n0318_001:0763b03": "具念樂住。入第三靜慮具足住。斷樂斷苦。先喜憂",
    "X16n0318_001:0763b04": "沒。不苦不樂。捨念清淨。入第四靜慮具足住。超一",
    "X16n0318_001:0763b05": "切色想。滅有對想。不思惟種種想。入無邊空。空無",
    "X16n0318_001:0763b06": "邊處具足住。超一切空。入無邊識。識無邊處具足",
    "X16n0318_001:0763b07": "住。超一切識無邊。入無所有具足住。超無所有。入",
    "X16n0318_001:0763b08": "非想非非想具足住。超一切非想非非想處。入滅",
    "X16n0318_001:0763b09": "想受具足住。是為九次第定。皆有為功用。忻取有",
    "X16n0318_001:0763b10": "為善果。故曰迷有漏天。作無為解。為其所執者。入",
    "X16n0318_001:0763b11": "識中微細生滅妄想而修。未能見無生真性。當下",
    "X16n0318_001:0763b12": "寂滅。是真無為法故未得漏盡。若大阿羅漢。已證",
    "X16n0318_001:0763b13": "滅受想定。是名無漏。今九次第定亦證滅受想定。",
    "X16n0318_001:0763b14": "何為有漏。以有妄想而證涅槃。縱得滅盡定。未為",
    "X16n0318_001:0763b15": "真實。黃檗云。一切眾生。輪迴不息生死者。意緣走",
    "X16n0318_001:0763b16": "作。心於六道不停。致使受種種苦。淨名云。難化之",
    "X16n0318_001:0763b17": "人。心如猿猴。故以若干種法。制禦其心。然後調伏。",
    "X16n0318_001:0763b18": "所以心生種種法生。心滅種種法滅。故知一切諸",
    "X16n0318_001:0763b19": "法皆由心造。乃至人天六道。地獄脩羅。皆由心造。",
    "X16n0318_001:0763b20": "如今但學無心。頓息諸緣。莫生妄想分別。無人無",
    "X16n0318_001:0763b21": "我。無貪嗔。無憎愛。無勝負。但除却如許多種妄想。",
    "X16n0318_001:0763b22": "性自本來清淨。即是脩行菩提法。佛等。若不會此",
    "X16n0318_001:0763b23": "意。縱你廣學勤苦脩行。木食草衣。不識自心。皆名",
    "X16n0318_001:0763b24": "邪行。盡作天魔外道。水陸諸神如此脩行。當復何",
    "X16n0318_001:0763c01": "益。誌公云。本體是自心作。那得文字中求。如今但",
    "X16n0318_001:0763c02": "識自心。息却思惟妄想。塵勞自然不生。淨名云。唯",
    "X16n0318_001:0763c03": "置一床。寢疾而臥。心不起也。如人臥疾。攀緣都息。",
    "X16n0318_001:0763c04": "妄想歇滅。即是菩提。如今若心裏紛粉不定。任你",
    "X16n0318_001:0763c05": "學到三乘四果十地諸位。合殺秪向凡聖中坐。諸",
    "X16n0318_001:0763c06": "行盡歸無常。勢力皆有盡期。猶如箭射於空。力盡",
    "X16n0318_001:0763c07": "還墜。却歸生死輪迴。如斯脩行。不解佛意。虗受辛",
    "X16n0318_001:0763c08": "苦。豈非大錯。誌公云。未逢出世明師。枉服大乘法",
    "X16n0318_001:0763c09": "藥。吁。大乘法藥。尚不濟事。況九次第定乎。故知錯",
    "X16n0318_001:0763c10": "亂脩習。難成聖果。",
    "X16n0318_001:0763c11": "阿難聞已。重復悲淚。五體投地。長跪合掌而白佛言。",
    "X16n0318_001:0763c12": "自我從佛發心出家。恃佛威神。常自思惟。無勞我脩。",
    "X16n0318_001:0763c13": "將謂如來惠我三昧。不知身心本不相代。失我本心。",
    "X16n0318_001:0763c14": "雖身出家。心不入道。譬如窮子。捨父逃逝。今日乃知。",
    "X16n0318_001:0763c15": "雖有多聞。若不脩行與不聞等。如人說食。終不能飽。",
    "X16n0318_001:0763c16": "世尊。我等今者二障所纏。良由不知寂常心性。唯願",
    "X16n0318_001:0763c17": "如來哀愍窮露。發妙明心。開我道眼。",
    "X16n0318_001:0763c18": "通曰。捨父逃逝。法華亦有是喻。窮露他方。冀指衣",
    "X16n0318_001:0763c19": "珠。浸浸乎有還家之望矣。二障。謂煩惱障。所知障。",
    "X16n0318_001:0763c20": "煩惱障障心。心不解脫。結業受報。所知障障慧。慧",
    "X16n0318_001:0763c21": "不解脫。不了法空故。阿難明知二障所纏。又知所",
    "X16n0318_001:0763c22": "謂寂常心性。何故道眼不開。甚矣透脫之難也。僧",
    "X16n0318_001:0763c23": "問藥山。學人擬歸鄉時如何。山曰。汝父母徧身紅",
    "X16n0318_001:0763c24": "爛。臥在荊棘林中。汝歸何所。曰恁麼則不歸去也。",
    "X16n0318_001:0764a01": "山曰。汝却須歸去。汝若歸去。我示汝箇休糧方子。",
    "X16n0318_001:0764a02": "曰便請。山曰。二時上堂。不得齩破一粒米。後僧問",
    "X16n0318_001:0764a03": "洛浦。學人擬歸鄉時如何。浦曰。家破人亡。子歸何",
    "X16n0318_001:0764a04": "處。僧云。恁麼則不歸去也。浦曰。庭前殘雪日輪消。",
    "X16n0318_001:0764a05": "室內紅塵遣誰掃。又偈云。決志歸鄉去。乘船渡五",
    "X16n0318_001:0764a06": "湖。舉篙星月隱。停棹日輪孤。解纜離邪岸。張帆出",
    "X16n0318_001:0764a07": "正途。到來家蕩盡。免作室中愚。丹霞頌云。太平鄉",
    "X16n0318_001:0764a08": "國路空賖。歸興悠悠思莫涯。撒手到家何所有。瑠",
    "X16n0318_001:0764a09": "璃寶殿瑣蟾華。諸老宿一期指出歸家方便。可謂",
    "X16n0318_001:0764a10": "道眼開明。真知寂常心性者。",
    "X16n0318_001:0764a11": "即時如來從胸卍字涌出寶光。其光晃昱。有百千色。",
    "X16n0318_001:0764a12": "十方微塵普佛世界。一時周徧。徧灌十方所有寶剎",
    "X16n0318_001:0764a13": "諸如來頂。旋至阿難及諸大眾。告阿難言。吾今為汝",
    "X16n0318_001:0764a14": "建大法幢。亦令十方一切眾生。獲妙微密性淨明心。",
    "X16n0318_001:0764a15": "得清淨眼。",
    "X16n0318_001:0764a16": "通曰。前從面門放光。十方國土。一時開現。令諸世",
    "X16n0318_001:0764a17": "界合成一界。表真妄不二也。開示二種根本。必以",
    "X16n0318_001:0764a18": "斷妄為先。妄想不息。雖至九次第定。不成聖果。其",
    "X16n0318_001:0764a19": "面目可考而鏡也。今從胸卍字放光。灌諸如來頂。",
    "X16n0318_001:0764a20": "旋至阿難大眾。表聖凡不二也。開示前塵自暗。見",
    "X16n0318_001:0764a21": "何虧損。乃至頭自動搖。見無所動。手自開合。見無",
    "X16n0318_001:0764a22": "舒卷。指出向上一路。人人具足。可以印心云爾。昔",
    "X16n0318_001:0764a23": "仰山坐次。有僧來作禮。山不顧。其僧乃問山識字",
    "X16n0318_001:0764a24": "否。山曰。隨分。僧乃右旋一匝曰。是甚麼字。山於地",
    "X16n0318_001:0764b01": "上書十字酬之。僧又左旋一匝曰。是甚麼字。山改",
    "X16n0318_001:0764b02": "十字作卍字。僧畫此○相。以兩手拓如脩羅掌日",
    "X16n0318_001:0764b03": "月勢。曰是甚麼字。山乃畫此[○@卍]相對之。僧乃作婁",
    "X16n0318_001:0764b04": "至德勢。山曰。如是如是。此是諸佛之所護念。汝亦",
    "X16n0318_001:0764b05": "如是。吾亦如是。善自護持。其僧禮謝。騰空而去。時",
    "X16n0318_001:0764b06": "有一道者見。經五日後。問山。山曰。汝還見否。道者",
    "X16n0318_001:0764b07": "曰。某甲見。出門騰空而去。山曰。此是西天羅漢。故",
    "X16n0318_001:0764b08": "來探吾道。道者曰。某雖覩種種三昧。不辨其理。山",
    "X16n0318_001:0764b09": "曰。吾以義為汝解釋。此是八種三昧。是覺海變為",
    "X16n0318_001:0764b10": "義海。體則同然。此義合有因有果。即時異時。總別",
    "X16n0318_001:0764b11": "不離隱身三昧也。若知仰山覺海變為義海三昧。",
    "X16n0318_001:0764b12": "則佛胸卍字涌出寶光。亦不思議中妙用耳。必以",
    "X16n0318_001:0764b13": "護妙微密性淨明心為本。溈山甞問仰山。妙淨明",
    "X16n0318_001:0764b14": "心。汝作麼生會。仰曰。山河大地。日月星辰。溈曰汝",
    "X16n0318_001:0764b15": "祗得其事。仰曰和尚適來問甚麼。溈曰。妙淨明心。",
    "X16n0318_001:0764b16": "仰曰。喚作事得麼。溈曰。如是如是。只緣仰山會得",
    "X16n0318_001:0764b17": "妙淨明心。得清淨眼。故識字三昧。逈出尋常。",
    "X16n0318_001:0764b18": "阿難。汝先答我見光明拳。此拳光明。因何所有。云何",
    "X16n0318_001:0764b19": "成拳。汝將誰見。",
    "X16n0318_001:0764b20": "通曰。此世尊循循第三誘也。可謂老婆心切。前云",
    "X16n0318_001:0764b21": "汝將誰見。阿難答言同將眼見。業已咄之認賊為",
    "X16n0318_001:0764b22": "子。至此又問汝將誰見。正欲阿難回光返照。忽覩",
    "X16n0318_001:0764b23": "見精明元。不藉於眼。奈之何其終不省也。有僧侍",
    "X16n0318_001:0764b24": "立玄沙次。沙以杖指面前地上白點曰。還見麼。曰",
    "X16n0318_001:0764c01": "見。如是三問。僧亦如是三答。沙曰。你也見。我也見。",
    "X16n0318_001:0764c02": "為甚麼道不會。他日又以杖拄地。問長生曰。僧見",
    "X16n0318_001:0764c03": "俗見。男見女見。汝作麼生見。對曰。和尚還見皎然",
    "X16n0318_001:0764c04": "見處麼。沙曰。相識滿天下。賴有皎然此對。遂與玄",
    "X16n0318_001:0764c05": "沙覿面。向使阿難能自知見處非見所及。又何勞",
    "X16n0318_001:0764c06": "世尊許多口吻。",
    "X16n0318_001:0764c07": "阿難言。由佛全體閻浮檀金(樹名果汁入水砂石成金)赩如寶山。",
    "X16n0318_001:0764c08": "清淨所生。故有光明。我實眼觀。五輪指端。屈握示人。",
    "X16n0318_001:0764c09": "故有拳相。佛告阿難。如來今日實言告汝。諸有智者。",
    "X16n0318_001:0764c10": "要以譬喻而得開悟。阿難。譬如我拳。若無我手。不成",
    "X16n0318_001:0764c11": "我拳。若無汝眼。不成汝見。以汝眼根。例我拳理。其義",
    "X16n0318_001:0764c12": "均不。阿難言唯然。世尊。既無我眼。不成我見。以我眼",
    "X16n0318_001:0764c13": "根。例如來拳。事義相類。佛告阿難。汝言相類。是義不",
    "X16n0318_001:0764c14": "然。何以故。如無手人。拳畢竟滅。彼無眼者。非見全無。",
    "X16n0318_001:0764c15": "所以者何。汝試於途。詢問盲人。汝何所見。彼諸盲人。",
    "X16n0318_001:0764c16": "必來答汝。我今眼前。唯見黑暗。更無他矚。以是義觀。",
    "X16n0318_001:0764c17": "前塵自暗。見何虧損。",
    "X16n0318_001:0764c18": "通曰。世尊何故以盲人為喻。緣阿難執定以見為",
    "X16n0318_001:0764c19": "見。不離根塵。而識生其中。盲人無眼。云何亦睹黑",
    "X16n0318_001:0764c20": "暗。是可知待眼根而見者。乃前塵分別之見。而非",
    "X16n0318_001:0764c21": "清淨本然之見也。前塵分別。屬第六識。眼存則存。",
    "X16n0318_001:0764c22": "眼亡則亡。必待根而後顯者也。清淨心光。不待根",
    "X16n0318_001:0764c23": "而存。不隨根而泯者。故無生滅。是無生滅清淨本",
    "X16n0318_001:0764c24": "然之見。人人具足。不以盲人故無。阿難執定唯眼",
    "X16n0318_001:0765a01": "見者。是生滅根。而世尊所指見何虧損。是不生不",
    "X16n0318_001:0765a02": "滅根也。如此提醒。可謂透露極矣。昔相國崔公羣。",
    "X16n0318_001:0765a03": "見如會禪師。問曰。師以何得。會曰。以見性得。會方",
    "X16n0318_001:0765a04": "病眼。崔譏曰。既云見性。其奈眼何。會曰。見性非眼。",
    "X16n0318_001:0765a05": "眼病何害。崔稽首謝之。後法眼別云。是相公眼。豈",
    "X16n0318_001:0765a06": "以會所答。猶涉教意乎哉。",
    "X16n0318_001:0765a07": "阿難言。諸盲眼前。唯覩黑暗。云何成見。佛告阿難。諸",
    "X16n0318_001:0765a08": "盲無眼。唯覩黑暗。與有眼人。處於暗室。二黑有別。為",
    "X16n0318_001:0765a09": "無有別。如是。世尊。此暗中人。與彼羣盲。二黑較量。曾",
    "X16n0318_001:0765a10": "無有異。阿難。若無眼人全見前黑。忽得眼光。還於前",
    "X16n0318_001:0765a11": "塵見種種色。名眼見者。彼暗中人。全見前黑。忽獲燈",
    "X16n0318_001:0765a12": "光。亦於前塵見種種色。應名燈見。若燈見者。燈能有",
    "X16n0318_001:0765a13": "見。自不名燈。又則燈觀。何關汝事。是故當知燈能顯",
    "X16n0318_001:0765a14": "色。如是見者。是眼非燈。眼能顯色。如是見性。是心非",
    "X16n0318_001:0765a15": "眼。",
    "X16n0318_001:0765a16": "通曰。此世尊剖析分明。所謂實言告汝者也。燈之",
    "X16n0318_001:0765a17": "與眼。俱是見緣。體非能見。其能見者心也。前云門",
    "X16n0318_001:0765a18": "能見不。已具此義。而此復以燈喻眼。以眼例心。燈",
    "X16n0318_001:0765a19": "不可謂之見。眼顧可謂之見乎。眼其見者。非見性",
    "X16n0318_001:0765a20": "也。若六根互用。耳亦能觀。眼又何甞決定是見。阿",
    "X16n0318_001:0765a21": "難所云。我實眼觀。分明執妄為真。若知燈但顯色。",
    "X16n0318_001:0765a22": "能見屬眼。既離所妄。又知眼但顯色。見性屬心。并",
    "X16n0318_001:0765a23": "離能妄。能所俱離。唯此一心。心超乎眼。故無生滅。",
    "X16n0318_001:0765a24": "以不生滅之見。見如來手。未甞不見。但不可謂之",
    "X16n0318_001:0765b01": "眼見也。昔枯木祖元禪師。依大慧於雲門菴。夜坐",
    "X16n0318_001:0765b02": "次。覩僧剔燈始徹證。有偈曰。剔起燈來是火。歷劫",
    "X16n0318_001:0765b03": "無明照破。歸堂撞見聖僧。幾乎當面蹉過。不蹉過。",
    "X16n0318_001:0765b04": "是甚麼。十五年前奇特。依前秪是這箇。慧以偈贈",
    "X16n0318_001:0765b05": "之曰。萬仞崖頭解放身。起來依舊却惺惺。飢飡渴",
    "X16n0318_001:0765b06": "飲渾無事。那論昔人非昔人。夫剔燈何與本分事。",
    "X16n0318_001:0765b07": "乃即悟去。如世尊云。如是見者是眼非燈。如是見",
    "X16n0318_001:0765b08": "性。是心非眼。故祖元曰。剔起燈來是火。如隔牆見",
    "X16n0318_001:0765b09": "角。知必是牛。須如此徹證。方名見性。",
    "X16n0318_001:0765b10": "阿難雖復得聞是言。與諸大眾。口已默然心未開悟。",
    "X16n0318_001:0765b11": "猶冀如來慈音宣示。合掌清心。佇佛悲誨。爾時世尊",
    "X16n0318_001:0765b12": "舒兜羅緜網相光手。開五輪指。誨敕阿難。及諸大眾。",
    "X16n0318_001:0765b13": "我初成道。於鹿園中。為阿若多(此云解義)五比丘等。及汝",
    "X16n0318_001:0765b14": "四眾言。一切眾生。不成菩提及阿羅漢。皆由客塵煩",
    "X16n0318_001:0765b15": "惱所誤。汝等當時因何開悟。得成聖果。",
    "X16n0318_001:0765b16": "通曰。世尊實言指示。傷於明白。阿難大眾。尚未開",
    "X16n0318_001:0765b17": "悟。機緣未易凑泊故也。世尊慈悲之故。猶恐語涉",
    "X16n0318_001:0765b18": "微妙。故未易解。然諸比丘中亦有得解者。以解引",
    "X16n0318_001:0765b19": "解。其解易入。故令諸比丘各述開悟之由。使阿難",
    "X16n0318_001:0765b20": "易於凑泊云爾。其後二十五圓通各述所證。亦用",
    "X16n0318_001:0765b21": "此機。但此唯明妄。後乃證真。不無淺深之異。其為",
    "X16n0318_001:0765b22": "方便接引。則一而已矣。所謂不成菩提。皆由客塵",
    "X16n0318_001:0765b23": "煩惱所誤。正是二種根本消息。悟亦不易。僧問南",
    "X16n0318_001:0765b24": "陽忠國師。阿那箇是佛。師曰。即心是佛。曰心有煩",
    "X16n0318_001:0765c01": "惱否。師曰。煩惱性自離。曰豈不斷耶。師曰。斷煩惱",
    "X16n0318_001:0765c02": "者。即名二乘。煩惱不生。名大涅槃。曰坐禪看靜。此",
    "X16n0318_001:0765c03": "復若為。師曰。不垢不淨。寧用起心而看靜相。又上",
    "X16n0318_001:0765c04": "生經云。不脩禪定。不斷煩惱。佛記此人成佛無疑。",
    "X16n0318_001:0765c05": "陳秀玉學士。甞問萬松云。彌勒菩薩。為甚麼不脩",
    "X16n0318_001:0765c06": "禪定。不斷煩惱。松曰。真心本靜。故不脩禪定。妄想",
    "X16n0318_001:0765c07": "本空。故不斷煩惱。士復問香山大潤和尚。山曰。禪",
    "X16n0318_001:0765c08": "心已定。不須更脩。斷盡煩惱不須更斷。復問竹林",
    "X16n0318_001:0765c09": "海巨川。川曰。本無禪定煩惱。士曰。唯此為快耳。於",
    "X16n0318_001:0765c10": "此信得及。方知鹿園開示。秪為初機。",
    "X16n0318_001:0765c11": "時憍陳那(此云火器)起立白佛。我今長老。於大眾中。獨得",
    "X16n0318_001:0765c12": "解名。因悟客塵二字成果。世尊。譬如行客。投寄旅亭。",
    "X16n0318_001:0765c13": "或宿或食。宿食事畢。俶裝前途。不遑安住。若實主人。",
    "X16n0318_001:0765c14": "自無攸往。如是思惟。不住名客。住名主人。以不住者。",
    "X16n0318_001:0765c15": "名為客義。又如新霽。清晹升天。光入隙中。發明空中",
    "X16n0318_001:0765c16": "諸有塵相。塵質搖動。虗空寂然。如是思惟。澄寂名空。",
    "X16n0318_001:0765c17": "搖動名塵。以搖動者。名為塵義。佛言如是。",
    "X16n0318_001:0765c18": "通曰。客喻所知之麤。塵喻煩惱之細。念念遷流。生",
    "X16n0318_001:0765c19": "滅不停。故譬行客投寄旅亭。起惑造業。捨舊趨新。",
    "X16n0318_001:0765c20": "故譬食宿事畢。俶裝前途。真性常住。初無是事。故",
    "X16n0318_001:0765c21": "譬主人無攸往也。麤障易遣。細惑難明。必由性天",
    "X16n0318_001:0765c22": "澄霽。智日舒光。乘五陰隙。照本性空。方覺於中妄",
    "X16n0318_001:0765c23": "自擾動。故譬新霽晹光入隙。以發明空中塵相也。",
    "X16n0318_001:0765c24": "煩惱擾動。真性寂然。若悟本空。常住不動。即知寂",
    "X16n0318_001:0766a01": "常心性矣。趙州云。汝等一從見老僧後。更不是別",
    "X16n0318_001:0766a02": "人。秪是箇主人公。這箇更向外覓作麼。正恁麼時。",
    "X16n0318_001:0766a03": "莫轉頭換腦。若轉頭換腦。即失却也。又一日掃地",
    "X16n0318_001:0766a04": "次。僧問和尚是大善知識。為甚麼掃地。州曰。塵從",
    "X16n0318_001:0766a05": "外來。僧曰。既是清淨伽藍。為甚麼有塵。州曰。又一",
    "X16n0318_001:0766a06": "點也。趙州眼光爍破四天下。辨客塵義。析入秋毫。",
    "X16n0318_001:0766a07": "若於此鑒別得出。真是有主沙彌。居塵不染。豈但",
    "X16n0318_001:0766a08": "獨得解名。",
    "X16n0318_001:0766a09": "即時如來於大眾中。屈五輪指。屈已復開。開已又屈。",
    "X16n0318_001:0766a10": "謂阿難言。汝今何見。阿難言。我見如來百寶輪掌眾",
    "X16n0318_001:0766a11": "中開合。佛告阿難。汝見我手眾中開合。為是我手有",
    "X16n0318_001:0766a12": "開有合。為復汝見有開有合。阿難言。世尊寶手眾中",
    "X16n0318_001:0766a13": "開合。我見如來手自開合。非我見性有開有合。佛言。",
    "X16n0318_001:0766a14": "誰動誰靜。阿難言。佛手不住。而我見性尚無有靜。誰",
    "X16n0318_001:0766a15": "為無住。佛言如是。",
    "X16n0318_001:0766a16": "通曰。憍陳那因悟客塵二字。但明得煩惱邊事。世",
    "X16n0318_001:0766a17": "尊則直指菩提而示之。先即外境以辨真性。境有",
    "X16n0318_001:0766a18": "開合。見無動靜。此人所易知者。世尊因其易知者",
    "X16n0318_001:0766a19": "而引之。阿難果信手有開合。見無開合。而我見性",
    "X16n0318_001:0766a20": "尚無有靜。誰為無住。覓動靜之相。了不可得。庶幾",
    "X16n0318_001:0766a21": "哉見常住主人矣。非世尊提醒之妙。何以有此。昔",
    "X16n0318_001:0766a22": "西堂問百丈。你向後作麼生開示於人。丈以手卷",
    "X16n0318_001:0766a23": "舒兩過。堂云更作麼生。丈以手指點頭三下。且道",
    "X16n0318_001:0766a24": "百丈如此作用。為合楞嚴機鋒。為更別有道理。又",
    "X16n0318_001:0766b01": "俱胝和尚初住菴時。有一尼名實際。到菴直入。更",
    "X16n0318_001:0766b02": "不下笠。持錫遶禪床三帀云。道得即下笠。如是三",
    "X16n0318_001:0766b03": "問。俱胝無對。尼便去。俱胝曰。天色將晚。且留一宿。",
    "X16n0318_001:0766b04": "尼云。道得即宿。胝又無對。尼便行。胝嘆曰。我雖處",
    "X16n0318_001:0766b05": "丈夫之形。而無丈夫之氣。遂發憤要明此事。擬棄",
    "X16n0318_001:0766b06": "菴往諸方參請。其夜山神告曰。不須離此。來日有",
    "X16n0318_001:0766b07": "肉身菩薩至。為和尚說法。次日天龍到菴。胝乃迎",
    "X16n0318_001:0766b08": "禮。具陳前事。天龍只豎一指而示之。俱胝忽然大",
    "X16n0318_001:0766b09": "悟。後來凡有所問。只豎一指。至遷化。謂眾曰。吾得",
    "X16n0318_001:0766b10": "天龍一指頭禪。平生用不盡。要會麼。豎起指頭。便",
    "X16n0318_001:0766b11": "脫去。天童頌云。俱胝老子指頭禪。二十年來用不",
    "X16n0318_001:0766b12": "殘。信有道人方外術。了無俗物眼前看。所得甚簡。",
    "X16n0318_001:0766b13": "施設彌寬。大千剎海飲毫端。麟龍無限落誰手。珍",
    "X16n0318_001:0766b14": "重任公把釣竿。雪竇頌云。對揚深愛老俱胝。宇宙",
    "X16n0318_001:0766b15": "空來更有誰。曾向滄溟下浮木。夜濤相共接盲龜。",
    "X16n0318_001:0766b16": "法華經云。如一眼之龜。直浮木孔。無沒溺之患。自",
    "X16n0318_001:0766b17": "世尊輪指以來。無非開示佛之知見。令人得箇安",
    "X16n0318_001:0766b18": "穩處。何者不為盲龜計哉。",
    "X16n0318_001:0766b19": "如來於是從輪掌中。飛一寶光。在阿難右。即時阿難",
    "X16n0318_001:0766b20": "迴首右盼。又放一光在阿難左。阿難又則迴首左盼。",
    "X16n0318_001:0766b21": "佛告阿難。汝頭今日何因搖動。阿難言。我見如來出",
    "X16n0318_001:0766b22": "妙寶光。來我左右。故左右觀。頭自搖動。阿難。汝盼佛",
    "X16n0318_001:0766b23": "光。左右動頭。為汝頭動。為復見動。世尊。我頭自動。而",
    "X16n0318_001:0766b24": "我見性尚無有止。誰為搖動。佛言如是。",
    "X16n0318_001:0766c01": "通曰。此即內身以辨真性。頭自搖動。見無所動。較",
    "X16n0318_001:0766c02": "前手自開合。見無所動。更為微密。在一人之身。見",
    "X16n0318_001:0766c03": "動則頭動。何得謂頭自動而見不動。彼隨頭而左",
    "X16n0318_001:0766c04": "右者。情見也。不隨頭而動靜者。真見也。情見屬識。",
    "X16n0318_001:0766c05": "故有起滅。真見屬性。原無作止。何以驗之。頭有動",
    "X16n0318_001:0766c06": "靜可見。見無動靜可指。故知無動靜可指者。是名",
    "X16n0318_001:0766c07": "真見。阿難向者執識為心。但知情見為見。今蒙如",
    "X16n0318_001:0766c08": "來方便開示。智光暫現。乃信頭自搖動。見無所動。",
    "X16n0318_001:0766c09": "此不動見性。動如是。靜如是。見時不為有。不見不",
    "X16n0318_001:0766c10": "為無。尚無有止。誰為動搖。是真離塵空寂體也。阿",
    "X16n0318_001:0766c11": "難於是乎知性矣。既云知性。何為尚有種種多疑。",
    "X16n0318_001:0766c12": "蓋阿難因佛始焉輪指。既乃放光。以手開合。例頭",
    "X16n0318_001:0766c13": "動搖。彼見無動。此見亦然。所謂推測之知。而非獨",
    "X16n0318_001:0766c14": "悟之妙也。從門入者。不是家珍。於茲益信。無業禪",
    "X16n0318_001:0766c15": "師初見馬祖。問曰。三乘文學。粗窮其旨。甞聞禪門",
    "X16n0318_001:0766c16": "即心是佛。實未能了。祖曰。祗未了底心即是。更無",
    "X16n0318_001:0766c17": "別物。業曰。如何是祖師西來密傳心印。祖曰。大德",
    "X16n0318_001:0766c18": "正閙在。且去。別時來。業纔出。祖召曰。大德。業回首。",
    "X16n0318_001:0766c19": "祖曰。是甚麼。業便領悟。乃禮拜。祖曰。這鈍漢禮拜",
    "X16n0318_001:0766c20": "作麼。又五洩靈默禪師。遠謁石頭。便問一言相契",
    "X16n0318_001:0766c21": "即住。不契即去。石頭據坐。洩便行。頭隨後召云。闍",
    "X16n0318_001:0766c22": "黎。洩回首。頭曰。從生至死。秪是這箇。回頭轉腦作",
    "X16n0318_001:0766c23": "麼。洩於言下大悟。乃抅折拄杖而棲止焉。且道無",
    "X16n0318_001:0766c24": "業五洩回頭轉腦。便爾悟去。較阿難多少。",
    "X16n0318_001:0767a01": "於是如來普告大眾。若復眾生。以搖動者名之為塵。",
    "X16n0318_001:0767a02": "以不住者名之為客。汝觀阿難。頭自搖動。見無所動。",
    "X16n0318_001:0767a03": "又汝觀我手自開合。見無舒卷。云何汝今以動為身。",
    "X16n0318_001:0767a04": "以動為境。從始洎終。念念生滅。遺失真性。顛倒行事。",
    "X16n0318_001:0767a05": "性心失真。認物為己。輪迴是中。自取流轉。",
    "X16n0318_001:0767a06": "通曰。佛手不住。見性常住。是真主人。頭自搖動。見",
    "X16n0318_001:0767a07": "性不動。是真空體。今不認主而認客。不認空而認",
    "X16n0318_001:0767a08": "塵。豈不顛倒行事。良由念念生滅。煩惱相續。以致",
    "X16n0318_001:0767a09": "遺失真性。不成菩提。客塵所誤。一至於此。圓覺經",
    "X16n0318_001:0767a10": "曰。妄認四大為自身相。六塵緣影為自心相。正所",
    "X16n0318_001:0767a11": "謂以動為身以動為境。認物為己者也。既認逐境",
    "X16n0318_001:0767a12": "妄動者以為自心。而不動真心。即迷在遷流之內。",
    "X16n0318_001:0767a13": "故曰遺失。非謂遺失而不存也。如水已成氷。水性",
    "X16n0318_001:0767a14": "遂失。前云能生諸緣。緣所遺者。遺此本明。雖終日",
    "X16n0318_001:0767a15": "行而不自覺。抂入諸趣。如是何由出離生死乎。故",
    "X16n0318_001:0767a16": "曰輪迴是中。自取流轉。向謂一切眾生。從無始來",
    "X16n0318_001:0767a17": "生死相續。皆由不知常住真心。性淨明體。用諸妄",
    "X16n0318_001:0767a18": "想。此想不真。故有輪轉。正謂此也。昔洞山問僧名",
    "X16n0318_001:0767a19": "甚麼。對曰。某甲。山曰。阿那箇是闍黎主人公。對曰。",
    "X16n0318_001:0767a20": "見祗對次。山曰。苦哉苦哉。今時人例皆如此。秪認",
    "X16n0318_001:0767a21": "得驢前馬後底。將為自己。佛法平沉。因斯是也。賓",
    "X16n0318_001:0767a22": "中主尚未分。如何辨得主中主。僧便問如何是主",
    "X16n0318_001:0767a23": "中主。山曰。闍黎自道取。對曰。某甲道得即是賓中",
    "X16n0318_001:0767a24": "主。如何是主中主。山曰。恁麼道即易。相續也大難。",
    "X16n0318_001:0767b01": "遂示頌曰。嗟見今時學道流。千千萬萬認門頭。恰",
    "X16n0318_001:0767b02": "似入京朝聖主。秪到潼關便即休。由是觀之。識情",
    "X16n0318_001:0767b03": "分別。較不動見精。尚隔幾程。而不動見精。較寂常",
    "X16n0318_001:0767b04": "真性。猶自有辨。如下文云。見猶離見。見不能及。則"
}