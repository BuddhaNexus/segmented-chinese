{
    "T14n0550_005:0873a10": "金色童子因緣經卷第五",
    "T14n0550_005:0873a12": "西天譯經三藏朝散大夫",
    "T14n0550_005:0873a13": "試鴻臚卿傳梵大師賜紫",
    "T14n0550_005:0873a14": "沙門臣法護等奉 詔譯",
    "T14n0550_005:0873a15": "[0873a15] 爾時日照商主，聞說如是多種事已，心意破",
    "T14n0550_005:0873a16": "壞，極大憂苦之所逼惱，悶絕&#x8E83;地，以水灑面，",
    "T14n0550_005:0873a17": "良久乃蘇。徐坐涕泣，發如是言：「苦哉！苦哉！我",
    "T14n0550_005:0873a18": "唯一子，今將命殞。」言已，又復舉聲號哭，說",
    "T14n0550_005:0873a19": "伽陀曰：",
    "T14n0550_005:0873a20": "「苦哉！我子熙怡眼，  苦哉！族中大莊嚴，",
    "T14n0550_005:0873a21": " 我為汝父福&#x5C20;微，  為害汝故大號哭。",
    "T14n0550_005:0873a22": " 我為汝故心離散，  于今迷轉於諸方，",
    "T14n0550_005:0873a23": " 與汝別離火熾然，  苦哉！焚燒我心意。",
    "T14n0550_005:0873a24": " 汝是調善有智人，  增上愛樂悲愍者，",
    "T14n0550_005:0873a25": " 我為汝父極惡人，  招汝今時多厄難。",
    "T14n0550_005:0873a26": " 汝子當日初生時，  我獲喜樂無等比，",
    "T14n0550_005:0873a27": " 而今與汝將別離，  憂火燒心極炎熾。",
    "T14n0550_005:0873a28": " 苦哉！王者及臣輔，  無悲愍心無分別，",
    "T14n0550_005:0873a29": " 見斯具足法律人，  不能為此審詳辯。",
    "T14n0550_005:0873b01": " 苦哉！大國為人主，  無悲愍心具顯彰，",
    "T14n0550_005:0873b02": " 不能如是審詳明，  因汝輕棄於我子。",
    "T14n0550_005:0873b03": " 世間最勝賢善人，  終不隱昧於心意，",
    "T14n0550_005:0873b04": " 有德之子眾所知，  為害汝故大號哭。",
    "T14n0550_005:0873b05": " 此大城隍諸聖賢，  于今離散當何在？",
    "T14n0550_005:0873b06": " 照燭如是有德人，  臨刑戮時願放捨。",
    "T14n0550_005:0873b07": " 帝釋天主并護世，  及餘大威德諸天，",
    "T14n0550_005:0873b08": " 咸願少開悲愍心，  今為我子善救護。",
    "T14n0550_005:0873b09": " 大力成就禁戒仙，  及餘寂默諸仙等，",
    "T14n0550_005:0873b10": " 頂禮為開悲愍心，  今為我子作救護。」",
    "T14n0550_005:0873b11": "[0873b11] 爾時，日照商主說是伽陀已，善慧忽生，乃自",
    "T14n0550_005:0873b12": "惟忖：「我今悲號唐捐無益，我聞有佛世尊功",
    "T14n0550_005:0873b13": "德無量，普盡世間同一親愛，起大悲心隨念",
    "T14n0550_005:0873b14": "而應。彼佛世尊，諸無主者為作主宰，無救護",
    "T14n0550_005:0873b15": "者為作救護，無歸投者為作歸投，無趣向者",
    "T14n0550_005:0873b16": "為作趣向。[0873b16] 「又佛世尊，世間一切難苦險難逼",
    "T14n0550_005:0873b17": "惱眾生，彼等常生極大怖畏，我佛慈悲善為",
    "T14n0550_005:0873b18": "救度，如彼海中涉渡商客，遇摩竭大魚極生",
    "T14n0550_005:0873b19": "怖畏，當怖畏時，彼思念佛，而佛應念即為救",
    "T14n0550_005:0873b20": "度。[0873b20] 「又如央掘摩羅，殺害千人唯一不殺，而後",
    "T14n0550_005:0873b21": "欲殺其母，母怖斷命，佛以方便善為救度。又",
    "T14n0550_005:0873b22": "如宿世怨縛強力受夜叉身，所謂曠野夜叉、",
    "T14n0550_005:0873b23": "執持夜叉等，為飲食故行於世間，殺害無數",
    "T14n0550_005:0873b24": "百千眾生。是諸夜叉食人血肉，貪其惡味，[口*尃]",
    "T14n0550_005:0873b25": "咂舐掠現惡舌相，堅長利牙蹙頞醜面，近逼",
    "T14n0550_005:0873b26": "於人甚可怖畏，彼等眾生佛善救度。彼佛世",
    "T14n0550_005:0873b27": "尊善為我子度斯艱苦，若佛世尊以大悲心，",
    "T14n0550_005:0873b28": "最上愛念諸眾生者，惟願自然知我所念。」[0873b28] 日",
    "T14n0550_005:0873b29": "照商主作是念時，其傍有一信善優婆塞，商",
    "T14n0550_005:0873c01": "主問言：「仁者！今佛世尊當何所在？」時優婆",
    "T14n0550_005:0873c02": "塞即審思念佛世尊已，涕淚悲泣哽咽其聲，",
    "T14n0550_005:0873c03": "即說伽陀，答商主言：",
    "T14n0550_005:0873c04": "「今此世間大導師，  能與世間最上樂，",
    "T14n0550_005:0873c05": " 於諸世間同一親，  彼佛大師已入滅。",
    "T14n0550_005:0873c06": " 無明照者作明照，  無歸向者為所歸，",
    "T14n0550_005:0873c07": " 佛日光明已暗冥，  油盡燈然所不及。」",
    "T14n0550_005:0873c08": "[0873c08] 是時，日照商主聞佛世尊已入涅槃，倍復悲",
    "T14n0550_005:0873c09": "苦憂箭射心，悶絕&#x8E83;地，以水灑面，良久乃蘇。",
    "T14n0550_005:0873c10": "扶持漸起，向佛世尊涅槃方處，高聲號哭說",
    "T14n0550_005:0873c11": "伽陀曰：",
    "T14n0550_005:0873c12": "「苦哉！法王一切智，  能除過失眾怨聚，",
    "T14n0550_005:0873c13": " 今已棄捨無歸人，  世尊已滅我何作？",
    "T14n0550_005:0873c14": " 苦哉！最上勝所行，  一切眾生同一愛，",
    "T14n0550_005:0873c15": " 悉能和合諸別離，  導師開示涅槃路。",
    "T14n0550_005:0873c16": " 苦哉！云何此世間，  無明蓋覆於淨眼？",
    "T14n0550_005:0873c17": " 眾生若離於世尊，  生死輪轉無窮盡。",
    "T14n0550_005:0873c18": " 佛從寂滅道中來，  最上悲愍大勇猛，",
    "T14n0550_005:0873c19": " 若此世間今無依，  復何主宰為依怙？",
    "T14n0550_005:0873c20": " 一切皆從正法生，  從法出生諸佛子，",
    "T14n0550_005:0873c21": " 佛子今已離世間，  復有何人作依怙？",
    "T14n0550_005:0873c22": " 眾生多種真實意，  佛能拔苦悉圓成，",
    "T14n0550_005:0873c23": " 開明眾生所愛周，  還復虛空歸寂默。",
    "T14n0550_005:0873c24": " 一切人眾皆同等，  聞佛所說勇銳生，",
    "T14n0550_005:0873c25": " 今佛世尊已涅槃，  復有何人宣正法？",
    "T14n0550_005:0873c26": " 苦哉！世間人天等，  悉無光明皆破壞，",
    "T14n0550_005:0873c27": " 聖尊出世最極難，  佛大牟尼今已逝。",
    "T14n0550_005:0873c28": " 聞佛聖尊已涅槃，  所愛正法亦隨滅，",
    "T14n0550_005:0873c29": " 一切眾生樂法深，  復有何人善施作？",
    "T14n0550_005:0874a01": " 悲心一味大無畏，  大悲愍者所依止，",
    "T14n0550_005:0874a02": " 一切功德普能成，  滅已後復何所得？",
    "T14n0550_005:0874a03": " 何名三界作利益，  所謂發起大悲心，",
    "T14n0550_005:0874a04": " 悲愍即是真實智，  平等依止於捨行。",
    "T14n0550_005:0874a05": " 苦哉！佛大功德寶，  經俱胝劫所積集，",
    "T14n0550_005:0874a06": " 依止難地即銷亡，  所有正法亦墜墮。",
    "T14n0550_005:0874a07": " 世尊導師離世間，  苦哉！無明所闇蔽，",
    "T14n0550_005:0874a08": " 此世此生險難中，  勤力所成皆破壞。",
    "T14n0550_005:0874a09": " 大哉！最勝即佛寶，  一何今時悉離散？",
    "T14n0550_005:0874a10": " 深可傷悲諸世間，  發起一切破壞事。",
    "T14n0550_005:0874a11": " 佛滅苾芻眾亦空，  譬如群牛失其母，",
    "T14n0550_005:0874a12": " 諸有智者&#x89A9;斯緣，  誰不心生大悲惱？",
    "T14n0550_005:0874a13": " 全身委地伸敬奉，  頂禮世尊離塵足，",
    "T14n0550_005:0874a14": " 佛日光明已暗冥，  我等後無所歸向。",
    "T14n0550_005:0874a15": " 無常大事極慘毒，  一切眾生平等受，",
    "T14n0550_005:0874a16": " 佛亦今時被汝侵，  故令我今無救護。",
    "T14n0550_005:0874a17": " 八正道法如妙藥，  能治煩惱病根源，",
    "T14n0550_005:0874a18": " 大師！大悲！大醫王！  于今亦墮無常數。",
    "T14n0550_005:0874a19": " 苦哉！無悲極迅速，  世尊慈父已入滅，",
    "T14n0550_005:0874a20": " 一切世間悉暗冥，  何人為開明照眼？",
    "T14n0550_005:0874a21": " 苦哉！世尊已入滅，  我子心寶將不還，",
    "T14n0550_005:0874a22": " 今子臨當刑戮時，  願佛來救斯厄難。",
    "T14n0550_005:0874a23": " 世尊普救諸苦惱，  一切最勝所歸趣，",
    "T14n0550_005:0874a24": " 我子無依命欲亡，  惟願今時垂救度。",
    "T14n0550_005:0874a25": " 若我今日得善利，  如大威德之所說，",
    "T14n0550_005:0874a26": " 令我諸愛不散離，  是即獲得最上語。」",
    "T14n0550_005:0874a27": "[0874a27] 日照商主以如是等悲切語言說伽陀已，復",
    "T14n0550_005:0874a28": "謂優婆塞言：「佛諸弟子大聲聞中，佛以教法",
    "T14n0550_005:0874a29": "付何人已入般涅槃？」[0874a29] 優婆塞言：「商主！諦聽！我",
    "T14n0550_005:0874b01": "佛世尊以其教法，付囑尊者大迦葉已入般涅",
    "T14n0550_005:0874b02": "槃；彼尊者大迦葉，如世尊&#x52C5;以其教法付囑",
    "T14n0550_005:0874b03": "尊者阿難已，次入涅槃。今時，即是尊者阿",
    "T14n0550_005:0874b04": "難大威德者任持教法，而彼尊者悲心如佛，",
    "T14n0550_005:0874b05": "能於彼彼國城聚落一切方處，調伏攝化一",
    "T14n0550_005:0874b06": "切眾生，於眾生中，若有未種諸善根者，方便",
    "T14n0550_005:0874b07": "攝化令種善根，已能積集一切善根得相續",
    "T14n0550_005:0874b08": "者，使令成熟；已能成熟諸善根者，使其得",
    "T14n0550_005:0874b09": "度；若有縈纏煩惱病者，為說正法勝甘露藥",
    "T14n0550_005:0874b10": "令其除愈，猶如醫王。[0874b10] 「又為一切煩惱黑暗所",
    "T14n0550_005:0874b11": "覆眾生，宣說正法，清淨光明破煩惱暗，譬如",
    "T14n0550_005:0874b12": "日天出語光明和合調順，狀俱母陀花開發",
    "T14n0550_005:0874b13": "可愛，猶如月天。常以正法教授調伏諸小國",
    "T14n0550_005:0874b14": "王，如轉輪聖王。以自智慧勝妙辯才，攝伏",
    "T14n0550_005:0874b15": "一切邪異外道群鹿之眾，猶如師子。指示法",
    "T14n0550_005:0874b16": "律開導一切，猶如導師。廣為眾生宣說正法",
    "T14n0550_005:0874b17": "增益法財，猶如商主。普令一切種植善種覆",
    "T14n0550_005:0874b18": "廕增長，猶如大雲。教示損益猶如父母。諸",
    "T14n0550_005:0874b19": "有一切難調眾生善為調伏，未得度者令其",
    "T14n0550_005:0874b20": "得度，未安隱者令得安隱，未涅槃者令住涅",
    "T14n0550_005:0874b21": "槃，一切險惡艱苦逼迫彼彼眾生大怖畏者，",
    "T14n0550_005:0874b22": "令其脫免。[0874b22] 「總略而言，彼聖尊者有大威力，",
    "T14n0550_005:0874b23": "一切佛事皆悉能作，隨念能應，如汝今時，子",
    "T14n0550_005:0874b24": "之厄難隨汝所念，能為救度。」",
    "T14n0550_005:0874b25": "[0874b25] 爾時，日照商主聞是語已，如還命人宛轉驚",
    "T14n0550_005:0874b26": "惶，即作是言：「仁者！彼尊者阿難今在何處？」[0874b26] 優",
    "T14n0550_005:0874b27": "婆塞言：「商主！尊者阿難今在毘耶離城菴羅",
    "T14n0550_005:0874b28": "樹園。」[0874b28] 如是言已，日照商主即起，恭敬膝輪著",
    "T14n0550_005:0874b29": "地，向毘耶離城合掌頂禮，滿目淚流，作是白",
    "T14n0550_005:0874c01": "言：「尊者大慈！我子今時有別離苦，憂惱逼",
    "T14n0550_005:0874c02": "迫無所伸告，我今罄以極切心誠悲泣哀祈",
    "T14n0550_005:0874c03": "尊者阿難，願垂救護。」即時，商主說伽陀曰：",
    "T14n0550_005:0874c04": "「今此尊者最勝上，  眾生心意悉明解，",
    "T14n0550_005:0874c05": " 如意如願普能知，  願今聽我說是事。",
    "T14n0550_005:0874c06": " 我佛世尊已入滅，  佛諸弟子有大威，",
    "T14n0550_005:0874c07": " 尊者多聞無等倫，  能持如來清淨教，",
    "T14n0550_005:0874c08": " 善安慰我逼惱心，  復為世間所歸向，",
    "T14n0550_005:0874c09": " 常樂利益於眾生，  願今觀察如是事。",
    "T14n0550_005:0874c10": " 今時我子以何緣，  云何如是將致害？",
    "T14n0550_005:0874c11": " 我今危逼子無依，  願師威神作救護。",
    "T14n0550_005:0874c12": " 若或聖者不住世，  無復可得利眾生，",
    "T14n0550_005:0874c13": " 信善之人欲害時，  非師何人能放捨？",
    "T14n0550_005:0874c14": " 留身住世利群品，  能善任持佛正法，",
    "T14n0550_005:0874c15": " 現前應起悲愍心，  攝受救護於我子。",
    "T14n0550_005:0874c16": " 我諸方計無所成，  今無歸趣復無救，",
    "T14n0550_005:0874c17": " 父子同陷憂泥中，  尊者悲心願提拔。",
    "T14n0550_005:0874c18": " 我今悚怖深啟告，  師利世間餘何有？",
    "T14n0550_005:0874c19": " 釋迦牟尼師所言，  今如闇中現光照，",
    "T14n0550_005:0874c20": " 唯除尊者作善利，  餘復無人能救護。",
    "T14n0550_005:0874c21": " 惟願尊者速降臨，  應起悲心救我子，",
    "T14n0550_005:0874c22": " 為子憂心如怨執，  惡人侵嬈難堪任，",
    "T14n0550_005:0874c23": " 我及妻子悉無依，  願歡喜尊施歡喜。」",
    "T14n0550_005:0874c24": "[0874c24] 日照商主說是伽陀，時尊者阿難悲心增益，",
    "T14n0550_005:0874c25": "晝三夜三即為思念，以聲聞中所得天眼普",
    "T14n0550_005:0874c26": "觀世間，何法是增？何法是減？何者險惡？何",
    "T14n0550_005:0874c27": "者難苦？何者逼迫？何者具有險惡艱苦逼迫",
    "T14n0550_005:0874c28": "等事？何者微小？何者漸增？何者廣大？何者",
    "T14n0550_005:0874c29": "惡趣道中我當提拔？何者天中善趣及解脫",
    "T14n0550_005:0875a01": "道我當安立？何者欲泥所陷沒處我當親",
    "T14n0550_005:0875a02": "手隨與拔除？何者遠離聖財我當令其聖財",
    "T14n0550_005:0875a03": "增廣？尊者阿難常為眾生如是觀察，與尊者",
    "T14n0550_005:0875a04": "舍利子等無有異。",
    "T14n0550_005:0875a05": "[0875a05] 即時，尊者以淨天眼觀彼金色童子，昔種善",
    "T14n0550_005:0875a06": "根勝行成熟，然為險惡艱苦逼惱縈纏。見已，",
    "T14n0550_005:0875a07": "即時尊者乃舒如象王臂，速於國主阿闍世",
    "T14n0550_005:0875a08": "王所居宮闕殿宇之上，隱身不現，但於空中",
    "T14n0550_005:0875a09": "彈指警覺。其王爾時方處殿中歡娛沈惑，忽",
    "T14n0550_005:0875a10": "聞空中有聲，作如是言：「大王！汝作不善，彼",
    "T14n0550_005:0875a11": "金色童子都無過失，王自不能審細詳察。今",
    "T14n0550_005:0875a12": "時遣出王舍大城，詣棄屍林中而令棄置將",
    "T14n0550_005:0875a13": "欲殺害，大王宜今速止斯事。」",
    "T14n0550_005:0875a14": "[0875a14] 爾時，阿闍世王聞其空中尊者阿難語已，即",
    "T14n0550_005:0875a15": "速旋動驚懼，頂禮尊者阿難。乃起于殿舉發",
    "T14n0550_005:0875a16": "大聲，普告四方，作如是言：「汝等審聽，速往",
    "T14n0550_005:0875a17": "棄屍林中，宣示我語：『彼金色童子當勿殺害，",
    "T14n0550_005:0875a18": "速宜放捨。』汝等眾中能往告者，我當出彼金",
    "T14n0550_005:0875a19": "藏而賜於汝，及當與汝五大聚落。」",
    "T14n0550_005:0875a20": "[0875a20] 時多人眾聞王宣示，人所愛念金色童子令",
    "T14n0550_005:0875a21": "其放捨。時百千人奔走而出，競欲告語。當如",
    "T14n0550_005:0875a22": "是時，四監逐官同諸膾宰，驅行金色童子，已",
    "T14n0550_005:0875a23": "到棄屍林中。時彼迦尸孫那利女有自親識",
    "T14n0550_005:0875a24": "知友，具以種種青黃赤白妙好之衣而為莊",
    "T14n0550_005:0875a25": "嚴，安布輿乘入棄屍林中，時彼知識於是方",
    "T14n0550_005:0875a26": "處聚積其柴欲布柴籠。",
    "T14n0550_005:0875a27": "[0875a27] 是時，諸膾宰言：「汝等于今未宜安布所用柴",
    "T14n0550_005:0875a28": "籠，小待須臾，當俟我等為其童子安布叉已，",
    "T14n0550_005:0875a29": "我即殺之。然後以此金色童子，與彼迦尸孫",
    "T14n0550_005:0875b01": "那利女同處焚燒。」如是言已，時諸膾宰即舉",
    "T14n0550_005:0875b02": "其叉安之在地。",
    "T14n0550_005:0875b03": "[0875b03] 爾時，金色童子觀見彼叉既在地已，即思念",
    "T14n0550_005:0875b04": "母，極大逼切滿目垂淚：「我今與母即見別離，",
    "T14n0550_005:0875b05": "我母今時在何方處？我母昔時或於中夜失",
    "T14n0550_005:0875b06": "其懷抱，暫不見我即生極苦。又念我母唯我",
    "T14n0550_005:0875b07": "一子，今既別離母命何存？苦哉！我今實無福",
    "T14n0550_005:0875b08": "力，招感於母與我別離，子母今時俱受大苦。」",
    "T14n0550_005:0875b09": "[0875b09] 時諸膾宰開掘於地，將立其叉，互相議言：「汝",
    "T14n0550_005:0875b10": "諸膾宰，何人能為金色童子舉叉安立？」互各",
    "T14n0550_005:0875b11": "推排汝當安立。中一人言：「我今頭痛風恙所",
    "T14n0550_005:0875b12": "侵，不能舉立。」中一人言：「我今背痛。」一言：「我",
    "T14n0550_005:0875b13": "今兩&#x8107;疼痛。」一言：「我今腹有所痛。」彼諸膾",
    "T14n0550_005:0875b14": "宰各言所苦互欲避之，不忍施作無義利事。"
}