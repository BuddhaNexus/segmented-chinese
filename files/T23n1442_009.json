{
    "T23n1442_009:0668c15": "根本說一切有部毘奈耶卷第九",
    "T23n1442_009:0668c17": "三藏法師義淨奉 制譯",
    "T23n1442_009:0668c18": "妄說自得上人法學處第四",
    "T23n1442_009:0668c19": "[0668c19] 攝頌曰：",
    "T23n1442_009:0668c20": " 最初劫比羅，  漁人眾五百；",
    "T23n1442_009:0668c21": " 苾芻住蘭若，  自顯記相違。",
    "T23n1442_009:0668c22": "[0668c22] 爾時薄伽梵在廣嚴城獼猴池側高閣堂中。",
    "T23n1442_009:0668c23": "時有五百漁人，於勝慧河邊結侶而住。時彼",
    "T23n1442_009:0668c24": "漁人有二大網：一名小足、二名大足。買魚",
    "T23n1442_009:0668c25": "人少便用小足，買魚人多即用大足，若大節",
    "T23n1442_009:0668c26": "會即二網俱張。彼於異時廣嚴城中有大節",
    "T23n1442_009:0668c27": "會，買魚者眾二網俱施，分五百人以為二",
    "T23n1442_009:0668c28": "朋，各持一網，施小足者多獲魚&#x9F08;黿鼉之類，",
    "T23n1442_009:0668c29": "岸上委積如大穀聚。時有摩竭大魚海中眠",
    "T23n1442_009:0669a01": "睡，隨潮泛濫遂入勝慧河中，持大足者即便",
    "T23n1442_009:0669a02": "網得。時二百五十人共牽其網，網逼魚身即",
    "T23n1442_009:0669a03": "便睡覺，曳網并人隨流而去，各大驚叫告小",
    "T23n1442_009:0669a04": "足人曰：「我等并網並被魚牽，仁可俱來共我",
    "T23n1442_009:0669a05": "相濟。」彼既聞已俱來共牽，五百諸人與網同",
    "T23n1442_009:0669a06": "去不能持得。時五百人發聲大叫，告隨近人",
    "T23n1442_009:0669a07": "曰：「諸人當知我五百人及大足網，並被魚牽",
    "T23n1442_009:0669a08": "隨流而下，共來相濟。」時近住者，若放牛羊人、",
    "T23n1442_009:0669a09": "採樵蘇人、正道活命人、邪道活命人，及餘諸",
    "T23n1442_009:0669a10": "人，百千萬眾俱來牽網。時彼諸人身體傷損",
    "T23n1442_009:0669a11": "其網破裂，極大艱辛方牽上岸。其摩竭魚有",
    "T23n1442_009:0669a12": "一十八頭、三十六眼、或有人頭、或有象頭、或",
    "T23n1442_009:0669a13": "有馬頭、駱駝頭、驢頭、牛頭、獼猴頭、師子頭、虎",
    "T23n1442_009:0669a14": "頭、豹頭、熊頭、羆頭、&#x732B;頭、鹿頭、水牛頭、&#x732A;頭、狗頭、",
    "T23n1442_009:0669a15": "魚頭，于時四遠諸人遞相告語：「勝慧河側五",
    "T23n1442_009:0669a16": "百漁人張大足網，捕得一魚牽在岸上，其形",
    "T23n1442_009:0669a17": "奇大有十八頭、三十六眼。」諸人聞已，時有無",
    "T23n1442_009:0669a18": "量百千俱胝那庾多眾競集河所，或有情生",
    "T23n1442_009:0669a19": "喜樂往彼觀瞻，或有先世善根警悟令去。廣",
    "T23n1442_009:0669a20": "嚴城內外道六師，亦生喜樂共至魚所，大眾",
    "T23n1442_009:0669a21": "雲集注目詳觀，共相告曰：「仁等各並識此頭",
    "T23n1442_009:0669a22": "不？」生希有心指撝而住。諸佛常法觀察世間，",
    "T23n1442_009:0669a23": "無不見聞無不知者，恒起大悲饒益一切，於",
    "T23n1442_009:0669a24": "救護中最為第一最為雄猛，無有二言依定",
    "T23n1442_009:0669a25": "慧住，顯發三明、善修三學、善調三業，度四瀑",
    "T23n1442_009:0669a26": "流、安四神足，於長夜中修四攝行，捨除五蓋、",
    "T23n1442_009:0669a27": "遠離五支、超越五道，六根具足六度圓滿，七",
    "T23n1442_009:0669a28": "財普施、開七覺花，離世八法、示八正路，永斷",
    "T23n1442_009:0669a29": "九結、明閑九定，充滿十力、名聞十方，諸自在",
    "T23n1442_009:0669b01": "中最為殊勝，得諸無畏降伏魔怨、震大雷音",
    "T23n1442_009:0669b02": "作師子吼，晝夜六時常以佛眼觀察世間，誰",
    "T23n1442_009:0669b03": "增？誰減？誰遭苦厄？誰向惡趣？誰陷欲泥？誰堪",
    "T23n1442_009:0669b04": "受化？作何方便拔濟令出。無聖財者令得聖",
    "T23n1442_009:0669b05": "財，以智安膳那破無明膜，無善根者令種",
    "T23n1442_009:0669b06": "善根，有善根者令其增長，置人天路安隱無",
    "T23n1442_009:0669b07": "礙趣涅槃城。如有說言：",
    "T23n1442_009:0669b08": "「假使大海潮，  或失於期限；",
    "T23n1442_009:0669b09": " 佛於所化者，  濟度不過時。",
    "T23n1442_009:0669b10": " 如母有一兒，  常護其身命；",
    "T23n1442_009:0669b11": " 佛於所化者，  愍念過於彼。",
    "T23n1442_009:0669b12": " 佛於諸有情，  慈念不捨離；",
    "T23n1442_009:0669b13": " 思濟其苦難，  如母牛隨犢。」",
    "T23n1442_009:0669b14": "[0669b14] 爾時世尊作如是念：「此摩竭魚今遭苦厄，於",
    "T23n1442_009:0669b15": "先佛所已植善根，我因魚故施大教網化度",
    "T23n1442_009:0669b16": "有情，宜往勝慧河側。」諸佛常法未入涅槃安",
    "T23n1442_009:0669b17": "住於世，為欲憐愍所化有情，時往[木*奈]洛迦、傍",
    "T23n1442_009:0669b18": "生、餓鬼、人、天諸趣，或往屍林或往河處。今由",
    "T23n1442_009:0669b19": "此事世尊欲往勝慧河邊，即便微笑口中出",
    "T23n1442_009:0669b20": "五色光，或時下照或復上昇，其光下者至無",
    "T23n1442_009:0669b21": "間獄并餘地獄，若受炎熱皆得清涼，若處寒",
    "T23n1442_009:0669b22": "&#x6C37;便獲溫暖，彼諸有情各得安樂，皆作是念：",
    "T23n1442_009:0669b23": "「我與汝等為從地獄死，生餘處耶？」爾時世尊",
    "T23n1442_009:0669b24": "令彼有情生信心已，復現餘相，彼見相已皆",
    "T23n1442_009:0669b25": "作是念：「我等不於此死而生餘處，然我必由",
    "T23n1442_009:0669b26": "無上大聖威德力故，令我身心現受安樂。」既",
    "T23n1442_009:0669b27": "生敬信能滅諸苦，於人天趣受勝妙身，當為",
    "T23n1442_009:0669b28": "法器見真諦理。其上昇者至色究竟天，光中",
    "T23n1442_009:0669b29": "演說苦空無常無我等法，并說二伽他曰：",
    "T23n1442_009:0669c01": "「汝當於佛教，  勤求出離道，",
    "T23n1442_009:0669c02": " 能破生死軍，  如象摧草舍。",
    "T23n1442_009:0669c03": " 於佛法律中，  勇進常修學，",
    "T23n1442_009:0669c04": " 能捨於生死，  得盡苦邊際。」",
    "T23n1442_009:0669c05": "[0669c05] 時彼光明遍照三千大千世界還至佛所。若",
    "T23n1442_009:0669c06": "佛世尊說過去事光從背入，若說未來事光",
    "T23n1442_009:0669c07": "從胸入，若說地獄事光從足下入，若說傍生",
    "T23n1442_009:0669c08": "事光從足跟入，若說餓鬼事光從足指入，若",
    "T23n1442_009:0669c09": "說人事光從膝入，若說力輪王事光從左手",
    "T23n1442_009:0669c10": "掌入，若說轉輪王事光從右手掌入，若說天",
    "T23n1442_009:0669c11": "事光從臍入，若說聲聞事光從口入，若說獨",
    "T23n1442_009:0669c12": "覺事光從眉間入，若說阿耨多羅三藐三",
    "T23n1442_009:0669c13": "菩提事光從頂入。是時光明遶佛三匝從臍",
    "T23n1442_009:0669c14": "而入。時具壽阿難陀合掌恭敬而白佛言：「世",
    "T23n1442_009:0669c15": "尊！如來、應、正等覺，熙怡微笑非無因緣。」即說",
    "T23n1442_009:0669c16": "伽他而請佛曰：",
    "T23n1442_009:0669c17": "「口出種種妙光明，  流滿大千非一相，",
    "T23n1442_009:0669c18": " 周遍十方諸剎土，  如日光照盡虛空。",
    "T23n1442_009:0669c19": " 佛是眾生最勝因，  能除憍慢及憂慼，",
    "T23n1442_009:0669c20": " 無緣不啟於金口，  微笑當必演希奇。",
    "T23n1442_009:0669c21": " 安詳審諦牟尼尊，  樂欲聞者能為說，",
    "T23n1442_009:0669c22": " 如師子王發妙吼，  願為我等決疑心。",
    "T23n1442_009:0669c23": " 如大海內妙山王，  若無因緣不搖動，",
    "T23n1442_009:0669c24": " 自在慈悲現微笑，  為渴仰者說因緣。」",
    "T23n1442_009:0669c25": "[0669c25] 爾時世尊告阿難陀曰：「如是，如是。阿難陀！非",
    "T23n1442_009:0669c26": "無因緣，如來、應、正等覺輒現微笑。汝今應可",
    "T23n1442_009:0669c27": "告諸苾芻：『如來欲往河岸遊行。若諸具壽樂",
    "T23n1442_009:0669c28": "欲隨從如來去者，當可持衣。』」時具壽阿難陀",
    "T23n1442_009:0669c29": "承佛教已，告諸苾芻曰：「諸具壽！佛今欲往",
    "T23n1442_009:0670a01": "河岸遊行，若諸具壽樂隨從者當可持衣。」時",
    "T23n1442_009:0670a02": "諸苾芻既奉教已俱來佛所。爾時世尊往勝",
    "T23n1442_009:0670a03": "慧河，自調伏故調伏圍繞，自寂靜故寂靜圍",
    "T23n1442_009:0670a04": "繞，解脫解脫圍繞，安隱安隱圍繞，善順善",
    "T23n1442_009:0670a05": "順圍繞，阿羅漢阿羅漢圍繞，離欲離欲圍繞，",
    "T23n1442_009:0670a06": "端嚴端嚴圍繞，如栴檀林旃檀圍繞，猶如象",
    "T23n1442_009:0670a07": "王眾象圍繞，如師子王師子圍繞，如大牛王",
    "T23n1442_009:0670a08": "諸牛圍繞，猶如鵝王諸鵝圍繞，如妙翅鳥諸",
    "T23n1442_009:0670a09": "鳥圍繞，如婆羅門學徒圍繞，猶如大醫病者",
    "T23n1442_009:0670a10": "圍繞，如大將軍兵眾圍繞，如大導師行旅圍",
    "T23n1442_009:0670a11": "繞，猶如商主賈客圍繞，如大長者人眾圍",
    "T23n1442_009:0670a12": "繞，如大國王諸臣圍繞，如轉輪王千子圍繞，",
    "T23n1442_009:0670a13": "猶如明月眾星圍繞，猶如日輪千光圍繞，如",
    "T23n1442_009:0670a14": "持國天王乾闥婆眾圍繞，如增長天王拘畔",
    "T23n1442_009:0670a15": "荼眾圍繞，如醜目天王龍眾圍繞，如多聞天",
    "T23n1442_009:0670a16": "王藥叉眾圍繞，如淨妙王阿蘇羅眾圍繞，猶",
    "T23n1442_009:0670a17": "如帝釋三十三天圍繞，如梵天王梵眾圍繞，",
    "T23n1442_009:0670a18": "猶如大海湛然安靜，猶如大雲靉靆垂布，猶",
    "T23n1442_009:0670a19": "如象王屏息狂醉，調伏諸根威儀寂靜，三十",
    "T23n1442_009:0670a20": "二相而為莊飾，八十種好以自嚴身，圓光一",
    "T23n1442_009:0670a21": "尋朗踰千日，安步徐進如移寶山，十力四無",
    "T23n1442_009:0670a22": "畏大悲三念住，無量功德皆悉圓滿，諸大聲",
    "T23n1442_009:0670a23": "聞：尊者阿慎若憍陳如、尊者馬勝、尊者婆瑟",
    "T23n1442_009:0670a24": "波、尊者大名、尊者無滅、尊者舍利子、尊者大",
    "T23n1442_009:0670a25": "目連、尊者迦攝波、尊者阿難陀、尊者頡離",
    "T23n1442_009:0670a26": "伐底，如是等諸大聲聞，及諸苾芻眾共往河",
    "T23n1442_009:0670a27": "側。[0670a27] 時諸大眾遙見世尊并苾芻眾自遠而來，",
    "T23n1442_009:0670a28": "諸不信者共相議曰：「諸人當知，我聞沙門瞿",
    "T23n1442_009:0670a29": "答摩斷諸喜樂，彼亦愛好來觀此魚。」諸敬信",
    "T23n1442_009:0670b01": "者便作是說：「諸人應知，如佛世尊久除喜樂，",
    "T23n1442_009:0670b02": "豈非今日緣此魚故，為諸大眾降大慈悲，欲",
    "T23n1442_009:0670b03": "說希奇微妙之法。」共說頌曰：",
    "T23n1442_009:0670b04": "「牟尼久捨喜樂心，  無信之人生誹謗；",
    "T23n1442_009:0670b05": " 最勝今來於此處，  必為時眾說微言。」",
    "T23n1442_009:0670b06": "[0670b06] 是時大眾見世尊至悉皆驚起，由佛世尊為",
    "T23n1442_009:0670b07": "菩薩時，於師僧父母尊重之處常起恭敬故。",
    "T23n1442_009:0670b08": "爾時世尊入大眾中，在苾芻前就座而坐，便",
    "T23n1442_009:0670b09": "告五百漁人曰：「賢首！汝等先身曾作惡業，由",
    "T23n1442_009:0670b10": "此緣故生在卑賤漁捕人中。汝今更復手執",
    "T23n1442_009:0670b11": "刀網，為殺害業而自活命。今於此死，何處受",
    "T23n1442_009:0670b12": "生？」漁人請曰：「我今不知欲何所作？」世尊告曰：",
    "T23n1442_009:0670b13": "「汝今宜可放魚&#x9F08;等水族之類。」彼白佛言：「如",
    "T23n1442_009:0670b14": "世尊教。」即便放捨。爾時世尊以神通力，令魚",
    "T23n1442_009:0670b15": "&#x9F08;等如游於水入勝慧河，唯摩竭魚獨留不",
    "T23n1442_009:0670b16": "去，憶前生事能作人語，共佛酬答。爾時世尊",
    "T23n1442_009:0670b17": "告摩竭魚曰：「汝是劫比羅不？」答言：「我是劫比",
    "T23n1442_009:0670b18": "羅。」世尊復問：「汝曾作身語意惡行不？」答言：「曾",
    "T23n1442_009:0670b19": "作。」「汝頗知此三種惡行招惡異熟不？」答言：「我",
    "T23n1442_009:0670b20": "知。」「汝知此業自身受不？」答言：「現受。」「誰是汝惡",
    "T23n1442_009:0670b21": "知識？」答言：「我母。」「彼生何處？」答言：「生捺洛迦。」「汝",
    "T23n1442_009:0670b22": "生何趣？」答言：「在傍生中。」「於此死已，當生何處？」",
    "T23n1442_009:0670b23": "答言：「我於此死，生捺洛迦。」時摩竭魚作是語",
    "T23n1442_009:0670b24": "已即便啼泣。爾時世尊說伽他曰：",
    "T23n1442_009:0670b25": "「汝墮傍生趣，  我今無奈何！",
    "T23n1442_009:0670b26": " 處在無暇中，  啼泣當何益？",
    "T23n1442_009:0670b27": " 我今悲愍汝，  汝宜發善心，",
    "T23n1442_009:0670b28": " 厭離傍生身，  當得昇天上。」",
    "T23n1442_009:0670b29": "[0670b29] 時摩竭魚聞是語已，於世尊所深生敬信。世",
    "T23n1442_009:0670c01": "尊即為說三句法，告言：「賢首！",
    "T23n1442_009:0670c02": "「諸行皆無常，  諸法悉無我，",
    "T23n1442_009:0670c03": " 寂靜即涅槃，  是名三法印。」",
    "T23n1442_009:0670c04": "[0670c04] 是時大會各生希有，共相議曰：「何意此魚，世",
    "T23n1442_009:0670c05": "尊垂問令憶宿世，復為人語共佛酬答？諸人",
    "T23n1442_009:0670c06": "當知，大聖如來威德尊重，我等庸微不敢諮",
    "T23n1442_009:0670c07": "問。我宜共詣尊者阿難陀處，問其所由如說",
    "T23n1442_009:0670c08": "信受。」時敬信者即便共詣阿難陀所白言：「尊",
    "T23n1442_009:0670c09": "者！何意此魚善解人言，共佛世尊論宿命事？」",
    "T23n1442_009:0670c10": "時阿難陀報諸人曰：「汝今宜往請問世尊。」諸",
    "T23n1442_009:0670c11": "人答曰：「如來世尊威德嚴重，我等庸愚不敢",
    "T23n1442_009:0670c12": "輕觸。」阿難陀曰：「我亦同汝懼佛威嚴，今為汝",
    "T23n1442_009:0670c13": "等略問其事。」時具壽阿難陀即從座起往世尊",
    "T23n1442_009:0670c14": "所，禮雙足已在一面立，白言：「世尊！此魚何緣",
    "T23n1442_009:0670c15": "能解人語，共佛世尊論宿命事？」爾時世尊告",
    "T23n1442_009:0670c16": "阿難陀曰：「汝今欲聞此摩竭魚宿世緣不？」時",
    "T23n1442_009:0670c17": "阿難陀白言：「世尊！我等樂聞，今正是時。唯願",
    "T23n1442_009:0670c18": "為說此魚宿世所有因緣，我等苾芻及諸大",
    "T23n1442_009:0670c19": "眾，得聞法已信受奉持。」[0670c19] 佛告阿難陀：「汝當諦",
    "T23n1442_009:0670c20": "聽，至極作意，善思念之。於過去世此賢劫中人",
    "T23n1442_009:0670c21": "壽二萬歲時，有佛世尊出現於世，號迦攝波",
    "T23n1442_009:0670c22": "如來、應、正遍知、明行圓滿、善逝、世間解、無上士、",
    "T23n1442_009:0670c23": "調御丈夫、天人師、佛、薄迦梵，在婆羅&#x75C6;斯城仙",
    "T23n1442_009:0670c24": "人墮處施鹿林中，與大苾芻眾二萬人俱。時",
    "T23n1442_009:0670c25": "彼城中王名訖栗枳，時世安樂穀稼豐稔，人",
    "T23n1442_009:0670c26": "民眾多畜產滋盛，無有&#x9B2A;諍兵甲休息，亦無",
    "T23n1442_009:0670c27": "病苦及諸賊盜，正法理國為大法王。於其國",
    "T23n1442_009:0670c28": "中有婆羅門童子，言從本國遠詣南方，彼有",
    "T23n1442_009:0670c29": "婆羅門，博通眾藝善解四明，遠近諸方皆來",
    "T23n1442_009:0671a01": "歸湊。是時童子便詣其所，到已致敬於一面",
    "T23n1442_009:0671a02": "坐。彼婆羅門曰：『善來童子！汝從何來？何所求",
    "T23n1442_009:0671a03": "覓？』答言：『我從中國來，欲於大師足下親承道",
    "T23n1442_009:0671a04": "業。』師問之曰：『欲學何書？』答曰：『學四明論。』報言：",
    "T23n1442_009:0671a05": "『善哉！應如是學，此是婆羅門所應作事。』是時",
    "T23n1442_009:0671a06": "童子即便受學，凡諸學者至休假日，或往河",
    "T23n1442_009:0671a07": "池沐浴、或往城市觀望、或採香薪以充祭祀。",
    "T23n1442_009:0671a08": "是時童子至休假日，與諸學徒共採薪木，便",
    "T23n1442_009:0671a09": "於路中共相問曰：『君等皆是婆羅門姓，從何",
    "T23n1442_009:0671a10": "處來？』一人報曰：『我從東方來。』一人曰：『我從西",
    "T23n1442_009:0671a11": "國來。』一人曰：『我從北方來。』時彼童子曰：『我從",
    "T23n1442_009:0671a12": "中國來。』諸人問曰：『諸餘方國我並略聞，中國",
    "T23n1442_009:0671a13": "軌儀未曾見說。』即說頌曰：",
    "T23n1442_009:0671a14": "「『智慧出東方，  兩舌在西國，",
    "T23n1442_009:0671a15": "  敬順生南國，  惡口居北方。』",
    "T23n1442_009:0671a16": "[0671a16] 「時諸學徒問童子曰：『汝之中國其事云何？』童",
    "T23n1442_009:0671a17": "子答曰：『我之中國特勝諸方，甘蔗香稻果實",
    "T23n1442_009:0671a18": "充足，畜產豐饒快樂安隱，人物繁多咸重慈",
    "T23n1442_009:0671a19": "濟，聰明福德技藝過人。有弶伽河吉祥清潔，",
    "T23n1442_009:0671a20": "於河兩岸其水平流。有十八處仙人住止，各",
    "T23n1442_009:0671a21": "大精苦現得昇天。』復問之曰：『中國之地頗有",
    "T23n1442_009:0671a22": "聰叡辯才善能談論如我師不？』答曰：『現今中",
    "T23n1442_009:0671a23": "國有一論師，如師子王自在無礙，我師見之",
    "T23n1442_009:0671a24": "自懷慚恥。』時彼童子讚美中方，諸人既聞悉",
    "T23n1442_009:0671a25": "皆樂往。時諸童子各持薪木至本師舍，安置",
    "T23n1442_009:0671a26": "薪已詣其師處，各白師曰：『此之童子讚美中",
    "T23n1442_009:0671a27": "方，令我諸人悉皆樂去。』其師報曰：『方國美",
    "T23n1442_009:0671a28": "妙人皆甚言，但可耳聞無宜即去。』諸徒曰：『彼",
    "T23n1442_009:0671a29": "童子說現今中國有一論師，如師子王自在無",
    "T23n1442_009:0671b01": "礙，我師若見必懷慚恥。』其師報曰：『地豐珍寶",
    "T23n1442_009:0671b02": "人多俊乂，我豈自說區宇之內唯我一人",
    "T23n1442_009:0671b03": "更無勝者？』復白師曰：『若如是者我今樂去，一",
    "T23n1442_009:0671b04": "遍觀方國，二洗沐仙河，於大論師伏膺受業，",
    "T23n1442_009:0671b05": "降伏諸論、談吐激揚、發起名譽、多獲財利。』時婆",
    "T23n1442_009:0671b06": "羅門性少緣務愛愍學徒，報諸人曰：『汝等宜",
    "T23n1442_009:0671b07": "應將我資具，鹿皮&#x758E;服、三拒君持并祠祀器，",
    "T23n1442_009:0671b08": "我今與汝，俱去尋師。』彼便受教共往中國。所",
    "T23n1442_009:0671b09": "至城邑興大論場，諸來論者皆被挫折，壞其",
    "T23n1442_009:0671b10": "車輿懷慚而歸；或以灰瓶打其頭上，如教射",
    "T23n1442_009:0671b11": "處烏鳥散飛；或有繒蓋幢幡遠近迎接，咸稱",
    "T23n1442_009:0671b12": "弟子隨從而行。時婆羅門漸次遊行，所過城",
    "T23n1442_009:0671b13": "邑皆為上首，至婆羅&#x75C6;斯城便自生念：『我今",
    "T23n1442_009:0671b14": "何故捨其根本而取枝條？凡有聰明解激論",
    "T23n1442_009:0671b15": "者，及餘學士咸在王庭，我今宜應自詣王所。』",
    "T23n1442_009:0671b16": "作是念已即便往詣訖栗枳王。既至王所為",
    "T23n1442_009:0671b17": "王&#x546A;願：『願王降伏諸怨，長命無病。』作是言已",
    "T23n1442_009:0671b18": "在一面坐，而啟王曰：『大王當知！我於本國頗",
    "T23n1442_009:0671b19": "亦尋師，曾習少多書論文字，欲於王所建立",
    "T23n1442_009:0671b20": "論端，敢共諸人略申激難。』王既聞已命大臣",
    "T23n1442_009:0671b21": "曰：『今我國中有談論者，堪與此人共為酬對",
    "T23n1442_009:0671b22": "不？』白言：『有。』問：『在何處？』白言：『在某聚落，有婆",
    "T23n1442_009:0671b23": "羅門名劫比羅設摩，善解四明及餘書論，能",
    "T23n1442_009:0671b24": "立己義善破他宗，大智聰明如火騰焰，於眾",
    "T23n1442_009:0671b25": "人中而為上首。』王曰：『可喚將來。』大臣奉教便",
    "T23n1442_009:0671b26": "喚論師。既至王所，&#x546A;願同前，在一面坐。大臣",
    "T23n1442_009:0671b27": "啟曰：『此是所喚解論大師。』王曰：『善哉大師！頗",
    "T23n1442_009:0671b28": "能對我與婆羅門共相問難不？』答曰：『我能。』王",
    "T23n1442_009:0671b29": "&#x52C5;臣曰：『卿今宜可嚴飾論場，立、敵兩朋善為",
    "T23n1442_009:0671c01": "處置。』大臣奉教嚴飾，王便整駕親至論所。王",
    "T23n1442_009:0671c02": "既坐已，大臣啟曰：『大王！欲遣誰作前宗？』王",
    "T23n1442_009:0671c03": "曰：『婆羅門遠自南國，主客之禮請作前宗。』彼",
    "T23n1442_009:0671c04": "婆羅門便立論宗，申說巧詞有五百頌，辯捷",
    "T23n1442_009:0671c05": "明利聽者罕知。時劫比羅設摩一聞悟會便斥",
    "T23n1442_009:0671c06": "是非：『此是相違、此是不定、此不成就。』時婆羅",
    "T23n1442_009:0671c07": "門既被破已默然而住。凡論議者，不能酬答",
    "T23n1442_009:0671c08": "即墮負處。時王見勝便大歡喜，問言：『大師住",
    "T23n1442_009:0671c09": "在何處？』白言：『大王！在某聚落。』報言：『大師善為",
    "T23n1442_009:0671c10": "談論，彼之聚落用賞論功。』即便謝王歡喜而",
    "T23n1442_009:0671c11": "去。既獲富盛遂取新妻，未久之間便誕一息。",
    "T23n1442_009:0671c12": "初生之日黃髮被頭，三七既終廣召親族，欲",
    "T23n1442_009:0671c13": "為兒子建立嘉名。父告親曰：『今我此兒欲立",
    "T23n1442_009:0671c14": "何字？』宗親告曰：『此是劫比羅設摩，兒又初生",
    "T23n1442_009:0671c15": "之時髮作劫比羅色，應與此子名劫比羅。』既",
    "T23n1442_009:0671c16": "為立字撫育滋養，哺以乳酪、間以諸酥，隨時",
    "T23n1442_009:0671c17": "服玩勝妙之物，便速長大如蓮華出池。既成",
    "T23n1442_009:0671c18": "立已便教習學書印算數，俗務取與皆悉明",
    "T23n1442_009:0671c19": "了，次教婆羅門威儀法式，執灰執土及持瓶",
    "T23n1442_009:0671c20": "器，洗沐之法清淨軌儀，甕聲蓬聲四明諸論：",
    "T23n1442_009:0671c21": "所謂頡力明論、耶樹明論、娑摩明論、阿闥明",
    "T23n1442_009:0671c22": "論，自解祠祀、教他祠祀，自解讀誦、教他讀誦，",
    "T23n1442_009:0671c23": "施物受財，所有方軌明此六事，成大婆羅門",
    "T23n1442_009:0671c24": "博通眾典，顯發自宗斥破他論，聰敏智慧如",
    "T23n1442_009:0671c25": "大明炬。[0671c25] 「後於異時劫比羅設摩，教五百婆羅",
    "T23n1442_009:0671c26": "門子誦婆羅門典。時子劫比羅亦教習學，便",
    "T23n1442_009:0671c27": "白父曰：『頡利遮字其義云何？』父告之曰：『汝",
    "T23n1442_009:0671c28": "所問字其義甚深，先師共傳卒難解了。』復問",
    "T23n1442_009:0671c29": "父曰：『豈古大師無義而說，然我忖度少有依",
    "T23n1442_009:0672a01": "希。』其父聞已便即思念：『世間之人皆欲子",
    "T23n1442_009:0672a02": "勝，今劫比羅道藝勝我，當以五百童子而委",
    "T23n1442_009:0672a03": "付之。』便告子曰：『汝今道藝勝我，此五百人汝",
    "T23n1442_009:0672a04": "當教誨。』即依父命教五百人。父捨學徒無復",
    "T23n1442_009:0672a05": "餘事，隨心所樂在處遊行。彼於異時往施鹿",
    "T23n1442_009:0672a06": "林所詣一苾芻白言：『聖者！此之文句其義云",
    "T23n1442_009:0672a07": "何？』苾芻答曰：『賢首！汝今不應作如是問，若作",
    "T23n1442_009:0672a08": "此問義不周悉，應如是問方得圓滿。』時婆羅",
    "T23n1442_009:0672a09": "門既被教訶，便即生念：『我所致問尚不堪任，",
    "T23n1442_009:0672a10": "況能與之共為敵論。』於苾芻處生敬信心，於",
    "T23n1442_009:0672a11": "時時中請就家食。時婆羅門後便染患，告其",
    "T23n1442_009:0672a12": "子曰：『日月所臨處更無餘人與汝等者，我命",
    "T23n1442_009:0672a13": "終後於諸論場汝無疑懼，唯除迦攝波佛聲",
    "T23n1442_009:0672a14": "聞弟子。何以故？彼宗寬廣甚深難測，世論不",
    "T23n1442_009:0672a15": "能伏、俗智不能知，眾一其心不求名利，故汝",
    "T23n1442_009:0672a16": "不應共為論激。』子言：『甚善。』時婆羅門所患漸",
    "T23n1442_009:0672a17": "增，雖加湯藥日就羸困，如有說云：",
    "T23n1442_009:0672a18": "「『積聚皆銷散，  崇高必墮落，",
    "T23n1442_009:0672a19": "  合會終別離，  有命咸歸死。』",
    "T23n1442_009:0672a20": "[0672a20] 「時婆羅門即便命終。其子與諸眷屬，以五綵",
    "T23n1442_009:0672a21": "繒輿送至屍林，以火焚訖懷憂而住。諸餘論",
    "T23n1442_009:0672a22": "師聞彼父死，共相告曰：『仁等當知，彼善論波",
    "T23n1442_009:0672a23": "羅門今已身死，我等宜往詣訖栗枳王請申",
    "T23n1442_009:0672a24": "論事。』即便共往。既至王所&#x546A;願王已，便啟",
    "T23n1442_009:0672a25": "王曰：『我等曾於師邊少學文字，敢欲親對王",
    "T23n1442_009:0672a26": "所建立論端。』王告臣曰：『卿今宜往命彼論師。』",
    "T23n1442_009:0672a27": "大臣答曰：『彼師已死。』王曰：『由此緣故，如場中",
    "T23n1442_009:0672a28": "鳥雀今並競來。然彼大師頗有兒息及兄弟",
    "T23n1442_009:0672a29": "耶？』大臣白言：『有子名劫比羅。』王曰：『宜可命",
    "T23n1442_009:0672b01": "來。』奉命便喚。既至王所，&#x546A;願王已在一面",
    "T23n1442_009:0672b02": "坐。大臣白王：『此是大師之子名劫比羅。』王言：",
    "T23n1442_009:0672b03": "『善來！今有諸方論師遠近咸萃，欲於我所興",
    "T23n1442_009:0672b04": "建論端，汝能共彼相酬對不？』便白王曰：『敢申",
    "T23n1442_009:0672b05": "論難。』便立論場令其激難，王便整駕親觀得",
    "T23n1442_009:0672b06": "失，即令諸來論人並為宗主，遣劫比羅共為",
    "T23n1442_009:0672b07": "敵論。所有詰問隨事窮研，諸立論人咸皆杜",
    "T23n1442_009:0672b08": "口，凡論義不答即墮負處。時王既見無礙辯",
    "T23n1442_009:0672b09": "才，極生希有而歎之曰：『此兒年在弱歲德冠",
    "T23n1442_009:0672b10": "群英。』歡喜驚嗟特異優賞，令乘大象灌頂稱",
    "T23n1442_009:0672b11": "尊，號曰論王，眾所瞻仰。其劫比羅母遙生憂",
    "T23n1442_009:0672b12": "念：『豈我小兒為性輕躁，被奪封邑無面歸耶？』",
    "T23n1442_009:0672b13": "作是思惟懷愁而住。時劫比羅既蒙灌頂為",
    "T23n1442_009:0672b14": "大論王，群彥相隨共還本宅。其母&#x6031;遽而告",
    "T23n1442_009:0672b15": "之曰：『汝已摧破諸論師不？』便報母曰：『並已破",
    "T23n1442_009:0672b16": "訖，唯除迦葉波佛聲聞弟子。』其母即便迴面",
    "T23n1442_009:0672b17": "揮手。時劫比羅即白母曰：『何意慈尊迴面揮",
    "T23n1442_009:0672b18": "手？』母曰：『汝今知不？所有封邑猶未能安，終被",
    "T23n1442_009:0672b19": "苾芻共相侵奪，汝今宜往折彼沙門。』便白母",
    "T23n1442_009:0672b20": "曰：『慈父亡日誡以遺言：「日月光臨更無餘人",
    "T23n1442_009:0672b21": "與汝等者，我命終後於諸論場汝無疑懼，唯",
    "T23n1442_009:0672b22": "除迦攝波佛聲聞弟子。何以故？彼宗寬廣甚",
    "T23n1442_009:0672b23": "深難測，世論不能伏、俗智不能知，眾一其心",
    "T23n1442_009:0672b24": "不求名利，汝勿共論。」』母便報曰：『汝父在日是",
    "T23n1442_009:0672b25": "沙門奴，豈汝今時還作奴也？宜可即行挫其",
    "T23n1442_009:0672b26": "鋒銳。』劫比羅稟性仁孝，無違母言，便往鹿園。",
    "T23n1442_009:0672b27": "於其中路逢一苾芻，即便問言：『苾芻從何處",
    "T23n1442_009:0672b28": "來？』報言：『仙人墮處施鹿林來。』問曰：『仙人墮處",
    "T23n1442_009:0672b29": "有幾許苾芻？』答曰：『強逾二萬。』問曰：『苾芻之眾",
    "T23n1442_009:0672c01": "其數已多，所有經典未知多少？』報曰：『苾芻經",
    "T23n1442_009:0672c02": "典總有三藏。』問曰：『其一一藏數量如何？』報言：",
    "T23n1442_009:0672c03": "『一藏頌有十萬。』問曰：『在家俗侶頗得聞不？』報",
    "T23n1442_009:0672c04": "言：『得聞二藏，謂論及經。毘奈耶教是出家軌",
    "T23n1442_009:0672c05": "式，俗不合聞。』劫比羅便作是念：『其激論法不",
    "T23n1442_009:0672c06": "許他知。』作斯念已白苾芻曰：『仁今為我且說",
    "T23n1442_009:0672c07": "少多佛家要義。』苾芻便念：『此婆羅門是論難",
    "T23n1442_009:0672c08": "者，為稱量我而發斯問？為當不解而見請耶？",
    "T23n1442_009:0672c09": "我今試之。』誦伽他曰：",
    "T23n1442_009:0672c10": "「『何處流當止？  何處道應行？",
    "T23n1442_009:0672c11": "  世間苦樂事，  何處當窮盡？』",
    "T23n1442_009:0672c12": "[0672c12] 「說伽他已，而報之曰：『婆羅門！汝當為我解斯",
    "T23n1442_009:0672c13": "頌義。』時劫比羅於諸明處周遍思量，盡其慧",
    "T23n1442_009:0672c14": "解莫測其義。云何流止？云何道行？即便四顧",
    "T23n1442_009:0672c15": "勿有餘人見聞於我，遂作是念：『若於此處有",
    "T23n1442_009:0672c16": "證義人，即令我身交被挫折。』便行矯詐報苾",
    "T23n1442_009:0672c17": "芻曰：『我觀此頌宗緒綿長其義深遠，汝宜且",
    "T23n1442_009:0672c18": "向婆羅&#x75C6;斯，我有少緣當行鹿苑，不可倉卒",
    "T23n1442_009:0672c19": "為陳其義，後時重會解亦不難。』既言別已詣",
    "T23n1442_009:0672c20": "鹿林中，見諸苾芻讀誦禪思勤求出道，深生",
    "T23n1442_009:0672c21": "敬信即自思念：『誰復不顧後世情懷慘毒，於",
    "T23n1442_009:0672c22": "斯智者興覓過心共申狂論？』作是念已遂還",
    "T23n1442_009:0672c23": "本居。母見問曰：『汝已摧破迦攝波弟子？』即",
    "T23n1442_009:0672c24": "白母曰：『看母意趣，欲得亡失現居封邑。』母告",
    "T23n1442_009:0672c25": "子曰：『所說何義？』兒即報曰：『試往鹿林路逢苾",
    "T23n1442_009:0672c26": "芻。』並悉如前具報於母。母既聞已報曰：『若",
    "T23n1442_009:0672c27": "如是者，汝今宜可學於佛法。』白言：『欲學何事？』",
    "T23n1442_009:0672c28": "報曰：『彼論義法不教俗旅，汝可出家從其受",
    "T23n1442_009:0672c29": "學。』復白母曰：『寧容勝族於雜類中為小因緣",
    "T23n1442_009:0673a01": "投出家也？』母報之曰：『待學得已後當歸俗，豈",
    "T23n1442_009:0673a02": "於頭上生蔓草耶？』[0673a02] 「其兒稟性仁孝，被母驅逼",
    "T23n1442_009:0673a03": "便欲出家。遂至鹿林到苾芻處告言：『大德！我",
    "T23n1442_009:0673a04": "欲出家。』時彼苾芻便作是念：『此婆羅門善能",
    "T23n1442_009:0673a05": "激論，若出家者紹隆佛法。』作是念已，報曰：",
    "T23n1442_009:0673a06": "『善哉！隨汝意樂，榮名富盛皆悉無常，能捨出",
    "T23n1442_009:0673a07": "家斯為最善。』劫比羅曰：『我於此處人皆識知，",
    "T23n1442_009:0673a08": "可往他鄉方為出俗。』苾芻言：『善。』遂即將往餘",
    "T23n1442_009:0673a09": "方，與其出家并受圓具，便教習學三藏俱明，",
    "T23n1442_009:0673a10": "為大法師詞辯無滯。若闡誦經法，必昇眾寶",
    "T23n1442_009:0673a11": "師子之座，吹雙蠡振大鼓，王及士庶悉皆",
    "T23n1442_009:0673a12": "雲集，聞者歡喜。時劫比羅便自生念：『我之勤",
    "T23n1442_009:0673a13": "學其功已成，宜往婆羅&#x75C6;斯迦攝波佛所，親",
    "T23n1442_009:0673a14": "奉大師承事供養。』既至城已，母聞子來即便",
    "T23n1442_009:0673a15": "尋覓至鹿林中，見子問曰：『汝已摧伏迦攝波",
    "T23n1442_009:0673a16": "佛沙門弟子耶？』便白母曰：『我雖解教而未證",
    "T23n1442_009:0673a17": "果，彼諸弟子教證俱明，我復何能輒相摧折？』",
    "T23n1442_009:0673a18": "其母報曰：『汝必須摧。』被母驅催不能自免，便",
    "T23n1442_009:0673a19": "白母曰：『若聞莊嚴寶座擊鼓吹螺，大眾集時",
    "T23n1442_009:0673a20": "母當來至。』母報言：『善！時至我來。』[0673a20] 「後於異時劫",
    "T23n1442_009:0673a21": "比羅次昇法座，大眾皆集，母聞鼓震驚往",
    "T23n1442_009:0673a22": "鹿林，於高座邊默爾而住。是時法師便昇",
    "T23n1442_009:0673a23": "高座，初演正法後雜邪言。時諸苾芻聞而告",
    "T23n1442_009:0673a24": "曰：『具壽！汝莫謗毀佛教。建魔幟、摧法幢，捨此",
    "T23n1442_009:0673a25": "身已當生惡趣。』即無言對便下高座，遂白母",
    "T23n1442_009:0673a26": "曰：『見此事不？』答言：『見。』劫比羅曰：『豈不已言，",
    "T23n1442_009:0673a27": "我但解教，彼教證俱閑，豈我於彼能為挫折？』",
    "T23n1442_009:0673a28": "母曰：『我當教汝激論方便。汝若更為說法之",
    "T23n1442_009:0673a29": "時，先談正法後述邪宗。彼諸苾芻作訶諫",
    "T23n1442_009:0673b01": "言，引善惡事不聽語者，汝當口陳刀劍出不",
    "T23n1442_009:0673b02": "義言，彼諸沙門畏惡名稱即自默然，時俗諸",
    "T23n1442_009:0673b03": "人謂其墮負。』便報母曰：『是好方便，見昇座",
    "T23n1442_009:0673b04": "時母當重來。』報言：『好。』便於後時同前屈請，吹",
    "T23n1442_009:0673b05": "螺擊鼓七眾俱集，其母遂來於座後邊默然",
    "T23n1442_009:0673b06": "而坐。",
    "T23n1442_009:0673b07": "[0673b07] 「時劫比羅即昇高座准式誦經，初誦正經後",
    "T23n1442_009:0673b08": "陳邪法。時諸苾芻告言：『具壽！汝勿破正興邪，",
    "T23n1442_009:0673b09": "乃至當生惡趣。』便憶母言，口出刀劍，報苾芻",
    "T23n1442_009:0673b10": "曰：『汝口如象口何所識知？若法非法、律非律，",
    "T23n1442_009:0673b11": "汝如馬口、如駱駝口、驢口、牛口、獼猴口、師子",
    "T23n1442_009:0673b12": "口、虎口、豹口、熊口羆口、&#x732B;口、鹿口、水牛口、&#x732A;口、",
    "T23n1442_009:0673b13": "狗口、魚口、愚人口，汝復寧知法及非法？』時諸",
    "T23n1442_009:0673b14": "苾芻共相告曰：『此既口陳刀劍，我等宜行。』其",
    "T23n1442_009:0673b15": "不忍者悉皆捨去，其容忍者在座而聽，作如",
    "T23n1442_009:0673b16": "是念：『若陳正法我宜聽之，若說邪宗彼當受",
    "T23n1442_009:0673b17": "苦。』時劫比羅於學無學諸聖苾芻，作十八種",
    "T23n1442_009:0673b18": "惡口罵詈便下高座，白其母曰：『母今喜不？』",
    "T23n1442_009:0673b19": "母告子曰：『我今大喜，宜可共歸。』劫比羅曰：『我",
    "T23n1442_009:0673b20": "不能歸，我於迦攝波佛無上正覺教法之中",
    "T23n1442_009:0673b21": "情所愛尚。』母曰：『汝豈不聞婆羅門典，父母言",
    "T23n1442_009:0673b22": "教不可輒違。汝今即應共我歸舍。』便報母曰：",
    "T23n1442_009:0673b23": "『我不能去，若我流轉於生死中，願莫重遭如",
    "T23n1442_009:0673b24": "是之母。由惡知識故，令我於學無學聖人之",
    "T23n1442_009:0673b25": "所出&#x9E81;獷言，緣此惡業必定當來招苦異熟。』",
    "T23n1442_009:0673b26": "是時彼母既喚不得，便於婆羅&#x75C6;斯街衢巷",
    "T23n1442_009:0673b27": "陌人眾之處作如是語：『諸人當知，迦攝波弟",
    "T23n1442_009:0673b28": "子強奪我兒，仁當助我。』諸人聞已，其敬信者",
    "T23n1442_009:0673b29": "共相安撫；不信之人便生調弄。是時老母恥",
    "T23n1442_009:0673c01": "辱纏懷便歐熱血，因即命過生[木*奈]洛迦。劫",
    "T23n1442_009:0673c02": "比羅苾芻由作十八種惡口，罵學無學人及",
    "T23n1442_009:0673c03": "諸苾芻故，命終之後生摩竭魚中，其形可",
    "T23n1442_009:0673c04": "惡。」[0673c04] 時諸大眾聞佛說已，共相謂曰：「諸人當",
    "T23n1442_009:0673c05": "知，彼劫比羅苾芻，為大法師辯才無礙善能",
    "T23n1442_009:0673c06": "說法，令百千眾聞者歡喜。但由惡口生惡道",
    "T23n1442_009:0673c07": "中，我等命終當生何處？」作是思惟懷憂而住。",
    "T23n1442_009:0673c08": "爾時世尊觀察大眾意樂煩惱根性差別，隨",
    "T23n1442_009:0673c09": "其所宜而為說法。既聞法已，有得煖、頂、忍、世",
    "T23n1442_009:0673c10": "間第一法，或得預流、一來、不還果者，或有出",
    "T23n1442_009:0673c11": "家盡諸有漏獲阿羅漢，或於聲聞菩提，或於",
    "T23n1442_009:0673c12": "獨覺菩提，或於無上菩提心生希願，復令大",
    "T23n1442_009:0673c13": "眾於三寶所生極信心。爾時世尊為大利益，",
    "T23n1442_009:0673c14": "廣調伏已捨之而去。[0673c14] 時摩竭大魚便自生念：",
    "T23n1442_009:0673c15": "「我今不應於世尊所聞三句法而更食耶？」即",
    "T23n1442_009:0673c16": "便斷食，傍生之趣火力增強飢渴所逼，於世",
    "T23n1442_009:0673c17": "尊所敬重逾深，即便命過生四大王眾天。凡",
    "T23n1442_009:0673c18": "生天者若男若女，即生三念：「我從何死？今於",
    "T23n1442_009:0673c19": "何生？由作何業？」便憶前身：「我於傍生趣死，今",
    "T23n1442_009:0673c20": "生四大王眾天，由於佛所生敬信故。」時彼天",
    "T23n1442_009:0673c21": "子便作是念：「我今不應留住經宿方見世尊。」",
    "T23n1442_009:0673c22": "是時天子作是念已即莊嚴身，具諸瓔珞光",
    "T23n1442_009:0673c23": "明殊妙，便以衣角盛妙天花：所謂嗢&#x9262;羅花、",
    "T23n1442_009:0673c24": "&#x9262;頭摩花、拘物頭花、分陀利迦花、曼陀羅花，",
    "T23n1442_009:0673c25": "過初夜分來詣佛所，便布天花供養佛已，頂",
    "T23n1442_009:0673c26": "禮雙足在一面坐。是彼天子光明赫奕，周遍",
    "T23n1442_009:0673c27": "照耀高閣堂中。爾時世尊隨彼天子意樂根",
    "T23n1442_009:0673c28": "性，為其說法令悟諦理。是時天子既聞法已，",
    "T23n1442_009:0673c29": "即於座上得預流果，既見諦已白世尊曰：「大",
    "T23n1442_009:0674a01": "德！由佛世尊令我證得解脫之果，此非父母、",
    "T23n1442_009:0674a02": "人王、天眾、沙門、婆羅門、親友、眷屬之所能作。",
    "T23n1442_009:0674a03": "我遇世尊善知識故，於地獄、傍生、餓鬼趣中",
    "T23n1442_009:0674a04": "拔濟令出，安置人天勝妙之處，當盡生死得",
    "T23n1442_009:0674a05": "涅槃路，乾竭血海、超越骨山，無始積集薩迦",
    "T23n1442_009:0674a06": "耶見以金剛智杵而摧碎之得預流果。我今",
    "T23n1442_009:0674a07": "歸依佛法僧寶，唯願世尊證知，我是鄔波索",
    "T23n1442_009:0674a08": "迦，始從今日乃至命存受五學處，不殺生乃",
    "T23n1442_009:0674a09": "至不飲酒。」即於佛前而說頌曰：",
    "T23n1442_009:0674a10": "「我由佛力故，  永閉三惡道，",
    "T23n1442_009:0674a11": " 得生勝妙天，  長歸涅槃路。",
    "T23n1442_009:0674a12": " 我依世尊故，  令得清淨眼，",
    "T23n1442_009:0674a13": " 證見真諦理，  當盡苦海際。",
    "T23n1442_009:0674a14": " 佛超於人天，  離生老死患，",
    "T23n1442_009:0674a15": " 有海中難遇，  我逢今得果。",
    "T23n1442_009:0674a16": " 我以莊嚴身，  淨心禮佛足，",
    "T23n1442_009:0674a17": " 右繞除怨者，  今往赴天宮。」",
    "T23n1442_009:0674a18": "[0674a18] 時摩竭魚天子既稱所願，猶如商主多獲財",
    "T23n1442_009:0674a19": "利，亦如農夫多收稼穡，如勇健者降伏怨敵，",
    "T23n1442_009:0674a20": "如重病人除去眾疾，時彼天子辭佛而去便",
    "T23n1442_009:0674a21": "往天宮。",
    "T23n1442_009:0674a22": "[0674a22] 時諸苾芻於初後夜，警覺專心思惟而住，見",
    "T23n1442_009:0674a23": "世尊處有大光明便生疑念。至天曉已白世",
    "T23n1442_009:0674a24": "尊曰：「於昨夜中豈有梵世諸天及天帝釋或",
    "T23n1442_009:0674a25": "四天王，或有諸餘威德天眾來禮世尊耶？」世",
    "T23n1442_009:0674a26": "尊告曰：「諸苾芻！非是梵天及餘天眾，汝等苾",
    "T23n1442_009:0674a27": "芻豈不見彼摩竭大魚有十八頭，我為彼說",
    "T23n1442_009:0674a28": "三句妙法？」苾芻白佛：「我等皆見。」佛言：「彼於中",
    "T23n1442_009:0674a29": "夜來至我所，我為說法，得見諦已，還詣天宮。」",
    "T23n1442_009:0674b01": "時諸苾芻復白佛言：「此前身摩竭魚天子，曾",
    "T23n1442_009:0674b02": "作何業得生四天王處？復由何業親於佛所",
    "T23n1442_009:0674b03": "證四真諦？」世尊告曰：「諸苾芻！彼魚天子自所",
    "T23n1442_009:0674b04": "作業，增長時熟緣變現前，猶如瀑流不可迴",
    "T23n1442_009:0674b05": "轉，決定感報無餘代受。汝諸苾芻！彼魚天",
    "T23n1442_009:0674b06": "子凡所自作惡業，不於外界地水火風令其",
    "T23n1442_009:0674b07": "受報，然於自身蘊界處中而受異熟。」即說頌",
    "T23n1442_009:0674b08": "曰：",
    "T23n1442_009:0674b09": "「假令經百劫，  所作業不亡；",
    "T23n1442_009:0674b10": " 因緣會遇時，  果報還自受。",
    "T23n1442_009:0674b11": "[0674b11] 「汝諸苾芻！有生受業、有後受業。云何生受業？",
    "T23n1442_009:0674b12": "此於前身為摩竭魚，由於我邊起敬信心故，",
    "T23n1442_009:0674b13": "彼業異熟生在四大王眾天，是名生受業。云",
    "T23n1442_009:0674b14": "何後受業，即劫比羅於迦攝波佛正等正覺",
    "T23n1442_009:0674b15": "教法之中而為出家，讀誦受持為人演說，於",
    "T23n1442_009:0674b16": "蘊界處、十二緣生及處非處悉皆善巧，由彼",
    "T23n1442_009:0674b17": "積集善根業力得生天上，今於我所見四真",
    "T23n1442_009:0674b18": "諦，是名後受業。苾芻當知！若純黑業得純黑",
    "T23n1442_009:0674b19": "異熟，若純白業得純白異熟，若黑白雜業得",
    "T23n1442_009:0674b20": "雜異熟。是故苾芻！應離純黑及黑白雜業，當",
    "T23n1442_009:0674b21": "勤修學純白之業。」時諸苾芻聞佛說已，歡喜",
    "T23n1442_009:0674b22": "信受。",
    "T23n1442_009:0674b23": "[0674b23] 時彼五百漁人共相告曰：「仁等親聞彼劫比",
    "T23n1442_009:0674b24": "羅，為大法師善解三藏，辯才無礙化百千人，",
    "T23n1442_009:0674b25": "能令聞者悉生歡喜，但由惡口墮傍生中。我",
    "T23n1442_009:0674b26": "等常為惡業無有慈悲，廣殺有情以自活命。",
    "T23n1442_009:0674b27": "我等死後何處受生？我等今時若不生在下",
    "T23n1442_009:0674b28": "賤家者，亦於如來善說法律而為出家，發勇",
    "T23n1442_009:0674b29": "猛心勤求不倦，超度四軛、越四瀑流。」作是語",
    "T23n1442_009:0674c01": "已，各以手支頰懷憂而住。諸佛常法未入涅",
    "T23n1442_009:0674c02": "槃安住於世，為欲憐愍所化有情，晝夜六時",
    "T23n1442_009:0674c03": "常以佛眼觀諸世間，廣說如上。諸大聲聞亦",
    "T23n1442_009:0674c04": "復如是。時具壽舍利子，以聲聞慧眼觀察世",
    "T23n1442_009:0674c05": "間，便見五百漁人心生厭離懷憂而住，即便",
    "T23n1442_009:0674c06": "往詣五百人所，而告之曰：「賢首！何意汝等以",
    "T23n1442_009:0674c07": "手支頰懷憂而住？」時諸漁人答言：「聖者！我今",
    "T23n1442_009:0674c08": "云何得不愁苦？我等親聞彼劫比羅，為大法",
    "T23n1442_009:0674c09": "師善解三藏，演說無滯化百千人，能令聞者",
    "T23n1442_009:0674c10": "悉生歡喜，但由惡口墮傍生中。我等常為惡",
    "T23n1442_009:0674c11": "業無有慈悲，廣殺有情以自活命，我等死後",
    "T23n1442_009:0674c12": "何處受生？我等今時若不生在下賤家者，亦",
    "T23n1442_009:0674c13": "於如來善說法律而為出家，發勇猛心勤求",
    "T23n1442_009:0674c14": "不倦，超四軛越四流。斯我無分，寧不憂苦？」是",
    "T23n1442_009:0674c15": "時舍利子而告之曰：「賢首！牟尼法主聖教之",
    "T23n1442_009:0674c16": "中，不以家門氏族為勝，但以正行為先。」即說",
    "T23n1442_009:0674c17": "頌曰：",
    "T23n1442_009:0674c18": "「如來教法中，  不問於族姓；",
    "T23n1442_009:0674c19": " 但觀過去世，  所作善惡業。",
    "T23n1442_009:0674c20": "[0674c20] 「若汝等情有希願，於佛法中欲求出家，并受",
    "T23n1442_009:0674c21": "近圓為苾芻者，汝等宜應往世尊所求請出",
    "T23n1442_009:0674c22": "家，世尊知時滿汝所願。」諸人白言：「聖者！若得",
    "T23n1442_009:0674c23": "如是，我當請佛而求出家。」時舍利子遂將五",
    "T23n1442_009:0674c24": "百善男子，往詣佛所禮佛足已在一面坐，白",
    "T23n1442_009:0674c25": "佛言：「世尊！大德此五百善男子深心希願，於",
    "T23n1442_009:0674c26": "善說法律求欲出家，并受近圓而為苾芻，唯",
    "T23n1442_009:0674c27": "願世尊為憐愍故，與其出家并受近圓。」爾時",
    "T23n1442_009:0674c28": "世尊告五百人曰：「善來苾芻！可修梵行。」於佛",
    "T23n1442_009:0674c29": "言下鬚髮自落，法衣著身瓶&#x9262;在手，威儀具",
    "T23n1442_009:0675a01": "足如百歲苾芻。頌曰：",
    "T23n1442_009:0675a02": "「世尊唱善來！  髮落衣&#x9262;具；",
    "T23n1442_009:0675a03": " 諸根咸寂定，  隨念悉皆成。」"
}