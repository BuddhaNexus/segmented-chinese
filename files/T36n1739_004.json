{
    "T36n1739_004:0740a10": "新華嚴經論卷第四",
    "T36n1739_004:0740a12": "長者李通玄撰",
    "T36n1739_004:0740a13": "[0740a13] 第四明示因圓果滿別者。顯佛果有三種不",
    "T36n1739_004:0740a14": "同。一亡言絕行獨明法身無作果。二從行積",
    "T36n1739_004:0740a15": "修行滿功成多劫始成果。三創發心時十住",
    "T36n1739_004:0740a16": "初位體用隨緣所成果。",
    "T36n1739_004:0740a17": "[0740a17] 一亡言絕行獨明法身無作果者。即涅槃無",
    "T36n1739_004:0740a18": "行等經是。隱身不現萬事休息。又云羅剎為",
    "T36n1739_004:0740a19": "雪山童子。說諸行無常是生滅法生滅滅已",
    "T36n1739_004:0740a20": "寂滅為樂。是無作果。不具行故。",
    "T36n1739_004:0740a21": "[0740a21] 二從行積修行滿多劫方明果者。即權教之",
    "T36n1739_004:0740a22": "中。說行修成。三僧祇劫行滿所成佛果是也。",
    "T36n1739_004:0740a23": "以不了無明十二有支本是法身智慧。厭而",
    "T36n1739_004:0740a24": "以空觀折伏現行煩惱欣別淨門。[0740a24] 三從凡十",
    "T36n1739_004:0740a25": "住初心創證隨緣運用所成果者。即華嚴經",
    "T36n1739_004:0740a26": "是也。十信終心即以方便三昧達無明十二有",
    "T36n1739_004:0740a27": "支成理智大悲。即具文殊普賢體用法界法",
    "T36n1739_004:0740a28": "門。又如化佛所施因果教行。定經三僧祇",
    "T36n1739_004:0740a29": "所有佛功德總是修生。百劫修相好業。然燈",
    "T36n1739_004:0740b01": "得光明。不殺得長壽。布施得資財。忍辱得端",
    "T36n1739_004:0740b02": "正。一一因果屬對相似具足。仍對治種種法",
    "T36n1739_004:0740b03": "門。始得見性成佛。如華嚴經即不然。一念頓",
    "T36n1739_004:0740b04": "證法界法門。身心性相本唯法體。施為運用",
    "T36n1739_004:0740b05": "動寂任真運無作智即是佛也。為一切佛應",
    "T36n1739_004:0740b06": "如是。無長無短始終畢竟。法皆如是。於一真",
    "T36n1739_004:0740b07": "法界任法施為。悉皆具足恒沙德用。即因即",
    "T36n1739_004:0740b08": "果。以此普門法界理智諸障自無。無別對治",
    "T36n1739_004:0740b09": "別修別斷。不見變化。變與不變無異性相故。",
    "T36n1739_004:0740b10": "普觀一切無非法門。無非解脫。但為自心強",
    "T36n1739_004:0740b11": "生繫著。為多事故沈潛苦流。故勞聖說種種",
    "T36n1739_004:0740b12": "差別。於所說處復生繫著。以此義故。聖說不",
    "T36n1739_004:0740b13": "同。或漸或圓。應諸根器。如此經教頓示圓乘。",
    "T36n1739_004:0740b14": "上上乘人所應堪受。設不堪受者當須樂修。",
    "T36n1739_004:0740b15": "究竟歸流畢居此海。是故餘教先因後果。不",
    "T36n1739_004:0740b16": "同此教因果同時。為法性智海中因果不可",
    "T36n1739_004:0740b17": "得故。為不可得中因果同時無有障礙也。可",
    "T36n1739_004:0740b18": "得因果即有前後。有所得者皆是無常。非究",
    "T36n1739_004:0740b19": "竟說也。若先因後果者。因亦不成故果亦壞",
    "T36n1739_004:0740b20": "也。緣生之法不相續故。即斷滅故。自他不成",
    "T36n1739_004:0740b21": "故。如數一錢不數後錢。無後二者一亦不成。",
    "T36n1739_004:0740b22": "為剎那不相續。剎那因不成果亦壞。多劫不",
    "T36n1739_004:0740b23": "相續。多劫因果壞。要待數後錢時前一始成。",
    "T36n1739_004:0740b24": "因果亦爾。要待一時中無間者。因果始成。若",
    "T36n1739_004:0740b25": "爾者。如數兩錢同數無前無後。誰為一二。如",
    "T36n1739_004:0740b26": "&#x7AEA;二指誰為因果。如二指等隨心數處為因。",
    "T36n1739_004:0740b27": "後數為果。若是有前有後即有中間者。還有",
    "T36n1739_004:0740b28": "剎那間斷。有間斷者不成因果。若同時者如",
    "T36n1739_004:0740b29": "&#x7AEA;二指無前無後。誰為因果。亦皆不成。如此",
    "T36n1739_004:0740c01": "華嚴經因果同時者。俱無如是前後及同時",
    "T36n1739_004:0740c02": "情量繫著妄想。有無俱不俱常無常等繫著",
    "T36n1739_004:0740c03": "因果。但了法體非所施設。非因果繫名為因",
    "T36n1739_004:0740c04": "果。非情所立同時前後之妄想也。如是者何。",
    "T36n1739_004:0740c05": "異楞伽漸教之說。此則不然。前說教主別問",
    "T36n1739_004:0740c06": "答主別等。即明文殊普賢佛等三德體用主",
    "T36n1739_004:0740c07": "伴無礙故。楞伽經中。化佛及大慧菩薩。問答",
    "T36n1739_004:0740c08": "破相。但知顯理。無繫著故。不論緣起法界。如",
    "T36n1739_004:0740c09": "緣起法界者。法界不成不破。但知了法如是",
    "T36n1739_004:0740c10": "故。是故楞伽經云。先示相似物後當與真實。",
    "T36n1739_004:0740c11": "又云。得相者是識。不得相者是智。即是明成",
    "T36n1739_004:0740c12": "壞也。如此經中意者。即真無有假法。諸法總",
    "T36n1739_004:0740c13": "真。純真無假。更無相似存真存假。經云。眾生",
    "T36n1739_004:0740c14": "界即佛界也。如此經中。文殊以理會行。普賢",
    "T36n1739_004:0740c15": "以行會理。二人體用相徹。以成一真法界。前",
    "T36n1739_004:0740c16": "後相收。四十品經互相該括。前後相徹文義",
    "T36n1739_004:0740c17": "相收。一法門中具多法也。是故經云。於多法",
    "T36n1739_004:0740c18": "中為一法。於一法中為眾多。於漸教中。設有",
    "T36n1739_004:0740c19": "少分義同。多分不相似故。如覺首等十首菩",
    "T36n1739_004:0740c20": "薩。各說一法以成十信。於十信中共成一信。",
    "T36n1739_004:0740c21": "為十箇信位。互體相成不獨施設。以十信成",
    "T36n1739_004:0740c22": "一信。以一信成十信。有解者不可偏取一門。",
    "T36n1739_004:0740c23": "十慧菩薩。十林菩薩。十幢菩薩。十藏菩薩。",
    "T36n1739_004:0740c24": "又說十定十通十忍。如是一一位次法門皆",
    "T36n1739_004:0740c25": "悉如是。互相成就如帝釋網。互相徹入一中",
    "T36n1739_004:0740c26": "無量無量中一。諸佛菩薩體用相成。因果相",
    "T36n1739_004:0740c27": "入同時無二。如經中說。法慧菩薩入定。即十",
    "T36n1739_004:0740c28": "方世界同名法慧佛來。功德林菩薩入定。即",
    "T36n1739_004:0740c29": "十方世界同名功德林佛來。金剛幢菩薩入",
    "T36n1739_004:0741a01": "定。即十方世界同名金剛幢佛來。金剛藏菩",
    "T36n1739_004:0741a02": "薩入定。即十方世界同名金剛藏佛來摩頂。",
    "T36n1739_004:0741a03": "如是位位之內地地之中。佛與菩薩因果相",
    "T36n1739_004:0741a04": "成。體用相徹。所來諸佛即明是果。入定菩薩",
    "T36n1739_004:0741a05": "即明是因。因果無二故。於佛法身智體上。安",
    "T36n1739_004:0741a06": "立十住十行十迴向十地十一地等行相引接",
    "T36n1739_004:0741a07": "凡俗化生之門。諸位則佛佛則諸位。若上上",
    "T36n1739_004:0741a08": "根人於此教中起信者。還依此法。創首十住",
    "T36n1739_004:0741a09": "初心正證如來佛果智法。方行一切菩薩萬",
    "T36n1739_004:0741a10": "行。為初證之首。為知法智體性故。設同凡事。",
    "T36n1739_004:0741a11": "經過多劫行。而於自見本不移時。於初發心",
    "T36n1739_004:0741a12": "時與三世佛同成正覺。無前後際故法如是",
    "T36n1739_004:0741a13": "故。應如是知。不同權教經三僧祇方成佛果。",
    "T36n1739_004:0741a14": "是故今言與諸三乘得果別故。又於經乘如",
    "T36n1739_004:0741a15": "來一切智乘得佛果故。無二乘人得四沙門",
    "T36n1739_004:0741a16": "果。亦無權教菩薩諸地行相因前果後也。",
    "T36n1739_004:0741a17": "[0741a17] 第五明地位所行行相別者。凡發大乘心者。",
    "T36n1739_004:0741a18": "依其根品有六種乘三種五位十地差別行相",
    "T36n1739_004:0741a19": "不同。其名數如何。一念佛願生淨土門。二作",
    "T36n1739_004:0741a20": "淨土觀行所生淨土門。三修空無我觀所乘",
    "T36n1739_004:0741a21": "門。四和會有無觀智門。五漸見佛性進修門。",
    "T36n1739_004:0741a22": "六頓證佛性圓融門。修大乘者不離此六種",
    "T36n1739_004:0741a23": "所乘行相。何者。三種五位十地。一修假詮假",
    "T36n1739_004:0741a24": "真如等安立五位十地。二分修分真分證一",
    "T36n1739_004:0741a25": "分真如安立五位十地。三頓修頓。真頓證佛",
    "T36n1739_004:0741a26": "境界圓滿真如安立十地五位行相。此佛乘",
    "T36n1739_004:0741a27": "中無假法言說名相總真也。如是三種十地",
    "T36n1739_004:0741a28": "五位行相。向菩提者。行菩薩行者。滿佛果",
    "T36n1739_004:0741a29": "者。莫不總在其中。今以總舉。各以已所乘宗",
    "T36n1739_004:0741b01": "辨其權實。使令離障進修有功。不相誹毀。顯",
    "T36n1739_004:0741b02": "了差別令無疑悔。令進修者分明了知權實",
    "T36n1739_004:0741b03": "故。令成佛者不&#x8FC3;滯其功故。",
    "T36n1739_004:0741b04": "[0741b04] 一念佛力修戒發願力生於淨土者。是化淨",
    "T36n1739_004:0741b05": "土非真淨土。為非見性及不了無明是一切",
    "T36n1739_004:0741b06": "如來根本智故。是有為故。如阿彌陀經是",
    "T36n1739_004:0741b07": "也。",
    "T36n1739_004:0741b08": "[0741b08] 二作淨土。觀行所生淨土者。是化淨土。從心",
    "T36n1739_004:0741b09": "想生故。是有為故。不見佛性本智慧故。則無",
    "T36n1739_004:0741b10": "量壽觀經是也。",
    "T36n1739_004:0741b11": "[0741b11] 三修空無我觀所乘門者。為初說般若破凡",
    "T36n1739_004:0741b12": "夫實有二乘生空我執故。多修空法。有無俱",
    "T36n1739_004:0741b13": "空門為空觀增勝故。雖行六波羅蜜修種種",
    "T36n1739_004:0741b14": "菩提分法得六神通。行菩薩行。福勝人天。不",
    "T36n1739_004:0741b15": "生佛家。不見佛性。為析法明空。不了無明是",
    "T36n1739_004:0741b16": "如來智慧故。華嚴經亦同此訶責。如前已述。",
    "T36n1739_004:0741b17": "如法華經云。若持八萬四千法藏十二部經。",
    "T36n1739_004:0741b18": "為人演說。令諸聽者。得六神通。亦未為難。聽",
    "T36n1739_004:0741b19": "受此經。是則為難。法華經成就佛乘故。非菩",
    "T36n1739_004:0741b20": "薩乘故。是故如來於涅槃經中說。一切眾生",
    "T36n1739_004:0741b21": "皆有佛性常樂我淨。有諸菩薩自悔過言。我",
    "T36n1739_004:0741b22": "於無量劫流轉生死。只為無我之所惑亂故",
    "T36n1739_004:0741b23": "如此過故。迴心方可得見性達我是智。諸般",
    "T36n1739_004:0741b24": "若中有文殊師利菩薩為問答者。皆論一分",
    "T36n1739_004:0741b25": "法身佛性道理。如文殊般若是也。若與聲聞",
    "T36n1739_004:0741b26": "為問答者。多為破二乘生空我執說法空故。",
    "T36n1739_004:0741b27": "與普賢問答者。多約行門。凡說法依根。但見",
    "T36n1739_004:0741b28": "問答主師可知。表裏准之可見。",
    "T36n1739_004:0741b29": "[0741b29] 四和會有無觀智門者。即解深密經第三時",
    "T36n1739_004:0741c01": "教說九識為淨識。與業種為依。并說三性三",
    "T36n1739_004:0741c02": "無性。所謂遍計所執性。依他起性。圓成實性。",
    "T36n1739_004:0741c03": "互相成壞離諸執障不成不壞。性自涅槃。如",
    "T36n1739_004:0741c04": "深密經頌曰。一切諸法皆無性。無生無滅本",
    "T36n1739_004:0741c05": "來寂。諸法自性恒涅槃。誰有智慧無密意。此",
    "T36n1739_004:0741c06": "經為破般若修空增勝者壞緣生法。空見現",
    "T36n1739_004:0741c07": "前違道理故。於此經成就緣生。諸法自體涅",
    "T36n1739_004:0741c08": "槃不須誹撥。言空言有。互相破斥。不合計有。",
    "T36n1739_004:0741c09": "不合計無。又此經雖安立十地名同華嚴。於",
    "T36n1739_004:0741c10": "中義意軌則各別。又無地前三賢十信等位。",
    "T36n1739_004:0741c11": "但立十地斷惑行相。及說佛地為第十一地。",
    "T36n1739_004:0741c12": "於其十一地位之內。復說有十一種&#x9E81;重二",
    "T36n1739_004:0741c13": "十二種愚癡。所以此經不安立地前三賢十",
    "T36n1739_004:0741c14": "信行門。為此經地前非見道故。又為第三時",
    "T36n1739_004:0741c15": "教中但和會有無。未是文殊普賢理事攝行",
    "T36n1739_004:0741c16": "滿故。是故華嚴經中說十信十住十行十迴",
    "T36n1739_004:0741c17": "向十地法門時。十方諸佛同來印可故。一切",
    "T36n1739_004:0741c18": "諸佛國土總說此門故。十三種相加表真實",
    "T36n1739_004:0741c19": "故。三乘經中但說十一地。攝諸眾生不盡故。",
    "T36n1739_004:0741c20": "此則是三種十地中假詮假智假真如十地行",
    "T36n1739_004:0741c21": "故。何以然者。為此十一地是佛位。佛位之內",
    "T36n1739_004:0741c22": "猶有障故。明十一地以前未有真理本智故。",
    "T36n1739_004:0741c23": "若全真理智。云何十一地有十一&#x9E81;重既有",
    "T36n1739_004:0741c24": "&#x9E81;重。即非地地中有佛智為因果故。此經且",
    "T36n1739_004:0741c25": "漸和會有無令無滯住。未似普賢文殊理事",
    "T36n1739_004:0741c26": "智盡大用而說故。如仁王經說。五位十地行",
    "T36n1739_004:0741c27": "門安立。從凡漸習。積行多生。修假真如。又",
    "T36n1739_004:0741c28": "有教說地前伏惑地上見道。或說留惑不斷",
    "T36n1739_004:0741c29": "要經三僧祇劫方可成佛。如是等教。並對權",
    "T36n1739_004:0742a01": "根假施設有。未為實說。但化佛所說。皆是引",
    "T36n1739_004:0742a02": "中下根人未盡實說。餘准可知。又二乘人迴",
    "T36n1739_004:0742a03": "心。向權教中所忻佛果。及權教菩薩所忻佛",
    "T36n1739_004:0742a04": "果。僧祇滿後。但只樂求三千大千世界佛之",
    "T36n1739_004:0742a05": "報果。不忻十佛境界毘盧遮那無盡十方境",
    "T36n1739_004:0742a06": "界之報果也。不如華嚴經中十信菩薩所忻",
    "T36n1739_004:0742a07": "佛果。勝解心上具足凡夫。即樂忻修十身毘",
    "T36n1739_004:0742a08": "盧遮那之境界。深心廣大盡無極重玄之妙",
    "T36n1739_004:0742a09": "境界也。不同權教佛境界。皆立分齊限量。此",
    "T36n1739_004:0742a10": "乃為根狹未廣故。且權安立。如解深密經中",
    "T36n1739_004:0742a11": "十地斷惑分齊。第一初地中對治惡趣煩惱",
    "T36n1739_004:0742a12": "業生雜染障故。第二地中對治微細誤犯現",
    "T36n1739_004:0742a13": "行障。第三地中對治欲貪障。第四地中對治",
    "T36n1739_004:0742a14": "定及法愛障。第五地中對治生死涅槃一向",
    "T36n1739_004:0742a15": "背趣障。第六地中對治&#x9E81;相現行障。第七地",
    "T36n1739_004:0742a16": "中對治細相現行障。第八地中對治於無相",
    "T36n1739_004:0742a17": "無作功用及於有相不得自在障。第九地中",
    "T36n1739_004:0742a18": "對治於一切種善巧言辯不得自在障。第十",
    "T36n1739_004:0742a19": "地中對治不得圓滿法身證得障。善男子。此",
    "T36n1739_004:0742a20": "奢摩他毘&#x9262;舍那。於如來地對治極微細最",
    "T36n1739_004:0742a21": "極微細障及所知障。如華嚴經。但於地前三",
    "T36n1739_004:0742a22": "賢初發心住中。即能頓證佛果法門。普印諸",
    "T36n1739_004:0742a23": "位十住十行十迴向十地等覺等位。如印印",
    "T36n1739_004:0742a24": "時文相具足無前後際。即以初發心時頓印",
    "T36n1739_004:0742a25": "三界無明。便為佛智之海。以如來法身智身",
    "T36n1739_004:0742a26": "大悲之印。一時頓印世間。以為法界大用。無",
    "T36n1739_004:0742a27": "前後故。法如是故。不同權教法外施設。且引",
    "T36n1739_004:0742a28": "三根來歸一實故。[0742a28] 五漸見佛性進修門者。如",
    "T36n1739_004:0742a29": "涅槃經云。十住菩薩少分見性。乃至十地未",
    "T36n1739_004:0742b01": "能了了。起信論云。十住菩薩少分得見法身。",
    "T36n1739_004:0742b02": "化八相成道故。如彼論釋。言是願力所為。既",
    "T36n1739_004:0742b03": "是願力非為實報。總為漸見佛性。皆是權教",
    "T36n1739_004:0742b04": "分分中漸引之宗非為圓故。如是之類。從初",
    "T36n1739_004:0742b05": "發心所證佛果不定僧祇。何以故。如涅槃經。",
    "T36n1739_004:0742b06": "記屠兒廣額於賢劫中成佛。闡提創發心上",
    "T36n1739_004:0742b07": "有越劫之功。何況具信根。復能少分見性者。",
    "T36n1739_004:0742b08": "何有僧祇之劫哉。世有諸德解屠兒廣額是",
    "T36n1739_004:0742b09": "化作者。此乃曲逐人情。未詳佛意者也。漸漸",
    "T36n1739_004:0742b10": "引權向實。豈令見劫存情令違本耶。漸漸引",
    "T36n1739_004:0742b11": "至龍女善財一念之中得成佛者。始成實說。",
    "T36n1739_004:0742b12": "三乘小見但念長時。智性本無。空嗟忻仰。無",
    "T36n1739_004:0742b13": "繩自縛。何有休期。前略說三種十地。又以經",
    "T36n1739_004:0742b14": "義較量有六種十地者。如三乘教中有三種",
    "T36n1739_004:0742b15": "十地。實教中有三種十地。如仁王經解深密",
    "T36n1739_004:0742b16": "經大品經。此三部經中所說十地。多立假真",
    "T36n1739_004:0742b17": "如門。以成十地行相。此是權教中三種十地。",
    "T36n1739_004:0742b18": "第四如涅槃經中。十住菩薩少分見性。十地",
    "T36n1739_004:0742b19": "菩薩見性未能了了。即明以佛性為所乘門。",
    "T36n1739_004:0742b20": "分修分證十地。第五又涅槃經如牛食雪山",
    "T36n1739_004:0742b21": "肥膩草純得醍醐等。即初發心上同佛正覺",
    "T36n1739_004:0742b22": "故。第六一乘十地。如華嚴經以說法界門重",
    "T36n1739_004:0742b23": "玄無量無盡法以成十地。是為六種十地。涅",
    "T36n1739_004:0742b24": "槃法華屠兒龍女剎那成佛。皆是引權向實",
    "T36n1739_004:0742b25": "教故。但三乘十地菩薩所忻佛果境界。但忻",
    "T36n1739_004:0742b26": "三千大千世界為報佛之果故。此即實教中",
    "T36n1739_004:0742b27": "第三化身。非為實報身故。三種化身。一化身",
    "T36n1739_004:0742b28": "者。化作種種眾生身。二化身者。化作一四天",
    "T36n1739_004:0742b29": "下及二十八天所化之佛。三化身者。化作三",
    "T36n1739_004:0742c01": "千大千世界佛也。實報身者。十身毘盧遮那。",
    "T36n1739_004:0742c02": "互融相徹重玄境界。量齊法界及徹纖塵。塵",
    "T36n1739_004:0742c03": "塵之內皆齊法界。具如華嚴經說。三乘之教",
    "T36n1739_004:0742c04": "既權所說法門。及佛報境界總未實說。是故",
    "T36n1739_004:0742c05": "大品經中名共三乘教三乘共行十地。第二",
    "T36n1739_004:0742c06": "解深密經所說十地。直為解深密。廣意菩薩",
    "T36n1739_004:0742c07": "廣慧菩薩清淨慧菩薩等。共為問答主伴說",
    "T36n1739_004:0742c08": "十地門。不共聲聞為問答主伴。為深密經迴",
    "T36n1739_004:0742c09": "彼般若樂空增勝者故。此大品深密等經。但",
    "T36n1739_004:0742c10": "說十地之名。無地前十信三賢四資糧位。第",
    "T36n1739_004:0742c11": "三如仁王經中具足五位行相法門。如是權",
    "T36n1739_004:0742c12": "教中所說三賢十聖。多分總是說假真如。次",
    "T36n1739_004:0742c13": "第漸細方明佛性。方可說乘如來乘直至道",
    "T36n1739_004:0742c14": "場。將知權教非真。所說地位次第未實。第四",
    "T36n1739_004:0742c15": "如來乘中。如涅槃經中說十住少分。見性十",
    "T36n1739_004:0742c16": "地菩薩未全了了者。如起信論中十住菩薩",
    "T36n1739_004:0742c17": "少分見性以誓願力能八相成佛者。是其流",
    "T36n1739_004:0742c18": "也。雖未圓滿。為見少分性力故。勢力如是。猶",
    "T36n1739_004:0742c19": "如儲君為有因緣父王令其該召君政。為是",
    "T36n1739_004:0742c20": "王真子故。力堪如是故。為少見性故。為如來",
    "T36n1739_004:0742c21": "真子生佛家故。不同餘教假真如假智等待",
    "T36n1739_004:0742c22": "於初地方云生佛家故。明見性力真勝餘宗",
    "T36n1739_004:0742c23": "故。少分如是。何況全得。第五明圓教十地者。",
    "T36n1739_004:0742c24": "一念體道智全佛故。以會無明體全智故。[0742c24] 經",
    "T36n1739_004:0742c25": "云。一成一切成。一壞一切壞。後當廣明。是名",
    "T36n1739_004:0742c26": "五種十地。此四種十地位次第行相。以化下",
    "T36n1739_004:0742c27": "中根接生門中大同小異。至於本法教門。而",
    "T36n1739_004:0742c28": "權教之中三種。假立真如為觀智。與從法身",
    "T36n1739_004:0742c29": "佛性體上安立漸頓二門全別。如權教中雖",
    "T36n1739_004:0743a01": "復還從初地之中。對治惡趣煩惱業生雜染",
    "T36n1739_004:0743a02": "障。乃至第七地中對治細相現行。猶成障障",
    "T36n1739_004:0743a03": "無相智。未全自在。至於八地無相無作功用",
    "T36n1739_004:0743a04": "及於有相功用亦未自在。如是地地中不自",
    "T36n1739_004:0743a05": "在。皆有障故。前依解深密經中地位斷惑次",
    "T36n1739_004:0743a06": "第法門說。如三乘中十地畢定如是。階降斷",
    "T36n1739_004:0743a07": "惑經三僧祇。百劫修相好業。如涅槃經等佛",
    "T36n1739_004:0743a08": "性門中安立諸地次第。如前已明。如本業瓔",
    "T36n1739_004:0743a09": "珞經云。十住菩薩銅寶瓔珞銅輪王百福子",
    "T36n1739_004:0743a10": "為眷屬。生一佛土。受佛學行。教二天下。十行",
    "T36n1739_004:0743a11": "菩薩銀寶瓔珞銀輪王五百福子為眷屬。生",
    "T36n1739_004:0743a12": "三佛國中。受佛教行化三天下。十迴向菩薩",
    "T36n1739_004:0743a13": "金剛寶瓔珞金輪王千福子為眷屬。入十方",
    "T36n1739_004:0743a14": "佛國中。化一切眾生。處四天下。初地已上百",
    "T36n1739_004:0743a15": "寶瓔珞二地千寶三地萬寶四地菩薩不可稱",
    "T36n1739_004:0743a16": "數寶為瓔珞。乃至十地寶瓔珞漸漸增廣。及",
    "T36n1739_004:0743a17": "十地十一地通佛法王。及三賢菩薩總有十",
    "T36n1739_004:0743a18": "五種輪王位。廣如瓔珞經說。又言三賢菩薩",
    "T36n1739_004:0743a19": "伏三界煩惱&#x9E81;業道&#x9E81;相續果。亦不起&#x9E81;見",
    "T36n1739_004:0743a20": "道。喜忍伏三業道。離垢忍伏地獄餓鬼畜生",
    "T36n1739_004:0743a21": "人中業道。明忍伏六天業道。炎忍伏諸業道。",
    "T36n1739_004:0743a22": "勝忍伏疑見業道。現忍伏因緣業道。無生忍",
    "T36n1739_004:0743a23": "伏果業道。不動忍伏色因業道。光忍伏心因",
    "T36n1739_004:0743a24": "業道。寂滅忍伏心色二習業道。無垢忍伏習",
    "T36n1739_004:0743a25": "果業道。習前已除而果不敗亡。是故佛子。三",
    "T36n1739_004:0743a26": "賢名為伏斷。喜忍已上亦伏亦斷一切煩惱。",
    "T36n1739_004:0743a27": "覺忍現時法界中一切無明。頓斷無餘。如是",
    "T36n1739_004:0743a28": "以上說十一種忍。三賢菩薩用除三界&#x9E81;煩",
    "T36n1739_004:0743a29": "惱故。亦伏斷故。解云。三賢者即菩薩也。十住",
    "T36n1739_004:0743b01": "十行十迴向地前三位也。又瓔珞經云。佛子。",
    "T36n1739_004:0743b02": "初地一念無相法身智。成就百萬阿僧祇功",
    "T36n1739_004:0743b03": "德。雙照二諦心心寂滅。法流水中不可以凡",
    "T36n1739_004:0743b04": "夫心識量二種法身。解云。二種身者。一法性",
    "T36n1739_004:0743b05": "身。二報化身。法流水者。言初地菩薩。即法性",
    "T36n1739_004:0743b06": "智流中任運至佛位故無所修造。何況二地",
    "T36n1739_004:0743b07": "三地。故又經云。地前三賢菩薩入聖人位。但",
    "T36n1739_004:0743b08": "法性流中心心寂滅。自然流入妙覺大海。佛",
    "T36n1739_004:0743b09": "子。乃至三賢十地之名亦名無相。但以應化",
    "T36n1739_004:0743b10": "故。古佛道法有十地之名。此經即是說華嚴",
    "T36n1739_004:0743b11": "經以後教化三乘人。於別時中重於初始成",
    "T36n1739_004:0743b12": "佛菩提樹下。略敘華嚴法門。此瓔珞經中皆",
    "T36n1739_004:0743b13": "言。我曾於普光明堂說淨土法門。乃至忉利",
    "T36n1739_004:0743b14": "天說十住。今更略說。廣如經說。准此經次第",
    "T36n1739_004:0743b15": "說十地以後。於第三禪中說十一地法門。經",
    "T36n1739_004:0743b16": "在西方不來。經云。佛子。吾先於第三禪中集",
    "T36n1739_004:0743b17": "八禪眾。說一生補處菩薩。入佛華三昧說百",
    "T36n1739_004:0743b18": "萬億偈。今以略說一偈之義開眾生心。汝等",
    "T36n1739_004:0743b19": "受持。又依瓔珞經安立十地斷惑法相門。[0743b19] 經",
    "T36n1739_004:0743b20": "云。佛子。前三賢伏三界無明而用除&#x9E81;業。何",
    "T36n1739_004:0743b21": "故。當受生時善為緣子。解云。三賢菩薩初受",
    "T36n1739_004:0743b22": "法性智慧生佛家時。悲心增勝。為觀一切三",
    "T36n1739_004:0743b23": "界眾生總為子故。誓願無捨。為慈悲故。潤生",
    "T36n1739_004:0743b24": "三界業故。三界受生。又經云。為潤業故受未",
    "T36n1739_004:0743b25": "來果故名息用。解云。於三界無造新業故為",
    "T36n1739_004:0743b26": "息用。又經云。而不斷愛用。解云。然三界業亡",
    "T36n1739_004:0743b27": "慈業受生不亡。經云。有十一人亦伏法界中",
    "T36n1739_004:0743b28": "三界業果故。解云。十一人者。十地并等覺位",
    "T36n1739_004:0743b29": "為十一人。又經云。初地乃至七地三界業果",
    "T36n1739_004:0743c01": "俱伏盡無餘八地乃盡故。解云。七地已前伏",
    "T36n1739_004:0743c02": "盡。八地稱法盡故。從此以上示現作佛王宮",
    "T36n1739_004:0743c03": "受生出家得道轉法輪滅度。示現一切化佛",
    "T36n1739_004:0743c04": "境界故。無子三界之報。唯有無明習在。解云。",
    "T36n1739_004:0743c05": "此八地現前任無功用智。雖度眾生無眾生",
    "T36n1739_004:0743c06": "想。七地已前悲勝。八地以後無相智現前智",
    "T36n1739_004:0743c07": "勝。雖無受生任運度人。非無愛法習故。佛地",
    "T36n1739_004:0743c08": "始盡以本願力故變化生。是以我昔天中說",
    "T36n1739_004:0743c09": "生不生義業生變生。佛子。聖位中二種業。一",
    "T36n1739_004:0743c10": "慧業無想生智心心緣法而生無照。是名慧",
    "T36n1739_004:0743c11": "業。二功德業。實智出有諦中有為無漏。集百",
    "T36n1739_004:0743c12": "萬阿僧祇功德故。名為功德業。從初聖已上",
    "T36n1739_004:0743c13": "而現受生。以變易故不造新。以願力故住受",
    "T36n1739_004:0743c14": "百劫千劫變化生。已上並依本業瓔珞經說。",
    "T36n1739_004:0743c15": "此即是圓教中亦頓亦漸二門。亦頓者。此經",
    "T36n1739_004:0743c16": "云。三賢菩薩即入聖位。入法性流中。任運至",
    "T36n1739_004:0743c17": "佛海。更無造作。亦漸者。斷惑階降一一進修。",
    "T36n1739_004:0743c18": "此瓔珞經三賢十住。即入法性之流。不同權",
    "T36n1739_004:0743c19": "教初地見道道前伏惑。若望華嚴經十地品",
    "T36n1739_004:0743c20": "初地令凡夫修行。不云要聖人方學。彼經自",
    "T36n1739_004:0743c21": "有明文。又明退者。如瓔珞經云。佛子。若退若",
    "T36n1739_004:0743c22": "進者。十住以前一切凡夫法中。發菩提心。有",
    "T36n1739_004:0743c23": "恒河沙眾生學行佛法。信想心中行者是退",
    "T36n1739_004:0743c24": "分善根。諸善男子。一劫二劫乃至修行十信",
    "T36n1739_004:0743c25": "入十住。是人爾時從初住至第六住中。若修",
    "T36n1739_004:0743c26": "第六般若波羅蜜。正觀現前。復為諸佛菩薩",
    "T36n1739_004:0743c27": "善知識所護念故。出到第七住。常住不退自",
    "T36n1739_004:0743c28": "在。七住以前名為退分。佛子。若不退者。入第",
    "T36n1739_004:0743c29": "六般若修行於空。無我無人無主者。畢竟不",
    "T36n1739_004:0744a01": "生。畢竟入定位。佛子。若不值善知識者。若",
    "T36n1739_004:0744a02": "一劫若二劫退菩提心。如我初會眾中有八",
    "T36n1739_004:0744a03": "萬人退。如淨目天子。法身王子舍利弗等。欲",
    "T36n1739_004:0744a04": "入第七住。其中值惡因緣故退入凡夫不善",
    "T36n1739_004:0744a05": "中。不名習種性人。退入外道。若一劫若十劫",
    "T36n1739_004:0744a06": "乃至千劫。作大邪見及五逆。無惡不造也。問",
    "T36n1739_004:0744a07": "如涅槃經。聞常住二字。尚七劫不墮地獄。如",
    "T36n1739_004:0744a08": "華嚴經云。設聞如來名及所說法不生信解。",
    "T36n1739_004:0744a09": "亦能成種。必得解脫至成佛故。何故今言第",
    "T36n1739_004:0744a10": "六住心及從凡夫信位。猶言有退。此意若為",
    "T36n1739_004:0744a11": "和會。解云。十信之中勝解未成。未得謂得。便",
    "T36n1739_004:0744a12": "生憍慢。不近善友。不敬賢良。為慢怠故。久處",
    "T36n1739_004:0744a13": "人天。惡業便起。能熟大地獄業。若一信不慢。",
    "T36n1739_004:0744a14": "常求勝友。即無此失。若權教中第六住心可",
    "T36n1739_004:0744a15": "有退位。實教中為稽滯者責令進修。如舍利",
    "T36n1739_004:0744a16": "弗是示現聲聞。非實聲聞。所作方便皆度眾",
    "T36n1739_004:0744a17": "生使令進策。如權教中第六住心可說實退。",
    "T36n1739_004:0744a18": "何以故。為權教中地前三賢總未見道。所修",
    "T36n1739_004:0744a19": "作業皆是有為。所有無明皆是折伏。功不強",
    "T36n1739_004:0744a20": "者。便生退還。若折伏有力亦不退失。如蛇有",
    "T36n1739_004:0744a21": "毒。為&#x546A;力故毒不能起。但於佛法中種於信",
    "T36n1739_004:0744a22": "心。謙下無慢。敬順賢良。於諸惡人心常慈忍。",
    "T36n1739_004:0744a23": "於諸勝己者諮受未聞。所聞勝法奉行無忘。",
    "T36n1739_004:0744a24": "所有虛妄依教蠲除。於三菩提道常勤不息。",
    "T36n1739_004:0744a25": "夫為人生之法。法合如然。但不長惡而生。何",
    "T36n1739_004:0744a26": "須慮退。已上五種十地權教中三種十地。如",
    "T36n1739_004:0744a27": "大品般若。但有十地名。第八名八人地。第九",
    "T36n1739_004:0744a28": "名乾慧地。地名少殊。解深密經中。十地名雖",
    "T36n1739_004:0744a29": "與華嚴經中十地名同。從初地至十一地。有",
    "T36n1739_004:0744b01": "十一種&#x9E81;重二十二種愚癡。此二部經中但",
    "T36n1739_004:0744b02": "有十地。總無地前四種資糧。仁王經中。雖說",
    "T36n1739_004:0744b03": "地前十信十住十行十迴向四種資糧。十信",
    "T36n1739_004:0744b04": "即說。為內凡即不同實教中十住初心便登",
    "T36n1739_004:0744b05": "聖性體齊諸佛。十信之中若不信自身與佛",
    "T36n1739_004:0744b06": "身因果無二者。不成信解。是故如來出現品",
    "T36n1739_004:0744b07": "云。菩薩摩訶薩應知自心之內一念中有十方",
    "T36n1739_004:0744b08": "諸佛成等正覺轉正法輪。何以故。佛心與自",
    "T36n1739_004:0744b09": "心無二故。如是信心方名信故。何況十住之",
    "T36n1739_004:0744b10": "位不證此心。若不證此心云何名住。以是義",
    "T36n1739_004:0744b11": "故。住於佛住名之為住。是故初發心住便成",
    "T36n1739_004:0744b12": "正覺。又權教中說十地時。並無他方佛與說",
    "T36n1739_004:0744b13": "法者同名故。又無同名佛來證成表因果同",
    "T36n1739_004:0744b14": "故。以是義故。地位及教門並是接小根眾生。",
    "T36n1739_004:0744b15": "權施設故。諸有智者。勿滯其中。應忻昇進。是",
    "T36n1739_004:0744b16": "故說華嚴經中五位十地法門時。十住中法",
    "T36n1739_004:0744b17": "慧菩薩入定欲說十住法門時。過十方千佛",
    "T36n1739_004:0744b18": "世界外有千佛世界微塵數。同名法慧佛。來",
    "T36n1739_004:0744b19": "手摩法慧菩薩頂。及語業讚歎。及與法慧智",
    "T36n1739_004:0744b20": "力十三種加持。說十行位時。功德林菩薩入",
    "T36n1739_004:0744b21": "定。十方過萬佛世界外有萬佛世界微塵數",
    "T36n1739_004:0744b22": "佛來。俱名功德林。及十三種加持功德林菩",
    "T36n1739_004:0744b23": "薩等。說十迴向時十方過百萬佛世界外有",
    "T36n1739_004:0744b24": "百萬佛世界微塵數佛來。同名金剛幢。亦十",
    "T36n1739_004:0744b25": "三種加金剛幢菩薩。十地亦然。佛與菩薩同",
    "T36n1739_004:0744b26": "名者。明因果同故。後當廣明。如十地論。是天",
    "T36n1739_004:0744b27": "親菩薩造。解十地經。是華嚴經中十地品也。",
    "T36n1739_004:0744b28": "於解義處。文義通三乘及一乘義解者。多解",
    "T36n1739_004:0744b29": "三乘義。於一乘義。人多不解。為一乘道理情",
    "T36n1739_004:0744c01": "解不及。設有以情解者。疑網不除。且信佛語",
    "T36n1739_004:0744c02": "故自疑不斷。會久在無思。不厭苦者。不滯寂",
    "T36n1739_004:0744c03": "者。悟常樂我淨者之所能知故。是故五種十",
    "T36n1739_004:0744c04": "地三種是權。餘二種十地是實教故。是故瓔",
    "T36n1739_004:0744c05": "珞經云。古佛道法為化眾生有此十地。當知",
    "T36n1739_004:0744c06": "三乘權教十地名雖同。所設方便引眾生行",
    "T36n1739_004:0744c07": "解全別。以此當處具說。未有同名佛共成印",
    "T36n1739_004:0744c08": "信因果契證。",
    "T36n1739_004:0744c09": "[0744c09] 第六明頓證佛性理智萬行圓融門者。如華",
    "T36n1739_004:0744c10": "嚴經第一會如來現相品中。如來齒間放光。",
    "T36n1739_004:0744c11": "又放眉間中道果德光明。又令普賢菩薩。入",
    "T36n1739_004:0744c12": "三昧說世界成就品華藏世界品毘盧遮那",
    "T36n1739_004:0744c13": "品。說諸佛果法令生愛樂。既生愛樂已。於第",
    "T36n1739_004:0744c14": "二會中。令文殊師利說如來名號品四聖諦",
    "T36n1739_004:0744c15": "品。於兩足輪下放光明。其光明過十佛剎微",
    "T36n1739_004:0744c16": "塵數世界外。各有十佛剎微塵數菩薩。皆來",
    "T36n1739_004:0744c17": "集會又說光明覺品菩薩問明品淨行品賢",
    "T36n1739_004:0744c18": "首品。成就十信之門。兩足輪下光者。為其最",
    "T36n1739_004:0744c19": "下。明入信之首以信為因。信為最下故。此是",
    "T36n1739_004:0744c20": "如來眉間果光放入故。前如來現相品中如",
    "T36n1739_004:0744c21": "來眉間放光已入兩足輪中。為欲明舉佛。果",
    "T36n1739_004:0744c22": "德用成信位諸有學者還信果法用成初證入",
    "T36n1739_004:0744c23": "於十信之門故以是義故。十方各有十佛剎",
    "T36n1739_004:0744c24": "微塵數十首菩薩。皆從十色世界十智如來",
    "T36n1739_004:0744c25": "所來。以十信為入道之初故。是故所來菩薩",
    "T36n1739_004:0744c26": "皆名為首。十色世界者。為十信菩薩未成實",
    "T36n1739_004:0744c27": "證明。是凡夫雖信果德佛境未離色塵。以色",
    "T36n1739_004:0744c28": "為國。十住菩薩理事圓明。以華為國。為創從",
    "T36n1739_004:0744c29": "凡位理事開敷故。十行菩薩善達簡擇覺慧",
    "T36n1739_004:0745a01": "圓明。以慧為國。十向十地以妙用自在。以妙",
    "T36n1739_004:0745a02": "為國。國從當位法門所來。以法為國。非為四",
    "T36n1739_004:0745a03": "大地水火風故。入聖智者。已離此障故。十信",
    "T36n1739_004:0745a04": "位中菩薩皆是十智佛所來者。所謂不動智",
    "T36n1739_004:0745a05": "佛。無礙智佛。解脫智佛。如是十智佛者。智為",
    "T36n1739_004:0745a06": "果德。為十信位中以果為信故。為明信從果",
    "T36n1739_004:0745a07": "來以果為因故。若不以果為信。即無所信故。",
    "T36n1739_004:0745a08": "信無所依。何故文殊師利為上首者。為文殊",
    "T36n1739_004:0745a09": "師利為啟蒙之主故。十方諸佛皆以文殊師",
    "T36n1739_004:0745a10": "利妙德為發信心之首故。以彰顯法身根本",
    "T36n1739_004:0745a11": "智故。常以文殊師利為果前之信。善賢明是",
    "T36n1739_004:0745a12": "差別智為果後之行故。是故善財童子初見",
    "T36n1739_004:0745a13": "文殊為信門。後見慈氏為佛位。後自見其身",
    "T36n1739_004:0745a14": "入普賢身。是佛果後行。文殊為小男。普賢為",
    "T36n1739_004:0745a15": "長子。二聖合體。名之為佛。文殊為法身妙慧。",
    "T36n1739_004:0745a16": "普賢為萬行威德故。體用自在名之為佛。文",
    "T36n1739_004:0745a17": "殊小男者。為信證法身根本智慧。為初生故。",
    "T36n1739_004:0745a18": "因初證本智法身能生佛家故。普賢為長子",
    "T36n1739_004:0745a19": "者。為依根本智起行行差別智治佛家法諸",
    "T36n1739_004:0745a20": "波羅蜜事自在故。常以行門建佛家法治佛",
    "T36n1739_004:0745a21": "家事。但諸經之內以文殊為問答主者。多明",
    "T36n1739_004:0745a22": "法身佛性之門。普賢為問答主者。多論其行。",
    "T36n1739_004:0745a23": "以此表之。又文殊乘師子者。為明創證法",
    "T36n1739_004:0745a24": "身佛性根本智斷惑之駿故。普賢乘香象王",
    "T36n1739_004:0745a25": "者。表行庠序為威德故。又文殊常居東方金",
    "T36n1739_004:0745a26": "色世界不動智佛所者。為明金為白色能離",
    "T36n1739_004:0745a27": "垢故。金色者。表法身也。不動智者。依法性身",
    "T36n1739_004:0745a28": "根本智起智用即無動故。普賢菩薩常居東",
    "T36n1739_004:0745a29": "方寶威德上王佛所者。明萬行為寶以此行",
    "T36n1739_004:0745b01": "故成其威德。若具行者。以法寶身自在也。威",
    "T36n1739_004:0745b02": "德無畏自在為王。若不具行者。皆有所畏。設",
    "T36n1739_004:0745b03": "居高位不得為王。為有所畏故。與文殊師利",
    "T36n1739_004:0745b04": "同在東方者。為法身智身理事體用本自一",
    "T36n1739_004:0745b05": "故本無二故。又文殊居東北方清涼山者。像",
    "T36n1739_004:0745b06": "艮卦主東北方故。艮為小男。為童蒙。為文殊",
    "T36n1739_004:0745b07": "常化凡夫啟蒙見性及本智之初首故。又與",
    "T36n1739_004:0745b08": "普賢俱在東方者。東方卯位卯為震卦。震為",
    "T36n1739_004:0745b09": "長男。又像日出東方春陽發明無物不生無",
    "T36n1739_004:0745b10": "物不照。表理智雙徹體一無二。以根本智差",
    "T36n1739_004:0745b11": "別智無別體用生萬行故。是故子為佛位。丑",
    "T36n1739_004:0745b12": "為十信寅為十住。卯為十行。辰為十向。巳為",
    "T36n1739_004:0745b13": "十地。午為等覺。未為晦明入俗同俗化迷。申",
    "T36n1739_004:0745b14": "酉戌亥為所化故。如是安立法則。法合如是",
    "T36n1739_004:0745b15": "故。易卦坎為君。离為臣。震為上相。酉為上",
    "T36n1739_004:0745b16": "將。東為青龍。西為白虎。前為朱雀。後為玄",
    "T36n1739_004:0745b17": "武。青龍為吉慶。白虎為凶害。朱雀為其明。",
    "T36n1739_004:0745b18": "玄武為其黑。是故如來治次而發明。普賢為",
    "T36n1739_004:0745b19": "相主萬行。觀音為大悲之首。治凶危為上將。",
    "T36n1739_004:0745b20": "文殊為覺蒙之首。常為接信之師。互融交參。",
    "T36n1739_004:0745b21": "以持佛家之法。皆令眾生住於中道處恬和",
    "T36n1739_004:0745b22": "之性。智慈益物。以是身皆金色。目髮紺青。體",
    "T36n1739_004:0745b23": "白而相黃。為應真和氣也。皆為無形之形無",
    "T36n1739_004:0745b24": "色之色也。若以其體用也。一一菩薩總具智",
    "T36n1739_004:0745b25": "德無邊。以其法則常以文殊為創信之首。今",
    "T36n1739_004:0745b26": "以南北。且立東西之一門。若論互融重玄一",
    "T36n1739_004:0745b27": "方總俱有十。經云。一切處普賢菩薩。一切處",
    "T36n1739_004:0745b28": "金色世界。一切處文殊師利。一切處不動智",
    "T36n1739_004:0745b29": "佛。經云。佛身充滿諸法界。普現一切眾生",
    "T36n1739_004:0745c01": "前。應受化器悉充滿。佛故處此菩提樹。一切",
    "T36n1739_004:0745c02": "佛剎微塵等。爾所佛坐一毛孔。皆有無量菩",
    "T36n1739_004:0745c03": "薩眾。各為具說普賢行。如是一方即十方無",
    "T36n1739_004:0745c04": "盡。一塵即剎海無窮。今為化儀各示分方總",
    "T36n1739_004:0745c05": "別。今言十信者。信何等位。決定成於十信之",
    "T36n1739_004:0745c06": "門。如經十信位中光明覺品云。十方一切處",
    "T36n1739_004:0745c07": "文殊師利。於十方一切處。說十方一切處法",
    "T36n1739_004:0745c08": "門。歎佛十種果德。以成信位。如光明覺品",
    "T36n1739_004:0745c09": "說。又令起信根者轉更明淨。文殊師利又問",
    "T36n1739_004:0745c10": "十首菩薩等。業不知心心不知業等十問。令",
    "T36n1739_004:0745c11": "起信者自身觀照轉令深固經云。諸法無作",
    "T36n1739_004:0745c12": "用。亦無有體性。是故彼一切各各不相知。又",
    "T36n1739_004:0745c13": "作水流火焰風起大地所生不相知喻。又下",
    "T36n1739_004:0745c14": "頌云。分別觀內身。此中誰是我。若能如是解。",
    "T36n1739_004:0745c15": "彼達我有無。文殊師利問十首菩薩。所成十",
    "T36n1739_004:0745c16": "信觀行之門。具如問明品說。又賢首品中從",
    "T36n1739_004:0745c17": "凡夫位以信為首。決定取佛大菩提果。故從",
    "T36n1739_004:0745c18": "凡夫地。信十方諸佛心不動智與自心無異",
    "T36n1739_004:0745c19": "故。只為無明所迷故。無明與十方諸佛心。本",
    "T36n1739_004:0745c20": "來無二故。從凡夫地信十方諸佛身根本智",
    "T36n1739_004:0745c21": "與自身不異故。何以故皆是一法性身一根",
    "T36n1739_004:0745c22": "本智。猶如樹枝一根生多枝葉等。以因緣故。",
    "T36n1739_004:0745c23": "一樹枝上成壞不同故。從凡夫地信如來十",
    "T36n1739_004:0745c24": "住十行十迴向十地我悉盡能行之。何以故。",
    "T36n1739_004:0745c25": "自憶無始時來波流苦海。無益之事尚以行",
    "T36n1739_004:0745c26": "之。何況如今有益之事。菩薩萬行濟眾生事。",
    "T36n1739_004:0745c27": "豈不能為。從凡夫地。信十方諸佛皆從三昧",
    "T36n1739_004:0745c28": "生我亦當得。何以故。諸佛三昧皆從如來自",
    "T36n1739_004:0745c29": "性方便生。我亦具有如來自體清淨之性與",
    "T36n1739_004:0746a01": "佛平等。從凡夫地信十方諸佛一切神通我",
    "T36n1739_004:0746a02": "亦當得。何以故。諸佛神通依真智而得。我",
    "T36n1739_004:0746a03": "但依真性智中無有煩惱無明成智。一切業",
    "T36n1739_004:0746a04": "亡唯有智慈。通化自在。從凡夫地信佛智慧",
    "T36n1739_004:0746a05": "我亦當得。何以故。一切諸佛悉從凡夫來故。",
    "T36n1739_004:0746a06": "從凡夫地信佛大悲普覆一切我亦當得。何",
    "T36n1739_004:0746a07": "以故。諸佛大悲從大願起。我亦如諸佛發大",
    "T36n1739_004:0746a08": "願故。從凡夫地信佛自在我亦當得。何以故。",
    "T36n1739_004:0746a09": "諸佛自在於性起法門。智身法身入眾生界。",
    "T36n1739_004:0746a10": "不染色塵諸根自在。我亦不離性起如來智",
    "T36n1739_004:0746a11": "故。從凡夫地信自發心經無盡劫修功行滿",
    "T36n1739_004:0746a12": "位齊諸佛。不移一念。何以故。為三世無時故。",
    "T36n1739_004:0746a13": "如是從凡夫信解始終徹佛果位。如上所發",
    "T36n1739_004:0746a14": "十種信者。必能決定成就十信之門。住於堅",
    "T36n1739_004:0746a15": "固之種。永不退轉。又十信文殊師利及覺首",
    "T36n1739_004:0746a16": "等十首菩薩。皆從十色世界來。所謂金色世",
    "T36n1739_004:0746a17": "界者。表本白淨法中來故。為明信心依本信",
    "T36n1739_004:0746a18": "故。妙色世界者。為信依理事自在妙用而生",
    "T36n1739_004:0746a19": "信故。蓮華色世界者表行信故。為蓮華表萬",
    "T36n1739_004:0746a20": "行故。瞻蔔花色世界者。表從福慶之色以理",
    "T36n1739_004:0746a21": "智大慈中和性而生信心故。五色之中黃色",
    "T36n1739_004:0746a22": "為最。此為應真色亦中宮色也。表中道色故。",
    "T36n1739_004:0746a23": "為此華為黃色華故。此信心菩薩為智慈中",
    "T36n1739_004:0746a24": "和之色應真世界來故。優&#x9262;羅華色世界者。",
    "T36n1739_004:0746a25": "其華赤黃色兼有紫焰色氣。表一行一切行",
    "T36n1739_004:0746a26": "能純能雜而生信故。寶色世界者。表智慈法",
    "T36n1739_004:0746a27": "行成信而可貴故。金剛色世界者。表以佛果",
    "T36n1739_004:0746a28": "德而生信心故。必能決斷諸煩惱故。頗梨色",
    "T36n1739_004:0746a29": "世界者。似水精表信心本清淨故。平等色世",
    "T36n1739_004:0746b01": "界者。表信法界平等無二故。如是十色世界",
    "T36n1739_004:0746b02": "皆是十信菩薩所信之法門。皆從自信法門",
    "T36n1739_004:0746b03": "中來故。曰從如是世界中來。已下本所事佛。",
    "T36n1739_004:0746b04": "所謂不動智佛。無礙智佛。解脫智佛。如是十",
    "T36n1739_004:0746b05": "箇智佛。即是佛果中佛。明信自智從佛智果",
    "T36n1739_004:0746b06": "為因故。來表不因佛果不成信故。其十住位",
    "T36n1739_004:0746b07": "中昇須彌山頂。於兩足指端放百千妙色光",
    "T36n1739_004:0746b08": "明。明前十信位。於普光明殿。兩足下千輻輪",
    "T36n1739_004:0746b09": "中放光。表信位在凡未離凡地。光出足下。為",
    "T36n1739_004:0746b10": "表以信為初因其位最下。今說十住。上昇須",
    "T36n1739_004:0746b11": "彌之頂者。明十住初心證法頂故。從地昇上",
    "T36n1739_004:0746b12": "至相盡處故。陟山王頂至法王位處故。明其",
    "T36n1739_004:0746b13": "止為山也。以入真實證。非止不會。於兩足指",
    "T36n1739_004:0746b14": "端放百千妙色光者。為明足指以艮為手足之",
    "T36n1739_004:0746b15": "指。初取聖道非止不明履踐之始。表創從十",
    "T36n1739_004:0746b16": "信凡夫之位極。始在十住初首履踐如來法",
    "T36n1739_004:0746b17": "王聖蹤。以其定門。普觀凡聖一切境界。性相",
    "T36n1739_004:0746b18": "無礙色無不妙。故稱為光。如本業瓔珞經云。",
    "T36n1739_004:0746b19": "修三賢法入聖人位法流水中。心心寂滅自",
    "T36n1739_004:0746b20": "然流入妙覺之位。然此華嚴經意即不然。識",
    "T36n1739_004:0746b21": "滅時亡。情塵頓絕。唯真智境一念則五位齊",
    "T36n1739_004:0746b22": "明。為全將佛果以為因故。設同凡夫住世百",
    "T36n1739_004:0746b23": "年及以多劫。而不見須臾可遷。不見當成佛。",
    "T36n1739_004:0746b24": "不見已成佛。不見現成佛。十住之位法既如",
    "T36n1739_004:0746b25": "是。更有何生不成佛耶。更有何生而成正覺。",
    "T36n1739_004:0746b26": "此華嚴經是本法界門。一切諸佛本住大宅。",
    "T36n1739_004:0746b27": "一切佛子究竟所歸。化身權乘總居其外。若",
    "T36n1739_004:0746b28": "有入者一入全真。此位中初發心住菩薩見",
    "T36n1739_004:0746b29": "道。住佛知見入佛知見。直與如來同身心性",
    "T36n1739_004:0746c01": "智相故。頓印五位行相。總在其中。如持明鏡",
    "T36n1739_004:0746c02": "普臨眾色。此經法門法合如是。所有歎說。應",
    "T36n1739_004:0746c03": "如是知。應如是信解。為法界法門圓無終始。",
    "T36n1739_004:0746c04": "於一念中歲月晦明重重無盡。一毫之內佛",
    "T36n1739_004:0746c05": "境眾生境色相無邊。一成一切成。一壞一切",
    "T36n1739_004:0746c06": "壞。此十住位中。有十箇菩薩。下名悉同。名之",
    "T36n1739_004:0746c07": "為慧。本從來土皆號為華。從十箇華國土來。",
    "T36n1739_004:0746c08": "本所事佛下名悉同。名之為月。釋云。此位自",
    "T36n1739_004:0746c09": "己證真善簡邪正。名之為慧。理事齊發開敷",
    "T36n1739_004:0746c10": "若華。以開敷法門為國所居。得法惱除清涼",
    "T36n1739_004:0746c11": "如月。名為本所事佛。此之名目總是十住位",
    "T36n1739_004:0746c12": "中所證法門。非虛名也。經云。爾時法慧菩薩",
    "T36n1739_004:0746c13": "以佛神力入菩薩無量方便三昧。以三昧力",
    "T36n1739_004:0746c14": "故。十方各千佛剎微塵數世界之外。有千佛",
    "T36n1739_004:0746c15": "剎微塵數諸佛。皆同一號。名曰法慧。普現其",
    "T36n1739_004:0746c16": "前。以十三種法加法慧菩薩。十三加者。語業",
    "T36n1739_004:0746c17": "加者以言稱歎善哉善哉。身業加者。以手摩",
    "T36n1739_004:0746c18": "法慧菩薩頂。智業加者。經云。即與法慧菩薩",
    "T36n1739_004:0746c19": "十種無礙智。及此土如來光照其身。是為十",
    "T36n1739_004:0746c20": "三。"
}