{
    "T30n1579_048:0556b22": "瑜伽師地論卷第四十八",
    "T30n1579_048:0556b24": "彌勒菩薩說",
    "T30n1579_048:0556b25": "三藏法師玄奘奉 詔譯",
    "T30n1579_048:0556b26": "本地分中菩薩地第十五第二持隨法",
    "T30n1579_048:0556b27": "瑜伽處住品第四之二",
    "T30n1579_048:0556b28": "[0556b28] 問增上戒住菩薩轉時。當知何行何狀何相。",
    "T30n1579_048:0556b29": "答若諸菩薩先於極歡喜住。由十種心意樂。",
    "T30n1579_048:0556c01": "已得意樂清淨。何等為十。一者於一切師",
    "T30n1579_048:0556c02": "長尊重福田不行虛誑意樂。二者於同法",
    "T30n1579_048:0556c03": "菩薩忍辱柔和易可共住意樂。三者勝伏",
    "T30n1579_048:0556c04": "一切煩惱及隨煩惱眾魔事業心自在轉意",
    "T30n1579_048:0556c05": "樂。四者於一切行深見過失意樂。五者於",
    "T30n1579_048:0556c06": "大涅槃深見勝利意樂。六者於諸妙善菩",
    "T30n1579_048:0556c07": "提分法常勤修習意樂。七者即於彼修為",
    "T30n1579_048:0556c08": "隨順故樂處遠離意樂。八者於諸世間有染",
    "T30n1579_048:0556c09": "尊位利養恭敬無所顧戀意樂。九者遠離",
    "T30n1579_048:0556c10": "下乘趣證大乘意樂。十者欲作一切有情",
    "T30n1579_048:0556c11": "一切義利意樂。如是十種無倒意樂依心而",
    "T30n1579_048:0556c12": "轉。是故說為意樂清淨。即由如是十種意",
    "T30n1579_048:0556c13": "樂。成上品故極圓滿故。是諸菩薩入證第",
    "T30n1579_048:0556c14": "二增上戒住。於此住中性戒具足。極少邪惡",
    "T30n1579_048:0556c15": "業道所攝諸惡犯戒。尚不現行。況中上品。又",
    "T30n1579_048:0556c16": "於十種圓滿業道。自性顯現。菩薩如是性",
    "T30n1579_048:0556c17": "戒具足。能以妙慧於染不染惡趣善趣。及",
    "T30n1579_048:0556c18": "諸乘中諸業現行。若因若果修證安立。如實",
    "T30n1579_048:0556c19": "了知。於異熟果及等流果如是諸業。如實",
    "T30n1579_048:0556c20": "了知。自能現斷諸不善業。自能現受一切善",
    "T30n1579_048:0556c21": "業。即於其中樂勸導他能正勸導。於其種",
    "T30n1579_048:0556c22": "種不平等業現行過失之所染污諸有情界。",
    "T30n1579_048:0556c23": "若興若衰等無差別。一切皆墮第一義苦",
    "T30n1579_048:0556c24": "並住艱辛。種種艱辛之所逼切甚可哀愍。",
    "T30n1579_048:0556c25": "於彼獲得廣大哀愍如實觀照。是諸菩薩",
    "T30n1579_048:0556c26": "安住如是增上戒住。廣見諸佛善根清淨。",
    "T30n1579_048:0556c27": "如前應知。此差別者。謂如世間善巧工匠。",
    "T30n1579_048:0556c28": "以所鍊金置迦肆娑置於火中數數燒鍊",
    "T30n1579_048:0556c29": "轉更明淨。如是菩薩善根清淨當知亦爾。",
    "T30n1579_048:0557a01": "於此住中淨心意樂成滿。趣入在所生處",
    "T30n1579_048:0557a02": "多作輪王王四大洲。以自在力令多有情",
    "T30n1579_048:0557a03": "止息犯戒不善業道。勸彼受行諸善業道。",
    "T30n1579_048:0557a04": "當知威力過前十倍。當知是名略說菩薩",
    "T30n1579_048:0557a05": "增上戒住。謂意樂淨故。性戒具足故離一切",
    "T30n1579_048:0557a06": "種毀犯戒垢故。一切業道一切因果了知通",
    "T30n1579_048:0557a07": "達故。於諸淨業能自受行。亦樂勸他令其",
    "T30n1579_048:0557a08": "受行故。於有情界諸業所生眾苦艱辛得",
    "T30n1579_048:0557a09": "大哀愍。如實觀照故。善根清淨故。受生故威",
    "T30n1579_048:0557a10": "力故。若廣宣說如十地經離垢地說。遠離一",
    "T30n1579_048:0557a11": "切犯戒垢故。名離垢地。由離一切犯戒垢",
    "T30n1579_048:0557a12": "故。即此名為增上戒住。彼離垢地當知即此",
    "T30n1579_048:0557a13": "增上戒住。",
    "T30n1579_048:0557a14": "[0557a14] 問增上心住菩薩轉時。當知何行何狀何相。",
    "T30n1579_048:0557a15": "答若諸菩薩先於增上戒住。已得十種清淨",
    "T30n1579_048:0557a16": "意樂。作意思惟解了通達。復由餘十淨心意",
    "T30n1579_048:0557a17": "樂作意思惟。成上品故極圓滿故。過增上",
    "T30n1579_048:0557a18": "戒住入增上心住。何等為十。一者作意思",
    "T30n1579_048:0557a19": "惟。我於十種淨心意樂已得清淨。二者作",
    "T30n1579_048:0557a20": "意思惟。我於十種淨心意樂。已清淨故能不",
    "T30n1579_048:0557a21": "退失。三者作意思惟。我於一切漏有漏法心",
    "T30n1579_048:0557a22": "不趣入。於違背中能正安住。四者作意思",
    "T30n1579_048:0557a23": "惟。我能於彼修對治中識正安住。五者作意",
    "T30n1579_048:0557a24": "思惟。我能於彼所修對治不復退失。六者",
    "T30n1579_048:0557a25": "作意思惟。我於如是堅固對治。不為一切",
    "T30n1579_048:0557a26": "漏有漏法一切魔軍之所勝伏。七者作意思",
    "T30n1579_048:0557a27": "惟。我今能於一切佛法。其心無有怯劣而",
    "T30n1579_048:0557a28": "轉。八者作意思惟。我今能於一切苦行無",
    "T30n1579_048:0557a29": "有怯弱。九者作意思惟。我心一向於大乘",
    "T30n1579_048:0557b01": "中深生信解。終不愛樂餘下劣乘。十者作",
    "T30n1579_048:0557b02": "意思惟。我於一切利有情事深心愛樂。由",
    "T30n1579_048:0557b03": "此十種淨心意樂作意思惟。能入菩薩增上",
    "T30n1579_048:0557b04": "心住。菩薩安住增上心住。能以種種過患行",
    "T30n1579_048:0557b05": "相壞一切行。於彼諸行深心厭離。於佛妙",
    "T30n1579_048:0557b06": "智能以種種勝利行相。見大勝利。又於其",
    "T30n1579_048:0557b07": "中能以淳淨一味欲樂。深生愛慕。於有情",
    "T30n1579_048:0557b08": "界能以種種苦惱行相觀為有苦。於諸",
    "T30n1579_048:0557b09": "有情興悲戀心。生依義心於一切行無有",
    "T30n1579_048:0557b10": "放逸。為大菩提熾然精進。於諸有情能起",
    "T30n1579_048:0557b11": "廣大悲愍意樂。觀諸有情解脫眾苦究竟方",
    "T30n1579_048:0557b12": "便。唯是一切煩惱諸纏無障礙智。觀彼解",
    "T30n1579_048:0557b13": "脫能圓證者。唯於法界一切分別現行雜染",
    "T30n1579_048:0557b14": "生起對治無分別慧。觀能成辦彼智光明",
    "T30n1579_048:0557b15": "唯是無倒勝三摩地。觀所引發一切靜慮等",
    "T30n1579_048:0557b16": "持等至皆菩薩藏。聽聞為先皆聞正法以",
    "T30n1579_048:0557b17": "為緣起。觀見是已發大精進訪求多聞。為",
    "T30n1579_048:0557b18": "聞正法不惜身命。無有資財內外愛物而",
    "T30n1579_048:0557b19": "不能捨。無有師長不誓承事。無有尊教",
    "T30n1579_048:0557b20": "不誓奉行。無有身苦而不誓受。若聞佛法",
    "T30n1579_048:0557b21": "一四句頌。歡喜勇躍勝得三千大千世界",
    "T30n1579_048:0557b22": "充滿其中大珍寶聚。聞一句法是佛所說。",
    "T30n1579_048:0557b23": "能引正等覺能淨菩薩行。歡喜踊躍勝得",
    "T30n1579_048:0557b24": "一切釋梵護世轉輪王等極尊貴位。設有告",
    "T30n1579_048:0557b25": "言。善男子聽。我有一句佛所說法。能引正等",
    "T30n1579_048:0557b26": "覺能淨菩薩行。汝欲聞不。汝今若能投大",
    "T30n1579_048:0557b27": "火坑受大苦者。當為汝說。菩薩聞已歡喜",
    "T30n1579_048:0557b28": "踊躍。答言我能。我若得聞如前所說一句",
    "T30n1579_048:0557b29": "法義。正使火坑量等三千大千世界滿中熾",
    "T30n1579_048:0557c01": "火。我從梵天尚投身入。況小火坑。為求佛",
    "T30n1579_048:0557c02": "法尚應久處大那落迦受大苦惱。況餘小",
    "T30n1579_048:0557c03": "苦而不應受。菩薩發起如是精進。求正法",
    "T30n1579_048:0557c04": "已復能如實如理思惟。要正修行法隨法行。",
    "T30n1579_048:0557c05": "方得名為隨順佛法。非但聽聞文字音聲",
    "T30n1579_048:0557c06": "而得清淨。如是知已即依所聞正緣法相。",
    "T30n1579_048:0557c07": "遠離諸欲惡不善法。廣說乃至能得世俗四",
    "T30n1579_048:0557c08": "種靜慮四無色定。及四無量五種神通。具足",
    "T30n1579_048:0557c09": "安住。既多住已復還棄捨諸靜慮等等持等",
    "T30n1579_048:0557c10": "至。願自在力還來欲界觀彼彼處。若為有",
    "T30n1579_048:0557c11": "情能作義利。若能圓滿菩提分法。即便往",
    "T30n1579_048:0557c12": "生。非但自在而生彼處。如是菩薩離欲貪",
    "T30n1579_048:0557c13": "故名斷欲縛。棄捨靜慮等持等至故名斷",
    "T30n1579_048:0557c14": "有縛。菩薩先從勝解行地。於法真如修勝",
    "T30n1579_048:0557c15": "解故。已斷見縛。邪貪恚癡畢竟不轉。廣見",
    "T30n1579_048:0557c16": "諸佛善根清淨。如前應知。此差別者。謂如",
    "T30n1579_048:0557c17": "世間善巧工匠先所燒鍊手中真金垢穢斯",
    "T30n1579_048:0557c18": "盡稱量等住。如是菩薩善根清淨當知亦",
    "T30n1579_048:0557c19": "爾。受生多分作釋天帝。善化有情令離欲",
    "T30n1579_048:0557c20": "貪。所有威力於前住中已說千數。當知此",
    "T30n1579_048:0557c21": "中有百千數。當知是名略說菩薩增上心",
    "T30n1579_048:0557c22": "住。謂心意樂作意思惟成滿趣入故。於一切",
    "T30n1579_048:0557c23": "行諸有情界及大菩提。能正通達故。於諸有",
    "T30n1579_048:0557c24": "情脫苦方便。能正推求故。於正法中起大",
    "T30n1579_048:0557c25": "恭敬訪求無倦故。能正修行法隨法行。於",
    "T30n1579_048:0557c26": "其世俗諸靜慮等等持等至無量神通。能引",
    "T30n1579_048:0557c27": "能住故。棄捨於彼願自在力隨樂受生故。",
    "T30n1579_048:0557c28": "善根清淨故。受生故。神力故。若廣宣說如十",
    "T30n1579_048:0557c29": "地經發光地說。由發聞行。正法光明等持光",
    "T30n1579_048:0558a01": "明之所顯示。是故此地名發光地。由內心",
    "T30n1579_048:0558a02": "淨能發光明。是故說名增上心住。由此義",
    "T30n1579_048:0558a03": "故名發光地。即由此義當知復名增上心",
    "T30n1579_048:0558a04": "住。",
    "T30n1579_048:0558a05": "[0558a05] 云何菩薩覺分相應增上慧住。謂諸菩薩先",
    "T30n1579_048:0558a06": "於增上心住。以求多聞增上力故。已得十",
    "T30n1579_048:0558a07": "法明入。由此十法明入。成上品故極圓滿",
    "T30n1579_048:0558a08": "故。超過增上心住入初增上慧住。如是十",
    "T30n1579_048:0558a09": "法明入文詞。如契經說。應知其相。謂若彼",
    "T30n1579_048:0558a10": "假設。若於中假設。若由此假設。若平等勝",
    "T30n1579_048:0558a11": "義。若染惱故清淨故成染成淨。若由繫縛",
    "T30n1579_048:0558a12": "煩惱所染。若由無上清淨所淨。當知是名",
    "T30n1579_048:0558a13": "十法明入略所說義。是諸菩薩住此住中。",
    "T30n1579_048:0558a14": "如契經說。不壞意樂而為上首。所有十種能",
    "T30n1579_048:0558a15": "成熟智。智成熟法。皆悉成就。長如來家得",
    "T30n1579_048:0558a16": "彼體法。觀一切種菩提薩埵增上力故。修",
    "T30n1579_048:0558a17": "四念住而為上首。三十七種菩提分法。如",
    "T30n1579_048:0558a18": "契經說。由於此法方便攝受勤修習故。最",
    "T30n1579_048:0558a19": "極微細薩迦耶見執著一切蘊界處等一切",
    "T30n1579_048:0558a20": "動亂。皆得畢竟不現行斷。由彼斷故一切",
    "T30n1579_048:0558a21": "如來所呵毀業皆不現行。一切如來所讚",
    "T30n1579_048:0558a22": "美業如實隨轉。既如是已其心轉復滋潤。",
    "T30n1579_048:0558a23": "柔和有所堪能。其心轉復種種行相皆善清",
    "T30n1579_048:0558a24": "淨。又善知恩知報恩等隨順意樂種種白",
    "T30n1579_048:0558a25": "法皆悉成就。尋求上地能修治業。發大精",
    "T30n1579_048:0558a26": "進逮得安住。由此因緣所有意樂增上意",
    "T30n1579_048:0558a27": "樂勝解界性皆得圓滿。由是因緣一切外道",
    "T30n1579_048:0558a28": "種種魔軍聖教怨敵。不能映奪不能傾動。",
    "T30n1579_048:0558a29": "廣見諸佛善根清淨。廣說如前應知其相。",
    "T30n1579_048:0558b01": "此差別者。謂如世間善巧工匠以所鍊金",
    "T30n1579_048:0558b02": "作莊嚴具。非餘未作莊嚴具金之所映奪。",
    "T30n1579_048:0558b03": "如是此中菩薩善根。非餘安住凡住菩薩",
    "T30n1579_048:0558b04": "所有善根所能映奪。如末尼寶所放光明。",
    "T30n1579_048:0558b05": "非餘寶珠所能映奪。一切世間風水雨等不",
    "T30n1579_048:0558b06": "能斷滅。所放光明如是。此中菩薩所有智",
    "T30n1579_048:0558b07": "慧光明。一切聲聞及獨覺等不能映奪。一切",
    "T30n1579_048:0558b08": "魔怨不能斷滅。受生多作蘇夜摩天王。善",
    "T30n1579_048:0558b09": "化有情令其除滅薩迦耶見。所有威力。於",
    "T30n1579_048:0558b10": "前住中說百千數。當知此中說俱胝數。當",
    "T30n1579_048:0558b11": "知是名略說菩薩覺分相應增上慧住。謂法",
    "T30n1579_048:0558b12": "明入成滿得入故。成就智故。修習菩提分",
    "T30n1579_048:0558b13": "法故。薩迦耶見等一切執著動亂斷故。制業",
    "T30n1579_048:0558b14": "開業遠離習近故。由是因緣心調柔故。隨",
    "T30n1579_048:0558b15": "順功德皆隆盛故。依所尋求修治地業發",
    "T30n1579_048:0558b16": "大精進故。由是因緣所有意樂增上意樂勝",
    "T30n1579_048:0558b17": "解界性淨修治故。由是因緣一切聖教所有",
    "T30n1579_048:0558b18": "怨敵不能映奪及傾動故。善根清淨故。受",
    "T30n1579_048:0558b19": "生故。威力故。若廣宣說如十地經焰慧地說。",
    "T30n1579_048:0558b20": "於此地中。菩提分法如實智焰。能成正法",
    "T30n1579_048:0558b21": "教慧照明。是故此地名焰慧地。又即彼地此",
    "T30n1579_048:0558b22": "中說名覺分相應增上慧住。",
    "T30n1579_048:0558b23": "[0558b23] 云何菩薩諸諦相應增上慧住。謂諸菩薩先",
    "T30n1579_048:0558b24": "於覺分相應增上慧住。已得十種平等清淨",
    "T30n1579_048:0558b25": "意樂。由彼平等清淨意樂。成上品故極圓",
    "T30n1579_048:0558b26": "滿故。超過第一增上慧住證入第二增上",
    "T30n1579_048:0558b27": "慧住。十種平等清淨意樂所有文詞。如契經",
    "T30n1579_048:0558b28": "說。應知其相。謂無等覺與諸覺等。超過",
    "T30n1579_048:0558b29": "所餘諸有情界及以諸法。如其平等當知",
    "T30n1579_048:0558c01": "是名十種平等清淨意樂略所說義。如是菩",
    "T30n1579_048:0558c02": "薩住此住中。多分希求智殊勝性。於四聖",
    "T30n1579_048:0558c03": "諦由十行相。如實了知一切文詞。如契經",
    "T30n1579_048:0558c04": "說。應知其相。謂依曉悟他依自內智依",
    "T30n1579_048:0558c05": "俱處所。名為此說。依於契經調伏本母。名",
    "T30n1579_048:0558c06": "由此說。依於現在眾苦自性。依於未來苦",
    "T30n1579_048:0558c07": "因生性。依於因盡彼盡無生性。依於修習",
    "T30n1579_048:0558c08": "彼斷方便性。名如此說。當知是名十種行相",
    "T30n1579_048:0558c09": "四聖諦智所有略義。如是於諦善巧菩薩。",
    "T30n1579_048:0558c10": "於一切行以慧正毀。於有情界增悲意",
    "T30n1579_048:0558c11": "樂。於前後際愚癡有情所有邪行。能正通達。",
    "T30n1579_048:0558c12": "為欲令彼得解脫故。攝受廣大福智資糧",
    "T30n1579_048:0558c13": "心發正願。及即於彼意樂引攝正念慧行",
    "T30n1579_048:0558c14": "而為上首。所有眾多殊勝功德皆悉增盛。諸",
    "T30n1579_048:0558c15": "餘作意皆悉遠離。以其種種成熟方便成熟",
    "T30n1579_048:0558c16": "有情。如契經說。所有種種能益有情世俗",
    "T30n1579_048:0558c17": "書論印算計等工業明處。於是一切皆能引",
    "T30n1579_048:0558c18": "發於諸有情深悲愍故。漸次乃至方便安",
    "T30n1579_048:0558c19": "立妙菩提故。隨順世間言說事故。為欲方",
    "T30n1579_048:0558c20": "便壞貧窮故。為令世間諸界錯亂人非人",
    "T30n1579_048:0558c21": "等所起災患皆息滅故。為施無罪諸戲樂",
    "T30n1579_048:0558c22": "具除彼非法諸戲樂故。諸有希求種種居",
    "T30n1579_048:0558c23": "處資生具者。為少用功皆能施與種種居處",
    "T30n1579_048:0558c24": "資生具故。為欲拔濟諸王賊等逼惱事故。",
    "T30n1579_048:0558c25": "為欲開制是處非處諸加行故。為欲安",
    "T30n1579_048:0558c26": "立吉非吉事令取捨故。為正勸獎於現法",
    "T30n1579_048:0558c27": "中令其展轉不相謀略。及為宣說當來",
    "T30n1579_048:0558c28": "無倒勝生道故。當知是名能益有情工業",
    "T30n1579_048:0558c29": "明處略所說義。其餘一切如前應知。此差",
    "T30n1579_048:0559a01": "別者。謂如世間善巧工匠以所鍊金作莊",
    "T30n1579_048:0559a02": "嚴具。牟裟羅寶瑩飾廁鈿。所有餘金無與等",
    "T30n1579_048:0559a03": "故不能映奪。如是此中菩薩善根。一切聲",
    "T30n1579_048:0559a04": "聞及諸獨覺餘地菩薩不能映奪。又如日月",
    "T30n1579_048:0559a05": "諸宿光明一切風輪不能映奪。然其迴轉共",
    "T30n1579_048:0559a06": "彼風同。如是此中菩薩妙慧。一切聲聞諸獨",
    "T30n1579_048:0559a07": "覺等不能映奪。然其所作與世共同。受生",
    "T30n1579_048:0559a08": "多作珊&#x89A9;史多天王。善化有情令捨一切",
    "T30n1579_048:0559a09": "外道邪法。所有威力當知此說千俱胝數。當",
    "T30n1579_048:0559a10": "知是名略說菩薩諸諦相應增上慧住。謂十",
    "T30n1579_048:0559a11": "平等清淨意樂成滿得入故。善巧方便觀察",
    "T30n1579_048:0559a12": "諸諦漸增長故。毀壞諸行悲愍有情漸增",
    "T30n1579_048:0559a13": "長故。即為是義長養廣大福智資糧。心發",
    "T30n1579_048:0559a14": "正願勤加行故。念慧行等德增長故。無餘",
    "T30n1579_048:0559a15": "作意以一切種成熟有情勤加行故。引發",
    "T30n1579_048:0559a16": "世間工巧業故。善根清淨故。受生故。威力",
    "T30n1579_048:0559a17": "故。若廣宣說如十地經極難勝地。今此地中",
    "T30n1579_048:0559a18": "顯示菩薩於諸聖諦決定妙智極難可勝。",
    "T30n1579_048:0559a19": "是故此地名極難勝。即由此義應知此中",
    "T30n1579_048:0559a20": "諸諦相應增上慧住。",
    "T30n1579_048:0559a21": "[0559a21] 云何菩薩緣起相應增上慧住。謂諸菩薩先",
    "T30n1579_048:0559a22": "於諸諦相應增上慧住。已得十種法平等性。",
    "T30n1579_048:0559a23": "當知文詞如經廣說。如是十種法平等性。",
    "T30n1579_048:0559a24": "成上品故極圓滿故。超過前住得入此住。",
    "T30n1579_048:0559a25": "謂於一切法。由有勝義自性無相平等性",
    "T30n1579_048:0559a26": "故。言說造作影像無相平等性故。即由此相",
    "T30n1579_048:0559a27": "自然不生平等性故。因亦不生平等性故。自",
    "T30n1579_048:0559a28": "然與因皆不生故。畢竟本寂平等性故。現有",
    "T30n1579_048:0559a29": "體事能取正智。離諸戲論平等性故。遠離",
    "T30n1579_048:0559b01": "一切取捨造作平等性故。即此煩惱眾苦雜",
    "T30n1579_048:0559b02": "染離繫解脫平等性故。分別所執境界自性",
    "T30n1579_048:0559b03": "如幻化等平等性故。無分別智所行自性有",
    "T30n1579_048:0559b04": "無無二平等性故。當知是名此中十種法平",
    "T30n1579_048:0559b05": "等性略分別義。如是菩薩住此住中於諸",
    "T30n1579_048:0559b06": "有情增長悲愍。於大菩提生起猛利欲樂",
    "T30n1579_048:0559b07": "悕求。於諸世間合散生滅。以一切種緣起正",
    "T30n1579_048:0559b08": "觀。觀察了知。依緣起智能引發空無相無",
    "T30n1579_048:0559b09": "願三解脫門。由是因緣所有自他作者受者",
    "T30n1579_048:0559b10": "有無等想皆不復轉。菩薩如是善於勝義",
    "T30n1579_048:0559b11": "顧念有情。如理通達煩惱繫故。緣和合故。",
    "T30n1579_048:0559b12": "有為諸法自性羸劣。離我我所無量過失污",
    "T30n1579_048:0559b13": "染而轉。非離一切煩惱繫縛眾緣和合。是",
    "T30n1579_048:0559b14": "故我今為自防護。應令一切煩惱繫縛眾緣",
    "T30n1579_048:0559b15": "和合皆悉斷壞。為益有情不應永滅一切",
    "T30n1579_048:0559b16": "有為。如是菩薩住此住中智悲隨逐。名無",
    "T30n1579_048:0559b17": "著智現前。般若波羅蜜多住現前。由此住",
    "T30n1579_048:0559b18": "故。於一切世間行無染而行。又即此住有",
    "T30n1579_048:0559b19": "猛利忍。於第七地有加行。行邊際菩薩忍。",
    "T30n1579_048:0559b20": "當知是彼隨順忍攝。又此無著智現前。般若",
    "T30n1579_048:0559b21": "波羅蜜多住現前。能引能引菩提眾緣。於",
    "T30n1579_048:0559b22": "諸世間有為諸行住而不住雖於寂滅見",
    "T30n1579_048:0559b23": "寂靜德而亦不住。如是菩薩方便般若智",
    "T30n1579_048:0559b24": "所隨逐。能入空三摩地。令十百千上首三",
    "T30n1579_048:0559b25": "摩地門皆現在前。如空三摩地如是。無願無",
    "T30n1579_048:0559b26": "相三摩地當知亦爾。由此上首三摩地門現",
    "T30n1579_048:0559b27": "在前故。意樂不壞。於一切種諸佛聖教一",
    "T30n1579_048:0559b28": "切外道及諸魔軍聖教怨敵。不能引奪。餘",
    "T30n1579_048:0559b29": "如前說。此差別者謂如世間善巧工匠以所",
    "T30n1579_048:0559c01": "鍊金作莊嚴具。琉璃寶珠瑩飾廁鈿。一切",
    "T30n1579_048:0559c02": "餘金不能映奪。如是此中菩薩善根清淨殊",
    "T30n1579_048:0559c03": "勝。如先所說不能映奪。又如月光於有情",
    "T30n1579_048:0559c04": "身能令悅豫。非四風輪所能斷壞。如是",
    "T30n1579_048:0559c05": "此中菩薩慧光。一切有情煩惱&#x6B1D;蒸皆能息",
    "T30n1579_048:0559c06": "滅。一切外道魔軍怨敵不能斷壞。受生多",
    "T30n1579_048:0559c07": "作妙化天王。善化有情令除一切增上慢",
    "T30n1579_048:0559c08": "等。所有威力當知此中說百千俱胝數。當",
    "T30n1579_048:0559c09": "知是名略說菩薩緣起相應增上慧住。謂十",
    "T30n1579_048:0559c10": "法平等性成滿得入故。覺悟緣起生解脫",
    "T30n1579_048:0559c11": "門故。一切邪想不現行故。方便攝受生死",
    "T30n1579_048:0559c12": "故。無著智現前。般若波羅蜜多住現在前故。",
    "T30n1579_048:0559c13": "證得無量三摩地故。證得不壞意樂故。於",
    "T30n1579_048:0559c14": "佛聖教不可引奪故。廣見諸佛善根清淨",
    "T30n1579_048:0559c15": "故。受生故。威力故。若廣宣說如十地經現前",
    "T30n1579_048:0559c16": "地說。由此地中無著智現前般若波羅蜜多",
    "T30n1579_048:0559c17": "住現在前故。名現前地。即由此義當知亦",
    "T30n1579_048:0559c18": "名緣起相應增上慧住。",
    "T30n1579_048:0559c19": "[0559c19] 云何菩薩有加行有功用無相住。謂諸菩薩",
    "T30n1579_048:0559c20": "於前第六緣起相應增上慧住。已得十種妙",
    "T30n1579_048:0559c21": "方便慧所引世間不共一切有情而共一",
    "T30n1579_048:0559c22": "切世間進道勝行。即由如是妙方便慧所",
    "T30n1579_048:0559c23": "引不共進道勝行。成上品故極圓滿故。超",
    "T30n1579_048:0559c24": "過第六住得入第七住。如是文詞。如經",
    "T30n1579_048:0559c25": "廣說應知其相。謂依能起世間興盛攝受",
    "T30n1579_048:0559c26": "福德。依於有情利益安樂增上意樂。依為",
    "T30n1579_048:0559c27": "菩提福德資糧菩提分法後後勝進。依不",
    "T30n1579_048:0559c28": "共聲聞。依不共獨覺。依有情界。依諸法",
    "T30n1579_048:0559c29": "界。依諸世界依諸如來身語心智。當知是",
    "T30n1579_048:0560a01": "名妙方便慧所引不共進道勝行處所略義。",
    "T30n1579_048:0560a02": "菩薩與彼共相應故。便能通達無量無數如",
    "T30n1579_048:0560a03": "來境界。及為彼起無功用無相無分別無異",
    "T30n1579_048:0560a04": "分別。觀無量佛境界。起無間無缺精勤修",
    "T30n1579_048:0560a05": "學一切威儀行住作意。一切分位不遠離",
    "T30n1579_048:0560a06": "道。彼於一一心剎那中。十波羅蜜多而為上",
    "T30n1579_048:0560a07": "首。一切菩提分法圓滿殊勝。諸餘下住則不",
    "T30n1579_048:0560a08": "如是。謂於第一極歡喜住。正以大願為勝",
    "T30n1579_048:0560a09": "所緣。於第二住。正能除遣毀犯戒垢。於第",
    "T30n1579_048:0560a10": "三住。正願增長得法光明。於第四住。正趣",
    "T30n1579_048:0560a11": "入道。於第五住。正入一切世間事業。於第",
    "T30n1579_048:0560a12": "六住。正入甚深緣起道理今即於此第七住",
    "T30n1579_048:0560a13": "中。具足發起一切佛法。覺支圓滿。此住菩薩",
    "T30n1579_048:0560a14": "加行行圓滿所攝故。妙智神通行清淨能入",
    "T30n1579_048:0560a15": "第八住故由是菩薩此住無間能入第八極",
    "T30n1579_048:0560a16": "清淨住。彼第八住一向清淨。此第七住猶名",
    "T30n1579_048:0560a17": "為雜。與清淨住為前導故。當言此住名",
    "T30n1579_048:0560a18": "不染污。猶未得故當言此住墮雜染污。今",
    "T30n1579_048:0560a19": "此住中一切貪等上首煩惱皆悉除斷。當知",
    "T30n1579_048:0560a20": "此住非有煩惱非離煩惱。一切煩惱不現",
    "T30n1579_048:0560a21": "行故。悕求佛智猶未得故。如是行者。增上",
    "T30n1579_048:0560a22": "意樂已得清淨。無量身語意業隨轉。於諸如",
    "T30n1579_048:0560a23": "來所讚毀業。如前廣說。於第五住所引世",
    "T30n1579_048:0560a24": "間工巧業智轉得圓滿。三千世界共許為師。",
    "T30n1579_048:0560a25": "唯除安住上住菩薩及諸如來意樂加行無",
    "T30n1579_048:0560a26": "與等者。於一切靜慮等菩提分法皆能現",
    "T30n1579_048:0560a27": "前。由修行相現在前故。非由安住異熟分",
    "T30n1579_048:0560a28": "位。如第八住此諸菩薩如是方便。能善思",
    "T30n1579_048:0560a29": "擇諸三摩地。引發菩薩三摩地上首十百千",
    "T30n1579_048:0560b01": "種三摩地門。由得如是三摩地故。超過一",
    "T30n1579_048:0560b02": "切聲聞獨覺三摩地境。菩薩如是一切煩惱",
    "T30n1579_048:0560b03": "皆悉遠離難可了知。一切分別現行隨逐。身",
    "T30n1579_048:0560b04": "語意業皆悉安住。而不捨離尋求勝進勇",
    "T30n1579_048:0560b05": "猛加行。顧念有情。為大菩提速圓滿故離",
    "T30n1579_048:0560b06": "一切相。無量身語意業隨轉。妙善修治。無生",
    "T30n1579_048:0560b07": "法忍之所顯發。於此住中由自覺慧境界",
    "T30n1579_048:0560b08": "故。超過一切聲聞獨覺境界。餘六住中但由",
    "T30n1579_048:0560b09": "佛法增上所緣故。超過一切聲聞獨覺境界。",
    "T30n1579_048:0560b10": "又諸菩薩第六住中所入滅定。今此住中念",
    "T30n1579_048:0560b11": "念能入。然此菩薩甚希奇業不可思議。謂常",
    "T30n1579_048:0560b12": "安住實際住中。而於寂滅能不作證。彼由",
    "T30n1579_048:0560b13": "如是妙方便智之所引發增上力故。能行",
    "T30n1579_048:0560b14": "一切有情不共菩薩妙行。雖與世間相似顯",
    "T30n1579_048:0560b15": "現而非彼性。如經廣說。此中總義。謂依福",
    "T30n1579_048:0560b16": "業事。攝受種種親屬徒眾求生差別。發起",
    "T30n1579_048:0560b17": "勝進三解脫住。信解劣乘方便調伏。受用",
    "T30n1579_048:0560b18": "諸欲求欲差別轉。諸外道隨他心轉。隨大",
    "T30n1579_048:0560b19": "眾轉。餘如前說。此差別者。謂如世間善巧",
    "T30n1579_048:0560b20": "工匠以所鍊金作莊嚴具。諸末尼寶瑩飾",
    "T30n1579_048:0560b21": "廁鈿甚為光麗。餘贍部洲一切金寶不能映",
    "T30n1579_048:0560b22": "奪。如是此中菩薩善根轉復清淨。一切聲聞",
    "T30n1579_048:0560b23": "獨覺善根。及餘下住菩薩善根不能映奪。又",
    "T30n1579_048:0560b24": "如日光多分乾竭贍部洲中所有穢濕。餘一",
    "T30n1579_048:0560b25": "切光不能映奪。如是此中菩薩慧光。多分",
    "T30n1579_048:0560b26": "乾竭一切有情煩惱諸毒。如前所說。諸聲",
    "T30n1579_048:0560b27": "聞等所有智光不能映奪。受生多作他化",
    "T30n1579_048:0560b28": "自在天王。於能授與一切聲聞獨覺現觀方",
    "T30n1579_048:0560b29": "便善巧所有威力。當知此說俱胝百千數。當",
    "T30n1579_048:0560c01": "知是名略說菩薩有加行有功用無相住。謂",
    "T30n1579_048:0560c02": "妙方便慧所引世間進道勝行成滿得入故。",
    "T30n1579_048:0560c03": "通達如來佛境界起無間無缺勤加行故。一",
    "T30n1579_048:0560c04": "一剎那圓證一切菩提分法故。安立染污不",
    "T30n1579_048:0560c05": "染污故。有加行行圓滿攝故。依於意樂清淨",
    "T30n1579_048:0560c06": "業轉一切世間工巧業等皆圓滿故。逮得無",
    "T30n1579_048:0560c07": "量不共一切聲聞獨覺三摩地故。剎那剎",
    "T30n1579_048:0560c08": "那入滅定故。現行一切有情不共世間行",
    "T30n1579_048:0560c09": "故。善根清淨故。受生故。威力故。若廣宣說",
    "T30n1579_048:0560c10": "如十地經遠行地說。此地菩薩有加行行圓",
    "T30n1579_048:0560c11": "滿攝故。名遠行地。即由此義當知亦名有",
    "T30n1579_048:0560c12": "加行有功用無相住。",
    "T30n1579_048:0560c13": "[0560c13] 云何菩薩無加行無功用無相住。謂諸菩薩",
    "T30n1579_048:0560c14": "於初無相住中。已得十種入一切法第一義",
    "T30n1579_048:0560c15": "智。如經廣說。謂依三世如其所應本來無",
    "T30n1579_048:0560c16": "生無起無相。依餘因性無成無壞。依第一義",
    "T30n1579_048:0560c17": "畢竟離言諸自性事。言說造作影像自性。由",
    "T30n1579_048:0560c18": "體相故及因性故都無所有。即由如是雜",
    "T30n1579_048:0560c19": "染體性。無流轉性無止息性。依此無智邪",
    "T30n1579_048:0560c20": "執為因。於彼離言諸有體事初中後位一切",
    "T30n1579_048:0560c21": "時分。染平等性。依於真如無倒證入無有",
    "T30n1579_048:0560c22": "分別平等性故能除雜染。是名此中略所",
    "T30n1579_048:0560c23": "說義。如是十種入一切法第一義智。成上",
    "T30n1579_048:0560c24": "品故極圓滿故。超過第七雜清淨住。得入",
    "T30n1579_048:0560c25": "第八純清淨住。住此住中於無生法。證得",
    "T30n1579_048:0560c26": "菩薩第一最勝極清淨忍。此復云何。謂諸菩",
    "T30n1579_048:0560c27": "薩由四尋思。於一切法正尋思已。若時獲",
    "T30n1579_048:0560c28": "得四如實智。如實了知一切諸法。爾時一切",
    "T30n1579_048:0560c29": "邪分別執皆悉遠離。觀一切法。於現法中",
    "T30n1579_048:0561a01": "隨順一切雜染無生觀。彼先時一切所有邪",
    "T30n1579_048:0561a02": "分別執因所生法。於當來世一切無餘永",
    "T30n1579_048:0561a03": "不復生。此四尋思四如實智。廣說如前真實",
    "T30n1579_048:0561a04": "義品。此如實智。始從勝解行住。乃至有加",
    "T30n1579_048:0561a05": "行有功用無相住。未極清淨。今此住中已極",
    "T30n1579_048:0561a06": "清淨。是故說言於無生法證得菩薩第一",
    "T30n1579_048:0561a07": "最勝極清淨忍。是諸菩薩得此忍故得甚深",
    "T30n1579_048:0561a08": "住。先於第一無相住中。四種災患今悉除斷。",
    "T30n1579_048:0561a09": "一者除斷於無相中有加行有功用事。二者",
    "T30n1579_048:0561a10": "除斷於上清淨住精勤思慕。三者除斷於一",
    "T30n1579_048:0561a11": "切種利有情事有大堪能精勤思慕。四者",
    "T30n1579_048:0561a12": "除斷有微細想現在前行。是故此住名極",
    "T30n1579_048:0561a13": "清淨。又此菩薩於甚深住極生愛樂。即於",
    "T30n1579_048:0561a14": "如是法門流中。蒙諸如來覺悟勸導授與無",
    "T30n1579_048:0561a15": "量引發門智神通事業。如是蒙佛覺悟勸導。",
    "T30n1579_048:0561a16": "引發無量分身妙智。得十自在。如經廣說",
    "T30n1579_048:0561a17": "應知其相。得自在故隨所欲住。如意能",
    "T30n1579_048:0561a18": "住隨樂安住。靜慮解脫等諸心住。如意能",
    "T30n1579_048:0561a19": "住。若暫思惟一切食等諸資生具悉皆成辦。",
    "T30n1579_048:0561a20": "一切世間工業明處如其所欲悉能現行。普",
    "T30n1579_048:0561a21": "於一切能感生業。及於一切受生處所。皆",
    "T30n1579_048:0561a22": "隨所欲自在往生。隨所愛樂一切神通所",
    "T30n1579_048:0561a23": "作事業皆能起作。一切妙願隨其所欲皆得",
    "T30n1579_048:0561a24": "稱遂。隨於事物發起勝解。如所欲為皆",
    "T30n1579_048:0561a25": "成無異。隨所欲知所知境界皆如實知。普",
    "T30n1579_048:0561a26": "於一切名句文身得隨所欲。於一切法正",
    "T30n1579_048:0561a27": "安立中皆得善巧。如是菩薩獲得自在。從",
    "T30n1579_048:0561a28": "是已去所得自在所作勝利。廣說如經。應",
    "T30n1579_048:0561a29": "知其相。又能棄捨&#x9E81;見諸佛。恒常無間",
    "T30n1579_048:0561b01": "不離見佛。其餘所有善根清淨金喻光喻。如",
    "T30n1579_048:0561b02": "經應知。此住菩薩受生威力諸殊勝事。皆",
    "T30n1579_048:0561b03": "如經說。應知其相。當知是名略說菩薩無",
    "T30n1579_048:0561b04": "加行無功用無相住。謂入一切法第一義智",
    "T30n1579_048:0561b05": "成滿得入故。得無生法忍故。除斷一切災",
    "T30n1579_048:0561b06": "患故。逮得菩薩甚深住故。於法門流蒙佛",
    "T30n1579_048:0561b07": "授與無量引發門智神通事業故。悟入無量",
    "T30n1579_048:0561b08": "分身智故。得自在故。領受所得自在勝利",
    "T30n1579_048:0561b09": "故。善根清淨故。受生故。威力故。若廣宣說",
    "T30n1579_048:0561b10": "如十地經不動地說。於此地中捨先所有",
    "T30n1579_048:0561b11": "有加行有功用道。其心昇上無加行無功",
    "T30n1579_048:0561b12": "用。任運而轉不動勝道。是故此地名不動",
    "T30n1579_048:0561b13": "地。即由此義當知說名無加行無功用無",
    "T30n1579_048:0561b14": "相住。",
    "T30n1579_048:0561b15": "[0561b15] 云何菩薩無礙解住。謂諸菩薩於甚深住不",
    "T30n1579_048:0561b16": "生喜足。復於增上智殊勝性愛樂隨入。是",
    "T30n1579_048:0561b17": "諸菩薩於諸法中起智加行。應為他說一",
    "T30n1579_048:0561b18": "切種法。普於一切說法所作皆如實知。當",
    "T30n1579_048:0561b19": "知此中說法所作。謂於一切近稠林行。如",
    "T30n1579_048:0561b20": "此雜染如此清淨。由此雜染由此清淨。若",
    "T30n1579_048:0561b21": "所雜染若所清淨。若非一向若是一向若",
    "T30n1579_048:0561b22": "通二種。如是一切皆如實知。如是菩薩於",
    "T30n1579_048:0561b23": "說法中方便善巧。於說所作方便善巧。於",
    "T30n1579_048:0561b24": "一切種成大法師。獲得無量陀羅尼門。於",
    "T30n1579_048:0561b25": "一切種音詞。支具剖析。善巧辯才無盡。成就",
    "T30n1579_048:0561b26": "如是法陀羅尼。領受堪能。菩薩由此勝無礙",
    "T30n1579_048:0561b27": "解引發言詞。能坐如是微妙法座。若於是",
    "T30n1579_048:0561b28": "中若於是處。宣說正法盡所有門。若由此",
    "T30n1579_048:0561b29": "故於諸有情勸導慰喻安處事業。此等堪能",
    "T30n1579_048:0561c01": "皆悉成就。如是一切廣說如經應知其相。",
    "T30n1579_048:0561c02": "善根清淨受生威力諸殊勝事。亦廣如經應",
    "T30n1579_048:0561c03": "知其相。當知是名略說菩薩無礙解住。謂",
    "T30n1579_048:0561c04": "於甚深寂靜解脫不生喜足。入勝進故。",
    "T30n1579_048:0561c05": "於諸法中起智加行。宣說法故。此所作",
    "T30n1579_048:0561c06": "事如實知故。得不思議。大法師故。善根清",
    "T30n1579_048:0561c07": "淨故。受生故。威力故。若廣宣說如十地經善",
    "T30n1579_048:0561c08": "慧地說。由此地中一切有情利益安樂意樂",
    "T30n1579_048:0561c09": "清淨。逮得菩薩無礙解慧。由此善能宣說",
    "T30n1579_048:0561c10": "正法。是故此地名善慧地。即由此義當知",
    "T30n1579_048:0561c11": "復名無礙解住。",
    "T30n1579_048:0561c12": "[0561c12] 云何菩薩最上成滿菩薩住。謂諸菩薩無礙",
    "T30n1579_048:0561c13": "解住。一切行相遍清淨已。堪為法王受法",
    "T30n1579_048:0561c14": "灌頂。得離垢等無量無數勝三摩地。作彼所",
    "T30n1579_048:0561c15": "作一切智智。殊勝灌頂後三摩地現在前故。",
    "T30n1579_048:0561c16": "得一切佛相稱妙座身諸眷屬。得大光明",
    "T30n1579_048:0561c17": "往來普照。一切行相一切智智。灌灑其頂。既",
    "T30n1579_048:0561c18": "灌頂已。普能引導所化有情。於彼解脫方便",
    "T30n1579_048:0561c19": "佛事。得如實智。逮得無量無邊解脫陀羅尼",
    "T30n1579_048:0561c20": "門。大神通力。及此增上大念大智。增上引發",
    "T30n1579_048:0561c21": "訓詞安立。及大神通。增上引發善根清淨。受",
    "T30n1579_048:0561c22": "生威力。諸殊勝事。一切如經應知其相。當",
    "T30n1579_048:0561c23": "知是名略說最上成滿菩薩住。若廣宣說",
    "T30n1579_048:0561c24": "如十地經法雲地說。是諸菩薩住此地中。諸",
    "T30n1579_048:0561c25": "菩薩道皆得圓滿。菩提資糧極善周備。從",
    "T30n1579_048:0561c26": "諸如來大法雲所。堪能領受其餘一切有情",
    "T30n1579_048:0561c27": "之類難可領受最極廣大微妙法雨。又此菩",
    "T30n1579_048:0561c28": "薩自如大雲未現等覺無上菩提。若現等",
    "T30n1579_048:0561c29": "覺無上菩提。能為無量無邊有情。等雨無比",
    "T30n1579_048:0562a01": "微妙法雨。殄息一切煩惱塵埃。能令種種善",
    "T30n1579_048:0562a02": "根稼穡生長成熟。是故此地名法雲地。即由",
    "T30n1579_048:0562a03": "此義當知復名最上成滿菩薩住。",
    "T30n1579_048:0562a04": "[0562a04] 如是所說後後住中支分功德。非前前住一",
    "T30n1579_048:0562a05": "切都無。然下品故不墮其數。當知即彼展",
    "T30n1579_048:0562a06": "轉修習成中上品。於餘後地證得成滿。方",
    "T30n1579_048:0562a07": "乃建立。又即於此一一住中。經多俱胝百千",
    "T30n1579_048:0562a08": "大劫。或過是數方乃證得及與成滿。然一切",
    "T30n1579_048:0562a09": "住總經於二無數大劫方得圓證。謂經第",
    "T30n1579_048:0562a10": "一無數大劫。方乃超過勝解行住。次第證得",
    "T30n1579_048:0562a11": "極歡喜住。此就恒常勇猛精進。非不勇猛",
    "T30n1579_048:0562a12": "勤精進者。復經第二無數大劫。方乃超過",
    "T30n1579_048:0562a13": "極歡喜住。乃至有加行有功用無相住。次第",
    "T30n1579_048:0562a14": "證得無加行無功用無相住。此即決定以是",
    "T30n1579_048:0562a15": "菩薩得淨意樂。決定勇猛勤精進故。復經第",
    "T30n1579_048:0562a16": "三無數大劫。方乃超過無加行無功用無相",
    "T30n1579_048:0562a17": "住及無礙解住。證得最上成滿菩薩住。",
    "T30n1579_048:0562a18": "[0562a18] 當知此中略有二種無數大劫。一者日夜月",
    "T30n1579_048:0562a19": "半月等算數方便。時無量故。亦說名為無數",
    "T30n1579_048:0562a20": "大劫。二者大劫算數方便。超過一切算數之",
    "T30n1579_048:0562a21": "量。亦說名為無數大劫。若就前說無數大",
    "T30n1579_048:0562a22": "劫。要由無量無數大劫。方證無上正等菩",
    "T30n1579_048:0562a23": "提。若就後說無數大劫。但經於三無數大",
    "T30n1579_048:0562a24": "劫。便證無上正等菩提。不過此量。若正修",
    "T30n1579_048:0562a25": "行最上上品勇猛精進。或有能轉眾多中劫。",
    "T30n1579_048:0562a26": "或有乃至轉多大劫。當知決定無有能轉",
    "T30n1579_048:0562a27": "無數大劫。又由如是所說十二諸菩薩住。",
    "T30n1579_048:0562a28": "經三無數大劫時量。能斷一切煩惱障品所",
    "T30n1579_048:0562a29": "有&#x9E81;重。及斷一切所知障品所有&#x9E81;重。於三",
    "T30n1579_048:0562b01": "住中當知能斷煩惱障品所有&#x9E81;重。謂於",
    "T30n1579_048:0562b02": "極歡喜住中。一切惡趣諸煩惱品所有&#x9E81;重",
    "T30n1579_048:0562b03": "皆悉永斷。一切上中諸煩惱品皆不現行。於",
    "T30n1579_048:0562b04": "無加行無功用無相住中。一切能障一向清",
    "T30n1579_048:0562b05": "淨無生法忍諸煩惱品所有&#x9E81;重皆悉永斷。",
    "T30n1579_048:0562b06": "一切煩惱皆不現前。於最上成滿菩薩住中。",
    "T30n1579_048:0562b07": "當知一切煩惱習氣隨眠障礙皆悉永斷入",
    "T30n1579_048:0562b08": "如來住。當知一切所知障品所有&#x9E81;重亦有",
    "T30n1579_048:0562b09": "三種。一者在皮&#x9E81;重。二者在膚&#x9E81;重。三者在",
    "T30n1579_048:0562b10": "肉&#x9E81;重。當知此中在皮&#x9E81;重。極歡喜住皆",
    "T30n1579_048:0562b11": "悉已斷。在膚&#x9E81;重。無加行無功用無相住皆",
    "T30n1579_048:0562b12": "悉已斷。在肉&#x9E81;重。如來住中皆悉已斷。得",
    "T30n1579_048:0562b13": "一切障極清淨智。於三住中煩惱所知二障",
    "T30n1579_048:0562b14": "永斷。所餘諸住如其次第。修斷資糧。",
    "T30n1579_048:0562b15": "[0562b15] 即於如是十三住中。當知略有十一清淨。",
    "T30n1579_048:0562b16": "謂於第一種性住中。種性清淨。於其第二",
    "T30n1579_048:0562b17": "勝解行住。信勝解淨。於其第三極歡喜住。勝",
    "T30n1579_048:0562b18": "意樂淨。於其第四增上戒住。增上戒淨。於",
    "T30n1579_048:0562b19": "其第五增上心住。增上心淨。於其第六第七",
    "T30n1579_048:0562b20": "第八增上慧住。無顛倒智發起清淨。於其第",
    "T30n1579_048:0562b21": "九有加行有功用無相住。有加行行圓滿清",
    "T30n1579_048:0562b22": "淨。於其第十無加行無功用無相住。真智神",
    "T30n1579_048:0562b23": "通引發清淨。於第十一無礙解住。能正為他",
    "T30n1579_048:0562b24": "宣說法義無礙解淨。於第十二最上成滿菩",
    "T30n1579_048:0562b25": "薩住中。入一切種一切所知妙智清淨。於第",
    "T30n1579_048:0562b26": "十三如來住中。一切煩惱及所知障并諸習",
    "T30n1579_048:0562b27": "氣究竟清淨如前菩薩功德品中所說八法",
    "T30n1579_048:0562b28": "能攝大乘。當知在此十三住攝。謂於第一",
    "T30n1579_048:0562b29": "第二住中。於菩薩藏生信勝解聽受思惟。",
    "T30n1579_048:0562c01": "第三住中。得勝意樂趣向前行勝修行相。",
    "T30n1579_048:0562c02": "於餘一切乃至有加行有功用無相住中。得",
    "T30n1579_048:0562c03": "修廣大。於上三種淨行所攝。菩薩住中修",
    "T30n1579_048:0562c04": "果成滿。如來住中當知獲得究竟出離。當",
    "T30n1579_048:0562c05": "知菩薩十二種住。隨其次第類聲聞住。如",
    "T30n1579_048:0562c06": "諸聲聞自種性住。當知菩薩初住亦爾。如諸",
    "T30n1579_048:0562c07": "聲聞趣入正性離生加行住。當知菩薩第二",
    "T30n1579_048:0562c08": "住亦爾。如諸聲聞已入正性離生住。當知",
    "T30n1579_048:0562c09": "菩薩第三住亦爾。如諸聲聞已得證淨聖所",
    "T30n1579_048:0562c10": "愛味為盡上漏增上戒學住。當知菩薩第",
    "T30n1579_048:0562c11": "四住亦爾。如諸聲聞依增上戒學引發增",
    "T30n1579_048:0562c12": "上心學住。當知菩薩第五住亦爾。如諸聲",
    "T30n1579_048:0562c13": "聞如其所得諸聖諦智增上慧學住。當知菩",
    "T30n1579_048:0562c14": "薩第六第七第八住亦爾。如諸聲聞善觀察",
    "T30n1579_048:0562c15": "所知無相三摩地加行住。當知菩薩第九住",
    "T30n1579_048:0562c16": "亦爾。如諸聲聞成滿無相住。當知菩薩第十",
    "T30n1579_048:0562c17": "住亦爾。如諸聲聞從此出已入解脫處住。",
    "T30n1579_048:0562c18": "當知菩薩第十一住亦爾。如諸聲聞具一切",
    "T30n1579_048:0562c19": "相阿羅漢住。當知菩薩第十二住亦爾。",
    "T30n1579_048:0562c20": "本地分中菩薩地第十五第三持究竟",
    "T30n1579_048:0562c21": "瑜伽處生品第一",
    "T30n1579_048:0562c22": "[0562c22] 諸菩薩生略有五種攝一切生。於一切住",
    "T30n1579_048:0562c23": "一切菩薩受無罪生。利益安樂一切有情。",
    "T30n1579_048:0562c24": "何等為五。一者除災生。二者隨類生。三",
    "T30n1579_048:0562c25": "者大勢生。四者增上生。五者最後生。",
    "T30n1579_048:0562c26": "[0562c26] 云何菩薩除災生。謂諸菩薩或大願力或自",
    "T30n1579_048:0562c27": "在力。於諸飢饉厄難曠野正現前時。為令",
    "T30n1579_048:0562c28": "眾生少用功力而得存濟。於大魚等種類",
    "T30n1579_048:0562c29": "中生。身形廣大隨所生處。以自身肉普給",
    "T30n1579_048:0563a01": "一切飢餓眾生。皆令飽滿。於諸有情眾多疾",
    "T30n1579_048:0563a02": "疫正現前時。以大願力得自在力。持有",
    "T30n1579_048:0563a03": "神驗諸明&#x546A;力攝受廣大良藥王身。息除一",
    "T30n1579_048:0563a04": "切有情疾疫。於諸有情&#x96A3;國戰諍互相逼惱",
    "T30n1579_048:0563a05": "正現前時。以大願力得自在力。作大地主",
    "T30n1579_048:0563a06": "具大勢力。以法正治方便善巧。息除&#x96A3;國",
    "T30n1579_048:0563a07": "戰諍逼惱。於諸有情互相違諍正現前時。以",
    "T30n1579_048:0563a08": "大願力得自在力。發誠信言往返和好除",
    "T30n1579_048:0563a09": "其怨結。於諸眾生遭遇惡王非理縛錄治罰",
    "T30n1579_048:0563a10": "逼迫身心擾亂正現前時。以大願力得自",
    "T30n1579_048:0563a11": "在力。生彼王家作如法王。哀愍眾生息除",
    "T30n1579_048:0563a12": "一切逼惱苦事。若諸有情起諸邪見造諸惡",
    "T30n1579_048:0563a13": "行。隨一天處深生信解。哀愍彼故以大",
    "T30n1579_048:0563a14": "願力得自在力。生彼天處方便斷除邪見",
    "T30n1579_048:0563a15": "惡行。是名略說菩薩除災生。若廣宣說。以",
    "T30n1579_048:0563a16": "大願力得自在力哀愍為先。於彼彼處受",
    "T30n1579_048:0563a17": "種種生當知無量。",
    "T30n1579_048:0563a18": "[0563a18] 云何菩薩隨類生。謂諸菩薩以大願力得自",
    "T30n1579_048:0563a19": "在力。生於種種傍生趣類天龍藥叉阿素洛",
    "T30n1579_048:0563a20": "等展轉謀害違諍類中。或生邪見婆羅門中。",
    "T30n1579_048:0563a21": "或生樂行惡行類中。或生&#x6199;樂邪命類中。",
    "T30n1579_048:0563a22": "或生最極耽著諸欲信解諸欲有情類中。",
    "T30n1579_048:0563a23": "為欲除彼諸過失故。往彼有情同分中生",
    "T30n1579_048:0563a24": "而為上首。為上首已方便化導彼所行惡。",
    "T30n1579_048:0563a25": "菩薩不行彼不行善。菩薩現行為欲令彼",
    "T30n1579_048:0563a26": "現行善故。為說正法。由是菩薩與彼現行",
    "T30n1579_048:0563a27": "不同分故說正法故。方便善巧除彼有情",
    "T30n1579_048:0563a28": "所有過失。是名略說菩薩隨類生。廣說如",
    "T30n1579_048:0563a29": "前。當知無量。",
    "T30n1579_048:0563b01": "[0563b01] 云何菩薩大勢生。謂諸菩薩稟性生時。所感",
    "T30n1579_048:0563b02": "壽量形色族姓自在富等。諸異熟果。一切世",
    "T30n1579_048:0563b03": "間最為殊勝。此異熟果所作事業。自他利品",
    "T30n1579_048:0563b04": "已廣宣說。是名略說菩薩大勢生。若廣宣",
    "T30n1579_048:0563b05": "說。彼彼類中受大勢生當知無量。",
    "T30n1579_048:0563b06": "[0563b06] 云何菩薩增上生。謂諸菩薩始從第一極歡",
    "T30n1579_048:0563b07": "喜住。乃至第十最上成滿諸菩薩住。如前",
    "T30n1579_048:0563b08": "所說差別受生。今於此中名增上生。謂最",
    "T30n1579_048:0563b09": "初住作轉輪王。王贍部洲得大自在。乃至",
    "T30n1579_048:0563b10": "第十最上成滿諸菩薩住。作大自在。過色究",
    "T30n1579_048:0563b11": "竟一切生處最為殊勝。唯有已得最上成滿",
    "T30n1579_048:0563b12": "諸菩薩住摩訶薩眾得生其中。彼諸菩薩即",
    "T30n1579_048:0563b13": "由此業增上所感。是名略說菩薩增上生。",
    "T30n1579_048:0563b14": "若廣宣說當知無量。[0563b14] 云何菩薩最後生。謂諸",
    "T30n1579_048:0563b15": "菩薩於此生中。菩提資糧已極圓滿。或生婆",
    "T30n1579_048:0563b16": "羅門大國師家。或生剎帝利大國王家。能現",
    "T30n1579_048:0563b17": "等覺阿耨多羅三藐三菩提。廣作一切佛所",
    "T30n1579_048:0563b18": "作事。是名略說菩薩最後生。若廣宣說。當",
    "T30n1579_048:0563b19": "知無量。",
    "T30n1579_048:0563b20": "[0563b20] 若諸菩薩於去來今清淨仁賢妙善生處。曾",
    "T30n1579_048:0563b21": "當現生一切皆此五生所攝。除此無有若過",
    "T30n1579_048:0563b22": "若增。唯除凡地菩薩受生。何以故。此中意",
    "T30n1579_048:0563b23": "取有智菩薩諸所受生為五生故。如是諸",
    "T30n1579_048:0563b24": "生大菩提果之所依止。令諸菩薩疾證無上",
    "T30n1579_048:0563b25": "正等菩提。",
    "T30n1579_048:0563b26": "本地分中菩薩地第十五第三持究竟",
    "T30n1579_048:0563b27": "瑜伽處攝受品第二",
    "T30n1579_048:0563b28": "[0563b28] 於一切住菩薩行中。當知菩薩略有六種。",
    "T30n1579_048:0563b29": "於諸有情無倒攝受。何等為六。一者頓",
    "T30n1579_048:0563c01": "普攝受。二者增上攝受。三者攝取攝受。四",
    "T30n1579_048:0563c02": "者長時攝受。五者短時攝受。六者最後攝",
    "T30n1579_048:0563c03": "受。",
    "T30n1579_048:0563c04": "[0563c04] 云何菩薩於諸有情頓普攝受。謂諸菩薩初",
    "T30n1579_048:0563c05": "發心時。攝受一切諸有情界皆為眷屬。作",
    "T30n1579_048:0563c06": "是思惟。我當於彼隨能隨力作一切種利",
    "T30n1579_048:0563c07": "益安樂饒益之事。隨所思惟皆如是作。是",
    "T30n1579_048:0563c08": "名菩薩於諸有情頓普攝受。",
    "T30n1579_048:0563c09": "[0563c09] 云何菩薩於諸有情增上攝受。謂諸菩薩或",
    "T30n1579_048:0563c10": "為家主攝受父母妻子奴婢僮僕作使。或",
    "T30n1579_048:0563c11": "為國王攝受一切所統僚庶。菩薩如是發",
    "T30n1579_048:0563c12": "起增上攝受想已。於所攝受隨攝受儀。隨",
    "T30n1579_048:0563c13": "菩薩儀業用而轉。若為家主於其父母。種",
    "T30n1579_048:0563c14": "種方便勸修諸善。隨時供養曾無懈廢。善",
    "T30n1579_048:0563c15": "識其恩善知酬報。於父母心善能隨順。於",
    "T30n1579_048:0563c16": "法於義隨自在轉。於其妻子奴婢等類。隨",
    "T30n1579_048:0563c17": "時恣與如法衣食。於諸事業終不逼切。雖",
    "T30n1579_048:0563c18": "有違犯而能堪忍。彼若疾病正能瞻療。於",
    "T30n1579_048:0563c19": "諸善事勸令修習。隨時賜與殊勝財物。愛",
    "T30n1579_048:0563c20": "語慰喻不生奴婢作使等想。瞻敬養育。其若",
    "T30n1579_048:0563c21": "自身若為國王。不行黜罰不用刀杖。而能",
    "T30n1579_048:0563c22": "正化。以法以財用作饒益。依本土田而自",
    "T30n1579_048:0563c23": "食用。不以凶力侵掠他境。隨能隨力於",
    "T30n1579_048:0563c24": "諸有情。勸止諸惡教修諸善。視諸眾生如",
    "T30n1579_048:0563c25": "父於子。於他有情尚好等施。況自親屬而",
    "T30n1579_048:0563c26": "不均濟。不行欺誑所言誠諦。遠離一切殺",
    "T30n1579_048:0563c27": "縛捶打治罰逼迫斷截等事。是名菩薩於諸",
    "T30n1579_048:0563c28": "有情增上攝受。",
    "T30n1579_048:0563c29": "[0563c29] 云何菩薩於諸有情攝取攝受。謂諸菩薩正",
    "T30n1579_048:0564a01": "御徒眾。當知是名略說菩薩於諸有情攝",
    "T30n1579_048:0564a02": "取攝受。若廣說者。由二因緣正攝徒眾。說",
    "T30n1579_048:0564a03": "名菩薩於諸有情攝取攝受。何等為二。一",
    "T30n1579_048:0564a04": "者以無染心正攝徒眾。二者於自義利正",
    "T30n1579_048:0564a05": "教修習。非邪加行而陷逗之。又於一切應",
    "T30n1579_048:0564a06": "攝受中。其心平等不墮偏黨。亦不於彼慳",
    "T30n1579_048:0564a07": "&#x608B;正法。不作師捲。不於彼所悕求承事",
    "T30n1579_048:0564a08": "恭敬供養。彼樂善故自求作者亦不遮止。",
    "T30n1579_048:0564a09": "為欲令其福德資糧得增長故。或遇餘時",
    "T30n1579_048:0564a10": "亦於彼所承事供養。若於其義未解了者",
    "T30n1579_048:0564a11": "開悟令解。已解了者轉令明淨。生起疑惑",
    "T30n1579_048:0564a12": "隨為除斷。若生惡作善為開解。甚深義句",
    "T30n1579_048:0564a13": "以慧通達。於時時間正為開顯。於苦於樂",
    "T30n1579_048:0564a14": "與彼共同。於他所為財利因緣。成就上品",
    "T30n1579_048:0564a15": "經營遽務過於自事。於他毀犯隨時正舉",
    "T30n1579_048:0564a16": "令其覺悟。應時如理訶責擯罰。彼有疹疾",
    "T30n1579_048:0564a17": "或有愁憂終不棄捨。善權方便救療疹疾",
    "T30n1579_048:0564a18": "開解愁憂。於諸下劣形色。憶念精進智等。",
    "T30n1579_048:0564a19": "終不輕陵。於時時間隨入勞倦。如其所宜",
    "T30n1579_048:0564a20": "為說正法。於時時間為令繫念。於所緣境",
    "T30n1579_048:0564a21": "與正教授。堪忍問難不生憤發。於彼戒行",
    "T30n1579_048:0564a22": "或等或增終無減劣。亦不悕求利養恭敬。",
    "T30n1579_048:0564a23": "具足悲愍無掉無動。戒見軌則正命圓滿。",
    "T30n1579_048:0564a24": "舒顏平視遠離顰蹙。柔和美語先言問訊",
    "T30n1579_048:0564a25": "含笑為先。於諸善品恒常修習。不行放",
    "T30n1579_048:0564a26": "逸離諸懈怠。即以是事教習徒眾。亦令自",
    "T30n1579_048:0564a27": "行轉更勝進。菩薩不應於一切時攝取徒",
    "T30n1579_048:0564a28": "眾。亦非不攝亦非變異。是名菩薩於諸有",
    "T30n1579_048:0564a29": "情攝取攝受。",
    "T30n1579_048:0564b01": "[0564b01] 云何菩薩於諸有情長時攝受。謂諸菩薩於",
    "T30n1579_048:0564b02": "住下品成熟有情攝受饒益。當知說名長",
    "T30n1579_048:0564b03": "時攝受。以經久時方堪淨故。",
    "T30n1579_048:0564b04": "[0564b04] 云何菩薩於諸有情短時攝受。謂諸菩薩於",
    "T30n1579_048:0564b05": "住中品成熟有情攝受饒益。當知說名短",
    "T30n1579_048:0564b06": "時攝受。非經久時方堪淨故。",
    "T30n1579_048:0564b07": "[0564b07] 云何菩薩於諸有情最後攝受。謂諸菩薩於",
    "T30n1579_048:0564b08": "住上品成熟有情攝受饒益。當知說名最",
    "T30n1579_048:0564b09": "後攝受。即於此生堪任淨故。",
    "T30n1579_048:0564b10": "[0564b10] 是名菩薩於諸有情略有六種無倒攝受。",
    "T30n1579_048:0564b11": "由此攝受。過去未來現在菩薩。於諸有情",
    "T30n1579_048:0564b12": "曾正攝受當正攝受現正攝受。除此無有若",
    "T30n1579_048:0564b13": "過若增。",
    "T30n1579_048:0564b14": "[0564b14] 菩薩如是於諸有情六種攝受無倒轉時。當",
    "T30n1579_048:0564b15": "知遭遇略十二種艱難之事。聰叡菩薩於彼",
    "T30n1579_048:0564b16": "十二艱難之事當正覺了。何等十二。一者",
    "T30n1579_048:0564b17": "於多安住違犯有情。若罰若捨。是名菩薩",
    "T30n1579_048:0564b18": "遭艱難事。二者於惡有情為調伏故。方便",
    "T30n1579_048:0564b19": "現行辛楚加行。防自意樂不生煩惱。是名",
    "T30n1579_048:0564b20": "菩薩遭艱難事。三者現可施物極為&#x5C20;少。現",
    "T30n1579_048:0564b21": "來求者其數彌多。是名菩薩遭艱難事。四者",
    "T30n1579_048:0564b22": "唯有一身。眾多有情種種事業並現在前。",
    "T30n1579_048:0564b23": "同時來請共為助伴。是名菩薩遭艱難事。",
    "T30n1579_048:0564b24": "五者居放逸處。若住世間可愛妙定。若生",
    "T30n1579_048:0564b25": "天上樂世界中。令心調善。是名菩薩遭艱",
    "T30n1579_048:0564b26": "難事。六者常求遍作利有情事。而於此事",
    "T30n1579_048:0564b27": "無力無能。是名菩薩遭艱難事。七者於其",
    "T30n1579_048:0564b28": "愚癡諂詐剛強諸有情所。若為說法若復棄",
    "T30n1579_048:0564b29": "捨。是名菩薩遭艱難事。八者常於生死見",
    "T30n1579_048:0564c01": "大過失。為度有情而不棄捨。是名菩薩遭",
    "T30n1579_048:0564c02": "艱難事。九者未證清淨增上意樂。多分慮",
    "T30n1579_048:0564c03": "恐失念命終。是名菩薩遭艱難事。十者未",
    "T30n1579_048:0564c04": "證清淨增上意樂。他來求乞第一最勝所",
    "T30n1579_048:0564c05": "可愛物。是名菩薩遭艱難事。十一者種種",
    "T30n1579_048:0564c06": "異見種種勝解諸有情類。若別教誨若總棄",
    "T30n1579_048:0564c07": "捨。是名菩薩遭艱難事。十二者常行最極",
    "T30n1579_048:0564c08": "不放逸行。而不應斷一切煩惱。是名菩薩",
    "T30n1579_048:0564c09": "遭艱難事。[0564c09] 若諸菩薩遭遇如是諸艱難事。",
    "T30n1579_048:0564c10": "或於其中應觀輕重。如其所應而作方",
    "T30n1579_048:0564c11": "便。或於其中應審簡擇補特伽羅。或於",
    "T30n1579_048:0564c12": "其中攀緣。勇猛攝受因轉。若發正願。或於",
    "T30n1579_048:0564c13": "其中制御其心不令流散。或於其中安",
    "T30n1579_048:0564c14": "住其心。猛利思擇不生厭倦而自安忍。或",
    "T30n1579_048:0564c15": "於其中而行放捨。或於其中發勤精進熾",
    "T30n1579_048:0564c16": "然無懈。或於其中善巧方便而正修行。菩",
    "T30n1579_048:0564c17": "薩如是於正對治方便善巧。雖遭一切諸",
    "T30n1579_048:0564c18": "艱難事正現在前。而無怯弱自正能免。"
}