{
    "T22n1421_004:0022c10": "五分律卷第四(彌沙塞)",
    "T22n1421_004:0022c12": "宋罽賓三藏佛陀什",
    "T22n1421_004:0022c13": "共竺道生等譯",
    "T22n1421_004:0022c14": "第一分之三不定法",
    "T22n1421_004:0022c15": "佛在舍衛城。爾時跋難陀常出入一居士家，",
    "T22n1421_004:0022c16": "晨朝著衣持鉢往到其舍，敷尼師檀與居士",
    "T22n1421_004:0022c17": "婦，獨屏處坐，說婬欲麁惡語。時毘舍佉鹿子",
    "T22n1421_004:0022c18": "母，聞跋難陀與居士婦獨屏處坐，說婬欲麁",
    "T22n1421_004:0022c19": "惡語，念言：「若居士還見，必生惡心向餘比丘，",
    "T22n1421_004:0022c20": "使其長夜受諸苦痛；我當遣人，往白世尊。」即",
    "T22n1421_004:0022c21": "語常供養婆羅門那隣伽言：「汝往佛所，頭面",
    "T22n1421_004:0022c22": "禮足，廣說此事。」婆羅門即往白佛，佛為說種",
    "T22n1421_004:0022c23": "種妙法已，發遣令還。佛以是事集比丘僧，問",
    "T22n1421_004:0022c24": "跋難陀：「汝實爾不？」答言：「實爾。世尊！」佛種種呵",
    "T22n1421_004:0022c25": "責，如婬事中說已，告諸比丘；「以十利故，為諸",
    "T22n1421_004:0022c26": "比丘結不定法，從今是戒應如是說：「若比丘，",
    "T22n1421_004:0022c27": "共一女人獨屏處、可婬處坐。可信優婆夷見，",
    "T22n1421_004:0022c28": "於三法中，一一法說：若波羅夷、若僧伽婆尸",
    "T22n1421_004:0022c29": "沙、若波逸提。若比丘言：『如優婆夷所說！』應三",
    "T22n1421_004:0023a01": "法中，隨所說法治。是名不定法。」",
    "T22n1421_004:0023a02": "獨者：一比丘、一女人，更無第三人。屏處者：眼",
    "T22n1421_004:0023a03": "所不見處。可信者：見四真諦，不為身、不為人、",
    "T22n1421_004:0023a04": "不為利，而作妄語。優婆夷者：受三自歸，絕於",
    "T22n1421_004:0023a05": "邪道。不定者：若於三法中說一事，諸上坐",
    "T22n1421_004:0023a06": "比丘，應問是比丘：「汝往彼家不？」若言：「往。」未應",
    "T22n1421_004:0023a07": "治。復應軟語問：「汝與女人獨屏處坐、麁惡語、",
    "T22n1421_004:0023a08": "行婬欲不？」若言：「不！」上坐、下坐比丘，應切語問：",
    "T22n1421_004:0023a09": "「汝實語，莫妄語！如優婆夷說不？」若言：「如優婆",
    "T22n1421_004:0023a10": "夷說。」然後乃應隨所說法治。沙彌，突吉羅。",
    "T22n1421_004:0023a11": "第二不定法，與女人在露處坐，除若波羅",
    "T22n1421_004:0023a12": "夷，餘皆如上說。露處者：眼所見處也。",
    "T22n1421_004:0023a13": "五分律第一分之四捨墮法",
    "T22n1421_004:0023a14": "佛在舍衛城。爾時世尊教諸比丘唯畜三",
    "T22n1421_004:0023a15": "衣，而六群比丘食前、食後、晡時，皆著異衣。諸",
    "T22n1421_004:0023a16": "比丘見，問言：「世尊不聽畜長衣，汝不聞耶？」",
    "T22n1421_004:0023a17": "答言：「我亦聞之，但我此衣，或僧中得、或居士",
    "T22n1421_004:0023a18": "間得、或是糞掃衣、彼以著故與我，本不使",
    "T22n1421_004:0023a19": "我為五家畜。」諸比丘種種呵責，將至佛所，以",
    "T22n1421_004:0023a20": "事白佛。佛以是事集比丘僧，問六群比丘：「汝",
    "T22n1421_004:0023a21": "實爾不？」答言：「實爾。世尊！」佛種種呵責：「汝等不",
    "T22n1421_004:0023a22": "聞，我先讚歎少欲知足，衣裁蔽形，食足支命",
    "T22n1421_004:0023a23": "耶？譬如眾鳥，毛羽自隨。比丘如是，三衣常俱。",
    "T22n1421_004:0023a24": "汝今云何畜積非法？」種種呵責已，告諸比丘：",
    "T22n1421_004:0023a25": "「以十利故，為諸比丘結戒，從今是戒應如是",
    "T22n1421_004:0023a26": "說：「若比丘，畜長衣過一宿，尼薩耆波逸提。」",
    "T22n1421_004:0023a27": "爾時諸比丘，若須一一衣，眾僧羯磨，所應分",
    "T22n1421_004:0023a28": "物與之。時阿那律衣麁弊壞，諸比丘語言：「汝",
    "T22n1421_004:0023a29": "衣弊壞，何不從僧取作，使一日成？」阿那律言：",
    "T22n1421_004:0023a30": "「我不敢取，恐一日不成，犯尼薩耆波逸提罪。」",
    "T22n1421_004:0023b01": "爾時波利邑諸比丘，來舍衛城，欲後安居。時",
    "T22n1421_004:0023b02": "到不及，便於娑鞞陀邑結坐。安居訖，十六",
    "T22n1421_004:0023b03": "日便進佛所，道經埿水，三衣麁重，極大疲",
    "T22n1421_004:0023b04": "極；到禮佛足，却坐一面。佛問諸比丘：「安居和",
    "T22n1421_004:0023b05": "合，乞食不乏，道路不疲耶？」答言：「安居和合，乞",
    "T22n1421_004:0023b06": "食不乏。我等先住波利邑，欲來此安居，多諸",
    "T22n1421_004:0023b07": "知識不得早發，欲及後坐，而復不及，遂往",
    "T22n1421_004:0023b08": "娑鞞陀結坐。安居訖，十六日便來，道經埿水，",
    "T22n1421_004:0023b09": "三衣麁重，極大疲極。」諸比丘因是，具以阿那",
    "T22n1421_004:0023b10": "律事白佛。佛以是事，集比丘僧，讚少欲知足、",
    "T22n1421_004:0023b11": "讚戒、讚持戒已，告諸比丘：「從今聽受迦絺那",
    "T22n1421_004:0023b12": "衣，得不犯五事：一者、別眾食；二者、數數食；三",
    "T22n1421_004:0023b13": "者、食前食後，行至餘家，不白餘比丘；四者、畜",
    "T22n1421_004:0023b14": "長衣；五者、別宿不失三衣。」時諸比丘作是念：",
    "T22n1421_004:0023b15": "「佛以受迦絺那衣，聽畜長衣，為得幾時？」念",
    "T22n1421_004:0023b16": "已白佛。佛言：「受迦絺那衣時聽畜。從今是",
    "T22n1421_004:0023b17": "戒應如是說：「若比丘，三衣竟，捨迦絺那衣已，",
    "T22n1421_004:0023b18": "長衣過一宿，尼薩耆波逸提。」爾時阿難得二",
    "T22n1421_004:0023b19": "張劫貝，為舍利弗故受。時舍利弗於異處",
    "T22n1421_004:0023b20": "住，阿難作是念：「世尊不聽畜長衣過一宿，舍",
    "T22n1421_004:0023b21": "利弗今不在此，此當云何？」念已白佛。佛問阿",
    "T22n1421_004:0023b22": "難：「舍利弗幾日當還？」答言：「或十日，或不至十",
    "T22n1421_004:0023b23": "日。」佛以是事集比丘僧，種種讚少欲知足、讚",
    "T22n1421_004:0023b24": "戒、讚持戒已，告諸比丘：「從今是戒應如是說：",
    "T22n1421_004:0023b25": "「若比丘，三衣竟，捨迦絺那衣已，長衣乃至十",
    "T22n1421_004:0023b26": "日；若過，尼薩耆波逸提。」",
    "T22n1421_004:0023b27": "三衣竟者：浣染縫竟。捨迦絺那衣者：白二",
    "T22n1421_004:0023b28": "羯磨捨。長者：三衣之外，皆名長。衣者：劫貝",
    "T22n1421_004:0023b29": "衣、欽波羅衣、野蠶綿衣、紵衣、麻衣。十日者：",
    "T22n1421_004:0023b30": "若一日得衣，應即日捨，若受持、若施人、若淨",
    "T22n1421_004:0023c01": "施；若即日不捨，二日更得衣，應此日皆捨；若",
    "T22n1421_004:0023c02": "此日不捨，三日乃至十日更得衣，亦應此日",
    "T22n1421_004:0023c03": "皆捨；若此日不捨，至十一日明相出時，十",
    "T22n1421_004:0023c04": "日中所得衣，皆尼薩耆波逸提。若有過十日",
    "T22n1421_004:0023c05": "衣，應捨與比丘僧，若與一、二、三比丘，不得",
    "T22n1421_004:0023c06": "捨與餘人及非人；捨已，然後悔過。若不捨而",
    "T22n1421_004:0023c07": "悔過者，罪益深。除長三衣，若長餘衣乃至手",
    "T22n1421_004:0023c08": "巾，過十日，皆突吉羅。比丘尼亦如是。式叉摩",
    "T22n1421_004:0023c09": "那、沙彌、沙彌尼，突吉羅。若淨施，不犯(一事竟)。",
    "T22n1421_004:0023c10": "佛在舍衛城。爾時十七群比丘安居竟欲遊",
    "T22n1421_004:0023c11": "行，作是念：「我尋還此，一衣便足，何須多為？」作",
    "T22n1421_004:0023c12": "是念已，即便幞結餘衣，置於架上，寄住比",
    "T22n1421_004:0023c13": "丘，於是而去。時六群比丘於他處還，語住比",
    "T22n1421_004:0023c14": "丘言：「差房與我。」時住比丘即差十七群所置",
    "T22n1421_004:0023c15": "衣房與之，六群比丘見架上衣，問言：「汝何以",
    "T22n1421_004:0023c16": "故畜此長衣？」答言：「此是十七群比丘安居竟，",
    "T22n1421_004:0023c17": "遊行人間，不能持去，留寄我耳！」時六群比丘種",
    "T22n1421_004:0023c18": "種呵責，以事白佛。佛以是事集比丘僧，問十",
    "T22n1421_004:0023c19": "七群比丘：「汝實爾不？」答言：「實爾。世尊！」佛種種",
    "T22n1421_004:0023c20": "呵責：「汝等愚癡！不聞我說：比丘應與三衣鉢",
    "T22n1421_004:0023c21": "俱。譬如鳥飛，毛羽自隨耶？」呵責已，告諸比丘：",
    "T22n1421_004:0023c22": "「以十利故，為諸比丘結戒，從今是戒應如是",
    "T22n1421_004:0023c23": "說：「若比丘三衣竟，捨迦絺那衣已，三衣中",
    "T22n1421_004:0023c24": "若離一一衣，宿過一夜，尼薩耆波逸提。」爾時",
    "T22n1421_004:0023c25": "有一糞掃衣比丘，欲向娑竭陀邑，衣重不能",
    "T22n1421_004:0023c26": "持去，欲捨。不知云何？以是白諸比丘，諸比丘",
    "T22n1421_004:0024a01": "將至佛所，以事白佛。佛以是事集比丘僧，告",
    "T22n1421_004:0024a02": "諸比丘：「若比丘持糞掃衣重，欲遊行餘處，不",
    "T22n1421_004:0024a03": "能持去者，是比丘應從僧乞不失衣羯磨。」脫",
    "T22n1421_004:0024a04": "革屣，頭面禮足，胡跪合掌，作是言：「大德僧聽！",
    "T22n1421_004:0024a05": "我某甲比丘，欲遊行某處，糞掃衣重不能持",
    "T22n1421_004:0024a06": "去，欲留；今從僧乞不失衣羯磨。」如是第二、第",
    "T22n1421_004:0024a07": "三乞已，僧中一比丘唱言：「大德僧聽！此某甲",
    "T22n1421_004:0024a08": "比丘欲遊行某處，糞掃衣重，不能持去，欲留；",
    "T22n1421_004:0024a09": "從僧乞不失衣羯磨。今僧與作不失衣羯磨。",
    "T22n1421_004:0024a10": "若僧時到僧忍聽。白如是。」「大德僧聽！此某甲",
    "T22n1421_004:0024a11": "比丘欲遊行某處，糞掃衣重，不能持去，欲留；",
    "T22n1421_004:0024a12": "從僧乞不失衣羯磨。今僧與作不失衣羯磨。",
    "T22n1421_004:0024a13": "誰諸長老忍，默然；不忍者，說。僧已與某甲比丘",
    "T22n1421_004:0024a14": "作不失衣羯磨竟；僧忍，默然故。是事如是持。」",
    "T22n1421_004:0024a15": "時諸比丘見世尊聽羯磨離衣，便常作羯磨離",
    "T22n1421_004:0024a16": "衣宿，亦羯磨盡離三衣，著弊壞衣行。長老比",
    "T22n1421_004:0024a17": "丘見，問言：「汝何故著弊壞衣行？」答言：「佛聽羯",
    "T22n1421_004:0024a18": "磨離衣，是故我等常羯磨離衣宿，亦羯磨盡",
    "T22n1421_004:0024a19": "離三衣。」諸比丘種種呵責，將至佛所，以事白",
    "T22n1421_004:0024a20": "佛。佛言：「汝等不應常羯磨離衣宿，及羯磨盡",
    "T22n1421_004:0024a21": "離三衣。此二非法羯磨，比丘及僧，二突吉羅；",
    "T22n1421_004:0024a22": "以此羯磨離衣宿，一衣一宿皆犯失衣罪。今",
    "T22n1421_004:0024a23": "聽諸比丘羯磨留衣，前安居者九月日，後安",
    "T22n1421_004:0024a24": "居者八月日。不得羯磨留僧伽梨、安陀會，",
    "T22n1421_004:0024a25": "聽羯磨優多羅僧。有賊難處，三衣中割截衣",
    "T22n1421_004:0024a26": "最勝者，聽隨所留。從今是戒應如是說：「若比",
    "T22n1421_004:0024a27": "丘，三衣竟，捨迦絺那衣已，三衣中若離一一",
    "T22n1421_004:0024a28": "衣，宿過一夜，除僧羯磨，尼薩耆波逸提。」",
    "T22n1421_004:0024a29": "離衣者：園同界、異界，屋同界、異界，比丘尼精",
    "T22n1421_004:0024b01": "舍同界、異界，聚落同界、異界，重屋同界、異界，",
    "T22n1421_004:0024b02": "乘同界、異界，船同界、異界，場同界、異界，樹下",
    "T22n1421_004:0024b03": "同界、異界，露地同界、異界，行道同界、異界。園",
    "T22n1421_004:0024b04": "同界者：僧羯磨作不失衣界，而於中得自在",
    "T22n1421_004:0024b05": "往反。異界者：僧不羯磨作不失衣界；雖作，而",
    "T22n1421_004:0024b06": "於中不得自在往反。屋、比丘尼精舍、聚落、重",
    "T22n1421_004:0024b07": "屋亦如是。乘同界者：於中得自在，若取、若舉。",
    "T22n1421_004:0024b08": "異界者：於中不得自在，若取、若舉。船亦如是。",
    "T22n1421_004:0024b09": "場同界者：踐穀麥處，得自在取。異界者：不得",
    "T22n1421_004:0024b10": "自在取。樹下同界者：樹蔭所覆處。異界者：樹",
    "T22n1421_004:0024b11": "蔭不覆處。露地同界者：結加趺坐，面去七",
    "T22n1421_004:0024b12": "尺。異界者：七尺之外。行道同界者：面去身",
    "T22n1421_004:0024b13": "七弓。異界者：七弓之外。至明相出，時比丘",
    "T22n1421_004:0024b14": "還到界，乃至一脚入界，不失衣。若口言：「我捨",
    "T22n1421_004:0024b15": "是衣。」亦不失衣；若不言捨，至明相出時，尼薩",
    "T22n1421_004:0024b16": "耆波逸提。比丘三衣外，餘所受用衣，離宿突",
    "T22n1421_004:0024b17": "吉羅。比丘尼亦如是。式叉摩那、沙彌、沙彌尼，",
    "T22n1421_004:0024b18": "突吉羅(二事竟)。",
    "T22n1421_004:0024b19": "佛在舍衛城。爾時諸比丘三衣竟，捨迦絺那",
    "T22n1421_004:0024b20": "衣已，得非時衣。諸比丘慚愧言：「佛未聽我等",
    "T22n1421_004:0024b21": "受非時衣。」以是白佛。佛以是事集比丘僧，問",
    "T22n1421_004:0024b22": "諸比丘：「汝等實得非時衣，慚愧言：『佛未聽我",
    "T22n1421_004:0024b23": "等受非時衣不？』」答言：「實爾。世尊！」佛種種讚少",
    "T22n1421_004:0024b24": "欲知足、讚戒、讚持戒已，告諸比丘：「從今聽受",
    "T22n1421_004:0024b25": "非時衣。」時六群比丘作是念：「世尊聽我等受",
    "T22n1421_004:0024b26": "非時衣。」便多受，不受持、不施人、不淨施。諸比",
    "T22n1421_004:0024b27": "丘見，問言：「汝不聞世尊制，不得畜長衣耶？」答",
    "T22n1421_004:0024b28": "言：「佛雖制畜長衣，而聽受非時衣。」又問：「汝等",
    "T22n1421_004:0024b29": "一切時畜非時衣，不受持、不施人、不淨施耶？」",
    "T22n1421_004:0024c01": "答言：「如是！」諸長老比丘種種呵責，以事白佛。",
    "T22n1421_004:0024c02": "佛以是事集比丘僧，問六群比丘：「汝實爾不？」",
    "T22n1421_004:0024c03": "答言：「實爾。世尊！」佛種種呵責：「汝愚癡人！不",
    "T22n1421_004:0024c04": "應多求、多欲。外道法中，受者無厭，施者籌量；",
    "T22n1421_004:0024c05": "我正法中，少欲知足，施者雖無厭，受者應少",
    "T22n1421_004:0024c06": "取。」呵責已，告諸比丘：「若比丘得非時衣，不受",
    "T22n1421_004:0024c07": "持、不施人、不淨施，乃至一宿，突吉羅。」爾時有",
    "T22n1421_004:0024c08": "一住處諸比丘多得衣，受持、施人、淨施，餘段",
    "T22n1421_004:0024c09": "與諸比丘。諸比丘不受，言：「佛未聽我等受不",
    "T22n1421_004:0024c10": "具足衣。」語言：「且受，當足令足。」時長老伽毘，得",
    "T22n1421_004:0024c11": "一狹短衣，日日舒挽，欲令廣長。佛常五日案",
    "T22n1421_004:0024c12": "行諸房，見伽毘牽挽衣，問言：「汝作何等？」答",
    "T22n1421_004:0024c13": "言：「得此衣小，不得受持。」佛復問：「汝更望得衣",
    "T22n1421_004:0024c14": "處不？」答言：「有。」又問：「幾時可得？」答言：「若一月、若",
    "T22n1421_004:0024c15": "減一月。」佛以是事，種種讚少欲知足、讚戒、讚",
    "T22n1421_004:0024c16": "持戒已，告諸比丘：「從今聽畜非時衣。不足，望",
    "T22n1421_004:0024c17": "足，至一月。」佛既聽畜非時不足衣，諸比丘便",
    "T22n1421_004:0024c18": "持此衣遊行過一月。諸比丘見，問言：「佛不聽",
    "T22n1421_004:0024c19": "畜非時不足衣過一月。汝等云何擔此衣遊",
    "T22n1421_004:0024c20": "行過於一月？」種種呵責，將至佛所，以事白佛。",
    "T22n1421_004:0024c21": "佛以是事集比丘僧，告諸比丘：「以十利故為",
    "T22n1421_004:0024c22": "諸比丘結戒，從今是戒應如是說：「若比丘，三",
    "T22n1421_004:0024c23": "衣竟，捨迦絺那衣已，得非時衣，若須應受，速",
    "T22n1421_004:0024c24": "作受持。若足者善；若不足，望更有得處，令具",
    "T22n1421_004:0024c25": "足成，乃至一月。若過，尼薩耆波逸提。」",
    "T22n1421_004:0024c26": "非時衣者：捨迦絺那衣已，有所得衣，皆名",
    "T22n1421_004:0024c27": "非時衣。須者：三衣中有故壞，須以補易。望更",
    "T22n1421_004:0024c28": "有得處者：應更有得衣處，望一日乃至一月",
    "T22n1421_004:0024c29": "得。若比丘，一日得不具足衣，即日有望，若得",
    "T22n1421_004:0025a01": "應足成，受持、若施人、若淨施；若不受持、不施",
    "T22n1421_004:0025a02": "人、不淨施，至十一日明相出時，尼薩耆波逸",
    "T22n1421_004:0025a03": "提。二日，乃至十日亦如是。十一日有望，若得，",
    "T22n1421_004:0025a04": "即此日應足成，受持、若施人、若淨施。若不受",
    "T22n1421_004:0025a05": "持、不施人、不淨施，至十二日明相出時，尼薩",
    "T22n1421_004:0025a06": "耆波逸提。乃至三十日亦如是。比丘尼亦如",
    "T22n1421_004:0025a07": "是。式叉摩那、沙彌、沙彌尼，突吉羅(三竟)。",
    "T22n1421_004:0025a08": "佛在舍衛城。爾時優善那邑，有年少居士出",
    "T22n1421_004:0025a09": "行遊戲，見一女人名蓮華色，色如桃華，女相",
    "T22n1421_004:0025a10": "具足；情相敬重，即娉為婦。其後少時婦便有",
    "T22n1421_004:0025a11": "身，送歸其家，月滿生女。以婦在產，不得附",
    "T22n1421_004:0025a12": "近，遂乃私竊通于其母。蓮華色知，便欲委之，",
    "T22n1421_004:0025a13": "絕夫婦道，恐累父母，顧愍嬰孩，吞忍恥愧；還",
    "T22n1421_004:0025a14": "于夫家，養女八歲，然後乃去。至波羅奈，飢渴",
    "T22n1421_004:0025a15": "疲極於水邊坐。時彼長者出行遊觀，見甚重",
    "T22n1421_004:0025a16": "愛，即問鄉居，父母氏族，今為係誰，而獨在此？",
    "T22n1421_004:0025a17": "蓮華色言：「我某氏女，今無所屬。」長者復問：「若",
    "T22n1421_004:0025a18": "無所屬，能為我作正室不？」答言：「女人有夫，何",
    "T22n1421_004:0025a19": "為不可？」即便載歸，拜為正婦。蓮華色料理其",
    "T22n1421_004:0025a20": "家，允和大小，夫婦相重，至于八年。爾時長者",
    "T22n1421_004:0025a21": "語其婦言：「我有出息在優善那邑，不復債",
    "T22n1421_004:0025a22": "斂，於今八年，考計生長，乃有億數。今欲往債，",
    "T22n1421_004:0025a23": "與汝暫乖。」婦言：「彼邑風俗女人放逸，君往",
    "T22n1421_004:0025a24": "或能失丈夫操，財物糞土，亦何足計？」答言：",
    "T22n1421_004:0025a25": "「吾雖短闇，不至此亂。」婦復言：「若必宜去，思聞",
    "T22n1421_004:0025a26": "一誓。」答言：「甚善！」便言：「若我發此，至還入門，一",
    "T22n1421_004:0025a27": "生邪心，與念同滅。」於是別去到于彼邑，債斂",
    "T22n1421_004:0025a28": "處多，遂經年歲。去家日久，思室轉深，作是思",
    "T22n1421_004:0025a29": "惟：「我當云何不違先誓，而遂今情？」復作是",
    "T22n1421_004:0025b01": "念：「我若邪婬，乃負本誓；更取別室，不為違",
    "T22n1421_004:0025b02": "要。」於是推訪，遇見一女，顏容雅妙，視瞻不",
    "T22n1421_004:0025b03": "邪，甚相敬愛，便往求婚。父以長者才明大富，",
    "T22n1421_004:0025b04": "歡喜與之。債索既畢將還本國，安處別宅然",
    "T22n1421_004:0025b05": "後乃歸。晨出暮反，異于在昔，蓮華色怪之，",
    "T22n1421_004:0025b06": "密問從人，從人答言：「外有少婦，是故如此。」其",
    "T22n1421_004:0025b07": "夫暮還，蓮華色問：「君有新室，何故藏隱不令",
    "T22n1421_004:0025b08": "我見？」答言：「恐卿見恨，是故留外。」婦言：「我無",
    "T22n1421_004:0025b09": "嫌妬，神明鑒識，便可呼歸，助君料理。」即便將",
    "T22n1421_004:0025b10": "還，乃是其女；母子相見，不復相識，後因沐頭",
    "T22n1421_004:0025b11": "諦觀形相，乃疑是女；便問鄉邦、父母、姓族，女",
    "T22n1421_004:0025b12": "具以答，爾乃知之。母驚惋曰：「昔與母共夫，",
    "T22n1421_004:0025b13": "今與女同婿，生死迷亂，乃至於此！不斷愛欲，",
    "T22n1421_004:0025b14": "出家學道，如此倒惑，何由得息？」便委而去，到",
    "T22n1421_004:0025b15": "祇洹門，飢渴疲極，坐一樹下。爾時世尊與",
    "T22n1421_004:0025b16": "無央數眾圍遶說法，蓮華色見眾多人往反",
    "T22n1421_004:0025b17": "出入，謂是節會，當有飲食，便入精舍。見佛世",
    "T22n1421_004:0025b18": "尊為眾說法，聞法開解，飢渴消除。於是世尊，",
    "T22n1421_004:0025b19": "遍觀眾會，誰應得度；唯蓮華色應得道果，即",
    "T22n1421_004:0025b20": "為說四真諦法，苦集盡道，便於坐上遠塵離",
    "T22n1421_004:0025b21": "垢，得法眼淨。既得果已，一心合掌向佛而住。",
    "T22n1421_004:0025b22": "佛說法已，眾會各還，蓮華色前禮佛足，長跪",
    "T22n1421_004:0025b23": "合掌，白佛言：「於佛法中，願得出家。」佛即許之，",
    "T22n1421_004:0025b24": "告波闍波提比丘尼：「汝今可度此女為道。」受",
    "T22n1421_004:0025b25": "教即度與出家受戒，勤行精進，遂成羅漢。",
    "T22n1421_004:0025b26": "成羅漢已，遊戲諸禪解脫，顏容光發，倍勝於",
    "T22n1421_004:0025b27": "昔。到時持鉢入城乞食，一婆羅門見生樂著，",
    "T22n1421_004:0025b28": "心作是念：「此比丘尼今不可得，唯當尋其住",
    "T22n1421_004:0025b29": "處，方便圖之。」蓮華色乞食畢，還安陀園，入",
    "T22n1421_004:0025c01": "所住房，彼婆羅門隨後察之，知其住處。後",
    "T22n1421_004:0025c02": "日時到，復行乞食，彼婆羅門於後逃入，伏其",
    "T22n1421_004:0025c03": "床下。是日諸比丘尼竟夜說法，疲極還房，仰",
    "T22n1421_004:0025c04": "臥熟眠。於是婆羅門從床下出作不淨行，比",
    "T22n1421_004:0025c05": "丘尼即覺，踊升虛空；時婆羅門，便於床上，生",
    "T22n1421_004:0025c06": "入地獄。蓮華色因從空中往詣佛所，頭面禮",
    "T22n1421_004:0025c07": "足，以是白佛。佛問：「汝當爾時，意為云何？」答",
    "T22n1421_004:0025c08": "言：「如燒鐵爍身。」佛言：「如此無罪。」復白佛言：",
    "T22n1421_004:0025c09": "「獨宿當有犯不？」佛言：「得道者無犯。」時有群賊",
    "T22n1421_004:0025c10": "聚共議言：「我等當於何處分物，用易美食，又",
    "T22n1421_004:0025c11": "得好色。」咸言：「此安陀園比丘尼住處，必有好",
    "T22n1421_004:0025c12": "色，亦當多有上美供養，往彼分物必得所欲。」",
    "T22n1421_004:0025c13": "時彼賊帥，信樂佛法，聞此不悅，即作是念：",
    "T22n1421_004:0025c14": "「此諸人等，必當惱亂諸比丘尼，我當密遣一",
    "T22n1421_004:0025c15": "人，先往告語。」即便遣之，語比丘尼言：「暮當",
    "T22n1421_004:0025c16": "有惡人往，恐必相惱，幸可避去。」諸比丘尼聞，",
    "T22n1421_004:0025c17": "即入舍衛城。彼城大臣先以一宅施比丘僧，",
    "T22n1421_004:0025c18": "而無僧住，諸比丘尼暮到往宿。時彼群賊，",
    "T22n1421_004:0025c19": "夜入安陀園，都無所見，賊帥歡喜念言：「比",
    "T22n1421_004:0025c20": "丘尼脫此艱難，何其快哉！」即以最上衣，盛滿",
    "T22n1421_004:0025c21": "生熟上美飲食，懸著樹枝，念言：「若有得道神",
    "T22n1421_004:0025c22": "通比丘尼，取此衣食。」於是蓮華色比丘尼，如",
    "T22n1421_004:0025c23": "力士屈伸臂頃，從舍衛城往安陀園樹上取",
    "T22n1421_004:0025c24": "之。明日食時，以所得食為長老優波斯那",
    "T22n1421_004:0025c25": "及跋難陀設供。時至皆往，下種種食，食訖",
    "T22n1421_004:0025c26": "行水，取小床於眾前坐，請說妙法。優波斯那",
    "T22n1421_004:0025c27": "為說法已，從坐而去。跋難陀留後語蓮華色",
    "T22n1421_004:0025c28": "言：「姊妹！何從得此美食？」蓮華色具以事答。",
    "T22n1421_004:0025c29": "跋難陀言：「可示我衣。」即以示之。跋難陀見，便",
    "T22n1421_004:0026a01": "生貪著，即從索之。蓮華色言：「此不可得！何以",
    "T22n1421_004:0026a02": "故？女人薄福，應畜五衣。」跋難陀言：「如人以象、",
    "T22n1421_004:0026a03": "馬布施，不與鞍韉。汝亦如是，云何種種餚饍",
    "T22n1421_004:0026a04": "供養，惜此一衣而不見與？」如是無數方便苦",
    "T22n1421_004:0026a05": "索，遂不獲已，便持與之。跋難陀得衣還歸所",
    "T22n1421_004:0026a06": "住，諸比丘見，語言：「汝福德人，得此好衣。」答言：",
    "T22n1421_004:0026a07": "「我無福德，強說比丘尼，僅乃得之。」諸比丘聞，",
    "T22n1421_004:0026a08": "種種呵責：「汝云何強說，奪比丘尼衣？」",
    "T22n1421_004:0026a09": "爾時世尊，患於四眾來往憒鬧，告諸比丘：「我",
    "T22n1421_004:0026a10": "今欲三月入靜室，不聽有人來至我所，除一",
    "T22n1421_004:0026a11": "送食比丘。汝等亦當相與立制。」奉教即立：「從",
    "T22n1421_004:0026a12": "今不聽，輒至佛所，唯除一送食比丘，犯者",
    "T22n1421_004:0026a13": "波逸提。」時長老優波斯那，不聞僧制，後到舍",
    "T22n1421_004:0026a14": "衛城問異比丘：「佛在何房？」比丘指示，即至房",
    "T22n1421_004:0026a15": "前，以手叩房，佛自為開，前禮佛足，却坐一",
    "T22n1421_004:0026a16": "面。佛問優波斯那：「汝眾清淨，威儀具足。云何",
    "T22n1421_004:0026a17": "教化而得如此？」答言：「若人從我求出家者，教",
    "T22n1421_004:0026a18": "行十二頭陀：汝當盡形壽作阿練若、乞食、一",
    "T22n1421_004:0026a19": "坐食、一種食、一受食、次第乞食、塚間、糞掃衣、",
    "T22n1421_004:0026a20": "三衣、隨敷坐、樹下坐、露坐。世尊！若人能盡形",
    "T22n1421_004:0026a21": "壽行如此法，得入我眾，我與作師。」佛歎言：「善",
    "T22n1421_004:0026a22": "哉，善哉！如汝可謂善教徒眾。」復問：「汝知此眾",
    "T22n1421_004:0026a23": "僧有制不？」答言：「不知。何以故？我從佛聞：佛未",
    "T22n1421_004:0026a24": "制，不得輒制；已制，應奉行。」佛具以上事語之，",
    "T22n1421_004:0026a25": "答言：「我不能隨僧制，波逸提悔過。」佛言：「善哉！",
    "T22n1421_004:0026a26": "如汝所說。」時舊住比丘，住立房前，待優波斯",
    "T22n1421_004:0026a27": "那出，語言：「汝犯僧制，應作波逸提悔過。」答言：",
    "T22n1421_004:0026a28": "「我犯何波逸提？」諸比丘具說上事。答言：「我不",
    "T22n1421_004:0026a29": "隨僧制悔過。何以故？我親從佛聞：佛若不制，",
    "T22n1421_004:0026b01": "僧不得制；若佛制已，僧不得違。」於是佛自出，",
    "T22n1421_004:0026b02": "語諸比丘：「從今若有阿練若比丘如優波斯",
    "T22n1421_004:0026b03": "那，聽至我所。」諸比丘聞已，作是念：「我亦當行",
    "T22n1421_004:0026b04": "此頭陀，可得輒至佛所。」便各修行。時諸居士",
    "T22n1421_004:0026b05": "所設房舍供養，無復人受，以是白佛。佛語諸",
    "T22n1421_004:0026b06": "比丘：「今聽四眾自在見我。」時波闍波提比丘",
    "T22n1421_004:0026b07": "尼，聞佛此教，便與五百比丘尼來向佛所。中",
    "T22n1421_004:0026b08": "路逢優波斯那，優波斯那眾中一比丘衣麁",
    "T22n1421_004:0026b09": "弊壞，問言：「長老！何故著此？」答言：「無有餘衣。」比",
    "T22n1421_004:0026b10": "丘尼便指己衣，語言：「能著此不？」答言：「能。」又問：",
    "T22n1421_004:0026b11": "「長老所著，能與我不？」答言：「能。」即便易之。前至",
    "T22n1421_004:0026b12": "佛所，頭面禮足，却坐一面。佛問瞿曇彌：「汝何",
    "T22n1421_004:0026b13": "故著此弊壞衣？」答以上事。佛為說法，遣還所",
    "T22n1421_004:0026b14": "住。佛以是事集比丘僧，問彼比丘：「汝實以麁",
    "T22n1421_004:0026b15": "弊衣，與比丘尼易好衣不？」答言：「實爾。世尊！」佛",
    "T22n1421_004:0026b16": "種種呵責：「汝愚癡人！不應多欲！」諸比丘因此，",
    "T22n1421_004:0026b17": "以跋難陀事白佛。佛問跋難陀：「汝實爾不？」答",
    "T22n1421_004:0026b18": "言：「實爾。世尊！」佛種種訶責已，告諸比丘：「以十",
    "T22n1421_004:0026b19": "利故為諸比丘結戒，從今是戒應如是說：「若",
    "T22n1421_004:0026b20": "比丘，從比丘尼取衣，尼薩耆波逸提。」有諸比",
    "T22n1421_004:0026b21": "丘有親里比丘尼多諸知識，能得衣物；而諸",
    "T22n1421_004:0026b22": "比丘著麁弊衣，諸比丘尼問言：「何故著此惡",
    "T22n1421_004:0026b23": "衣？」答言：「無有得處。」語言：「何不就我取？」答言：",
    "T22n1421_004:0026b24": "「佛制：不聽就比丘尼取衣。」諸比丘尼言：「唯親",
    "T22n1421_004:0026b25": "知可取、知可與。願以白佛！」諸比丘即以白佛。",
    "T22n1421_004:0026b26": "佛以是事集比丘僧，種種讚少欲知足、讚戒、",
    "T22n1421_004:0026b27": "讚持戒已，告諸比丘：「從今是戒應如是說：「若",
    "T22n1421_004:0026b28": "比丘，從非親里比丘尼取衣，尼薩耆波逸提。」",
    "T22n1421_004:0026b29": "爾時舍衛城比丘、比丘尼，共得衣施，便共分",
    "T22n1421_004:0026c01": "之，或比丘宜著，比丘尼得；或比丘尼宜著，比",
    "T22n1421_004:0026c02": "丘得。諸比丘尼白諸比丘：「與我易衣。」答言：",
    "T22n1421_004:0026c03": "「佛不聽我取非親里比丘尼衣。」諸比丘尼言：",
    "T22n1421_004:0026c04": "「以衣易衣，如何言取？」便往白佛。佛以是事集",
    "T22n1421_004:0026c05": "比丘僧，種種讚少欲知足、讚戒、讚持戒已，告",
    "T22n1421_004:0026c06": "諸比丘：「從今是戒應如是說：「若比丘，從非親",
    "T22n1421_004:0026c07": "里比丘尼取衣，除貿易，尼薩耆波逸提。」",
    "T22n1421_004:0026c08": "非親里者：於父母乃至七世無親。貿易者：彼",
    "T22n1421_004:0026c09": "此有益，又各隨所宜。從式叉摩那、沙彌尼取",
    "T22n1421_004:0026c10": "衣，突吉羅。若親里犯戒、邪見，從取衣，突吉羅。",
    "T22n1421_004:0026c11": "沙彌從比丘尼、式叉摩那、沙彌尼取衣，突吉",
    "T22n1421_004:0026c12": "羅。若無心求，自布施，知彼有長乃取，不犯",
    "T22n1421_004:0026c13": "(四竟)。",
    "T22n1421_004:0026c14": "佛在舍衛城。爾時跋難陀晨朝著衣持鉢，往",
    "T22n1421_004:0026c15": "偷羅難陀比丘尼所，坐起輕脫，不覺露形，跋",
    "T22n1421_004:0026c16": "難陀見失不淨。比丘尼知，語言：「長老與我衣",
    "T22n1421_004:0026c17": "浣。」便脫與之。彼既得衣，即以不淨，自內形中。",
    "T22n1421_004:0026c18": "又諸比丘亦與諸比丘尼衣，令浣、染、打。時諸",
    "T22n1421_004:0026c19": "比丘尼以此多事，妨廢誦讀，坐禪行道。諸",
    "T22n1421_004:0026c20": "白衣見，種種呵責言：「諸比丘尼常以浣、染、打",
    "T22n1421_004:0026c21": "衣為業，與在家人有何等異？」時波闍波提比",
    "T22n1421_004:0026c22": "丘尼與五百比丘尼俱詣佛所，頭面禮足，却",
    "T22n1421_004:0026c23": "坐一面。佛問瞿曇彌：「諸比丘尼手足，何故盡有",
    "T22n1421_004:0026c24": "染色？」具以事答。佛為諸比丘尼說妙法已，各",
    "T22n1421_004:0026c25": "還所住。佛以是事集比丘僧，問諸比丘：「汝等",
    "T22n1421_004:0026c26": "實使比丘尼浣、染、打衣不？」答言：「實爾。世尊！」諸",
    "T22n1421_004:0026c27": "比丘因此，以跋難陀事白佛。佛種種呵責已，",
    "T22n1421_004:0026c28": "告諸比丘：「以十利故為諸比丘結戒，從今是",
    "T22n1421_004:0026c29": "戒應如是說：「若比丘，使比丘尼浣故衣，若染、",
    "T22n1421_004:0027a01": "若打，尼薩耆波逸提。」有諸老病比丘不能自",
    "T22n1421_004:0027a02": "浣、染、打衣。有親里比丘尼能浣、染、打，皆來從",
    "T22n1421_004:0027a03": "索，欲為作之。諸比丘言：「佛不聽我等使比丘",
    "T22n1421_004:0027a04": "尼浣、染、打衣。」諸比丘尼言：「唯親知可、知不可，",
    "T22n1421_004:0027a05": "願以白佛！」諸比丘即以白佛。佛以是事集比",
    "T22n1421_004:0027a06": "丘僧，讚少欲知足、讚戒、讚持戒已，告諸比丘：",
    "T22n1421_004:0027a07": "「從今是戒，應如是說：「若比丘，使非親里比丘",
    "T22n1421_004:0027a08": "尼浣故衣，若染、若打，尼薩耆波逸提。」故衣者：",
    "T22n1421_004:0027a09": "經體有垢。若令浣，浣、不染、不打；若令染，染、",
    "T22n1421_004:0027a10": "不浣、不打；若令打，打、不浣、不染；若令浣染，浣",
    "T22n1421_004:0027a11": "染、不打；若令浣打，浣打、不染；若令染打，染打、",
    "T22n1421_004:0027a12": "不浣；若令浣染打，浣染打，皆尼薩耆波逸提。",
    "T22n1421_004:0027a13": "若令浣，不浣而染；若令浣，不浣而打；若令浣，",
    "T22n1421_004:0027a14": "不浣而染打，皆突吉羅。令染，不染而浣、而打、",
    "T22n1421_004:0027a15": "而浣打；令打，不打而浣、而染、而浣染；令浣染，",
    "T22n1421_004:0027a16": "不浣染而打；令浣打，不浣打而染；令染打，不",
    "T22n1421_004:0027a17": "染打而浣，亦如是。若令非親里浣染打，而親",
    "T22n1421_004:0027a18": "里浣染打；若令非親里浣染打，而親里、非親",
    "T22n1421_004:0027a19": "里共浣染打；若令親里、非親里共浣染打，而",
    "T22n1421_004:0027a20": "親里浣染打；若令親里、非親里共浣染打，而",
    "T22n1421_004:0027a21": "非親里浣染打；若令親里、非親里共浣染打，",
    "T22n1421_004:0027a22": "而親里、非親里共浣染打，皆尼薩耆波逸提。",
    "T22n1421_004:0027a23": "若衣未可浣染打，而令非親里浣染打，突吉",
    "T22n1421_004:0027a24": "羅。若令親里浣染打，而非親里浣染打，不犯。",
    "T22n1421_004:0027a25": "餘皆如取衣中說(五事竟)。",
    "T22n1421_004:0027a26": "佛在舍衛城。爾時城中有好衣長者，信樂佛",
    "T22n1421_004:0027a27": "法，常往聽受。時彼長者重著好衣，將諸儐",
    "T22n1421_004:0027a28": "從，從城中出，問訊世尊及諸比丘。佛為說法",
    "T22n1421_004:0027a29": "示教利喜已，頂禮辭歸，遇跋難陀。跋難陀",
    "T22n1421_004:0027b01": "復為說法，臨別白言：「長老！明日見顧蔬食。」答",
    "T22n1421_004:0027b02": "言：「我不乏食，苦無衣服。汝能與我身上一衣",
    "T22n1421_004:0027b03": "不？」長者言：「當與，至家籌量，不得便相與。」跋",
    "T22n1421_004:0027b04": "難陀言：「我聞長者好憙布施，如何於我而獨",
    "T22n1421_004:0027b05": "疎薄？」又言：「我說法，能離生老病死、憂悲苦惱，",
    "T22n1421_004:0027b06": "為度汝等，廢不營己。汝今云何惜此一衣？」於",
    "T22n1421_004:0027b07": "是長者即脫與之。去至城門，守門者問：「汝向",
    "T22n1421_004:0027b08": "重衣出，而今輕還，為與女人？為遇劫奪耶？」答",
    "T22n1421_004:0027b09": "言：「我不與女人，亦不遇劫。為沙門釋子所強",
    "T22n1421_004:0027b10": "乞耳！」守門者言：「莫作是語，我聞沙門釋子少",
    "T22n1421_004:0027b11": "欲知足，若人布施，尚不肯受。如何於今強乞",
    "T22n1421_004:0027b12": "人物？」答之如上。有不信樂佛法者，聞便唱言：",
    "T22n1421_004:0027b13": "「快正應奪，汝若更親近，當復劇是！沙門釋子，",
    "T22n1421_004:0027b14": "常歎布施，毀不與取；而今強奪人衣物，何異",
    "T22n1421_004:0027b15": "於劫？」長者還家，家中問答亦皆如上。諸長老",
    "T22n1421_004:0027b16": "比丘聞，種種呵責已，將至佛所，以事白佛。佛",
    "T22n1421_004:0027b17": "以是事集比丘僧，問跋難陀：「汝實爾不？」答言：",
    "T22n1421_004:0027b18": "「實爾。世尊！」佛種種呵責已，告諸比丘：「以十利",
    "T22n1421_004:0027b19": "故為諸比丘結戒，從今是戒應如是說：「若比",
    "T22n1421_004:0027b20": "丘，從居士、居士婦乞衣，尼薩耆波逸提。」爾時",
    "T22n1421_004:0027b21": "諸比丘著麁弊衣，諸親里見，語言：「何以著此",
    "T22n1421_004:0027b22": "壞衣，不從我取？」答言：「佛不聽我等就居士、居",
    "T22n1421_004:0027b23": "士婦乞衣。可以與僧，當從僧取。」諸親里言：「我",
    "T22n1421_004:0027b24": "正欲與比丘；不欲與僧，令餘人得。」諸比丘言：",
    "T22n1421_004:0027b25": "「若佛聽我從親里居士、居士婦乞衣者，亦當不",
    "T22n1421_004:0027b26": "著如此弊惡。」諸親里言：「唯親知可與、知可取，",
    "T22n1421_004:0027b27": "願以白佛！」諸比丘即以白佛，佛以是事集比",
    "T22n1421_004:0027b28": "丘僧，告諸比丘：「從今是戒應如是說：「若比丘，",
    "T22n1421_004:0027b29": "從非親里居士、居士婦乞衣，尼薩耆波逸提。」",
    "T22n1421_004:0027c01": "爾時眾多比丘隨估客行，失道，遇劫剝奪，赤",
    "T22n1421_004:0027c02": "肉裸形；而還，向舍衛城。行者問言：「汝是何人？」",
    "T22n1421_004:0027c03": "答言：「我是沙門釋子。」復問：「汝衣鉢何在？」答",
    "T22n1421_004:0027c04": "言：「為劫所奪。」進到祇洹，諸比丘問答，亦如",
    "T22n1421_004:0027c05": "是。又問：「汝若是比丘，云何受戒、布薩、自恣？」",
    "T22n1421_004:0027c06": "答言：「如是受戒、布薩、自恣。」諸比丘竟不與衣，",
    "T22n1421_004:0027c07": "便至佛所。佛呵責言：「汝等何以裸形見佛？豈",
    "T22n1421_004:0027c08": "不能得樹葉及草以蔽身耶？」告諸比丘：「從今",
    "T22n1421_004:0027c09": "裸形至佛前者，突吉羅。」諸比丘白佛：「佛不聽",
    "T22n1421_004:0027c10": "我從非親里居士、居士婦乞衣。我等親里去",
    "T22n1421_004:0027c11": "此甚遠，云何得衣？」佛言：「汝等已到舊比丘所",
    "T22n1421_004:0027c12": "未？」答言：「已到。」又問：「何以不與汝衣？」答言：「諸",
    "T22n1421_004:0027c13": "比丘方共見問：『云何受戒、布薩、自恣。』雖如法",
    "T22n1421_004:0027c14": "答，猶不見與。」佛遙呵責舊住比丘：「云何眼見",
    "T22n1421_004:0027c15": "比丘裸形，而不經恤？」為失衣比丘讚少欲",
    "T22n1421_004:0027c16": "知足、讚戒、讚持戒已，告諸比丘：「從今是戒應",
    "T22n1421_004:0027c17": "如是說：「若比丘，從非親里居士、居士婦乞衣，",
    "T22n1421_004:0027c18": "除因緣，尼薩耆波逸提。因緣者：奪衣、失衣、",
    "T22n1421_004:0027c19": "燒衣、漂衣、衣壞，是名因緣。」若奪衣乃至衣壞，",
    "T22n1421_004:0027c20": "故有餘衣，及有衣在餘處，皆不得乞。比丘尼",
    "T22n1421_004:0027c21": "亦如是。式叉摩那、沙彌、沙彌尼，突吉羅(六竟)。",
    "T22n1421_004:0027c22": "佛在舍衛城。爾時眾多比丘從波利邑來向",
    "T22n1421_004:0027c23": "佛所，遇劫失衣，共作是言：「佛雖聽五事因緣，",
    "T22n1421_004:0027c24": "得從非親里居士、居士婦乞衣，我今不知當從",
    "T22n1421_004:0027c25": "誰乞？」時六群比丘作是念：「此諸比丘失衣，不",
    "T22n1421_004:0027c26": "知從誰乞？我當為索，若有長者當自取之。」念",
    "T22n1421_004:0027c27": "已，即以是語，語失衣比丘。失衣比丘言：「大善！」",
    "T22n1421_004:0027c28": "於是六群比丘，遍語城中諸居士、居士婦言：",
    "T22n1421_004:0027c29": "「有諸比丘從波利邑來，欲覲世尊，遇劫失衣。",
    "T22n1421_004:0028a01": "汝等可共減割施之。」諸居士、居士婦聞已，各",
    "T22n1421_004:0028a02": "各減割，大得衣服，人人皆足。失衣比丘言：「我",
    "T22n1421_004:0028a03": "等已足，不須更乞。」六群比丘言：「汝等有乞衣",
    "T22n1421_004:0028a04": "因緣，而我等無；聽我以汝因緣，更有所乞。」",
    "T22n1421_004:0028a05": "失衣比丘言：「隨長老意。」時六群比丘復更遍",
    "T22n1421_004:0028a06": "乞，得衣甚多。時諸居士集，共議言：「失衣比丘",
    "T22n1421_004:0028a07": "未有幾人，我等城中，男女大小，減割布施，已",
    "T22n1421_004:0028a08": "應過足。何以復索？將無欲以積畜、販賣、貨易，",
    "T22n1421_004:0028a09": "不修梵行耶？」時諸長老比丘聞，種種呵責，",
    "T22n1421_004:0028a10": "以事白佛。佛以是事集比丘僧，問六群比丘：",
    "T22n1421_004:0028a11": "「汝實爾不？」答言：「實爾。世尊！」佛種種呵責已，告",
    "T22n1421_004:0028a12": "諸比丘：「以十利故，為諸比丘結戒，從今是戒",
    "T22n1421_004:0028a13": "應如是說：「若比丘，奪衣、失衣、燒衣、漂衣、衣壞，",
    "T22n1421_004:0028a14": "從非親里居士、居士婦乞衣。若居士、居士婦",
    "T22n1421_004:0028a15": "欲多與衣，是比丘應受二衣；若過是受，尼薩",
    "T22n1421_004:0028a16": "耆波逸提。」比丘尼亦如是。式叉摩那、沙彌、沙",
    "T22n1421_004:0028a17": "彌尼，突吉羅(七竟)。",
    "T22n1421_004:0028a18": "佛在舍衛城。爾時跋難陀常出入一居士家",
    "T22n1421_004:0028a19": "為說法，疾病、官事皆為料理。有一比丘晨朝",
    "T22n1421_004:0028a20": "著衣持鉢入城乞食，遇到此家，聞其夫婦共",
    "T22n1421_004:0028a21": "議：「跋難陀於我有恩，當以如是衣直作衣與",
    "T22n1421_004:0028a22": "之。」彼比丘乞食還，語跋難陀：「汝有福德！」跋難",
    "T22n1421_004:0028a23": "陀言：「有何福德？」答言：「我今乞食到某居士家，",
    "T22n1421_004:0028a24": "聞夫婦共議：『跋難陀於我有恩，當以如是衣",
    "T22n1421_004:0028a25": "直作衣與之。』汝今往彼，必得無疑。」跋難陀明",
    "T22n1421_004:0028a26": "旦食時，著衣持鉢往到其家，居士即出問訊，",
    "T22n1421_004:0028a27": "跋難陀言：「汝為我以如是衣直作衣耶？」答言：",
    "T22n1421_004:0028a28": "「如是！」跋難陀言：「汝自知我不著惡衣，若作好",
    "T22n1421_004:0028a29": "衣，我當自著，常憶念汝，疾病、官事，當相料理；",
    "T22n1421_004:0028b01": "若不好者，當與弟子，或藏器中，徒去此物，無",
    "T22n1421_004:0028b02": "施用福。」時彼居士語左右言：「此人無厭，難養、",
    "T22n1421_004:0028b03": "難滿。我發心所與，五倍、六倍猶不愜意。先雖",
    "T22n1421_004:0028b04": "厚善，於今薄矣！」遂不與之。時諸長老比丘聞，",
    "T22n1421_004:0028b05": "種種呵責，將至佛所，以事白佛。佛以是事集",
    "T22n1421_004:0028b06": "比丘僧，問跋難陀：「汝實爾不？」答言：「實爾。世尊！」",
    "T22n1421_004:0028b07": "佛種種呵責已，告諸比丘：「以十利故為諸比",
    "T22n1421_004:0028b08": "丘結戒，從今是戒應如是說：「若比丘，非親里",
    "T22n1421_004:0028b09": "居士、居士婦共議：『當以如是衣直作衣，與某",
    "T22n1421_004:0028b10": "甲比丘。』是比丘先不自恣請，便往問居士、居",
    "T22n1421_004:0028b11": "士婦言：『汝為我以如是衣直作衣不？』答言：『如",
    "T22n1421_004:0028b12": "是！』便言：『善哉，居士、居士婦！可作如是衣與我，",
    "T22n1421_004:0028b13": "為好故。』尼薩耆波逸提。」",
    "T22n1421_004:0028b14": "先不自恣請者：先不問比丘為須何衣。為好",
    "T22n1421_004:0028b15": "者：求令極好，勝先所許。若從親里索好衣，突",
    "T22n1421_004:0028b16": "吉羅。比丘尼亦如是。式叉摩那、沙彌、沙彌尼，",
    "T22n1421_004:0028b17": "突吉羅(八竟)。",
    "T22n1421_004:0028b18": "佛在舍衛城。跋難陀復有常出入家，其夫婦",
    "T22n1421_004:0028b19": "共議：「我當各為跋難陀以如是衣直作衣與",
    "T22n1421_004:0028b20": "之。」乞食比丘聞，復語之。跋難陀即往問居士、",
    "T22n1421_004:0028b21": "居士婦言：「我聞汝等，為我各以如是衣直作",
    "T22n1421_004:0028b22": "衣。為實爾不？」答言：「如是！」跋難陀言：「可合作一",
    "T22n1421_004:0028b23": "衣，令極好。若極好，我當自著，常憶念汝；若不",
    "T22n1421_004:0028b24": "好者，當置器中，徒去此物，無施用福。」時居士、",
    "T22n1421_004:0028b25": "居士婦，便大瞋言：「此人無厭，難養、難滿。雖求",
    "T22n1421_004:0028b26": "合作一衣，而於我發心所許，五倍、六倍猶不",
    "T22n1421_004:0028b27": "愜意。如此惡人，不足存在！」於是不聽復得來",
    "T22n1421_004:0028b28": "往。時諸長老比丘聞，種種呵責，將至佛所，以",
    "T22n1421_004:0028b29": "事白佛。佛以是事集比丘僧，問跋難陀：「汝實",
    "T22n1421_004:0028c01": "爾不？」答言：「實爾。世尊！」佛種種呵責已，告諸比",
    "T22n1421_004:0028c02": "丘：「以十利故為諸比丘結戒，從今是戒應如",
    "T22n1421_004:0028c03": "是說：「若非親里居士、居士婦共議：『我當各以",
    "T22n1421_004:0028c04": "如是衣直作衣，與某甲比丘。』是比丘先不自",
    "T22n1421_004:0028c05": "恣請，便往問居士、居士婦言：『汝各為我以如",
    "T22n1421_004:0028c06": "是衣直作衣不？』答言：『如是！』便言：『善哉，居士、居",
    "T22n1421_004:0028c07": "士婦！可合作一衣與我，為好故。』尼薩耆波逸",
    "T22n1421_004:0028c08": "提。」比丘尼亦如是。式叉摩那、沙彌、沙彌尼，突",
    "T22n1421_004:0028c09": "吉羅(九事竟)。",
    "T22n1421_004:0028c10": "佛在王舍城。爾時王舍大臣語左右人言：「汝",
    "T22n1421_004:0028c11": "往跋難陀所，以我名字作禮問訊，持此衣直",
    "T22n1421_004:0028c12": "而供養之。」使受勅，至跋難陀所，語言：「某甲大",
    "T22n1421_004:0028c13": "臣問訊起居，送此衣直供養大德。大德受",
    "T22n1421_004:0028c14": "之！」跋難陀言：「我不應受此衣直。若得淨衣，當",
    "T22n1421_004:0028c15": "手受持。」使言：「大德！有執事人不？」跋難陀即",
    "T22n1421_004:0028c16": "指示處。使便到執事人所，語言：「某甲大臣送",
    "T22n1421_004:0028c17": "此衣直與跋難陀。汝為受作，來取便與。」使既",
    "T22n1421_004:0028c18": "與已，還跋難陀所，白言：「大德所示執事人，我",
    "T22n1421_004:0028c19": "已與竟。大德須衣，便可往取。」白已便還。大臣",
    "T22n1421_004:0028c20": "後時，復更遣信問跋難陀：「我近遣使送衣直",
    "T22n1421_004:0028c21": "付某執事，大德為已著此衣未？」跋難陀言：「我",
    "T22n1421_004:0028c22": "未取著。」還白如此，大臣作是念：「我作衣已久，",
    "T22n1421_004:0028c23": "而猶未取，必薄我衣，故致如此。」即復遣信語",
    "T22n1421_004:0028c24": "跋難陀言：「我送衣已久，何故不著？若不須者，",
    "T22n1421_004:0028c25": "可以還我。」跋難陀言：「我甚須之！」便於非時，到",
    "T22n1421_004:0028c26": "執事人所，語言：「我今須衣，可以見與。」答言：「小",
    "T22n1421_004:0028c27": "待，今眾人會，我應往赴，若不及期，便應罰我",
    "T22n1421_004:0028c28": "金錢五百。」跋難陀言：「汝常信樂，勤於法緣。今",
    "T22n1421_004:0028c29": "日何故忽重俗事？」彼聞此語，便作是念：「正使",
    "T22n1421_004:0029a01": "彼罰，要當付衣，然後乃去。」即便料理與之。",
    "T22n1421_004:0029a02": "事畢，星馳已遂稽後，眾人問言：「汝來何晚？」",
    "T22n1421_004:0029a03": "答言：「跋難陀索衣，料理還之，所以致此。」眾人",
    "T22n1421_004:0029a04": "咸言：「為一比丘，而輕眾制，理不可恕！」即便罰",
    "T22n1421_004:0029a05": "之。彼既得罰，便瞋恨言：「沙門釋子，自言有道，",
    "T22n1421_004:0029a06": "利益於物；而今乃反令我得罰。」不信樂佛法",
    "T22n1421_004:0029a07": "者，咸皆語言：「汝信敬沙門，致此重罰。若復親",
    "T22n1421_004:0029a08": "近，方當劇是。」惡名流布，遍舍衛城。諸長老比",
    "T22n1421_004:0029a09": "丘聞，種種呵責，將至佛所，以事白佛。佛以是",
    "T22n1421_004:0029a10": "事集比丘僧，問跋難陀：「汝實爾不？」答言：「實爾。",
    "T22n1421_004:0029a11": "世尊！」佛種種呵責已，告諸比丘：「以十利故為",
    "T22n1421_004:0029a12": "諸比丘結戒，從今是戒應如是說：「若王、若大",
    "T22n1421_004:0029a13": "臣、婆羅門、居士為比丘故，遣使送衣直。使到",
    "T22n1421_004:0029a14": "比丘所言：『大德！彼王、大臣、婆羅門、居士送此",
    "T22n1421_004:0029a15": "衣直。大德受之！』是比丘言：『我不應受衣直。若",
    "T22n1421_004:0029a16": "得淨衣，當手受持。』便言：『大德！有執事人不？』",
    "T22n1421_004:0029a17": "比丘即指示處，使便到執事所，語言：『某王、大",
    "T22n1421_004:0029a18": "臣送此衣直，與某甲比丘。汝為受作，取便與",
    "T22n1421_004:0029a19": "之。』使既與已，還比丘所，白言：『大德所示執事",
    "T22n1421_004:0029a20": "人，我已與竟。大德須衣，便可往取。』是比丘二",
    "T22n1421_004:0029a21": "返、三返到執事所，語言：『我須衣，我須衣。』若得",
    "T22n1421_004:0029a22": "者善；若不得，四返、五返、六返到執事前，默然",
    "T22n1421_004:0029a23": "立，若得者善。若過求得者，尼薩耆波逸提。",
    "T22n1421_004:0029a24": "若不得衣，隨使來處，若自往、若遣信，語言：",
    "T22n1421_004:0029a25": "『汝為某甲比丘送衣直，是比丘竟不得；汝還",
    "T22n1421_004:0029a26": "自索，莫使失！』是事應爾。」比丘尼亦如是。式叉",
    "T22n1421_004:0029a27": "摩那、沙彌、沙彌尼，突吉羅(十竟)。",
    "T22n1421_004:0029a28": "佛在舍衛城。爾時眾僧多得縷施，即共分之。",
    "T22n1421_004:0029a29": "諸比丘用縫僧伽梨、優多羅僧、安陀會、一切餘",
    "T22n1421_004:0029b01": "衣，又作腰繩、禪帶乃至戶紐，猶故不盡。時",
    "T22n1421_004:0029b02": "六群比丘便雇織師，織作一衣，猶有餘縷；復",
    "T22n1421_004:0029b03": "更雇作，綖少不足，便行求乞，長者居士悉皆",
    "T22n1421_004:0029b04": "與之。於是六群比丘作是念：「我得善利，從今",
    "T22n1421_004:0029b05": "但當恒作此業。」便多乞縷，一切織師悉皆雇",
    "T22n1421_004:0029b06": "織。時有居士，詣一織師，雇織作衣，答言：「我已",
    "T22n1421_004:0029b07": "許比丘，不得復作。」遍詣餘處，皆亦如是。於是",
    "T22n1421_004:0029b08": "居士便瞋罵言：「沙門釋子少欲知足，而今遍",
    "T22n1421_004:0029b09": "雇一切織師，無有厭足。與世貪人有何等異？",
    "T22n1421_004:0029b10": "無沙門行，破沙門法！」諸長老比丘聞，種種呵",
    "T22n1421_004:0029b11": "責，以事白佛。佛以是事集比丘僧，問六群比",
    "T22n1421_004:0029b12": "丘：「汝實爾不？」答言：「實爾。世尊！」佛種種呵責",
    "T22n1421_004:0029b13": "已，告諸比丘：「以十利故為諸比丘結戒，從今",
    "T22n1421_004:0029b14": "是戒應如是說：「若比丘，自行乞縷，雇織師",
    "T22n1421_004:0029b15": "織作衣，尼薩耆波逸提。」比丘尼亦如是。式叉",
    "T22n1421_004:0029b16": "摩那、沙彌、沙彌尼，突吉羅(十一竟)。",
    "T22n1421_004:0029b17": "佛在舍衛城。爾時跋難陀常出入一估客家，",
    "T22n1421_004:0029b18": "說法、治病。估客語婦言：「跋難陀於我有恩，",
    "T22n1421_004:0029b19": "可以此縷雇織師作衣，我還當與。」行後，婦",
    "T22n1421_004:0029b20": "便持縷詣織師所，雇令作之，語言：「籌量令足，",
    "T22n1421_004:0029b21": "勿使少長。」跋難陀聞，即往其家，婦出問訊言：",
    "T22n1421_004:0029b22": "「我夫教我為大德作衣，我已雇人令作。」跋",
    "T22n1421_004:0029b23": "難陀言：「汝雇誰作？」答言：「某甲。」跋難陀便往",
    "T22n1421_004:0029b24": "織師所，語言：「汝知不？此衣為我作，汝好織令",
    "T22n1421_004:0029b25": "緻廣，自當少多，私相報。」織師言：「彼婦語我",
    "T22n1421_004:0029b26": "籌量令足，我今云何令得緻廣？」跋難陀言：「但",
    "T22n1421_004:0029b27": "好作之，若綖不足，持我意索，自當與汝。」織師",
    "T22n1421_004:0029b28": "隨語，用盡往索。估客婦言：「我先語汝，籌量",
    "T22n1421_004:0029b29": "令足。何故復索？」織師具以事答，婦便更與。估",
    "T22n1421_004:0029c01": "客行還，問婦言：「我先令汝為跋難陀作衣，為",
    "T22n1421_004:0029c02": "已作未？」答言：「已作。」「可取來看。」婦即取示，衣甚",
    "T22n1421_004:0029c03": "緻好，問言：「用少許縷，那得如此？」答言：「跋難陀",
    "T22n1421_004:0029c04": "更來取縷，所以得爾。」估客便瞋罵言：「跋難陀",
    "T22n1421_004:0029c05": "難養、難滿，無有厭足；如我本意，此衣數倍！先",
    "T22n1421_004:0029c06": "雖有恩，於今絕矣！」遂不與之，如是惡聲流布",
    "T22n1421_004:0029c07": "遠近。長老比丘聞，種種呵責，將至佛所，以事",
    "T22n1421_004:0029c08": "白佛。佛以是事集比丘僧，問跋難陀：「汝實爾",
    "T22n1421_004:0029c09": "不？」答言：「實爾。世尊！」佛種種呵責已，告諸比丘：",
    "T22n1421_004:0029c10": "「以十利故，為諸比丘結戒，從今是戒應如是",
    "T22n1421_004:0029c11": "說：「若居士、居士婦，為比丘使織師織作衣。",
    "T22n1421_004:0029c12": "是比丘先不自恣請，便到織師所，作是言：『汝",
    "T22n1421_004:0029c13": "知不？此衣為我作，汝好為我織，令極緻廣，當",
    "T22n1421_004:0029c14": "別相報。』後若與一食、若一食直，得者，尼薩耆",
    "T22n1421_004:0029c15": "波逸提。」比丘尼亦如是。式叉摩那、沙彌、沙彌",
    "T22n1421_004:0029c16": "尼，突吉羅(十二竟)。",
    "T22n1421_004:0029c17": "佛在舍衛城。爾時跋難陀語弟子達摩言：",
    "T22n1421_004:0029c18": "「今欲與汝遊行到拘薩羅國。」達摩言：「彼寒無",
    "T22n1421_004:0029c19": "衣，不能得去。」跋難陀言：「若能去者，當與汝衣。」",
    "T22n1421_004:0029c20": "達摩言：「先與我衣，然後當去。」即便與之。既得",
    "T22n1421_004:0029c21": "衣已，便不肯去。跋難陀言：「汝言得衣當去，如",
    "T22n1421_004:0029c22": "何得衣，而復不肯？若不能去，以衣還我。」達摩",
    "T22n1421_004:0029c23": "言：「師已見施，云何復索？」跋難陀言：「我非施汝，",
    "T22n1421_004:0029c24": "欲共遊行，故相與耳！汝今不去，欲以何理而",
    "T22n1421_004:0029c25": "不還我？」便強奪之，彼即高聲大哭。長老比丘",
    "T22n1421_004:0029c26": "問：「汝何故哭？」答言：「師奪我衣！」諸比丘種種呵",
    "T22n1421_004:0029c27": "責跋難陀：「云何名比丘，強奪人衣？」答言：「我欲",
    "T22n1421_004:0029c28": "共行至拘薩羅國，以衣雇之。彼既得衣，便不",
    "T22n1421_004:0029c29": "肯去，是以取之，非為強奪。」諸比丘復種種呵",
    "T22n1421_004:0030a01": "責達摩：「汝云何欺師，索衣許行，得而不去？」便",
    "T22n1421_004:0030a02": "將二人同至佛所，以事白佛。佛以是事集比",
    "T22n1421_004:0030a03": "丘僧，問跋難陀：「汝實以衣與弟子，還奪取不？」",
    "T22n1421_004:0030a04": "答言：「實爾。世尊！」佛復問達摩：「汝實誑師不？」答",
    "T22n1421_004:0030a05": "言：「實爾。世尊！」佛種種呵責二比丘已，告諸比",
    "T22n1421_004:0030a06": "丘：「以十利故，為諸比丘結戒，從今是戒應如",
    "T22n1421_004:0030a07": "是說：「若比丘，與比丘衣還奪，尼薩耆波逸提。」",
    "T22n1421_004:0030a08": "爾時六群比丘與諸比丘衣，復使沙彌、守園",
    "T22n1421_004:0030a09": "人奪。諸比丘問言：「汝不聞佛制與比丘衣，不",
    "T22n1421_004:0030a10": "得還奪耶？」答言：「聞，我今使沙彌、守園人奪，不",
    "T22n1421_004:0030a11": "違佛教。」諸比丘言：「自奪、教人，有何等異？」種種",
    "T22n1421_004:0030a12": "呵責已，以事白佛。佛以是事集比丘僧，問六",
    "T22n1421_004:0030a13": "群比丘：「汝實爾不？」答言：「實爾。世尊！」佛種種呵",
    "T22n1421_004:0030a14": "責已，告諸比丘：「從今是戒應如是說：「若比丘，",
    "T22n1421_004:0030a15": "與比丘衣，若自奪、若使人奪，尼薩耆波逸",
    "T22n1421_004:0030a16": "提。」有諸客比丘寄舊住比丘衣，行還日久，恐",
    "T22n1421_004:0030a17": "犯此戒，不敢復索；復有諸比丘在路行，寄比",
    "T22n1421_004:0030a18": "丘衣，行路既遠，恐犯此戒，亦不復索；或有已",
    "T22n1421_004:0030a19": "索，便生慚愧，謂犯此戒，作捨墮悔過者。諸比",
    "T22n1421_004:0030a20": "丘以是白佛，佛以是事集比丘僧，問諸比丘：",
    "T22n1421_004:0030a21": "「汝實爾不？」答言：「實爾。世尊！」佛種種讚少欲知",
    "T22n1421_004:0030a22": "足、讚戒、讚持戒已，告諸比丘：「若索寄衣，犯捨",
    "T22n1421_004:0030a23": "墮者，無有是處。」從今是戒應如是說：「若比丘，",
    "T22n1421_004:0030a24": "與比丘衣，後瞋不喜，若自奪、若使人奪，作是",
    "T22n1421_004:0030a25": "語：『還我衣，不與汝！』尼薩耆波逸提。」比丘尼亦",
    "T22n1421_004:0030a26": "如是。式叉摩那、沙彌、沙彌尼，突吉羅(十三竟)。",
    "T22n1421_004:0030a27": "五分律卷第四"
}