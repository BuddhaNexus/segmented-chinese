{
    "T24n1458_012:0591b18": "根本薩婆多部律攝卷第十二",
    "T24n1458_012:0591b20": "尊者勝友集",
    "T24n1458_012:0591b21": "三藏法師義淨奉　制譯",
    "T24n1458_012:0591b22": "◎與欲已更遮學處第五十三",
    "T24n1458_012:0591b23": "爾時薄伽梵在室羅伐城給孤獨園，時鄔波",
    "T24n1458_012:0591b24": "難陀，大眾為作捨置羯磨。難陀知已向餘苾",
    "T24n1458_012:0591b25": "芻作如是言：「我先與欲是不善與。」由與欲",
    "T24n1458_012:0591b26": "事不忍煩惱，制斯學處。",
    "T24n1458_012:0591b27": "「若復苾芻，與他欲已後便悔，言：『還我欲來不",
    "T24n1458_012:0591b28": "與汝。』者，波逸底迦。」",
    "T24n1458_012:0591b29": "言與欲已者，謂僧伽有如法事，先情許已。後",
    "T24n1458_012:0591c01": "便悔者，謂先與欲後起悔心。言還我來者，",
    "T24n1458_012:0591c02": "此出遮詞：「誰知汝等取我欲去，反於我等作",
    "T24n1458_012:0591c03": "不饒益。」此戒與前毀破學處有差別者，前望",
    "T24n1458_012:0591c04": "羯磨事已先知；此據不知，但遮其欲。此中犯",
    "T24n1458_012:0591c05": "者，已與他欲後生悔恨，煩惱既生心無慚恥，",
    "T24n1458_012:0591c06": "於所對境作苾芻想，言告彼時，便得墮罪。",
    "T24n1458_012:0591c07": "與未近圓人同室宿過二夜學處第五十四",
    "T24n1458_012:0591c08": "佛在室羅伐城給孤獨園，如世尊說：「常以月",
    "T24n1458_012:0591c09": "八日十五日，大眾同集，共聽經法。」便至夜",
    "T24n1458_012:0591c10": "半，有老苾芻然明而臥，夢見故二，遂共交",
    "T24n1458_012:0591c11": "通，讇言外聞遂生譏謗。因制不應與未近圓",
    "T24n1458_012:0591c12": "人同一室宿，亦復不得然明而臥；日月光者",
    "T24n1458_012:0591c13": "無犯。又因尊者羅怙羅及病苾芻，開經二夜，",
    "T24n1458_012:0591c14": "至第三夜令未近圓人出宿。出宿之時不應",
    "T24n1458_012:0591c15": "驅遣使出寺外及離簷前，但可離其房門勢",
    "T24n1458_012:0591c16": "分。若恐惡苾芻為破戒緣者，至第三夜，宜",
    "T24n1458_012:0591c17": "令求寂向善友房。此若無者，應共驅出罪惡",
    "T24n1458_012:0591c18": "苾芻、或自將求寂餘處而臥。若自安居已不",
    "T24n1458_012:0591c19": "得往餘處者，應生心念為防護故，於三月中",
    "T24n1458_012:0591c20": "與求寂同宿者無犯。為於行路至出宿時，有",
    "T24n1458_012:0591c21": "虎豹等恐驚怖者，至第三夜，當須警覺。若",
    "T24n1458_012:0591c22": "其不能通夜覺者，極至明相出時，必不應睡；",
    "T24n1458_012:0591c23": "若猶困乏者聽睡無犯。難時聽許者，無難不",
    "T24n1458_012:0591c24": "應行。路有驚恐，應遣在前自居其後。若行困",
    "T24n1458_012:0591c25": "極，當與小食。時鄔波難陀有二求寂：一名",
    "T24n1458_012:0591c26": "利刺、二名長大。過二夜共宿，并與俗人同處。",
    "T24n1458_012:0591c27": "由眠臥事不寂靜煩惱，制斯學處。",
    "T24n1458_012:0591c28": "「若復苾芻，與未近圓人同室宿過二夜者，波",
    "T24n1458_012:0591c29": "逸底迦。」",
    "T24n1458_012:0592a01": "言未近圓人者，除苾芻、苾芻尼，諸餘人類，咸",
    "T24n1458_012:0592a02": "犯斯學。如是應知，至第三夜共女宿時，便犯",
    "T24n1458_012:0592a03": "兩墮。過二夜者，謂經二夜至第三夜，始從初",
    "T24n1458_012:0592a04": "臥即得惡作。明相出時，便得墮罪。言同室者，",
    "T24n1458_012:0592a05": "有四種室：一、總覆總障，如諸房舍及客堂樓",
    "T24n1458_012:0592a06": "觀等，上總遍覆四壁皆遮。二、總覆多障，於其",
    "T24n1458_012:0592a07": "四壁少安窓戶。三、多覆總障，即四面舍於四",
    "T24n1458_012:0592a08": "邊安壁中間，豎柱四簷內入、或低或平。四、多",
    "T24n1458_012:0592a09": "覆多障，謂三面舍。此於四面舍無其一邊，",
    "T24n1458_012:0592a10": "若半覆半障、或多覆少障、或簷際等，並皆無",
    "T24n1458_012:0592a11": "犯。若過二夜淨宿之時，與扇侘半擇迦等，",
    "T24n1458_012:0592a12": "經明相者，得惡作罪。於未近圓作未圓想等",
    "T24n1458_012:0592a13": "六句，四犯、二非犯。若崖坎下、或空樹中者無",
    "T24n1458_012:0592a14": "犯。若與授學人同室者，亦應淨宿。此授學",
    "T24n1458_012:0592a15": "人與未近圓人亦淨其宿。凡眠臥時，若",
    "T24n1458_012:0592a16": "有難緣無餘床席，應疊嗢呾羅僧伽為四重",
    "T24n1458_012:0592a17": "而臥其上。以僧伽胝疊安頭下、或用覆身安",
    "T24n1458_012:0592a18": "呾婆娑，以充內服。凡臥息時右脇著床，兩足",
    "T24n1458_012:0592a19": "重壘，身不動搖，作光明想，安住正念情無",
    "T24n1458_012:0592a20": "嬈惱，衣服不亂，於睡知量，念當早起，初夜後",
    "T24n1458_012:0592a21": "夜恒修善品，此是沙門眠息之法。若無病苦",
    "T24n1458_012:0592a22": "晝不應臥。若眠息時，有人相惱者，應向餘",
    "T24n1458_012:0592a23": "處。",
    "T24n1458_012:0592a24": "不捨惡見違諫學處第五十五",
    "T24n1458_012:0592a25": "佛在室羅伐城給孤獨園，時無相苾芻生罪",
    "T24n1458_012:0592a26": "惡見，欲令捨故，作白四羯磨，眾開諫時猶",
    "T24n1458_012:0592a27": "尚不捨。由不善觀事邪智煩惱，制斯學處。",
    "T24n1458_012:0592a28": "「若復苾芻，作如是語：『我知佛所說法，欲是障",
    "T24n1458_012:0592a29": "礙者，習行之時，非是障礙。』諸苾芻應語彼苾",
    "T24n1458_012:0592b01": "芻言：『汝莫作是語：「我知佛所說：『欲是障礙法",
    "T24n1458_012:0592b02": "者，習行之時，非是障礙。』」汝莫謗世尊，謗世尊",
    "T24n1458_012:0592b03": "者不善。世尊不作是語，世尊以無量門，於諸",
    "T24n1458_012:0592b04": "欲法說為障礙。汝可棄捨如是惡見。』諸苾芻",
    "T24n1458_012:0592b05": "如是諫時，捨者善。若不捨者，應可再三慇懃",
    "T24n1458_012:0592b06": "正諫，隨教應詰令捨是事。捨者善；若不捨者，",
    "T24n1458_012:0592b07": "波逸底迦。」",
    "T24n1458_012:0592b08": "作如是語者，謂引世尊所說，雖有妻室獲得",
    "T24n1458_012:0592b09": "沙門果，遂生惡見。世尊所說法者，一、世尊",
    "T24n1458_012:0592b10": "說；二、弟子說。由大聖力法興於世，雖弟子說，",
    "T24n1458_012:0592b11": "亦名佛說。障礙法者，謂五部罪。非障礙者，",
    "T24n1458_012:0592b12": "謂不能障沙門聖果。此中犯者，若苾芻心生",
    "T24n1458_012:0592b13": "惡見謂為正見，云：「我所解最為殊勝。」實不從",
    "T24n1458_012:0592b14": "佛聞如是語，但出自意說其文義。不生慚恥，",
    "T24n1458_012:0592b15": "邪說誑他。餘苾芻見時應為屏諫。若不捨",
    "T24n1458_012:0592b16": "者，得惡作罪。次羯磨諫作初白竟，乃至第二",
    "T24n1458_012:0592b17": "羯磨竟，若不捨者，一一皆得惡作之罪；第三",
    "T24n1458_012:0592b18": "竟時，便得墮罪。應於大眾中說悔其罪。",
    "T24n1458_012:0592b19": "隨捨置人學處第五十六",
    "T24n1458_012:0592b20": "佛在室羅伐城給孤獨園，時無相苾芻僧伽",
    "T24n1458_012:0592b21": "與作捨置羯磨，時鄔波難陀與其同住。事惱",
    "T24n1458_012:0592b22": "同前，制斯學處。",
    "T24n1458_012:0592b23": "「若復苾芻，知如是語人未為隨法、不捨惡見，",
    "T24n1458_012:0592b24": "共為言說、共住受用、同室而宿者，波逸底迦。」",
    "T24n1458_012:0592b25": "言未為隨法不捨惡見者，雖得眾法不欲隨",
    "T24n1458_012:0592b26": "順，所陳惡見無改悔心。設未順眾，若捨惡見",
    "T24n1458_012:0592b27": "者，雖與同住，無其墮罪。共為言說者，謂評",
    "T24n1458_012:0592b28": "論善惡受白事等。共住者，與作依止師。受用",
    "T24n1458_012:0592b29": "者，謂受供給。同室宿者，於前四種室中作如",
    "T24n1458_012:0592c01": "上事，宿經明相，皆得墮罪，方便得輕。若不知",
    "T24n1458_012:0592c02": "是被眾捨棄、或身有病苦、或欲捨惡見，並無",
    "T24n1458_012:0592c03": "犯。",
    "T24n1458_012:0592c04": "攝受惡見求寂學處第五十七",
    "T24n1458_012:0592c05": "佛在室羅伐城給孤獨園，有二求寂：一名利",
    "T24n1458_012:0592c06": "刺、二名長大，作諸惡行心無羞恥。見昔朋友",
    "T24n1458_012:0592c07": "得羅漢果，作是念言：「彼與我等舊行非法，而",
    "T24n1458_012:0592c08": "今獲得勝增上果，故知犯罪非障聖果。」此惡",
    "T24n1458_012:0592c09": "見人眾應開諫，安在見處令離聞處，大眾和",
    "T24n1458_012:0592c10": "合秉白四法，令捨惡見。若作白已，應往告知，",
    "T24n1458_012:0592c11": "乃至羯磨一一皆爾。第三法竟，若不捨者，即",
    "T24n1458_012:0592c12": "應驅擯，不得同住。而鄔波難陀遂便攝養，",
    "T24n1458_012:0592c13": "與共同住。事惱同前，制斯學處。",
    "T24n1458_012:0592c14": "「若復苾芻，見有求寂，作如是語：『我知佛所說",
    "T24n1458_012:0592c15": "法，欲是障礙者，習行之時，非是障礙。』諸苾芻",
    "T24n1458_012:0592c16": "應語彼求寂言：『汝莫作是語：「我知佛所說：『欲",
    "T24n1458_012:0592c17": "是障礙法者，習行之時，非是障礙。』」汝莫謗世",
    "T24n1458_012:0592c18": "尊，謗世尊者不善。世尊不作是語，世尊以無",
    "T24n1458_012:0592c19": "量門，於諸欲法說為障礙。汝可棄捨如是惡",
    "T24n1458_012:0592c20": "見。』諸苾芻語彼求寂時，捨此事者善。若不捨",
    "T24n1458_012:0592c21": "者，乃至二三隨正應諫，隨正應教，令捨是事。",
    "T24n1458_012:0592c22": "捨者善。若不捨者，諸苾芻應語彼求寂言：『汝",
    "T24n1458_012:0592c23": "從今已去不應說言：「如來、應、正等覺是我大",
    "T24n1458_012:0592c24": "師。」若有尊宿及同梵行者，不應隨行。如餘求",
    "T24n1458_012:0592c25": "寂得與苾芻二夜同宿，汝今無是事。汝愚癡",
    "T24n1458_012:0592c26": "人，可速滅去。』若苾芻知是被擯求寂而攝受",
    "T24n1458_012:0592c27": "饒益，同室宿者，波逸底迦。」",
    "T24n1458_012:0592c28": "言攝受者，謂與依止。為饒益者，給彼衣鉢、或",
    "T24n1458_012:0592c29": "教學業亦名饒益。與同室宿，經初二日各一",
    "T24n1458_012:0593a01": "墮罪，至第三日得二墮罪。若與依止及教讀",
    "T24n1458_012:0593a02": "誦，皆得墮罪。凡不見罪等被捨置人，共為受",
    "T24n1458_012:0593a03": "用，皆得惡作，餘如前說。◎",
    "T24n1458_012:0593a04": "著不壞色衣學處第五十八",
    "T24n1458_012:0593a05": "佛在王舍城竹林園中，時祇利跋寠山大節",
    "T24n1458_012:0593a06": "會日，遠近城邑士女咸萃，歌管音樂並皆雲",
    "T24n1458_012:0593a07": "集。是時樂者作如是議：「我之管曲人皆見聞，",
    "T24n1458_012:0593a08": "未是殊妙，宜須改異，更作新奇。」時有樂人取",
    "T24n1458_012:0593a09": "六眾苾芻形像，變入管絃。既是新異人皆競",
    "T24n1458_012:0593a10": "集，自餘鼓樂無往看者，遂多得珍財。時六眾",
    "T24n1458_012:0593a11": "苾芻聞斯事已，自相告曰：「無識倡優摸我形",
    "T24n1458_012:0593a12": "狀，將為舞樂，尚獲多財；豈若自為而不得物！」",
    "T24n1458_012:0593a13": "既足衣鉢無假乞求，遂於大會眾聚之時，著",
    "T24n1458_012:0593a14": "俗衣裳自為歌樂。諸有看人咸集於此，自外",
    "T24n1458_012:0593a15": "管絃並皆息唱。是時樂人自相告曰：「前為形",
    "T24n1458_012:0593a16": "狀多獲珍財，今彼自為我無所得。可將珍貨",
    "T24n1458_012:0593a17": "密贈六人，彼見哀憐必隨我欲。」時六眾苾芻",
    "T24n1458_012:0593a18": "既受貨已，住彼作樂。苾芻不應習學歌舞",
    "T24n1458_012:0593a19": "及往觀聽。此由染衣事不寂靜煩惱，制斯",
    "T24n1458_012:0593a20": "學處。",
    "T24n1458_012:0593a21": "「若復苾芻，得新衣，當作三種染壞色：若青、若",
    "T24n1458_012:0593a22": "泥、若赤，隨一而壞，若不作三種壞色而受用",
    "T24n1458_012:0593a23": "者，波逸底迦。」",
    "T24n1458_012:0593a24": "言新衣者，謂是體新，非是新得，名為新衣。衣",
    "T24n1458_012:0593a25": "有七種，具如上說。言青者，取訶梨勒，或研或",
    "T24n1458_012:0593a26": "擣和水成泥，塗鐵器中停經一宿，和以煖水",
    "T24n1458_012:0593a27": "染物成青，非深青色。若泥者，謂是泥染。文",
    "T24n1458_012:0593a28": "云：「赤石是也。」若赤者，謂是樹皮、根莖、枝葉、花",
    "T24n1458_012:0593a29": "果。堪染衣者，皆得壞色。言受用者，謂是披",
    "T24n1458_012:0593b01": "著，初擐體時，即得墮罪。此之方便皆得惡",
    "T24n1458_012:0593b02": "作。下至拭鉢巾拂足巾鉢帒濾羅腰絛等，咸",
    "T24n1458_012:0593b03": "須壞色點淨而畜。若其衣體、或經、或緯，是",
    "T24n1458_012:0593b04": "不淨物，不壞而披，皆得惡作。先壞色衣王賊",
    "T24n1458_012:0593b05": "奪去，後時重得舊淨已成。若不壞色為不壞",
    "T24n1458_012:0593b06": "色想，六句如上。若重大衣帔是僧祇物，聽留",
    "T24n1458_012:0593b07": "縷繢而受用之，亦不須染，不應露著出外遊",
    "T24n1458_012:0593b08": "行。若要出時，表裏皆須赤衣通覆，勿令外",
    "T24n1458_012:0593b09": "現。若縷繢尚露出者，應截去之。若是別人物，",
    "T24n1458_012:0593b10": "皆須作委寄法而為受用，應對苾芻作如是",
    "T24n1458_012:0593b11": "說：「具壽存念！此重大衣以某甲施主為委付",
    "T24n1458_012:0593b12": "者，我為彼想而受用之。」第二、第三亦如是說。",
    "T24n1458_012:0593b13": "捉寶學處第五十九",
    "T24n1458_012:0593b14": "佛在王舍城鷲峯山，爾時世尊於日初分執",
    "T24n1458_012:0593b15": "持衣鉢，將尊者阿難陀以為侍者，從鷲峯山",
    "T24n1458_012:0593b16": "詣王舍城乞食。遇天大雨水蕩崖崩，見劫",
    "T24n1458_012:0593b17": "初人所安伏藏，光色晃曜。世尊告曰：「阿難陀！",
    "T24n1458_012:0593b18": "汝應觀此是大害毒。」阿難陀答言：「大德世尊！",
    "T24n1458_012:0593b19": "實是可畏毒。」去斯不遠，有一採根果人，聞之",
    "T24n1458_012:0593b20": "生念：「我於先來但見齧毒，至於害毒實未曾",
    "T24n1458_012:0593b21": "見，勿令於夜蜇害於我。試往觀之，識其形狀。」",
    "T24n1458_012:0593b22": "既其至已見是伏藏，光彩外發。竊生是念：「願",
    "T24n1458_012:0593b23": "此害蛇恒蜇於我父母、妻子所有眷屬，亦不",
    "T24n1458_012:0593b24": "辭痛。」遂將葉蓋細細持歸，共諸親族隨意受",
    "T24n1458_012:0593b25": "用。時未生怨王見其富盛，遣使往察，徐而問",
    "T24n1458_012:0593b26": "之：「汝於何處得王伏藏？」彼人報曰：「我實不得",
    "T24n1458_012:0593b27": "王家伏藏。」捉以送王。王自問曰：「汝可實說得",
    "T24n1458_012:0593b28": "吾伏藏耶？」彼人答言：「我實不得。」王問諸臣：「違",
    "T24n1458_012:0593b29": "王教勅罪合如何？」答云：「合死。」王言：「此違我",
    "T24n1458_012:0593c01": "命，宜當准法，所有眷屬皆繫獄中。」即將向殺",
    "T24n1458_012:0593c02": "處，彼人悲泣隨屠者行，高聲大喚：「阿難陀！此",
    "T24n1458_012:0593c03": "是害毒！此是害毒！」將刑有言，法須返奏。使",
    "T24n1458_012:0593c04": "持此語返報於王，王曰：「言不相當，必有其義。",
    "T24n1458_012:0593c05": "汝可喚來，我自親問。」彼人具以昔緣而答。王",
    "T24n1458_012:0593c06": "於三寶初始生信，聞說此言不覺流淚，告彼",
    "T24n1458_012:0593c07": "人曰：「汝緣世尊獲斯珍寶，罪雖合死我今釋",
    "T24n1458_012:0593c08": "放，并汝眷屬，應將此物供養佛僧。」既蒙釋免，",
    "T24n1458_012:0593c09": "遂辦上供奉請佛僧就其住宅，佛為說法踊",
    "T24n1458_012:0593c10": "躍歡喜，便獲初果。緣斯不聽苾芻捉寶。又鄔",
    "T24n1458_012:0593c11": "波難陀往教射處，復往樂坊，怖其博士，令輸",
    "T24n1458_012:0593c12": "餅直，賣盡弓矢戲具之屬，終致貧窮，此是寶",
    "T24n1458_012:0593c13": "類。又鄔波難陀於薜舍離取他童子瓔珞，云",
    "T24n1458_012:0593c14": "是藥叉神物。因受不淨財，事過限廢闕煩",
    "T24n1458_012:0593c15": "惱，制斯學處。",
    "T24n1458_012:0593c16": "「若復苾芻，寶及寶類，若自捉、教人捉，除在寺",
    "T24n1458_012:0593c17": "內及白衣舍，波逸底迦。若在寺內及白衣舍",
    "T24n1458_012:0593c18": "見寶及寶類，應作是念，然後當取：『若有認者",
    "T24n1458_012:0593c19": "我當與之。』此是時。」",
    "T24n1458_012:0593c20": "言寶者，謂金銀、琉璃、硨磲、碼碯、珊瑚、虎魄、",
    "T24n1458_012:0593c21": "商佉右旋，及牟薩羅帝青大青，日月光等。",
    "T24n1458_012:0593c22": "言寶類者，謂鬪戰具，所有兵刃、或管樂所",
    "T24n1458_012:0593c23": "須戲具雜物。自捉者，謂自身觸。遣他者，謂教",
    "T24n1458_012:0593c24": "他觸。寺內者，謂苾芻住處，因鹿子母遂開舉",
    "T24n1458_012:0593c25": "捉。白衣舍者，謂俗人舍。捉他金囊欲為藏舉",
    "T24n1458_012:0593c26": "者，無犯。此中行法者，凡得遺物，主若來索，應",
    "T24n1458_012:0593c27": "反問之。若記識同即宜還彼，若差互者此",
    "T24n1458_012:0593c28": "不應還。若於寺外見他物時，以葉草等蓋覆",
    "T24n1458_012:0593c29": "令密，不得於此為輕棄心，無主來索收歸住",
    "T24n1458_012:0594a01": "處，私自舉掌經七八日，無人索者收貯僧",
    "T24n1458_012:0594a02": "庫，經五六月又無索者，應供僧伽，買牢器具。",
    "T24n1458_012:0594a03": "若後主索，應勸喻彼令施僧伽；若不肯施，當",
    "T24n1458_012:0594a04": "酬本直。若索利者，宜告之曰：「由佛制戒還爾",
    "T24n1458_012:0594a05": "本物，更索其利是所不應。」若寶裝瓔珞、若臂",
    "T24n1458_012:0594a06": "釧等嚴身之具、若張弦樂器、若堪吹蠡角",
    "T24n1458_012:0594a07": "弓施弦[弓*替]箭有鏃頭、若像身中有佛舍利，",
    "T24n1458_012:0594a08": "如斯等類自觸教他，皆得波逸底迦；方便之",
    "T24n1458_012:0594a09": "罪准果應知。若嚴身具不以寶裝，及諸假寶",
    "T24n1458_012:0594a10": "弓無弦、箭無鏃，未張樂器，蠡不堪吹，乃至",
    "T24n1458_012:0594a11": "結草為瓔珞具，無舍利像及龍象額珠，自觸",
    "T24n1458_012:0594a12": "教他及作書等，或坐寶座，咸惡作罪。若向",
    "T24n1458_012:0594a13": "天上觸時無犯。若先是兵刃，打壞無堪者無",
    "T24n1458_012:0594a14": "犯。亦不應著諸瓔珞具。必須執捉有舍利",
    "T24n1458_012:0594a15": "像及無舍利像，作大師想然後方捉，由是佛",
    "T24n1458_012:0594a16": "寶故。若不守持心，觸得本罪。若月光珠及日",
    "T24n1458_012:0594a17": "光珠，為出水火觸亦無犯。知是賊徒不應指",
    "T24n1458_012:0594a18": "示，若須水火應與。若觸輪王七寶，隨其所應",
    "T24n1458_012:0594a19": "得輕重罪，一得眾教、二得墮罪，餘四無犯",
    "T24n1458_012:0594a20": "(觸女成殘，　　珠輪墮罪，　　二惡象馬，　　無犯應知)。",
    "T24n1458_012:0594a21": "非時浴學處第六十",
    "T24n1458_012:0594a22": "佛在王舍城竹林園中，時六眾苾芻在溫泉",
    "T24n1458_012:0594a23": "所，作諸調弄惱影勝王，由此為緣遂遮洗",
    "T24n1458_012:0594a24": "浴。身形臭氣時俗譏嫌，因更開聽半月中洗，",
    "T24n1458_012:0594a25": "復聽在時無過。由隨自樂事過限煩惱，制",
    "T24n1458_012:0594a26": "斯學處。",
    "T24n1458_012:0594a27": "「若復苾芻，半月應洗浴，故違而浴者，除餘時，",
    "T24n1458_012:0594a28": "波逸底迦。餘時者，熱時、病時、作時、行時，風",
    "T24n1458_012:0594a29": "時、雨時、風雨時，此是時。」",
    "T24n1458_012:0594b01": "言故違者，謂違限齊而浴。熱時者，謂春時餘",
    "T24n1458_012:0594b02": "有一月半當作安居，即是四月初至五月十",
    "T24n1458_012:0594b03": "五日，及夏初一月，即五月十六日至六月十",
    "T24n1458_012:0594b04": "五日，此兩月半名極熱時。病時者，若不洗浴",
    "T24n1458_012:0594b05": "身心不安。作時等者，義如上說。風時者，謂",
    "T24n1458_012:0594b06": "有微風吹動衣角。雨時者，乃至天雨有二、三",
    "T24n1458_012:0594b07": "渧墮其身上。風雨時者，謂風雨俱有。初開",
    "T24n1458_012:0594b08": "半月浴，因大熱時後聽隨意，更開病等，皆非",
    "T24n1458_012:0594b09": "是犯。此中犯者，若灌頂、若入河池、若冷水、若",
    "T24n1458_012:0594b10": "煖湯，於斯等處不作時心守持而浴者，從上",
    "T24n1458_012:0594b11": "澆水流至于臍，若入河池水過臍上，得波",
    "T24n1458_012:0594b12": "逸底迦。若有要緣須渡河澗、若繞灘磧、若過",
    "T24n1458_012:0594b13": "橋隄脚跌墮水、或時悶絕他以水澆、若在河",
    "T24n1458_012:0594b14": "池為學浮故，若遇天雨，並皆無犯。若在時內",
    "T24n1458_012:0594b15": "須數洗者，應守持心方為沐浴。苾芻住處咸",
    "T24n1458_012:0594b16": "須淨掃，處若寬大修治難遍者，當於要用處",
    "T24n1458_012:0594b17": "而掃拭之。若至八日、十五日，應鳴健稚合",
    "T24n1458_012:0594b18": "眾共掃，眾集之時應說法語、或聖默然，事訖",
    "T24n1458_012:0594b19": "應浴，禮制底已共相慰問，隨意而去。苾芻見",
    "T24n1458_012:0594b20": "地若淨灑掃、或牛糞塗，欲履踐時，皆誦伽",
    "T24n1458_012:0594b21": "他。佛堂制底及幡幢竿，須蹈影過，亦誦伽他。",
    "T24n1458_012:0594b22": "若有方處地多暑熱，亦隨意浴。若觸死屍亦",
    "T24n1458_012:0594b23": "應洗浴。苾芻身死應檢其屍，若無蟲者以火",
    "T24n1458_012:0594b24": "焚燒。無暇燒者應棄水中、或埋於地。若有蟲",
    "T24n1458_012:0594b25": "及天雨，應共輿棄空野林中，北首而臥，竹草",
    "T24n1458_012:0594b26": "支頭，以葉覆身面向南望，當於殯處誦無",
    "T24n1458_012:0594b27": "常經，復令能者說呪願頌。喪事既訖宜還本",
    "T24n1458_012:0594b28": "處，其捉屍者連衣浴身。若不觸者應洗手足。",
    "T24n1458_012:0594b29": "若剃髮者亦在時攝。若除爪甲應作剃刀形、",
    "T24n1458_012:0594c01": "或斧刃形，不得作稻粒形、人頭半月及烏鳥",
    "T24n1458_012:0594c02": "[此/束]，不得揩使光澤，應刮去塵垢。若剃髮者",
    "T24n1458_012:0594c03": "咸須總剃，不應留頂上朱塗，不應以鉸刀",
    "T24n1458_012:0594c04": "翦髮。若在瘡邊隨意翦之，三隱處毛並不",
    "T24n1458_012:0594c05": "應剃。若蟲生、或有瘡，應告上座方剃。若脛腨",
    "T24n1458_012:0594c06": "毛近瘡應剃。蘭若苾芻髮極長時，得齊兩",
    "T24n1458_012:0594c07": "指，餘不應爾。剃髮之時，不應披三法服，應別",
    "T24n1458_012:0594c08": "畜一剃髮之衣。此若無者，可披僧脚崎。若",
    "T24n1458_012:0594c09": "無剃髮人，苾芻解者，應於屏處剃之，由此僧",
    "T24n1458_012:0594c10": "伽聽畜剃刀等物，須者取用。若大眾地灑掃",
    "T24n1458_012:0594c11": "淨處，不應於中除棄爪髮。若是老病及有風",
    "T24n1458_012:0594c12": "雨，聽隨處剃。剃髮竟時應以牛糞塗拭其地，",
    "T24n1458_012:0594c13": "次洗浴身，老病乏水應洗五支，謂頭及手",
    "T24n1458_012:0594c14": "足。若洗浴時應觀合不。其澆水者，應著二",
    "T24n1458_012:0594c15": "衣，不應師子而洗野干，謂破戒人使持戒者，",
    "T24n1458_012:0594c16": "若是父母、阿遮利耶、鄔波馱耶，此之四人縱",
    "T24n1458_012:0594c17": "是破戒亦應供養，不應輕慢。若洗浴時，不應",
    "T24n1458_012:0594c18": "輒使不信之人及初信人入於浴室。若洗浴",
    "T24n1458_012:0594c19": "時要須心念守持：「我今欲洗，在何時中？」然後",
    "T24n1458_012:0594c20": "方浴，不得將甎石等磨揩髀腨，不應露體",
    "T24n1458_012:0594c21": "而浴。可畜浴裙長四五肘、闊一肘半，不得",
    "T24n1458_012:0594c22": "複作，若複作者恐蟲住內。將欲洗時應觀其",
    "T24n1458_012:0594c23": "水無蟲方浴。若無裙者，應以樹葉掩身屏處",
    "T24n1458_012:0594c24": "而浴，若洗浴時蟲著身者，此水則不應浴。若",
    "T24n1458_012:0594c25": "在河池洗浴竟時，方便以手開掩浴裙，漸漸",
    "T24n1458_012:0594c26": "出水勿令相著帶小蟲出。若至岸邊，暫時蹲",
    "T24n1458_012:0594c27": "住，然後偏抽捩除其水，不應濕體披支伐羅。",
    "T24n1458_012:0594c28": "若拭身巾、或以洗裙拭去身水，方可披衣。如",
    "T24n1458_012:0594c29": "上所說，不順行者，咸惡作罪。",
    "T24n1458_012:0595a01": "第七攝頌曰：",
    "T24n1458_012:0595a02": "　殺傍生故惱，　　擊攊水同眠，",
    "T24n1458_012:0595a03": "　怖藏資索衣，　　無根女同路。",
    "T24n1458_012:0595a04": "殺傍生學處第六十一",
    "T24n1458_012:0595a05": "佛在室羅伐城給孤獨園，時鄔陀夷苾芻往",
    "T24n1458_012:0595a06": "教射堂，自現己技作五箭法，輕忽人眾，因",
    "T24n1458_012:0595a07": "害飛禽。由傍生事不忍無悲煩惱，制斯學處。",
    "T24n1458_012:0595a08": "「若復苾芻，故斷傍生命者，波逸底迦。」",
    "T24n1458_012:0595a09": "言故者，謂作傍生想故心而殺。言傍生者，謂",
    "T24n1458_012:0595a10": "烏禽、蛇鼠等。斷命者，令彼命根身中不續。此",
    "T24n1458_012:0595a11": "中犯者，若苾芻以自身手、若持器仗、或擲",
    "T24n1458_012:0595a12": "餘物作殺心而打者，或當時死、或後命終，皆",
    "T24n1458_012:0595a13": "得本罪；若不死者，得惡作罪。使癲狂者行殺",
    "T24n1458_012:0595a14": "害時，彼雖無犯，教者本罪。若遣書信若手印",
    "T24n1458_012:0595a15": "等令其行殺，命斷之時，皆得惡作。境想六句",
    "T24n1458_012:0595a16": "亦如上說。復有處說：「實非傍生作傍生想，亦",
    "T24n1458_012:0595a17": "得本罪，從心結重。」若故殺彼而錯殺此，得惡",
    "T24n1458_012:0595a18": "作罪。若無心當境者，無犯。",
    "T24n1458_012:0595a19": "故惱苾芻學處第六十二",
    "T24n1458_012:0595a20": "佛在室羅伐城給孤獨園，時鄔陀夷苾芻見",
    "T24n1458_012:0595a21": "十七眾受近圓已，作惱亂心而告之曰：「汝等",
    "T24n1458_012:0595a22": "雖蒙作法，實不得戒。何用勞心更求學業？」由",
    "T24n1458_012:0595a23": "戲笑事不寂靜煩惱，制斯學處。",
    "T24n1458_012:0595a24": "「若復苾芻，故惱他苾芻，乃至少時不樂。以此",
    "T24n1458_012:0595a25": "為緣者，波逸底迦。」",
    "T24n1458_012:0595a26": "言故惱者，謂彼本心以惡作事令他生惱。少",
    "T24n1458_012:0595a27": "時不樂者，謂彼悔箭射心。言以此為緣者，",
    "T24n1458_012:0595a28": "謂以惱亂為緣。此中犯者，說他事時，言或稱",
    "T24n1458_012:0595a29": "理或不稱理，作觸惱心，謂時非時、結界成不、",
    "T24n1458_012:0595b01": "二師有過汝可更受、汝於某處盜親教師衣、",
    "T24n1458_012:0595b02": "或犯重罪，說是語時，他惱悔心生與不生，言",
    "T24n1458_012:0595b03": "說了時，便得墮罪。除近圓事及波羅市迦，若",
    "T24n1458_012:0595b04": "以餘緣相惱亂者，咸得惡作。若授學人及不",
    "T24n1458_012:0595b05": "解語人，欲令生惱，亦得惡作。若作饒益心、隨",
    "T24n1458_012:0595b06": "順律教以理開導者，皆悉無犯。境想六句，兩",
    "T24n1458_012:0595b07": "重四輕；於惡作事想疑等亦有六句，如上應",
    "T24n1458_012:0595b08": "思。",
    "T24n1458_012:0595b09": "以指擊攊他學處第六十三",
    "T24n1458_012:0595b10": "佛在室羅伐城給孤獨園，時十七眾苾芻",
    "T24n1458_012:0595b11": "中有一人，被惱不樂。彼十六人共來愧謝，",
    "T24n1458_012:0595b12": "以指擊攊，因笑過分遂致命終。事惱同前，",
    "T24n1458_012:0595b13": "制斯學處。",
    "T24n1458_012:0595b14": "「若復苾芻，以指擊攊他者，波逸底迦。」",
    "T24n1458_012:0595b15": "若苾芻以一、二指乃至十指，擊攊他時，各",
    "T24n1458_012:0595b16": "獲墮罪。若二人身俱頑痺而擊攊者，得惡作",
    "T24n1458_012:0595b17": "罪。苾芻苾芻想，兩重四輕，於擊攊想亦為六",
    "T24n1458_012:0595b18": "句。若以指頭示瘡黶處者，無犯。",
    "T24n1458_012:0595b19": "水中戲學處第六十四",
    "T24n1458_012:0595b20": "佛在室羅伐城給孤獨園，時十七眾苾芻在",
    "T24n1458_012:0595b21": "阿市羅跋底河中戲，時勝光王見生譏嫌。事",
    "T24n1458_012:0595b22": "惱同前，制斯學處。",
    "T24n1458_012:0595b23": "「若復苾芻，水中戲者，波逸底迦。」",
    "T24n1458_012:0595b24": "言水中戲者，因九事生犯，謂自喜教他喜、自",
    "T24n1458_012:0595b25": "戲教他戲、自跳教他跳、掉舉弄影、身相打",
    "T24n1458_012:0595b26": "拍。此中犯相者，謂在水中若出若沒、若去若",
    "T24n1458_012:0595b27": "來、若拍水為鼓、若自作若共他作、若隨三業",
    "T24n1458_012:0595b28": "所引起事。若苾芻作戲調想，初從座起著裙",
    "T24n1458_012:0595b29": "披衣，去至洗處，著洗裙入水中，隨其深淺、或",
    "T24n1458_012:0595c01": "堪不堪，擬為戲調，一一皆得方便惡作。若為",
    "T24n1458_012:0595c02": "戲笑、若浮若沒、若去若還、或沿波下、或泝",
    "T24n1458_012:0595c03": "流上、若打水作樂、畫水波文、於水瓨中、",
    "T24n1458_012:0595c04": "或罐器內、若於羹椀以手打拍，作絃管",
    "T24n1458_012:0595c05": "音者，咸得墮罪。若指彈作聲，為戲調心，皆",
    "T24n1458_012:0595c06": "得惡作。若作取涼冷意騰攪水波、若渡河若",
    "T24n1458_012:0595c07": "學浮者無犯。如世尊說：「苾芻應習浮，恐有",
    "T24n1458_012:0595c08": "難緣不能浮渡。」若以水灑弄他時，隨渧多少",
    "T24n1458_012:0595c09": "咸得墮罪。為取涼冷水灑，無犯。油等渧他",
    "T24n1458_012:0595c10": "者，得惡作罪。除水已外，若將餘物而戲調者，",
    "T24n1458_012:0595c11": "皆得惡作。水作水想有其六句。有說：「實非是",
    "T24n1458_012:0595c12": "水而為水想，亦得墮罪。」",
    "T24n1458_012:0595c13": "與女人同室宿學處第六十五",
    "T24n1458_012:0595c14": "佛在室羅伐城給孤獨園，時阿尼盧陀苾芻",
    "T24n1458_012:0595c15": "於無男子處，與女人同一室宿。女生染意，請",
    "T24n1458_012:0595c16": "就家中設食供養，強逼苾芻欲行非法。由女",
    "T24n1458_012:0595c17": "人事譏嫌煩惱，制斯學處。",
    "T24n1458_012:0595c18": "「若復苾芻，共女人同室宿者，波逸底迦。」",
    "T24n1458_012:0595c19": "言女人者，謂是人女，堪行非法手足相稱。言",
    "T24n1458_012:0595c20": "同室者，四室如前。此中犯者，苾芻與女一",
    "T24n1458_012:0595c21": "處同宿，至明相出，便得墮罪。若明相未出，得",
    "T24n1458_012:0595c22": "惡作罪。若女在閣上苾芻在下、或復翻此；若",
    "T24n1458_012:0595c23": "有梯，除去；有戶牢閉；若不去梯應安關鑰、若",
    "T24n1458_012:0595c24": "令苾芻等而為守護，其守護人不應眠睡，若",
    "T24n1458_012:0595c25": "異此者便得墮罪。或雖同室，以物遮障使絕",
    "T24n1458_012:0595c26": "往來。若女在室外牢閉其戶、或牧牛羊孤獨",
    "T24n1458_012:0595c27": "舍中，遮障同前。若以柴棘周匝圍繞者無犯。",
    "T24n1458_012:0595c28": "若不爾者，明相出時咸得墮罪。若天龍女可",
    "T24n1458_012:0595c29": "見形者，及女傍生同處宿時，咸得惡作。小",
    "T24n1458_012:0596a01": "女傍生不堪行婬者，無犯。若居叢薄、或在榛",
    "T24n1458_012:0596a02": "林、密竹間空樹內、庇崖坎蔭樹枝與女",
    "T24n1458_012:0596a03": "宿時，咸得惡作。無堪之女，亦得惡作。長行屋",
    "T24n1458_012:0596a04": "宇門各別開，隨有女處同宿得罪。女為女想，",
    "T24n1458_012:0596a05": "有其六句，前四得罪，後二無犯。若苾芻先臥、",
    "T24n1458_012:0596a06": "女人後來，苾芻不知亦得本罪。有說：「設無女",
    "T24n1458_012:0596a07": "人作有女想，亦得本罪。」若有父母夫主等為",
    "T24n1458_012:0596a08": "守護者，同宿無犯。",
    "T24n1458_012:0596a09": "恐怖苾芻學處第六十六",
    "T24n1458_012:0596a10": "佛在室羅伐城給孤獨園，時鄔陀夷披著毛",
    "T24n1458_012:0596a11": "緂驚恐十七眾云：「神鬼來。」令生恐怖。由戲",
    "T24n1458_012:0596a12": "笑事不寂靜煩惱，制斯學處。",
    "T24n1458_012:0596a13": "「若復苾芻，若自恐怖、若教人恐怖他苾芻，下",
    "T24n1458_012:0596a14": "至戲笑者，波逸底迦。」",
    "T24n1458_012:0596a15": "下至戲笑者，雖作調弄，本為惱心。此中犯者，",
    "T24n1458_012:0596a16": "若苾芻於餘苾芻作恐怖意，以可惡事令生",
    "T24n1458_012:0596a17": "畏惱，謂以色聲香味觸為驚怖事，告彼人曰：",
    "T24n1458_012:0596a18": "「畢舍遮等欲來殺汝。」隨彼怖不，解其言義，便",
    "T24n1458_012:0596a19": "得本罪。若以可愛色聲等事，謂王欲來殺害",
    "T24n1458_012:0596a20": "汝者，得惡作罪。若於授學人及於餘人為",
    "T24n1458_012:0596a21": "驚惱者，得惡作罪。若說地獄、傍生、餓鬼，情存",
    "T24n1458_012:0596a22": "化導，彼雖生怖者無犯。苾芻苾芻想有其六",
    "T24n1458_012:0596a23": "句，初二本罪，後四輕罪。實無怖事作無怖想，",
    "T24n1458_012:0596a24": "亦有六句。有說：「設非苾芻作苾芻想，亦得墮",
    "T24n1458_012:0596a25": "罪。」",
    "T24n1458_012:0596a26": "藏他衣鉢學處第六十七",
    "T24n1458_012:0596a27": "佛在室羅伐城給孤獨園，時十七眾共六眾",
    "T24n1458_012:0596a28": "苾芻在水而浴，時十七眾在水中戲，沒不疾",
    "T24n1458_012:0596a29": "出。是時六眾收取其衣，藏草叢下捨之而去。",
    "T24n1458_012:0596b01": "事惱同前，制斯學處。",
    "T24n1458_012:0596b02": "「若復苾芻，自藏苾芻、苾芻尼、若正學女、求寂、",
    "T24n1458_012:0596b03": "求寂女衣鉢及餘資具，若教人藏，除餘緣故，",
    "T24n1458_012:0596b04": "波逸底迦。」",
    "T24n1458_012:0596b05": "言正學女者，若曾嫁女年滿二十、若是童女",
    "T24n1458_012:0596b06": "年滿十八，應與正學法，作白二羯磨與之。言",
    "T24n1458_012:0596b07": "正學法者，謂是六法及六隨法。云何六法？",
    "T24n1458_012:0596b08": "　一者不得獨在道行。　　二者不得獨渡河水。",
    "T24n1458_012:0596b09": "　三者不得觸丈夫身。　　四者不得與男同宿。",
    "T24n1458_012:0596b10": "　五者不得為媒嫁事。　　六者不得覆尼重罪。",
    "T24n1458_012:0596b11": "頌曰：",
    "T24n1458_012:0596b12": "　不獨在道行、　　不獨渡河水、",
    "T24n1458_012:0596b13": "　不故觸男子、　　不與男同宿、",
    "T24n1458_012:0596b14": "　不為媒嫁事、　　不覆尼重罪。",
    "T24n1458_012:0596b15": "云何六隨法？",
    "T24n1458_012:0596b16": "　一者不捉屬己金銀。　　二者不得剃隱處毛。",
    "T24n1458_012:0596b17": "　三者不得墾掘生地。　　四者不故斷生草木。",
    "T24n1458_012:0596b18": "　五者不得不受而食。　　六者不得食曾觸食。",
    "T24n1458_012:0596b19": "頌曰：",
    "T24n1458_012:0596b20": "　不得捉金等、　　不除隱處毛、",
    "T24n1458_012:0596b21": "　不掘於生地、　　不壞生草等、",
    "T24n1458_012:0596b22": "　不受食不飡、　　曾觸不應食。",
    "T24n1458_012:0596b23": "若正學女及求寂男女受戒法式，如廣文",
    "T24n1458_012:0596b24": "說。言衣者，謂應量衣，合分別者。鉢謂堪得",
    "T24n1458_012:0596b25": "守持。言餘資具者，謂鉢絡、飲水器、腰絛、針筒",
    "T24n1458_012:0596b26": "等。言鉢絡者，謂盛鉢帒，若用布作、或用織",
    "T24n1458_012:0596b27": "網。若是老病聽畜杖絡。飲水器者，謂小銅",
    "T24n1458_012:0596b28": "盞。腰絛者，聽畜三種：一、匾絛；二、圓絛；三、",
    "T24n1458_012:0596b29": "方絛。諸繩索類悉不應用，若更有餘綺飾",
    "T24n1458_012:0596c01": "絛帶，皆不合畜。金銀莊嚴具是不淨物，亦",
    "T24n1458_012:0596c02": "不應著。但是沙門合畜之物，得根本罪；不合",
    "T24n1458_012:0596c03": "畜者，得惡作罪。除餘緣者，若恐有王賊等難，",
    "T24n1458_012:0596c04": "為其藏舉者無犯。此中犯者，知是他物作故",
    "T24n1458_012:0596c05": "惱心、或復戲笑，隨彼前人生惱不惱，藏彼物",
    "T24n1458_012:0596c06": "時便得墮罪。若金銀等器，若犯捨鉢等、若",
    "T24n1458_012:0596c07": "不淨三衣、若減量衣、若授學人物、若此部",
    "T24n1458_012:0596c08": "餘部互為藏舉，及餘沙門婆羅門等物，輒藏",
    "T24n1458_012:0596c09": "舉者，咸得惡作。",
    "T24n1458_012:0596c10": "他寄衣不問主輒著學處第六十八",
    "T24n1458_012:0596c11": "佛在室羅伐城給孤獨園，時鄔波難陀以己",
    "T24n1458_012:0596c12": "三衣與依止弟子，弟子得已治染既訖，作己",
    "T24n1458_012:0596c13": "物心還寄師主，便往他方。時彼師主輒取",
    "T24n1458_012:0596c14": "而著，極令垢膩還安本處，弟子後還見衣生",
    "T24n1458_012:0596c15": "惱。由取衣事及廢闕煩惱，制斯學處。",
    "T24n1458_012:0596c16": "「若復苾芻，受他寄衣，後時不問主輒自著用",
    "T24n1458_012:0596c17": "者，波逸底迦。」",
    "T24n1458_012:0596c18": "衣者，謂三衣。不問者，不從他借用者披著。",
    "T24n1458_012:0596c19": "此中犯者，若苾芻與苾芻衣，不問主，自取而",
    "T24n1458_012:0596c20": "著。不問不問想疑，取衣著時，二重二輕，後",
    "T24n1458_012:0596c21": "二無犯。授學人等衣及不淨衣，不借而用，並",
    "T24n1458_012:0596c22": "得惡作。若親友物，彼聞用時心歡喜者無犯。",
    "T24n1458_012:0596c23": "有說：「雖實借得作不借想，亦得墮罪。」",
    "T24n1458_012:0596c24": "以眾教罪謗清淨苾芻學處第六十九",
    "T24n1458_012:0596c25": "佛在王舍城竹林園中，時蜜呾羅步弭迦見",
    "T24n1458_012:0596c26": "實力子披衣拂著蓮花色苾芻尼頭，遂便謗",
    "T24n1458_012:0596c27": "彼犯眾教罪。由同梵行事不忍，不寂靜煩",
    "T24n1458_012:0596c28": "惱，制斯學處。",
    "T24n1458_012:0596c29": "「若復苾芻，瞋恚故，知彼苾芻清淨無犯，以無",
    "T24n1458_012:0597a01": "根僧伽伐尸沙法謗者，波逸底迦。」",
    "T24n1458_012:0597a02": "言無根者，謂無見聞疑根。僧伽伐尸沙者，於",
    "T24n1458_012:0597a03": "十三中隨一一事謗者，謂非理出言，於不淨",
    "T24n1458_012:0597a04": "人有十一事成犯，六事非犯；於清淨人十事",
    "T24n1458_012:0597a05": "成犯，五事無犯，如上應知。以眾教謗，便得墮",
    "T24n1458_012:0597a06": "罪。若窣吐羅罪謗、若謗授學人、若前人不領",
    "T24n1458_012:0597a07": "解語，咸得惡作。淨與不淨作淨想疑，得波逸",
    "T24n1458_012:0597a08": "底迦。作不淨心，得惡作罪。有說：「雖非苾芻作",
    "T24n1458_012:0597a09": "苾芻想，而謗他者，亦得墮罪。」",
    "T24n1458_012:0597a10": "與女人同道行學處第七十",
    "T24n1458_012:0597a11": "佛在室羅伐城給孤獨園，有諸苾芻從王舍",
    "T24n1458_012:0597a12": "城詣室羅伐悉底，時有織師與婦共鬪，其婦",
    "T24n1458_012:0597a13": "遂便捨家而去。苾芻見之，與為同伴，在路而",
    "T24n1458_012:0597a14": "行。是時織師隨後尋見，謂其詃誘打之次死。",
    "T24n1458_012:0597a15": "由道行事譏嫌煩惱，制斯學處。",
    "T24n1458_012:0597a16": "「若復苾芻，共女人同道行，更無男子，乃至一",
    "T24n1458_012:0597a17": "村間者，波逸底迦。」",
    "T24n1458_012:0597a18": "言無男子者，謂唯有女。言一村間者，謂一",
    "T24n1458_012:0597a19": "拘盧舍。若半拘盧舍，皆得惡作；滿拘盧",
    "T24n1458_012:0597a20": "舍，皆得墮罪。若無男子境想，六句同前，下",
    "T24n1458_012:0597a21": "二無犯。女為女想，亦有六句。若化女、天女、龍",
    "T24n1458_012:0597a22": "女、半稚迦女、若二根、若未堪行婬女，同路",
    "T24n1458_012:0597a23": "行時，咸得惡作。有說：「若無女作有女想、有",
    "T24n1458_012:0597a24": "男作無男想，亦得本罪。」若過險路以女人為",
    "T24n1458_012:0597a25": "防援者、或時失道女人指示，斯皆無犯。",
    "T24n1458_012:0597a26": "第八攝頌曰：",
    "T24n1458_012:0597a27": "　賊徒年未滿，　　掘地請違教，",
    "T24n1458_012:0597a28": "　竊聽默然去，　　不敬酒非時。",
    "T24n1458_012:0597a29": "與賊同道行學處第七十一",
    "T24n1458_012:0597b01": "佛在室羅伐城給孤獨園，時有苾芻共興易",
    "T24n1458_012:0597b02": "人偷關稅者同路而去。事惱同前，制斯學",
    "T24n1458_012:0597b03": "處。",
    "T24n1458_012:0597b04": "「若復苾芻，與賊商旅共同道行，乃至一村間",
    "T24n1458_012:0597b05": "者，波逸底迦。」",
    "T24n1458_012:0597b06": "言賊者，若竊盜、若強奪、若偷稅人，曲路而過。",
    "T24n1458_012:0597b07": "言同道者，謂是險道。犯罪分齊如前應知。若",
    "T24n1458_012:0597b08": "棄賊前去、若癲狂病者，無犯。賊伴賊伴想有",
    "T24n1458_012:0597b09": "其六句。有說：「非賊賊想，亦得墮罪。」",
    "T24n1458_012:0597b10": "根本薩婆多部律攝卷第十二"
}