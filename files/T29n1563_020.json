{
    "T29n1563_020:0869a11": "阿毘達磨藏顯宗論卷第二十",
    "T29n1563_020:0869a13": "尊者眾賢造",
    "T29n1563_020:0869a14": "三藏法師玄奘奉 詔譯",
    "T29n1563_020:0869a15": "辯業品第五之三",
    "T29n1563_020:0869a16": "[0869a16] 於何時發近事律儀。頌曰。",
    "T29n1563_020:0869a17": " 稱近事發戒  說如苾芻等",
    "T29n1563_020:0869a18": "[0869a18] 論曰。起慇淨心發誠諦語。自稱我是鄔波索",
    "T29n1563_020:0869a19": "迦。願尊憶持慈悲護念。爾時乃發近事律儀。",
    "T29n1563_020:0869a20": "稱近事等言。方發律儀故。以經復說我從今",
    "T29n1563_020:0869a21": "者。乃至命終護生言故。若離稱號但受三歸",
    "T29n1563_020:0869a22": "成近事者。自稱我是近事等言。便為無用。依",
    "T29n1563_020:0869a23": "何義故說護生言。別解律儀護生得故。或為",
    "T29n1563_020:0869a24": "救護自生命緣。亦不毀犯如來禁戒。諸異生",
    "T29n1563_020:0869a25": "類將受律儀。亦有如斯堅固意樂。乃至為救",
    "T29n1563_020:0869a26": "自生命緣。終不虧違所受學處。如斯誓受世",
    "T29n1563_020:0869a27": "現可得。然有別誦。言捨生者。此言意說。捨殺",
    "T29n1563_020:0869a28": "生等。略去殺等。但說捨生。彼雖已得近事律",
    "T29n1563_020:0869a29": "儀。為令了知所應學處。故復為說離殺生等",
    "T29n1563_020:0869b01": "五種戒相。令識堅持。如得苾芻具足戒已。說",
    "T29n1563_020:0869b02": "重學處令識堅持。勤策亦然。此亦應爾是故",
    "T29n1563_020:0869b03": "近事必具律儀。非受三歸即成近事。頌曰。",
    "T29n1563_020:0869b04": " 若皆具律儀  何言一分等",
    "T29n1563_020:0869b05": " 約能持故說",
    "T29n1563_020:0869b06": "[0869b06] 論曰。此中憎嫉對法義者。心不生喜復設是",
    "T29n1563_020:0869b07": "難。若諸近事皆具律儀。何緣世尊言有四種。",
    "T29n1563_020:0869b08": "一能學一分。二能學少分。三能學多分。四能",
    "T29n1563_020:0869b09": "學滿分。豈不由此且已證成。非唯三歸即成",
    "T29n1563_020:0869b10": "近事。謂若別有但受三歸即成近事。如是近",
    "T29n1563_020:0869b11": "事非前所說。四種所收應更說有第五近事。",
    "T29n1563_020:0869b12": "此於學處全無所學。亦應說為一近事故。佛",
    "T29n1563_020:0869b13": "觀近事非離律儀。故契經中唯說四種。雖",
    "T29n1563_020:0869b14": "諸近事皆具律儀。然約能持故說四種。謂雖",
    "T29n1563_020:0869b15": "具受五支律儀。而後遇緣或便毀缺。其中或",
    "T29n1563_020:0869b16": "有於諸學處能持一分。乃至或有具持五支。",
    "T29n1563_020:0869b17": "故作是說。能持先所受。故說能學言。不爾應",
    "T29n1563_020:0869b18": "言受一分等。故此四種但據能持。然經主言。",
    "T29n1563_020:0869b19": "約持犯戒說一分等。尚不應問。況應為答。誰",
    "T29n1563_020:0869b20": "有已解近事律儀。必具五支而不能解。於所",
    "T29n1563_020:0869b21": "學處持一非餘。乃至具持名一分等。由彼未",
    "T29n1563_020:0869b22": "解近事律儀。受量少多故應請問。凡有幾種",
    "T29n1563_020:0869b23": "鄔波索迦。能學學處。答言。有四鄔波索迦。謂",
    "T29n1563_020:0869b24": "能學一分等猶未能了。復問。何名能學一分。",
    "T29n1563_020:0869b25": "乃至廣說。此全無理。唯對法宗所說理中應",
    "T29n1563_020:0869b26": "問答故。雖知近事必具律儀。而未了知隨犯",
    "T29n1563_020:0869b27": "一種為越一切為一非餘。由有此疑故應請",
    "T29n1563_020:0869b28": "問。諸部若有未見此文。於此義中迄今猶諍。",
    "T29n1563_020:0869b29": "若異此者。佛經數言。鄔波索迦具五學處。誰",
    "T29n1563_020:0869c01": "有於此已善了知。而復懷疑問受多少。設許",
    "T29n1563_020:0869c02": "爾者。疑問相違。謂彼本疑受量多少。而問有",
    "T29n1563_020:0869c03": "幾能學學處。答學一分等。豈除本所疑。故",
    "T29n1563_020:0869c04": "彼義中不應問答。經主於此不正尋思。於諍",
    "T29n1563_020:0869c05": "理中懷朋黨執。翻言對法所說義中。問尚不",
    "T29n1563_020:0869c06": "應況應為答。若闕律儀亦名近事。苾芻勤策",
    "T29n1563_020:0869c07": "闕亦應成。然經主言。何緣不許。由佛教力施",
    "T29n1563_020:0869c08": "設不同。雖闕律儀而成近事。苾芻勤策必具",
    "T29n1563_020:0869c09": "律儀。此率己情無經說故。世尊何處說離律",
    "T29n1563_020:0869c10": "儀亦成近事。非苾芻等曾聞經部有作是執。",
    "T29n1563_020:0869c11": "亦有無戒勤策苾芻。彼執應同布剌拏等諸",
    "T29n1563_020:0869c12": "外道見。非佛法宗一切律儀品類等不品類",
    "T29n1563_020:0869c13": "非等有三品故。下中上別隨何故成。頌曰。",
    "T29n1563_020:0869c14": " 下中上隨心",
    "T29n1563_020:0869c15": "[0869c15] 論曰。八眾所受別解脫律儀。隨受心力成上",
    "T29n1563_020:0869c16": "中下品。由如是理。諸阿羅漢或有成就下品",
    "T29n1563_020:0869c17": "律儀。然諸異生或成上品。諸有歸依佛法僧",
    "T29n1563_020:0869c18": "者。為歸何等。頌曰。",
    "T29n1563_020:0869c19": " 歸依成佛僧  無學二種法",
    "T29n1563_020:0869c20": " 及涅槃擇滅  是說具三歸",
    "T29n1563_020:0869c21": "[0869c21] 論曰。如本論言。歸依佛者為歸何法。謂若諸",
    "T29n1563_020:0869c22": "法妙有現有。由想等想施設言說。名為佛陀。",
    "T29n1563_020:0869c23": "歸此能成佛無學法。言謂若者。即是總摽。當",
    "T29n1563_020:0869c24": "所說義言諸法者。即是顯示無我增言。妙有",
    "T29n1563_020:0869c25": "言顯妙有性合。現有即明現可得義。或妙",
    "T29n1563_020:0869c26": "德合故名妙有。現有即顯是所知性。想等想",
    "T29n1563_020:0869c27": "等是名差別。覺一切法一切種相不藉他教。",
    "T29n1563_020:0869c28": "故名佛陀。或此圓成智等眾德自然開覺。故",
    "T29n1563_020:0869c29": "名佛陀。或佛陀名顯彼有覺。如質礙物名有",
    "T29n1563_020:0870a01": "質礙。或佛陀名顯彼能說。己所證覺以開覺",
    "T29n1563_020:0870a02": "他。如婆羅門問經廣說。能成佛者。顯彼諸法",
    "T29n1563_020:0870a03": "與佛施設。為建立因。如何此中於無量法而",
    "T29n1563_020:0870a04": "總建立摽一佛名。如依眾多和合人上立一",
    "T29n1563_020:0870a05": "僧寶一勝所歸。又於眾多無漏道上立一道",
    "T29n1563_020:0870a06": "蘊。無有過失。或先已說。先說者何。謂想等",
    "T29n1563_020:0870a07": "想施設言說。即佛相續無學法中。立一佛名",
    "T29n1563_020:0870a08": "無別一佛。能成佛法為是何等。謂盡智等及",
    "T29n1563_020:0870a09": "彼眷屬。由得彼法能覺一切。以彼勝故身得",
    "T29n1563_020:0870a10": "佛名。非色等身前後等故。為歸一佛一切佛",
    "T29n1563_020:0870a11": "耶。理實應言歸一切佛。以諸佛道相無異故。",
    "T29n1563_020:0870a12": "僧伽差別略有五種。一無恥僧。二&#x7602;羊僧。三",
    "T29n1563_020:0870a13": "朋黨僧。四世俗僧。五勝義僧。無恥僧者。謂毀",
    "T29n1563_020:0870a14": "禁戒而被法服補特伽羅。&#x7602;羊僧者。謂於三",
    "T29n1563_020:0870a15": "藏無所了達補特伽羅。譬如&#x7602;羊無辯說用。",
    "T29n1563_020:0870a16": "或言&#x7602;者。顯無說法。能復說羊言顯無聽法",
    "T29n1563_020:0870a17": "用即顯。此類補特伽羅於三藏中無聽說用。",
    "T29n1563_020:0870a18": "朋黨僧者。謂於遊散營務&#x9B2A;諍。方便善巧結",
    "T29n1563_020:0870a19": "構朋黨補特伽羅。此三多分造非法業。世俗",
    "T29n1563_020:0870a20": "僧者。謂善異生。此能通作法非法業。勝義僧",
    "T29n1563_020:0870a21": "者。謂學無學法及彼所依器補特伽羅。此定",
    "T29n1563_020:0870a22": "無容造非法業。五中最勝。是所歸依。如讚歸",
    "T29n1563_020:0870a23": "依伽他中說。",
    "T29n1563_020:0870a24": " 此歸依最勝  此歸依最尊",
    "T29n1563_020:0870a25": " 必因此歸依  能解脫眾苦",
    "T29n1563_020:0870a26": "[0870a26] 於如是法補特伽羅二勝義僧中。迦多衍尼",
    "T29n1563_020:0870a27": "子意但以法為所歸僧。故本論中作如是說。",
    "T29n1563_020:0870a28": "歸能成僧學無學法。僧有多種。謂有情人聲",
    "T29n1563_020:0870a29": "聞福田及聖僧等。佛於此內非聲聞僧。可是",
    "T29n1563_020:0870b01": "餘僧自然覺故。今所歸者是聲聞僧。理實",
    "T29n1563_020:0870b02": "通歸諸佛弟子。以諸僧道相無異故。然契經",
    "T29n1563_020:0870b03": "說。當來有僧汝應歸者。彼經但為顯示當來",
    "T29n1563_020:0870b04": "現見僧寶歸依於法謂歸愛盡離滅涅槃。如",
    "T29n1563_020:0870b05": "是一切是煩惱斷。名之差別。或有謂愛味著",
    "T29n1563_020:0870b06": "門轉不應棄捨。故寄愛名。通顯一切煩惱永",
    "T29n1563_020:0870b07": "盡。愛與餘煩惱同一對治故。言愛盡者。謂",
    "T29n1563_020:0870b08": "見所斷諸愛永斷。故預流者此愛盡時。便自",
    "T29n1563_020:0870b09": "記別諸惡趣盡。謂我已盡那落迦等。所言",
    "T29n1563_020:0870b10": "離者。謂欲界中諸所有貪多分已斷。即是已",
    "T29n1563_020:0870b11": "薄欲界貪義。滅謂欲界諸愛全斷。此地煩",
    "T29n1563_020:0870b12": "惱當於爾時決定無能繫縛義故。言涅槃者。",
    "T29n1563_020:0870b13": "謂色無色諸愛永斷。由此盡時諸所有苦皆",
    "T29n1563_020:0870b14": "永寂故。此則顯示四沙門果。或此四種如",
    "T29n1563_020:0870b15": "其次第顯三界愛斷及永般涅槃。或愛盡者。",
    "T29n1563_020:0870b16": "三界愛斷。所言離者。除愛所餘諸煩惱斷。",
    "T29n1563_020:0870b17": "所言滅者。顯有餘依般涅槃界。言涅槃者。顯",
    "T29n1563_020:0870b18": "無餘依般涅槃界。此中何法是所歸依。能歸",
    "T29n1563_020:0870b19": "是何。歸依何義。所歸依者。謂滅諦全道諦一",
    "T29n1563_020:0870b20": "分。除獨覺乘菩薩學位無漏功德。何緣彼法",
    "T29n1563_020:0870b21": "非所歸依。彼不能救生死怖故。謂諸獨覺不",
    "T29n1563_020:0870b22": "能說法教誡。諸有情令離生死怖。菩薩學",
    "T29n1563_020:0870b23": "位不起期心。故亦無能教誡他義。故彼身",
    "T29n1563_020:0870b24": "中學無學法。不能救護非所歸依。有餘師言。",
    "T29n1563_020:0870b25": "不和合故。不顯了故。如其次第獨覺菩薩非",
    "T29n1563_020:0870b26": "所歸依。緣彼亦生無漏意淨。故彼亦是證淨",
    "T29n1563_020:0870b27": "境攝。此中能歸語業為體。自立誓限為自性",
    "T29n1563_020:0870b28": "故。若并眷屬五蘊為體。以能歸依所有言說",
    "T29n1563_020:0870b29": "由心等起。非離於心。如是歸依救濟為義。他",
    "T29n1563_020:0870c01": "身聖法及善無為。如何能為自身救濟。以歸",
    "T29n1563_020:0870c02": "依彼能息無邊生死苦輪大怖畏故。三所歸",
    "T29n1563_020:0870c03": "依有差別者。佛唯無學。法二俱非。僧體貫通",
    "T29n1563_020:0870c04": "學與無學。又佛體是十根少分。僧通十二。法",
    "T29n1563_020:0870c05": "體非根。擇滅無為非根攝故。又歸依佛。謂但",
    "T29n1563_020:0870c06": "歸依一有為沙門果。歸依法者。謂通歸依四",
    "T29n1563_020:0870c07": "無為沙門果。歸依僧者。謂通歸依四有為沙",
    "T29n1563_020:0870c08": "門果及四果能趣向。又佛譬如能示導者。法",
    "T29n1563_020:0870c09": "如安隱所趣方域。僧如同涉正道伴侶。應求",
    "T29n1563_020:0870c10": "此等三差別因。應思何緣於餘律儀處立離",
    "T29n1563_020:0870c11": "非梵行為其所學。唯於近事一律儀中。但制",
    "T29n1563_020:0870c12": "令其離欲邪行。頌曰。",
    "T29n1563_020:0870c13": " 邪行最可訶  易離得不作",
    "T29n1563_020:0870c14": "[0870c14] 論曰。唯欲邪行極為能觀。此他世者共所訶",
    "T29n1563_020:0870c15": "責。以能侵毀他妻等故。感惡趣故。非非梵",
    "T29n1563_020:0870c16": "行。又欲邪行易遠離故。諸在家者耽著欲故",
    "T29n1563_020:0870c17": "離非梵行難可受持。觀彼不能長時修學。故",
    "T29n1563_020:0870c18": "不制彼離非梵行。謂無始來數習力故。婬欲",
    "T29n1563_020:0870c19": "煩惱數起現行。諸在家人隨順欲境。數易和",
    "T29n1563_020:0870c20": "合抑制為難。故不制彼令全遠離。又諸聖者",
    "T29n1563_020:0870c21": "於欲邪行一切定得不作律儀。經生聖者亦",
    "T29n1563_020:0870c22": "不行故。離非梵行則不如是。故於近事所受",
    "T29n1563_020:0870c23": "律儀。但為制立離欲邪行。若異此者經生",
    "T29n1563_020:0870c24": "有學。應不能持近事性戒。若諸近事後復從",
    "T29n1563_020:0870c25": "師。要期更受離非梵行。得未曾得此律儀不。",
    "T29n1563_020:0870c26": "有餘師說。得此律儀然不由斯方成近事。亦",
    "T29n1563_020:0870c27": "不由此失近事名。亦非先時戒不圓滿有說",
    "T29n1563_020:0870c28": "不得未得律儀然獲最勝杜多功德名。獲最",
    "T29n1563_020:0870c29": "勝遠離法者。謂能遠離婬欲法故。由此若能",
    "T29n1563_020:0871a01": "遠離妻室淨修梵行。功不唐捐。若有先時未",
    "T29n1563_020:0871a02": "取妻妾。普於有情類受近事律儀。於後取時",
    "T29n1563_020:0871a03": "寧非犯戒。今非他攝故。如用屬己財。謂於",
    "T29n1563_020:0871a04": "今時以&#x546A;術力或財理等種種方便。攝彼屬",
    "T29n1563_020:0871a05": "己不繫於他。如何難令於彼犯戒。又有別理",
    "T29n1563_020:0871a06": "今取彼時。於前律儀無所違犯。頌曰。",
    "T29n1563_020:0871a07": " 得律儀如誓  非總於相續",
    "T29n1563_020:0871a08": "[0871a08] 論曰。諸受欲者受近事戒。如本受誓而得律",
    "T29n1563_020:0871a09": "儀。本受誓云何。謂離欲邪行。於他所攝諸",
    "T29n1563_020:0871a10": "女人所起他攝想而行非法。如是乃名犯欲",
    "T29n1563_020:0871a11": "邪行。非於一切有情相續先立誓言。我當於",
    "T29n1563_020:0871a12": "彼離非梵行而得律儀。云何今時可名犯戒。",
    "T29n1563_020:0871a13": "既如本誓而得律儀。今正隨行如何名犯。先",
    "T29n1563_020:0871a14": "取妻妾後受律儀。於自妻等亦發此戒。以",
    "T29n1563_020:0871a15": "近事等別解律儀。一切有情處所得故。若異",
    "T29n1563_020:0871a16": "此者。於自妻妾非處非時非支非禮。亦應",
    "T29n1563_020:0871a17": "不犯欲邪行戒。於舊所受既有犯者。於新所",
    "T29n1563_020:0871a18": "受應有不犯。故不應為如先所難。何緣於四",
    "T29n1563_020:0871a19": "語業道中立離虛誑語。為近事學處。非立離",
    "T29n1563_020:0871a20": "餘離間語等。亦由前說三種因故。謂虛誑語",
    "T29n1563_020:0871a21": "最可訶故。諸在家者易遠離故。一切聖者得",
    "T29n1563_020:0871a22": "不作故。復有別因。頌曰。",
    "T29n1563_020:0871a23": " 以開虛誑語  便越諸學處",
    "T29n1563_020:0871a24": "[0871a24] 論曰。越諸學處被檢問時。若開虛誑語。便言",
    "T29n1563_020:0871a25": "我不作。因斯於戒多所違越。故佛為欲令彼",
    "T29n1563_020:0871a26": "堅持。於一切律儀。皆遮虛誑語。云何令彼緣",
    "T29n1563_020:0871a27": "力犯戒時。尋即生慚如實自發露。何緣一切",
    "T29n1563_020:0871a28": "離性罪中。立四種為近事學處。然於一切離",
    "T29n1563_020:0871a29": "遮罪中。於近事律儀。唯遮離飲酒。頌曰。",
    "T29n1563_020:0871b01": " 遮中唯離酒  為護餘律儀",
    "T29n1563_020:0871b02": "[0871b02] 論曰。諸飲酒者心多縱逸不能守護諸餘律",
    "T29n1563_020:0871b03": "儀。故為護餘令離飲酒謂飲酒已。於惡作說",
    "T29n1563_020:0871b04": "別悔墮落。眾餘他勝五部罪中不能防守。或",
    "T29n1563_020:0871b05": "有是處。由此普於諸學處海擾亂違越。由此",
    "T29n1563_020:0871b06": "世尊知飲諸酒是起一切性罪因故。能損正",
    "T29n1563_020:0871b07": "念及正智故。能引破戒破見愚故。於一切種",
    "T29n1563_020:0871b08": "離遮罪中。唯說此為近事學處。故離飲酒雖",
    "T29n1563_020:0871b09": "遮戒攝。而於一切立學處中。與離性罪相隨",
    "T29n1563_020:0871b10": "而制別解脫律儀從何而得。復從何而得餘",
    "T29n1563_020:0871b11": "二律儀。頌曰。",
    "T29n1563_020:0871b12": " 從一切二現  得欲界律儀",
    "T29n1563_020:0871b13": " 從根本恒時  得靜慮無漏",
    "T29n1563_020:0871b14": "[0871b14] 論曰。欲界律儀謂別解脫。此從一切根本業",
    "T29n1563_020:0871b15": "道。及從前後近分而得。從二得者。謂從二",
    "T29n1563_020:0871b16": "類。即情非情。性罪遮罪。於情性罪。謂殺等",
    "T29n1563_020:0871b17": "業遮謂女人同室宿等。非情性罪。謂盜外財。",
    "T29n1563_020:0871b18": "遮謂掘地斷生草等。從現得者。謂從現世蘊",
    "T29n1563_020:0871b19": "處界得。非從去來由此律儀有情處轉。去來",
    "T29n1563_020:0871b20": "非是有情處故。有情處者。謂諸有情及諸有",
    "T29n1563_020:0871b21": "情所依止處現蘊處界內者即是有情所依。",
    "T29n1563_020:0871b22": "外者名為有情所止。非過未故。若得靜慮無",
    "T29n1563_020:0871b23": "漏律儀。應知但從根本業道。以定中唯有根",
    "T29n1563_020:0871b24": "本業道故。非從前後近分而得。以在定位唯",
    "T29n1563_020:0871b25": "有根本。在不定位中無此律儀故。從有情數",
    "T29n1563_020:0871b26": "所發遮罪。尚不得此二種律儀。況從非情所",
    "T29n1563_020:0871b27": "發遮罪。從恒時者。謂從過去現在未來。蘊處",
    "T29n1563_020:0871b28": "界得如與此戒。為俱有心由此不同。應作四",
    "T29n1563_020:0871b29": "句。有蘊處界從彼唯得。別解律儀非餘二等。",
    "T29n1563_020:0871c01": "第一句者。謂從現世前後近分及諸遮罪。第",
    "T29n1563_020:0871c02": "二句者。謂從去來根本業道。第三句者。謂從",
    "T29n1563_020:0871c03": "現世根本業道。第四句者。謂從去來前後近",
    "T29n1563_020:0871c04": "分於業道等處置業道等聲以業道等聲說彼",
    "T29n1563_020:0871c05": "依處故。若異此者。則應但說防護未來律儀。",
    "T29n1563_020:0871c06": "但能防未來罪令不起故。非防過現已滅已",
    "T29n1563_020:0871c07": "生律儀。於彼無防用故諸有獲得律不律儀。",
    "T29n1563_020:0871c08": "從一切有情支因皆等不非一切等其相云何",
    "T29n1563_020:0871c09": "頌曰。",
    "T29n1563_020:0871c10": " 律從諸有情  支因說不定",
    "T29n1563_020:0871c11": " 不律從一切  有情支非因",
    "T29n1563_020:0871c12": "[0871c12] 論曰。律儀定由調善意樂。普緣一切有情方",
    "T29n1563_020:0871c13": "得。非少分緣惡心隨故。支因不定。支謂業道。",
    "T29n1563_020:0871c14": "且於別解諸律儀中有從一切。支謂苾芻戒",
    "T29n1563_020:0871c15": "有從四支得。謂餘律儀許因不同。略有二",
    "T29n1563_020:0871c16": "種。一無貪等三種善根。二下中上等起心別。",
    "T29n1563_020:0871c17": "就初因說一切律儀。由一切因一心有故。就",
    "T29n1563_020:0871c18": "後因說一切律儀。名由一因。以下品等不俱",
    "T29n1563_020:0871c19": "起故。此中且就後三因說。或有一類住律儀",
    "T29n1563_020:0871c20": "者。於一切有情得律儀。非一切支。非一切因。",
    "T29n1563_020:0871c21": "謂以下心或中或上受近事勤策戒。或有一",
    "T29n1563_020:0871c22": "類住律儀者。於一切有情得律儀。由一切支。",
    "T29n1563_020:0871c23": "非一切因。謂以下心或中或上受苾芻戒。或",
    "T29n1563_020:0871c24": "有一類住律儀者。於一切有情得律儀。由一",
    "T29n1563_020:0871c25": "切支及一切因。謂以三心受近事勤策苾芻",
    "T29n1563_020:0871c26": "戒。或有一類住律儀者。於一切有情得律儀。",
    "T29n1563_020:0871c27": "由一切因。非一切支。謂以三心受近事近",
    "T29n1563_020:0871c28": "住勤策戒。無有不遍於諸有情。得律儀者已",
    "T29n1563_020:0871c29": "說因故。非於一分諸有情所誓受律儀惡心",
    "T29n1563_020:0872a01": "全息。今應思擇。於佛乃至蟻子身上所得律",
    "T29n1563_020:0872a02": "儀為有別不。若有別者。趣不定故。於諸有情",
    "T29n1563_020:0872a03": "所得律儀應有增減。若無別者。何緣殺人犯",
    "T29n1563_020:0872a04": "他勝罪。殺非人者。唯犯&#x9E81;惡。若殺傍生犯墮",
    "T29n1563_020:0872a05": "落罪。非有情境身差別故。令所受戒亦有差",
    "T29n1563_020:0872a06": "別。然罰罪業有差別者。應知但由別加行故。",
    "T29n1563_020:0872a07": "殺人加行與殺非人。乃至殺蟻皆有差別。由",
    "T29n1563_020:0872a08": "總意樂建立律儀。謂普於有情無有差別。起",
    "T29n1563_020:0872a09": "調善意樂求得律儀。非於一有情不捨惡意",
    "T29n1563_020:0872a10": "樂而可求得別解律儀。故得律儀無有差別。",
    "T29n1563_020:0872a11": "以得律儀者必不別觀補特伽羅支處時緣",
    "T29n1563_020:0872a12": "故。謂定不作如是別觀。於某有情我離殺等。",
    "T29n1563_020:0872a13": "於某支戒我定能持。於某方域我離殺等。我",
    "T29n1563_020:0872a14": "唯於彼一月等時。除戰等緣能離殺等。如是",
    "T29n1563_020:0872a15": "受者不得律儀。但得律儀相似妙行。是故無",
    "T29n1563_020:0872a16": "有。由諸有情身差別故。戒有差別。又於自身",
    "T29n1563_020:0872a17": "不得根本業道所攝別解律儀。勿思法等。由",
    "T29n1563_020:0872a18": "自殺害成無間等所攝罪業。得眷屬攝。於理",
    "T29n1563_020:0872a19": "無遮。謂離最初。眾餘罪等。又此所受別解脫",
    "T29n1563_020:0872a20": "律儀。通於一切能不能境得。非唯於能境得",
    "T29n1563_020:0872a21": "此律儀。要普於有情起無損惱。意樂無別方",
    "T29n1563_020:0872a22": "可得故。若謂不然。於睡悶等皆不可殺故應",
    "T29n1563_020:0872a23": "不得律儀。若謂彼覺得本心已還可殺者。此",
    "T29n1563_020:0872a24": "亦應然。以非所能有可改易。為能境已還可",
    "T29n1563_020:0872a25": "殺故。有作是說。若唯於能得此律儀。應有增",
    "T29n1563_020:0872a26": "減。以所能境與非所能二類有情有轉易故。",
    "T29n1563_020:0872a27": "此不成難。境轉易時無此律儀。得捨因故。謂",
    "T29n1563_020:0872a28": "所能境及非所能。後轉易為不能能境。無理",
    "T29n1563_020:0872a29": "令彼捨得律儀。總於所能得律儀故。若必欲",
    "T29n1563_020:0872b01": "令能不能境有轉易故戒有捨得。則成律儀",
    "T29n1563_020:0872b02": "增減過者。豈不有草本無而生。有諸有情永",
    "T29n1563_020:0872b03": "入圓寂。由此應有捨得律儀。亦不離前戒增",
    "T29n1563_020:0872b04": "減失。是故前說於理無過。又於過去一一如",
    "T29n1563_020:0872b05": "來。及所化生入圓寂故。後佛於彼不得律儀。",
    "T29n1563_020:0872b06": "有後律儀減於前失。律儀非對一一有情。各",
    "T29n1563_020:0872b07": "異相續別發得故。又前後佛戒支等故。謂諸",
    "T29n1563_020:0872b08": "律儀隨無貪等。為因差別生別類支。一一類",
    "T29n1563_020:0872b09": "支各一無表。總於一切有情處得。如是無表",
    "T29n1563_020:0872b10": "既無細分。不可分析為少為多。如何言有後",
    "T29n1563_020:0872b11": "減前失。又一切佛遍於有情。具一切支律儀",
    "T29n1563_020:0872b12": "無表。以支數等無差別故。無後佛戒減於前",
    "T29n1563_020:0872b13": "失。又佛功德皆平等者。非約有漏。不爾一身",
    "T29n1563_020:0872b14": "前後位別。亦有增減。況望他身無增減失。已",
    "T29n1563_020:0872b15": "說從彼得諸律儀。得不律儀。定從一切有情",
    "T29n1563_020:0872b16": "業道無少分境及不具支不律儀者。此定無",
    "T29n1563_020:0872b17": "有由一切因。下品等心無俱起故。若有一類",
    "T29n1563_020:0872b18": "由下品心得不律儀。後於異時由上品心斷",
    "T29n1563_020:0872b19": "眾生命。彼但成就下不律儀。亦成殺生上品",
    "T29n1563_020:0872b20": "表等。中品上品例此應知。此中應思。於屠羊",
    "T29n1563_020:0872b21": "等事有唯受一得不律儀。不應言亦有受一",
    "T29n1563_020:0872b22": "事得。若爾何故無從一切因得不律儀。如得",
    "T29n1563_020:0872b23": "律儀者。雖於殺等差別表中先已受一後更別",
    "T29n1563_020:0872b24": "受。而不律儀非更新得。謂先總望一切有情。",
    "T29n1563_020:0872b25": "起無所遮損害意樂。為活命故受不律儀。彼",
    "T29n1563_020:0872b26": "於今時復何所得。故此無有從一切因。然律",
    "T29n1563_020:0872b27": "儀中有從近事受勤策戒。勤策復受苾芻律",
    "T29n1563_020:0872b28": "儀。別別受時。所受業道眷屬異故。隨要期異",
    "T29n1563_020:0872b29": "得先未得。由此可得從一切因。此中何名不",
    "T29n1563_020:0872c01": "律儀者。謂諸屠羊屠雞屠&#x732A;捕鳥捕魚獵獸",
    "T29n1563_020:0872c02": "劫盜魁膾典獄縛龍煮狗及罝弶等。等言類",
    "T29n1563_020:0872c03": "顯讒搆譏刺。伺求人過&#x6199;說他非。非法追求",
    "T29n1563_020:0872c04": "以活命者。及王典刑罰斷罪彈官等但恒有",
    "T29n1563_020:0872c05": "害心。名不律儀者。由如是種類住不律儀故。",
    "T29n1563_020:0872c06": "有不律儀故。行不律儀故。巧作不律儀故。數",
    "T29n1563_020:0872c07": "習不律儀故。名不律儀者。言屠羊者。謂為活",
    "T29n1563_020:0872c08": "命要期盡壽。恒欲殺羊。餘隨所應當知亦爾。",
    "T29n1563_020:0872c09": "諸屠羊者。唯於諸羊有損害心。非於餘類。寧",
    "T29n1563_020:0872c10": "於一切得不律儀。遍於有情界得諸律儀。其",
    "T29n1563_020:0872c11": "理可爾。由普欲利樂勝阿世耶而受得故。非",
    "T29n1563_020:0872c12": "屠羊等。不律儀人。於己至親有損害意。乃至",
    "T29n1563_020:0872c13": "為救自身命緣。亦不欲殺。如何可說普於一",
    "T29n1563_020:0872c14": "切得不律儀。此亦可然。不律儀者。普於有情",
    "T29n1563_020:0872c15": "境。善意樂壞故。雖無是處而假說言。設諸有",
    "T29n1563_020:0872c16": "情及父母等。一切皆作羊像現前。屠者遍緣",
    "T29n1563_020:0872c17": "皆有害意。謂彼久習不律儀心。乃至己親亦",
    "T29n1563_020:0872c18": "無所顧。為活命故。設己至親現變為羊。尚",
    "T29n1563_020:0872c19": "有害意。況命終後實受羊身。於彼能無殺害",
    "T29n1563_020:0872c20": "意樂。不律儀者受惡戒時。必起如斯凶勃意",
    "T29n1563_020:0872c21": "樂。設我母等身即是羊。我亦當殺。況餘生類",
    "T29n1563_020:0872c22": "由此意樂得不律儀。異此但應得處中罪。由",
    "T29n1563_020:0872c23": "此雖了親現非羊。而亦有害心故。遍得惡戒。",
    "T29n1563_020:0872c24": "雖無聖者當作羊身。而同至親亦有害意。經",
    "T29n1563_020:0872c25": "主於此作是例言。若觀未來羊等自體。於現",
    "T29n1563_020:0872c26": "親等得不律儀。羊等未來有親等體。即於彼",
    "T29n1563_020:0872c27": "體無損害心。應觀未來至親等體。於現羊等",
    "T29n1563_020:0872c28": "不得惡戒。如是等例於理不齊。無善意樂故。",
    "T29n1563_020:0872c29": "有惡意樂故。謂彼正受不律儀時。無正思惟",
    "T29n1563_020:0873a01": "調善意樂。我當不害一切有情。有邪思惟凶",
    "T29n1563_020:0873a02": "勃意樂。我當普害一切有情。事雖主羊而心",
    "T29n1563_020:0873a03": "寬遍。是故容有觀未來羊。於現聖親亦發惡",
    "T29n1563_020:0873a04": "戒。非觀來世聖及至親。於現羊身不發惡戒。",
    "T29n1563_020:0873a05": "或無勞諍理應同許。且如有一受屠羊人。雖",
    "T29n1563_020:0873a06": "一生中不與不取。於己妻妾住知足心。&#x7602;不",
    "T29n1563_020:0873a07": "能言無語四過。而因羊壞善阿世耶具得七支",
    "T29n1563_020:0873a08": "不律儀罪。如是於親等雖無害心。而善阿世",
    "T29n1563_020:0873a09": "耶因羊壞故。遍有情界得不律儀。若先要期",
    "T29n1563_020:0873a10": "受善學處。後不全損善阿世耶。由遇別緣唯",
    "T29n1563_020:0873a11": "受殺者。得處中罪非不律儀。但得不律儀必",
    "T29n1563_020:0873a12": "應全損善阿世耶。故具得七支。若有例言。如",
    "T29n1563_020:0873a13": "受善戒有支不具。此亦應爾。謂如有受近事",
    "T29n1563_020:0873a14": "近住。勤策律儀雖不具支。而亦得彼缺支攝",
    "T29n1563_020:0873a15": "戒。受不律儀亦應如是。此例非等律儀不律",
    "T29n1563_020:0873a16": "儀。用功不用功得有異故。謂諸善戒要藉用",
    "T29n1563_020:0873a17": "功。善阿世耶方能受得。以難得故理數必應。",
    "T29n1563_020:0873a18": "非受一時總得一切。若諸惡戒不藉用功。惡",
    "T29n1563_020:0873a19": "阿世耶便能受得。非難得故理數必應。隨受",
    "T29n1563_020:0873a20": "一時總得一切。以於欲界不善力強。惡阿世",
    "T29n1563_020:0873a21": "耶任運而起。造諸重惡不待用功。善阿世耶",
    "T29n1563_020:0873a22": "易毀壞故。隨受一種便總得餘。善則不然故",
    "T29n1563_020:0873a23": "例非等。現見穢草不用功生。要設劬勞嘉苗",
    "T29n1563_020:0873a24": "方起。又如有受不律儀人。作是要期。我於盡",
    "T29n1563_020:0873a25": "壽每晝或夜半月月等。一度屠羊等。亦得不",
    "T29n1563_020:0873a26": "律儀。由不律儀易受得故。以於欲界不善力",
    "T29n1563_020:0873a27": "強。雖不恒為而得惡戒。諸有欲受出家律儀。",
    "T29n1563_020:0873a28": "若作要期。我於盡壽每晝或夜半月月等。一",
    "T29n1563_020:0873a29": "度離殺等。不得善律儀。由善律儀難受得故。",
    "T29n1563_020:0873b01": "以於欲界善法力劣。若不恒持不得善戒。此",
    "T29n1563_020:0873b02": "亦應爾。為例不齊。已說從彼得不律儀。得",
    "T29n1563_020:0873b03": "不律儀及餘無表。如何方便未說當說。頌曰。",
    "T29n1563_020:0873b04": " 諸得不律儀  由作及誓受",
    "T29n1563_020:0873b05": " 得所餘無表  由田受重行",
    "T29n1563_020:0873b06": "[0873b06] 論曰。不律儀人總有二種。一者生在不律儀",
    "T29n1563_020:0873b07": "家。二生餘家後受此業。諸有生在不律儀家。",
    "T29n1563_020:0873b08": "若初現行殺等加行。是人由作得不律儀。若",
    "T29n1563_020:0873b09": "生餘家後方立誓。謂我當作如是事業。以求",
    "T29n1563_020:0873b10": "財物養活自身。初立誓時便發惡戒。是人由",
    "T29n1563_020:0873b11": "受得不律儀。由三種因得餘無表。餘無表",
    "T29n1563_020:0873b12": "者。謂非律儀。非不律儀處中攝故。由三因者。",
    "T29n1563_020:0873b13": "一者由田。謂於如斯有德田所。初施園林等",
    "T29n1563_020:0873b14": "善無表便生。如說有依諸福業事。二者由",
    "T29n1563_020:0873b15": "受。謂自要期言。我從今若不供養佛及僧眾",
    "T29n1563_020:0873b16": "不先食等。或作誓限。於齋日月半月每年常",
    "T29n1563_020:0873b17": "施食等。由此有善無表續生。三由重行。謂",
    "T29n1563_020:0873b18": "起如是慇重作意。行善行惡。謂淳淨信。或",
    "T29n1563_020:0873b19": "猛利纏造善惡時。能發無表長時相續。乃至",
    "T29n1563_020:0873b20": "信纏勢力終盡。如前已說。"
}