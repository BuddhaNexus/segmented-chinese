{
    "T10n0279_076:0413c05": "大方廣佛華嚴經卷第七十六",
    "T10n0279_076:0413c07": "于闐國三藏實叉難陀奉 制譯",
    "T10n0279_076:0413c08": "入法界品第三十九之十七",
    "T10n0279_076:0413c09": "[0413c09] 爾時，善財童子一心欲詣摩耶夫人所，即時",
    "T10n0279_076:0413c10": "獲得觀佛境界智，作如是念：「是善知識，遠離",
    "T10n0279_076:0413c11": "世間，住無所住，超過六處，離一切著，知無礙",
    "T10n0279_076:0413c12": "道，具淨法身，以如幻業而現化身，以如幻智",
    "T10n0279_076:0413c13": "而觀世間，以如幻願而持佛身、隨意生身、無",
    "T10n0279_076:0413c14": "生滅身、無來去身、非虛實身、不變壞身、無",
    "T10n0279_076:0413c15": "起盡身、所有諸相皆一相身、離二邊身、無依",
    "T10n0279_076:0413c16": "處身、無窮盡身、離諸分別如影現身、知如夢",
    "T10n0279_076:0413c17": "身、了如像身、如淨日身、普於十方而化現身、",
    "T10n0279_076:0413c18": "住於三世無變異身、非身心身，猶如虛空，所",
    "T10n0279_076:0413c19": "行無礙，超諸世眼，唯是普賢淨目所見。如是",
    "T10n0279_076:0413c20": "之人，我今云何而得親近承事供養、與其同",
    "T10n0279_076:0413c21": "住、觀其狀貌、聽其音聲、思其語言、受其教",
    "T10n0279_076:0413c22": "誨？」[0413c22] 作是念已，有主城神，名曰：寶眼，眷屬圍",
    "T10n0279_076:0413c23": "遶，於虛空中而現其身，種種妙物以為嚴飾，",
    "T10n0279_076:0413c24": "手持無量眾色寶華以散善財，作如是言：[0413c24] 「善",
    "T10n0279_076:0413c25": "男子！應守護心城，謂：不貪一切生死境界；應",
    "T10n0279_076:0413c26": "莊嚴心城，謂：專意趣求如來十力；應淨治心",
    "T10n0279_076:0413c27": "城，謂：畢竟斷除慳嫉諂誑；應清涼心城，謂：",
    "T10n0279_076:0413c28": "思惟一切諸法實性；應增長心城，謂：成辦一",
    "T10n0279_076:0413c29": "切助道之法；應嚴飾心城，謂：造立諸禪解脫",
    "T10n0279_076:0414a01": "宮殿；應照耀心城，謂：普入一切諸佛道場聽",
    "T10n0279_076:0414a02": "受般若波羅蜜法；應增益心城，謂：普攝一切",
    "T10n0279_076:0414a03": "佛方便道；應堅固心城，謂：恒勤修習普賢行",
    "T10n0279_076:0414a04": "願；應防護心城，謂：常專禦扞惡友、魔軍；應廓",
    "T10n0279_076:0414a05": "徹心城，謂：開引一切佛智光明；應善補心城，",
    "T10n0279_076:0414a06": "謂：聽受一切佛所說法；應扶助心城，謂：深信",
    "T10n0279_076:0414a07": "一切佛功德海；應廣大心城，謂：大慈普及一",
    "T10n0279_076:0414a08": "切世間；應善覆心城，謂：集眾善法以覆其",
    "T10n0279_076:0414a09": "上；應寬廣心城，謂：大悲哀愍一切眾生；應開",
    "T10n0279_076:0414a10": "心城門，謂：悉捨所有隨應給施；應密護心城，",
    "T10n0279_076:0414a11": "謂：防諸惡欲不令得入；應嚴肅心城，謂：逐諸",
    "T10n0279_076:0414a12": "惡法不令其住；應決定心城，謂：集一切智助",
    "T10n0279_076:0414a13": "道之法恒無退轉；應安立心城，謂：正念三世",
    "T10n0279_076:0414a14": "一切如來所有境界；應瑩徹心城，謂：明達一",
    "T10n0279_076:0414a15": "切佛正法輪修多羅中所有法門種種緣起；",
    "T10n0279_076:0414a16": "應部分心城，謂：普曉示一切眾生皆令得見",
    "T10n0279_076:0414a17": "薩婆若道；應住持心城，謂：發一切三世如來",
    "T10n0279_076:0414a18": "諸大願海；應富實心城，謂：集一切周遍法界",
    "T10n0279_076:0414a19": "大福德聚；應令心城明了，謂：普知眾生根欲",
    "T10n0279_076:0414a20": "等法；應令心城自在，謂：普攝一切十方法界；",
    "T10n0279_076:0414a21": "應令心城清淨，謂：正念一切諸佛如來；應知",
    "T10n0279_076:0414a22": "心城自性，謂：知一切法皆無有性；應知心城",
    "T10n0279_076:0414a23": "如幻，謂：以一切智了諸法性。[0414a23] 「佛子！菩薩摩訶",
    "T10n0279_076:0414a24": "薩若能如是淨修心城，則能積集一切善法。",
    "T10n0279_076:0414a25": "何以故？蠲除一切諸障難故，所謂：見佛障、聞",
    "T10n0279_076:0414a26": "法障、供養如來障、攝諸眾生障、淨佛國土障。",
    "T10n0279_076:0414a27": "善男子！菩薩摩訶薩以離如是諸障難故，若",
    "T10n0279_076:0414a28": "發希求善知識心，不用功力則便得見，乃",
    "T10n0279_076:0414a29": "至究竟必當成佛。」[0414a29] 爾時，有身眾神，名：蓮華法",
    "T10n0279_076:0414b01": "德及妙華光明，無量諸神前後圍遶，從道場",
    "T10n0279_076:0414b02": "出，住虛空中，於善財前，以妙音聲，種種稱歎",
    "T10n0279_076:0414b03": "摩耶夫人，從其耳璫放無量色相光明網，普",
    "T10n0279_076:0414b04": "照無邊諸佛世界，令善財見十方國土一切",
    "T10n0279_076:0414b05": "諸佛。其光明網，右遶世間，經一匝已，然後還",
    "T10n0279_076:0414b06": "來，入善財頂，乃至遍入身諸毛孔。善財即得",
    "T10n0279_076:0414b07": "淨光明眼，永離一切愚癡闇故；得離翳眼，能",
    "T10n0279_076:0414b08": "了一切眾生性故；得離垢眼，能觀一切法性",
    "T10n0279_076:0414b09": "門故；得淨慧眼，能觀一切佛國性故；得毘盧",
    "T10n0279_076:0414b10": "遮那眼，見佛法身故；得普光明眼，見佛平等",
    "T10n0279_076:0414b11": "不思議身故；得無礙光眼，觀察一切剎海成",
    "T10n0279_076:0414b12": "壞故；得普照眼，見十方佛起大方便轉正法",
    "T10n0279_076:0414b13": "輪故；得普境界眼，見無量佛以自在力調伏",
    "T10n0279_076:0414b14": "眾生故；得普見眼，&#x89A9;一切剎諸佛出興故。[0414b14] 時，",
    "T10n0279_076:0414b15": "有守護菩薩法堂羅剎鬼王，名曰：善眼，與其",
    "T10n0279_076:0414b16": "眷屬萬羅剎俱，於虛空中，以眾妙華，散善財",
    "T10n0279_076:0414b17": "上，作如是言：[0414b17] 「善男子！菩薩成就十法，則得",
    "T10n0279_076:0414b18": "親近諸善知識。何等為十？所謂：其心清淨離",
    "T10n0279_076:0414b19": "諸諂誑；大悲平等普攝眾生，知諸眾生無有",
    "T10n0279_076:0414b20": "真實；趣一切智，心不退轉；以信解力普入一",
    "T10n0279_076:0414b21": "切諸佛道場；得淨慧眼了諸法性；大慈平等",
    "T10n0279_076:0414b22": "普覆眾生；以智光明廓諸妄境；以甘露雨滌",
    "T10n0279_076:0414b23": "生死熱；以廣大眼徹鑒諸法；心常隨順諸善",
    "T10n0279_076:0414b24": "知識。是為十。[0414b24] 「復次，佛子！菩薩成就十種三",
    "T10n0279_076:0414b25": "昧門，則常現見諸善知識。何等為十？所謂：法",
    "T10n0279_076:0414b26": "空清淨輪三昧、觀察十方海三昧、於一切境",
    "T10n0279_076:0414b27": "界不捨離不缺減三昧、普見一切佛出興三",
    "T10n0279_076:0414b28": "昧、集一切功德藏三昧、心恒不捨善知識三",
    "T10n0279_076:0414b29": "昧、常見一切善知識生諸佛功德三昧、常不",
    "T10n0279_076:0414c01": "離一切善知識三昧、常供養一切善知識三",
    "T10n0279_076:0414c02": "昧、常於一切善知識所無過失三昧。佛子！菩",
    "T10n0279_076:0414c03": "薩成就此十三昧門，常得親近諸善知識，又",
    "T10n0279_076:0414c04": "得善知識轉一切佛法輪三昧；得此三昧已，",
    "T10n0279_076:0414c05": "悉知諸佛體性平等，處處值遇諸善知識。」[0414c05] 說",
    "T10n0279_076:0414c06": "是語時，善財童子仰視空中而答之言：「善",
    "T10n0279_076:0414c07": "哉善哉！汝為哀愍攝受我故，方便教我見",
    "T10n0279_076:0414c08": "善知識。願為我說：云何往詣善知識所？於",
    "T10n0279_076:0414c09": "何方處城邑聚落求善知識？」[0414c09] 羅剎答言：「善男",
    "T10n0279_076:0414c10": "子！汝應普禮十方，求善知識；正念思惟一切",
    "T10n0279_076:0414c11": "境界，求善知識；勇猛自在遍遊十方，求善知",
    "T10n0279_076:0414c12": "識；觀身觀心如夢如影，求善知識。」[0414c12] 爾時，善財",
    "T10n0279_076:0414c13": "受行其教，即時&#x89A9;見大寶蓮華從地涌出，",
    "T10n0279_076:0414c14": "金剛為莖，妙寶為藏，摩尼為葉，光明寶王",
    "T10n0279_076:0414c15": "以為其臺，眾寶色香以為其鬚，無數寶網彌",
    "T10n0279_076:0414c16": "覆其上。於其臺上，有一樓觀，名：普納十方法",
    "T10n0279_076:0414c17": "界藏，奇妙嚴飾，金剛為地，千柱行列，一切皆",
    "T10n0279_076:0414c18": "以摩尼寶成，閻浮檀金以為其壁，眾寶瓔珞",
    "T10n0279_076:0414c19": "四面垂下，階陛、欄楯周匝莊嚴。其樓觀中，有",
    "T10n0279_076:0414c20": "如意寶蓮華之座，種種眾寶以為嚴飾，妙寶",
    "T10n0279_076:0414c21": "欄楯，寶衣間列，寶帳、寶網以覆其上，眾寶",
    "T10n0279_076:0414c22": "繒幡周匝垂下，微風徐動，光流響發；寶華幢",
    "T10n0279_076:0414c23": "中雨眾妙華，寶鈴鐸中出美音聲，寶戶牖間",
    "T10n0279_076:0414c24": "垂諸瓔珞，摩尼身中流出香水，寶象口中出",
    "T10n0279_076:0414c25": "蓮華網，寶師子口吐妙香雲，梵形寶輪出隨",
    "T10n0279_076:0414c26": "樂音，金剛寶鈴出諸菩薩大願之音，寶月幢",
    "T10n0279_076:0414c27": "中出佛化形，淨藏寶王現三世佛受生次第，",
    "T10n0279_076:0414c28": "日藏摩尼放大光明遍照十方一切佛剎，摩",
    "T10n0279_076:0414c29": "尼寶王放一切佛圓滿光明，毘盧遮那摩尼",
    "T10n0279_076:0415a01": "寶王興供養雲供養一切諸佛如來，如意珠",
    "T10n0279_076:0415a02": "王念念示現普賢神變充滿法界，須彌寶王",
    "T10n0279_076:0415a03": "出天宮殿，天諸采女種種妙音歌讚如來不",
    "T10n0279_076:0415a04": "可思議微妙功德。[0415a04] 爾時，善財見如是座，復有",
    "T10n0279_076:0415a05": "無量眾座圍遶，摩耶夫人在彼座上，於一切",
    "T10n0279_076:0415a06": "眾生前，現淨色身。所謂：超三界色身，已出一",
    "T10n0279_076:0415a07": "切諸有趣故；隨心樂色身，於一切世間無所",
    "T10n0279_076:0415a08": "著故；普周遍色身，等於一切眾生數故；無等",
    "T10n0279_076:0415a09": "比色身，令一切眾生滅倒見故；無量種色身，隨",
    "T10n0279_076:0415a10": "眾生心種種現故；無邊相色身，普現種種諸",
    "T10n0279_076:0415a11": "形相故；普對現色身，以大自在而示現故；化",
    "T10n0279_076:0415a12": "一切色身，隨其所應而現前故；恒示現色身，",
    "T10n0279_076:0415a13": "盡眾生界而無盡故；無去色身，於一切趣無",
    "T10n0279_076:0415a14": "所滅故；無來色身，於諸世間無所出故；不生",
    "T10n0279_076:0415a15": "色身，無生起故；不滅色身，離語言故；非實色",
    "T10n0279_076:0415a16": "身，得如實故；非虛色身，隨世現故；無動色",
    "T10n0279_076:0415a17": "身，生滅永離故；不壞色身，法性不壞故；無相",
    "T10n0279_076:0415a18": "色身，言語道斷故；一相色身，無相為相故；如",
    "T10n0279_076:0415a19": "像色身，隨心應現故；如幻色身，幻智所生故；",
    "T10n0279_076:0415a20": "如焰色身，但想所持故；如影色身，隨願現生",
    "T10n0279_076:0415a21": "故；如夢色身，隨心而現故；法界色身，性淨",
    "T10n0279_076:0415a22": "如空故；大悲色身，常護眾生故；無礙色身，念",
    "T10n0279_076:0415a23": "念周遍法界故；無邊色身，普淨一切眾生故；",
    "T10n0279_076:0415a24": "無量色身，超出一切語言故；無住色身，願度",
    "T10n0279_076:0415a25": "一切世間故；無處色身，恒化眾生不斷故；無",
    "T10n0279_076:0415a26": "生色身，幻願所成故；無勝色身，超諸世間故；",
    "T10n0279_076:0415a27": "如實色身，定心所現故；不生色身，隨眾生業",
    "T10n0279_076:0415a28": "而出現故；如意珠色身，普滿一切眾生願故；",
    "T10n0279_076:0415a29": "無分別色身，但隨眾生分別起故；離分別色",
    "T10n0279_076:0415b01": "身，一切眾生不能知故；無盡色身，盡諸眾生",
    "T10n0279_076:0415b02": "生死際故；清淨色身，同於如來無分別故。如",
    "T10n0279_076:0415b03": "是身者，非色，所有色相如影像故；非受，世間",
    "T10n0279_076:0415b04": "苦受究竟滅故；非想，但隨眾生想所現故；非",
    "T10n0279_076:0415b05": "行，依如幻業而成就故；離識，菩薩願智空無",
    "T10n0279_076:0415b06": "性故，一切眾生語言斷故，已得成就寂滅身",
    "T10n0279_076:0415b07": "故。[0415b07] 爾時，善財童子又見摩耶夫人，隨諸眾生",
    "T10n0279_076:0415b08": "心之所樂，現超過一切世間色身。所謂：或現",
    "T10n0279_076:0415b09": "超過他化自在天女身乃至超過四大天王",
    "T10n0279_076:0415b10": "天女身，或現超過龍女身乃至超過人女身，",
    "T10n0279_076:0415b11": "現如是等無量色身，饒益眾生。集一切智助",
    "T10n0279_076:0415b12": "道之法，行於平等檀波羅蜜，大悲普覆一切",
    "T10n0279_076:0415b13": "世間。出生如來無量功德，修習增長一切智",
    "T10n0279_076:0415b14": "心，觀察思惟諸法實性；獲深忍海，具眾定",
    "T10n0279_076:0415b15": "門，住於平等三昧境界，得如來定圓滿光明，",
    "T10n0279_076:0415b16": "銷竭眾生煩惱巨海；心常正定，未嘗動亂，恒",
    "T10n0279_076:0415b17": "轉清淨不退法輪，善能了知一切佛法，恒以",
    "T10n0279_076:0415b18": "智慧觀法實相；見諸如來心無厭足，知三世",
    "T10n0279_076:0415b19": "佛出興次第，見佛三昧常現在前，了達如來",
    "T10n0279_076:0415b20": "出現於世無量無數諸清淨道，行於諸佛虛",
    "T10n0279_076:0415b21": "空境界；普攝眾生，各隨其心，教化成就；入",
    "T10n0279_076:0415b22": "佛無量清淨法身，成就大願，淨諸佛剎，究",
    "T10n0279_076:0415b23": "竟調伏一切眾生，心恒遍入諸佛境界；出生",
    "T10n0279_076:0415b24": "菩薩自在神力，已得法身清淨無染，而恒示",
    "T10n0279_076:0415b25": "現無量色身；摧一切魔力，成大善根力，出生",
    "T10n0279_076:0415b26": "正法力，具足諸佛力，得諸菩薩自在之力，速",
    "T10n0279_076:0415b27": "疾增長一切智力；得佛智光，普照一切，悉知",
    "T10n0279_076:0415b28": "無量眾生心海，根、性、欲、解種種差別；其身普",
    "T10n0279_076:0415b29": "遍十方剎海，悉知諸剎成壞之相，以廣大眼",
    "T10n0279_076:0415c01": "見十方海，以周遍智知三世海，身普承事一",
    "T10n0279_076:0415c02": "切佛海，心恒納受一切法海；修習一切如來",
    "T10n0279_076:0415c03": "功德，出生一切菩薩智慧，常樂觀察一切菩",
    "T10n0279_076:0415c04": "薩從初發心乃至成就所行之道，常勤守",
    "T10n0279_076:0415c05": "護一切眾生，常樂稱揚諸佛功德，願為一切",
    "T10n0279_076:0415c06": "菩薩之母。[0415c06] 爾時，善財童子見摩耶夫人現",
    "T10n0279_076:0415c07": "如是等閻浮提微塵數諸方便門。既見是已，",
    "T10n0279_076:0415c08": "如摩耶夫人所現身數，善財亦現作爾許身，",
    "T10n0279_076:0415c09": "於一切處摩耶之前恭敬禮拜，即時證得無",
    "T10n0279_076:0415c10": "量無數諸三昧門，分別觀察，修行證入。從三",
    "T10n0279_076:0415c11": "昧起，右遶摩耶并其眷屬，合掌而立，白言：[0415c11] 「大",
    "T10n0279_076:0415c12": "聖！文殊師利菩薩教我發阿耨多羅三藐三",
    "T10n0279_076:0415c13": "菩提心，求善知識，親近供養。我於一一善",
    "T10n0279_076:0415c14": "知識所，皆往承事，無空過者；漸來至此，願為",
    "T10n0279_076:0415c15": "我說：菩薩云何學菩薩行而得成就？」[0415c15] 答言：[0415c15] 「佛",
    "T10n0279_076:0415c16": "子！我已成就菩薩大願智幻解脫門，是故常",
    "T10n0279_076:0415c17": "為諸菩薩母。佛子！如我於此閻浮提中迦毘",
    "T10n0279_076:0415c18": "羅城淨飯王家，右&#x8107;而生悉達太子，現不思",
    "T10n0279_076:0415c19": "議自在神變；如是，乃至盡此世界海，所有一",
    "T10n0279_076:0415c20": "切毘盧遮那如來，皆入我身，示現誕生自在",
    "T10n0279_076:0415c21": "神變。[0415c21] 「又，善男子！我於淨飯王宮，菩薩將欲",
    "T10n0279_076:0415c22": "下生之時，見菩薩身一一毛孔咸放光明，名：",
    "T10n0279_076:0415c23": "一切如來受生功德輪，一一毛孔皆現不",
    "T10n0279_076:0415c24": "可說不可說佛剎微塵數菩薩受生莊嚴。彼",
    "T10n0279_076:0415c25": "諸光明，皆悉普照一切世界；照世界已，來",
    "T10n0279_076:0415c26": "入我頂乃至一切諸毛孔中。又，彼光中普現",
    "T10n0279_076:0415c27": "一切菩薩名號、受生神變、宮殿眷屬、五欲",
    "T10n0279_076:0415c28": "自娛；又見出家、往詣道場、成等正覺、坐師子",
    "T10n0279_076:0415c29": "座、菩薩圍遶、諸王供養、為諸大眾轉正法",
    "T10n0279_076:0416a01": "輪；又見如來往昔修行菩薩道時，於諸佛所",
    "T10n0279_076:0416a02": "恭敬供養，發菩提心，淨佛國土，念念示現無",
    "T10n0279_076:0416a03": "量化身，充遍十方一切世界，乃至最後入般",
    "T10n0279_076:0416a04": "涅槃。如是等事，靡不皆見。[0416a04] 「又，善男子！彼妙光",
    "T10n0279_076:0416a05": "明入我身時，我身形量雖不逾本，然其實已",
    "T10n0279_076:0416a06": "超諸世間。所以者何？我身爾時量同虛空，悉",
    "T10n0279_076:0416a07": "能容受十方菩薩受生莊嚴諸宮殿故。爾時，",
    "T10n0279_076:0416a08": "菩薩從兜率天將降神時，有十佛剎微塵數",
    "T10n0279_076:0416a09": "諸菩薩，皆與菩薩同願、同行、同善根、同莊嚴、",
    "T10n0279_076:0416a10": "同解脫、同智慧，諸地、諸力、法身、色身，乃至",
    "T10n0279_076:0416a11": "普賢神通行願，悉皆同等，如是菩薩前後",
    "T10n0279_076:0416a12": "圍遶；又有八萬諸龍王等、一切世主，乘其宮",
    "T10n0279_076:0416a13": "殿，俱來供養。菩薩爾時，以神通力，與諸菩",
    "T10n0279_076:0416a14": "薩普現一切兜率天宮；一一宮中，悉現十",
    "T10n0279_076:0416a15": "方一切世界閻浮提內受生影像，方便教化",
    "T10n0279_076:0416a16": "無量眾生，令諸菩薩離諸懈怠無所執著。又",
    "T10n0279_076:0416a17": "以神力，放大光明，普照世間，破諸黑闇，滅",
    "T10n0279_076:0416a18": "諸苦惱；令諸眾生，皆識宿世所有業行，永出",
    "T10n0279_076:0416a19": "惡道。又為救護一切眾生，普現其前，作諸",
    "T10n0279_076:0416a20": "神變。現如是等諸奇特事，與眷屬俱，來入我",
    "T10n0279_076:0416a21": "身。彼諸菩薩於我腹中，遊行自在，或以三千",
    "T10n0279_076:0416a22": "大千世界而為一步，或以不可說不可說佛",
    "T10n0279_076:0416a23": "剎微塵數世界而為一步。又，念念中，十方",
    "T10n0279_076:0416a24": "不可說不可說一切世界諸如來所、菩薩眾",
    "T10n0279_076:0416a25": "會，及四天王天、三十三天，乃至色界諸梵天",
    "T10n0279_076:0416a26": "王，欲見菩薩處胎神變，恭敬供養，聽受正法，",
    "T10n0279_076:0416a27": "皆入我身。雖我腹中悉能容受如是眾會，而",
    "T10n0279_076:0416a28": "身不廣大亦不迫窄；其諸菩薩各見自處眾",
    "T10n0279_076:0416a29": "會道場，清淨嚴飾。[0416a29] 「善男子！如此四天下閻",
    "T10n0279_076:0416b01": "浮提中，菩薩受生，我為其母；三千大千世界",
    "T10n0279_076:0416b02": "百億四天下閻浮提中，悉亦如是。然我此身",
    "T10n0279_076:0416b03": "本來無二，非一處住，非多處住。何以故？以修",
    "T10n0279_076:0416b04": "菩薩大願智幻莊嚴解脫門故。善男子！如今",
    "T10n0279_076:0416b05": "世尊，我為其母；往昔所有無量諸佛，悉亦如",
    "T10n0279_076:0416b06": "是而為其母。[0416b06] 「善男子！我昔曾作蓮華池神，時",
    "T10n0279_076:0416b07": "有菩薩於蓮華藏忽然化生，我即捧持瞻侍",
    "T10n0279_076:0416b08": "養育，一切世間皆共號我為：菩薩母。又，我昔",
    "T10n0279_076:0416b09": "為菩提場神，時有菩薩於我懷中忽然化生，",
    "T10n0279_076:0416b10": "世亦號我為：菩薩母。善男子！有無量最後",
    "T10n0279_076:0416b11": "身菩薩，於此世界種種方便示現受生，我皆",
    "T10n0279_076:0416b12": "為母。[0416b12] 「善男子！如此世界賢劫之中，過去世",
    "T10n0279_076:0416b13": "時，拘留孫佛、拘那含牟尼佛、迦葉佛及今世",
    "T10n0279_076:0416b14": "尊釋迦牟尼佛現受生時，我為其母。未來",
    "T10n0279_076:0416b15": "世中，彌勒菩薩從兜率天將降神時，放大光",
    "T10n0279_076:0416b16": "明普照法界，示現一切諸菩薩眾受生神變，",
    "T10n0279_076:0416b17": "乃於人間生大族家，調伏眾生；我於彼時，",
    "T10n0279_076:0416b18": "亦為其母。如是次第，有師子佛、法幢佛、善",
    "T10n0279_076:0416b19": "眼佛、淨華佛、華德佛、提舍佛、弗沙佛、善意",
    "T10n0279_076:0416b20": "佛、金剛佛、離垢佛、月光佛、持炬佛、名稱佛、",
    "T10n0279_076:0416b21": "金剛楯佛、清淨義佛、紺身佛、到彼岸佛、寶焰",
    "T10n0279_076:0416b22": "山佛、持炬佛、蓮華德佛、名稱佛、無量功德",
    "T10n0279_076:0416b23": "佛、最勝燈佛、莊嚴身佛、善威儀佛、慈德佛、",
    "T10n0279_076:0416b24": "無住佛、大威光佛、無邊音佛、勝怨敵佛、離疑",
    "T10n0279_076:0416b25": "惑佛、清淨佛、大光佛、淨心佛、雲德佛、莊嚴",
    "T10n0279_076:0416b26": "頂髻佛、樹王佛、寶璫佛、海慧佛、妙寶佛、華",
    "T10n0279_076:0416b27": "冠佛、滿願佛、大自在佛、妙德王佛、最尊勝",
    "T10n0279_076:0416b28": "佛、栴檀雲佛、紺眼佛、勝慧佛、觀察慧佛、熾",
    "T10n0279_076:0416b29": "盛王佛、堅固慧佛、自在名佛、師子王佛、自在",
    "T10n0279_076:0416c01": "佛、最勝頂佛、金剛智山佛、妙德藏佛、寶網嚴",
    "T10n0279_076:0416c02": "身佛、善慧佛、自在天佛、大天王佛、無依德",
    "T10n0279_076:0416c03": "佛、善施佛、焰慧佛、水天佛、得上味佛、出生",
    "T10n0279_076:0416c04": "無上功德佛、仙人侍衛佛、隨世語言佛、功德",
    "T10n0279_076:0416c05": "自在幢佛、光幢佛、觀身佛、妙身佛、香焰佛、",
    "T10n0279_076:0416c06": "金剛寶嚴佛、喜眼佛、離欲佛、高大身佛、財天",
    "T10n0279_076:0416c07": "佛、無上天佛、順寂滅佛、智覺佛、滅貪佛、大",
    "T10n0279_076:0416c08": "焰王佛、寂諸有佛、毘舍佉天佛、金剛山佛、智",
    "T10n0279_076:0416c09": "焰德佛、安隱佛、師子出現佛、圓滿清淨佛、清",
    "T10n0279_076:0416c10": "淨賢佛、第一義佛、百光明佛、最增上佛、深自",
    "T10n0279_076:0416c11": "在佛、大地王佛、莊嚴王佛、解脫佛、妙音佛、",
    "T10n0279_076:0416c12": "殊勝佛、自在佛、無上醫王佛、功德月佛、無礙",
    "T10n0279_076:0416c13": "光佛、功德聚佛、月現佛、日天佛、出諸有佛、",
    "T10n0279_076:0416c14": "勇猛名稱佛、光明門佛、娑羅王佛、最勝佛、藥",
    "T10n0279_076:0416c15": "王佛、寶勝佛、金剛慧佛、無能勝佛、無能映蔽",
    "T10n0279_076:0416c16": "佛、眾會王佛、大名稱佛、敏持佛、無量光佛、",
    "T10n0279_076:0416c17": "大願光佛、法自在不虛佛、不退地佛、淨天佛、",
    "T10n0279_076:0416c18": "善天佛、堅固苦行佛、一切善友佛、解脫音佛、",
    "T10n0279_076:0416c19": "遊戲王佛、滅邪曲佛、薝蔔淨光佛、具眾德",
    "T10n0279_076:0416c20": "佛、最勝月佛、執明炬佛、殊妙身佛、不可說",
    "T10n0279_076:0416c21": "佛、最清淨佛、友安眾生佛、無量光佛、無畏音",
    "T10n0279_076:0416c22": "佛、水天德佛、不動慧光佛、華勝佛、月焰佛、",
    "T10n0279_076:0416c23": "不退慧佛、離愛佛、無著慧佛、集功德蘊佛、滅",
    "T10n0279_076:0416c24": "惡趣佛、普散華佛、師子吼佛、第一義佛、無礙",
    "T10n0279_076:0416c25": "見佛、破他軍佛、不著相佛、離分別海佛、端嚴",
    "T10n0279_076:0416c26": "海佛、須彌山佛、無著智佛、無邊座佛、清淨住",
    "T10n0279_076:0416c27": "佛、隨師行佛、最上施佛、常月佛、饒益王佛、",
    "T10n0279_076:0416c28": "不動聚佛、普攝受佛、饒益慧佛、持壽佛、無滅",
    "T10n0279_076:0416c29": "佛、具足名稱佛、大威力佛、種種色相佛、無相",
    "T10n0279_076:0417a01": "慧佛、不動天佛、妙德難思佛、滿月佛、解脫月",
    "T10n0279_076:0417a02": "佛、無上王佛、希有身佛、梵供養佛、不瞬佛、",
    "T10n0279_076:0417a03": "順先古佛、最上業佛、順法智佛、無勝天佛、不",
    "T10n0279_076:0417a04": "思議功德光佛、隨法行佛、無量賢佛、普隨",
    "T10n0279_076:0417a05": "順自在佛、最尊天佛，如是乃至樓至如來，在",
    "T10n0279_076:0417a06": "賢劫中，於此三千大千世界，當成佛者，悉",
    "T10n0279_076:0417a07": "為其母。如於此三千大千世界，如是於此世",
    "T10n0279_076:0417a08": "界海十方無量諸世界一切劫中，諸有修行",
    "T10n0279_076:0417a09": "普賢行願，為化一切諸眾生者，我自見身悉",
    "T10n0279_076:0417a10": "為其母。」[0417a10] 爾時，善財童子白摩耶夫人言：「大聖",
    "T10n0279_076:0417a11": "得此解脫，經今幾時？」答言：[0417a11] 「善男子！乃往古",
    "T10n0279_076:0417a12": "世，過不可思議非最後身菩薩神通道眼",
    "T10n0279_076:0417a13": "所知劫數，爾時有劫名：淨光，世界名：須彌德，",
    "T10n0279_076:0417a14": "雖有諸山五趣雜居，然其國土眾寶所成，清",
    "T10n0279_076:0417a15": "淨莊嚴無諸穢惡。有千億四天下，有一四天",
    "T10n0279_076:0417a16": "下，名：師子幢，於中有八十億王城。有一王城，",
    "T10n0279_076:0417a17": "名：自在幢；有轉輪王，名：大威德。彼王城北，有",
    "T10n0279_076:0417a18": "一道場，名：滿月光明；其道場神，名曰：慈德。時，",
    "T10n0279_076:0417a19": "有菩薩，名：離垢幢，坐於道場，將成正覺。有一",
    "T10n0279_076:0417a20": "惡魔，名：金色光，與其眷屬無量眾俱，至菩",
    "T10n0279_076:0417a21": "薩所。彼大威德轉輪聖王已得菩薩神通自",
    "T10n0279_076:0417a22": "在，化作兵眾，其數倍多，圍遶道場；諸魔惶",
    "T10n0279_076:0417a23": "怖，悉自奔散；故彼菩薩得成阿耨多羅三藐",
    "T10n0279_076:0417a24": "三菩提。時，道場神見是事已，歡喜無量，便於",
    "T10n0279_076:0417a25": "彼王而生子想，頂禮佛足，作是願言：『此轉輪",
    "T10n0279_076:0417a26": "王，在在生處，乃至成佛，願我常得與其為母。』",
    "T10n0279_076:0417a27": "作是願已，於此道場，復曾供養十那由他佛。",
    "T10n0279_076:0417a28": "[0417a28] 「善男子！於汝意云何，彼道場神豈異人乎？我",
    "T10n0279_076:0417a29": "身是也。轉輪王者，今世尊毘盧遮那是。我從",
    "T10n0279_076:0417b01": "於彼發願已來，此佛世尊，於十方剎一切諸",
    "T10n0279_076:0417b02": "趣，處處受生，種諸善根，修菩薩行，教化成就",
    "T10n0279_076:0417b03": "一切眾生，乃至示現住最後身，念念普於一",
    "T10n0279_076:0417b04": "切世界，示現菩薩受生神變，常為我子，我常",
    "T10n0279_076:0417b05": "為母。善男子！過去、現在十方世界無量諸佛",
    "T10n0279_076:0417b06": "將成佛時，皆於臍中放大光明，來照我身",
    "T10n0279_076:0417b07": "及我所住宮殿屋宅；彼最後生，我悉為母。[0417b07] 「善",
    "T10n0279_076:0417b08": "男子！我唯知此菩薩大願智幻解脫門。如諸",
    "T10n0279_076:0417b09": "菩薩摩訶薩，具大悲藏，教化眾生常無厭足，",
    "T10n0279_076:0417b10": "以自在力，一一毛孔示現無量諸佛神變；我",
    "T10n0279_076:0417b11": "今云何能知能說彼功德行？[0417b11] 「善男子！於此世",
    "T10n0279_076:0417b12": "界三十三天，有王名：正念，其王有女名：天",
    "T10n0279_076:0417b13": "主光。汝詣彼問：菩薩云何學菩薩行、修菩",
    "T10n0279_076:0417b14": "薩道？」[0417b14] 時，善財童子敬受其教，頭面作禮，遶無",
    "T10n0279_076:0417b15": "數匝，戀慕瞻仰，&#x5374;行而退。",
    "T10n0279_076:0417b16": "[0417b16] 遂往天宮，見彼天女，禮足圍遶，合掌前住，白",
    "T10n0279_076:0417b17": "言：「聖者！我已先發阿耨多羅三藐三菩提心，",
    "T10n0279_076:0417b18": "而未知菩薩云何學菩薩行？云何修菩薩道？",
    "T10n0279_076:0417b19": "我聞聖者善能誘誨，願為我說！」[0417b19] 天女答言：",
    "T10n0279_076:0417b20": "[0417b20] 「善男子！我得菩薩解脫，名：無礙念清淨莊嚴。",
    "T10n0279_076:0417b21": "善男子！我以此解脫力，憶念過去，有最勝劫，",
    "T10n0279_076:0417b22": "名：青蓮華。我於彼劫中，供養恒河沙數諸佛",
    "T10n0279_076:0417b23": "如來。彼諸如來，從初出家，我皆瞻奉，守護供",
    "T10n0279_076:0417b24": "養，造僧伽藍，營辦什物。又，彼諸佛從為菩",
    "T10n0279_076:0417b25": "薩住母胎時，誕生之時，行七步時，大師子",
    "T10n0279_076:0417b26": "吼時，住童子位在宮中時，向菩提樹成正覺",
    "T10n0279_076:0417b27": "時，轉正法輪現佛神變教化調伏眾生之時；",
    "T10n0279_076:0417b28": "如是一切諸所作事，從初發心乃至法盡，我",
    "T10n0279_076:0417b29": "皆明憶，無有遺餘，常現在前，念持不忘。又，憶",
    "T10n0279_076:0417c01": "過去劫，名：善地，我於彼供養十恒河沙數諸",
    "T10n0279_076:0417c02": "佛如來；又，過去劫名為：妙德，我於彼供養",
    "T10n0279_076:0417c03": "一佛世界微塵數諸佛如來；又，劫名：無所得，",
    "T10n0279_076:0417c04": "我於彼供養八十四億百千那由他諸佛如",
    "T10n0279_076:0417c05": "來；又，劫名：善光，我於彼供養閻浮提微塵數",
    "T10n0279_076:0417c06": "諸佛如來；又，劫名：無量光，我於彼供養二十",
    "T10n0279_076:0417c07": "恒河沙數諸佛如來；又，劫名：最勝德，我於彼",
    "T10n0279_076:0417c08": "供養一恒河沙數諸佛如來；又，劫名：善悲，我",
    "T10n0279_076:0417c09": "於彼供養八十恒河沙數諸佛如來；又，劫名：",
    "T10n0279_076:0417c10": "勝遊，我於彼供養六十恒河沙數諸佛如來；",
    "T10n0279_076:0417c11": "又，劫名：妙月，我於彼供養七十恒河沙數諸",
    "T10n0279_076:0417c12": "佛如來。[0417c12] 「善男子！如是憶念恒河沙劫，我常",
    "T10n0279_076:0417c13": "不捨諸佛如來、應、正等覺，從彼一切諸如來",
    "T10n0279_076:0417c14": "所，聞此無礙念清淨莊嚴菩薩解脫，受持修",
    "T10n0279_076:0417c15": "行恒不忘失。如是，先劫所有如來，從初菩",
    "T10n0279_076:0417c16": "薩，乃至法盡，一切所作，我以淨嚴解脫之力，",
    "T10n0279_076:0417c17": "皆隨憶念，明了現前，持而順行，曾無懈廢。[0417c17] 「善",
    "T10n0279_076:0417c18": "男子！我唯知此無礙念清淨解脫。如諸菩薩",
    "T10n0279_076:0417c19": "摩訶薩，出生死夜朗然明徹，永離癡冥未嘗",
    "T10n0279_076:0417c20": "惛寐，心無諸蓋、身行輕安，於諸法性清淨覺",
    "T10n0279_076:0417c21": "了，成就十力開悟群生；而我云何能知能",
    "T10n0279_076:0417c22": "說彼功德行？[0417c22] 「善男子！迦毘羅城有童子師，名",
    "T10n0279_076:0417c23": "曰：遍友。汝詣彼問：菩薩云何學菩薩行、修",
    "T10n0279_076:0417c24": "菩薩道？」[0417c24] 時，善財童子以聞法故，歡喜踊躍，不",
    "T10n0279_076:0417c25": "思議善根自然增廣；頂禮其足，遶無數匝，辭",
    "T10n0279_076:0417c26": "退而去。[0417c26] 從天宮下，漸向彼城。至遍友所，禮足",
    "T10n0279_076:0417c27": "圍遶，合掌恭敬，於一面立，白言：「聖者！我已",
    "T10n0279_076:0417c28": "先發阿耨多羅三藐三菩提心，而未知菩薩",
    "T10n0279_076:0417c29": "云何學菩薩行？云何修菩薩道？我聞聖者善",
    "T10n0279_076:0418a01": "能誘誨，願為我說！」[0418a01] 遍友答言：「善男子！此有童",
    "T10n0279_076:0418a02": "子，名：善知眾藝，學菩薩字智。汝可問之，當為",
    "T10n0279_076:0418a03": "汝說。」[0418a03] 爾時，善財即至其所，頭頂禮敬，於一面",
    "T10n0279_076:0418a04": "立，白言：「聖者！我已先發阿耨多羅三藐三菩",
    "T10n0279_076:0418a05": "提心，而未知菩薩云何學菩薩行？云何修菩",
    "T10n0279_076:0418a06": "薩道？我聞聖者善能誘誨，願為我說！」[0418a06] 時，彼童",
    "T10n0279_076:0418a07": "子告善財言：[0418a07] 「善男子！我得菩薩解脫，名：善知",
    "T10n0279_076:0418a08": "眾藝。我恒唱持此之字母：唱阿字時，入般若",
    "T10n0279_076:0418a09": "波羅蜜門，名：以菩薩威力入無差別境界；唱",
    "T10n0279_076:0418a10": "多字時，入般若波羅蜜門，名：無邊差別門；",
    "T10n0279_076:0418a11": "唱波字時，入般若波羅蜜門，名：普照法界；",
    "T10n0279_076:0418a12": "唱者字時，入般若波羅蜜門，名：普輪斷差別；",
    "T10n0279_076:0418a13": "唱那字時，入般若波羅蜜門，名：得無依無上；",
    "T10n0279_076:0418a14": "唱邏字時，入般若波羅蜜門，名：離依止無垢；",
    "T10n0279_076:0418a15": "唱柂(輕呼)字時，入般若波羅蜜門，名：不退轉",
    "T10n0279_076:0418a16": "方便；唱婆(蒲我切)字時，入般若波羅蜜門，名：",
    "T10n0279_076:0418a17": "金剛場；唱荼(徒解切)字時，入般若波羅蜜門，名",
    "T10n0279_076:0418a18": "曰：普輪；唱沙(史我切)字時，入般若波羅蜜門，名",
    "T10n0279_076:0418a19": "為：海藏；唱縛(房可切)字時，入般若波羅蜜門，名：",
    "T10n0279_076:0418a20": "普生安住；唱哆(都我切)字時，入般若波羅蜜門，",
    "T10n0279_076:0418a21": "名：圓滿光；唱也(以可切)字時，入般若波羅蜜門，",
    "T10n0279_076:0418a22": "名：差別積聚；唱瑟吒字時，入般若波羅蜜門，",
    "T10n0279_076:0418a23": "名：普光明息煩惱；唱迦字時，入般若波羅蜜",
    "T10n0279_076:0418a24": "門，名：無差別雲；唱娑(蘇我切)字時，入般若波羅",
    "T10n0279_076:0418a25": "蜜門，名：降&#x9714;大雨；唱麼字時，入般若波羅",
    "T10n0279_076:0418a26": "蜜門，名：大流湍激眾&#x5CEF;齊峙；唱伽(上聲輕呼)字時，",
    "T10n0279_076:0418a27": "入般若波羅蜜門，名：普安立；唱他(他可切)字時，",
    "T10n0279_076:0418a28": "入般若波羅蜜門，名：真如平等藏；唱社字時，",
    "T10n0279_076:0418a29": "入般若波羅蜜門，名：入世間海清淨；唱鎖字",
    "T10n0279_076:0418b01": "時，入般若波羅蜜門，名：念一切佛莊嚴；唱柂",
    "T10n0279_076:0418b02": "字時，入般若波羅蜜門，名：觀察揀擇一切法",
    "T10n0279_076:0418b03": "聚；唱奢(尸苛切)字時，入般若波羅蜜門，名：隨順",
    "T10n0279_076:0418b04": "一切佛教輪光明；唱佉字時，入般若波羅蜜",
    "T10n0279_076:0418b05": "門，名：修因地智慧藏；唱叉(楚我切)字時，入般若",
    "T10n0279_076:0418b06": "波羅蜜門，名：息諸業海藏；唱娑(蘇紇切)多(上聲呼)字",
    "T10n0279_076:0418b07": "時，入般若波羅蜜門，名：蠲諸惑障開淨光明；",
    "T10n0279_076:0418b08": "唱壤字時，入般若波羅蜜門，名：作世間智慧",
    "T10n0279_076:0418b09": "門；唱曷&#x651E;多(上聲)字時，入般若波羅蜜門，名：",
    "T10n0279_076:0418b10": "生死境界智慧輪；唱婆(蒲我切)字時，入般若波",
    "T10n0279_076:0418b11": "羅蜜門，名：一切智宮殿圓滿莊嚴；唱車(上聲呼)",
    "T10n0279_076:0418b12": "字時，入般若波羅蜜門，名：修行方便藏各別",
    "T10n0279_076:0418b13": "圓滿；唱娑(蘇紇切)麼字時，入般若波羅蜜門，名：",
    "T10n0279_076:0418b14": "隨十方現見諸佛；唱訶婆(二字皆上聲呼)字時，入般",
    "T10n0279_076:0418b15": "若波羅蜜門，名：觀察一切無緣眾生方便攝",
    "T10n0279_076:0418b16": "受令出生無礙力；唱縒(七可切)字時，入般若波",
    "T10n0279_076:0418b17": "羅蜜門，名：修行趣入一切功德海；唱伽(上聲呼)字",
    "T10n0279_076:0418b18": "時，入般若波羅蜜門，名：持一切法雲堅固海",
    "T10n0279_076:0418b19": "藏；唱吒字時，入般若波羅蜜門，名：隨願普見",
    "T10n0279_076:0418b20": "十方諸佛；唱拏(嬭可切)字時，入般若波羅蜜門，",
    "T10n0279_076:0418b21": "名：觀察字輪有無盡諸億字；唱娑(蘇紇切)頗字時，",
    "T10n0279_076:0418b22": "入般若波羅蜜門，名：化眾生究竟處；唱娑(同前音)",
    "T10n0279_076:0418b23": "迦字時，入般若波羅蜜門，名：廣大藏無礙辯",
    "T10n0279_076:0418b24": "光明輪遍照；唱也(夷舸切)娑(蘇舸切)字時，入般若",
    "T10n0279_076:0418b25": "波羅蜜門，名：宣說一切佛法境界；唱室者字",
    "T10n0279_076:0418b26": "時，入般若波羅蜜門，名：於一切眾生界法雷",
    "T10n0279_076:0418b27": "遍吼；唱侘(恥加切)字時，入般若波羅蜜門，名：以",
    "T10n0279_076:0418b28": "無我法開曉眾生；唱陀字時，入般若波羅蜜",
    "T10n0279_076:0418b29": "門，名：一切法輪差別藏。善男子！我唱如是",
    "T10n0279_076:0418c01": "字母時，此四十二般若波羅蜜門為首，入無",
    "T10n0279_076:0418c02": "量無數般若波羅蜜門。[0418c02] 「善男子！我唯知此善",
    "T10n0279_076:0418c03": "知眾藝菩薩解脫。如諸菩薩摩訶薩，能於一",
    "T10n0279_076:0418c04": "切世、出世間善巧之法，以智通達到於彼岸；",
    "T10n0279_076:0418c05": "殊方異藝，咸綜無遺；文字、算數，蘊其深解；醫",
    "T10n0279_076:0418c06": "方、&#x546A;術，善療眾病；有諸眾生，鬼魅所持，怨憎",
    "T10n0279_076:0418c07": "&#x546A;詛，惡星變怪，死屍奔逐，癲癇、羸瘦，種種諸",
    "T10n0279_076:0418c08": "疾，咸能救之，使得痊愈；又善別知金玉、珠貝、",
    "T10n0279_076:0418c09": "珊瑚、&#x7460;璃、摩尼、硨磲、雞薩羅等一切寶藏，",
    "T10n0279_076:0418c10": "出生之處，品類不同，價直多少；村營鄉邑、大",
    "T10n0279_076:0418c11": "小都城、宮殿苑園、巖泉藪澤，凡是一切人",
    "T10n0279_076:0418c12": "眾所居，菩薩咸能隨方攝護；又善觀察天文",
    "T10n0279_076:0418c13": "地理、人相吉凶、鳥獸音聲、雲霞氣候、年穀豐",
    "T10n0279_076:0418c14": "儉、國土安危，如是世間所有技藝，莫不該",
    "T10n0279_076:0418c15": "練，盡其源本；又能分別出世之法，正名辨",
    "T10n0279_076:0418c16": "義，觀察體相，隨順修行，智入其中，無疑、無",
    "T10n0279_076:0418c17": "礙、無愚暗、無頑鈍、無憂惱、無沈沒、無不現",
    "T10n0279_076:0418c18": "證。而我云何能知能說彼功德行？[0418c18] 「善男子！此",
    "T10n0279_076:0418c19": "摩竭提國，有一聚落，彼中有城，名：婆呾那；有",
    "T10n0279_076:0418c20": "優婆夷，號曰：賢勝。汝詣彼問：菩薩云何學菩",
    "T10n0279_076:0418c21": "薩行、修菩薩道？」[0418c21] 時，善財童子頭面敬禮知藝",
    "T10n0279_076:0418c22": "之足，遶無數匝，戀仰辭去。",
    "T10n0279_076:0418c23": "[0418c23] 向聚落城，至賢勝所，禮足圍遶，合掌恭敬，於",
    "T10n0279_076:0418c24": "一面立，白言：「聖者！我已先發阿耨多羅三藐",
    "T10n0279_076:0418c25": "三菩提心，而未知菩薩云何學菩薩行？云何",
    "T10n0279_076:0418c26": "修菩薩道？我聞聖者善能誘誨，願為我說！」[0418c26] 賢",
    "T10n0279_076:0418c27": "勝答言：[0418c27] 「善男子！我得菩薩解脫，名：無依處道",
    "T10n0279_076:0418c28": "場；既自開解，復為人說。又得無盡三昧，非彼",
    "T10n0279_076:0418c29": "三昧法有盡、無盡，以能出生一切智性眼無",
    "T10n0279_076:0419a01": "盡故，又能出生一切智性耳無盡故，又能出",
    "T10n0279_076:0419a02": "生一切智性鼻無盡故，又能出生一切智性",
    "T10n0279_076:0419a03": "舌無盡故，又能出生一切智性身無盡故，又",
    "T10n0279_076:0419a04": "能出生一切智性意無盡故，又能出生一切",
    "T10n0279_076:0419a05": "智性功德波濤無盡故，又能出生一切智性",
    "T10n0279_076:0419a06": "智慧光明無盡故，又能出生一切智性速疾",
    "T10n0279_076:0419a07": "神通無盡故。[0419a07] 「善男子！我唯知此無依處道場",
    "T10n0279_076:0419a08": "解脫。如諸菩薩摩訶薩一切無著功德行，而",
    "T10n0279_076:0419a09": "我云何盡能知說？[0419a09] 「善男子！南方有城，名為：",
    "T10n0279_076:0419a10": "沃田；彼有長者，名：堅固解脫。汝可往問：菩",
    "T10n0279_076:0419a11": "薩云何學菩薩行、修菩薩道？」[0419a11] 爾時，善財禮賢",
    "T10n0279_076:0419a12": "勝足，遶無數匝，戀慕瞻仰，辭退南行。",
    "T10n0279_076:0419a13": "[0419a13] 到於彼城，詣長者所，禮足圍遶，合掌恭敬，於",
    "T10n0279_076:0419a14": "一面立，白言：「聖者！我已先發阿耨多羅三藐",
    "T10n0279_076:0419a15": "三菩提心，而未知菩薩云何學菩薩行？云何",
    "T10n0279_076:0419a16": "修菩薩道？我聞聖者善能誘誨，願為我說！」[0419a16] 長",
    "T10n0279_076:0419a17": "者答言：[0419a17] 「善男子！我得菩薩解脫，名：無著念",
    "T10n0279_076:0419a18": "清淨莊嚴。我自得是解脫已來，於十方佛所",
    "T10n0279_076:0419a19": "勤求正法無有休息。[0419a19] 「善男子！我唯知此無",
    "T10n0279_076:0419a20": "著念淨莊嚴解脫。如諸菩薩摩訶薩，獲無所",
    "T10n0279_076:0419a21": "畏大師子吼，安住廣大福智之聚；而我云何",
    "T10n0279_076:0419a22": "能知能說彼功德行？[0419a22] 「善男子！即此城中，有一",
    "T10n0279_076:0419a23": "長者，名為：妙月；其長者宅，常有光明。汝詣彼",
    "T10n0279_076:0419a24": "問：菩薩云何學菩薩行、修菩薩道？」[0419a24] 時，善財",
    "T10n0279_076:0419a25": "童子禮堅固足，遶無數匝，辭退而行。",
    "T10n0279_076:0419a26": "[0419a26] 向妙月所，禮足圍遶，合掌恭敬，於一面立，白",
    "T10n0279_076:0419a27": "言：「聖者！我已先發阿耨多羅三藐三菩提心，",
    "T10n0279_076:0419a28": "而未知菩薩云何學菩薩行？云何修菩薩道？",
    "T10n0279_076:0419a29": "我聞聖者善能誘誨，願為我說！」[0419a29] 妙月答言：[0419a29] 「善",
    "T10n0279_076:0419b01": "男子！我得菩薩解脫，名：淨智光明。[0419b01] 「善男子！",
    "T10n0279_076:0419b02": "我唯知此智光解脫。如諸菩薩摩訶薩證得",
    "T10n0279_076:0419b03": "無量解脫法門，而我云何能知能說彼功德",
    "T10n0279_076:0419b04": "行？[0419b04] 「善男子！於此南方，有城名：出生；彼有長",
    "T10n0279_076:0419b05": "者，名：無勝軍。汝詣彼問：菩薩云何學菩薩行、",
    "T10n0279_076:0419b06": "修菩薩道？」[0419b06] 是時，善財禮妙月足，遶無數匝，戀",
    "T10n0279_076:0419b07": "仰辭去。",
    "T10n0279_076:0419b08": "[0419b08] 漸向彼城，至長者所，禮足圍遶，合掌恭敬，於",
    "T10n0279_076:0419b09": "一面立，白言：「聖者！我已先發阿耨多羅三藐",
    "T10n0279_076:0419b10": "三菩提心，而未知菩薩云何學菩薩行？云何",
    "T10n0279_076:0419b11": "修菩薩道？我聞聖者善能誘誨，願為我說！」[0419b11] 長",
    "T10n0279_076:0419b12": "者答言：[0419b12] 「善男子！我得菩薩解脫，名：無盡相。",
    "T10n0279_076:0419b13": "我以證此菩薩解脫，見無量佛，得無盡藏。[0419b13] 「善",
    "T10n0279_076:0419b14": "男子！我唯知此無盡相解脫。如諸菩薩摩訶",
    "T10n0279_076:0419b15": "薩得無限智無礙辯才，而我云何能知能說",
    "T10n0279_076:0419b16": "彼功德行？[0419b16] 「善男子！於此城南，有一聚落，名",
    "T10n0279_076:0419b17": "之為：法；彼聚落中，有婆羅門，名：最寂靜。汝詣",
    "T10n0279_076:0419b18": "彼問：菩薩云何學菩薩行、修菩薩道？」[0419b18] 時，善",
    "T10n0279_076:0419b19": "財童子禮無勝軍足，遶無數匝，戀仰辭去。",
    "T10n0279_076:0419b20": "[0419b20] 漸次南行，詣彼聚落，見最寂靜，禮足圍遶，合",
    "T10n0279_076:0419b21": "掌恭敬，於一面立，白言：「聖者！我已先發阿耨",
    "T10n0279_076:0419b22": "多羅三藐三菩提心，而未知菩薩云何學菩",
    "T10n0279_076:0419b23": "薩行？云何修菩薩道？我聞聖者善能誘誨，願",
    "T10n0279_076:0419b24": "為我說！」[0419b24] 婆羅門答言：[0419b24] 「善男子！我得菩薩解脫，",
    "T10n0279_076:0419b25": "名：誠願語；過去、現在、未來菩薩，以是語故，乃",
    "T10n0279_076:0419b26": "至於阿耨多羅三藐三菩提，無有退轉，無已",
    "T10n0279_076:0419b27": "退、無現退、無當退。[0419b27] 「善男子！我以住於誠願語",
    "T10n0279_076:0419b28": "故，隨意所作，莫不成滿。善男子！我唯知此誠",
    "T10n0279_076:0419b29": "語解脫。如諸菩薩摩訶薩，與誠願語，行止",
    "T10n0279_076:0419c01": "無違，言必以誠，未曾虛妄，無量功德因之出",
    "T10n0279_076:0419c02": "生；而我云何能知能說？[0419c02] 「善男子！於此南方，",
    "T10n0279_076:0419c03": "有城名：妙意華門；彼有童子，名曰：德生；復有",
    "T10n0279_076:0419c04": "童女，名為：有德。汝詣彼問：菩薩云何學菩薩",
    "T10n0279_076:0419c05": "行、修菩薩道？」[0419c05] 時，善財童子於法尊重，禮婆羅",
    "T10n0279_076:0419c06": "門足，遶無數匝，戀仰而去。"
}