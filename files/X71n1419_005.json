{
    "X71n1419_005:0528c01": "慧文正辯佛日普照元叟端禪師語錄卷第五",
    "X71n1419_005:0528c03": "法語",
    "X71n1419_005:0528c04": "示果侍者",
    "X71n1419_005:0528c05": "[0528c05] 拈華微笑。斷臂安心。聽事不真。喚鐘作甕。勢不獲已。",
    "X71n1419_005:0528c06": "將錯就錯。說箇佛。說箇祖。說箇心。說箇性。何異平白",
    "X71n1419_005:0528c07": "地上。好肉剜瘡。本色衲子。向胞胎未具。眹兆未分以",
    "X71n1419_005:0528c08": "前。著得一隻眼。廓然蕩豁。洞徹十&#x8657;。便與釋迦老子",
    "X71n1419_005:0528c09": "達磨大師無二無別。謂之頂王三昧。謂之隨色摩尼。",
    "X71n1419_005:0528c10": "謂之無盡藏神通門。謂之金剛寶&#x5292;。踞地獅子。烈焰",
    "X71n1419_005:0528c11": "聚。種種名盡三界十方。世出世間。更無一塵一法。與",
    "X71n1419_005:0528c12": "你為緣為對。為障為礙。水潦於馬祖踏下。呵呵大笑",
    "X71n1419_005:0528c13": "云。百千法門。無量妙義。只向一毫頭上。識得根源。根",
    "X71n1419_005:0528c14": "本既明。源流既正。轉大法輪。耀大法眼。操殺人刀。秉",
    "X71n1419_005:0528c15": "活人&#x5292;。抽釘拔楔。解粘去縛。使有情界中。佛種不斷。",
    "X71n1419_005:0528c16": "豈不是大丈夫。成就大丈夫事也。",
    "X71n1419_005:0528c17": "泳藏主入京。書金字藏經。求語",
    "X71n1419_005:0528c18": "[0528c18] 山河大地。草木叢林。晝夜六時。常放妙寶光明。常出",
    "X71n1419_005:0528c19": "妙寶音聲。普為汝諸人。開演無上第一義諦。為汝諸",
    "X71n1419_005:0528c20": "人。當頭蹉過。當面諱&#x5374;。不能領箇現成受用。遂乃勞",
    "X71n1419_005:0528c21": "他迦文老漢。起道樹。詣鹿苑。四十九年。三百餘會。曲",
    "X71n1419_005:0528c22": "開方便。巧說多端。有權有實。有頓有漸。有半有滿。有",
    "X71n1419_005:0528c23": "偏有圓。如將黃葉。暫止兒啼。其奈去聖時遙。其弊有",
    "X71n1419_005:0528c24": "不可勝言者矣。[0528c24] 當今聖天子。以佛心統御萬邦。日月",
    "X71n1419_005:0529a01": "所照。霜露所墜。悉稟威靈。咸歸化育。觀此大經。多成",
    "X71n1419_005:0529a02": "迷昧。憫此眾生。多成懈怠。大揮公帑精金。詔天下善",
    "X71n1419_005:0529a03": "書僧儒。畢會京師。重為書之。徑山泳藏主。由是以書",
    "X71n1419_005:0529a04": "畫。預選於斯行也。深蘸紫毫。大書碧楮。一經一偈。一",
    "X71n1419_005:0529a05": "文一義。一句一字。悉皆放光動地。將使五濁眾生。聞",
    "X71n1419_005:0529a06": "是經者。革迷昧。為明了。見是經者。策懈怠。為精進。同",
    "X71n1419_005:0529a07": "悟如來。十二行輪。豈但法門。增九鼎之重哉。",
    "X71n1419_005:0529a08": "示壽維那",
    "X71n1419_005:0529a09": "[0529a09] 英銳之士。如金翅擘海。直取龍吞。似香象渡河。截流",
    "X71n1419_005:0529a10": "而過。向我衲僧門下。尚未能彷彿萬一。鑽頭入知見",
    "X71n1419_005:0529a11": "網中。插&#x811A;向情識海裏。狗口裏。求象牙。馬頭上。尋牛",
    "X71n1419_005:0529a12": "角。萬劫千生。永無成辦之期矣。年來此道殊甚。據曲",
    "X71n1419_005:0529a13": "木床稱師者。智眼既已不明。擔&#x9262;囊行&#x811A;者。信根又",
    "X71n1419_005:0529a14": "復淺薄。麻纏紙褁。遞相熱瞞。俾少林直指正宗。流成",
    "X71n1419_005:0529a15": "戲論。可不痛心疾首者哉。[0529a15] 昔太行山克賓禪師。在興",
    "X71n1419_005:0529a16": "化作維那。化一日謂云。你不久。為唱道之師。蝦為子",
    "X71n1419_005:0529a17": "曲。賓云。不入者保社。渾鋼打就。生鐵鑄成。化云。你會",
    "X71n1419_005:0529a18": "了不入。不會不入。幾乎蹉過。賓云。總不與麼。真獅子",
    "X71n1419_005:0529a19": "兒。能獅子吼。化便打。復云。克賓維那。法戰不勝。罰錢",
    "X71n1419_005:0529a20": "五貫。設饡飯一堂。復白槌云。克賓維那。法戰不勝。不",
    "X71n1419_005:0529a21": "得喫飯。即便&#x8D82;出院。興化此令雖行。無奈傍觀者醜。",
    "X71n1419_005:0529a22": "雲居舜老夫云。不是克賓維那。也大難承當。總是而",
    "X71n1419_005:0529a23": "今之流。&#x98DC;轉面皮。多少時矣。大慧師祖云。要作臨濟",
    "X71n1419_005:0529a24": "炟赫兒孫。也須是&#x98DC;轉面皮始得。[0529a24] 二大老。一期截長",
    "X71n1419_005:0529b01": "補短。檢點將來。總欠悟在。且道。當時別作什麼道理。",
    "X71n1419_005:0529b02": "向興化門下。免致罰錢出院。試下一轉語看。",
    "X71n1419_005:0529b03": "示染禪人",
    "X71n1419_005:0529b04": "[0529b04] 曠大劫來。生生死死。如旋火輪。無有休息。如汲井輪。",
    "X71n1419_005:0529b05": "互為高下。良由迷自本心。昧自本性。逢境便緣。逢塵",
    "X71n1419_005:0529b06": "便執。頭出頭沒。不自知非而已。[0529b06] 天台染禪人。無染其",
    "X71n1419_005:0529b07": "名。絕塵其號。蓋以眼無所染。則色塵絕。耳無所染。則",
    "X71n1419_005:0529b08": "聲塵絕。一根既爾。諸根亦然。諸根既爾。諸塵亦然。諸",
    "X71n1419_005:0529b09": "塵既爾。諸法亦然。諸法既爾。則曠大劫來。舍身受身。",
    "X71n1419_005:0529b10": "出胎入胎。四大五蘊。十二處。十八界。二十五有。森羅",
    "X71n1419_005:0529b11": "萬像。明暗色空。世出世間。無一鍼鋒許。非各各當人。",
    "X71n1419_005:0529b12": "得大自在。得大受用。得大解脫。得大安樂時節。於其",
    "X71n1419_005:0529b13": "中間。生亦不可得。死亦不可得。染亦不可得。淨亦不",
    "X71n1419_005:0529b14": "可得。如是名亦不可得。如是號亦不可得。四大五蘊。",
    "X71n1419_005:0529b15": "世出世間。一切法亦不可得。此不可得。亦不可得。譬",
    "X71n1419_005:0529b16": "如&#x8657;空體。非諸相。不拒諸相發揮。拈一莖草。作丈六",
    "X71n1419_005:0529b17": "金身。將丈六金身。作一莖草。七縱八橫。千變萬化。左",
    "X71n1419_005:0529b18": "之右之。無施不可。豈不光明俊偉者乎。古德云。靈光",
    "X71n1419_005:0529b19": "洞耀。迥脫根塵。體露真常。不拘文字。心性無染。本自",
    "X71n1419_005:0529b20": "圓成。但離妄緣。即如如佛。亦豈外此。別有指陳也。",
    "X71n1419_005:0529b21": "示立首座",
    "X71n1419_005:0529b22": "[0529b22] 寂靜中做工夫者。以寂靜。為究竟。他且不是你寂靜",
    "X71n1419_005:0529b23": "中。究竟底物。憒&#x9599;中。作主宰者。以憒&#x9599;。為得意。他且",
    "X71n1419_005:0529b24": "不是你憒&#x9599;中。得意底物。經教中。領&#x89A7;者。以經教為",
    "X71n1419_005:0529c01": "根本。他且不是你經教中。領&#x89A7;得底物。師友中。講磨",
    "X71n1419_005:0529c02": "者。以師友。為淵源。他且不是你師友中。講磨得底物。",
    "X71n1419_005:0529c03": "此無形段。金剛大士。從塵點劫來。直至而今。如潛泉",
    "X71n1419_005:0529c04": "魚。鼓波而自躍。你擬向東邊討他。他向西邊立地。你",
    "X71n1419_005:0529c05": "擬向南邊討他。他向北邊立地。教他與一切人。安名",
    "X71n1419_005:0529c06": "立字。即得。一切人。與他安名立字。即不得。一切處一",
    "X71n1419_005:0529c07": "切時。與你萬像為主。萬法為師。此其是也。自非上根",
    "X71n1419_005:0529c08": "利智。具殺人不眨眼底手段。將第八識斷一刀。豈有",
    "X71n1419_005:0529c09": "成辦時節。[0529c09] 豈不見。盧祖至大庾嶺。時有明上座者。陳",
    "X71n1419_005:0529c10": "宣帝之裔也。膂力絕人。故有將軍之號。&#x7287;逐至前。盧",
    "X71n1419_005:0529c11": "祖知勢不可敵。因以衣盂。置盤石間云。衣以表信。可",
    "X71n1419_005:0529c12": "力爭耶。任汝將去。明盡力舉之。如山不動。踟&#x8E70;悚慄。",
    "X71n1419_005:0529c13": "乃云。我來求法。非為衣也。盧祖問曰。汝今欲求何法。",
    "X71n1419_005:0529c14": "明曰。我實未識自己本來面目。願行者開示。祖曰。不",
    "X71n1419_005:0529c15": "思善。不思惡。正當恁麼時。阿那箇是明上座。父母未",
    "X71n1419_005:0529c16": "生以前。本來面目。明當下豁然大悟。&#x5FA7;體汗流。悲淚",
    "X71n1419_005:0529c17": "請曰。上來密語密意外。別更有否。祖曰。今與汝說者。",
    "X71n1419_005:0529c18": "即非密也。汝但返照自己本來面目。密即在汝邊。明",
    "X71n1419_005:0529c19": "作禮曰。某甲在黃梅。實未省本來面目。今蒙開示。如",
    "X71n1419_005:0529c20": "人飲水冷煖自知。咄。便以此為本來面目耶。驢鞍橋。",
    "X71n1419_005:0529c21": "且不是阿爺下頷。[0529c21] 潮陽立首座。嘗分座於山中。臨別",
    "X71n1419_005:0529c22": "求語。因而不覺忉怛。",
    "X71n1419_005:0529c23": "示報侍者",
    "X71n1419_005:0529c24": "[0529c24] 向上一路。恢廓十&#x8657;。不可以有心求。不可以無心得。",
    "X71n1419_005:0530a01": "不可以語言造。不可以寂嘿通。要在當人深信堅固。",
    "X71n1419_005:0530a02": "向胞胎未具。朕兆未分以前。一&#x89B0;&#x89B0;破。透頂透底。迥",
    "X71n1419_005:0530a03": "絕羅籠。&#x4E98;古&#x4E98;今。了無向背。七縱八橫。得大自在。方",
    "X71n1419_005:0530a04": "有少分相應。若乃依師差別。見人差別。被他曲木&#x7240;",
    "X71n1419_005:0530a05": "上。瞎老師。胡指亂註。有佛有法。有禪有道。有玄有妙。",
    "X71n1419_005:0530a06": "有機關境致。如何若何。膠住你舌頭。釘住你眼睛。隘",
    "X71n1419_005:0530a07": "住你&#x80F7;襟。如油入&#x9EAB;。永取不出。日久月深。化為精魅",
    "X71n1419_005:0530a08": "魍魎。放無量光明。現無量神通。以謂天下無敵。我眼",
    "X71n1419_005:0530a09": "本正。因師故邪。斯之謂也。老胡十萬里西來。盡力提",
    "X71n1419_005:0530a10": "持。只道得箇不識。六祖傳黃梅衣&#x9262;。全身擔荷。只道",
    "X71n1419_005:0530a11": "得箇不會。由茲而降。或行棒。或行喝。或擎拳。或豎指。",
    "X71n1419_005:0530a12": "至於打地面壁。輥三箇木毬之類。鞠其指歸。如國家",
    "X71n1419_005:0530a13": "兵器。不得已而用之。豈有佛有法。有玄有玅。如何若",
    "X71n1419_005:0530a14": "何。與你作究竟栖泊哉。",
    "X71n1419_005:0530a15": "示意首座",
    "X71n1419_005:0530a16": "[0530a16] 威音王佛以前。有一坐具地。從古至今。未曾移易一",
    "X71n1419_005:0530a17": "絲毫。十箇有五雙。剛自不知落處。鄧師伯云。山前一",
    "X71n1419_005:0530a18": "片閑田地。叉手叮嚀問祖翁。幾度買來還自賣。為憐",
    "X71n1419_005:0530a19": "松竹引清風。也只是箇破家不肖之言。豈知有上祖",
    "X71n1419_005:0530a20": "田舍翁陰德也。[0530a20] 僧問趙州。狗子還有佛性也無。州云。",
    "X71n1419_005:0530a21": "無。快如倚天長&#x5292;。鈍似無孔鐵槌。僧又問趙州。狗子",
    "X71n1419_005:0530a22": "還有佛性也無。州云。有。鈍似無孔鐵槌。快如倚天長",
    "X71n1419_005:0530a23": "&#x5292;。伶俐漢。橫拈得去。倒用得行。一任天上天下。其或",
    "X71n1419_005:0530a24": "未然。且向七百甲子。老瞎禿。手中乞命。[0530a24] 佛果謂圓首",
    "X71n1419_005:0530b01": "座云。彼以惡來。及以惡聲名色。非理相干。但直下坐",
    "X71n1419_005:0530b02": "斷。如初不見不聞。久久魔孽自消。若與之較。則惡聲",
    "X71n1419_005:0530b03": "相返。無有了期。亦不表顯自己力量。此雖古人煎過",
    "X71n1419_005:0530b04": "藥滓。倘以元和津。日進一服。則世間一切逆順境界。",
    "X71n1419_005:0530b05": "皆吾解脫遊戲之場矣。衲僧家。既已置身此箇法門。",
    "X71n1419_005:0530b06": "憤一口氣。挺然出來。與從上佛祖雪屈。方乃不辜行",
    "X71n1419_005:0530b07": "&#x811A;本志。隨氀[叟*毛]。&#x8D82;大隊。向老鼠孔裏。頭出頭沒。豈其",
    "X71n1419_005:0530b08": "然哉。",
    "X71n1419_005:0530b09": "拙隱居士求示",
    "X71n1419_005:0530b10": "[0530b10] 此不思議。大解脫門。在各各當人分上。從曠劫至今。",
    "X71n1419_005:0530b11": "無絲毫間隔。無絲毫虧欠。只為你根性不等。智識不",
    "X71n1419_005:0530b12": "明。聽聲不出聲。見色不超色。被他無明煩惱。人我是",
    "X71n1419_005:0530b13": "非。情見想習。使得七顛八倒。苦海中。頭出頭沒。無有",
    "X71n1419_005:0530b14": "了期。以故諸大佛祖。遞相出興。曲垂方便。巧設多端。",
    "X71n1419_005:0530b15": "以諸幻藥。治諸幻病。不過欲汝諸人。一箇箇。退步就",
    "X71n1419_005:0530b16": "己。向夢幻&#x6BBB;子上。明自本心。見自本性。直到大休大",
    "X71n1419_005:0530b17": "歇。大安樂田地而已。即非向外。別有一塵一法。一技",
    "X71n1419_005:0530b18": "一能。一言一句。擔得將來。誑謼於汝。是故德山有言。",
    "X71n1419_005:0530b19": "向三界十方世間。若有一塵一法可得。與汝執取生",
    "X71n1419_005:0530b20": "解。保任貴重者。盡落天魔外道。是有學得底。亦是依",
    "X71n1419_005:0530b21": "草附木。精魅野狐。豈不信哉。[0530b21] 番陽孟居士。遊宦南北",
    "X71n1419_005:0530b22": "兩朝。&#x5FA7;參江淛尊宿。晚慕劉遺民之風。入西山蓮社。",
    "X71n1419_005:0530b23": "為肥遯計。徑山佛慧老師。因以拙隱號焉。蓋以世間",
    "X71n1419_005:0530b24": "諸子百家。文章技藝。皆小巧邊事。非自己大休大歇。",
    "X71n1419_005:0530c01": "大安樂之妙。惟直下啐地折。嚗地斷。巧盡拙出。方可",
    "X71n1419_005:0530c02": "與從上佛祖。把手共行。無二無別。只如博地凡夫。現",
    "X71n1419_005:0530c03": "行無明。如千波萬浪相似。作麼生究竟。作麼生洞明。",
    "X71n1419_005:0530c04": "方乃得到者箇田地。[0530c04] 豈不見。昔張拙秀才。訪禪月齊",
    "X71n1419_005:0530c05": "己泰布衲於石霜會中。一向只與此三人。說詩講文",
    "X71n1419_005:0530c06": "章。初不知有&#x811A;跟下奇特事。禪月向他道。堂頭和尚。",
    "X71n1419_005:0530c07": "是肉身菩薩。何不參禮。拙因依教而往霜。問云。秀才",
    "X71n1419_005:0530c08": "何姓。拙云。姓張名拙。霜云。覓巧了不可得。拙自何來。",
    "X71n1419_005:0530c09": "張拙秀才。當下豁然大悟。如貧得寶。如暗得燈。如白",
    "X71n1419_005:0530c10": "衣拜相。如平地登僊。隨口便說箇偈道。光明寂照&#x5FA7;",
    "X71n1419_005:0530c11": "河沙。凡聖含靈共我家。一念不生全體現。六根纔動",
    "X71n1419_005:0530c12": "被雲遮。斷除煩惱重增病。趣向真如亦是邪。隨順世",
    "X71n1419_005:0530c13": "緣無&#x262B1;礙。涅槃生死等空華。只者便是明自本心。見",
    "X71n1419_005:0530c14": "自本性。到大休大歇。大安樂田地。與從上佛祖。把手",
    "X71n1419_005:0530c15": "共行底時節。然雖如此。若乃聞人與麼道。便將者閑",
    "X71n1419_005:0530c16": "言長語。[祝/土]向臭皮袋裏。以為究竟。以為知解。如刻人",
    "X71n1419_005:0530c17": "糞。作旃檀香。盡未來際。只作屎氣息。&#x811A;跟下事。要且",
    "X71n1419_005:0530c18": "了無交涉。[0530c18] 後來雲門問僧。光明寂照&#x5FA7;河沙。豈不是",
    "X71n1419_005:0530c19": "張拙秀才語。僧云是。門云話墮也。雲門年老成魔。無",
    "X71n1419_005:0530c20": "風起浪。者僧據實而答。因甚&#x5374;成話墮。俊快底。&#x98DC;身",
    "X71n1419_005:0530c21": "一擲。抹過太&#x8657;。無一絲毫處所。非自己大休大歇。大",
    "X71n1419_005:0530c22": "安樂田地也。勉之哉。勉之哉。",
    "X71n1419_005:0530c23": "示善侍者",
    "X71n1419_005:0530c24": "[0530c24] 自家根蒂下。積生累劫。多諸惡習。若也照燭不破。剔",
    "X71n1419_005:0531a01": "脫不行。日用之間。豈免觸途成滯。一切法中。或有所",
    "X71n1419_005:0531a02": "疑地。即礙殺了你。一切法中。或有所愛水。即淹殺了",
    "X71n1419_005:0531a03": "你。一切法中。或有所瞋火。即燒殺了你。一切法中。或",
    "X71n1419_005:0531a04": "有所喜風。即飄殺了你。四者既是五蘊．十二處．十八",
    "X71n1419_005:0531a05": "界．二十五有。明暗色空。森羅萬像。到處粘作一團。如",
    "X71n1419_005:0531a06": "黐膠相似。驅你入驢胎。使你入馬腹。總由他在。千佛",
    "X71n1419_005:0531a07": "出世。亦無如之何矣。如今要得瞥脫。盡你三百六十",
    "X71n1419_005:0531a08": "骨節。八萬四千毛竅。秉作一口吹毛&#x5292;。佛也祖也。凡",
    "X71n1419_005:0531a09": "也聖也。逆也順也。好也惡也。一時斬為三段。但有來",
    "X71n1419_005:0531a10": "者。悉皆裂破。積生累劫。縱有多諸惡習。自為解脫矣。",
    "X71n1419_005:0531a11": "正恁麼時。畢竟喚什麼。作吹毛&#x5292;。至治二年。八月十",
    "X71n1419_005:0531a12": "九日。為匡廬善侍者書。",
    "X71n1419_005:0531a13": "示可宗禪人",
    "X71n1419_005:0531a14": "[0531a14] 我宗無語句。亦無一法與人。古人與麼道。平地鑿成",
    "X71n1419_005:0531a15": "溝壑了也。者裏裂破古人舌頭。全心即佛。全佛即心。",
    "X71n1419_005:0531a16": "道有亦得。道無亦得。道不有不無亦得。道不不有。不",
    "X71n1419_005:0531a17": "不無。亦得。所以道。法無定相。遇緣即宗。[0531a17] 可宗禪人。由",
    "X71n1419_005:0531a18": "西蜀南詢。志高氣銳。頗不為邪師惡友。所迷謬。謁余",
    "X71n1419_005:0531a19": "於不動軒中。因而問曰。汝云可宗。以佛為宗耶。以祖",
    "X71n1419_005:0531a20": "為宗耶。以佛為宗。佛無可宗。以祖為宗。祖無可宗。世",
    "X71n1419_005:0531a21": "出世間。一切諸法。悉無可宗。汝之名號。從何而立。宗",
    "X71n1419_005:0531a22": "曰。宗既無宗。可亦無可。如上所說。莫便是某甲安名",
    "X71n1419_005:0531a23": "立號處麼。余叱之曰。者野狐精。向汝道。一無可宗。汝",
    "X71n1419_005:0531a24": "更要安名立號在。",
    "X71n1419_005:0531b01": "示闡侍者",
    "X71n1419_005:0531b02": "[0531b02] 佛法大事。非劣根躁進可求。辦悠久鐵石身心。向自",
    "X71n1419_005:0531b03": "己&#x811A;跟下。微細揣摩。忽一朝桶底子脫。自然海印發",
    "X71n1419_005:0531b04": "光。生絲毫異見。作絲毫聖解。則又打入九十六種數",
    "X71n1419_005:0531b05": "中。認賊為子矣。三祖云。一種平懷。泯然自盡。德山云。",
    "X71n1419_005:0531b06": "毫髮許。言之本末。皆為自欺。者箇說話。十箇有五雙。",
    "X71n1419_005:0531b07": "多成蹉過。[0531b07] 四明闡禪人。&#x751E;侍吾香几於五髻山中。孜",
    "X71n1419_005:0531b08": "孜矻矻。不倦於斯。真末法英俊。余懼其為九十六種",
    "X71n1419_005:0531b09": "所攝持。本地風光。本來面目。不能顯發。因述茲。激其",
    "X71n1419_005:0531b10": "深造遠詣。印板打來。模子脫出。口傳心授。以當宗乘。",
    "X71n1419_005:0531b11": "今時普例邊事。非吾望也。請自著精彩。",
    "X71n1419_005:0531b12": "示浩侍者",
    "X71n1419_005:0531b13": "[0531b13] 臨濟云。夫出家者。須辦得平常真正見解。辯佛辯魔。",
    "X71n1419_005:0531b14": "辯真辯偽。辯凡辯聖。若如是辯得。名真出家。若魔佛",
    "X71n1419_005:0531b15": "不辯。正是出一家。入一家。喚作造業眾生。未得名為",
    "X71n1419_005:0531b16": "真出家人。[0531b16] 南陽忠國師。三喚侍者。侍者三應。家肥生",
    "X71n1419_005:0531b17": "孝子。國&#x8987;有謀臣。國師云。將謂吾孤負汝。元來汝孤",
    "X71n1419_005:0531b18": "負吾。倒轉鎗頭了也。[0531b18] 鹽官國師。喚侍者云。將犀牛扇",
    "X71n1419_005:0531b19": "子來。貧時思舊債。侍者云。扇子破了也。頭落也不知。",
    "X71n1419_005:0531b20": "國師云。扇子既破。還我犀牛兒來。窮淵須到底。侍者",
    "X71n1419_005:0531b21": "無對。蒼天蒼天。[0531b21] 又一尊宿。不赴堂。侍者覆云。和尚何",
    "X71n1419_005:0531b22": "不赴堂。宿云。我庄上喫油&#x7CCD;飽。傍觀者哂。侍者云。和",
    "X71n1419_005:0531b23": "尚不出門。因甚庄上喫油&#x7CCD;。折箸攪滄溟。宿云。你去",
    "X71n1419_005:0531b24": "問取庄主。推惡利己。侍者出門。值庄主至。云謝和尚",
    "X71n1419_005:0531c01": "訪及。疑殺四天下人。[0531c01] 天台浩侍者。久棲太白擇木寮。",
    "X71n1419_005:0531c02": "盡得平石老禪要領。魔之與佛。固是洞然明白。只如",
    "X71n1419_005:0531c03": "國師三喚。侍者三應。那裏是他孤負處。扇子既破。喚",
    "X71n1419_005:0531c04": "什麼。作犀牛兒。既不曾出門。因甚庄上喫油&#x7CCD;。者裏",
    "X71n1419_005:0531c05": "倜儻分明。者一隊弄泥團漢。不消一钁。便見冰消瓦",
    "X71n1419_005:0531c06": "解。其或未然。玄沙道底。",
    "X71n1419_005:0531c07": "示永禪人",
    "X71n1419_005:0531c08": "[0531c08] 七處九會。同一菩提覺場。三世十方。同一毗盧性海。",
    "X71n1419_005:0531c09": "由根器之差殊。致宗乘之各異。茲乃教乘中。平常見",
    "X71n1419_005:0531c10": "解。山陰永禪人。昔嘗掉鞅其間。固是不勞拈出。只如",
    "X71n1419_005:0531c11": "杜順云。懷州牛喫禾。益州馬腹脹。天下覓醫人。灸&#x732A;",
    "X71n1419_005:0531c12": "左膊上。明法身耶。讚法身耶。纔思量擬議。打入陰界",
    "X71n1419_005:0531c13": "去也。事上不明。為事所障。理上不明。為理所障。事上",
    "X71n1419_005:0531c14": "見得。為事所刺。理上見得。為理所刺。刺拔障除。鳳縈",
    "X71n1419_005:0531c15": "金網。粲祖云。一種平懷。泯然自盡。中&#x5CEF;門下。拄杖且",
    "X71n1419_005:0531c16": "不打者漢。[0531c16] 亮座主。參馬大師。始聞&#x8657;空解講之語。拂",
    "X71n1419_005:0531c17": "袖便行。稍有衲僧氣息。至於回頭轉腦之處。打失鼻",
    "X71n1419_005:0531c18": "孔。&#x5374;乃一生受屈。當時若遇箇本色咬&#x732A;狗大手&#x811A;。",
    "X71n1419_005:0531c19": "使知有轉身一路。豈止西山坐殺而已哉。[0531c19] 永寄錫山",
    "X71n1419_005:0531c20": "中時。一日來參。余問云。你是教庠人物。我且問你。十",
    "X71n1419_005:0531c21": "方國土中。惟有一乘法。天台因甚八教。華嚴因甚五",
    "X71n1419_005:0531c22": "教。永云。春色無高下。華枝自短長。余云。屙屎見解。永",
    "X71n1419_005:0531c23": "擬議。余即打出。其時適有官冗。未暇盡情。祛其所縶。",
    "X71n1419_005:0531c24": "相別歲餘。忽攜此紙需語。為江西沿途警策。從而謂",
    "X71n1419_005:0532a01": "曰。情存聖量。猶落法塵。己見未忘。還同滲漏。自東徂",
    "X71n1419_005:0532a02": "西二千里。水宿風&#x98F1;。晨興夜坐時。作麼生道得十成",
    "X71n1419_005:0532a03": "絕滲漏之句。以雪前恥。",
    "X71n1419_005:0532a04": "示康藏主",
    "X71n1419_005:0532a05": "[0532a05] 佛法無功用處。一切平當。著衣免寒。喫飯止飢而已。",
    "X71n1419_005:0532a06": "你擬心思量他。他且不是你思量底。你擬心莊嚴他。",
    "X71n1419_005:0532a07": "他且不是你莊嚴底。說得如&#x7F3B;瀉水。會得如刀破竹。",
    "X71n1419_005:0532a08": "千里萬里。愈沒交涉。所以道。諸佛不曾出世。亦無一",
    "X71n1419_005:0532a09": "法與人。隨病施方。遂有三乘十二分教。如將蜜果換",
    "X71n1419_005:0532a10": "苦葫蘆。淘汝業根。汰汝情見。只圖你作箇脫白露淨。",
    "X71n1419_005:0532a11": "無事衲僧。豈有鍼鋒許實法。與你作咀嚼。與你作蹲",
    "X71n1419_005:0532a12": "坐也。你若不肯自信。挑囊負&#x9262;。傍人門戶。求禪求道。",
    "X71n1419_005:0532a13": "求玄求妙。求佛求祖。求善知識。以為究竟。以當宗乘。",
    "X71n1419_005:0532a14": "譬如埋頭向西走。要取東邊物。轉走轉遠。轉急轉遲。",
    "X71n1419_005:0532a15": "但切疲勞。終何所益。[0532a15] 豈不見。溈山問香嚴。我不問你",
    "X71n1419_005:0532a16": "平生學解。及經卷冊子上。記得底。未出胞胎。未辯東",
    "X71n1419_005:0532a17": "西時。本分事。道將一句來。嚴懵然無對。屢上堂頭。呈",
    "X71n1419_005:0532a18": "所解。乞為說破。溈云。我說得。是我見解。終不益汝道",
    "X71n1419_005:0532a19": "眼。嚴歸寮。&#x5FA7;檢平日所集。諸方言句。並無一語。可酬",
    "X71n1419_005:0532a20": "此問。自歎曰。畫餅豈可充飢。以火一時焚&#x5374;云。此生",
    "X71n1419_005:0532a21": "不學佛法也。且作箇長行粥飯僧。免役心神。泣辭溈",
    "X71n1419_005:0532a22": "山。而去抵南陽。&#x89A9;忠國師遺跡。遂憩止焉。因芟除草",
    "X71n1419_005:0532a23": "木。拋瓦礫。擊竹作聲。忽然契悟。沐浴更衣。望溈山。遙",
    "X71n1419_005:0532a24": "禮云。和尚大慈。恩逾父母。當時若為我說。安得有今",
    "X71n1419_005:0532b01": "日事也。由是言之。死&#x5374;現行。滅&#x5374;意根。全身放下。方",
    "X71n1419_005:0532b02": "有商量分。聰明智識。嘍囉巧黠。豈能希冀萬一。",
    "X71n1419_005:0532b03": "示印空禪人",
    "X71n1419_005:0532b04": "[0532b04] 迦文老子。未出母胎。便用箇無文印子。將十方&#x8657;空。",
    "X71n1419_005:0532b05": "世出世諸法。一印印定。絲毫無有走作。及乎既出頭",
    "X71n1419_005:0532b06": "來。隻手指天。隻手指地。周行七步。目顧四方。乃云。天",
    "X71n1419_005:0532b07": "上天下。惟吾獨尊。也只用者印子。起道樹。詣鹿苑。歷",
    "X71n1419_005:0532b08": "三百六十餘會。開八萬四千法門。也只用者印子。末",
    "X71n1419_005:0532b09": "後人天百萬眾前。拈金色波羅華。普示大眾。時迦葉",
    "X71n1419_005:0532b10": "尊者。破顏微笑。便云。吾有正法眼藏。涅槃妙心。用付",
    "X71n1419_005:0532b11": "於汝。也只用者印子。由斯而降。竺乾四七。唐土二三。",
    "X71n1419_005:0532b12": "正按旁提。橫拈倒用。無非此印之妙。曹谿大鑒而下。",
    "X71n1419_005:0532b13": "馬師一喝以來。印文大著。如十日麗天。纖悉莫能隱",
    "X71n1419_005:0532b14": "遁。光明俊偉。其亦極矣。迨今近年以來。匡徒領眾者。",
    "X71n1419_005:0532b15": "己眼既已不明。尋師擇友者。信根又復昧劣。各以冬",
    "X71n1419_005:0532b16": "瓜印子。遞相傳授。顢顢頇頇。儱儱侗侗。如黑月夜行",
    "X71n1419_005:0532b17": "于險道。丘陵坑坎。終不分曉。蓋為來處不諦當。遂乃",
    "X71n1419_005:0532b18": "如斯。[0532b18] 長沙潭禪人。心憤憤。口悱悱。要與從上佛祖雪",
    "X71n1419_005:0532b19": "屈。因以印空自號。期揭此普示天下後世。其高風英",
    "X71n1419_005:0532b20": "&#x69E9;。固以超出時流。數百倍矣。更須和者印子。一撲百",
    "X71n1419_005:0532b21": "&#x894D;碎。徑山老漢。然後與汝三十拄杖。",
    "X71n1419_005:0532b22": "示紹藏主",
    "X71n1419_005:0532b23": "[0532b23] 道人之心。其直如弦。但無人我是非。聖凡優劣。詐妄",
    "X71n1419_005:0532b24": "諂曲。諸等過患。自然得入無住心體。從本以來。不是",
    "X71n1419_005:0532c01": "人。不是我。不是凡。不是聖。不是心。不是佛。不是物。不",
    "X71n1419_005:0532c02": "是禪。不是道。不是玄。不是妙。只為一念妄心。分別取",
    "X71n1419_005:0532c03": "舍。突然起得如許多頭角。被他萬境回換。十二時中。",
    "X71n1419_005:0532c04": "不能得箇自由自在。所以道。尋牛須訪跡。學道訪無",
    "X71n1419_005:0532c05": "心。跡在牛還在。無心道易尋。",
    "X71n1419_005:0532c06": "海首座省親求示",
    "X71n1419_005:0532c07": "[0532c07] 伏馱蜜多。問佛&#x9641;難提曰。父母非我親。誰是最親者。",
    "X71n1419_005:0532c08": "諸佛非我道。誰是最道者。佛陀難提云。汝言與心親。",
    "X71n1419_005:0532c09": "父母非可比。汝行與道合。諸佛心即是。外求有相佛。",
    "X71n1419_005:0532c10": "與汝不相似。欲識汝本心。非合亦非離。二大士驀劄",
    "X71n1419_005:0532c11": "相逢。顯揚此箇法門。如大日輪。昇太&#x8657;空。照四天下。",
    "X71n1419_005:0532c12": "絲毫無有障礙。伶俐漢。向者裏。著一隻眼。曠大劫來。",
    "X71n1419_005:0532c13": "舍身受身。出胎入胎。所生父母。所纏愛網。一時裂破。",
    "X71n1419_005:0532c14": "曠大劫來。得念失念。成法破法。所作事業。所墮樊籠。",
    "X71n1419_005:0532c15": "一時透脫。內四大。外四相。五聚十八界。種種名言句",
    "X71n1419_005:0532c16": "義。求其蹤跡。了不可得。一切處。一切時。如龍得水。似",
    "X71n1419_005:0532c17": "虎靠山。於一毫端。現寶王剎。坐微塵裏。轉大法輪。可",
    "X71n1419_005:0532c18": "不為世出世間。真大丈夫哉。洞山以不歸勸人。欲明",
    "X71n1419_005:0532c19": "此也。黃蘗身至庭闈。不交一言而去。揭示此也。老盧",
    "X71n1419_005:0532c20": "鬻薪而給。睦州織蒲以養。顯諸世相。施諸人事。非外",
    "X71n1419_005:0532c21": "此也。或時與麼。或時不與麼。與麼不與麼。皆吾佛。大",
    "X71n1419_005:0532c22": "報恩之妙。業火所燒。迷雲所覆。愛河中。頭出頭沒。豈",
    "X71n1419_005:0532c23": "足語此哉。[0532c23] 高安海首座。法中俊人也。一日以父死母",
    "X71n1419_005:0532c24": "老。言別西邁。因舉。那吒太子。析骨還父。析肉還母。&#x5374;",
    "X71n1419_005:0533a01": "現本身。為父母說法。而徵之曰。骨既還父。肉既還母。",
    "X71n1419_005:0533a02": "喚什麼人。作那吒太子。海低頭問訊云。謝和尚證明。",
    "X71n1419_005:0533a03": "即書以為贈。其時實泰定二年。七月十有九日也。",
    "X71n1419_005:0533a04": "為渤海月軒朱處士掩土",
    "X71n1419_005:0533a05": "[0533a05] 盡十方世界。是箇大光明藏。從古至今。無一法可增。",
    "X71n1419_005:0533a06": "盡十方&#x8657;空。是箇大解脫門。從古至今。無一法可減。",
    "X71n1419_005:0533a07": "故我渤海月軒處士。為一鄉之善士。作三界之韻人。",
    "X71n1419_005:0533a08": "其在儒也。則儒苑之蓍龜。其在佛也。則佛門之墻&#x58CD;。",
    "X71n1419_005:0533a09": "雖示作有為事。而不滅壞。無為之相。雖示學無為法。",
    "X71n1419_005:0533a10": "而不分別有為之名。雖示有功名富貴。而不為功名",
    "X71n1419_005:0533a11": "富貴所拘牽。雖示有塵勞業感。而不為塵勞業感所",
    "X71n1419_005:0533a12": "汩沒。拓本來田地。顯自己家風。以詩書。振祖宗。以禮",
    "X71n1419_005:0533a13": "義。悅親友。處夫婦。如琴如瑟。生子孫。如鳳如麟。行種",
    "X71n1419_005:0533a14": "種方便。成種種因緣。昔年全體與麼來。&#x8675;現酒中之",
    "X71n1419_005:0533a15": "影。今朝全體與麼去。鴻遺沙上之痕。酒中&#x8675;影。既無",
    "X71n1419_005:0533a16": "實跡可留。沙上鴻痕。豈有真蹤堪戀。七通八達。了沒",
    "X71n1419_005:0533a17": "遮攔。萬別千差。都無罣礙。正恁麼時。歸根得旨。末後",
    "X71n1419_005:0533a18": "光揚一句。如何擎展。一抔黃土蓋平生。千古清風動",
    "X71n1419_005:0533a19": "巖穴。",
    "X71n1419_005:0533a20": "為妙淨潔長尼起龕",
    "X71n1419_005:0533a21": "[0533a21] 見身無實是佛身。山河大地。迥絕異緣。了心如幻是",
    "X71n1419_005:0533a22": "佛幻。草木叢林。更無別法。故我某人。現比丘尼身。成",
    "X71n1419_005:0533a23": "大丈夫事。拋玉樓金殿。直趣此宗。挺鐵壁銀山。單明",
    "X71n1419_005:0533a24": "自己。廓性天之雲翳。蕩心地之塵昏。透聲透色。八面",
    "X71n1419_005:0533b01": "玲瓏。&#x4E98;古&#x4E98;今。十方通暢。毋固毋必。能柔能剛。道契",
    "X71n1419_005:0533b02": "南北兩朝。名滿東西二淛。靈機活脫。劉鐵磨未足觀",
    "X71n1419_005:0533b03": "光。智鑑&#x8657;圓。凌行婆亦須退步。全體是箇解脫大海。",
    "X71n1419_005:0533b04": "全體是箇涅槃妙心。無起滅可求。無生死可出。百骸",
    "X71n1419_005:0533b05": "潰散。卓爾獨存。四大分離。湛然常寂。正與麼時。身裏",
    "X71n1419_005:0533b06": "出門即不問。門裏出身作麼生。毗盧頂上從來往。安",
    "X71n1419_005:0533b07": "樂邦中任去留。",
    "X71n1419_005:0533b08": "答慈雲玨長老嗣法書",
    "X71n1419_005:0533b09": "[0533b09] 警知客來。得所惠書。就審。體候安和。且知。四眾所推。",
    "X71n1419_005:0533b10": "瑞世大方。一香不忘靈山道聚之舊。與今時趨炎附",
    "X71n1419_005:0533b11": "勢。待價而沽。不原所自者。大有徑庭矣。既得座披衣。",
    "X71n1419_005:0533b12": "入者行戶。作者虫豸。不可容易。山不讓塵。故能成其",
    "X71n1419_005:0533b13": "高。海不讓流。故能成其深。一切處。一切時。但只鋪心",
    "X71n1419_005:0533b14": "如地。久久自然靈驗。或些少魔孽。亦當自化。先聖有",
    "X71n1419_005:0533b15": "云。昔在佛樹力降魔。得甘露滅覺道成。斯之謂也。缺",
    "X71n1419_005:0533b16": "齒老胡。十萬里西來。單傳心印。直接上根。二祖三拜。",
    "X71n1419_005:0533b17": "得髓後。復說四行。以傳于今。何也。深慮後人。為喜風",
    "X71n1419_005:0533b18": "所飄。瞋火所燒。隨世遷流。有失正念之故。宜深思焉。",
    "X71n1419_005:0533b19": "上堂提唱。務在單提箇事。開悟人天。前則馬祖百丈",
    "X71n1419_005:0533b20": "德山臨濟。後則大慧應菴。縱橫波辯。直達心源。得大",
    "X71n1419_005:0533b21": "自在。無出曹谿盧祖。皆可為法。&#x8F2D;嫩&#x5AF0;。曲彎彎。打入",
    "X71n1419_005:0533b22": "今時口傳耳授隊中。強生節目。疑誤來學。非吾望也。",
    "X71n1419_005:0533b23": "爭人爭我。以當宗乘。行盜行淫。而為佛事。劫掠常住。",
    "X71n1419_005:0533b24": "結好貴人。冒稱善知識。出佛身血之徒。豈堪共語。未",
    "X71n1419_005:0533c01": "間。幸自保愛。"
}