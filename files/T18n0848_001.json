{
    "T18n0848_001:0001a03": "大毘盧遮那成佛神變加持經卷",
    "T18n0848_001:0001a04": "第一",
    "T18n0848_001:0001a06": "大唐天竺三藏善無畏",
    "T18n0848_001:0001a07": "共沙門一行譯",
    "T18n0848_001:0001a08": "入真言門住心品第一",
    "T18n0848_001:0001a09": "如是我聞。一時薄伽梵。住如來加持廣大金",
    "T18n0848_001:0001a10": "剛法界宮。一切持金剛者皆悉集會。如來信",
    "T18n0848_001:0001a11": "解遊戲神變生大樓閣寶王。高無中邊。諸大",
    "T18n0848_001:0001a12": "妙寶王。種種間飾。菩薩之身為師子座。其金",
    "T18n0848_001:0001a13": "剛名曰虛空無垢執金剛。虛空遊步執金剛。",
    "T18n0848_001:0001a14": "虛空生執金剛。被雜色衣執金剛。善行步執",
    "T18n0848_001:0001a15": "金剛。住一切法平等執金剛。哀愍無量眾生",
    "T18n0848_001:0001a16": "界執金剛。那羅延力執金剛。大那羅延力執",
    "T18n0848_001:0001a17": "金剛。妙執金剛。勝迅執金剛。無垢執金剛。",
    "T18n0848_001:0001a18": "刃迅執金剛。如來甲執金剛。如來句生執金",
    "T18n0848_001:0001a19": "剛。住無戲論執金剛。如來十力生執金剛。無",
    "T18n0848_001:0001a20": "垢眼執金剛。金剛手祕密主。如是上首。十",
    "T18n0848_001:0001a21": "佛剎微塵數等持金剛眾俱。及普賢菩薩。慈",
    "T18n0848_001:0001a22": "氏菩薩。妙吉祥菩薩。除一切蓋障菩薩等諸",
    "T18n0848_001:0001a23": "大菩薩。前後圍繞而演說法。所謂越三時如",
    "T18n0848_001:0001a24": "來之日加持故。身語意平等句法門。時彼菩",
    "T18n0848_001:0001a25": "薩普賢為上首。諸執金剛祕密主為上首。毘",
    "T18n0848_001:0001a26": "盧遮那如來加持故。奮迅示現身無盡莊嚴",
    "T18n0848_001:0001a27": "藏。如是奮迅示現語意平等無盡莊嚴藏。非",
    "T18n0848_001:0001a28": "從毘盧遮那佛身或語或意生。一切處起滅",
    "T18n0848_001:0001a29": "邊際不可得。而毘盧遮那。一切身業一切語",
    "T18n0848_001:0001b01": "業一切意業。一切處一切時於有情界宣說",
    "T18n0848_001:0001b02": "真言道句法。又現執金剛普賢蓮華手菩薩",
    "T18n0848_001:0001b03": "等像貌。普於十方。宣說真言道清淨句法。所",
    "T18n0848_001:0001b04": "謂初發心。乃至十地次第此生滿足。緣業生",
    "T18n0848_001:0001b05": "增長有情類業壽種除。復有牙種生起。",
    "T18n0848_001:0001b06": "爾時執金剛祕密主。於彼眾會中坐白佛言。",
    "T18n0848_001:0001b07": "世尊云何如來應供正遍知。得一切智智。彼",
    "T18n0848_001:0001b08": "得一切智智。為無量眾生。廣演分布。隨種種",
    "T18n0848_001:0001b09": "趣種種性欲。種種方便道。宣說一切智智。或",
    "T18n0848_001:0001b10": "聲聞乘道。或緣覺乘道。或大乘道。或五通智",
    "T18n0848_001:0001b11": "道。或願生天。或生人中及龍夜叉乾闥婆。乃",
    "T18n0848_001:0001b12": "至說生摩睺羅伽法。若有眾生應佛度者。即",
    "T18n0848_001:0001b13": "現佛身。或現聲聞身。或現緣覺身。或菩薩身",
    "T18n0848_001:0001b14": "或梵天身。或那羅延毘沙門身。乃至摩睺羅",
    "T18n0848_001:0001b15": "伽人非人等身。各各同彼言音。住種種威儀。",
    "T18n0848_001:0001b16": "而此一切智智道一味。所謂如來解脫味世",
    "T18n0848_001:0001b17": "尊譬如虛空界離一切分別。無分別無無分",
    "T18n0848_001:0001b18": "別。如是一切智智離一切分別。無分別無無",
    "T18n0848_001:0001b19": "分別。世尊譬如大地一切眾生依。如是一切",
    "T18n0848_001:0001b20": "智智。天人阿脩羅依。世尊譬如火界燒一切",
    "T18n0848_001:0001b21": "薪無厭足。如是一切智智。燒一切無智薪。無",
    "T18n0848_001:0001b22": "厭足。世尊譬如風界除一切塵。如是一切智",
    "T18n0848_001:0001b23": "智。除去一切諸煩惱塵。世尊喻如水界一切",
    "T18n0848_001:0001b24": "眾生依之歡樂。如是一切智智。為諸天世人",
    "T18n0848_001:0001b25": "利樂。世尊如是智慧。以何為因。云何為根。云",
    "T18n0848_001:0001b26": "何究竟。如是說已。毘盧遮那佛。告持金剛祕",
    "T18n0848_001:0001b27": "密主言。善哉善哉執金剛。善哉金剛手。汝問",
    "T18n0848_001:0001b28": "吾如是義。汝當諦聽。極善作意。吾今說之。金",
    "T18n0848_001:0001b29": "剛手言。如是世尊願樂欲聞。佛言菩提心為",
    "T18n0848_001:0001c01": "因。悲為根本。方便為究竟。祕密主云何菩提。",
    "T18n0848_001:0001c02": "謂如實知自心。祕密主是阿耨多羅三藐三",
    "T18n0848_001:0001c03": "菩提。乃至彼法。少分無有可得。何以故。虛空",
    "T18n0848_001:0001c04": "相是菩提無知解者。亦無開曉。何以故。菩提",
    "T18n0848_001:0001c05": "無相故。祕密主諸法無相。謂虛空相。爾時",
    "T18n0848_001:0001c06": "金剛手復白佛言。世尊誰尋求一切智。誰為",
    "T18n0848_001:0001c07": "菩提。成正覺者。誰發起彼一切智智。佛言祕",
    "T18n0848_001:0001c08": "密主。自心尋求菩提及一切智。何以故本性",
    "T18n0848_001:0001c09": "清淨故。心不在內不在外。及兩中間心不可",
    "T18n0848_001:0001c10": "得。祕密主如來應正等覺。非青非黃。非赤非",
    "T18n0848_001:0001c11": "白。非紅紫非水精色。非長非短。非圓非方。",
    "T18n0848_001:0001c12": "非明非暗。非男非女非不男女。祕密主心非",
    "T18n0848_001:0001c13": "欲界同性。非色界同性。非無色界同性。非天",
    "T18n0848_001:0001c14": "龍夜叉乾闥婆阿脩羅迦樓羅緊那羅摩睺羅",
    "T18n0848_001:0001c15": "伽人非人趣同性。祕密主心不住眼界。不住",
    "T18n0848_001:0001c16": "耳鼻舌身意界。非見非顯現。何以故。虛空相",
    "T18n0848_001:0001c17": "心。離諸分別無分別。所以者何。性同虛空即",
    "T18n0848_001:0001c18": "同於心。性同於心即同菩提。如是祕密主。心",
    "T18n0848_001:0001c19": "虛空界菩提三種無二。此等悲為根本。方便",
    "T18n0848_001:0001c20": "波羅蜜滿足。是故祕密主。我說諸法如是。",
    "T18n0848_001:0001c21": "令彼諸菩薩眾。菩提心清淨知識其心。祕密",
    "T18n0848_001:0001c22": "主若族姓男族姓女。欲識知菩提。當如是識",
    "T18n0848_001:0001c23": "知自心。祕密主云何自知心。謂若分段或顯",
    "T18n0848_001:0001c24": "色或形色。或境界。若色若受想行識若我若",
    "T18n0848_001:0001c25": "我所。若能執若所執。若清淨若界若處。乃至",
    "T18n0848_001:0001c26": "一切分段中求不可得。祕密主此菩薩淨菩",
    "T18n0848_001:0001c27": "提心門。名初法明道。菩薩住此修學。不久勤",
    "T18n0848_001:0001c28": "苦。便得除一切蓋障三昧。若得此者則與諸",
    "T18n0848_001:0001c29": "佛菩薩同等住。當發五神通。獲無量語言音",
    "T18n0848_001:0002a01": "陀羅尼。知眾生心行。諸佛護持。雖處生死而",
    "T18n0848_001:0002a02": "無染著。為法界眾生不辭勞。倦成就住無為",
    "T18n0848_001:0002a03": "戒。離於邪見通達正見。復次祕密主。住此除",
    "T18n0848_001:0002a04": "一切蓋障菩薩。信解力故。不久勤修。滿足一",
    "T18n0848_001:0002a05": "切佛法。祕密主以要言之。是善男子善女人。",
    "T18n0848_001:0002a06": "無量功德皆得成就。爾時執金剛祕密主。復",
    "T18n0848_001:0002a07": "以偈問佛。",
    "T18n0848_001:0002a08": "　云何世尊說　　此心菩提生",
    "T18n0848_001:0002a09": "　復以云何相　　知發菩提心",
    "T18n0848_001:0002a10": "　願識心心勝　　自然智生說",
    "T18n0848_001:0002a11": "　大勤勇幾何　　次第心續生",
    "T18n0848_001:0002a12": "　心諸相與時　　願佛廣開演",
    "T18n0848_001:0002a13": "　功德聚亦然　　及彼行修行",
    "T18n0848_001:0002a14": "　心心有殊異　　惟大牟尼說",
    "T18n0848_001:0002a15": "如是說已。摩訶毘盧遮那世尊。告金剛手言。",
    "T18n0848_001:0002a16": "　善哉佛真子　　廣大心利益",
    "T18n0848_001:0002a17": "　勝上大乘句　　心續生之相",
    "T18n0848_001:0002a18": "　諸佛大祕密　　外道不能識",
    "T18n0848_001:0002a19": "　我今悉開示　　一心應諦聽",
    "T18n0848_001:0002a20": "　越百六十心　　生廣大功德",
    "T18n0848_001:0002a21": "　其性常堅固　　知彼菩提生",
    "T18n0848_001:0002a22": "　無量如虛空　　不染污常住",
    "T18n0848_001:0002a23": "　諸法不能動　　本來寂無相",
    "T18n0848_001:0002a24": "　無量智成就　　正等覺顯現",
    "T18n0848_001:0002a25": "　供養行修行　　從是初發心",
    "T18n0848_001:0002a26": "祕密主。無始生死愚童凡夫。執著我名我有。",
    "T18n0848_001:0002a27": "分別無量我分。祕密主若彼不觀我之自性。",
    "T18n0848_001:0002a28": "則我我所生。餘復計有時。地等變化。瑜伽我。",
    "T18n0848_001:0002a29": "建立淨。不建立無淨。若自在天。若流出及時。",
    "T18n0848_001:0002b01": "若尊貴若自然。若內我若人量。若遍嚴若壽",
    "T18n0848_001:0002b02": "者。若補特伽羅。若識。若阿賴耶。知者。見者。",
    "T18n0848_001:0002b03": "能執所執。內知。外知。社怛梵。意生。儒童。常",
    "T18n0848_001:0002b04": "定生。聲非聲。祕密主如是等我分。自昔以來",
    "T18n0848_001:0002b05": "分別相應。希求順理解脫。祕密主。愚童凡夫",
    "T18n0848_001:0002b06": "類猶如羝羊。或時有一法想生。所謂持齋。彼",
    "T18n0848_001:0002b07": "思惟此少分。發起歡喜。數數修習。祕密主。是",
    "T18n0848_001:0002b08": "初種子善業發生。復以此為因。於六齋日。施",
    "T18n0848_001:0002b09": "與父母男女親戚。是第二牙種。復以此施。",
    "T18n0848_001:0002b10": "授與非親識者。是第三疱種。復以此施。與器",
    "T18n0848_001:0002b11": "量高德者。是第四葉種。復以此施。歡喜授",
    "T18n0848_001:0002b12": "與伎樂人等及獻尊宿。是第五敷華。復以此",
    "T18n0848_001:0002b13": "施。發親愛心而供養之。是第六成果。復次祕",
    "T18n0848_001:0002b14": "密主。彼護戒生天。是第七受用種子。復次祕",
    "T18n0848_001:0002b15": "密主。以此心生死流轉。於善友所。聞如是言。",
    "T18n0848_001:0002b16": "此是天大天。與一切樂者。若虔誠供養。一切",
    "T18n0848_001:0002b17": "所願皆滿。所謂自在天。梵天那羅延天。商羯",
    "T18n0848_001:0002b18": "羅天。黑天自在子天日天月天龍尊等。及俱",
    "T18n0848_001:0002b19": "吠濫。毘沙門。釋迦。毘樓博叉。毘首羯磨天。",
    "T18n0848_001:0002b20": "閻魔閻魔后。梵天后。世所宗奉。火天。迦樓",
    "T18n0848_001:0002b21": "羅子天。自在天后。波頭摩。德叉迦龍。和修",
    "T18n0848_001:0002b22": "吉。商佉。羯句啅劍。大蓮。俱里劍。摩訶泮尼。",
    "T18n0848_001:0002b23": "阿地提婆。薩陀。難陀等龍。或天仙。大圍陀",
    "T18n0848_001:0002b24": "論師。各各應善供養。彼聞如是。心懷慶悅。殷",
    "T18n0848_001:0002b25": "重恭敬。隨順修行。祕密主。是名愚童異生。生",
    "T18n0848_001:0002b26": "死流轉無畏依。第八嬰童心。祕密主。復次殊",
    "T18n0848_001:0002b27": "勝行。隨彼所說中。殊勝住求解脫慧生。所謂",
    "T18n0848_001:0002b28": "常無常空。隨順如是說。祕密主。非彼知解空",
    "T18n0848_001:0002b29": "非空常斷。非有非無俱彼分別無分別。云何",
    "T18n0848_001:0002c01": "分別空。不知諸空。非彼能知涅槃。是故應了",
    "T18n0848_001:0002c02": "知空離於斷常。",
    "T18n0848_001:0002c03": "爾時金剛手復請佛言。惟願世尊說彼心。如",
    "T18n0848_001:0002c04": "是說已。佛告金剛手祕密主言。祕密主諦聽",
    "T18n0848_001:0002c05": "心相。謂貪心。無貪心。瞋心。慈心。癡心。智心。",
    "T18n0848_001:0002c06": "決定心。疑心。暗心。明心。積聚心。鬪心。諍心。",
    "T18n0848_001:0002c07": "無諍心。天心。阿修羅心。龍心。人心。女心。自",
    "T18n0848_001:0002c08": "在心。商人心。農夫心。河心。陂池心。井心。守",
    "T18n0848_001:0002c09": "護心。慳心。狗心。狸心。迦樓羅心。鼠心。歌詠",
    "T18n0848_001:0002c10": "心。舞心。擊鼓心。室宅心。師子心。鵂鶹心。烏",
    "T18n0848_001:0002c11": "心。羅剎心。刺心。窟心。風心。水心。火心。泥心。",
    "T18n0848_001:0002c12": "顯色心。板心。迷心。毒藥心。羂索心。械心。雲",
    "T18n0848_001:0002c13": "心。田心。鹽心。剃刀心。須彌等心。海等心。穴",
    "T18n0848_001:0002c14": "等心。受生心。祕密主。彼云何貪心。謂隨順染",
    "T18n0848_001:0002c15": "法。云何無貪心。謂隨順無染法。云何瞋心。",
    "T18n0848_001:0002c16": "謂隨順怒法。云何慈心。謂隨順修行慈法。云",
    "T18n0848_001:0002c17": "何癡心。謂隨順修不觀法。云何智心。謂順",
    "T18n0848_001:0002c18": "修殊勝增上法。云何決定心。謂尊教命如說",
    "T18n0848_001:0002c19": "奉行。云何疑心。謂常收持不定等事。云何",
    "T18n0848_001:0002c20": "闇心。謂於無疑慮法生疑慮解。云何明心。謂",
    "T18n0848_001:0002c21": "於不疑慮法無疑慮修行。云何積聚心。謂",
    "T18n0848_001:0002c22": "無量為一為性。云何鬪心。謂互相是非為性。",
    "T18n0848_001:0002c23": "云何諍心。謂於自己而生是非。云何無諍心。",
    "T18n0848_001:0002c24": "謂是非俱捨。云何天心。謂心思隨念成就。",
    "T18n0848_001:0002c25": "云何阿修羅心。謂樂處生死。云何龍心。謂",
    "T18n0848_001:0002c26": "思念廣大資財。云何人心。謂思念利他。云",
    "T18n0848_001:0002c27": "何女心。謂隨順欲法。云何自在心。謂思惟",
    "T18n0848_001:0002c28": "欲我一切如意。云何商人心。謂順修初收聚",
    "T18n0848_001:0002c29": "後分析法。云何農夫心。謂隨順初廣聞而後",
    "T18n0848_001:0003a01": "求法。云何河心。謂順修依因二邊法。云何陂",
    "T18n0848_001:0003a02": "池心。謂隨順渴無厭足法。云何井心。謂如是",
    "T18n0848_001:0003a03": "思惟深復甚深。云何守護心。謂唯此心實餘",
    "T18n0848_001:0003a04": "心不實。云何慳心。謂隨順為己不與他法。云",
    "T18n0848_001:0003a05": "何狸心。謂順修徐進法。云何狗心。謂得少分",
    "T18n0848_001:0003a06": "以為喜足。云何迦樓羅心。謂隨順朋黨羽翼",
    "T18n0848_001:0003a07": "法。云何鼠心。謂思惟斷諸繫縛。云何舞心。",
    "T18n0848_001:0003a08": "謂修行如是法。我當上昇種種神變。云何擊",
    "T18n0848_001:0003a09": "鼓心。謂修順是法。我當擊法鼓。云何室宅心。",
    "T18n0848_001:0003a10": "謂順修自護身法。云何師子心。謂修行一切",
    "T18n0848_001:0003a11": "無怯弱法。云何鵂鶹心。謂常暗夜思念。云何",
    "T18n0848_001:0003a12": "烏心。謂一切處驚怖思念。云何羅剎心。謂於",
    "T18n0848_001:0003a13": "善中發起不善。云何刺心。謂一切處發起惡",
    "T18n0848_001:0003a14": "作為性。云何窟心。謂順修為入窟法。云何風",
    "T18n0848_001:0003a15": "心。謂遍一切處發起為性。云何水心。謂順修",
    "T18n0848_001:0003a16": "洗濯一切不善法。云何火心。謂熾盛炎熱性",
    "T18n0848_001:0003a17": "云何顯色心。謂類彼為性。云何板心。謂順",
    "T18n0848_001:0003a18": "修隨量法。捨棄餘善故。云何迷心。謂所執異",
    "T18n0848_001:0003a19": "所思異。云何毒藥心。謂順修無生分法云何",
    "T18n0848_001:0003a20": "羂索心。謂一切處住於我縛為性。云何械心。",
    "T18n0848_001:0003a21": "謂二足止住為性。云何雲心。謂常作降雨思",
    "T18n0848_001:0003a22": "念。云何田心。謂常如是修事自身。云何鹽",
    "T18n0848_001:0003a23": "心。謂所思念彼復增加思念。云何剃刀心。",
    "T18n0848_001:0003a24": "謂唯如是依止剃除法。云何彌盧等心。謂常",
    "T18n0848_001:0003a25": "思惟心高舉為性。云何海等心。謂常如是受",
    "T18n0848_001:0003a26": "用自身而住。云何穴等心。謂先決定彼後復",
    "T18n0848_001:0003a27": "變改為性。云何受生心。謂諸有修習行業彼",
    "T18n0848_001:0003a28": "生。心如是同性。祕密主一二三四五再數。",
    "T18n0848_001:0003a29": "凡百六十心。越世間三妄執。出世間心生。謂",
    "T18n0848_001:0003b01": "如是解唯蘊無我。根境界淹留修行。拔業煩",
    "T18n0848_001:0003b02": "惱株杌。無明種子生十二因緣。離建立宗等。",
    "T18n0848_001:0003b03": "如是湛寂。一切外道所不能知。先佛宣說。離",
    "T18n0848_001:0003b04": "一切過。祕密主彼出世間心住蘊中。有如是",
    "T18n0848_001:0003b05": "慧隨生。若於蘊等發起離著。當觀察聚沫浮",
    "T18n0848_001:0003b06": "泡芭蕉陽焰幻等。而得解脫。謂蘊處界。能執",
    "T18n0848_001:0003b07": "所執。皆離法性。如是證寂然界。是名出世間",
    "T18n0848_001:0003b08": "心。祕密主。彼離違順八心相續。業煩惱網。",
    "T18n0848_001:0003b09": "是超越一劫瑜祇行。復次祕密主。大乘行。發",
    "T18n0848_001:0003b10": "無緣乘心。法無我性。何以故。如彼往昔如是",
    "T18n0848_001:0003b11": "修行者。觀察蘊阿賴耶。知自性如幻陽焰影",
    "T18n0848_001:0003b12": "響旋火輪乾闥婆城祕密主。彼如是捨無我。",
    "T18n0848_001:0003b13": "心主自在覺自心本不生。何以故。祕密主。心",
    "T18n0848_001:0003b14": "前後際不可得故。如是知自心性。是超越二",
    "T18n0848_001:0003b15": "劫瑜祇行。復次祕密主。真言門修行菩薩行",
    "T18n0848_001:0003b16": "諸菩薩。無量無數百千俱胝那庾多劫。積集",
    "T18n0848_001:0003b17": "無量功德智慧。具修諸行無量智慧方便。皆",
    "T18n0848_001:0003b18": "悉成就。天人世間之所歸依。出過一切聲聞",
    "T18n0848_001:0003b19": "辟支佛地。釋提桓因等。親近敬禮。所謂空性。",
    "T18n0848_001:0003b20": "離於根境。無相無境界。越諸戲論。等虛空無",
    "T18n0848_001:0003b21": "邊一切佛法。依此相續生。離有為無為界。離",
    "T18n0848_001:0003b22": "諸造作。離眼耳鼻舌身意。極無自性心生。祕",
    "T18n0848_001:0003b23": "密主如是初心。佛說成佛因故。於業煩惱解",
    "T18n0848_001:0003b24": "脫。而業煩惱具依。世間宗奉常應供養。復次",
    "T18n0848_001:0003b25": "祕密主。信解行地。觀察三心無量波羅蜜多",
    "T18n0848_001:0003b26": "慧觀四攝法。信解地。無對。無量。不思議。逮",
    "T18n0848_001:0003b27": "十心無邊智生。我一切諸有所說。皆依此而",
    "T18n0848_001:0003b28": "得。是故智者。當思惟此一切智信解地。復越",
    "T18n0848_001:0003b29": "一劫昇住此地。此四分之一度於信解。",
    "T18n0848_001:0003c01": "爾時執金剛祕密主。白佛言世尊。願救世者",
    "T18n0848_001:0003c02": "演說心相。菩薩有幾種得無畏處。如是說已。",
    "T18n0848_001:0003c03": "摩訶毘盧遮那世尊。告金剛手言。諦聽極善",
    "T18n0848_001:0003c04": "思念。祕密主彼愚童凡夫。修諸善業害不善",
    "T18n0848_001:0003c05": "業。當得善無畏。若如實知我。當得身無畏。若",
    "T18n0848_001:0003c06": "於取蘊所集我身。捨自色像觀。當得無我無",
    "T18n0848_001:0003c07": "畏。若害蘊住法攀緣。當得法無畏。若害法住",
    "T18n0848_001:0003c08": "無緣。當得法無我無畏。若復一切蘊界處。能",
    "T18n0848_001:0003c09": "執所執。我壽命等。及法無緣空。自性無性。",
    "T18n0848_001:0003c10": "此空智生。當得一切法自性平等無畏。祕密",
    "T18n0848_001:0003c11": "主若真言門修菩薩行諸菩薩。深修觀察十",
    "T18n0848_001:0003c12": "緣生句。當於真言行通達作證。云何為十。謂",
    "T18n0848_001:0003c13": "如幻。陽焰。夢。影。乾闥婆城。響。水月。浮泡。虛",
    "T18n0848_001:0003c14": "空華。旋火輪。祕密主彼真言門修菩薩行諸",
    "T18n0848_001:0003c15": "菩薩。當如是觀察。云何為幻。謂如呪術藥力",
    "T18n0848_001:0003c16": "能造所造種種色像。惑自眼故。見希有事。",
    "T18n0848_001:0003c17": "展轉相生往來十方。然彼非去非不去。何以",
    "T18n0848_001:0003c18": "故。本性淨故。如是真言幻。持誦成就能生一",
    "T18n0848_001:0003c19": "切。復次祕密主。陽焰性空。彼依世人妄想。成",
    "T18n0848_001:0003c20": "立有所談議。如是真言想唯是假名。復次祕",
    "T18n0848_001:0003c21": "密主。如夢中所見。晝日牟呼栗多。剎那歲時",
    "T18n0848_001:0003c22": "等住。種種異類受諸苦樂。覺已都無所見。如",
    "T18n0848_001:0003c23": "是夢真言行應知亦爾。復次祕密主。以影喻",
    "T18n0848_001:0003c24": "解了真言能發悉地。如面緣於鏡而現面像。",
    "T18n0848_001:0003c25": "彼真言悉地。當如是知。復次祕密主。以乾闥",
    "T18n0848_001:0003c26": "婆城譬。解了成就悉地宮。復次祕密主。以響",
    "T18n0848_001:0003c27": "喻解了真言聲。如緣聲有響。彼真言者當如",
    "T18n0848_001:0003c28": "是解。復次祕密主。如因月出故。照於淨水而",
    "T18n0848_001:0003c29": "現月影像。如是真言水月喻。彼持明者當如",
    "T18n0848_001:0004a01": "是說。復次祕密主。如天降雨生泡。彼真言悉",
    "T18n0848_001:0004a02": "地種種變化。當知亦爾。復次祕密主。如空中。",
    "T18n0848_001:0004a03": "無眾生無壽命。彼作者不可得。以心迷亂故。",
    "T18n0848_001:0004a04": "而生如是種種妄見。復次祕密主。譬如火燼。",
    "T18n0848_001:0004a05": "若人執持在手。而以旋轉空中。有輪像生。祕",
    "T18n0848_001:0004a06": "密主。應如是了知大乘句心句。無等等句必",
    "T18n0848_001:0004a07": "定句。正等覺句漸次大乘生句。當得具足法",
    "T18n0848_001:0004a08": "財。出生種種工巧大智。如實遍知一切心",
    "T18n0848_001:0004a09": "想。",
    "T18n0848_001:0004a10": "入漫茶羅具緣真言品第二之一",
    "T18n0848_001:0004a11": "爾時執金剛祕密主白佛言。希有世尊。說此",
    "T18n0848_001:0004a12": "諸佛自證三菩提。不思議法界超越心地。以",
    "T18n0848_001:0004a13": "種種方便道。為眾生類。如本性信解而演說",
    "T18n0848_001:0004a14": "法。惟願世尊次說修真言行。大悲胎藏生大",
    "T18n0848_001:0004a15": "漫茶羅王。為滿足彼諸未來世。無量眾生。",
    "T18n0848_001:0004a16": "為救護安樂故。爾時薄伽梵毘盧遮那。於大",
    "T18n0848_001:0004a17": "眾會中遍觀察已。告執金剛祕密主言。諦聽",
    "T18n0848_001:0004a18": "金剛手。今說修行漫茶羅行。滿足一切智",
    "T18n0848_001:0004a19": "智法門。爾時毘盧遮那世尊。本昔誓願成就",
    "T18n0848_001:0004a20": "無盡法界。度脫無餘眾生界故。一切如來。同",
    "T18n0848_001:0004a21": "共集會。漸次證入大悲藏發生三摩地。世尊",
    "T18n0848_001:0004a22": "一切支分皆悉出現如來之身。為彼從初發",
    "T18n0848_001:0004a23": "心。乃至十地諸眾生故。遍至十方還來佛身",
    "T18n0848_001:0004a24": "本位。本位中住而復還入。時薄伽梵復告執",
    "T18n0848_001:0004a25": "金剛祕密主言。諦聽金剛手。漫茶羅位初",
    "T18n0848_001:0004a26": "阿闍梨。應發菩提心。妙慧慈悲兼綜眾藝。善",
    "T18n0848_001:0004a27": "巧修行般若波羅蜜。通達三乘。善解真言實",
    "T18n0848_001:0004a28": "義。知眾生心。信諸佛菩薩得傳教灌頂等。妙",
    "T18n0848_001:0004a29": "解漫茶羅畫。其性調柔離於我執。於真言",
    "T18n0848_001:0004b01": "行善得決定。究習瑜伽。住勇健菩提心。祕密",
    "T18n0848_001:0004b02": "主如是法則阿闍梨。諸佛菩薩之所稱讚。復",
    "T18n0848_001:0004b03": "次祕密主彼阿闍梨。若見眾生堪為法器遠",
    "T18n0848_001:0004b04": "離諸垢。有大信解勤勇深信。常念利他若弟",
    "T18n0848_001:0004b05": "子具如是相貌者。阿闍梨應自往勸發如是",
    "T18n0848_001:0004b06": "告言。",
    "T18n0848_001:0004b07": "　佛子此大乘　　真言行道法",
    "T18n0848_001:0004b08": "　我今正開演　　為彼大乘器",
    "T18n0848_001:0004b09": "　過去等正覺　　及與未來世",
    "T18n0848_001:0004b10": "　現在諸世尊　　住饒益眾生",
    "T18n0848_001:0004b11": "　如是諸賢者　　解真言妙法",
    "T18n0848_001:0004b12": "　勤勇獲種智　　坐無相菩提",
    "T18n0848_001:0004b13": "　真言勢無比　　能摧彼大力",
    "T18n0848_001:0004b14": "　極忿怒魔軍　　釋師子救世",
    "T18n0848_001:0004b15": "　是故汝佛子　　應以如是慧",
    "T18n0848_001:0004b16": "　方便作成就　　當獲薩婆若",
    "T18n0848_001:0004b17": "　行者悲念心　　發起令增廣",
    "T18n0848_001:0004b18": "　彼堅住受教　　當為擇平地",
    "T18n0848_001:0004b19": "　山林多華果　　悅意諸清泉",
    "T18n0848_001:0004b20": "　諸佛所稱歎　　應作圓壇事",
    "T18n0848_001:0004b21": "　或在河流處　　鵞雁等莊嚴",
    "T18n0848_001:0004b22": "　彼應作慧解　　悲生漫茶羅",
    "T18n0848_001:0004b23": "　正覺緣導師　　聖者聲聞眾",
    "T18n0848_001:0004b24": "　曾遊此地分　　佛常所稱譽",
    "T18n0848_001:0004b25": "　及餘諸方所　　僧坊阿練若",
    "T18n0848_001:0004b26": "　華房高樓閣　　勝妙諸池苑",
    "T18n0848_001:0004b27": "　制底火神祠　　牛欄河潬中",
    "T18n0848_001:0004b28": "　諸天廟空室　　仙人得道處",
    "T18n0848_001:0004b29": "　如上之所說　　或所意樂處",
    "T18n0848_001:0004c01": "　利益弟子故　　當畫漫茶羅",
    "T18n0848_001:0004c02": "祕密主彼揀擇地。除去礫石碎瓦破器。髑髏",
    "T18n0848_001:0004c03": "毛髮糠糟灰炭。刺骨朽木等。及蟲蟻蜣蜋毒",
    "T18n0848_001:0004c04": "螫之類。離如是諸過。遇良日晨定日。時分宿",
    "T18n0848_001:0004c05": "直諸執。皆悉相應。於食前時值吉祥相。先當",
    "T18n0848_001:0004c06": "為一切如來作禮。以如是偈警發地神。",
    "T18n0848_001:0004c07": "　汝天親護者　　於諸佛導師",
    "T18n0848_001:0004c08": "　修行殊勝行　　淨地波羅蜜",
    "T18n0848_001:0004c09": "　如破魔軍眾　　釋師子救世",
    "T18n0848_001:0004c10": "　我亦降伏魔　　我畫漫茶羅",
    "T18n0848_001:0004c11": "彼應長跪舒手按地頻誦此偈。以塗香華等",
    "T18n0848_001:0004c12": "供養。供養已。真言者復應歸命一切如來。然",
    "T18n0848_001:0004c13": "後治地如其次第當具眾德。爾時執金剛祕",
    "T18n0848_001:0004c14": "密主。頭面禮世尊足。而說偈言。",
    "T18n0848_001:0004c15": "　佛法離諸相　　法住於法位",
    "T18n0848_001:0004c16": "　所說無譬類　　無相無為作",
    "T18n0848_001:0004c17": "　何故大精進　　而說此有相",
    "T18n0848_001:0004c18": "　及與真言行　　不順法然道",
    "T18n0848_001:0004c19": "　爾時薄伽梵　　毘盧遮那佛",
    "T18n0848_001:0004c20": "　告執金剛手　　善聽法之相",
    "T18n0848_001:0004c21": "　法離於分別　　及一切妄想",
    "T18n0848_001:0004c22": "　若淨除妄想　　心思諸起作",
    "T18n0848_001:0004c23": "　我成最正覺　　究竟如虛空",
    "T18n0848_001:0004c24": "　凡愚所不知　　邪妄執境界",
    "T18n0848_001:0004c25": "　時方相貌等　　樂欲無明覆",
    "T18n0848_001:0004c26": "　度脫彼等故　　隨順方便說",
    "T18n0848_001:0004c27": "　而實無時方　　無作無造者",
    "T18n0848_001:0004c28": "　彼一切諸法　　唯住於實相",
    "T18n0848_001:0004c29": "　復次祕密主　　於當來世時",
    "T18n0848_001:0005a01": "　劣慧諸眾生　　以癡愛自蔽",
    "T18n0848_001:0005a02": "　唯依於有著　　恒樂諸斷常",
    "T18n0848_001:0005a03": "　時方所造業　　善不善諸相",
    "T18n0848_001:0005a04": "　盲冥樂求果　　不知解此道",
    "T18n0848_001:0005a05": "　為度彼等故　　隨順說是法",
    "T18n0848_001:0005a06": "祕密主如是所說處所。隨在一地治令堅固。",
    "T18n0848_001:0005a07": "取未至地瞿摩夷及瞿摸怛羅。和合塗之。次",
    "T18n0848_001:0005a08": "以香水真言灑淨。即說真言曰。",
    "T18n0848_001:0005a09": "南麼三曼多勃馱喃(一凡真言中有平聲字皆稍上聲呼之以下准此)阿",
    "T18n0848_001:0005a10": "鉢囉(二合)底(丁以反下同)三迷(二)伽伽那三迷(三)三麼",
    "T18n0848_001:0005a11": "多奴揭帝(四)鉢囉(二合)吃[口*栗](二合)底微輸(上)睇(五)",
    "T18n0848_001:0005a12": "達摩馱睹微戌達儞(六)莎訶",
    "T18n0848_001:0005a13": "　行者次於中　　定意觀大日",
    "T18n0848_001:0005a14": "　處白蓮華座　　髮髻以為冠",
    "T18n0848_001:0005a15": "　放種種色光　　通身悉周遍",
    "T18n0848_001:0005a16": "　復當於正受　　次想四方佛",
    "T18n0848_001:0005a17": "　東方號寶幢　　身色如日暉",
    "T18n0848_001:0005a18": "　南方大勤勇　　遍覺華開敷",
    "T18n0848_001:0005a19": "　金色放光明　　三昧離諸垢",
    "T18n0848_001:0005a20": "　北方不動佛　　離惱清涼定",
    "T18n0848_001:0005a21": "　西方仁勝者　　是名無量壽",
    "T18n0848_001:0005a22": "　持誦者思惟　　而住於佛室",
    "T18n0848_001:0005a23": "　當受持是地　　以不動大名",
    "T18n0848_001:0005a24": "　或用降三世　　一切利成就",
    "T18n0848_001:0005a25": "　白檀以塗畫　　圓妙漫茶羅",
    "T18n0848_001:0005a26": "　中第一我身　　第二諸救世",
    "T18n0848_001:0005a27": "　第三同彼等　　佛母虛空眼",
    "T18n0848_001:0005a28": "　第四蓮華手　　第五執金剛",
    "T18n0848_001:0005a29": "　第六不動尊　　想念置其下",
    "T18n0848_001:0005b01": "　奉塗香華等　　思念諸如來",
    "T18n0848_001:0005b02": "　至誠發殷重　　演說如是偈",
    "T18n0848_001:0005b03": "　諸佛慈悲者　　存念我等故",
    "T18n0848_001:0005b04": "　明日受持地　　并佛子當降",
    "T18n0848_001:0005b05": "如是說已。復當誦此真言曰。",
    "T18n0848_001:0005b06": "南麼三曼多勃馱喃(一)薩婆怛他蘗多(引)(二)地",
    "T18n0848_001:0005b07": "瑟姹(二合)那(引)地瑟祉(二合)帝(三)阿者麗(四)微麼",
    "T18n0848_001:0005b08": "麗(五)娑麼(二合)囉嬭(平)(六)鉢囉(二合)吃[口*栗](二合)底",
    "T18n0848_001:0005b09": "(丁以反)鉢[口*履]輸(上)睇(七)莎訶(八)",
    "T18n0848_001:0005b10": "　持真言行者　　次發悲念心",
    "T18n0848_001:0005b11": "　依於彼西方　　繫念以安寢",
    "T18n0848_001:0005b12": "　思惟菩提心　　清淨中無我",
    "T18n0848_001:0005b13": "　或於夢中見　　菩薩大名稱",
    "T18n0848_001:0005b14": "　諸佛無有量　　現作眾事業",
    "T18n0848_001:0005b15": "　或以安慰心　　勸囑於行者",
    "T18n0848_001:0005b16": "　汝念眾生故　　造作漫茶羅",
    "T18n0848_001:0005b17": "　善哉摩訶薩　　所畫甚微妙",
    "T18n0848_001:0005b18": "　復次於餘日　　攝受應度人",
    "T18n0848_001:0005b19": "　若弟子信心　　生種姓清淨",
    "T18n0848_001:0005b20": "　恭敬於三寶　　深慧以嚴身",
    "T18n0848_001:0005b21": "　堪忍無懈倦　　尸羅淨無缺",
    "T18n0848_001:0005b22": "　忍辱不慳悋　　勇健堅行願",
    "T18n0848_001:0005b23": "　如是應攝取　　餘則無所觀",
    "T18n0848_001:0005b24": "　或十或八七　　或五二一四",
    "T18n0848_001:0005b25": "　當作於灌頂　　若復數過此",
    "T18n0848_001:0005b26": "爾時金剛手祕密主復白佛言。世尊當云何",
    "T18n0848_001:0005b27": "名此漫茶羅。漫茶羅者其義云何。佛言此",
    "T18n0848_001:0005b28": "名發生諸佛漫茶羅。極無比味無過上味。",
    "T18n0848_001:0005b29": "是故說為漫茶羅。又祕密主哀愍無邊眾",
    "T18n0848_001:0005c01": "生界故。是大悲胎藏生漫茶羅廣義。祕密",
    "T18n0848_001:0005c02": "主如來於無量劫。積集阿耨多羅三藐三菩",
    "T18n0848_001:0005c03": "提之所加持。是故具無量德。當如是知。祕密",
    "T18n0848_001:0005c04": "主非為一眾生故如來成正等覺亦非二非",
    "T18n0848_001:0005c05": "多。為憐愍無餘記及有餘記諸眾生界故。如",
    "T18n0848_001:0005c06": "來成正等覺。以大悲願力。於無量眾生界。如",
    "T18n0848_001:0005c07": "其本性而演說法。祕密主無大乘宿習。未曾",
    "T18n0848_001:0005c08": "思惟真言乘行。彼不能少分。見聞歡喜信受。",
    "T18n0848_001:0005c09": "又金剛薩埵。若彼有情。昔於大乘真言乘道",
    "T18n0848_001:0005c10": "無量門進趣。已曾修行。為彼等故。限此造立",
    "T18n0848_001:0005c11": "名數。彼阿闍梨亦當以大悲心立如是誓願。",
    "T18n0848_001:0005c12": "為度無餘眾生界故。應當取彼無量眾生。作",
    "T18n0848_001:0005c13": "菩提種子因緣。",
    "T18n0848_001:0005c14": "　持真言行者　　如是攝受已",
    "T18n0848_001:0005c15": "　命彼三自歸　　令說悔先罪",
    "T18n0848_001:0005c16": "　奉塗香華等　　供養諸聖尊",
    "T18n0848_001:0005c17": "　應授彼三世　　無障礙智戒",
    "T18n0848_001:0005c18": "　次當授齒木　　若優曇鉢羅",
    "T18n0848_001:0005c19": "　或阿說他等　　結護而作淨",
    "T18n0848_001:0005c20": "　香華以莊嚴　　端直順本末",
    "T18n0848_001:0005c21": "　東面或北面　　嚼已而擲之",
    "T18n0848_001:0005c22": "　當知彼眾生　　成器非器相",
    "T18n0848_001:0005c23": "　三結修多羅　　次繫等持臂",
    "T18n0848_001:0005c24": "　如是受弟子　　遠離諸塵垢",
    "T18n0848_001:0005c25": "　增發信心故　　當隨順說法",
    "T18n0848_001:0005c26": "　慰喻堅其意　　告如是偈言",
    "T18n0848_001:0005c27": "　汝獲無等利　　位同於大我",
    "T18n0848_001:0005c28": "　一切諸如來　　此教菩薩眾",
    "T18n0848_001:0005c29": "　皆已攝受汝　　成辦於大事",
    "T18n0848_001:0006a01": "　汝等於明日　　當得大乘生",
    "T18n0848_001:0006a02": "　如是教授已　　或於夢寐中",
    "T18n0848_001:0006a03": "　覩見僧住處　　園林悉嚴好",
    "T18n0848_001:0006a04": "　堂宇相殊特　　顯敞諸樓觀",
    "T18n0848_001:0006a05": "　幢蓋摩尼珠　　寶刀悅意華",
    "T18n0848_001:0006a06": "　女人鮮白衣　　端正色姝麗",
    "T18n0848_001:0006a07": "　密親或善友　　男子如天身",
    "T18n0848_001:0006a08": "　群牛豐牸乳　　經卷淨無垢",
    "T18n0848_001:0006a09": "　遍知因緣覺　　并佛聲聞眾",
    "T18n0848_001:0006a10": "　大我諸菩薩　　現前授諸果",
    "T18n0848_001:0006a11": "　度大海河池　　及聞所樂聲",
    "T18n0848_001:0006a12": "　空中言吉祥　　當與意樂果",
    "T18n0848_001:0006a13": "　如是等好相　　宜應諦分別",
    "T18n0848_001:0006a14": "　與此相違者　　當知非善夢",
    "T18n0848_001:0006a15": "　善住於戒者　　晨起白師已",
    "T18n0848_001:0006a16": "　師說此句法　　勸發諸行人",
    "T18n0848_001:0006a17": "　此殊勝願道　　大心摩訶衍",
    "T18n0848_001:0006a18": "　汝今能志求　　當成就如來",
    "T18n0848_001:0006a19": "　自然智大龍　　世間敬如塔",
    "T18n0848_001:0006a20": "　有無悉超越　　無垢同虛空",
    "T18n0848_001:0006a21": "　諸法甚深奧　　難了無含藏",
    "T18n0848_001:0006a22": "　離一切妄想　　戲論本無故",
    "T18n0848_001:0006a23": "　作業妙無比　　常依於二諦",
    "T18n0848_001:0006a24": "　是乘殊勝願　　汝當住斯道",
    "T18n0848_001:0006a25": "爾時住無戲論執金剛。白佛言世尊。願說三",
    "T18n0848_001:0006a26": "世無礙智戒。若菩薩住此者。令諸佛菩薩皆",
    "T18n0848_001:0006a27": "歡喜故。如是說已。佛告住無戲論執金剛等",
    "T18n0848_001:0006a28": "言。佛子諦聽。若族姓子住是戒者。以身語意",
    "T18n0848_001:0006a29": "合為一。不作一切諸法。云何為戒。所謂觀察",
    "T18n0848_001:0006b01": "捨於自身。奉獻諸佛菩薩。何以故若捨自身",
    "T18n0848_001:0006b02": "則為捨彼三事。云何為三。謂身語意。是故族",
    "T18n0848_001:0006b03": "姓子。以受身語意戒得名菩薩。所以者何。離",
    "T18n0848_001:0006b04": "彼身語意故。菩薩摩訶薩應如是學。次於明",
    "T18n0848_001:0006b05": "日。以金剛薩埵加持自身。為世尊毘盧遮那",
    "T18n0848_001:0006b06": "作禮。應取淨瓶盛滿香水。持誦降三世真言",
    "T18n0848_001:0006b07": "而用加之。置初門外。用灑是諸人等。彼阿闍",
    "T18n0848_001:0006b08": "梨以淨香水授與令飲。彼心清淨故。",
    "T18n0848_001:0006b09": "爾時執金剛祕密主以偈問佛。",
    "T18n0848_001:0006b10": "　種智說中尊　　願說彼時分",
    "T18n0848_001:0006b11": "　大眾於何時　　普集現靈瑞",
    "T18n0848_001:0006b12": "　漫茶羅闍梨　　慇懃持真言",
    "T18n0848_001:0006b13": "　爾時薄伽梵　　告持金剛慧",
    "T18n0848_001:0006b14": "　常當於此夜　　而作漫茶羅",
    "T18n0848_001:0006b15": "　傳法阿闍梨　　如是應次取",
    "T18n0848_001:0006b16": "　五色修多羅　　稽首一切佛",
    "T18n0848_001:0006b17": "　大毘盧遮那　　親自作加持",
    "T18n0848_001:0006b18": "　東方以為首　　對持修多羅",
    "T18n0848_001:0006b19": "　至齊而在空　　漸次右旋轉",
    "T18n0848_001:0006b20": "　如是南及西　　終竟於北方",
    "T18n0848_001:0006b21": "　第二安立界　　亦從初方起",
    "T18n0848_001:0006b22": "　憶念諸如來　　所行如上說",
    "T18n0848_001:0006b23": "　右方及後方　　復周於勝方",
    "T18n0848_001:0006b24": "　阿闍梨次迴　　依於涅哩底",
    "T18n0848_001:0006b25": "　受學對持者　　漸次以南行",
    "T18n0848_001:0006b26": "　從此右旋遶　　轉依於風方",
    "T18n0848_001:0006b27": "　師位移本處　　而居於火方",
    "T18n0848_001:0006b28": "　持真言行者　　復修如是法",
    "T18n0848_001:0006b29": "　弟子在西南　　師居伊舍尼",
    "T18n0848_001:0006c01": "　學者復旋遶　　轉依於火方",
    "T18n0848_001:0006c02": "　師位移本處　　而住於風方",
    "T18n0848_001:0006c03": "　如是真言者　　普作四方相",
    "T18n0848_001:0006c04": "　漸次入其中　　三位以分之",
    "T18n0848_001:0006c05": "　已表三分位　　地相普周遍",
    "T18n0848_001:0006c06": "　復於一一分　　差別以為三",
    "T18n0848_001:0006c07": "　是中最初分　　作業所行道",
    "T18n0848_001:0006c08": "　其餘中後分　　聖天之住處",
    "T18n0848_001:0006c09": "　方等有四門　　應知其分劑",
    "T18n0848_001:0006c10": "　誠心以殷重　　運布諸聖尊",
    "T18n0848_001:0006c11": "　如是造眾相　　均調善分別",
    "T18n0848_001:0006c12": "　內心妙白蓮　　胎藏正均等",
    "T18n0848_001:0006c13": "　藏中造一切　　悲生漫茶羅",
    "T18n0848_001:0006c14": "　十六央具梨　　過此是其量",
    "T18n0848_001:0006c15": "　八葉正圓滿　　鬚蘂皆嚴好",
    "T18n0848_001:0006c16": "　金剛之智印　　遍出諸葉間",
    "T18n0848_001:0006c17": "　從此華臺中　　大日勝尊現",
    "T18n0848_001:0006c18": "　金色具暉曜　　首持髮髻冠",
    "T18n0848_001:0006c19": "　救世圓滿光　　離熱住三昧",
    "T18n0848_001:0006c20": "　彼東應畫作　　一切遍知印",
    "T18n0848_001:0006c21": "　三角蓮華上　　其色皆鮮白",
    "T18n0848_001:0006c22": "　光焰遍圍遶　　皓潔普周遍",
    "T18n0848_001:0006c23": "　次於其北維　　導師諸佛母",
    "T18n0848_001:0006c24": "　晃曜真金色　　縞素以為衣",
    "T18n0848_001:0006c25": "　遍照猶日光　　正受住三昧",
    "T18n0848_001:0006c26": "　復於彼南方　　救世佛菩薩",
    "T18n0848_001:0006c27": "　大德聖尊印　　號名滿眾願",
    "T18n0848_001:0006c28": "　真陀摩尼珠　　住於白蓮華",
    "T18n0848_001:0006c29": "　北方大精進　　觀世自在者",
    "T18n0848_001:0007a01": "　光色如皓月　　商佉軍那華",
    "T18n0848_001:0007a02": "　微笑坐白蓮　　髻現無量壽",
    "T18n0848_001:0007a03": "　彼右大名稱　　聖者多羅尊",
    "T18n0848_001:0007a04": "　青白色相雜　　中年女人狀",
    "T18n0848_001:0007a05": "　合掌持青蓮　　圓光靡不遍",
    "T18n0848_001:0007a06": "　暉發猶淨金　　微笑鮮白衣",
    "T18n0848_001:0007a07": "　右邊毘俱胝　　手垂數珠鬘",
    "T18n0848_001:0007a08": "　三目持髮髻　　尊形猶皓素",
    "T18n0848_001:0007a09": "　圓光色無主　　黃赤白相入",
    "T18n0848_001:0007a10": "　次近毘俱胝　　畫得大勢尊",
    "T18n0848_001:0007a11": "　彼服商佉色　　大悲蓮華手",
    "T18n0848_001:0007a12": "　滋榮而未敷　　圍遶以圓光",
    "T18n0848_001:0007a13": "　明妃住其側　　號持名稱者",
    "T18n0848_001:0007a14": "　一切妙瓔珞　　莊嚴金色身",
    "T18n0848_001:0007a15": "　執鮮妙華枝　　左持鉢胤遇",
    "T18n0848_001:0007a16": "　近聖者多羅　　住於白處尊",
    "T18n0848_001:0007a17": "　髮冠襲純帛　　鉢曇摩華手",
    "T18n0848_001:0007a18": "　於聖者前作　　大力持明王",
    "T18n0848_001:0007a19": "　晨朝日暉色　　白蓮以嚴身",
    "T18n0848_001:0007a20": "　赫奕成焰鬘　　吼怒牙出現",
    "T18n0848_001:0007a21": "　利爪獸王髮　　何耶揭利婆",
    "T18n0848_001:0007a22": "　如是三摩地　　觀音諸眷屬",
    "T18n0848_001:0007a23": "　復次華臺表　　大日之右方",
    "T18n0848_001:0007a24": "　能滿一切願　　持金剛慧者",
    "T18n0848_001:0007a25": "　鉢孕遇華色　　或復如綠寶",
    "T18n0848_001:0007a26": "　首戴眾寶冠　　瓔珞莊嚴身",
    "T18n0848_001:0007a27": "　間錯互嚴飾　　廣多數無量",
    "T18n0848_001:0007a28": "　左執跋折羅　　周環起光焰",
    "T18n0848_001:0007a29": "　金剛藏之右　　所謂忙莽雞",
    "T18n0848_001:0007b01": "　亦持堅慧杵　　嚴身以瓔珞",
    "T18n0848_001:0007b02": "　彼右次應置　　大力金剛針",
    "T18n0848_001:0007b03": "　使者眾圍遶　　微笑同瞻仰",
    "T18n0848_001:0007b04": "　聖者之左方　　金剛商朅羅",
    "T18n0848_001:0007b05": "　執持金剛鎖　　自部諸使俱",
    "T18n0848_001:0007b06": "　其身淺黃色　　智杵為幖幟",
    "T18n0848_001:0007b07": "　於執金剛下　　忿怒降三世",
    "T18n0848_001:0007b08": "　摧伏大障者　　號名月黶尊",
    "T18n0848_001:0007b09": "　三目四牙現　　夏時雨雲色",
    "T18n0848_001:0007b10": "　阿吒吒笑聲　　金剛寶瓔珞",
    "T18n0848_001:0007b11": "　攝護眾生故　　無量眾圍遶",
    "T18n0848_001:0007b12": "　乃至百千手　　操持眾器械",
    "T18n0848_001:0007b13": "　如是忿怒等　　皆住蓮華中",
    "T18n0848_001:0007b14": "　次往西方畫　　無量持金剛",
    "T18n0848_001:0007b15": "　種種金剛印　　形色各差別",
    "T18n0848_001:0007b16": "　普放圓滿光　　為諸眾生故",
    "T18n0848_001:0007b17": "　真言主之下　　依涅哩底方",
    "T18n0848_001:0007b18": "　不動如來使　　持慧刀羂索",
    "T18n0848_001:0007b19": "　頂髮垂左肩　　一目而諦觀",
    "T18n0848_001:0007b20": "　威怒身猛焰　　安住在盤石",
    "T18n0848_001:0007b21": "　面門水波相　　充滿童子形",
    "T18n0848_001:0007b22": "　如是具慧者　　次應往風方",
    "T18n0848_001:0007b23": "　復畫忿怒尊　　所謂勝三世",
    "T18n0848_001:0007b24": "　威猛焰圍遶　　寶冠持金剛",
    "T18n0848_001:0007b25": "　不顧自身命　　專請而受教",
    "T18n0848_001:0007b26": "　已說初界域　　諸尊方位等",
    "T18n0848_001:0007b27": "　持真言行人　　次往第二院",
    "T18n0848_001:0007b28": "　東方初門中　　畫釋迦牟尼",
    "T18n0848_001:0007b29": "　圍遶紫金色　　具三十二相",
    "T18n0848_001:0007c01": "　被服袈裟衣　　坐白蓮華臺",
    "T18n0848_001:0007c02": "　為令教流布　　住彼而說法",
    "T18n0848_001:0007c03": "　次於世尊右　　顯示遍知眼",
    "T18n0848_001:0007c04": "　熙怡相微笑　　遍體圓淨光",
    "T18n0848_001:0007c05": "　喜見無比身　　是名能寂母",
    "T18n0848_001:0007c06": "　復於彼尊右　　圖寫毫相明",
    "T18n0848_001:0007c07": "　住鉢頭摩華　　圓照商佉色",
    "T18n0848_001:0007c08": "　執持如意寶　　滿足眾希願",
    "T18n0848_001:0007c09": "　暉光大精進　　救世釋師子",
    "T18n0848_001:0007c10": "　聖尊之左方　　如來之五頂",
    "T18n0848_001:0007c11": "　最初名白傘　　勝頂最勝頂",
    "T18n0848_001:0007c12": "　眾德火光聚　　及與捨除頂",
    "T18n0848_001:0007c13": "　是名五大頂　　大我之釋種",
    "T18n0848_001:0007c14": "　應當依是處　　精心造眾相",
    "T18n0848_001:0007c15": "　次於其北方　　布列淨居眾",
    "T18n0848_001:0007c16": "　自在與普華　　光鬘及意生",
    "T18n0848_001:0007c17": "　名稱遠聞等　　各如其次弟",
    "T18n0848_001:0007c18": "　於毫相之右　　復畫三佛頂",
    "T18n0848_001:0007c19": "　初名廣大頂　　次名極廣大",
    "T18n0848_001:0007c20": "　及無邊音聲　　皆應善安立",
    "T18n0848_001:0007c21": "　五種如來頂　　白黃真金色",
    "T18n0848_001:0007c22": "　復次三佛頂　　白黃赤兼備",
    "T18n0848_001:0007c23": "　其光普深廣　　眾瓔珞莊嚴",
    "T18n0848_001:0007c24": "　所發弘誓力　　一切願皆滿",
    "T18n0848_001:0007c25": "　行者於東隅　　而作火仙像",
    "T18n0848_001:0007c26": "　住於熾焰中　　三點灰為標",
    "T18n0848_001:0007c27": "　身色皆深赤　　心置三角印",
    "T18n0848_001:0007c28": "　而在圓焰中　　持珠及澡瓶",
    "T18n0848_001:0007c29": "　右方閻摩王　　手秉壇拏印",
    "T18n0848_001:0008a01": "　水牛以為座　　震電玄雲色",
    "T18n0848_001:0008a02": "　七母并黑夜　　妃后等圍繞",
    "T18n0848_001:0008a03": "　涅哩底鬼王　　執刀恐怖形",
    "T18n0848_001:0008a04": "　縛嚕拏龍王　　羂索以為印",
    "T18n0848_001:0008a05": "　初方釋天王　　安住妙高山",
    "T18n0848_001:0008a06": "　寶冠被瓔珞　　持跋折羅印",
    "T18n0848_001:0008a07": "　及餘諸眷屬　　慧者善分布",
    "T18n0848_001:0008a08": "　左置日天眾　　在於輿輅中",
    "T18n0848_001:0008a09": "　勝無勝妃等　　翼從而侍衛",
    "T18n0848_001:0008a10": "　大梵在其右　　四面持髮冠",
    "T18n0848_001:0008a11": "　唵字相為印　　執蓮在鵝上",
    "T18n0848_001:0008a12": "　西方諸地神　　辯才及毘紐",
    "T18n0848_001:0008a13": "　塞建那風神　　商羯羅月天",
    "T18n0848_001:0008a14": "　是等依龍方　　畫之勿遺謬",
    "T18n0848_001:0008a15": "　持真言行者　　以不迷惑心",
    "T18n0848_001:0008a16": "　佛子次應作　　持明大忿怒",
    "T18n0848_001:0008a17": "　右號無能勝　　左無能勝妃",
    "T18n0848_001:0008a18": "　持地神奉瓶　　虔敬而長跪",
    "T18n0848_001:0008a19": "　及二大龍王　　難陀拔難陀",
    "T18n0848_001:0008a20": "　對處廂曲中　　通門之大護",
    "T18n0848_001:0008a21": "　所餘釋種尊　　真言與印壇",
    "T18n0848_001:0008a22": "　所說一切法　　師應具開示",
    "T18n0848_001:0008a23": "　持真言行者　　次至第三院",
    "T18n0848_001:0008a24": "　先圖妙吉祥　　其身欝金色",
    "T18n0848_001:0008a25": "　五髻冠其頂　　猶如童子形",
    "T18n0848_001:0008a26": "　左持青蓮華　　上表金剛印",
    "T18n0848_001:0008a27": "　慈顏遍微笑　　坐於白蓮臺",
    "T18n0848_001:0008a28": "　妙相圓普光　　周匝互暉映",
    "T18n0848_001:0008a29": "　右邊應次畫　　網光童子身",
    "T18n0848_001:0008b01": "　執持眾寶網　　種種妙瓔珞",
    "T18n0848_001:0008b02": "　住寶蓮華座　　而觀佛長子",
    "T18n0848_001:0008b03": "　左邊畫五種　　與願金剛使",
    "T18n0848_001:0008b04": "　所謂髻設尼　　優婆髻設尼",
    "T18n0848_001:0008b05": "　及與質多羅　　地慧并請召",
    "T18n0848_001:0008b06": "　如是五使者　　五種奉教者",
    "T18n0848_001:0008b07": "　二眾共圍遶　　侍衛無勝智",
    "T18n0848_001:0008b08": "　行者於右方　　次作大名稱",
    "T18n0848_001:0008b09": "　除一切蓋障　　執持如意寶",
    "T18n0848_001:0008b10": "　捨於二分位　　當畫八菩薩",
    "T18n0848_001:0008b11": "　所謂除疑怪　　施一切無畏",
    "T18n0848_001:0008b12": "　除一切惡趣　　救意慧菩薩",
    "T18n0848_001:0008b13": "　悲念具慧者　　慈起大眾生",
    "T18n0848_001:0008b14": "　除一切熱惱　　不可思議慧",
    "T18n0848_001:0008b15": "　次復捨斯位　　至於北勝方",
    "T18n0848_001:0008b16": "　行者以一心　　憶持布眾綵",
    "T18n0848_001:0008b17": "　而造具善忍　　地藏摩訶薩",
    "T18n0848_001:0008b18": "　其座極巧嚴　　身處於焰胎",
    "T18n0848_001:0008b19": "　雜寶莊嚴地　　綺錯互相間",
    "T18n0848_001:0008b20": "　四寶為蓮華　　聖者所安住",
    "T18n0848_001:0008b21": "　及與大名稱　　無量諸菩薩",
    "T18n0848_001:0008b22": "　謂寶掌寶手　　及與持地等",
    "T18n0848_001:0008b23": "　寶印手堅意　　上首諸聖尊",
    "T18n0848_001:0008b24": "　各與無數眾　　前後共圍遶",
    "T18n0848_001:0008b25": "　次復於龍方　　當畫虛空藏",
    "T18n0848_001:0008b26": "　勤勇被白衣　　持刀生焰光",
    "T18n0848_001:0008b27": "　及與諸眷屬　　正覺所生子",
    "T18n0848_001:0008b28": "　各隨其次第　　列坐正蓮上",
    "T18n0848_001:0008b29": "　今說彼眷屬　　大我菩薩眾",
    "T18n0848_001:0008c01": "　應善圖藻繢　　諦誠勿迷忘",
    "T18n0848_001:0008c02": "　謂虛空無垢　　次名虛空慧",
    "T18n0848_001:0008c03": "　及清淨慧等　　行慧安慧等",
    "T18n0848_001:0008c04": "　如是諸菩薩　　常勤精進者",
    "T18n0848_001:0008c05": "　各如其次第　　而畫莊嚴身",
    "T18n0848_001:0008c06": "　略說大悲藏　　漫茶羅位竟",
    "T18n0848_001:0008c07": "爾時執金剛祕密主。於一切眾會中。諦觀大",
    "T18n0848_001:0008c08": "日世尊。目不暫瞬而說偈言。",
    "T18n0848_001:0008c09": "　一切智慧者　　出現於世間",
    "T18n0848_001:0008c10": "　如彼優曇華　　時時乃一現",
    "T18n0848_001:0008c11": "　真言所行道　　倍復甚難遇",
    "T18n0848_001:0008c12": "　無量俱胝劫　　所作眾罪業",
    "T18n0848_001:0008c13": "　見此漫茶羅　　消滅盡無餘",
    "T18n0848_001:0008c14": "　何況無量稱　　住真言行法",
    "T18n0848_001:0008c15": "　行此無上句　　真言救世者",
    "T18n0848_001:0008c16": "　止斷諸惡趣　　一切苦不生",
    "T18n0848_001:0008c17": "　若修如是行　　妙慧深不動",
    "T18n0848_001:0008c18": "時普集會一切大眾。及諸持金剛者。以一音",
    "T18n0848_001:0008c19": "聲讚歎金剛手言。",
    "T18n0848_001:0008c20": "　善哉善哉大勤勇　　汝已修行真言行",
    "T18n0848_001:0008c21": "　能問一切真言義　　我等咸有意思惟",
    "T18n0848_001:0008c22": "　一切現為汝證驗　　依住真言之行力",
    "T18n0848_001:0008c23": "　及餘菩提大心眾　　當得通達真言法",
    "T18n0848_001:0008c24": "爾時執金剛祕密主。復白世尊而說偈言。",
    "T18n0848_001:0008c25": "　云何彩色義　　復當以何色",
    "T18n0848_001:0008c26": "　云何而運布　　是色誰為初",
    "T18n0848_001:0008c27": "　門標旗量等　　廂衛亦如是",
    "T18n0848_001:0008c28": "　云何建諸門　　願尊說其量",
    "T18n0848_001:0008c29": "　奉食華香等　　及與眾寶瓶",
    "T18n0848_001:0009a01": "　云何引弟子　　云何令灌頂",
    "T18n0848_001:0009a02": "　云何供養師　　願說護摩處",
    "T18n0848_001:0009a03": "　云何真言相　　云何住三昧",
    "T18n0848_001:0009a04": "　如是發問已　　牟尼諸法王",
    "T18n0848_001:0009a05": "　告持金剛慧　　一心應諦聽",
    "T18n0848_001:0009a06": "　最勝真言道　　出生大乘果",
    "T18n0848_001:0009a07": "　汝今請問我　　為大有情說",
    "T18n0848_001:0009a08": "　染彼眾生界　　以法界之味",
    "T18n0848_001:0009a09": "　古佛所宣說　　是名為色義",
    "T18n0848_001:0009a10": "　先安布內色　　非安布外色",
    "T18n0848_001:0009a11": "　潔白最為初　　赤色為第二",
    "T18n0848_001:0009a12": "　如是黃及青　　漸次而彰著",
    "T18n0848_001:0009a13": "　一切內深玄　　是謂色先後",
    "T18n0848_001:0009a14": "　建立門幖幟　　量同中胎藏",
    "T18n0848_001:0009a15": "　廂衛亦如是　　華臺十六節",
    "T18n0848_001:0009a16": "　應知彼初門　　與內壇齊等",
    "T18n0848_001:0009a17": "　智者於外院　　漸次而增加",
    "T18n0848_001:0009a18": "　於彼廂衛中　　當建大護者",
    "T18n0848_001:0009a19": "　略說三摩地　　一心住於緣",
    "T18n0848_001:0009a20": "　廣義復殊異　　大眾生諦聽",
    "T18n0848_001:0009a21": "　佛說一切空　　正覺之等持",
    "T18n0848_001:0009a22": "　三昧證知心　　非從異緣得",
    "T18n0848_001:0009a23": "　彼如是境界　　一切如來定",
    "T18n0848_001:0009a24": "　故說為大空　　圓滿薩婆若",
    "T18n0848_001:0009a25": "大毘盧遮那成佛神變加持經卷第一"
}