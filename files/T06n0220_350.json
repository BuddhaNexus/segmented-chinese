{
    "T06n0220_350:0797a02": "大般若波羅蜜多經卷第三百五",
    "T06n0220_350:0797a03": "十",
    "T06n0220_350:0797a05": "三藏法師玄奘奉　詔譯",
    "T06n0220_350:0797a06": "初分相引攝品第六十之二",
    "T06n0220_350:0797a07": "具壽善現復白佛言：「世尊！云何菩薩摩訶薩",
    "T06n0220_350:0797a08": "安住靜慮波羅蜜多，引攝安忍波羅蜜多？」佛",
    "T06n0220_350:0797a09": "言：「善現！若菩薩摩訶薩安住靜慮波羅蜜多",
    "T06n0220_350:0797a10": "修學安忍，觀色如聚沫，觀受如浮泡，觀想如",
    "T06n0220_350:0797a11": "陽焰，觀行如芭蕉，觀識如幻事，作是觀時，於",
    "T06n0220_350:0797a12": "五取蘊不堅固想常現在前。復作是念：『諸法",
    "T06n0220_350:0797a13": "皆空無我、我所，色是誰色？受是誰受？想是誰",
    "T06n0220_350:0797a14": "想？行是誰行？識是誰識？』如是觀時，復作是念：",
    "T06n0220_350:0797a15": "『諸法皆空離我、我所，誰能割截？誰受割截？誰",
    "T06n0220_350:0797a16": "能毀罵？誰受毀罵？誰復於中發起瞋恨？』菩薩",
    "T06n0220_350:0797a17": "如是依止靜慮，審諦觀察能具安忍，復持如",
    "T06n0220_350:0797a18": "是安忍善根，與諸有情平等共有迴向無上正",
    "T06n0220_350:0797a19": "等菩提。以無所得而為方便。如是迴向大菩",
    "T06n0220_350:0797a20": "提時遠離三心，謂誰迴向？用何迴向？迴向何",
    "T06n0220_350:0797a21": "處？如是三心皆永不起。善現！是為菩薩摩訶",
    "T06n0220_350:0797a22": "薩安住靜慮波羅蜜多，引攝安忍波羅蜜多。」",
    "T06n0220_350:0797a23": "具壽善現復白佛言：「世尊！云何菩薩摩訶薩",
    "T06n0220_350:0797a24": "安住靜慮波羅蜜多，引攝精進波羅蜜多？」佛",
    "T06n0220_350:0797a25": "言：「善現！若菩薩摩訶薩安住靜慮波羅蜜多，",
    "T06n0220_350:0797a26": "發起種種勇猛精進，謂菩薩摩訶薩離欲惡",
    "T06n0220_350:0797a27": "不善法，有尋有伺，離生喜樂，入初靜慮具足",
    "T06n0220_350:0797a28": "住；尋伺寂靜，住內等淨，心一趣性，無尋無",
    "T06n0220_350:0797a29": "伺，定生喜樂，入第二靜慮具足住；離喜住捨，",
    "T06n0220_350:0797b01": "具念正知，領身受樂，聖者於中能說能捨",
    "T06n0220_350:0797b02": "具念樂住，入第三靜慮具足住；斷樂斷苦，先",
    "T06n0220_350:0797b03": "喜憂沒，不苦不樂，捨念清淨，入第四靜慮具",
    "T06n0220_350:0797b04": "足住。「菩薩如是修靜慮時，於諸靜慮及靜慮",
    "T06n0220_350:0797b05": "支皆不取相，發起殊勝神境智通，能作無邊",
    "T06n0220_350:0797b06": "大神變事，所謂震動十方世界，變一為多、變",
    "T06n0220_350:0797b07": "多為一，或隱或顯迅速無礙，山崖牆壁直",
    "T06n0220_350:0797b08": "過如空，陵虛往來猶如飛鳥，地中出沒如",
    "T06n0220_350:0797b09": "出沒水，水上經行如經行地，身出煙焰如燎",
    "T06n0220_350:0797b10": "高原，體注眾流如銷雪嶺，日月神德威勢難",
    "T06n0220_350:0797b11": "當，以手捫摩光明隱蔽，乃至淨居轉身自在，",
    "T06n0220_350:0797b12": "如斯神變其數無邊。「發起殊勝天耳智通，明",
    "T06n0220_350:0797b13": "了清淨過人天耳，能如實聞十方世界情、非",
    "T06n0220_350:0797b14": "情類種種音聲，所謂遍聞諸地獄聲、傍生聲、",
    "T06n0220_350:0797b15": "鬼界聲、人聲、天聲、聲聞聲、獨覺聲、菩薩聲、諸",
    "T06n0220_350:0797b16": "佛聲、訶毀生死聲、讚歎涅槃聲、棄背有為聲、",
    "T06n0220_350:0797b17": "趣向菩提聲、厭惡有漏聲、欣樂無漏聲、稱揚",
    "T06n0220_350:0797b18": "三寶聲、制伏邪道聲、論議決擇聲、諷誦經典",
    "T06n0220_350:0797b19": "聲、勸斷惡法聲、令修善法聲、拔濟苦難聲，如",
    "T06n0220_350:0797b20": "是等聲若大若小悉聞無礙。「引發殊勝他心",
    "T06n0220_350:0797b21": "智通，能如實知十方世界他有情類心、心所",
    "T06n0220_350:0797b22": "法，所謂遍知他有情類，若有貪心若離貪心、",
    "T06n0220_350:0797b23": "若有瞋心若離瞋心、若有癡心若離癡心、若",
    "T06n0220_350:0797b24": "有愛心若離愛心、若有取心若離取心、若聚",
    "T06n0220_350:0797b25": "心若散心、若小心若大心、若舉心若下心、若",
    "T06n0220_350:0797b26": "寂靜心若不寂靜心、若掉心若不掉心、若定",
    "T06n0220_350:0797b27": "心若不定心、若解脫心若不解脫心、若有漏",
    "T06n0220_350:0797b28": "心若無漏心、若修心若不修心、若有上心若",
    "T06n0220_350:0797b29": "無上心，如是等心皆如實知。「發起殊勝宿住",
    "T06n0220_350:0797c01": "智通，如實念知十方世界無量有情諸宿住",
    "T06n0220_350:0797c02": "事，所謂隨念若自若他一心、十心、百心、千心、",
    "T06n0220_350:0797c03": "多百千心頃諸宿住事，或復隨念一日、十日、",
    "T06n0220_350:0797c04": "百日、千日、多百千日諸宿住事，或復隨念一",
    "T06n0220_350:0797c05": "月、十月、百月、千月、多百千月諸宿住事，或復",
    "T06n0220_350:0797c06": "隨念一年、十年、百年、千年、多百千年諸宿住",
    "T06n0220_350:0797c07": "事，或復隨念一劫、十劫、百劫、千劫、多百千劫，",
    "T06n0220_350:0797c08": "乃至無量無數百千俱胝那庾多劫諸宿住",
    "T06n0220_350:0797c09": "事，或復隨念前際所有諸宿住事，如是處時，",
    "T06n0220_350:0797c10": "有如是名、如是姓、如是種類、如是食、如是久",
    "T06n0220_350:0797c11": "住、如是壽限、如是長壽、如是受樂、如是受",
    "T06n0220_350:0797c12": "苦、從彼處沒來生此間、從此間沒往生彼處、",
    "T06n0220_350:0797c13": "如是狀貌、如是言說，若略若廣，若自若他，諸",
    "T06n0220_350:0797c14": "宿住事皆隨念知。「引發殊勝天眼智通，明了",
    "T06n0220_350:0797c15": "清淨過人天眼，能如實見十方世界有情無",
    "T06n0220_350:0797c16": "情種種色像，所謂普見諸有情類死時生時",
    "T06n0220_350:0797c17": "妙色麁色、善趣惡趣、若勝若劣，諸如是等種",
    "T06n0220_350:0797c18": "種色像。因此復知諸有情類隨業力用受生",
    "T06n0220_350:0797c19": "差別，如是有情成就身惡行、成就語惡行、成",
    "T06n0220_350:0797c20": "就意惡行，毀謗賢聖邪見因緣，身壞命終當",
    "T06n0220_350:0797c21": "墮惡趣，或生地獄，或生傍生，或生鬼界，或",
    "T06n0220_350:0797c22": "生邊地下賤悖惡有情類中受諸苦惱。如是",
    "T06n0220_350:0797c23": "有情成就身妙行、成就語妙行、成就意妙行，",
    "T06n0220_350:0797c24": "稱讚賢聖正見因緣，身壞命終當昇善趣，或",
    "T06n0220_350:0797c25": "生天上，或生人中，受諸快樂，如是有情種種",
    "T06n0220_350:0797c26": "業類受果差別皆如實知。「菩薩住此五妙神",
    "T06n0220_350:0797c27": "通，從一佛國往一佛國，親近供養諸佛世尊，",
    "T06n0220_350:0797c28": "請問諸佛甚深法義，種植無量微妙善根，成",
    "T06n0220_350:0797c29": "熟有情、嚴淨佛土，勤修種種諸菩薩行。持此",
    "T06n0220_350:0798a01": "善根不求聲聞、獨覺等地，與諸有情平等共",
    "T06n0220_350:0798a02": "有迴向無上正等菩提。以無所得而為方便，",
    "T06n0220_350:0798a03": "如是迴向大菩提時遠離三心，謂誰迴向？用",
    "T06n0220_350:0798a04": "何迴向？迴向何處？如是三心皆永不起。善現！",
    "T06n0220_350:0798a05": "是為菩薩摩訶薩安住靜慮波羅蜜多，引攝精",
    "T06n0220_350:0798a06": "進波羅蜜多。」",
    "T06n0220_350:0798a07": "具壽善現復白佛言：「世尊！云何菩薩摩訶薩",
    "T06n0220_350:0798a08": "安住靜慮波羅蜜多，引攝般若波羅蜜多？」佛",
    "T06n0220_350:0798a09": "言：「善現！若菩薩摩訶薩安住靜慮波羅蜜多，",
    "T06n0220_350:0798a10": "觀色不可得，觀受、想、行、識不可得；觀眼處不",
    "T06n0220_350:0798a11": "可得，觀耳、鼻、舌、身、意處不可得；觀色處不可",
    "T06n0220_350:0798a12": "得，觀聲、香、味、觸、法處不可得；觀眼界不可得，",
    "T06n0220_350:0798a13": "觀耳、鼻、舌、身、意界不可得；觀色界不可得，觀",
    "T06n0220_350:0798a14": "聲、香、味、觸、法界不可得；觀眼識界不可得，觀",
    "T06n0220_350:0798a15": "耳、鼻、舌、身、意識界不可得；觀眼觸不可得，觀",
    "T06n0220_350:0798a16": "耳、鼻、舌、身、意觸不可得；觀眼觸為緣所生諸",
    "T06n0220_350:0798a17": "受不可得，觀耳、鼻、舌、身、意觸為緣所生諸受",
    "T06n0220_350:0798a18": "不可得；觀地界不可得，觀水、火、風、空、識界不",
    "T06n0220_350:0798a19": "可得；觀無明不可得，觀行、識、名色、六處、觸、受、",
    "T06n0220_350:0798a20": "愛、取、有、生、老死愁歎苦憂惱不可得；觀布施",
    "T06n0220_350:0798a21": "波羅蜜多不可得，觀淨戒、安忍、精進、靜慮、般",
    "T06n0220_350:0798a22": "若波羅蜜多不可得；觀內空不可得，觀外空、",
    "T06n0220_350:0798a23": "內外空、空空、大空、勝義空、有為空、無為空、畢竟",
    "T06n0220_350:0798a24": "空、無際空、散空、無變異空、本性空、自相空、共相",
    "T06n0220_350:0798a25": "空、一切法空、不可得空、無性空、自性空、無性自",
    "T06n0220_350:0798a26": "性空不可得；觀真如不可得，觀法界、法性、不",
    "T06n0220_350:0798a27": "虛妄性、不變異性、平等性、離生性、法定、法住、實",
    "T06n0220_350:0798a28": "際、虛空界、不思議界不可得；觀苦聖諦不可",
    "T06n0220_350:0798a29": "得，觀集、滅、道聖諦不可得；觀四靜慮不可得，",
    "T06n0220_350:0798b01": "觀四無量、四無色定不可得；觀八解脫不可",
    "T06n0220_350:0798b02": "得，觀八勝處、九次第定、十遍處不可得；觀四",
    "T06n0220_350:0798b03": "念住不可得，觀四正斷、四神足、五根、五力、七",
    "T06n0220_350:0798b04": "等覺支、八聖道支不可得；觀空解脫門不可",
    "T06n0220_350:0798b05": "得，觀無相、無願解脫門不可得；觀五眼不可",
    "T06n0220_350:0798b06": "得，觀六神通不可得；觀佛十力不可得，觀四",
    "T06n0220_350:0798b07": "無所畏、四無礙解、大慈、大悲、大喜、大捨、十八佛",
    "T06n0220_350:0798b08": "不共法不可得；觀無忘失法不可得，觀恒住",
    "T06n0220_350:0798b09": "捨性不可得；觀一切智不可得，觀道相智、一",
    "T06n0220_350:0798b10": "切相智不可得；觀一切陀羅尼門不可得，觀",
    "T06n0220_350:0798b11": "一切三摩地門不可得；觀預流果不可得，觀",
    "T06n0220_350:0798b12": "一來、不還、阿羅漢果不可得；觀獨覺菩提不",
    "T06n0220_350:0798b13": "可得，觀一切菩薩摩訶薩行不可得；觀諸佛",
    "T06n0220_350:0798b14": "無上正等菩提不可得；觀有為界不可得，觀",
    "T06n0220_350:0798b15": "無為界不可得。如是菩薩觀一切法不可得",
    "T06n0220_350:0798b16": "故無作，無作故無生，無生故無滅，無滅故畢",
    "T06n0220_350:0798b17": "竟清淨常住無變。所以者何？以一切法如來",
    "T06n0220_350:0798b18": "出世若不出世，安住法性、安住法界、安住法",
    "T06n0220_350:0798b19": "住、安住法定，無生無滅恒無變易。是菩薩摩",
    "T06n0220_350:0798b20": "訶薩心常無亂，恒時安住一切智智相應作",
    "T06n0220_350:0798b21": "意，如實觀察一切法性都無所有，復持如是",
    "T06n0220_350:0798b22": "妙慧善根，與諸有情平等共有迴向無上正",
    "T06n0220_350:0798b23": "等菩提。以無所得而為方便，如是迴向大菩",
    "T06n0220_350:0798b24": "提時遠離三心，謂誰迴向？用何迴向？迴向何",
    "T06n0220_350:0798b25": "處？如是三心皆永不起。善現！是為菩薩摩訶",
    "T06n0220_350:0798b26": "薩安住靜慮波羅蜜多，引攝般若波羅蜜多。」",
    "T06n0220_350:0798b27": "爾時，具壽善現白佛言：「世尊！云何菩薩摩訶",
    "T06n0220_350:0798b28": "薩安住般若波羅蜜多，引攝布施波羅蜜多？」",
    "T06n0220_350:0798b29": "佛言：「善現！若菩薩摩訶薩安住般若波羅蜜",
    "T06n0220_350:0798c01": "多，觀一切法空無所有。」具壽善現即白佛言：",
    "T06n0220_350:0798c02": "「云何菩薩摩訶薩觀一切法空無所有？」佛言：",
    "T06n0220_350:0798c03": "「善現！是菩薩摩訶薩安住般若波羅蜜多，觀",
    "T06n0220_350:0798c04": "內空性，內空性不可得；觀外空性，外空性不",
    "T06n0220_350:0798c05": "可得；觀內外空性，內外空性不可得；觀空",
    "T06n0220_350:0798c06": "空性，空空性不可得；觀大空性，大空性不可",
    "T06n0220_350:0798c07": "得；觀勝義空性，勝義空性不可得；觀有為空",
    "T06n0220_350:0798c08": "性，有為空性不可得；觀無為空性，無為空性",
    "T06n0220_350:0798c09": "不可得；觀畢竟空性，畢竟空性不可得；觀無",
    "T06n0220_350:0798c10": "際空性，無際空性不可得；觀散空性，散空性",
    "T06n0220_350:0798c11": "不可得；觀無變異空性，無變異空性不可得；",
    "T06n0220_350:0798c12": "觀本性空性，本性空性不可得；觀自相空性，",
    "T06n0220_350:0798c13": "自相空性不可得；觀共相空性，共相空性不",
    "T06n0220_350:0798c14": "可得；觀一切法空性，一切法空性不可得；觀",
    "T06n0220_350:0798c15": "不可得空性，不可得空性不可得；觀無性空",
    "T06n0220_350:0798c16": "性，無性空性不可得；觀自性空性，自性空性",
    "T06n0220_350:0798c17": "不可得；觀無性自性空性，無性自性空性不",
    "T06n0220_350:0798c18": "可得。「是菩薩摩訶薩安住如是諸空觀中，不",
    "T06n0220_350:0798c19": "得色若空若不空，不得受、想、行、識若空若不",
    "T06n0220_350:0798c20": "空；不得眼處若空若不空，不得耳、鼻、舌、身、意",
    "T06n0220_350:0798c21": "處若空若不空；不得色處若空若不空，不",
    "T06n0220_350:0798c22": "得聲、香、味、觸、法處若空若不空；不得眼界若",
    "T06n0220_350:0798c23": "空若不空，不得耳、鼻、舌、身、意界若空若不空；",
    "T06n0220_350:0798c24": "不得色界若空若不空，不得聲、香、味、觸、法界",
    "T06n0220_350:0798c25": "若空若不空；不得眼識界若空若不空，不得",
    "T06n0220_350:0798c26": "耳、鼻、舌、身、意識界若空若不空；不得眼觸若",
    "T06n0220_350:0798c27": "空若不空，不得耳、鼻、舌、身、意觸若空若不空；",
    "T06n0220_350:0798c28": "不得眼觸為緣所生諸受若空若不空，不得",
    "T06n0220_350:0798c29": "耳、鼻、舌、身、意觸為緣所生諸受若空若不空；",
    "T06n0220_350:0799a01": "不得地界若空若不空，不得水、火、風、空、識界",
    "T06n0220_350:0799a02": "若空若不空；不得無明若空若不空，不得",
    "T06n0220_350:0799a03": "行、識、名色、六處、觸、受、愛、取、有、生、老死愁歎苦憂",
    "T06n0220_350:0799a04": "惱若空若不空；不得布施波羅蜜多若空若",
    "T06n0220_350:0799a05": "不空，不得淨戒、安忍、精進、靜慮、般若波羅蜜",
    "T06n0220_350:0799a06": "多若空若不空；不得內空若空若不空，不得",
    "T06n0220_350:0799a07": "外空、內外空、空空、大空、勝義空、有為空、無為空、",
    "T06n0220_350:0799a08": "畢竟空、無際空、散空、無變異空、本性空、自相空、",
    "T06n0220_350:0799a09": "共相空、一切法空、不可得空、無性空、自性空、無",
    "T06n0220_350:0799a10": "性自性空若空若不空；不得真如若空若不",
    "T06n0220_350:0799a11": "空，不得法界、法性、不虛妄性、不變異性、平等",
    "T06n0220_350:0799a12": "性、離生性、法定、法住、實際、虛空界、不思議界若",
    "T06n0220_350:0799a13": "空若不空；不得苦聖諦若空若不空，不得集、",
    "T06n0220_350:0799a14": "滅、道聖諦若空若不空；不得四靜慮若空若",
    "T06n0220_350:0799a15": "不空，不得四無量、四無色定若空若不空；不",
    "T06n0220_350:0799a16": "得八解脫若空若不空，不得八勝處、九次第",
    "T06n0220_350:0799a17": "定、十遍處若空若不空；不得四念住若空若",
    "T06n0220_350:0799a18": "不空，不得四正斷、四神足、五根、五力、七等覺",
    "T06n0220_350:0799a19": "支、八聖道支若空若不空；不得空解脫門若",
    "T06n0220_350:0799a20": "空若不空，不得無相、無願解脫門若空若不",
    "T06n0220_350:0799a21": "空；不得五眼若空若不空，不得六神通若空",
    "T06n0220_350:0799a22": "若不空；不得佛十力若空若不空，不得四無",
    "T06n0220_350:0799a23": "所畏、四無礙解、大慈、大悲、大喜、大捨、十八佛不",
    "T06n0220_350:0799a24": "共法若空若不空；不得無忘失法若空若不",
    "T06n0220_350:0799a25": "空，不得恒住捨性若空若不空；不得一切智",
    "T06n0220_350:0799a26": "若空若不空，不得道相智、一切相智若空若",
    "T06n0220_350:0799a27": "不空；不得一切陀羅尼門若空若不空，不得",
    "T06n0220_350:0799a28": "一切三摩地門若空若不空；不得預流果若",
    "T06n0220_350:0799a29": "空若不空，不得一來、不還、阿羅漢果若空若",
    "T06n0220_350:0799b01": "不空；不得獨覺菩提若空若不空；不得一切",
    "T06n0220_350:0799b02": "菩薩摩訶薩行若空若不空；不得諸佛無上",
    "T06n0220_350:0799b03": "正等菩提若空若不空；不得有為界若空若",
    "T06n0220_350:0799b04": "不空，不得無為界若空若不空。「是菩薩摩訶",
    "T06n0220_350:0799b05": "薩如是安住甚深般若波羅蜜多，於諸有情",
    "T06n0220_350:0799b06": "所有布施，若食、若飲、若乘、若衣，若諸香華、臥",
    "T06n0220_350:0799b07": "具、舍宅、燈燭、床座，若諸金銀、末尼、真珠、末羅",
    "T06n0220_350:0799b08": "羯多、螺貝、璧玉、珊瑚、石藏、帝青、金剛、吠瑠璃等",
    "T06n0220_350:0799b09": "種種珍寶，若諸醫藥、塗香、末香、財穀、資具，諸",
    "T06n0220_350:0799b10": "如是等皆觀為空。若能施、若所施、若施福，如",
    "T06n0220_350:0799b11": "是一切亦觀為空。「是時，菩薩慳心、著心畢竟",
    "T06n0220_350:0799b12": "不起。所以者何？是菩薩摩訶薩行深般若波",
    "T06n0220_350:0799b13": "羅蜜多，從初發心乃至安坐妙菩提座，如是",
    "T06n0220_350:0799b14": "分別一切不起。如諸如來、應、正等覺未甞暫",
    "T06n0220_350:0799b15": "起慳心、著心，是菩薩摩訶薩亦復如是，行深",
    "T06n0220_350:0799b16": "般若波羅蜜多，慳心、著心皆永不起。「善現當",
    "T06n0220_350:0799b17": "知！甚深般若波羅蜜多是諸菩薩摩訶薩師，",
    "T06n0220_350:0799b18": "能令菩薩摩訶薩眾不起一切妄想分別，諸",
    "T06n0220_350:0799b19": "菩薩摩訶薩安住如是甚深般若波羅蜜多，所",
    "T06n0220_350:0799b20": "行布施皆無染著，復持如是布施善根，與諸",
    "T06n0220_350:0799b21": "有情平等共有迴向無上正等菩提。以無所",
    "T06n0220_350:0799b22": "得而為方便，如是迴向大菩提時遠離三心，",
    "T06n0220_350:0799b23": "謂誰迴向？用何迴向？迴向何處？如是三心皆",
    "T06n0220_350:0799b24": "永不起。善現！是為菩薩摩訶薩安住般若波",
    "T06n0220_350:0799b25": "羅蜜多，引攝布施波羅蜜多。」具壽善現復白",
    "T06n0220_350:0799b26": "佛言：「世尊！云何菩薩摩訶薩安住般若波羅",
    "T06n0220_350:0799b27": "蜜多，引攝淨戒波羅蜜多？」佛言：「善現！若菩薩",
    "T06n0220_350:0799b28": "摩訶薩安住般若波羅蜜多，不起聲聞、獨覺等",
    "T06n0220_350:0799b29": "心。何以故？是菩薩摩訶薩觀諸聲聞、獨覺等",
    "T06n0220_350:0799c01": "地皆不可得，迴向聲聞、獨覺等心及彼身語",
    "T06n0220_350:0799c02": "亦不可得。是菩薩摩訶薩安住般若波羅蜜",
    "T06n0220_350:0799c03": "多，從初發心乃至安坐妙菩提座，於其中間",
    "T06n0220_350:0799c04": "自離斷生命，亦勸他離斷生命，無倒稱揚離",
    "T06n0220_350:0799c05": "斷生命法，歡喜讚歎離斷生命者；自離不與",
    "T06n0220_350:0799c06": "取，亦勸他離不與取，無倒稱揚離不與取法，",
    "T06n0220_350:0799c07": "歡喜讚歎離不與取者；自離欲邪行，亦勸他",
    "T06n0220_350:0799c08": "離欲邪行，無倒稱揚離欲邪行法，歡喜讚歎",
    "T06n0220_350:0799c09": "離欲邪行者；自離虛誑語，亦勸他離虛誑語，",
    "T06n0220_350:0799c10": "無倒稱揚離虛誑語法，歡喜讚歎離虛誑語",
    "T06n0220_350:0799c11": "者；自離麁惡語，亦勸他離麁惡語，無倒稱揚",
    "T06n0220_350:0799c12": "離麁惡語法，歡喜讚歎離麁惡語者；自離離",
    "T06n0220_350:0799c13": "間語，亦勸他離離間語，無倒稱揚離離間語",
    "T06n0220_350:0799c14": "法，歡喜讚歎離離間語者；自離雜穢語，亦勸",
    "T06n0220_350:0799c15": "他離雜穢語，無倒稱揚離雜穢語法，歡喜讚",
    "T06n0220_350:0799c16": "歎離雜穢語者；自離貪欲，亦勸他離貪欲，無",
    "T06n0220_350:0799c17": "倒稱揚離貪欲法，歡喜讚歎離貪欲者；自離",
    "T06n0220_350:0799c18": "瞋恚，亦勸他離瞋恚，無倒稱揚離瞋恚法，歡",
    "T06n0220_350:0799c19": "喜讚歎離瞋恚者；自離邪見，亦勸他離邪見，",
    "T06n0220_350:0799c20": "無倒稱揚離邪見法，歡喜讚歎離邪見者。是",
    "T06n0220_350:0799c21": "菩薩摩訶薩持此淨戒所生善根，不求欲界、",
    "T06n0220_350:0799c22": "色無色界，不求聲聞及獨覺地，但持如是淨",
    "T06n0220_350:0799c23": "戒善根，與諸有情平等共有迴向無上正等",
    "T06n0220_350:0799c24": "菩提。以無所得而為方便，如是迴向大菩提",
    "T06n0220_350:0799c25": "時遠離三心，謂誰迴向？用何迴向？迴向何處？",
    "T06n0220_350:0799c26": "如是三心皆永不起。善現！是為菩薩摩訶薩",
    "T06n0220_350:0799c27": "安住般若波羅蜜多，引攝淨戒波羅蜜多。」具",
    "T06n0220_350:0799c28": "壽善現復白佛言：「世尊！云何菩薩摩訶薩安",
    "T06n0220_350:0799c29": "住般若波羅蜜多，引攝安忍波羅蜜多？」佛言：",
    "T06n0220_350:0800a01": "「善現！若菩薩摩訶薩安住般若波羅蜜多起",
    "T06n0220_350:0800a02": "隨順忍，得此忍已，常作是念：『一切法中無有",
    "T06n0220_350:0800a03": "一法若起若盡、若生若滅、若老若病、若能罵",
    "T06n0220_350:0800a04": "者若受罵者、若能謗者若受謗者、若能割",
    "T06n0220_350:0800a05": "者若受割者、若能截者若受截者、若能刺",
    "T06n0220_350:0800a06": "者若受刺者、若能破者若受破者、若能縛",
    "T06n0220_350:0800a07": "者若受縛者、若能打者若受打者、若能惱",
    "T06n0220_350:0800a08": "者若受惱者、若能殺者若受殺者，如是一",
    "T06n0220_350:0800a09": "切性相皆空，不應於中妄想分別。』是菩薩摩",
    "T06n0220_350:0800a10": "訶薩從初發心乃至安坐妙菩提座，於其中",
    "T06n0220_350:0800a11": "間假使一切有情之類皆來毀謗、訶責、凌辱，",
    "T06n0220_350:0800a12": "以諸刀、杖、瓦、石塊等加害、捶打、割截、斫刺，乃",
    "T06n0220_350:0800a13": "至分解身諸支節。菩薩爾時心無變異，但作",
    "T06n0220_350:0800a14": "是念：『甚可恠哉！諸法性中都無毀謗、訶責、凌",
    "T06n0220_350:0800a15": "辱、加害等事，而諸有情妄想分別謂為實有，",
    "T06n0220_350:0800a16": "發起種種煩惱惡業，現在當來受諸苦惱。』是",
    "T06n0220_350:0800a17": "菩薩摩訶薩復持如是安忍善根，與諸有情",
    "T06n0220_350:0800a18": "平等共有迴向無上正等菩提。以無所得而",
    "T06n0220_350:0800a19": "為方便，如是迴向大菩提時遠離三心，謂誰",
    "T06n0220_350:0800a20": "迴向？用何迴向？迴向何處？如是三心皆永不",
    "T06n0220_350:0800a21": "起。善現！是為菩薩摩訶薩安住般若波羅蜜",
    "T06n0220_350:0800a22": "多，引攝安忍波羅蜜多。」具壽善現復白佛言：",
    "T06n0220_350:0800a23": "「世尊！云何菩薩摩訶薩安住般若波羅蜜多，",
    "T06n0220_350:0800a24": "引攝精進波羅蜜多？」佛言：「善現！若菩薩摩訶",
    "T06n0220_350:0800a25": "薩安住般若波羅蜜多，勇猛精進為諸有情",
    "T06n0220_350:0800a26": "宣說正法身心無倦，是菩薩摩訶薩住四神",
    "T06n0220_350:0800a27": "足方便善巧，身心精進常無懈息，能往一世",
    "T06n0220_350:0800a28": "界、或十世界、或百世界、或千世界、或百千世",
    "T06n0220_350:0800a29": "界、或百千俱胝那庾多世界諸有情所，宣說",
    "T06n0220_350:0800b01": "正法方便教導，令住布施波羅蜜多，方便教",
    "T06n0220_350:0800b02": "導令住淨戒、安忍、精進、靜慮、般若波羅蜜多；",
    "T06n0220_350:0800b03": "方便教導令住內空，方便教導令住外空、內",
    "T06n0220_350:0800b04": "外空、空空、大空、勝義空、有為空、無為空、畢竟空、",
    "T06n0220_350:0800b05": "無際空、散空、無變異空、本性空、自相空、共相空、",
    "T06n0220_350:0800b06": "一切法空、不可得空、無性空、自性空、無性自性",
    "T06n0220_350:0800b07": "空；方便教導令住真如，方便教導令住法界、",
    "T06n0220_350:0800b08": "法性、不虛妄性、不變異性、平等性、離生性、法定、",
    "T06n0220_350:0800b09": "法住、實際、虛空界、不思議界；方便教導令住",
    "T06n0220_350:0800b10": "苦聖諦，方便教導令住集、滅、道聖諦；方便教",
    "T06n0220_350:0800b11": "導令住四靜慮，方便教導令住四無量、四無",
    "T06n0220_350:0800b12": "色定；方便教導令住八解脫，方便教導令住",
    "T06n0220_350:0800b13": "八勝處、九次第定、十遍處；方便教導令住四",
    "T06n0220_350:0800b14": "念住，方便教導令住四正斷、四神足、五根、五",
    "T06n0220_350:0800b15": "力、七等覺支、八聖道支；方便教導令住空解",
    "T06n0220_350:0800b16": "脫門，方便教導令住無相、無願解脫門；方",
    "T06n0220_350:0800b17": "便教導令住五眼，方便教導令住六神通；方",
    "T06n0220_350:0800b18": "便教導令住佛十力，方便教導令住四無所",
    "T06n0220_350:0800b19": "畏、四無礙解、大慈、大悲、大喜、大捨、十八佛不共",
    "T06n0220_350:0800b20": "法；方便教導令住無忘失法，方便教導令住",
    "T06n0220_350:0800b21": "恒住捨性；方便教導令住一切智，方便教導",
    "T06n0220_350:0800b22": "令住道相智、一切相智；方便教導令住一切",
    "T06n0220_350:0800b23": "陀羅尼門，方便教導令住一切三摩地門；方",
    "T06n0220_350:0800b24": "便教導令住預流果，方便教導令住一來、不",
    "T06n0220_350:0800b25": "還、阿羅漢果；方便教導令住獨覺菩提；方便",
    "T06n0220_350:0800b26": "教導令住一切菩薩摩訶薩行；方便教導令",
    "T06n0220_350:0800b27": "住諸佛無上正等菩提。「雖令安住如上所說",
    "T06n0220_350:0800b28": "種種功德，而不令其住著有為或無為界。是",
    "T06n0220_350:0800b29": "菩薩摩訶薩復持如是精進善根，與諸有情",
    "T06n0220_350:0800c01": "平等共有迴向無上正等菩提。以無所得而",
    "T06n0220_350:0800c02": "為方便，如是迴向大菩提時遠離三心，謂誰",
    "T06n0220_350:0800c03": "迴向？用何迴向？迴向何處？如是三心皆永不",
    "T06n0220_350:0800c04": "起。善現！是為菩薩摩訶薩安住般若波羅蜜",
    "T06n0220_350:0800c05": "多，引攝精進波羅蜜多。」具壽善現復白佛言：",
    "T06n0220_350:0800c06": "「世尊！云何菩薩摩訶薩安住般若波羅蜜多，",
    "T06n0220_350:0800c07": "引攝靜慮波羅蜜多？」佛言：「善現！若菩薩摩訶",
    "T06n0220_350:0800c08": "薩安住般若波羅蜜多，除佛三摩地，於餘所",
    "T06n0220_350:0800c09": "有諸三摩地、若聲聞三摩地、若獨覺三摩地、",
    "T06n0220_350:0800c10": "若菩薩三摩地，皆能自在隨意入出。是菩薩",
    "T06n0220_350:0800c11": "摩訶薩安住自在三摩地中，於八解脫皆能",
    "T06n0220_350:0800c12": "自在順逆入出。云何為八？謂有色觀諸",
    "T06n0220_350:0800c13": "色，是初解脫；內無色想觀外諸色，是第二解",
    "T06n0220_350:0800c14": "脫；淨解脫身作證，是第三解脫；超一切色想，",
    "T06n0220_350:0800c15": "滅有對想，不思惟種種想，入無邊空，空無邊",
    "T06n0220_350:0800c16": "處定具足住，是第四解脫；超一切空無邊處",
    "T06n0220_350:0800c17": "定，入無邊識，識無邊處定具足住，是第五解",
    "T06n0220_350:0800c18": "脫；超一切識無邊處定，入無少所有，無所有",
    "T06n0220_350:0800c19": "處定具足住，是第六解脫；超一切無所有處",
    "T06n0220_350:0800c20": "定，入非想非非想處定具足住，是第七解脫；",
    "T06n0220_350:0800c21": "超一切非想非非想處定，入滅想受定具足",
    "T06n0220_350:0800c22": "住，是第八解脫。是菩薩摩訶薩能於如是八",
    "T06n0220_350:0800c23": "解脫中，若順若逆入出自在，復能於彼九次",
    "T06n0220_350:0800c24": "第定，自在隨意順逆入出。云何為九？謂離欲",
    "T06n0220_350:0800c25": "惡不善法，有尋有伺，離生喜樂，入初靜慮具",
    "T06n0220_350:0800c26": "足住，是初次第定；尋伺寂靜，住內等淨，心一",
    "T06n0220_350:0800c27": "趣性，無尋無伺，定生喜樂，入第二靜慮具足",
    "T06n0220_350:0800c28": "住，是第二次第定；離喜住捨，具念正知，領身",
    "T06n0220_350:0800c29": "受樂，聖者於中能說能捨具念樂住，入第三",
    "T06n0220_350:0801a01": "靜慮具足住，是第三次第定；斷樂斷苦，先喜",
    "T06n0220_350:0801a02": "憂沒，不苦不樂，捨念清淨，入第四靜慮具足",
    "T06n0220_350:0801a03": "住，是第四次第定；超一切色想，滅有對想，",
    "T06n0220_350:0801a04": "不思惟種種想，入無邊空，空無邊處定具足",
    "T06n0220_350:0801a05": "住，是第五次第定；超一切空無邊處定，入無",
    "T06n0220_350:0801a06": "邊識，識無邊處定具足住，是第六次第定，超",
    "T06n0220_350:0801a07": "一切識無邊處定，入無少所有，無所有處定",
    "T06n0220_350:0801a08": "具足住，是第七次第定；超一切無所有處定，",
    "T06n0220_350:0801a09": "入非想非非想處定具足住，是第八次第定；",
    "T06n0220_350:0801a10": "超一切非想非非想處定，入滅想受定具足",
    "T06n0220_350:0801a11": "住，是第九次第定。是菩薩摩訶薩能於如是",
    "T06n0220_350:0801a12": "九次第定，若順若逆入出自在。「善現當知！是",
    "T06n0220_350:0801a13": "菩薩摩訶薩於八解脫、九次第定善成熟已，",
    "T06n0220_350:0801a14": "復能入菩薩摩訶薩師子頻申三摩地。云何",
    "T06n0220_350:0801a15": "名為菩薩摩訶薩師子頻申三摩地？善現！若",
    "T06n0220_350:0801a16": "菩薩摩訶薩離欲惡不善法，有尋有伺，離生",
    "T06n0220_350:0801a17": "喜樂，入初靜慮具足住；尋伺寂靜，住內等淨，",
    "T06n0220_350:0801a18": "心一趣性，無尋無伺，定生喜樂，入第二靜慮",
    "T06n0220_350:0801a19": "具足住；離喜住捨，具念正知，領身受樂，聖者",
    "T06n0220_350:0801a20": "於中能說能捨具念樂住，入第三靜慮具足",
    "T06n0220_350:0801a21": "住；斷樂斷苦，先喜憂沒，不苦不樂，捨念清淨，",
    "T06n0220_350:0801a22": "入第四靜慮具足住；超一切色想，滅有對想，",
    "T06n0220_350:0801a23": "不思惟種種想，入無邊空，空無邊處定具足",
    "T06n0220_350:0801a24": "住；超一切空無邊處定，入無邊識，識無邊處",
    "T06n0220_350:0801a25": "定具足住；超一切識無邊處定，入無少所有，",
    "T06n0220_350:0801a26": "無所有處定具足住；超一切無所有處定，入",
    "T06n0220_350:0801a27": "非想非非想處定具足住；超一切非想非非",
    "T06n0220_350:0801a28": "想處定，入滅想受定具足住。復從滅想受定",
    "T06n0220_350:0801a29": "起，還入非想非非想處定；從非想非非想處",
    "T06n0220_350:0801b01": "定起，入無所有處定；從無所有處定起，入識",
    "T06n0220_350:0801b02": "無邊處定；從識無邊處定起，入空無邊處定；",
    "T06n0220_350:0801b03": "從空無邊處定起，入第四靜慮；從第四靜慮",
    "T06n0220_350:0801b04": "起，入第三靜慮；從第三靜慮起，入第二靜慮；",
    "T06n0220_350:0801b05": "從第二靜慮起，入初靜慮。善現！是為菩薩摩",
    "T06n0220_350:0801b06": "訶薩師子頻申三摩地。「善現當知！是菩薩摩",
    "T06n0220_350:0801b07": "訶薩於師子頻申三摩地善成熟已，復能入",
    "T06n0220_350:0801b08": "菩薩摩訶薩集散三摩地。云何名為菩薩摩",
    "T06n0220_350:0801b09": "訶薩集散三摩地？善現！若菩薩摩訶薩離欲",
    "T06n0220_350:0801b10": "惡不善法，有尋有伺，離生喜樂，入初靜慮具",
    "T06n0220_350:0801b11": "足住；從初靜慮起，入第二靜慮具足住；從第",
    "T06n0220_350:0801b12": "二靜慮起，入第三靜慮具足住；從第三靜慮",
    "T06n0220_350:0801b13": "起，入第四靜慮具足住；從第四靜慮起，入空",
    "T06n0220_350:0801b14": "無邊處定具足住；從空無邊處定起，入識無",
    "T06n0220_350:0801b15": "邊處定具足住；從識無邊處定起，入無所有",
    "T06n0220_350:0801b16": "處定具足住；從無所有處定起，入非想非非",
    "T06n0220_350:0801b17": "想處定具足住；從非想非非想處定起，入滅",
    "T06n0220_350:0801b18": "想受定具足住；從滅想受定起，入初靜慮；從",
    "T06n0220_350:0801b19": "初靜慮起，入滅想受定；從滅想受定起，入第",
    "T06n0220_350:0801b20": "二靜慮；從第二靜慮起，入滅想受定；從滅想",
    "T06n0220_350:0801b21": "受定起，入第三靜慮；從第三靜慮起，入滅想",
    "T06n0220_350:0801b22": "受定，從滅想受定起，入第四靜慮；從第四靜",
    "T06n0220_350:0801b23": "慮起，入滅想受定；從滅想受定起，入空無邊",
    "T06n0220_350:0801b24": "處定；從空無邊處定起，入滅想受定；從滅想",
    "T06n0220_350:0801b25": "受定起，入識無邊處定；從識無邊處定起，入",
    "T06n0220_350:0801b26": "滅想受定；從滅想受定起，入無所有處定；從",
    "T06n0220_350:0801b27": "無所有處定起，入滅想受定；從滅想受定起，",
    "T06n0220_350:0801b28": "入非想非非想處定；從非想非非想處定起，",
    "T06n0220_350:0801b29": "入滅想受定；從滅想受定起，住不定心；從不",
    "T06n0220_350:0801c01": "定心，入滅想受定；從滅想受定起，住不定心；",
    "T06n0220_350:0801c02": "從不定心，入非想非非想處定；從非想非非",
    "T06n0220_350:0801c03": "想處定起，住不定心；從不定心，入無所有處",
    "T06n0220_350:0801c04": "定；從無所有處定起，住不定心；從不定心，入",
    "T06n0220_350:0801c05": "識無邊處定；從識無邊處定起，住不定心；從",
    "T06n0220_350:0801c06": "不定心，入空無邊處定；從空無邊處定起，住",
    "T06n0220_350:0801c07": "不定心；從不定心，入第四靜慮；從第四靜慮",
    "T06n0220_350:0801c08": "起，住不定心；從不定心，入第三靜慮；從第三",
    "T06n0220_350:0801c09": "靜慮起，住不定心；從不定心，入第二靜慮；從",
    "T06n0220_350:0801c10": "第二靜慮起，住不定心；從不定心，入初靜慮；",
    "T06n0220_350:0801c11": "從初靜慮起，住不定心。善現！是為菩薩摩訶",
    "T06n0220_350:0801c12": "薩集散三摩地。若菩薩摩訶薩安住集散三",
    "T06n0220_350:0801c13": "摩地中，得一切法平等實性。是菩薩摩訶薩",
    "T06n0220_350:0801c14": "復持如是靜慮善根，與諸有情平等共有迴",
    "T06n0220_350:0801c15": "向無上正等菩提。以無所得而為方便，如是",
    "T06n0220_350:0801c16": "迴向大菩提時遠離三心，謂誰迴向？用何迴",
    "T06n0220_350:0801c17": "向？迴向何處？如是三心皆永不起。善現！是為",
    "T06n0220_350:0801c18": "菩薩摩訶薩安住般若波羅蜜多，引攝靜慮波",
    "T06n0220_350:0801c19": "羅蜜多。」",
    "T06n0220_350:0801c20": "大般若波羅蜜多經卷第三百五十"
}