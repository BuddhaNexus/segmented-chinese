{
    "X86n1605_004:0527b01": "繼燈錄卷第四",
    "X86n1605_004:0527b02": "鼓山嗣祖沙門 元&#x8D12; 輯",
    "X86n1605_004:0527b03": "  臨濟宗",
    "X86n1605_004:0527b04": "南嶽下二十一世",
    "X86n1605_004:0527b05": "萬壽仁禪師法嗣",
    "X86n1605_004:0527b06": "杭州徑山南石文琇禪師[0527b06] 蘇之崑山李氏子。出家邑",
    "X86n1605_004:0527b07": "之紹隆院。&#x751E;問法要於虎丘行中禪師。得言外旨。洪",
    "X86n1605_004:0527b08": "武五年住蘇州普門。開堂日。僧問世尊出世天雨四",
    "X86n1605_004:0527b09": "花。和尚出世有何祥瑞。師曰一牛飲水五馬不嘶。曰。",
    "X86n1605_004:0527b10": "恁麼則&#x7188;怡的旨傳千古。寂照宗風播四方。師曰好",
    "X86n1605_004:0527b11": "事不如無。遷靈巖。上堂。正法眼藏&#x4E98;古&#x4E98;今。般若真",
    "X86n1605_004:0527b12": "燈照天照地。當陽無向背。直下絕承當。靈然獨露。透",
    "X86n1605_004:0527b13": "色透聲。廓爾現前。絕聞絕見。常在一切處。不為一切",
    "X86n1605_004:0527b14": "處所拘。非離一切時。不為一切時所攝。者裡見得。無",
    "X86n1605_004:0527b15": "迷無悟非後非先。百千法門無量妙義。不假思惟悉",
    "X86n1605_004:0527b16": "皆具足。建化法中斯為可矣。若是衲僧門下直須向",
    "X86n1605_004:0527b17": "百尺竿頭&#x6FF6;步。蟭螟裏裏藏身。娑婆擲去他方。妙喜",
    "X86n1605_004:0527b18": "拈來此土。不知承甚麼恩力得恁麼奇特。良久曰。慣",
    "X86n1605_004:0527b19": "從五鳳樓前過。手握金鞭賀太平。未幾退隱吳松之",
    "X86n1605_004:0527b20": "上。永樂初 詔天下儒釋道流之深通文義者纂脩",
    "X86n1605_004:0527b21": "永樂大典。師應 詔而起。留京三載。七年夏住徑山。",
    "X86n1605_004:0527b22": "上堂。森羅及萬象。一法之所印。前面是&#x9262;盂&#x5CEF;。中間",
    "X86n1605_004:0527b23": "是佛殿。喚甚麼作一法。良久曰。國一祖師元是崑山",
    "X86n1605_004:0527b24": "人。越四載。師以老病退歸於蘇之北山松院。一日無",
    "X86n1605_004:0527c01": "疾而逝。",
    "X86n1605_004:0527c02": "徑山銘禪師法嗣",
    "X86n1605_004:0527c03": "嘉興府天寧西白力金禪師[0527c03] 吳都姚氏子。幼依寶積",
    "X86n1605_004:0527c04": "院祝髮。初謁古鼎。鼎示以德山見龍潭話。從而有契。",
    "X86n1605_004:0527c05": "俾掌記室。未幾命首眾分座說法。至正丁酉出住瑞",
    "X86n1605_004:0527c06": "光。會天寧寺災。師為起廢。帝師授以圓通普濟之號。",
    "X86n1605_004:0527c07": "師自幼喪父。惟有母存。乃去城東一舍築孤雲菴以",
    "X86n1605_004:0527c08": "奉養焉。或譏之。師呵曰。你不見編蒲陳尊宿乎。何言",
    "X86n1605_004:0527c09": "之易易也。洪武初遷淨慈。四年春 詔住天界。見皇",
    "X86n1605_004:0527c10": "上于外朝。慰勞再三恩意優渥。即令內官送入院。繼",
    "X86n1605_004:0527c11": "復召入內庭。奏對稱 旨。 上大悅。是春 詔建廣",
    "X86n1605_004:0527c12": "薦法會于鍾山。命師總持齋事。五年復建大會。 大",
    "X86n1605_004:0527c13": "駕幸臨。命師闡揚第一義諦。自公侯以下環而聽之。",
    "X86n1605_004:0527c14": "靡不悅服。一日忽示弟子曰。吾有宿因未了。必當酬",
    "X86n1605_004:0527c15": "之。汝等勿以世相逼我。未幾示微疾。委順而化。茶毗",
    "X86n1605_004:0527c16": "舍利無數。塔于嘉興城西環翠蘭若。",
    "X86n1605_004:0527c17": "龍翔訢禪師法嗣",
    "X86n1605_004:0527c18": "南京天界覺原慧曇禪師[0527c18] 天台楊氏子。母夢吞明珠",
    "X86n1605_004:0527c19": "而娠。及生容貌嶷然。幼不與群童狎。長依越之法果",
    "X86n1605_004:0527c20": "寺出家。尋受具戒。初習教華嚴止觀無不貫練。尋棄",
    "X86n1605_004:0527c21": "去入禪。時笑隱唱道於中天竺。師往造焉。隱問何處",
    "X86n1605_004:0527c22": "來。師曰遊山來。隱曰笠子下拶破洛浦遍參底作麼",
    "X86n1605_004:0527c23": "生。師曰未入門時呈似了也。隱曰即今因甚不拈出。",
    "X86n1605_004:0527c24": "師擬議。隱便喝。師當下脫然有省。他日隱展兩手示",
    "X86n1605_004:0528a01": "師曰。八字打開了也。因甚不&#x808E;承當。師曰休來鈍置。",
    "X86n1605_004:0528a02": "隱曰近前來為汝說。師即掩耳而出。隱頷之。命侍香。",
    "X86n1605_004:0528a03": "尋掌藏于龍翔。至順二年初住牛首之祖堂。遷石城",
    "X86n1605_004:0528a04": "清&#x51C9;保寧蔣山。&#x52C5;改龍翔為天界。詔師住持。特授演",
    "X86n1605_004:0528a05": "梵善世利國崇教大禪師。上堂。一句子黑漆黑。無把",
    "X86n1605_004:0528a06": "柄。有準則。良久曰。會麼。碓搗東南。磨推西北。上堂。少",
    "X86n1605_004:0528a07": "室峰前。曹溪門下。燈燈相繼。的的相傳。自古自今絲",
    "X86n1605_004:0528a08": "毫不易。且以何為驗。樓臺上下火照火。車馬往來人",
    "X86n1605_004:0528a09": "看人。上堂。長者長法身。短者短法身。即今現前一眾",
    "X86n1605_004:0528a10": "坐立儼然。有長有短。諸人盡知盡見。畢竟阿那個是",
    "X86n1605_004:0528a11": "法身。若也會得。捧&#x9262;盂向香積世界喫飯。若也不會。",
    "X86n1605_004:0528a12": "長連床且喫粥喫飯。上堂。經有經師。論有論師。龍河",
    "X86n1605_004:0528a13": "放一線道。分科列段去也。拈拄杖卓一下曰。且道是",
    "X86n1605_004:0528a14": "何章句。上堂。只個現成公案。眾中領解者極多。錯會",
    "X86n1605_004:0528a15": "者不少。所以金&#x936E;不辨。玉石不分。龍河這裏直要分",
    "X86n1605_004:0528a16": "辨去也。張上座李上座。一個手臂長一個眼睛大。總",
    "X86n1605_004:0528a17": "似今日達磨一宗。教甚麼人擔荷。噓一聲下座。上堂。",
    "X86n1605_004:0528a18": "威音王已前。彌勒佛已後。有個現成公案未敢與汝",
    "X86n1605_004:0528a19": "說破。何故。心不負人。面無慚色。示眾。春風浩浩。春日",
    "X86n1605_004:0528a20": "遲遲。黃鸝啼在百花枝。個中無限意。消息有誰知。語",
    "X86n1605_004:0528a21": "未畢有僧出問曰。心意識遏捺不住時如何。師厲聲",
    "X86n1605_004:0528a22": "曰是誰遏捺。室中謂僧曰。二六時無汝啗啄分。無你",
    "X86n1605_004:0528a23": "趣向分。會麼。僧罔措。師曰。未明三八九。難免自沉吟。",
    "X86n1605_004:0528a24": "洪武三年奉使西域。至僧伽羅國。其王事師於佛山",
    "X86n1605_004:0528b01": "精舍。明年九月示寂。祔葬辟支佛塔。先是彼佛懸記。",
    "X86n1605_004:0528b02": "今之開祔適符其言。尚書回奏。 上&#x52C5;賜遺衣&#x585F;於",
    "X86n1605_004:0528b03": "雨花臺之左。",
    "X86n1605_004:0528b04": "南京天界寺季潭宗泐禪師[0528b04] 台之臨海周氏子。始生",
    "X86n1605_004:0528b05": "坐即跏趺。人異之。八歲從笑隱學佛。經書過目成誦。",
    "X86n1605_004:0528b06": "十四薙落。二十受具。一日隱問。國師三喚。侍者三應。",
    "X86n1605_004:0528b07": "於意云何。師曰何得刲肉作瘡。隱曰。將謂汝奇特。今",
    "X86n1605_004:0528b08": "故無所得也。師一喝。隱擬拈棒。師拂袖而出。元末隱",
    "X86n1605_004:0528b09": "徑山。洪武元年出世中竺。上堂。金剛王&#x5292;橫揮。千妖",
    "X86n1605_004:0528b10": "屏跡。爍迦羅眼洞照。萬物潛形。到此卷舒在己。殺活",
    "X86n1605_004:0528b11": "臨時。直得千歲巖申夭[跳-兆+孛]跳。錢塘水東流西流。諸人",
    "X86n1605_004:0528b12": "還知有也無。遂&#x7AEA;拂子曰。庭前石&#x7B0B;抽條也。會見高",
    "X86n1605_004:0528b13": "枝宿鳳凰。洪武四年遷徑山。 詔致天下高僧有學",
    "X86n1605_004:0528b14": "行者。師首應 詔至。奏對稱 旨。命住天界。五年",
    "X86n1605_004:0528b15": " 上建廣薦會于蔣山。親行三獻之禮。命師撰樂章召",
    "X86n1605_004:0528b16": "集諸幽爽。命師為陞座說法。十年冬 詔師箋釋心",
    "X86n1605_004:0528b17": "經．金剛．楞伽三經。丁巳奉使西域。十五年還朝授右",
    "X86n1605_004:0528b18": "街善世。復命育髮授以儒職。師姑奉命。至髮長。 上",
    "X86n1605_004:0528b19": "召而官之。師再辭。 上乃從之。賜師免官說。後以胡",
    "X86n1605_004:0528b20": "黨獲譴。著住鳳陽槎枒峰。十九年取歸越。五年以老",
    "X86n1605_004:0528b21": "賜歸。渡江至江浦之石佛寺。示疾喚侍者曰。者個&#x807B;。",
    "X86n1605_004:0528b22": "者茫然。師曰苦。遂寂。塔于天界訢公之後。",
    "X86n1605_004:0528b23": "九江府圓通約之崇裕禪師[0528b23] 毗陵陳氏子。年十六從",
    "X86n1605_004:0528b24": "壽昌院東林曉公為沙彌。具戒後首參元叟端。次謁",
    "X86n1605_004:0528c01": "斷崖義。皆未有所證入。乃往見笑隱。隱舉臨濟無位",
    "X86n1605_004:0528c02": "真人話詰之曰你還知麼。師不覺下拜。隱曰你何所",
    "X86n1605_004:0528c03": "見而作禮。師曰拜者非是他人。隱曰從門入者不是",
    "X86n1605_004:0528c04": "家珍。師曰和尚慎毋欺人。隱首&#x808E;之。留笑隱者十餘",
    "X86n1605_004:0528c05": "年。初住南禪。次住圓通。師重新之。不日而成。適符旻",
    "X86n1605_004:0528c06": "古佛三百年後大興佛法之讖。又遷育王亦起其廢。",
    "X86n1605_004:0528c07": "洪武五年秋 上建法會于鍾山。師應召至便殿問",
    "X86n1605_004:0528c08": "以佛法大意。師以偈獻。 上大悅賜食。 上前師或",
    "X86n1605_004:0528c09": "假寐。鼻息微有聲。鄰坐引裾覺之。 上笑曰。此老人",
    "X86n1605_004:0528c10": "無機心。誠善知識也。後示寂。塔于石耳峰。笑隱&#x751E;稱",
    "X86n1605_004:0528c11": "其戒律嚴潔。言行不相背馳。惟崇裕一人而已。",
    "X86n1605_004:0528c12": "杭州靈隱用貞輔良禪師[0528c12] 蘇州吳縣人。范文正公十",
    "X86n1605_004:0528c13": "葉孫。十五從迎禪院薙髮受具。乃曰學佛將以明心。",
    "X86n1605_004:0528c14": "心非師無以示肯綮。去從北禪澤法師學台教。充然",
    "X86n1605_004:0528c15": "若有所契。會士瞻杓公勉其更衣入禪。指參笑隱。隱",
    "X86n1605_004:0528c16": "一見&#x5650;之。問答之際棒喝兼施。剎那之頃凡情頓喪。",
    "X86n1605_004:0528c17": "他日隱再有所問。師發言愈厲。隱笑曰。得則得矣。終",
    "X86n1605_004:0528c18": "居第二義也。久之乃契心宗。尋往四明育王參石室",
    "X86n1605_004:0528c19": "瑛。縱橫叩擊。石室極推譽之。出世嘉興之資聖。遷越",
    "X86n1605_004:0528c20": "之天章。移杭之中竺。升靈隱。示眾。達磨一宗陵夷殆",
    "X86n1605_004:0528c21": "盡。汝等用力如救頭然可也。然百千法門無量妙義。",
    "X86n1605_004:0528c22": "於一毫端可以周知。如知之。變大地為黃金。受之當",
    "X86n1605_004:0528c23": "無所讓。否則貽素&#x98E1;之媿矣。歲月流電。向上之事汝",
    "X86n1605_004:0528c24": "等急自進修。洪武四年正月十有五日手疏衣貲入",
    "X86n1605_004:0529a01": "公帑。散交遊。及治喪之事。顧謂左右曰。吾望日巳時",
    "X86n1605_004:0529a02": "逝矣。及時索浴端坐入寂。",
    "X86n1605_004:0529a03": "杭州靈隱寺清遠懷渭禪師[0529a03] 南昌魏氏子。笑隱之甥",
    "X86n1605_004:0529a04": "也。生而靈芝產於庭槐。已而英發。誦書不待師授。時",
    "X86n1605_004:0529a05": "隱住龍翔。聞而喜曰此吾宗千里駒也。挽致座下。龍",
    "X86n1605_004:0529a06": "翔為東南都會。四方名紳俱與隱遊。或發天人性命",
    "X86n1605_004:0529a07": "之秘。文辭開閤之法。師得與聞之。學問大進。爭歆慕",
    "X86n1605_004:0529a08": "之。曰此文中虎也。師曰公等謂吾專攻是業耶。佛法",
    "X86n1605_004:0529a09": "與世法不相違背。故以餘力及之。將光潤其宗教爾。",
    "X86n1605_004:0529a10": "苟用此相誇。豈知我哉。一日隱警勵諸徒。眾未有對。",
    "X86n1605_004:0529a11": "師直前肆言。隱振威一喝。師氣不少沮。往返詰難。隱",
    "X86n1605_004:0529a12": "笑曰汝可入吾室矣。命為記室。隱瀕沒召師曰。吾據",
    "X86n1605_004:0529a13": "師位四十餘年。接人非不夥。能弘大慧之道使不墜",
    "X86n1605_004:0529a14": "者。惟汝與宗泐耳。汝其懋哉。後主會稽之寶相杭之",
    "X86n1605_004:0529a15": "報國湖之道場。洪武初年主淨慈。應 詔入京。回退",
    "X86n1605_004:0529a16": "居錢塘之梁渚。八年十二月召門弟子囑後事。怡然",
    "X86n1605_004:0529a17": "而寂。是月之十六日也。茶毗有不壞者三。曰齒牙。曰",
    "X86n1605_004:0529a18": "&#x9262;塞莫。曰室利羅。塔于梁渚。",
    "X86n1605_004:0529a19": "竺田霖禪師法嗣",
    "X86n1605_004:0529a20": "安吉州道場孤&#x5CEF;明德禪師[0529a20] 姓朱氏。家世明之昌國。",
    "X86n1605_004:0529a21": "父與普陀玠公交。玠聞&#x9DC4;聲入道。凡說法必鼓翅為",
    "X86n1605_004:0529a22": "&#x9DC4;號。玠亡已久。母夢玠來託宿。覺而有娠。十四月始",
    "X86n1605_004:0529a23": "生。在童幼好趺坐。問將何求。師曰欲學坐禪求作佛",
    "X86n1605_004:0529a24": "爾。年十二入金&#x9D5E;院為僧。越五年受具戒。慨然有求",
    "X86n1605_004:0529b01": "道之志。首謁竺西。西問汝從何方來。師曰金&#x9D5E;來。西",
    "X86n1605_004:0529b02": "曰金&#x9D5E;山高多少。師曰不見頂。西斥之。一日西舉世",
    "X86n1605_004:0529b03": "尊拈花因緣。師忽若有解。造偈以呈。西肯之。復如淨",
    "X86n1605_004:0529b04": "慈見晦機。機問甚麼人恁麼來。師曰胡張三黑李四。",
    "X86n1605_004:0529b05": "機曰汝從朝至暮著衣喫飯還認得自己否。師曰胡",
    "X86n1605_004:0529b06": "張三黑李四。機拈棒。師拂袖而出。往見明極俊公。機",
    "X86n1605_004:0529b07": "語契合。命入侍司。尋主藏會。明極往日本。師乃抵雪",
    "X86n1605_004:0529b08": "竇。值竺田上堂舉隱山泥牛入海話。師於是群疑頓",
    "X86n1605_004:0529b09": "釋。以所見呈田。田曰人天眼目儼然有在。後住松江",
    "X86n1605_004:0529b10": "之東禪。再遷保寧。居一十五載。三遷道場。升淨慈。洪",
    "X86n1605_004:0529b11": "武初謝歸道場竹林菴。五年二月示微恙。至二十七",
    "X86n1605_004:0529b12": "日入滅。",
    "X86n1605_004:0529b13": "仰山欽禪師法嗣",
    "X86n1605_004:0529b14": "杭州西天目高峰原妙禪師[0529b14] 蘇之吳江徐氏子。十五",
    "X86n1605_004:0529b15": "出家於秀水密印寺。初參斷橋。次謁雪巖。於北澗懷",
    "X86n1605_004:0529b16": "香請益。纔問訊即打出。後凡入門便問誰與汝拖者",
    "X86n1605_004:0529b17": "死屍來。聲未絕便打出。一日&#x89A9;五祖演和尚真贊曰。",
    "X86n1605_004:0529b18": "百年三萬六千日反覆元來是者漢。驀然打破拖死",
    "X86n1605_004:0529b19": "屍之疑。值雪巖住南明。師即往省。巖問阿誰與汝拖",
    "X86n1605_004:0529b20": "個死屍到者裏。師便喝。巖拈棒。師把住曰今日打某",
    "X86n1605_004:0529b21": "甲不得。巖曰為什打不得。師拂袖便出。一日巖問日",
    "X86n1605_004:0529b22": "間浩浩時作得主麼。師曰作得主。曰睡夢中作得主",
    "X86n1605_004:0529b23": "麼。師曰作得主。曰。正睡著時。無夢無想無見無聞。主",
    "X86n1605_004:0529b24": "在甚麼處。師無語。巖囑曰。從今日去。也不要汝學佛",
    "X86n1605_004:0529c01": "學法。也不要汝窮古窮今。但祗饑來吃飯困來打眠。",
    "X86n1605_004:0529c02": "纔眠覺來。抖搜精神看。我者一覺。主人翁畢竟在什",
    "X86n1605_004:0529c03": "處安身立命。師遂奮志入龍鬚。越五年。因僧推枕子",
    "X86n1605_004:0529c04": "墮地作聲。廓然大徹。次遷雙髻。德祐己卯春入西天",
    "X86n1605_004:0529c05": "目之獅子巖。即石洞營小室丈許。榜曰死關。洞非梯",
    "X86n1605_004:0529c06": "莫登。撤梯斷緣雖弟子罕得瞻視。乃垂三關語以驗",
    "X86n1605_004:0529c07": "學者曰。大徹底人本脫生死。因甚命根不斷。佛祖公",
    "X86n1605_004:0529c08": "案只是一個道理。因甚有明與不明。大脩行人當遵",
    "X86n1605_004:0529c09": "佛行。因甚不守毗尼。下語不契遂閉門弗接。至元丁",
    "X86n1605_004:0529c10": "未雪巖寄竹篦拂子法語來授。由是懷中片香始為",
    "X86n1605_004:0529c11": "拈出。上堂。拈拄杖。召大眾曰。還見麼。人人眼裏有睛。",
    "X86n1605_004:0529c12": "不是瞎漢決定是見。以拄杖卓一下曰。還聞麼。個個",
    "X86n1605_004:0529c13": "耳裏有竅。不是死漢決定是聞。既見既聞。是個什麼。",
    "X86n1605_004:0529c14": "以拄杖[○@─]曰。見聞即且置。只如六根未具之前。聲色",
    "X86n1605_004:0529c15": "未彰之際。未聞之聞。未見之見。正恁麼時。畢竟以何",
    "X86n1605_004:0529c16": "為驗。以拄杖[○@│]曰。吾今與汝保任斯事。終不&#x8657;也。以",
    "X86n1605_004:0529c17": "拄杖[○@□]曰。三十年後切忌妄通消息。靠拄杖下座。上",
    "X86n1605_004:0529c18": "堂。意句不到。宗說不通。盲龜跛鱉。意句俱到。宗說俱",
    "X86n1605_004:0529c19": "通。盲龜跛鱉。西&#x5CEF;恁麼告報。莫有離此之外別有生",
    "X86n1605_004:0529c20": "涯底麼。盲龜跛鱉。上堂。大海無魚。大地無草。大富無",
    "X86n1605_004:0529c21": "&#x7CAE;。大悟無道。若人透此四重關。非特親見高&#x5CEF;眉毛",
    "X86n1605_004:0529c22": "長短鼻孔淺深。猶如赫日當空。萬別千差無不照。雖",
    "X86n1605_004:0529c23": "然。喚作拂子則觸。不喚作拂子則背。畢竟喚作什麼。",
    "X86n1605_004:0529c24": "上堂。海底泥牛銜月走。岩前石虎抱兒眠。鐵蛇鑽入",
    "X86n1605_004:0530a01": "金剛眼。崑崙騎象鷺鷥牽。此四句內有一句能殺能",
    "X86n1605_004:0530a02": "活。能縱能奪。若檢點得出。許汝一生參學事畢。辭眾。",
    "X86n1605_004:0530a03": "西峰三十年妄談般若。罪犯彌天。末後有一句子。不",
    "X86n1605_004:0530a04": "敢累及乎人。自領去也。大眾還知落處麼。良久曰。毫",
    "X86n1605_004:0530a05": "釐有差。天地懸隔。書偈曰。來不入死關。去不出死關。",
    "X86n1605_004:0530a06": "鐵蛇鑽入海。撞倒須彌山。泊然而逝。塔全身于死關。",
    "X86n1605_004:0530a07": "壽五十八臘四十三。",
    "X86n1605_004:0530a08": "衡州靈雲鐵牛持定禪師[0530a08] 吉安泰和王氏子。年三十",
    "X86n1605_004:0530a09": "一歲謁肯菴勤禪師剪髮。尋依雪巖居槽廠習杜多",
    "X86n1605_004:0530a10": "行。巖示眾曰。兄弟做工夫若也七日夜一念無間眼",
    "X86n1605_004:0530a11": "不交睫。無個入處。斫取老僧頭作&#x81FD;屎杓。師默有所",
    "X86n1605_004:0530a12": "領。未幾有痢疾。乃持一觸桶就屏處。危坐其上。單持",
    "X86n1605_004:0530a13": "正念目不交睫。經七日夜將半。忽覺山河大地草木",
    "X86n1605_004:0530a14": "叢林&#x5FA7;界如雪天明月下。堂堂一身乾坤包不得。久",
    "X86n1605_004:0530a15": "之如聞擊木聲驚省。遍體汗流其病亦愈。踊躍自慶",
    "X86n1605_004:0530a16": "不已。早詣方丈舉似巖。巖舉公案詰之。酬答無滯。復",
    "X86n1605_004:0530a17": "作偈曰。昭昭靈靈是什麼。眨得眼來已蹉過。廁邊籌",
    "X86n1605_004:0530a18": "子放光明。直下元來只是我。至元戊寅命為僧。又&#x8107;",
    "X86n1605_004:0530a19": "不沾席者六年。一日巖上堂舉亡僧死了燒了向什",
    "X86n1605_004:0530a20": "麼處去。自代曰。山河及大地。全露法王身。師即詣方",
    "X86n1605_004:0530a21": "丈曰。適來和尚舉揚般若。驚得法堂前石獅子笑舞",
    "X86n1605_004:0530a22": "不已。巖曰試道看。師曰。劫外春風萬物枯。山河大地",
    "X86n1605_004:0530a23": "一塵無。法身超出如何舉。笑倒西天碧眼胡。巖敲面",
    "X86n1605_004:0530a24": "前卓子曰。山河大地一塵無。者個是什麼。師作掀倒",
    "X86n1605_004:0530b01": "勢。巖笑曰一彩兩賽。及入室。問曰親切處道將一句",
    "X86n1605_004:0530b02": "來。師曰不道。巖曰為什麼不道。師拈起手中香盒子",
    "X86n1605_004:0530b03": "曰者個得來不直半文錢。巖曰多口漢。巡堂次。師以",
    "X86n1605_004:0530b04": "楮被裹身而睡。巖召至方丈厲聲曰。我巡堂你打睡。",
    "X86n1605_004:0530b05": "若道得即放過汝。若道不得&#x8D82;汝下山。師隨口答曰。",
    "X86n1605_004:0530b06": "鐵牛無力懶耕田。帶索和泥就雪眠。大地白雲都&#x8462;",
    "X86n1605_004:0530b07": "覆。德山無處下金鞭。巖曰好個鐵牛也。因以為號。後",
    "X86n1605_004:0530b08": "住靈雲唱雪巖之道。大德壬寅冬書長偈示眾。其末",
    "X86n1605_004:0530b09": "曰。塵世非久。日消月磨。桃源一&#x8109;。三十年後。流出一",
    "X86n1605_004:0530b10": "枝無孔笛。吹起太平歌。明春將示寂。侍僧求別眾語。",
    "X86n1605_004:0530b11": "師曰吾別久矣。恬然坐逝。",
    "X86n1605_004:0530b12": "徑山&#x8657;谷希陵禪師[0530b12] 字西白。義烏何氏子。家貧而苦",
    "X86n1605_004:0530b13": "學。寒暑如一。早歲夢入淨慈羅漢堂。至東南隅忽一",
    "X86n1605_004:0530b14": "尊者指楣梁間詩示師曰。一室寥寥絕頂開。數峰如",
    "X86n1605_004:0530b15": "畫碧於苔。等閒翻罷貝多葉。百衲袈裟自剪裁。由是",
    "X86n1605_004:0530b16": "有出俗志。年十九落髮東陽資壽。依東叟&#x9834;于淨慈",
    "X86n1605_004:0530b17": "掌內記。侍石林鞏兼外記。參雪巖欽于仰山掌藏鑰。",
    "X86n1605_004:0530b18": "後依徑山雲峰高亦掌藏鑰。尋命分座說法。出世歷",
    "X86n1605_004:0530b19": "遷至仰山。元世祖召見。說法稱旨。賜號佛鑑。成宗加",
    "X86n1605_004:0530b20": "號大圓。詔住徑山。仁宗又加號慧炤。至正壬戌四月",
    "X86n1605_004:0530b21": "十二日手書付囑說偈而逝。諡大辯。塔曰寶華。有瀑",
    "X86n1605_004:0530b22": "巖集及語錄行世。",
    "X86n1605_004:0530b23": "淨慈倫禪師法嗣",
    "X86n1605_004:0530b24": "絕象鑑禪師[0530b24] &#x751E;頌洞山不安因緣曰。洞山有路透雲",
    "X86n1605_004:0530c01": "巖。絕處教通到者難。拄杖頭邊開活路。方知不隔一",
    "X86n1605_004:0530c02": "毫端。又頌晏國師赴大王請雪&#x5CEF;門送話曰。洞天無",
    "X86n1605_004:0530c03": "壁月無遮。朝斗先生扣齒牙。風撼古壇松子落。打翻",
    "X86n1605_004:0530c04": "頭上楮冠斜。又頌泐潭法會問馬祖西來意曰。&#x9DC4;聲",
    "X86n1605_004:0530c05": "茅店月華明。客夢沉迷尚未醒。開得眼來天大曉。髼",
    "X86n1605_004:0530c06": "頭垢面便奔程。",
    "X86n1605_004:0530c07": "竹屋簡禪師[0530c07] 頌鼓山聖箭曰。青童雙勒玉&#x9A18;嘶。淡白",
    "X86n1605_004:0530c08": "春衫綠帶圍。半夜歸來花底月。金鞭敲落亂紅飛。又",
    "X86n1605_004:0530c09": "曰。九重城裡本非遙。射折重重箭倍饒。忽遇二軍圍",
    "X86n1605_004:0530c10": "繞處。分明有路直通霄。頌投子指雨示僧曰天日來",
    "X86n1605_004:0530c11": "好雨曰。百花香裡鷓鴣啼。白面郎君醉似泥。赫日光",
    "X86n1605_004:0530c12": "中開得眼。福城東際草萋萋。",
    "X86n1605_004:0530c13": "無學元禪師法嗣",
    "X86n1605_004:0530c14": "月庭忠禪師[0530c14] &#x751E;頌迦葉擯文殊曰。錦衣公子遊春慣。",
    "X86n1605_004:0530c15": "白首佳人懊恨多。彼富尚嫌千口少。自貧無奈一身",
    "X86n1605_004:0530c16": "何。又頌僧問白雲舊歲已去新歲到來如何是不遷",
    "X86n1605_004:0530c17": "義曰。落葉已隨流水去。春風未放百花舒。青山面目",
    "X86n1605_004:0530c18": "依然在。盡日橫陳對落暉。",
    "X86n1605_004:0530c19": "雪峰湘禪師法嗣",
    "X86n1605_004:0530c20": "泉州開元斷崖妙恩禪師[0530c20] 全州倪氏子。初遍參名宿。",
    "X86n1605_004:0530c21": "旋入雪峰湘和尚之室。湘器之至使分座。退居善見",
    "X86n1605_004:0530c22": "痛自韜晦。至元二十二年僧錄劉鑑義言于行省。奏",
    "X86n1605_004:0530c23": "合開元百二十院為一禪剎。明年秋延師為開山第",
    "X86n1605_004:0530c24": "一世。堅致不獲謝至門曰。第一句最初步。說到行到。",
    "X86n1605_004:0531a01": "大千&#x63D1;聚。喝一喝。莫來攔我毬門路。陞座嗣湘法。示",
    "X86n1605_004:0531a02": "眾。吾心似破竹。徑直無迂曲。一點不相瞞。六六三十",
    "X86n1605_004:0531a03": "六。上堂。是法非思量分別之所能解。三家村裏十字",
    "X86n1605_004:0531a04": "街頭。穢語相爭惡言廝罵。總是面門放光助佛揚化。",
    "X86n1605_004:0531a05": "其柰學此道者如人畫龍。真龍見時&#x5374;又驚怕。因甚",
    "X86n1605_004:0531a06": "如此。識真者寡。師履行純實。律身清苦。終始無斁。&#x8107;",
    "X86n1605_004:0531a07": "不沾席者四十二年。語言無華而人心悅服。叢林法",
    "X86n1605_004:0531a08": "敝以之具興。三十年三月望以法弟契祖補其處。越",
    "X86n1605_004:0531a09": "三日圓寂。既火而雨舍利。藏于西山。賜諡廣明通慧",
    "X86n1605_004:0531a10": "普濟禪師。有上生經解．語錄行世。",
    "X86n1605_004:0531a11": "泉州開元契祖禪師[0531a11] 同安張氏子。初侍法石元智。智",
    "X86n1605_004:0531a12": "奇其材。既遍參畢。乃湛伏鄉院。至元二十九年妙恩",
    "X86n1605_004:0531a13": "請為堂中上座。至敬愛之。師&#x751E;疾。恩餽藥資。不受偈",
    "X86n1605_004:0531a14": "曰。政坐&#x8657;消人信施。生身受此銕圍殃。鎔銅熱銕都",
    "X86n1605_004:0531a15": "吞了。那更教人入鑊湯。恩益重其為人。三十年恩使",
    "X86n1605_004:0531a16": "嗣位。代行湘師之道。重陽上堂。今朝重九節。籬根菊",
    "X86n1605_004:0531a17": "又花。諸方不說陶潛即說孟嘉。開元無可說者。歸堂",
    "X86n1605_004:0531a18": "喫茶。鼓山行聳至上堂。屴崱&#x5CEF;前。靈源洞口。不墮嶮",
    "X86n1605_004:0531a19": "崖。有一句子今日開元擬為重舉。嗄。鼓山門下不許",
    "X86n1605_004:0531a20": "咳嗽。時真首座有能頌聲以卜隱頌要師作。師頌曰。",
    "X86n1605_004:0531a21": "自斷胸中更沒疑。行藏那許鬼神知。直饒天下藏天",
    "X86n1605_004:0531a22": "下。未是羚羊挂角時。真嘆服。寺有傑道者頗清狂。出",
    "X86n1605_004:0531a23": "言無度。恒掃除街市。所至群稚相與譁笑之。素所服",
    "X86n1605_004:0531a24": "衣垢甚。忽取澣之。言明日行矣。至明日求僧粥不予。",
    "X86n1605_004:0531b01": "傑請曰求之不再。幸予我。得粥還置于几。危坐而化。",
    "X86n1605_004:0531b02": "師為闍維曰。一生傑斗打硬參禪。街頭巷尾掣風掣",
    "X86n1605_004:0531b03": "顛。若無末上一解。不值一半文錢。傑道者誰信寒&#x7070;",
    "X86n1605_004:0531b04": "有煖&#x70DF;。有司以師道行聞。賜佛心正悟之號。延祐六",
    "X86n1605_004:0531b05": "年秋無疾而化。壽九十。全身塔于西山。",
    "X86n1605_004:0531b06": "育王珙禪師法嗣",
    "X86n1605_004:0531b07": "金陵保寧古林清茂禪師[0531b07] 十三歲為僧。見老宿。舉高",
    "X86n1605_004:0531b08": "菴見僧不會便扭住曰。父母生汝身。師友成汝志。無",
    "X86n1605_004:0531b09": "饑寒之迫。無征役之勞。於此不堅確精進成辦道業。",
    "X86n1605_004:0531b10": "他日有何面目見父母師友乎。師聞之不覺涕淚俱",
    "X86n1605_004:0531b11": "下。便知有出生死一著子。遂參善知識。即便放下身",
    "X86n1605_004:0531b12": "心。如是二十年間矻矻孜孜未&#x751E;暫捨。及到育王會",
    "X86n1605_004:0531b13": "中稍知觸淨。後得徹悟。出住開元永福保寧諸剎。解",
    "X86n1605_004:0531b14": "夏小參。僧問。毛巨吞海芥納須彌。是衲僧分上事。不",
    "X86n1605_004:0531b15": "是衲僧分上事。師云拈&#x5374;門前大案山。進云鯨吞海",
    "X86n1605_004:0531b16": "水盡露出珊瑚枝。師云金剛腦後鐵蒺藜。進云。只如",
    "X86n1605_004:0531b17": "教中道。我得無諍三昧。人中最為第一。如何是無諍",
    "X86n1605_004:0531b18": "三昧。師云放汝三十棒。進云。仁義盡從貧處斷。世情",
    "X86n1605_004:0531b19": "偏向有錢家。師云知恩者少負恩者多。僧問。昔日舉",
    "X86n1605_004:0531b20": "上座見琅琊。琊問近離甚處。舉云兩浙。琊云船來陸",
    "X86n1605_004:0531b21": "來。舉云船來。琊曰船在什處。舉云步下。意旨如何。師",
    "X86n1605_004:0531b22": "云開口見膽。進云。琅琊云不涉程途一句作麼生道。",
    "X86n1605_004:0531b23": "如何是不涉程途底句。師云前不迭村後不迭店。進",
    "X86n1605_004:0531b24": "云。只如舉上座以坐具摵云杜撰長老如麻似粟。又",
    "X86n1605_004:0531c01": "作麼生。師云焦磚打著連底凍。進云。後來琅琊問侍",
    "X86n1605_004:0531c02": "者此是甚麼人。者云舉上座。琅琊遂親下旦過問云。",
    "X86n1605_004:0531c03": "莫是舉上座麼。莫怪適來相觸忤。作麼生是觸忤處。",
    "X86n1605_004:0531c04": "師云爛泥裏有刺。進云。舉上座喝云。長老何年到汾",
    "X86n1605_004:0531c05": "陽。我在浙中早聞汝名。見解如此何得名喧宇宙。琅",
    "X86n1605_004:0531c06": "琊遂作禮云某甲罪過。那裏是他罪過處。師云若不",
    "X86n1605_004:0531c07": "登樓望安知滄海深。進云。後來大慧和尚道。二大老",
    "X86n1605_004:0531c08": "相見如日月麗天龍象蹴踏。未審還端的也無。師云",
    "X86n1605_004:0531c09": "土上加泥又一重。進云。琅琊後遇慈明舉此語。明云",
    "X86n1605_004:0531c10": "舉見處纔能自了。是汝負墮。為復肯伊不肯伊。師云",
    "X86n1605_004:0531c11": "一點水墨兩處成龍。進云。可謂龍得水時添意氣。虎",
    "X86n1605_004:0531c12": "逢山勢長威獰。師曰無人處斫額望汝。僧禮拜。師乃",
    "X86n1605_004:0531c13": "云秋初夏末東去西去。萬里無寸草處去。出門便是",
    "X86n1605_004:0531c14": "草。擬向什麼處去。古人事不獲已。開&#x5374;通天大路。又",
    "X86n1605_004:0531c15": "謂之清淨大寂滅海。與諸人同出同入。初無絲毫差",
    "X86n1605_004:0531c16": "別彼我之相。直下會得。九十日內功不浪施。明朝自",
    "X86n1605_004:0531c17": "恣之辰。一任東去西去。只不得向萬里無寸草處去。",
    "X86n1605_004:0531c18": "何故。&#x8462;為諸人未&#x751E;踏著者一路子。所以前頭大有",
    "X86n1605_004:0531c19": "事在。雪峰云。盡大地是解脫門。把手拽不入。雲門云。",
    "X86n1605_004:0531c20": "盡大地是解脫門。枉作佛法會&#x5374;。一處不通兩處失",
    "X86n1605_004:0531c21": "功。兩處失通觸途成滯。山僧道。盡大地是解脫門。過",
    "X86n1605_004:0531c22": "去未來現在三世諸佛盡在裡許。汝諸人亦在裏許。",
    "X86n1605_004:0531c23": "拈拄杖云。拄杖子亦在裡許。且道還有不在裡許者",
    "X86n1605_004:0531c24": "麼。良久。喝一喝云。空將未歸意。說向欲行人。永福入",
    "X86n1605_004:0532a01": "寺小參。紅塵&#x9599;市十字街頭。百草頭邊孤峰頂上。若",
    "X86n1605_004:0532a02": "作佛法商量。入地獄如箭射。直得萬機休罷千聖不",
    "X86n1605_004:0532a03": "&#x64D5;。聲前非聲色後非色。簡點將來。正是髑髏前妄想。",
    "X86n1605_004:0532a04": "借使打破髑髏揭&#x5374;腦&#x8462;。踢倒須彌踏翻大海。&#x811A;跟",
    "X86n1605_004:0532a05": "下推勘得出。也是落七落八。通方上士出格高人。除",
    "X86n1605_004:0532a06": "非自有生涯。終不守他窠窟。現前大眾冀善參詳。山",
    "X86n1605_004:0532a07": "僧二千里水陸間關。來此聚頭不為別事。復說偈云。",
    "X86n1605_004:0532a08": "處世行藏各有由。老來誰不愛心休。為圓鄮嶺先師",
    "X86n1605_004:0532a09": "話。來結鄱陽衲子讎。跛鱉但隨他逐浪。錦鱗終是解",
    "X86n1605_004:0532a10": "吞&#x920E;。相逢試把家私展。蜜&#x83D3;時懸檗樹頭。",
    "X86n1605_004:0532a11": "淨慈鞏禪師法嗣",
    "X86n1605_004:0532a12": "杭州靈隱東嶼德海禪師[0532a12] &#x751E;頌俱胝&#x7AEA;指曰。深深無",
    "X86n1605_004:0532a13": "底。高高絕攀。思之轉遠。尋之復難。",
    "X86n1605_004:0532a14": "嘉興府天寧竺雲景曇禪師[0532a14] 婺州浦江嚴氏子。及長",
    "X86n1605_004:0532a15": "學無常。師預石林座下委心請法。林示曰佛之妙用",
    "X86n1605_004:0532a16": "在汝觸事不迷。師一言解悟。初住婺之治平。遷蘇之",
    "X86n1605_004:0532a17": "北禪。僧問。諸法已聞於今日。西來祖意願敷宣。師曰",
    "X86n1605_004:0532a18": "西來無意可宣。曰達磨&#x5374;傳個什麼。師曰九年面壁",
    "X86n1605_004:0532a19": "羞惶殺人。曰與麼則佛法遍天下談玄口不開。師曰",
    "X86n1605_004:0532a20": "切忌喚鐘作甕。問。古人道須參活句莫參死句。如何",
    "X86n1605_004:0532a21": "是活句。師曰路逢死蛇莫打殺。曰如何是死句。師曰",
    "X86n1605_004:0532a22": "無底籃兒盛將歸。曰不死不活句又作麼生。師曰。易",
    "X86n1605_004:0532a23": "分雪裡粉。難辨墨中煤。問。三&#x8D12;未達十聖難知。如何",
    "X86n1605_004:0532a24": "是此宗。師曰無孔笛氈拍板。曰知音者誰。師曰聾人",
    "X86n1605_004:0532b01": "爭得聞。曰也知和尚慣有此機。師曰鷂子過新羅。問",
    "X86n1605_004:0532b02": "如何是涅槃心。師曰須彌山。曰如何是差別智。師曰",
    "X86n1605_004:0532b03": "四海水。曰都來總不消得。師曰金剛王寶&#x5292;你還提",
    "X86n1605_004:0532b04": "得起否。曰請師高著眼。師曰話作兩橛。住余山慈雲",
    "X86n1605_004:0532b05": "昭慶寺上堂。金烏東上。玉兔西沉。伶俐衲僧東討西",
    "X86n1605_004:0532b06": "尋。忽然撞破&#x8657;空。歷劫只在如今。卓拄杖下座。焙經",
    "X86n1605_004:0532b07": "上堂。海藏靈文經天緯地。琅函玉軸塞壑填溝。如來",
    "X86n1605_004:0532b08": "不說說。敲出鳳凰五色髓。迦葉不聞聞。擊碎驪龍頷",
    "X86n1605_004:0532b09": "下珠。火焰為三世諸佛說法。義天朗耀揭坤維。三世",
    "X86n1605_004:0532b10": "諸佛向火焰上說法。字&#x811A;不留空法界。兜羅綿裏玉",
    "X86n1605_004:0532b11": "轉珠回。文武火中星移電捲。行行鑄出黃金字。朵朵",
    "X86n1605_004:0532b12": "花開白玉蓮。只如經歸藏禪歸海。又作麼生。五千餘",
    "X86n1605_004:0532b13": "卷瘡疣紙。一眾傳來耿夜光。",
    "X86n1605_004:0532b14": "徑山度禪師法嗣",
    "X86n1605_004:0532b15": "杭州徑山虎巖淨伏禪師[0532b15] 淮安人。至元二十一年正",
    "X86n1605_004:0532b16": "月帝御大明殿受朝賀。因問南禪才者。右相和禮霍",
    "X86n1605_004:0532b17": "孫首舉師。師作偈以進。其略曰。過去諸如來。安住秘",
    "X86n1605_004:0532b18": "密藏。現在十方佛。成道轉法輪。未來諸世尊。一切眾",
    "X86n1605_004:0532b19": "生是。由妄想執著。結煩惱&#x76D6;纏。迷成六道身。&#x8657;受三",
    "X86n1605_004:0532b20": "塗苦。唯念過現佛。不敬未來尊。與佛結冤&#x8B90;。或烹宰",
    "X86n1605_004:0532b21": "殺害。不了眾生相。全是法性身。昔有常不輕。禮拜於",
    "X86n1605_004:0532b22": "一切。言我不輕汝。汝等當作佛。若能念自他。同是未",
    "X86n1605_004:0532b23": "來佛。現世增福壽。生生生佛國。帝&#x89A7;悅而問曰。戒勿",
    "X86n1605_004:0532b24": "殺有道者。試為朕言之。師對曰。有宋仁宗皇帝一日",
    "X86n1605_004:0532c01": "語群臣曰。朕夜來饑甚思欲燒羊。群臣奏曰陛下何",
    "X86n1605_004:0532c02": "不宣付有司辦之。仁宗曰。朕偶饑思爾。慮為常例。寧",
    "X86n1605_004:0532c03": "忍一時之饑。不忍啟無窮之殺。殿下皆稱萬歲。上嘉",
    "X86n1605_004:0532c04": "納。即受帝師戒。",
    "X86n1605_004:0532c05": "徑山愚禪師法嗣",
    "X86n1605_004:0532c06": "寶葉源禪師[0532c06] &#x751E;頌五通仙人曰。那一通。你問我。口是",
    "X86n1605_004:0532c07": "禍門。招因帶果。慚愧慈悲大法王。丙丁離壬不屬火。",
    "X86n1605_004:0532c08": "又頌羅山開堂珍重便下座曰。瑞世優曇見最難。異",
    "X86n1605_004:0532c09": "香浮動曉風寒。自非世主垂青眼。&#x5374;作閑花野草看。",
    "X86n1605_004:0532c10": "又頌德山見僧入門便棒曰。皎潔晴天吼怒雷。鐵山",
    "X86n1605_004:0532c11": "萬疊盡驚開。因思塊雨條風日。安得全提有此來。",
    "X86n1605_004:0532c12": "閑極雲禪師[0532c12] 舉莊宗酬價因緣頌曰。君王寶自難酬",
    "X86n1605_004:0532c13": "價。興化何&#x751E;敢借看。天地既無私&#x76D6;載。至今留得鎮",
    "X86n1605_004:0532c14": "中原。又頌黃檗在鹽官殿上禮佛唐宣宗問不著佛",
    "X86n1605_004:0532c15": "求曰。轟雷掣電奮全機。正是潛龍熟睡時。忽地夢回",
    "X86n1605_004:0532c16": "春恨斷。曉風吹雨過前谿。",
    "X86n1605_004:0532c17": "徑山月禪師法嗣",
    "X86n1605_004:0532c18": "南叟茙禪師[0532c18] &#x751E;頌婆生七子話曰。鄂渚渡頭窮鬼子。",
    "X86n1605_004:0532c19": "全機錯在扣舷時。何如別下一轉語。救取婆婆第七",
    "X86n1605_004:0532c20": "兒。又頌魯祖面壁曰。日暖佳人刺&#x7D89;遲。紫荊枝上囀",
    "X86n1605_004:0532c21": "黃鸝。欲知無限傷春意。盡在停針不語時。又頌僧問",
    "X86n1605_004:0532c22": "趙州道人相見呈漆器曰。漱石泠泠古澗陰。喬松千",
    "X86n1605_004:0532c23": "尺帶寒青。多應只看昂霄操。誰信根頭有茯苓。",
    "X86n1605_004:0532c24": "天池信禪師法嗣",
    "X86n1605_004:0533a01": "建寧府天寶山鐵關法樞禪師[0533a01] 溫州平陽林氏子。年",
    "X86n1605_004:0533a02": "十七辭父母詣華藏禮竺西坦為師。受具後參中&#x5CEF;",
    "X86n1605_004:0533a03": "本及菴信俱不契。遂見元翁信于石門。教看三不是",
    "X86n1605_004:0533a04": "話凡三載。一日齋後下床忽大悟。作頌曰。不是心佛",
    "X86n1605_004:0533a05": "物。拶出&#x8657;空骨。金色獅子兒。豈戀野狐窟。咄咄。即詣",
    "X86n1605_004:0533a06": "方丈。翁問作麼。師曰南泉被我捉敗了也。翁曰不是",
    "X86n1605_004:0533a07": "心不是佛不是物是個甚麼。師曰牙齒一具骨。耳朵",
    "X86n1605_004:0533a08": "兩片皮。翁曰不是別道。師曰鶯啼燕語鵲噪鴉鳴。翁",
    "X86n1605_004:0533a09": "曰錯。師亦曰錯。翁曰南泉即今在什麼處。師便喝。翁",
    "X86n1605_004:0533a10": "曰離&#x5374;者一喝南泉在什麼處。師拂袖而出。由是往",
    "X86n1605_004:0533a11": "參江西諸尊宿凡四年。復歸石門。翁問南泉向何處",
    "X86n1605_004:0533a12": "去也。師曰。說甚南泉。釋迦老子來也。翁曰不是心不",
    "X86n1605_004:0533a13": "是佛不是物是如何。師曰&#x5292;去久矣。翁乃曰。諸佛妙",
    "X86n1605_004:0533a14": "道。善自護持。遂留侍巾拂一十五載。盡得其末後大",
    "X86n1605_004:0533a15": "事。後南遊建州。郡將請主天寶。不數載遂成叢席。再",
    "X86n1605_004:0533a16": "住松溪之普載。開堂日師曰。當陽一句直截根源。把",
    "X86n1605_004:0533a17": "住放行全機歷落。坐斷千聖頂[寧*頁]。鑿開衲僧眼睛。疾",
    "X86n1605_004:0533a18": "燄過鋒。奔流度刃。直得妙峰[跳-兆+孛]跳慧海波騰。正恁麼",
    "X86n1605_004:0533a19": "時。開堂祝讚一句作麼生道。擊拂子曰。龍袖拂開全",
    "X86n1605_004:0533a20": "體現。象王行處絕狐&#x8E2A;。上堂。弗弗弗。莫莫莫。錯錯錯。",
    "X86n1605_004:0533a21": "顧侍者曰。老僧舌頭在麼。遂下座。小參。金剛正印率",
    "X86n1605_004:0533a22": "土咸歸。佛祖鉗鎚人天罔措。階梯不立知解不存。德",
    "X86n1605_004:0533a23": "山棒通上徹下。臨濟喝絕後光前。一明一切明。一用",
    "X86n1605_004:0533a24": "一切用。大丈夫秉吹毛&#x5292;。懸肘後符。雙收雙放全殺",
    "X86n1605_004:0533b01": "全活。雖然。鶴有九&#x81EF;難翥翼。馬無千里謾追風。三年",
    "X86n1605_004:0533b02": "謝歸天寶。至元六年八月示疾。十三日作書別諸外",
    "X86n1605_004:0533b03": "護。十五日索浴畢書偈曰。本無來去。一句全提。紅霞",
    "X86n1605_004:0533b04": "穿碧落。白日遶須彌。擲筆而逝。塔于本山。",
    "X86n1605_004:0533b05": "蒙山異禪師法嗣",
    "X86n1605_004:0533b06": "鐵山瓊禪師[0533b06] 參雪巖。巖曰有甚麼事。師曰門前好個",
    "X86n1605_004:0533b07": "五鳳樓。巖連打二三十棒曰未在更去做工夫。以紙",
    "X86n1605_004:0533b08": "求得法語曰。風吹林葉四&#x7A93;&#x8657;明。獨坐一榻萬象鏡",
    "X86n1605_004:0533b09": "清。汝&#x6491;得鐵船來。載鐵山下得海。然後向汝道。一一",
    "X86n1605_004:0533b10": "現成猶是錯認定盤星。佛法如大海。前面洪濤際天",
    "X86n1605_004:0533b11": "轉入轉深。偈曰。一拶&#x8657;空粉碎時。花開鐵樹散瓊枝。",
    "X86n1605_004:0533b12": "紹隆佛種向上事。腦後依然欠一槌。偶頭痛欲煎藥。",
    "X86n1605_004:0533b13": "手提瓶子遇見覺赤鼻曰。你須是如那吒太子。析肉",
    "X86n1605_004:0533b14": "還母析骨還父。然後為父母說法始得。師忽然打破",
    "X86n1605_004:0533b15": "疑團。偈曰。一莖草上現瓊樓。識破古今閑話頭。拈起",
    "X86n1605_004:0533b16": "集雲&#x5CEF;頂月。人前拋作百花毬。值巖示寂。遂至東林。",
    "X86n1605_004:0533b17": "因東林入室次舉問心不是佛智不是道作麼生道。",
    "X86n1605_004:0533b18": "師曰抱贓&#x544C;屈。曰不是心不是佛不是物是如何。師",
    "X86n1605_004:0533b19": "曰眉間迸出遼天鶻。後到蒙山。每遇入室。山只道欠",
    "X86n1605_004:0533b20": "在。後於定中觸著欠字。於是身心豁然徹骨徹髓。走",
    "X86n1605_004:0533b21": "上方丈捉住山曰我少欠個什麼。山打三掌。師禮三",
    "X86n1605_004:0533b22": "拜。又曰。啞鐵山者著子幾年。今日方了。次年命首座。",
    "X86n1605_004:0533b23": "冬至秉拂曰。冬在月頭。賣被買牛。冬在月尾。賣牛買",
    "X86n1605_004:0533b24": "被。卓拄杖曰。者裏無頭無尾。中道齊休。行也休休。住",
    "X86n1605_004:0533c01": "也休休。坐也休休。臥也休休。睡眼豁開。五雲現瑞。光",
    "X86n1605_004:0533c02": "風霽月。無處不週。梅綻枯枝。古渡頭風前。時復暗香",
    "X86n1605_004:0533c03": "浮。雖然到此。向上一路萬里崖州。何以見得。靠拄杖",
    "X86n1605_004:0533c04": "曰。休休。",
    "X86n1605_004:0533c05": "太湖寬禪師法嗣",
    "X86n1605_004:0533c06": "常州龍池一源永寧禪師[0533c06] 淮東通州朱氏子。世為宦",
    "X86n1605_004:0533c07": "族。九歲懇求離俗。依利和州廣慧寺出家。寺乃州之",
    "X86n1605_004:0533c08": "望剎。宋有淮海肇禪師說法度人。聲聞當時。前一夕",
    "X86n1605_004:0533c09": "寺眾同夢迎淮海。次日而師至。識者異之。受具後遍",
    "X86n1605_004:0533c10": "參諸老皆弗契。謁無用于太湖。用門庭高峻。師方入",
    "X86n1605_004:0533c11": "門即厲聲叱出。師作禮於門外合爪而立。久之乃許",
    "X86n1605_004:0533c12": "入見。用問何處人。師曰通州。用曰淮海近日盈&#x8657;若",
    "X86n1605_004:0533c13": "何。師曰沃日滔天不存涓滴。用曰不著[火*曹]道。師曰請",
    "X86n1605_004:0533c14": "和尚道。用便喝。師退就禪室徹夜不寐。一日聞用舉",
    "X86n1605_004:0533c15": "雲門一念不起語。聲未絕而有省。急趨入室。無用便",
    "X86n1605_004:0533c16": "打。然知師已悟。令頌趙州狗子話。師立成曰。趙州狗",
    "X86n1605_004:0533c17": "子無佛性。萬象森羅齊乞命。無底籃子盛死蛇。多添",
    "X86n1605_004:0533c18": "少減無餘剩。用嗒然一笑。復舉證道偈問曰。掣電飛",
    "X86n1605_004:0533c19": "來全身不顧。擬議之間聖凡無路。速道速道。師曰。火",
    "X86n1605_004:0533c20": "迸星飛有何擬議。覿面當機不是不是。用振威一喝。",
    "X86n1605_004:0533c21": "師曰喝作麼。用曰。東瓜山前吞扁擔。捉住清風剝了",
    "X86n1605_004:0533c22": "皮。師不覺通身汗下。亟五體投地曰。今日方知和尚",
    "X86n1605_004:0533c23": "用處。用曰閉著口。至治癸亥宜興之龍池請師建立",
    "X86n1605_004:0533c24": "禪林。業已告就。後復擇絕巘作室以居。至順庚午出",
    "X86n1605_004:0534a01": "主李山。始開法無何。遷常之天寧。順帝賜號本覺妙",
    "X86n1605_004:0534a02": "明真淨禪師。戊子有旨召入覲。命說法于龍光殿。上",
    "X86n1605_004:0534a03": "大悅賜金襴法衣兼玉環。加師號佛心了悟大禪師。",
    "X86n1605_004:0534a04": "賜歸。未幾奉旨函香至五臺。感文殊現祥光五道。明",
    "X86n1605_004:0534a05": "年辭歸。庚子復為眾所逼出領善權寺。壬午謝歸龍",
    "X86n1605_004:0534a06": "池。洪武己酉六月示微疾。命弟子裁紙製內外衣。且",
    "X86n1605_004:0534a07": "曰吾將逝矣。移龕至絕巘所。居十七日師起浴索筆",
    "X86n1605_004:0534a08": "書偈曰。七十八年守拙。明明一場敗闕。泥牛海底翻",
    "X86n1605_004:0534a09": "身。六月炎炎飛雪。書畢側臥而化。茶毗有五色光現。",
    "X86n1605_004:0534a10": "齒牙舌輪數珠皆不壞。舍利無數。煙所到處亦纍纍",
    "X86n1605_004:0534a11": "然。眾共取之。至&#x7070;土中掬取淘汰。獲者亦眾。",
    "X86n1605_004:0534a12": "無能教禪師法嗣",
    "X86n1605_004:0534a13": "西湖妙果竺源水盛禪師[0534a13] 饒之樂平范氏子。十七依",
    "X86n1605_004:0534a14": "羅山院出家。既得度首謁月庭忠於蔣山。時孤舟濟",
    "X86n1605_004:0534a15": "為第一座。以皖山示蒙山語示之。師極力參究。越五",
    "X86n1605_004:0534a16": "載有省。濟曰。蒙山常言栽松道者不具二緣而生。達",
    "X86n1605_004:0534a17": "磨&#x585F;熊耳後隻履西歸。果神通耶抑法如是耶。師曰",
    "X86n1605_004:0534a18": "此形神俱妙而已。濟曰。不然。子他日當自知之。師住",
    "X86n1605_004:0534a19": "無為州見無能。以濟所舉質之。能曰為汝弗解故也。",
    "X86n1605_004:0534a20": "師忽大悟。能撫其背曰爾後當大弘吾宗也。尋分座",
    "X86n1605_004:0534a21": "于荐福。既而隱于南巢。天曆己巳出主西湖妙果。未",
    "X86n1605_004:0534a22": "幾復還南巢。至正丁亥夏示寂。初預立塔于南巢五",
    "X86n1605_004:0534a23": "&#x5CEF;之下。是夜有光如匹練自天際下燭。俄頃散布五",
    "X86n1605_004:0534a24": "峰之頂。復合于塔中。彌三夕乃止。師制行峻絕如孤",
    "X86n1605_004:0534b01": "峰萬仞。可聖而不可攀。&#x751E;囑其徒曰。凡剃髮染衣。當",
    "X86n1605_004:0534b02": "洞明心宗。行解相應。以正悟之境靈靈自炤。歲久月",
    "X86n1605_004:0534b03": "深具大無畏。如透水月華。萬浪千波觸之不散。方不",
    "X86n1605_004:0534b04": "被生死陰魔所惑。此師之生平實悟實證者。故亦用",
    "X86n1605_004:0534b05": "之以誨人也。"
}