{
    "T10n0279_040:0211a02": "大方廣佛華嚴經卷第四十",
    "T10n0279_040:0211a04": "于闐國三藏實叉難陀奉 制譯",
    "T10n0279_040:0211a05": "十定品第二十七之一",
    "T10n0279_040:0211a06": "[0211a06] 爾時，世尊在摩竭提國阿蘭若法菩提場中",
    "T10n0279_040:0211a07": "始成正覺，於普光明殿入剎那際諸佛三昧，",
    "T10n0279_040:0211a08": "以一切智自神通力現如來身，清淨無礙，無",
    "T10n0279_040:0211a09": "所依止，無有攀緣，住奢摩他最極寂靜，具大",
    "T10n0279_040:0211a10": "威德無所染著，能令見者悉得開悟，隨宜出",
    "T10n0279_040:0211a11": "興不失於時，恒住一相所謂無相。與十佛剎",
    "T10n0279_040:0211a12": "微塵數菩薩摩訶薩俱，靡不皆入灌頂之位，",
    "T10n0279_040:0211a13": "具菩薩行，等于法界無量無邊，獲諸菩薩普",
    "T10n0279_040:0211a14": "見三昧，大悲安隱一切眾生，神通自在，同於",
    "T10n0279_040:0211a15": "如來智慧深入，演真實義，具一切智，降伏眾",
    "T10n0279_040:0211a16": "魔，雖入世間心恒寂靜，住於菩薩無住解脫。",
    "T10n0279_040:0211a17": "其名曰：金剛慧菩薩、無等慧菩薩、義語慧菩",
    "T10n0279_040:0211a18": "薩、最勝慧菩薩、常捨慧菩薩、那伽慧菩薩、成",
    "T10n0279_040:0211a19": "就慧菩薩、調順慧菩薩、大力慧菩薩、難思慧",
    "T10n0279_040:0211a20": "菩薩、無礙慧菩薩、增上慧菩薩、普供慧菩薩、",
    "T10n0279_040:0211a21": "如理慧菩薩、善巧慧菩薩、法自在慧菩薩、法",
    "T10n0279_040:0211a22": "慧菩薩、寂靜慧菩薩、虛空慧菩薩、一相慧菩",
    "T10n0279_040:0211a23": "薩、善慧菩薩、如幻慧菩薩、廣大慧菩薩、勢力",
    "T10n0279_040:0211a24": "慧菩薩、世間慧菩薩、佛地慧菩薩、真實慧菩",
    "T10n0279_040:0211a25": "薩、尊勝慧菩薩、智光慧菩薩、無邊慧菩薩、念",
    "T10n0279_040:0211a26": "莊嚴菩薩、達空際菩薩、性莊嚴菩薩、甚深境",
    "T10n0279_040:0211a27": "菩薩、善解處非處菩薩、大光明菩薩、常光明",
    "T10n0279_040:0211a28": "菩薩、了佛種菩薩、心王菩薩、一行菩薩、常現",
    "T10n0279_040:0211a29": "神通菩薩、智慧芽菩薩、功德處菩薩、法燈菩",
    "T10n0279_040:0211b01": "薩、照世菩薩、持世菩薩、最安隱菩薩、最上菩",
    "T10n0279_040:0211b02": "薩、無上菩薩、無比菩薩、超倫菩薩、無礙行菩",
    "T10n0279_040:0211b03": "薩、光明焰菩薩、月光菩薩、一塵菩薩、堅固行",
    "T10n0279_040:0211b04": "菩薩、&#x9714;法雨菩薩、最勝幢菩薩、普莊嚴菩薩、",
    "T10n0279_040:0211b05": "智眼菩薩、法眼菩薩、慧雲菩薩、總持王菩薩、",
    "T10n0279_040:0211b06": "無住願菩薩、智藏菩薩、心王菩薩、內覺慧菩",
    "T10n0279_040:0211b07": "薩、住佛智菩薩、陀羅尼勇健力菩薩、持地力",
    "T10n0279_040:0211b08": "菩薩、妙月菩薩、須彌頂菩薩、寶頂菩薩、普光",
    "T10n0279_040:0211b09": "照菩薩、威德王菩薩、智慧輪菩薩、大威德菩",
    "T10n0279_040:0211b10": "薩、大龍相菩薩、質直行菩薩、不退轉菩薩、持",
    "T10n0279_040:0211b11": "法幢菩薩、無忘失菩薩、攝諸趣菩薩、不思議",
    "T10n0279_040:0211b12": "決定慧菩薩、遊戲無邊智菩薩、無盡妙法藏",
    "T10n0279_040:0211b13": "菩薩、智日菩薩、法日菩薩、智藏菩薩、智澤菩",
    "T10n0279_040:0211b14": "薩、普見菩薩、不空見菩薩、金剛通菩薩、金",
    "T10n0279_040:0211b15": "剛智菩薩、金剛焰菩薩、金剛慧菩薩、普眼菩",
    "T10n0279_040:0211b16": "薩、佛日菩薩、持佛金剛祕密義菩薩、普眼境",
    "T10n0279_040:0211b17": "界智莊嚴菩薩……。如是等菩薩摩訶薩十佛剎",
    "T10n0279_040:0211b18": "微塵數，往昔皆與毘盧遮那如來同修菩薩",
    "T10n0279_040:0211b19": "諸善根行。",
    "T10n0279_040:0211b20": "[0211b20] 爾時，普眼菩薩摩訶薩承佛神力從座而起，",
    "T10n0279_040:0211b21": "偏袒右肩，右膝著地，合掌白佛言：[0211b21] 「世尊！我於",
    "T10n0279_040:0211b22": "如來、應、正等覺，欲有所問，願垂哀許。」佛言：「普",
    "T10n0279_040:0211b23": "眼！恣汝所問，當為汝說，令汝心喜。」普眼菩薩",
    "T10n0279_040:0211b24": "言：「世尊！普賢菩薩及住普賢所有行願諸",
    "T10n0279_040:0211b25": "菩薩眾，成就幾何三昧解脫，而於菩薩諸大",
    "T10n0279_040:0211b26": "三昧或入、或出、或時安住？以於菩薩不可思",
    "T10n0279_040:0211b27": "議廣大三昧善入出故，能於一切三昧自在",
    "T10n0279_040:0211b28": "神通變化無有休息。」佛言：「善哉！普眼！汝為利",
    "T10n0279_040:0211b29": "益去、來、現在諸菩薩眾而問斯義。普眼！普賢",
    "T10n0279_040:0211c01": "菩薩今現在此，已能成就不可思議自在神",
    "T10n0279_040:0211c02": "通，出過一切諸菩薩上，難可值遇；從於無量",
    "T10n0279_040:0211c03": "菩薩行生，菩薩大願悉已清淨，所行之行皆",
    "T10n0279_040:0211c04": "無退轉，無量波羅蜜門、無礙陀羅尼門、無盡",
    "T10n0279_040:0211c05": "辯才門皆悉已得，清淨無礙，大悲利益一切",
    "T10n0279_040:0211c06": "眾生，以本願力盡未來際而無厭倦。汝應請",
    "T10n0279_040:0211c07": "彼，彼當為汝說其三昧自在解脫。」",
    "T10n0279_040:0211c08": "[0211c08] 爾時，會中諸菩薩眾聞普賢名，即時獲得不",
    "T10n0279_040:0211c09": "可思議無量三昧，其心無礙寂然不動，智慧",
    "T10n0279_040:0211c10": "廣大難可測量，境界甚深無能與等；現前悉",
    "T10n0279_040:0211c11": "見無數諸佛，得如來力，同如來性，去、來、現在",
    "T10n0279_040:0211c12": "靡不明照，所有福德不可窮盡，一切神通皆",
    "T10n0279_040:0211c13": "已具足。其諸菩薩於普賢所，心生尊重，渴仰",
    "T10n0279_040:0211c14": "欲見，悉於眾會周遍觀察而竟不&#x89A9;，亦不見",
    "T10n0279_040:0211c15": "其所坐之座。此由如來威力所持，亦是普賢",
    "T10n0279_040:0211c16": "神通自在使其然耳。",
    "T10n0279_040:0211c17": "[0211c17] 爾時，普眼菩薩白佛言：「世尊！普賢菩薩今何",
    "T10n0279_040:0211c18": "所在？」佛言：「普眼！普賢菩薩今現在此道場眾",
    "T10n0279_040:0211c19": "會，親近我住，初無動移。」是時，普眼及諸菩",
    "T10n0279_040:0211c20": "薩復更觀察道場眾會，周遍求覓，白佛言：「世",
    "T10n0279_040:0211c21": "尊！我等今者猶未得見普賢菩薩其身及座。」",
    "T10n0279_040:0211c22": "佛言：「如是，善男子！汝等何故而不得見？善男",
    "T10n0279_040:0211c23": "子！普賢菩薩住處甚深不可說故。普賢菩",
    "T10n0279_040:0211c24": "薩獲無邊智慧門，入師子奮迅定，得無上",
    "T10n0279_040:0211c25": "自在用，入清淨無礙際，生如來十種力，以法",
    "T10n0279_040:0211c26": "界藏為身，一切如來共所護念，於一念頃悉",
    "T10n0279_040:0211c27": "能證入三世諸佛無差別智，是故汝等不能",
    "T10n0279_040:0211c28": "見耳。」",
    "T10n0279_040:0211c29": "[0211c29] 爾時，普眼菩薩聞如來說普賢菩薩清淨功",
    "T10n0279_040:0212a01": "德，得十千阿僧祇三昧；以三昧力復遍觀察，",
    "T10n0279_040:0212a02": "渴仰欲見普賢菩薩，亦不能&#x89A9;。其餘一切諸",
    "T10n0279_040:0212a03": "菩薩眾俱亦不見。時，普眼菩薩從三昧起，白",
    "T10n0279_040:0212a04": "佛言：「世尊！我已入十千阿僧祇三昧，求見普",
    "T10n0279_040:0212a05": "賢而竟不得，不見其身及身業、語及語業、意",
    "T10n0279_040:0212a06": "及意業、座及住處，悉皆不見。」佛言：「如是如",
    "T10n0279_040:0212a07": "是！善男子！當知皆以普賢菩薩住不思議解",
    "T10n0279_040:0212a08": "脫之力。普眼！於汝意云何？頗有人能說幻術",
    "T10n0279_040:0212a09": "文字中種種幻相所住處不？」答言：「不也。」佛言：",
    "T10n0279_040:0212a10": "「普眼！幻中幻相尚不可說，何況普賢菩薩祕",
    "T10n0279_040:0212a11": "密身境界、祕密語境界、祕密意境界，而於其",
    "T10n0279_040:0212a12": "中能入能見！何以故？普賢菩薩境界甚深，",
    "T10n0279_040:0212a13": "不可思議，無有量、已過量。舉要言之，普賢菩",
    "T10n0279_040:0212a14": "薩以金剛慧普入法界，於一切世界無所",
    "T10n0279_040:0212a15": "行、無所住，知一切眾生身皆即非身，無去無",
    "T10n0279_040:0212a16": "來，得無斷盡、無差別自在神通，無依無作，",
    "T10n0279_040:0212a17": "無有動轉，至於法界究竟邊際。善男子！若有",
    "T10n0279_040:0212a18": "得見普賢菩薩，若得承事，若得聞名，若有思",
    "T10n0279_040:0212a19": "惟，若有憶念，若生信解，若勤觀察，若始趣",
    "T10n0279_040:0212a20": "向，若正求覓，若興誓願，相續不絕，皆獲利",
    "T10n0279_040:0212a21": "益，無空過者。」[0212a21] 爾時，普眼及一切菩薩眾於普",
    "T10n0279_040:0212a22": "賢菩薩心生渴仰，願得瞻覲，作如是言：「南無",
    "T10n0279_040:0212a23": "一切諸佛！南無普賢菩薩！」如是三稱，頭頂禮",
    "T10n0279_040:0212a24": "敬。爾時，佛告普眼菩薩及諸眾會言：「諸佛子！",
    "T10n0279_040:0212a25": "汝等宜更禮敬普賢，慇懃求請，又應專至觀",
    "T10n0279_040:0212a26": "察十方，想普賢身現在其前。如是思惟，周遍",
    "T10n0279_040:0212a27": "法界，深心信解，厭離一切，誓與普賢同一行",
    "T10n0279_040:0212a28": "願：入於不二真實之法，其身普現一切世間，",
    "T10n0279_040:0212a29": "悉知眾生諸根差別，遍一切處集普賢道。若",
    "T10n0279_040:0212b01": "能發起如是大願，則當得見普賢菩薩。」是時，",
    "T10n0279_040:0212b02": "普眼聞佛此語，與諸菩薩俱時頂禮，求請得",
    "T10n0279_040:0212b03": "見普賢大士。",
    "T10n0279_040:0212b04": "[0212b04] 爾時，普賢菩薩即以解脫神通之力，如其所",
    "T10n0279_040:0212b05": "應為現色身，令彼一切諸菩薩眾皆見普賢",
    "T10n0279_040:0212b06": "親近如來，於此一切菩薩眾中坐蓮華座；亦",
    "T10n0279_040:0212b07": "見於餘一切世界一切佛所，從彼次第相續",
    "T10n0279_040:0212b08": "而來；亦見在彼一切佛所，演說一切諸菩薩",
    "T10n0279_040:0212b09": "行，開示一切智智之道，闡明一切菩薩神通，",
    "T10n0279_040:0212b10": "分別一切菩薩威德，示現一切三世諸佛。是",
    "T10n0279_040:0212b11": "時，普眼菩薩及一切菩薩眾見此神變，其心",
    "T10n0279_040:0212b12": "踊躍，生大歡喜，莫不頂禮普賢菩薩，心生尊",
    "T10n0279_040:0212b13": "重，如見十方一切諸佛。[0212b13] 是時，以佛大威神力",
    "T10n0279_040:0212b14": "及諸菩薩信解之力、普賢菩薩本願力故，自",
    "T10n0279_040:0212b15": "然而雨十千種雲。所謂：種種華雲、種種鬘雲、",
    "T10n0279_040:0212b16": "種種香雲、種種末香雲、種種蓋雲、種種衣雲、",
    "T10n0279_040:0212b17": "種種嚴具雲、種種珍寶雲、種種燒香雲、種種",
    "T10n0279_040:0212b18": "繒綵雲。不可說世界六種震動；奏天音樂，",
    "T10n0279_040:0212b19": "其聲遠聞不可說世界；放大光明，其光普照",
    "T10n0279_040:0212b20": "不可說世界，令三惡趣悉得除滅，嚴淨不可",
    "T10n0279_040:0212b21": "說世界，令不可說菩薩入普賢行、不可說菩",
    "T10n0279_040:0212b22": "薩成普賢行，不可說菩薩於普賢行願悉得",
    "T10n0279_040:0212b23": "圓滿成阿耨多羅三藐三菩提。",
    "T10n0279_040:0212b24": "[0212b24] 爾時，普眼菩薩白佛言：「世尊！普賢菩薩是住",
    "T10n0279_040:0212b25": "大威德者、住無等者、住無過者、住不退者、住",
    "T10n0279_040:0212b26": "平等者、住不壞者、住一切差別法者、住一切",
    "T10n0279_040:0212b27": "無差別法者、住一切眾生善巧心所住者、住",
    "T10n0279_040:0212b28": "一切法自在解脫三昧者。」佛言：「如是如是！普",
    "T10n0279_040:0212b29": "眼！如汝所說，普賢菩薩有阿僧祇清淨功德，",
    "T10n0279_040:0212c01": "所謂：無等莊嚴功德、無量寶功德、不思議海",
    "T10n0279_040:0212c02": "功德、無量相功德、無邊雲功德、無邊際不",
    "T10n0279_040:0212c03": "可稱讚功德、無盡法功德、不可說功德、一切",
    "T10n0279_040:0212c04": "佛功德、稱揚讚歎不可盡功德。」",
    "T10n0279_040:0212c05": "[0212c05] 爾時，如來告普賢菩薩言：「普賢！汝應為普眼",
    "T10n0279_040:0212c06": "及此會中諸菩薩眾說十三昧，令得善入，成",
    "T10n0279_040:0212c07": "滿普賢所有行願。諸菩薩摩訶薩說此十大",
    "T10n0279_040:0212c08": "三昧故，令過去菩薩已得出離，現在菩薩今",
    "T10n0279_040:0212c09": "得出離，未來菩薩當得出離。何者為十？一者",
    "T10n0279_040:0212c10": "普光大三昧，二者妙光大三昧，三者次第遍",
    "T10n0279_040:0212c11": "往諸佛國土大三昧，四者清淨深心行大三",
    "T10n0279_040:0212c12": "昧，五者知過去莊嚴藏大三昧，六者智光明",
    "T10n0279_040:0212c13": "藏大三昧，七者了知一切世界佛莊嚴大三",
    "T10n0279_040:0212c14": "昧，八者眾生差別身大三昧，九者法界自在",
    "T10n0279_040:0212c15": "大三昧，十者無礙輪大三昧。此十大三昧，諸",
    "T10n0279_040:0212c16": "大菩薩乃能善入，去、來、現在一切諸佛已",
    "T10n0279_040:0212c17": "說、當說、現說。若諸菩薩愛樂尊重，修習不",
    "T10n0279_040:0212c18": "懈，則得成就如是之人，則名為佛，則名如",
    "T10n0279_040:0212c19": "來，亦則名為得十力人，亦名導師，亦名大導",
    "T10n0279_040:0212c20": "師，亦名一切智，亦名一切見，亦名住無礙，亦",
    "T10n0279_040:0212c21": "名達諸境，亦名一切法自在。此菩薩普入一",
    "T10n0279_040:0212c22": "切世界，而於世界無所著；普入一切眾生界，",
    "T10n0279_040:0212c23": "而於眾生無所取；普入一切身，而於身無所",
    "T10n0279_040:0212c24": "礙；普入一切法界，而知法界無有邊。親近三",
    "T10n0279_040:0212c25": "世一切佛，明見一切諸佛法，巧說一切文字，",
    "T10n0279_040:0212c26": "了達一切假名，成就一切菩薩清淨道，安住",
    "T10n0279_040:0212c27": "一切菩薩差別行。於一念中，普得一切三世",
    "T10n0279_040:0212c28": "智，普知一切三世法，普說一切諸佛教，普轉",
    "T10n0279_040:0212c29": "一切不退輪，於去、來、現在一一世，普證一切",
    "T10n0279_040:0213a01": "菩提道；於此一一菩提中，普了一切佛所說。",
    "T10n0279_040:0213a02": "此是諸菩薩法相門，是諸菩薩智覺門，是一",
    "T10n0279_040:0213a03": "切種智無勝幢門，是普賢菩薩諸行願門，是",
    "T10n0279_040:0213a04": "猛利神通誓願門，是一切總持辯才門，是三",
    "T10n0279_040:0213a05": "世諸法差別門，是一切諸佛示現門，是以薩",
    "T10n0279_040:0213a06": "婆若安立一切眾生門，是以佛神力嚴淨一",
    "T10n0279_040:0213a07": "切世界門。若菩薩入此三昧，得法界力無有",
    "T10n0279_040:0213a08": "窮盡，得虛空行無有障礙；得法王位無量自",
    "T10n0279_040:0213a09": "在，譬如世間灌頂受職。得無邊智，一切通",
    "T10n0279_040:0213a10": "達；得廣大力，十種圓滿；成無諍心，入寂滅",
    "T10n0279_040:0213a11": "際；大悲無畏，猶如師子；為智慧丈夫，然正法",
    "T10n0279_040:0213a12": "明燈；一切功德歎不可盡，聲聞、獨覺莫能思",
    "T10n0279_040:0213a13": "議；得法界智，住無動際，而能隨俗種種開",
    "T10n0279_040:0213a14": "演；住於無相，善入法相；得自性清淨藏，生如",
    "T10n0279_040:0213a15": "來清淨家；善開種種差別法門，而以智慧了",
    "T10n0279_040:0213a16": "無所有；善知於時，常行法施開悟一切，名為",
    "T10n0279_040:0213a17": "智者；普攝眾生，悉令清淨；以方便智示成佛",
    "T10n0279_040:0213a18": "道，而常修行菩薩之行無有斷盡；入一切智",
    "T10n0279_040:0213a19": "方便境界，示現種種廣大神通。是故，普賢！汝",
    "T10n0279_040:0213a20": "今應當分別廣說一切菩薩十大三昧，今此",
    "T10n0279_040:0213a21": "眾會咸皆願聞。」[0213a21] 爾時，普賢菩薩承如來旨，觀",
    "T10n0279_040:0213a22": "普眼等諸菩薩眾而告之言：[0213a22] 「佛子！云何為菩",
    "T10n0279_040:0213a23": "薩摩訶薩普光明三昧？佛子！此菩薩摩訶薩",
    "T10n0279_040:0213a24": "有十種無盡法。何者為十？所謂：諸佛出現智",
    "T10n0279_040:0213a25": "無盡、眾生變化智無盡、世界如影智無盡、深",
    "T10n0279_040:0213a26": "入法界智無盡、善攝菩薩智無盡、菩薩不退",
    "T10n0279_040:0213a27": "智無盡、善觀一切法義智無盡、善持心力智",
    "T10n0279_040:0213a28": "無盡、住廣大菩提心智無盡、住一切佛法一",
    "T10n0279_040:0213a29": "切智願力智無盡。佛子！是名菩薩摩訶薩十",
    "T10n0279_040:0213b01": "種無盡法。佛子！此菩薩摩訶薩發十種無邊",
    "T10n0279_040:0213b02": "心。何等為十？所謂：發度脫一切眾生無邊心；",
    "T10n0279_040:0213b03": "發承事一切諸佛無邊心；發供養一切諸佛",
    "T10n0279_040:0213b04": "無邊心；發普見一切諸佛無邊心；發受持一",
    "T10n0279_040:0213b05": "切佛法不忘失無邊心；發示現一切佛無量",
    "T10n0279_040:0213b06": "神變無邊心；發為得佛力故，不捨一切菩提",
    "T10n0279_040:0213b07": "行無邊心；發普入一切智微細境界，說一切",
    "T10n0279_040:0213b08": "佛法無邊心；發普入佛不思議廣大境界無",
    "T10n0279_040:0213b09": "邊心；發於佛辯才起深志樂，領受諸佛法",
    "T10n0279_040:0213b10": "無邊心；發示現種種自在身，入一切如來道",
    "T10n0279_040:0213b11": "場眾會無邊心。是為十。佛子！此菩薩摩訶薩",
    "T10n0279_040:0213b12": "有十種入三昧差別智。何者為十？所謂：東方",
    "T10n0279_040:0213b13": "入定西方起，西方入定東方起，南方入定北",
    "T10n0279_040:0213b14": "方起，北方入定南方起，東北方入定西南方",
    "T10n0279_040:0213b15": "起，西南方入定東北方起，西北方入定東南",
    "T10n0279_040:0213b16": "方起，東南方入定西北方起，下方入定上方",
    "T10n0279_040:0213b17": "起，上方入定下方起。是為十。[0213b17] 「佛子！此菩薩摩",
    "T10n0279_040:0213b18": "訶薩有十種入大三昧善巧智。何者為十？佛",
    "T10n0279_040:0213b19": "子！菩薩摩訶薩以三千大千世界為一蓮華，",
    "T10n0279_040:0213b20": "現身遍此蓮華之上結跏趺坐，身中復現三",
    "T10n0279_040:0213b21": "千大千世界，其中有百億四天下，一一四天",
    "T10n0279_040:0213b22": "下現百億身，一一身入百億百億三千大千",
    "T10n0279_040:0213b23": "世界，於彼世界一一四天下現百億百億菩",
    "T10n0279_040:0213b24": "薩修行，一一菩薩修行生百億百億決定解，",
    "T10n0279_040:0213b25": "一一決定解令百億百億根性圓滿，一一根",
    "T10n0279_040:0213b26": "性成百億百億菩薩法不退業。然所現身非",
    "T10n0279_040:0213b27": "一非多，入定、出定無所錯亂。佛子！如羅&#x777A;阿",
    "T10n0279_040:0213b28": "脩羅王，本身長七百由旬，化形長十六萬八",
    "T10n0279_040:0213b29": "千由旬，於大海中出其半身，與須彌山而正",
    "T10n0279_040:0213c01": "齊等。佛子！彼阿脩羅王雖化其身長十六萬",
    "T10n0279_040:0213c02": "八千由旬，然亦不壞本身之相，諸蘊、界、處悉",
    "T10n0279_040:0213c03": "皆如本，心不錯亂，不於變化身而作他想，於",
    "T10n0279_040:0213c04": "其本身生非己想，本受生身恒受諸樂，化",
    "T10n0279_040:0213c05": "身常現種種自在神通威力。佛子！阿脩羅王",
    "T10n0279_040:0213c06": "有貪、恚、癡，具足憍慢，尚能如是變現其身；何",
    "T10n0279_040:0213c07": "況菩薩摩訶薩能深了達心法如幻，一切世",
    "T10n0279_040:0213c08": "間皆悉如夢，一切諸佛出興於世皆如影",
    "T10n0279_040:0213c09": "像，一切世界猶如變化，言語音聲悉皆如",
    "T10n0279_040:0213c10": "響，見如實法，以如實法而為其身，知一切",
    "T10n0279_040:0213c11": "法本性清淨，了知身心無有實體，其身普",
    "T10n0279_040:0213c12": "住無量境界，以佛智慧廣大光明淨修一",
    "T10n0279_040:0213c13": "切菩提之行！[0213c13] 「佛子！菩薩摩訶薩住此三昧，",
    "T10n0279_040:0213c14": "超過世間，遠離世間，無能惑亂，無能映奪。佛",
    "T10n0279_040:0213c15": "子！譬如比丘觀察內身，住不淨觀，審見其",
    "T10n0279_040:0213c16": "身皆是不淨。菩薩摩訶薩亦復如是，住此",
    "T10n0279_040:0213c17": "三昧，觀察法身，見諸世間普入其身，於中明",
    "T10n0279_040:0213c18": "見一切世間及世間法，於諸世間及世間法",
    "T10n0279_040:0213c19": "皆無所著。佛子！是名菩薩摩訶薩第一普光",
    "T10n0279_040:0213c20": "明大三昧善巧智。",
    "T10n0279_040:0213c21": "[0213c21] 「佛子！云何為菩薩摩訶薩妙光明三昧？佛子！",
    "T10n0279_040:0213c22": "此菩薩摩訶薩能入三千大千世界微塵數",
    "T10n0279_040:0213c23": "三千大千世界，於一一世界現三千大千世",
    "T10n0279_040:0213c24": "界微塵數身，一一身放三千大千世界微塵",
    "T10n0279_040:0213c25": "數光，一一光現三千大千世界微塵數色，一",
    "T10n0279_040:0213c26": "一色照三千大千世界微塵數世界，一一世",
    "T10n0279_040:0213c27": "界中調伏三千大千世界微塵數眾生。是諸",
    "T10n0279_040:0213c28": "世界種種不同，菩薩悉知，所謂：世界雜染、世",
    "T10n0279_040:0213c29": "界清淨、世界所因、世界建立、世界同住、世界",
    "T10n0279_040:0214a01": "光色、世界來往；如是一切，菩薩悉知，菩薩悉",
    "T10n0279_040:0214a02": "入。是諸世界亦悉來入菩薩之身，然諸世界",
    "T10n0279_040:0214a03": "無有雜亂，種種諸法亦不壞滅。佛子！譬如日",
    "T10n0279_040:0214a04": "出遶須彌山、照七寶山，其七寶山及寶山",
    "T10n0279_040:0214a05": "間皆有光影分明顯現，其寶山上所有日",
    "T10n0279_040:0214a06": "影莫不顯現山間影中，其七山間所有日影",
    "T10n0279_040:0214a07": "亦悉顯現山上影中；如是展轉，更相影現，",
    "T10n0279_040:0214a08": "或說日影出七寶山，或說日影出七山間，或",
    "T10n0279_040:0214a09": "說日影入七寶山，或說日影入七山間；但此",
    "T10n0279_040:0214a10": "日影更相照現，無有邊際，體性非有，亦",
    "T10n0279_040:0214a11": "復非無，不住於山，不離於山，不住於水，亦",
    "T10n0279_040:0214a12": "不離水。佛子！菩薩摩訶薩亦復如是，住此",
    "T10n0279_040:0214a13": "妙光廣大三昧，不壞世間安立之相，不滅",
    "T10n0279_040:0214a14": "世間諸法自性；不住世界內，不住世界外；於",
    "T10n0279_040:0214a15": "諸世界無所分別，亦不壞於世界之相；觀一",
    "T10n0279_040:0214a16": "切法一相無相，亦不壞於諸法自性；住真如",
    "T10n0279_040:0214a17": "性，恒不捨離。佛子！譬如幻師善知幻術，住",
    "T10n0279_040:0214a18": "四衢道作諸幻事，於一日中一須臾頃，或現",
    "T10n0279_040:0214a19": "一日，或現一夜，或復現作七日七夜、半月一",
    "T10n0279_040:0214a20": "月、一年百年，隨其所欲皆能示現城邑聚落、",
    "T10n0279_040:0214a21": "泉流河海、日月雲雨、宮殿屋宅，如是一切靡",
    "T10n0279_040:0214a22": "不具足；不以示現經年歲故，壞其根本一日",
    "T10n0279_040:0214a23": "一時；不以本時極短促故，壞其所現日月年",
    "T10n0279_040:0214a24": "歲；幻相明現，本日不滅。菩薩摩訶薩亦復如",
    "T10n0279_040:0214a25": "是，入此妙光廣大三昧，現阿僧祇世界入一",
    "T10n0279_040:0214a26": "世界。其阿僧祇世界一一皆有地、水、火、風、大",
    "T10n0279_040:0214a27": "海、諸山、城邑、聚落、園林、屋宅、天宮、龍宮、夜",
    "T10n0279_040:0214a28": "叉宮、乾闥婆宮、阿脩羅宮、迦樓羅宮、緊那羅",
    "T10n0279_040:0214a29": "宮、摩&#x777A;羅伽宮，種種莊嚴皆悉具足。欲界、色",
    "T10n0279_040:0214b01": "界、無色界，小千世界、大千世界，業行果報，死",
    "T10n0279_040:0214b02": "此生彼。一切世間所有時節、須臾、晝夜、半月、",
    "T10n0279_040:0214b03": "一月、一歲、百歲、成劫、壞劫，雜染國土、清淨國",
    "T10n0279_040:0214b04": "土、廣大國土、狹小國土，於中諸佛出興于",
    "T10n0279_040:0214b05": "世，佛剎清淨，菩薩眾會周匝圍遶，神通自",
    "T10n0279_040:0214b06": "在，教化眾生。其諸國土所在方處，無量人",
    "T10n0279_040:0214b07": "眾悉皆充滿，殊形異趣種種眾生無量無",
    "T10n0279_040:0214b08": "邊不可思議，去、來、現在清淨業力出生無",
    "T10n0279_040:0214b09": "量上妙珍寶。如是等事，咸悉示現，入一世界。",
    "T10n0279_040:0214b10": "菩薩於此普皆明見，普入普觀，普思普了，以",
    "T10n0279_040:0214b11": "無盡智皆如實知，不以彼世界多故壞此一",
    "T10n0279_040:0214b12": "世界，不以此世界一故壞彼多世界。何以故？",
    "T10n0279_040:0214b13": "菩薩知一切法皆無我故，是名：入無命法、無",
    "T10n0279_040:0214b14": "作法者；菩薩於一切世間勤修行無諍法故，",
    "T10n0279_040:0214b15": "是名：住無我法者；菩薩如實見一切身皆從",
    "T10n0279_040:0214b16": "緣起故，是名：住無眾生法者；菩薩知一切生",
    "T10n0279_040:0214b17": "滅法皆從因生故，是名：住無補伽羅法者；菩",
    "T10n0279_040:0214b18": "薩知諸法本性平等故，是名：住無意生、無摩納",
    "T10n0279_040:0214b19": "婆法者；菩薩知一切法本性寂靜故，是名：住",
    "T10n0279_040:0214b20": "寂靜法者；菩薩知一切法一相故，是名：住無",
    "T10n0279_040:0214b21": "分別法者；菩薩知法界無有種種差別法故，",
    "T10n0279_040:0214b22": "是名：住不思議法者；菩薩勤修一切方便，善",
    "T10n0279_040:0214b23": "調伏眾生故，是名：住大悲法者。[0214b23] 「佛子！菩薩如",
    "T10n0279_040:0214b24": "是能以阿僧祇世界入一世界，知無數眾生",
    "T10n0279_040:0214b25": "種種差別，見無數菩薩各各發趣，觀無數諸",
    "T10n0279_040:0214b26": "佛處處出興；彼諸如來所演說法，其諸菩",
    "T10n0279_040:0214b27": "薩悉能領受，亦見自身於中修行；然不捨此",
    "T10n0279_040:0214b28": "處而見在彼，亦不捨彼處而見在此，彼身、此",
    "T10n0279_040:0214b29": "身無有差別。入法界故，常勤觀察無有休",
    "T10n0279_040:0214c01": "息，不捨智慧無退轉故。如有幻師隨於一處",
    "T10n0279_040:0214c02": "作諸幻術，不以幻地故壞於本地，不以幻日",
    "T10n0279_040:0214c03": "故壞於本日。菩薩摩訶薩亦復如是，於無國",
    "T10n0279_040:0214c04": "土現有國土，於有國土現無國土；於有眾",
    "T10n0279_040:0214c05": "生現無眾生，於無眾生現有眾生；無色現",
    "T10n0279_040:0214c06": "色，色現無色；初不亂後，後不亂初。菩薩了",
    "T10n0279_040:0214c07": "知一切世法悉亦如是，同於幻化。知法幻故，",
    "T10n0279_040:0214c08": "知智幻；知智幻故，知業幻；知智幻、業幻已，",
    "T10n0279_040:0214c09": "起於幻智，觀一切業如世幻者，不於處外而",
    "T10n0279_040:0214c10": "現其幻，亦不於幻外而有其處。菩薩摩訶薩",
    "T10n0279_040:0214c11": "亦復如是，不於虛空外入世間，亦不於世間",
    "T10n0279_040:0214c12": "外入虛空。何以故？虛空、世間無差別故，住於",
    "T10n0279_040:0214c13": "世間亦住虛空。菩薩摩訶薩於虛空中能見、",
    "T10n0279_040:0214c14": "能修一切世間種種差別妙莊嚴業，於一念",
    "T10n0279_040:0214c15": "頃悉能了知無數世界若成若壞，亦知諸劫",
    "T10n0279_040:0214c16": "相續次第；能於一念現無數劫，亦不令其一",
    "T10n0279_040:0214c17": "念廣大。菩薩摩訶薩得不思議解脫幻智，到",
    "T10n0279_040:0214c18": "於彼岸；住於幻際，入世幻數，思惟諸法悉皆",
    "T10n0279_040:0214c19": "如幻；不違幻世，盡於幻智，了知三世與幻無",
    "T10n0279_040:0214c20": "別，決定通達，心無邊際。如諸如來住如幻智，",
    "T10n0279_040:0214c21": "其心平等；菩薩摩訶薩亦復如是，知諸世間",
    "T10n0279_040:0214c22": "皆悉如幻，於一切處皆無所著、無有我所。如",
    "T10n0279_040:0214c23": "彼幻師作諸幻事，雖不與彼幻事同住，而於",
    "T10n0279_040:0214c24": "幻事亦無迷惑；菩薩摩訶薩亦復如是，知一",
    "T10n0279_040:0214c25": "切法到於彼岸，心不計我能入於法，亦不於",
    "T10n0279_040:0214c26": "法而有錯亂。是為菩薩摩訶薩第二妙光明",
    "T10n0279_040:0214c27": "大三昧善巧智。"
}