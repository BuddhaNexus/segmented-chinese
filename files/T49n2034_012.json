{
    "T49n2034_012:0101c16": "歷代三寶紀卷第十二(譯經大隨)",
    "T49n2034_012:0101c18": "開皇十七年翻經學士臣費長房上",
    "T49n2034_012:0101c19": "[0101c19] 大隋錄者。我皇帝受命四天護持三寶。承符",
    "T49n2034_012:0101c20": "五運宅此九州。故誕育之初神光耀室。君臨",
    "T49n2034_012:0101c21": "已後靈應競臻。所以天兆龜文水浮五色。地",
    "T49n2034_012:0101c22": "開泉醴山響萬年。雲慶露甘珠明石變。聾聞",
    "T49n2034_012:0101c23": "瞽視瘖語躄行。禽獸見非常之祥。草木呈難",
    "T49n2034_012:0101c24": "紀之瑞。豈唯七寶獨顯金輪。寧止四時偏和",
    "T49n2034_012:0101c25": "玉燭。是以金光明經正論品云。因集業故得",
    "T49n2034_012:0101c26": "生人中。王領國土。故稱人王。處在胎中諸天",
    "T49n2034_012:0101c27": "守護。或先守護然後入胎。三十三天各以己",
    "T49n2034_012:0101c28": "德分與是王。以天護故稱為天子。赤若之歲",
    "T49n2034_012:0101c29": "黃屋馭時。土制水行興廢毀之。佛日火乘木",
    "T49n2034_012:0102a01": "運啟年。號以開皇。可謂法炬滅而更明。否時",
    "T49n2034_012:0102a02": "還泰者也。其冬即有沙門智周等。齎西域梵",
    "T49n2034_012:0102a03": "經二百六十部。膺期而至。&#x52C5;旨付司訪人令",
    "T49n2034_012:0102a04": "翻。二年仲春即便就譯。季夏詔曰。殷之五遷",
    "T49n2034_012:0102a05": "恐民盡死。是則以吉凶之士。制長短之命。",
    "T49n2034_012:0102a06": "謀新去故如農望秋。龍首之山川原秀麗。卉",
    "T49n2034_012:0102a07": "物滋阜宜建都邑。定鼎之基永固。無窮之業",
    "T49n2034_012:0102a08": "在茲。因即城曰大興城。殿曰大興殿。門曰",
    "T49n2034_012:0102a09": "大興門。縣曰大興縣。園曰大興園。寺曰大興",
    "T49n2034_012:0102a10": "善寺。三寶慈化自是大興。萬國仁風緣斯重",
    "T49n2034_012:0102a11": "闡。伽藍&#x6B1D;跱兼綺錯於城隍。幡蓋騰飛更",
    "T49n2034_012:0102a12": "莊嚴於國界。法堂佛殿既等天宮。震旦神州",
    "T49n2034_012:0102a13": "還同淨土。沙門濟濟。習六度以熏心。信士詵",
    "T49n2034_012:0102a14": "詵。修十善以為行。四海以之靜浪。九服所以",
    "T49n2034_012:0102a15": "息塵。故地德既其顯丕。天休自然暢朗。白",
    "T49n2034_012:0102a16": "鹿已見麒麟將降不遙。蒼烏既翔。鳳凰來儀",
    "T49n2034_012:0102a17": "非遠。於是鼓腹黃齒。爭買祇陀之園。擊壤青",
    "T49n2034_012:0102a18": "衿。競聚育王之土。浮圖於焉間發。寶剎&#x95A6;爾",
    "T49n2034_012:0102a19": "星羅。見即僧尼將二十萬。支提寺宇向出四",
    "T49n2034_012:0102a20": "千。凡諸譯經婆羅門道俗并見緝綴。此方緇",
    "T49n2034_012:0102a21": "儒十有九人。所翻新文及維舊本論傳法戒",
    "T49n2034_012:0102a22": "合七十五部四百六十二卷結為皇隋大興錄",
    "T49n2034_012:0102a23": "目。流之遐代永作楷模。同軌光揚長存不朽。",
    "T49n2034_012:0102a24": "冀將來哲乘此踵修。庶述三寶之神功。遍娑",
    "T49n2034_012:0102a25": "婆而敷演。弘千佛之教法。歷賢劫而無窮。",
    "T49n2034_012:0102a26": "[0102a26] 大隋洋川郡守曇法智 一部(一卷經)",
    "T49n2034_012:0102a27": "[0102a27] 沙門毘尼多流支 二部(二卷經)",
    "T49n2034_012:0102a28": "[0102a28] 沙門那連提耶舍 八部(二十八卷經)",
    "T49n2034_012:0102b01": "[0102b01] 沙門釋僧就 一部(六十卷經)",
    "T49n2034_012:0102b02": "[0102b02] 沙門闍那崛多 三十一部(一百六十五卷經)",
    "T49n2034_012:0102b03": "[0102b03] 沙門釋法上 三部(四十三卷經及錄)",
    "T49n2034_012:0102b04": "[0102b04] 沙門釋靈&#x2567F; 八部(三十卷論記)",
    "T49n2034_012:0102b05": "[0102b05] 沙門釋信行 二部(三十五卷三階記)",
    "T49n2034_012:0102b06": "[0102b06] 沙門釋法經 一部(七卷錄目)",
    "T49n2034_012:0102b07": "[0102b07] 沙門釋寶貴 一部(八卷經)",
    "T49n2034_012:0102b08": "[0102b08] 沙門釋僧粲 一部(一卷論)",
    "T49n2034_012:0102b09": "[0102b09] 沙門釋僧琨 一部(三十一卷雜記)",
    "T49n2034_012:0102b10": "[0102b10] 沙門釋彥琮 六部(九卷論傳錄)",
    "T49n2034_012:0102b11": "[0102b11] 沙門釋慧影 四部(二十七卷智度解及論)",
    "T49n2034_012:0102b12": "[0102b12] 廣州司馬郭誼 一部(二卷)",
    "T49n2034_012:0102b13": "[0102b13] 儒林郎侯君素 一部(十卷傳)",
    "T49n2034_012:0102b14": "[0102b14] 晉王府祭酒徐同卿 一部(二卷論)",
    "T49n2034_012:0102b15": "[0102b15] 翻經學士劉馮 一部(一卷內數術)",
    "T49n2034_012:0102b16": "[0102b16] &#x52C5;有司撰 一部(十卷眾經法式)",
    "T49n2034_012:0102b17": "[0102b17] 大隋業報差別經一卷(開皇二年三月譯是第二出。與罪業報應經大同小異)",
    "T49n2034_012:0102b18": "[0102b18] 右一部一卷。元魏世婆羅門優婆塞瞿曇般",
    "T49n2034_012:0102b19": "若流支長子達摩般若。隋言法智。門世已來",
    "T49n2034_012:0102b20": "相傳翻譯。高齊之季為昭玄都。齊國既平佛",
    "T49n2034_012:0102b21": "法同毀。智因僧職轉作俗官。冊授洋州。洋",
    "T49n2034_012:0102b22": "川郡守大隋受禪。梵牒即來。顯佛日之重興。",
    "T49n2034_012:0102b23": "彰國化之冥應。降&#x52C5;召智還使譯經。即於大",
    "T49n2034_012:0102b24": "興善寺翻出。智既妙善隋梵二言。執本自翻",
    "T49n2034_012:0102b25": "無勞傳譯。大興善寺沙門成都釋智鉉筆受。",
    "T49n2034_012:0102b26": "文辭詮序義理。日嚴寺沙門趙郡釋彥琮製",
    "T49n2034_012:0102b27": "序。",
    "T49n2034_012:0102c01": "[0102c01] 象頭精舍經一卷(開皇二年二月譯。第二出。與伽耶山頂經體同名異)",
    "T49n2034_012:0102c02": "[0102c02] 大乘方廣總持經一卷(開皇二年七月譯)",
    "T49n2034_012:0102c03": "[0102c03] 右二部二卷。北天竺烏場國三藏法師毘尼",
    "T49n2034_012:0102c04": "多流支。隋言滅喜。既聞我皇興復三寶。故能",
    "T49n2034_012:0102c05": "不遠五百由延。振錫巡方來觀盛化至止。便",
    "T49n2034_012:0102c06": "召入令翻經。即於大興善寺譯出。給事李道",
    "T49n2034_012:0102c07": "寶般若流支次子曇皮二人傳譯。大興善寺",
    "T49n2034_012:0102c08": "沙門長安釋法纂筆受為隋言。并整比文義。",
    "T49n2034_012:0102c09": "沙門彥琮並皆製序。",
    "T49n2034_012:0102c10": "[0102c10] 大方等日藏經十五卷(開皇四年五月起翻。五年二月方訖。沙門智鉉道邃",
    "T49n2034_012:0102c11": "慧獻奉朝請庾質學士費長房筆受文義出大集)",
    "T49n2034_012:0102c12": "[0102c12] 力莊嚴三昧經三卷(開皇五年十月出。費長房筆受)",
    "T49n2034_012:0102c13": "[0102c13] 大莊嚴法門經二卷(開皇三年正月出沙門智鉉筆受。與文殊師利神力經勝金色",
    "T49n2034_012:0102c14": "光明德女經大淨法門經體大譯同名異)",
    "T49n2034_012:0102c15": "[0102c15] 德護長者經二卷(開皇三年六月出。沙門慧琨筆受。一名尸利崛多長者經與申",
    "T49n2034_012:0102c16": "日兜本經月光童子經體大同譯名異) 蓮華面經二卷(開皇四年三月出)",
    "T49n2034_012:0102c17": "[0102c17] 大雲輪請雨經二卷(開皇五年正月出。是大雲經第一百品)",
    "T49n2034_012:0102c18": "[0102c18] 牢固女經一卷(開皇二年十二月出)",
    "T49n2034_012:0102c19": "[0102c19] 百佛名經一卷(開皇二年十月出上四經六卷。並沙門尋獻筆受)",
    "T49n2034_012:0102c20": "[0102c20] 右八部二十八卷。北天竺烏場國三藏法師",
    "T49n2034_012:0102c21": "高齊昭玄統那連提耶舍。隋言尊稱譯。舍少",
    "T49n2034_012:0102c22": "出家。五天遊四。大小諸國經六十餘。但是釋",
    "T49n2034_012:0102c23": "迦勝跡處所無不必踐。既窮南海還反北天。",
    "T49n2034_012:0102c24": "復之茹茹。逢彼。國破。因入鄴都。正值文宣。時",
    "T49n2034_012:0102c25": "始四十。舍之骨梗頗異奇倫。緣是文宣偏所",
    "T49n2034_012:0102c26": "待遇籍甚。既著理此統焉。時亦出經。備齊",
    "T49n2034_012:0102c27": "世錄。齊被周滅仍憩漳濱。開皇元年新經至",
    "T49n2034_012:0103a01": "止。&#x52C5;便追召。二年七月傳送到京。見勞慇懃。",
    "T49n2034_012:0103a02": "即勒安處大興善寺。給以上供為法重人。其",
    "T49n2034_012:0103a03": "年季冬就手翻譯。沙門僧璨明芬給事李道",
    "T49n2034_012:0103a04": "寶學士曇皮等。僧俗四人。更遞度語。京城大",
    "T49n2034_012:0103a05": "德昭玄統沙門曇延昭玄都大興善寺主沙門",
    "T49n2034_012:0103a06": "靈藏等。二十餘德。監掌始末。至五年十月",
    "T49n2034_012:0103a07": "勘校訖了。舍九十餘矣。至九年而卒。有別傳。",
    "T49n2034_012:0103a08": "所譯之經並沙門彥琮製序。",
    "T49n2034_012:0103a09": "[0103a09] 新合大集經六十卷",
    "T49n2034_012:0103a10": "[0103a10] 右一部六十卷。招提寺沙門釋僧就。開皇六",
    "T49n2034_012:0103a11": "年新合。就少出家專寶坊學。依如梵本此大",
    "T49n2034_012:0103a12": "集經凡十萬偈。若具足翻可三百卷。見今譯",
    "T49n2034_012:0103a13": "經崛多三藏口每說云。于闐東南二千餘里。",
    "T49n2034_012:0103a14": "有遮拘迦國。彼王純信敬重大乘。諸國名僧",
    "T49n2034_012:0103a15": "入其境者並皆試練。若小乘學即遣不留。摩",
    "T49n2034_012:0103a16": "訶衍人請停供養。王宮自有摩訶般若大集華",
    "T49n2034_012:0103a17": "嚴三部大經。並十萬偈。王躬受持親執鍵鑰。",
    "T49n2034_012:0103a18": "轉讀則開香花供養。又道場內種種莊嚴。眾",
    "T49n2034_012:0103a19": "寶備具。兼懸諸雜花時非時果。誘諸小王令",
    "T49n2034_012:0103a20": "入禮拜。彼土又稱。此國東南二十餘里。有山",
    "T49n2034_012:0103a21": "甚嶮。其內安置大集華嚴方等寶積楞伽方",
    "T49n2034_012:0103a22": "廣舍利弗陀羅尼華聚陀羅尼都薩羅藏摩訶",
    "T49n2034_012:0103a23": "般若八部般若大雲經等。凡十二部皆十萬",
    "T49n2034_012:0103a24": "偈。國法相傳防護守視。兼云有三滅定羅漢。",
    "T49n2034_012:0103a25": "在彼山窟寂禪冥衛。半月一月或有僧往山",
    "T49n2034_012:0103a26": "為羅漢淨髮。信哉神力固當實焉。鬚髮剃還",
    "T49n2034_012:0103a27": "生入滅定不動。難思議福地獲此寶任持。所",
    "T49n2034_012:0103a28": "冀今來明王睿主。種賢紹聖。弘法化君。寫以",
    "T49n2034_012:0103a29": "傳流。所統之內聞善尚傳。故因敘載。然去",
    "T49n2034_012:0103b01": "聖將遠凡識漸惛。不能總持隨分撮寫。致來",
    "T49n2034_012:0103b02": "梵本部夾弗全。略至略翻廣來廣譯。緣是前",
    "T49n2034_012:0103b03": "哲支曇所翻及羅什出。或二十七。或復三十。",
    "T49n2034_012:0103b04": "或三十一卷軸匪定。就既宣揚每恒嗟歎。及",
    "T49n2034_012:0103b05": "&#x89A9;耶舍。高齊之世出月藏經一十二卷。至今",
    "T49n2034_012:0103b06": "開皇復屬耶舍譯日藏經一十五卷。既並大",
    "T49n2034_012:0103b07": "集廣本舊品。內誠欣躍。即依合之成六十軸。",
    "T49n2034_012:0103b08": "就雖附入未善精。比有大興善寺沙門洪慶",
    "T49n2034_012:0103b09": "者。識度淵明。奉為皇后檢校抄寫。眾經兩藏",
    "T49n2034_012:0103b10": "遂更正就。所合名題甚為整頓。又今見翻。",
    "T49n2034_012:0103b11": "其間尚有是大集分。略撮都訖應滿百卷。於",
    "T49n2034_012:0103b12": "本梵文三分將一。且夫土石末為細塵。無自",
    "T49n2034_012:0103b13": "持之力。及其結為坤阜。有生載之功。況條離",
    "T49n2034_012:0103b14": "林希盛榮。流捨源求廣潤。而可得乎。我",
    "T49n2034_012:0103b15": "皇帝之挺生。應天時順地理。九州離隔出三",
    "T49n2034_012:0103b16": "百年。十萬偈分將踰千祀。散經還聚。聚光",
    "T49n2034_012:0103b17": "大集之文。別壤遂通。通顯大興之國。非夫",
    "T49n2034_012:0103b18": "位握金輪化弘方等。先皇前帝弘化闡法。其",
    "T49n2034_012:0103b19": "孰並斯焉。",
    "T49n2034_012:0103b20": "[0103b20] 佛本行集經六十卷(開皇七年七月起手。十二年二月訖功。沙門僧曇學士費長房",
    "T49n2034_012:0103b21": "劉憑等筆受。沙門彥琮製序)",
    "T49n2034_012:0103b22": "[0103b22] 法炬陀羅尼經二十卷(開皇十三年四月起手。十六年六月訖沙門道邃等",
    "T49n2034_012:0103b23": "筆受)",
    "T49n2034_012:0103b24": "[0103b24] 威德陀羅尼經二十卷(開皇十五年七月起手。十六年十二月訖沙門僧琨等",
    "T49n2034_012:0103b25": "筆受)",
    "T49n2034_012:0103b26": "[0103b26] 諸佛護念經十卷(開皇十四年十月起手。十二月訖沙門僧曇筆受)",
    "T49n2034_012:0103b27": "[0103b27] 五千五百佛名經八卷(開皇十三年八月翻。十四年九月訖。沙門僧曇等筆",
    "T49n2034_012:0103b28": "受)",
    "T49n2034_012:0103c01": "[0103c01] 賢護菩薩經六卷(開皇十四年十二月起首。至十五年二月訖。沙門朗芬等筆受)",
    "T49n2034_012:0103c02": "[0103c02] 賢善住天子所問經四卷(開皇十五年四月翻沙門道密等筆受)",
    "T49n2034_012:0103c03": "[0103c03] 觀察諸法行經四卷(開皇十五年四月二十四日翻。五月二十五日訖。學士費長",
    "T49n2034_012:0103c04": "房筆受)",
    "T49n2034_012:0103c05": "[0103c05] 四童子經三卷(開皇十三年五月翻。七月訖。沙門僧琨筆受)",
    "T49n2034_012:0103c06": "[0103c06] 諸法本無經三卷(開皇十五年六月翻。七月訖。學士劉憑等筆受)",
    "T49n2034_012:0103c07": "[0103c07] 虛空孕菩薩經二卷(開皇七年正月翻。三月訖。沙門僧曇筆受沙門彥琮制序)",
    "T49n2034_012:0103c08": "[0103c08] 月上女經三卷(開皇十一年四月翻。六月訖。學士劉憑筆受。沙門彥琮制序)",
    "T49n2034_012:0103c09": "[0103c09] 善思童子經二卷(開皇十一年七月翻。九月訖。學士費長房筆受。沙門彥琮制序)",
    "T49n2034_012:0103c10": "[0103c10] 移識經二卷(開皇十一年十月翻。十二月訖。學士費長房筆受)",
    "T49n2034_012:0103c11": "[0103c11] 譬喻王經二卷(開皇十五年五月翻。六月訖。沙門道邃等筆受)",
    "T49n2034_012:0103c12": "[0103c12] 發覺淨心經二卷(開皇十五年九月翻。十月訖。沙門僧琨等筆受)",
    "T49n2034_012:0103c13": "[0103c13] 一向出生菩薩經一卷(開皇十五年十一月翻。十二月訖。沙門僧曇筆受。沙",
    "T49n2034_012:0103c14": "門彥琮制序)",
    "T49n2034_012:0103c15": "[0103c15] 大威燈仙人問疑經一卷(開皇六年正月翻二月訖。沙門道邃筆受。沙門彥琮",
    "T49n2034_012:0103c16": "制序)",
    "T49n2034_012:0103c17": "[0103c17] 文殊尸利行經一卷(開皇六年正月翻。二月訖。沙門僧曇筆受。沙門彥琮制序)",
    "T49n2034_012:0103c18": "[0103c18] 八佛名號經一卷(開皇六年五月翻。六月訖。沙門道邃筆受。沙門彥琮制序)",
    "T49n2034_012:0103c19": "[0103c19] 希有校量功德經一卷(開皇六年六月翻。其月訖。沙門僧曇筆受。沙門彥琮制序)",
    "T49n2034_012:0103c20": "[0103c20] 善恭敬師經一卷(開皇六年七月翻。八月訖。沙門僧曇等筆受。沙門彥琮制序)",
    "T49n2034_012:0103c21": "[0103c21] 如來方便善巧&#x546A;經一卷(開皇七年正月翻。二月訖。沙門僧曇等筆受。沙",
    "T49n2034_012:0103c22": "門彥琮制序)",
    "T49n2034_012:0103c23": "[0103c23] 不空&#x7F82;索觀世音心&#x546A;一卷(開皇七年四月翻。五月訖。沙門僧曇等",
    "T49n2034_012:0103c24": "筆受。沙門彥琮制序)",
    "T49n2034_012:0104a01": "[0104a01] 十二佛名神&#x546A;除障滅罪經一卷(開皇七年五月翻。其月訖。沙",
    "T49n2034_012:0104a02": "門僧琨筆受。沙門彥琮制序)",
    "T49n2034_012:0104a03": "[0104a03] 金剛場陀羅尼經一卷(開皇七年六月翻。八月訖。沙門僧琨等筆受。沙門彥琮",
    "T49n2034_012:0104a04": "制序)",
    "T49n2034_012:0104a05": "[0104a05] 諸法最上王經一卷(開皇十五年十一月翻。四月訖。沙門明芬等筆受)",
    "T49n2034_012:0104a06": "[0104a06] 入法界經一卷(開皇十五年七月翻。八月訖。沙門道密等筆受)",
    "T49n2034_012:0104a07": "[0104a07] 商主天子問經一卷(開皇十五年八月翻。九月訖。學士費長房等筆受)",
    "T49n2034_012:0104a08": "[0104a08] 出生菩薩經一卷(開皇十五年九月翻。其月訖。學士劉憑筆受)",
    "T49n2034_012:0104a09": "[0104a09] 金光明經囑累品銀主品合一卷(涼世曇無讖翻四卷。梁世真",
    "T49n2034_012:0104a10": "諦翻六卷。並無周世囑多翻五卷並無。此兩品今有故後出也)",
    "T49n2034_012:0104a11": "[0104a11] 右三十一部合一百六十五卷。北天竺揵達",
    "T49n2034_012:0104a12": "國三藏法師闍那崛多。隋言至德譯。又云佛",
    "T49n2034_012:0104a13": "德。周明帝世武成年初。共同學耶舍崛多。隨",
    "T49n2034_012:0104a14": "厥師主摩伽陀國三藏禪師闍那耶舍。齎經",
    "T49n2034_012:0104a15": "入國。師徒同學悉習方言。二十餘年。崛多最",
    "T49n2034_012:0104a16": "善。同世在京及往蜀地。隨處並皆宣譯新",
    "T49n2034_012:0104a17": "經。或接先闕。文義咸允。時遭魔難世迫王威。",
    "T49n2034_012:0104a18": "建德三年逢毀二教。夏之七眾俱俗一衣。崛",
    "T49n2034_012:0104a19": "多師徒亦被誘逼。既無結契捐命遊方。弗憚",
    "T49n2034_012:0104a20": "苦辛弘化為務。值法陵滅遂爽本心。辭是梵",
    "T49n2034_012:0104a21": "人不從華服。秉固志節乞求反邦。國家依聽",
    "T49n2034_012:0104a22": "以禮放遣。我脂那者實是閻浮之陸海也。為",
    "T49n2034_012:0104a23": "諸遐裔殊服異形咸所奔湊。其非樂土。寧感",
    "T49n2034_012:0104a24": "致斯。慕化而來來者容納。思鄉欲去去者弗",
    "T49n2034_012:0104a25": "違。還向北天路逕突厥。遇值中面他&#x9262;可",
    "T49n2034_012:0104a26": "汗。慇重請留因往復。曰周有成壞勞師去還。",
    "T49n2034_012:0104a27": "此無廢興幸安意住。資給供養當使稱心。遂",
    "T49n2034_012:0104b01": "爾併停十有餘載。師及同學悉彼先殂。唯",
    "T49n2034_012:0104b02": "多獨在時屬相州沙門寶暹(道邃智周僧威法寶僧曇智照僧律等十有一",
    "T49n2034_012:0104b03": "人以)齊武平六年相繼西遊。往還七載。凡得梵",
    "T49n2034_012:0104b04": "經二百六十部。迴到突厥聞周滅齊併毀佛",
    "T49n2034_012:0104b05": "法。退則不可進無所歸。遷延彼間遂逢志",
    "T49n2034_012:0104b06": "德。如渴值飲若暗遇明。仍共尋閱所得新經。",
    "T49n2034_012:0104b07": "請翻名題勘舊錄目。頗覺巧便有殊前人。暹",
    "T49n2034_012:0104b08": "等內誠各私慶幸。獲寶遇匠得不虛行。同誓",
    "T49n2034_012:0104b09": "焚香共契宣譯。大隋受禪佛法即興。暹等",
    "T49n2034_012:0104b10": "齎經先來應運。開皇元年季冬屆止。",
    "T49n2034_012:0104b11": "[0104b11] &#x52C5;旨付司訪人令翻。崛多四年方果入國。處",
    "T49n2034_012:0104b12": "之興善將事弘宣。五年&#x52C5;旨即令崛多。共婆",
    "T49n2034_012:0104b13": "羅門沙門若那竭多開府高恭恭息都督天奴",
    "T49n2034_012:0104b14": "和仁又婆羅門毘舍達等道俗六人。令於內",
    "T49n2034_012:0104b15": "史內省翻梵古書及乾文等。於時廣濟寺",
    "T49n2034_012:0104b16": "唯獨耶舍一人譯經。至七年別&#x52C5;崛多使兼",
    "T49n2034_012:0104b17": "翻經。兩頭來往。到十二年。翻書訖了合得二",
    "T49n2034_012:0104b18": "百餘卷。進畢。爾時耶舍先已歿亡。仍&#x52C5;崛",
    "T49n2034_012:0104b19": "多專主翻譯。移法席就大興善寺。更召婆羅",
    "T49n2034_012:0104b20": "門沙門達摩笈多并遣高天奴高和仁兄弟等",
    "T49n2034_012:0104b21": "同翻。又僧置十大德沙門僧休法粲法經慧",
    "T49n2034_012:0104b22": "藏洪遵慧遠法纂僧暉明穆曇遷等。監掌始",
    "T49n2034_012:0104b23": "末詮定旨歸。其十四部本行集經七十六卷。",
    "T49n2034_012:0104b24": "並是餘處。十一年前崛多自翻。沙門彥琮制",
    "T49n2034_012:0104b25": "序皆是。其十七部法炬經等八十九卷。十二",
    "T49n2034_012:0104b26": "年來在大興善寺禪堂內出。沙門笈多高天",
    "T49n2034_012:0104b27": "奴兄弟等助。沙門明穆沙門彥琮。重對梵本。",
    "T49n2034_012:0104b28": "再更覆勘。整理文義。其外尚有九十餘部。見",
    "T49n2034_012:0104b29": "在續翻訖隨附錄。仰惟如來金口一唱異類",
    "T49n2034_012:0104c01": "各蒙悟解。譬若日月耀天。迦葉阿難親承梵",
    "T49n2034_012:0104c02": "音結集布乎皮牒。猶如炬燭朗夜。後漢迄今",
    "T49n2034_012:0104c03": "國俗殊別。宣譯著在文言。狀似熒燈照室。",
    "T49n2034_012:0104c04": "所冀石火之繼太陽以影傳光。津液法流霑",
    "T49n2034_012:0104c05": "潤含識。庶無斷絕。考論真偽本末。豈得同",
    "T49n2034_012:0104c06": "年而比校哉。",
    "T49n2034_012:0104c07": "[0104c07] 增壹數四十卷(略諸經論所有數法。從一至十從十至百乃至千萬有似敷林)",
    "T49n2034_012:0104c08": "[0104c08] 佛性論二卷 眾經錄一卷",
    "T49n2034_012:0104c09": "[0104c09] 右三部合四十三卷。相州前定國寺沙門釋",
    "T49n2034_012:0104c10": "法上撰。上戒山崇峻慧海幽深。德可範人威",
    "T49n2034_012:0104c11": "能肅物。故魏齊世歷為統都。所部僧尼咸二",
    "T49n2034_012:0104c12": "百萬。而上網紀將四十年。當文宣時盛弘",
    "T49n2034_012:0104c13": "釋典。上總擔荷並得緝諧。內外闡揚黑白咸",
    "T49n2034_012:0104c14": "允。非斯柱石孰此棟樑。景行既彰逸響遐",
    "T49n2034_012:0104c15": "被。致句麗國大丞相王高德。乃深懷正信崇",
    "T49n2034_012:0104c16": "重大乘。欲以釋風被之海曲。然莫測法教始",
    "T49n2034_012:0104c17": "末緣由。自西徂東年世帝代。故從彼國件錄",
    "T49n2034_012:0104c18": "事條。遣僧義淵乘帆向鄴啟發未聞。事條略",
    "T49n2034_012:0104c19": "云。釋迦文佛入涅槃來。至今幾年。又在天竺",
    "T49n2034_012:0104c20": "經歷幾年方到漢地。初到何帝年號是何。又",
    "T49n2034_012:0104c21": "齊陳國佛法誰先。從爾至今歷幾年帝。請乞",
    "T49n2034_012:0104c22": "具註。其十地智度地持金剛般若等諸論。本",
    "T49n2034_012:0104c23": "誰述作。著論緣起靈瑞所由。有傳記不。謹錄",
    "T49n2034_012:0104c24": "諮審請垂釋疑。上答佛以姬周昭王二十四",
    "T49n2034_012:0104c25": "年甲寅歲生。十九出家三十成道。當穆王二",
    "T49n2034_012:0104c26": "十四年癸未之歲。穆王聞西方有化人出。便",
    "T49n2034_012:0104c27": "即西入至竟不還。以此為驗。四十九年在世。",
    "T49n2034_012:0104c28": "滅度已來至今齊世武平七年丙申。凡一千",
    "T49n2034_012:0104c29": "四百六十五年。後漢明帝永平十年。經法初",
    "T49n2034_012:0105a01": "來。魏晉相傳至今。孫權赤烏年。康僧會適吳",
    "T49n2034_012:0105a02": "方弘教法。地持是阿僧佉比丘從彌勒菩薩",
    "T49n2034_012:0105a03": "受得。其本至晉安帝隆安年。曇摩讖於姑臧",
    "T49n2034_012:0105a04": "為河西王沮渠蒙遜譯。摩訶衍論是龍樹菩",
    "T49n2034_012:0105a05": "薩造。晉隆安年鳩摩什波至長安為姚興譯。",
    "T49n2034_012:0105a06": "十地論金剛般若論。並是僧佉弟婆藪槃豆",
    "T49n2034_012:0105a07": "造。至後魏宣武帝時。三藏法師菩提留支始",
    "T49n2034_012:0105a08": "翻。上答指訂由緣甚廣。今略舉要以示異同。",
    "T49n2034_012:0105a09": "而上所服素納袈裟一&#x9262;三衣外更無積聚。",
    "T49n2034_012:0105a10": "諸受請供感世利財。起一山寺名為合水。山",
    "T49n2034_012:0105a11": "之極頂造兜率堂。常願往生覲&#x89A9;彌勒。四事",
    "T49n2034_012:0105a12": "供養百五十僧。齊破法湮山寺弗毀。上私隱",
    "T49n2034_012:0105a13": "俗習業如常。常願殘年見三寶復。更一頂禮",
    "T49n2034_012:0105a14": "慈氏如來。業行既專精誠感徹。心如注水。遂",
    "T49n2034_012:0105a15": "屬開皇至尊龍飛佛日還照。上果情願病服",
    "T49n2034_012:0105a16": "袈裟。弟子杠輿昇山寺頂。合掌三禮彌勒世",
    "T49n2034_012:0105a17": "尊。右遶三周訖還山下。奄然而卒。九十餘",
    "T49n2034_012:0105a18": "矣。",
    "T49n2034_012:0105a19": "[0105a19] 安民論一十二卷 陶神論一十卷",
    "T49n2034_012:0105a20": "[0105a20] 因果論二卷 聖跡記二卷",
    "T49n2034_012:0105a21": "[0105a21] 塔寺記一卷 經法東流記一卷",
    "T49n2034_012:0105a22": "[0105a22] 十德記一卷 僧尼制一卷",
    "T49n2034_012:0105a23": "[0105a23] 右八部合三十卷。相州大慈寺沙門釋靈裕",
    "T49n2034_012:0105a24": "撰。裕即道憑法師之弟子也。軌師德量善守",
    "T49n2034_012:0105a25": "律儀。慧解鉤深見聞弘博。兼內外學為道俗",
    "T49n2034_012:0105a26": "師。性愛傳燈情好著述。可謂篤識高行沙",
    "T49n2034_012:0105a27": "門。觀裕安民陶神因果。意在宣通無上法",
    "T49n2034_012:0105a28": "寶。而法大寶重光顯實難。末代住持由乎釋",
    "T49n2034_012:0105a29": "種。像運建立寄在帝王。所以驥尾之蠅能馳",
    "T49n2034_012:0105b01": "千里。修松之葛遂竦萬尋。附託勝緣方申",
    "T49n2034_012:0105b02": "奇志。且夫京者大也。師者眾也。大眾所聚故",
    "T49n2034_012:0105b03": "曰京師。況今九壤會同六合齊統。主上方欲",
    "T49n2034_012:0105b04": "垂拱巖廊。無為而治。既為天下之用。還須",
    "T49n2034_012:0105b05": "天下之才。故召釋弘僧徵儒化俗。委政於士",
    "T49n2034_012:0105b06": "求巧於工。女織男耕各專其務。四民之業",
    "T49n2034_012:0105b07": "也。有司具存無所復厝。其戒律禪思講說經",
    "T49n2034_012:0105b08": "論。轉讀法事五眾之匠焉。典章未備故復廣",
    "T49n2034_012:0105b09": "搜。開皇十年降&#x52C5;所部。追裕入京至見闕",
    "T49n2034_012:0105b10": "庭。勞問慇重。方應攀龍鱗以布法雲。使蒼生",
    "T49n2034_012:0105b11": "蒙潤。附鳳翼以揚慧吹。令黔首獲涼。到未幾",
    "T49n2034_012:0105b12": "何。頻辭請退。乃云。不習水土屢覺病增。十一",
    "T49n2034_012:0105b13": "年春放還歸鄴。房曰。夫能忘我乃能濟時。今",
    "T49n2034_012:0105b14": "顧戀身形忘大利益。六親聚落尚未能捐。",
    "T49n2034_012:0105b15": "三界處居理難出也。",
    "T49n2034_012:0105b16": "[0105b16] 對根起行雜錄三十二卷。",
    "T49n2034_012:0105b17": "[0105b17] 三階位別集錄三卷。",
    "T49n2034_012:0105b18": "[0105b18] 右二部合三十五卷。真寂寺沙門釋信行撰。",
    "T49n2034_012:0105b19": "行魏州人。少而落采博綜群經。蘊獨見之",
    "T49n2034_012:0105b20": "明。顯高蹈之跡。與先舊德解行弗同。不令",
    "T49n2034_012:0105b21": "聲聞兼菩薩行。捨二百五十戒。居大僧下在",
    "T49n2034_012:0105b22": "沙彌上。門徒悉行方等。結淨頭陀乞食。日止",
    "T49n2034_012:0105b23": "一&#x98E1;在道路行。無問男女率皆禮拜。欲似法",
    "T49n2034_012:0105b24": "華常不輕行。夫涅槃一理趣有萬途。譬若帝",
    "T49n2034_012:0105b25": "京八方奔湊。涅槃亦爾。十方皆歸。但路有",
    "T49n2034_012:0105b26": "艱夷。或迂或直。意迷其逕解翻成惑。心醒",
    "T49n2034_012:0105b27": "其途惑即為解。所以經言。眾生未成佛。以菩",
    "T49n2034_012:0105b28": "提為煩惱。眾生若成佛。以煩惱為菩提。信行",
    "T49n2034_012:0105b29": "此途。亦是萬衢之一術也。但人愛同惡異。緣",
    "T49n2034_012:0105c01": "是時復致譏。此錄並引經論正文。而其外題",
    "T49n2034_012:0105c02": "無定准的。雖曰對根起行幽隱。指體標牓於",
    "T49n2034_012:0105c03": "事少潛。來哲儻詳幸知有據(開皇二十年&#x52C5;斷不聽流行。想同箴勗)。",
    "T49n2034_012:0105c04": "[0105c04] 眾經錄目七卷",
    "T49n2034_012:0105c05": "[0105c05] 右一部七卷。開皇十四年。大興善寺沙門釋",
    "T49n2034_012:0105c06": "法經等二十大德奉&#x52C5;撰。揚化寺沙門明穆。",
    "T49n2034_012:0105c07": "區域條分指蹤&#x7D8B;絡。日嚴寺沙門彥琮。&#x89BC;縷",
    "T49n2034_012:0105c08": "緝維考校同異。故表略云。總計眾經合有二",
    "T49n2034_012:0105c09": "千五十七部五千三百一十二卷。凡為七軸。",
    "T49n2034_012:0105c10": "別錄六卷。總錄一卷。但法經等既未盡見。三",
    "T49n2034_012:0105c11": "國經本校驗同異。今唯且據十餘家錄。刪簡",
    "T49n2034_012:0105c12": "可否總標綱紀。位為九錄。區分品類。有四十",
    "T49n2034_012:0105c13": "二分九初六錄三十六分。略示經律三藏大",
    "T49n2034_012:0105c14": "小之殊。粗顯傳譯是非真偽之別。後之三錄",
    "T49n2034_012:0105c15": "集傳記注。前三分者並是西域聖賢所撰。以",
    "T49n2034_012:0105c16": "非三藏正經故為別錄。後之三分並是此方",
    "T49n2034_012:0105c17": "名德所修。雖不類西域所製。莫非毘贊正",
    "T49n2034_012:0105c18": "經發明宗教。光輝前緒開進後學。故兼載",
    "T49n2034_012:0105c19": "焉。",
    "T49n2034_012:0105c20": "[0105c20] 新合金光明經八卷",
    "T49n2034_012:0105c21": "[0105c21] 右一部八卷。大興善寺沙門釋寶貴。開皇十",
    "T49n2034_012:0105c22": "七年合。貴即周世道安神足。翫閱群典見昔",
    "T49n2034_012:0105c23": "晉世沙門支敏度合兩支兩。竺一百五家首",
    "T49n2034_012:0105c24": "楞嚴五本。為一部作八卷。又合一支兩竺三",
    "T49n2034_012:0105c25": "家維摩三本。為一部作五卷。今沙門僧就又",
    "T49n2034_012:0105c26": "合二讖羅什耶舍四家大集四本。為一部作",
    "T49n2034_012:0105c27": "六十卷。諸此合經文義宛具。斯既先哲遺蹤。",
    "T49n2034_012:0105c28": "貴遂依承以為規矩。而金光明見有三本。初",
    "T49n2034_012:0105c29": "曇無讖譯四卷。其次崛多譯為五卷。又真諦",
    "T49n2034_012:0106a01": "譯復為七卷。其序果云。曇無讖法師稱金光",
    "T49n2034_012:0106a02": "明經。篇品闕漏。每尋文揣義。謂此說有徵。而",
    "T49n2034_012:0106a03": "讎校無指永懷寤寐。梁武皇帝愍三趣之輪",
    "T49n2034_012:0106a04": "迴。悼四生之漂沒。汎寶舟以救溺。秉慧炬以",
    "T49n2034_012:0106a05": "照迷。大同年中&#x52C5;遣直後張記等送扶南獻",
    "T49n2034_012:0106a06": "使反國。仍請名僧及大乘諸論雜華經等。彼",
    "T49n2034_012:0106a07": "國乃屈西天竺優禪尼國三藏法師波羅末",
    "T49n2034_012:0106a08": "陀。梁言真諦。并齎經論恭膺帝旨。法師遊歷",
    "T49n2034_012:0106a09": "諸國故在扶南。風神爽悟悠然自遠。群藏淵",
    "T49n2034_012:0106a10": "部罔不研究。太清元年始至京邑引見殿內。",
    "T49n2034_012:0106a11": "武皇躬申頂禮於寶雲供養。欲翻經論寇羯",
    "T49n2034_012:0106a12": "憑陵。大法斯舛國難夷謐。沙門僧隱始得諮",
    "T49n2034_012:0106a13": "稟。法師譯經經目果闕。三身分別業障滅陀",
    "T49n2034_012:0106a14": "羅尼最淨地依空滿願等四品全別成為七",
    "T49n2034_012:0106a15": "卷。今新來經二百六十部內。其間復有銀主",
    "T49n2034_012:0106a16": "陀羅尼品及囑累品。更請崛多三藏出。沙門",
    "T49n2034_012:0106a17": "彥琮重覆校勘。故貴今分為八卷。品部究",
    "T49n2034_012:0106a18": "足始自乎斯。文號經王義稱深妙。願言幽顯",
    "T49n2034_012:0106a19": "頂戴護持。",
    "T49n2034_012:0106a20": "[0106a20] 十種大乘論一卷",
    "T49n2034_012:0106a21": "[0106a21] 右一部一卷。大興善寺沙門釋僧粲撰。粲俗",
    "T49n2034_012:0106a22": "姓孫氏。陳留人。少出家尚遊學。江河南北靡",
    "T49n2034_012:0106a23": "所不經。關隴西東觸處皆履。涉歷三國備齊",
    "T49n2034_012:0106a24": "陳周。諸有法筵無不必踐。工難問善博尋。今",
    "T49n2034_012:0106a25": "為二十五眾第一摩訶衍匠。故著斯論光贊",
    "T49n2034_012:0106a26": "大乘。十種者一無障礙。二者平等。三逆四順。",
    "T49n2034_012:0106a27": "五接六挫。七迷八夢。九相即十中道。並引經",
    "T49n2034_012:0106a28": "論成文。證據甚有軌轍。亦初學者巧方便門",
    "T49n2034_012:0106a29": "也。",
    "T49n2034_012:0106b01": "[0106b01] 論場一部三十一卷",
    "T49n2034_012:0106b02": "[0106b02] 右一部合三十一卷。大興善寺沙門成都釋",
    "T49n2034_012:0106b03": "僧琨集。琨即周世釋忘名之弟子。俗緣鄭氏。",
    "T49n2034_012:0106b04": "性沈審善音聲。今為二十五眾教讀經法主。",
    "T49n2034_012:0106b05": "搜括群經卷部連比。准諸雜論篇軸參差。引",
    "T49n2034_012:0106b06": "經說云。欲知智者意廣讀諸異論。緣是採摭",
    "T49n2034_012:0106b07": "先聖後賢所撰諸論。集為一部稱曰論場。譬",
    "T49n2034_012:0106b08": "世園場則五果百穀。戲場則歌舞音聲。戰場",
    "T49n2034_012:0106b09": "則矛甲兵仗。道場則旛華寶蓋種種莊嚴。今",
    "T49n2034_012:0106b10": "此論場。譬同於彼無事不有。披袟一閱覽",
    "T49n2034_012:0106b11": "&#x89A9;百家。自利利人物我同益也。",
    "T49n2034_012:0106b12": "[0106b12] 達摩笈多傳四卷 通極論一卷",
    "T49n2034_012:0106b13": "[0106b13] 辯教論一卷 通學論一卷",
    "T49n2034_012:0106b14": "[0106b14] 善財童子諸知識錄一卷",
    "T49n2034_012:0106b15": "[0106b15] 新譯經序合一卷",
    "T49n2034_012:0106b16": "[0106b16] 右六部合九卷。日嚴寺沙門釋彥琮撰。琮俗",
    "T49n2034_012:0106b17": "緣李氏。趙郡柏仁人也。世號衣冠門稱甲族。",
    "T49n2034_012:0106b18": "少而通敏才藻內融。識洞幽微情同水鏡。遇",
    "T49n2034_012:0106b19": "物便曉事無再詳。其論傳辭並皆精洽通極",
    "T49n2034_012:0106b20": "者。破世諸儒不信因果。執於教跡好生異端。",
    "T49n2034_012:0106b21": "此論所宗佛理為極。辯教者。此明釋典。宣",
    "T49n2034_012:0106b22": "真孔教弘俗論老子教不異俗儒靈寶等經則",
    "T49n2034_012:0106b23": "非儒攝。通學者勸誘世人遍師孔釋。令知外",
    "T49n2034_012:0106b24": "內備識俗真。善知識者是大因緣。登聖超",
    "T49n2034_012:0106b25": "凡。不因知識無由達到。此勸於人廣結知識",
    "T49n2034_012:0106b26": "若善財焉。",
    "T49n2034_012:0106b27": "[0106b27] 述釋道安智度論解二十四卷(并道安自制序)",
    "T49n2034_012:0106b28": "[0106b28] 傷學論一卷 存廢論一卷",
    "T49n2034_012:0106b29": "[0106b29] 厭修論一卷",
    "T49n2034_012:0106c01": "[0106c01] 右四部合二十七卷。舍衛寺沙門釋慧影撰。",
    "T49n2034_012:0106c02": "影俗緣江氏。巴西人周世智度論師釋道安",
    "T49n2034_012:0106c03": "義解之神趾。傳燈注水繼踵法輪。述而不作",
    "T49n2034_012:0106c04": "弘(摩訶衍。亦為二十五眾主)潛形寺宇汎志慧流。跡罕",
    "T49n2034_012:0106c05": "人間情多物外。文鋒出口理窟入神。觀夫論",
    "T49n2034_012:0106c06": "興厥意可&#x89A9;。傷學論者為除謗法之愆存廢。",
    "T49n2034_012:0106c07": "為防姦求之意厭修。令人改過服道者也。",
    "T49n2034_012:0106c08": "[0106c08] 占察經二卷",
    "T49n2034_012:0106c09": "[0106c09] 右一部二卷。檢群錄無目。而經首題云。菩提",
    "T49n2034_012:0106c10": "登在外國譯。似近代出妄注。今諸藏內並寫",
    "T49n2034_012:0106c11": "流傳。而廣州有一僧行塔懺法。以皮作二枚",
    "T49n2034_012:0106c12": "帖子。一書善字一書惡字。令人擲之。得善者",
    "T49n2034_012:0106c13": "好。得惡者不好。又行自撲法以為滅罪。而男",
    "T49n2034_012:0106c14": "女合雜。青州亦有一居士。同行此法。開皇十",
    "T49n2034_012:0106c15": "三年。有人告廣州官司云。其是妖。官司推",
    "T49n2034_012:0106c16": "問。其人引證云。塔懺法依占察經。自撲法",
    "T49n2034_012:0106c17": "依諸經中五體投地如太山崩。廣州司馬郭",
    "T49n2034_012:0106c18": "誼來京向岐州具狀奏聞。&#x52C5;不信占察經道",
    "T49n2034_012:0106c19": "理。令內史侍郎李元操共郭誼就寶昌寺問",
    "T49n2034_012:0106c20": "諸大德法經等。報云。占察經目錄無名及譯",
    "T49n2034_012:0106c21": "處。塔懺法與眾經復異。不可依行。&#x52C5;云。諸如",
    "T49n2034_012:0106c22": "此者不須流行。",
    "T49n2034_012:0106c23": "[0106c23] 後有婆羅門來云。天竺見有經(出六根聚曰)。",
    "T49n2034_012:0106c24": "[0106c24] 精異傳十卷",
    "T49n2034_012:0106c25": "[0106c25] 右一部十卷。相州秀才儒林郎侯君素奉&#x52C5;",
    "T49n2034_012:0106c26": "撰。",
    "T49n2034_012:0106c27": "[0106c27] 通命論兩卷",
    "T49n2034_012:0106c28": "[0106c28] 右一部二卷。晉王府祭酒徐同卿撰。同卿以",
    "T49n2034_012:0106c29": "為儒教亦有三世因果之義。但以文言隱密",
    "T49n2034_012:0107a01": "理致幽微。先賢由來。未所辯立。卿今備引經",
    "T49n2034_012:0107a02": "史正文。會通運命歸於因果。意欲發顯儒教",
    "T49n2034_012:0107a03": "旨宗助佛宣揚。導達群品咸奔一趣。斯蓋博",
    "T49n2034_012:0107a04": "識能洞此玄云。",
    "T49n2034_012:0107a05": "[0107a05] 外內傍通比校數法一卷",
    "T49n2034_012:0107a06": "[0107a06] 右一部一卷。翻經學士涇陽劉憑撰。憑內外",
    "T49n2034_012:0107a07": "學數術偏工。每以前代翻經算數比校術法",
    "T49n2034_012:0107a08": "頗有不同。故為斯演。其序略云。世之道藝有",
    "T49n2034_012:0107a09": "淺有深。人之稟學有&#x758E;有密。故尋算之用也",
    "T49n2034_012:0107a10": "則兼該大衍。其不思也則致惑三隅。然華夏",
    "T49n2034_012:0107a11": "數法自有三等之差。天竺所陳何無異端之",
    "T49n2034_012:0107a12": "例。然先譯經並以大千稱為百億。言一由旬",
    "T49n2034_012:0107a13": "為四十里。依諸算計悉不相合。竊疑翻傳之",
    "T49n2034_012:0107a14": "日彼此異音。指麾之際於斯取失。故錄眾經",
    "T49n2034_012:0107a15": "算數之法。與華夏相參。十十變之傍通對衍。",
    "T49n2034_012:0107a16": "庶擬翻譯之次執而辯惑。既參經語故此錄",
    "T49n2034_012:0107a17": "云。",
    "T49n2034_012:0107a18": "[0107a18] 眾經法式十卷",
    "T49n2034_012:0107a19": "[0107a19] 右一部十卷。開皇十五年&#x52C5;有司撰。斯蓋帝",
    "T49n2034_012:0107a20": "王無方俯降。開導郡品匪隔釋儒。隋梵通其",
    "T49n2034_012:0107a21": "一文。華夷會其殊俗。雖曰沙門服非夏服。人",
    "T49n2034_012:0107a22": "是華人。而大聖慈悲逆觀遐代。垂教禁止助",
    "T49n2034_012:0107a23": "國防民。民不自治天授神主。主思政化拯濟",
    "T49n2034_012:0107a24": "蒼生。遠離金言深懷顧託。所以大集經日藏",
    "T49n2034_012:0107a25": "分護法品。佛告頻婆娑羅王。大王。汝等諸王",
    "T49n2034_012:0107a26": "於今現在及未來世乃至法住。於是時中一",
    "T49n2034_012:0107a27": "切佛法囑付汝等。一切諸王應好擁護。若擁",
    "T49n2034_012:0107a28": "護者即是三世一切諸佛之大檀越。能持三",
    "T49n2034_012:0107a29": "世諸佛正法。是人命終生於他方淨佛國土。",
    "T49n2034_012:0107b01": "若擁護者能令三寶久住不滅。若不擁護我",
    "T49n2034_012:0107b02": "法即滅。若法在世能令人天充滿惡道減少。",
    "T49n2034_012:0107b03": "所以世界成壞要因諸佛。聖法興毀必在帝",
    "T49n2034_012:0107b04": "王。故釋論云。眾生果報由菩薩有。勝天王經",
    "T49n2034_012:0107b05": "云。若佛如來不出世。一切眾生受大苦。無復",
    "T49n2034_012:0107b06": "善道唯惡趣。但聞三塗苦惱聲。將知世間值",
    "T49n2034_012:0107b07": "好國王。恒聞佛法是不思議。又德護長者經",
    "T49n2034_012:0107b08": "如來記云。月光童子於當來世佛法末時。於",
    "T49n2034_012:0107b09": "閻浮提脂那國內作大國王名為大行。彼王",
    "T49n2034_012:0107b10": "能令脂那國內一切眾生住於佛法種諸善",
    "T49n2034_012:0107b11": "根。震旦脂那。蓋梵楚夏耳。此稱末者。正法",
    "T49n2034_012:0107b12": "既滅去佛漸遙。通言末法。計佛滅來至今已",
    "T49n2034_012:0107b13": "已始一千一百九十五年。依佛本行。正法五",
    "T49n2034_012:0107b14": "百像法千年。今當像末。依善見律。正像住",
    "T49n2034_012:0107b15": "世各一千年。今則當像初。既俱經律延促逐",
    "T49n2034_012:0107b16": "緣乃可承初。豈應據末。昔魏太武毀廢之辰。",
    "T49n2034_012:0107b17": "止及數州弗湮經像。近遭建德周武滅時。融",
    "T49n2034_012:0107b18": "佛焚經驅僧破塔聖教靈跡削地靡遺。寶剎",
    "T49n2034_012:0107b19": "伽藍皆為俗宅。沙門釋種悉作白衣。凡經十",
    "T49n2034_012:0107b20": "年不識三寶。當此毀時即是法末。所以人鬼",
    "T49n2034_012:0107b21": "哀傷天神悲慘。慧日既隱蒼生晝昏。天啟我",
    "T49n2034_012:0107b22": "皇乘時來馭。君臨億兆化被萬邦。庶政咸新",
    "T49n2034_012:0107b23": "典章斯革。輕刑薄賦減役省徭。二十進丁兩",
    "T49n2034_012:0107b24": "床輸匹。含齒戴髮俱喜泰平。既清廓兩儀。",
    "T49n2034_012:0107b25": "即興復三寶。開皇元年二月。京及諸州城居",
    "T49n2034_012:0107b26": "聚落。並皆創訖。至閏三月。詔曰。門下法無內",
    "T49n2034_012:0107b27": "外萬善同歸。教有淺深殊途共致。朕伏膺道",
    "T49n2034_012:0107b28": "化念好清靜其五嶽之下宜各置僧寺一",
    "T49n2034_012:0107b29": "所。至七月。又詔曰。門下風樹弗靜隙影如",
    "T49n2034_012:0107c01": "流。空切欲報之心。徒有終身之慕。伏惟太祖",
    "T49n2034_012:0107c02": "武元皇帝。窮神盡性。感穹昊之靈。膺籙合圖。",
    "T49n2034_012:0107c03": "開炎德之紀。魏氏將謝躬事經綸。周室勃興",
    "T49n2034_012:0107c04": "同心匡贊。間開二代造我帝基積德累功",
    "T49n2034_012:0107c05": "福流後嗣。俾朕虛薄君臨區有。追仰神猷事",
    "T49n2034_012:0107c06": "冥真寂。降生下土權變不常。用輪王之兵。",
    "T49n2034_012:0107c07": "申至仁之意。百戰百勝為行十善。故以干戈",
    "T49n2034_012:0107c08": "之器。已類香華。玄黃之野。久同淨國。思欲崇",
    "T49n2034_012:0107c09": "樹寶剎經始伽藍。增長福因微副幽旨。昔夏",
    "T49n2034_012:0107c10": "因治水尚且銘山。周曰巡遊有因勒石。帝王",
    "T49n2034_012:0107c11": "紀事由來尚矣。其襄陽隋郡江陵晉陽。並宜",
    "T49n2034_012:0107c12": "立寺一所建碑頌德。庶使莊嚴寶坊。比虛空",
    "T49n2034_012:0107c13": "而不壞。導揚茂實。同天地而長久。所以每",
    "T49n2034_012:0107c14": "年至國忌日。廢務設齋造像行道。八關懺悔",
    "T49n2034_012:0107c15": "奉資神靈。至八月。又詔曰。門下昔歲周道既",
    "T49n2034_012:0107c16": "衰群兇鼎沸。鄴城之地寔為禍始。或驅逼良",
    "T49n2034_012:0107c17": "善。或同惡相濟。興言震悼日久逾深。永念",
    "T49n2034_012:0107c18": "群生蹈兵刃之苦。有懷至道興度脫之業。物",
    "T49n2034_012:0108a01": "我同觀愚智俱愍。思建福田神功祐助。庶望",
    "T49n2034_012:0108a02": "死事之臣。菩提增長。悖逆之侶。從暗入明。並",
    "T49n2034_012:0108a03": "究苦空咸拔生死。鯨鯢之觀。化為微妙之臺。",
    "T49n2034_012:0108a04": "龍蛇之野。永作頗梨之鏡。無邊有性盡入法",
    "T49n2034_012:0108a05": "門。可於相州戰地建伽藍一所立碑紀事。又",
    "T49n2034_012:0108a06": "民犯法處盡之人率為營齋。房曰。夫有國有",
    "T49n2034_012:0108a07": "征肇自上古。未見戰場之所起立僧坊。死事",
    "T49n2034_012:0108a08": "之臣追為建福。決一人罪十奏乃行。其非大",
    "T49n2034_012:0108a09": "士應生金輪託降。祐含識於死傷之際。安庶",
    "T49n2034_012:0108a10": "類於擾攘之間。孰能若是。所以為善相繼天",
    "T49n2034_012:0108a11": "下普頒。猶恐黎民懲惡未改將漸風化。開皇",
    "T49n2034_012:0108a12": "三年降&#x52C5;旨云。好生惡殺王政之本。佛道垂",
    "T49n2034_012:0108a13": "教善業可憑。稟氣含靈唯命為重。宜勸勵天",
    "T49n2034_012:0108a14": "下同心救護。其京城及諸州官立寺之所。每",
    "T49n2034_012:0108a15": "年正月五月九月。恒起八日至十五日。當寺",
    "T49n2034_012:0108a16": "行道。其行道之日遠近民庶。凡是有生之類。",
    "T49n2034_012:0108a17": "悉不得殺。至四年又&#x52C5;旨。周武之時悉滅",
    "T49n2034_012:0108a18": "佛法。凡諸形像悉遣除之。號令一行多皆毀",
    "T49n2034_012:0108a19": "壞。其金銅等或時為官物。如有見存。並可付",
    "T49n2034_012:0108a20": "隨近寺觀安置。不得轉有損傷。於時木石之",
    "T49n2034_012:0108a21": "像。皆將別用。有司亦存意知則移安。公寺私",
    "T49n2034_012:0108a22": "家遣迎供養。所以興心厝意皆崇福基。布令",
    "T49n2034_012:0108a23": "吐言必懷善誘。至十一年。又詔曰。門下如來",
    "T49n2034_012:0108a24": "設教義存平等。菩薩用心本無差別。故能津",
    "T49n2034_012:0108a25": "梁庶品濟渡群生。朕位在人王紹隆三寶。永",
    "T49n2034_012:0108a26": "言至理弘闡大乘。諸法豁然體無彼我。況於",
    "T49n2034_012:0108a27": "福業乃有公私。自今已後凡是營建功德。普",
    "T49n2034_012:0108a28": "天之內混同施造。隨其意願勿生分別。庶一切",
    "T49n2034_012:0108a29": "法門同歸不二。十方世界俱至菩提。而日就",
    "T49n2034_012:0108b01": "月將營新稍廣。但憶先惟往修舊未周。復代",
    "T49n2034_012:0108b02": "含識重懺悔云。開皇十三年十二月八日。隋",
    "T49n2034_012:0108b03": "皇帝佛弟子姓名。敬白十方盡虛空遍法界",
    "T49n2034_012:0108b04": "一切諸佛一切諸法一切諸大賢聖僧。仰惟如",
    "T49n2034_012:0108b05": "來慈悲弘道垂教。救拔塵境濟渡含生。斷邪",
    "T49n2034_012:0108b06": "惡之源。開仁善之路。自朝及野咸所依憑。屬",
    "T49n2034_012:0108b07": "周代亂常侮蔑聖跡。塔宇毀廢經像淪亡。無",
    "T49n2034_012:0108b08": "隔華夷掃地悉盡。致使愚者無以導惛迷。智",
    "T49n2034_012:0108b09": "者無以尋靈聖。弟子往藉三寶因緣。今膺千",
    "T49n2034_012:0108b10": "年昌運。作民父母思拯黎元。重顯尊容再崇",
    "T49n2034_012:0108b11": "神化。頹基毀跡更事莊嚴。廢像遺經悉令雕",
    "T49n2034_012:0108b12": "撰。雖誠心懇到猶恐未周。故重勤求令得顯",
    "T49n2034_012:0108b13": "出。而沈頓積年污毀非處。如此之事事由弟",
    "T49n2034_012:0108b14": "子。今於三寶前至心發露懺悔。周室除滅之",
    "T49n2034_012:0108b15": "時。自上及下。或因公禁或起私情。毀像殘經",
    "T49n2034_012:0108b16": "慢僧破寺。如此之人罪實深重。今於三寶前",
    "T49n2034_012:0108b17": "悉為發露懺悔。敬施一切毀廢經像絹十二",
    "T49n2034_012:0108b18": "萬匹。皇后又敬施絹十二萬匹。王公已下爰",
    "T49n2034_012:0108b19": "至黔黎。又人敬施錢百萬。願一切諸佛一",
    "T49n2034_012:0108b20": "切諸法一切諸大賢聖僧。為作證明。受弟子",
    "T49n2034_012:0108b21": "懺悔。于時臺宮主將省府官僚諸寺僧尼縣",
    "T49n2034_012:0108b22": "州佐史并京城宿老等並相勸率。再日設齋",
    "T49n2034_012:0108b23": "奉慶經像。日十萬人。寺別&#x52C5;使。香湯浴像。",
    "T49n2034_012:0108b24": "至十五年。以諸僧尼時有過失。內律佛制不",
    "T49n2034_012:0108b25": "許俗看。遂&#x52C5;有司依大小乘眾經正文諸有",
    "T49n2034_012:0108b26": "禁約沙門語處。悉令錄出。並各事別。題本經",
    "T49n2034_012:0108b27": "名。為此十卷獎導出家。斯實大行菩薩國王。",
    "T49n2034_012:0108b28": "降意慇懃受佛遺囑。憐愍黎庶恐溺三塗。慈",
    "T49n2034_012:0108b29": "普既弘化流無外致。今年五月群鹿來馴仁",
    "T49n2034_012:0108c01": "壽宮門。既奉明詔躍還山藪。百官表賀。至",
    "T49n2034_012:0108c02": "六月詔曰。朕比臨朝聽政。乃有群鹿來遊。馴",
    "T49n2034_012:0108c03": "擾宮門前後非一。逼近人眾安然不驚。但往",
    "T49n2034_012:0108c04": "經罹亂年世久遠。聖人之法敗絕不行。習俗",
    "T49n2034_012:0108c05": "生常專事殺害。朕自受靈命撫臨天下。遵行",
    "T49n2034_012:0108c06": "聖教務存愛育。由王公等用心助朕宣揚聖",
    "T49n2034_012:0108c07": "法。所以山野之鹿今遂來馴。官人等但以至",
    "T49n2034_012:0108c08": "誠化導民俗自可。編戶之人皆為君子。宜存",
    "T49n2034_012:0108c09": "心仁善副此休祥。房曰。夫宮門守衛兵仗肅",
    "T49n2034_012:0108c10": "嚴。行人遠觀猶懷畏懼。而山鹿野獸近狎弗",
    "T49n2034_012:0108c11": "驚者。良有以也。何但化沾行葦澤及昆虫而",
    "T49n2034_012:0108c12": "已哉。夫&#x9E9E;鹿生虫見樹影動尚&#x7AEA;耳驚。況視",
    "T49n2034_012:0108c13": "槊仗乃入不怖。故膺聖化將欲表明。先致",
    "T49n2034_012:0108c14": "野虫心安隱耳。大智論云。人無殺心眾生依",
    "T49n2034_012:0108c15": "附。涅槃經云。時有獵師追逐一鴿。是鴿惶怖",
    "T49n2034_012:0108c16": "至舍利弗影。猶故戰慄。至如來影身心安",
    "T49n2034_012:0108c17": "隱恐怖即除。此則仁壽宮門。譬同佛影。大品",
    "T49n2034_012:0108c18": "經云。佛說般若。盲者得視。聾者能聽。&#x7602;者能",
    "T49n2034_012:0108c19": "言。此則巡歷太山。譬同般若。勝天王經云。",
    "T49n2034_012:0108c20": "轉輪聖王出世則七寶常見。藍田之山舊稱",
    "T49n2034_012:0108c21": "產玉。近代曠絕書史弗聞。開皇已來出玉非",
    "T49n2034_012:0108c22": "一。又太府寺是國寶淵。碇二十餘自變為玉。",
    "T49n2034_012:0108c23": "仁壽山所國之神靈。其山&#x78F5;石復變為玉。",
    "T49n2034_012:0108c24": "地不愛寶。此則同於輪王相也。而晏子云。橘",
    "T49n2034_012:0108c25": "生江北化為枳。今大興長安率栽橘樹。況由",
    "T49n2034_012:0108c26": "來無華草藥木。人難名記今並自形。諸此靈",
    "T49n2034_012:0108c27": "休章表備有。具左右史言事備刊。謹略要祥",
    "T49n2034_012:0108c28": "以明福應。庶奉法式釋種。感君王慈育化",
    "T49n2034_012:0108c29": "焉。"
}