{
    "T04n0200_005:0222b13": "撰集百緣經卷第五",
    "T04n0200_005:0222b15": "吳月支優婆塞支謙譯",
    "T04n0200_005:0222b16": "餓鬼品第五",
    "T04n0200_005:0222b17": "（四一）◎富那奇墮餓鬼緣",
    "T04n0200_005:0222b18": "佛在王舍城迦蘭陀竹林。時尊者舍利弗、",
    "T04n0200_005:0222b19": "大目揵連，欲設食時，先觀地獄、畜生、餓鬼，",
    "T04n0200_005:0222b20": "然後方食。所以爾者，欲令眾生厭離生死",
    "T04n0200_005:0222b21": "求於涅槃。時彼目連，見一餓鬼，身如燋柱，",
    "T04n0200_005:0222b22": "腹如大山，咽如細針，髮如錐刀，纏刺其身，",
    "T04n0200_005:0222b23": "諸支節間，皆悉火出，呻吟大喚，四向馳走，",
    "T04n0200_005:0222b24": "求索屎尿，以為飲食，疲苦終日而不能",
    "T04n0200_005:0222b25": "得。爾時目連，見此餓鬼，即前問言：「汝造何",
    "T04n0200_005:0222b26": "業，受如是苦？」餓鬼答曰：「有日之處，不",
    "T04n0200_005:0222b27": "須燈燭，如來世尊，今現在世，汝可自問。我",
    "T04n0200_005:0222b28": "今飢渴，不能答汝。」爾時目連尋往佛",
    "T04n0200_005:0222b29": "所，欲問如來所造業行受如是苦。爾時",
    "T04n0200_005:0222c01": "世尊，在大眾中，為諸天人演說妙法，見",
    "T04n0200_005:0222c02": "目連入，即問之曰：「汝於今者，見何異事？」目",
    "T04n0200_005:0222c03": "連答曰：「見一餓鬼，身體燋然，東西馳走。」具以",
    "T04n0200_005:0222c04": "上事向佛廣說。「造何惡業，受如是苦？」爾",
    "T04n0200_005:0222c05": "時世尊，告目連曰：「汝今善聽！吾當為汝",
    "T04n0200_005:0222c06": "分別解說。此賢劫中，舍衛城中，有一長",
    "T04n0200_005:0222c07": "者，財寶無量，不可稱計，常令僕使押甘",
    "T04n0200_005:0222c08": "蔗汁，以輸大家。有辟支佛，甚患渴病，良醫",
    "T04n0200_005:0222c09": "處藥，服甘蔗汁，病乃可差。時辟支佛，即便",
    "T04n0200_005:0222c10": "往詣造長者家，乞甘蔗汁，時彼長者，見",
    "T04n0200_005:0222c11": "其詳序威儀可觀，深生信敬，而問之言：『欲",
    "T04n0200_005:0222c12": "須何等？』辟支佛言：『甚患渴病，須甘蔗汁，故",
    "T04n0200_005:0222c13": "來相告。』長者聞已，心懷歡喜，尋勅其婦富",
    "T04n0200_005:0222c14": "那奇：『我有急緣，定欲出去。汝今在後，取甘",
    "T04n0200_005:0222c15": "蔗汁，施辟支佛。』時婦答言：『汝但出去，我後",
    "T04n0200_005:0222c16": "自與。』時夫出已，取辟支佛鉢，於其屏",
    "T04n0200_005:0222c17": "處，小便鉢中，以甘蔗汁，蓋覆鉢上，與辟支",
    "T04n0200_005:0222c18": "佛。辟支佛受已，尋知非是，投棄於地，空鉢",
    "T04n0200_005:0222c19": "還歸。其後命終，墮餓鬼中，常為飢渴，所",
    "T04n0200_005:0222c20": "見逼切。以是業緣，受如是苦。」佛告目連：",
    "T04n0200_005:0222c21": "「欲知爾時彼長者婦，今富那奇餓鬼是。」佛",
    "T04n0200_005:0223a01": "說是餓鬼緣時，諸比丘等，捨離慳貪，厭",
    "T04n0200_005:0223a02": "惡生死，有得須陀洹者、斯陀含者、阿那",
    "T04n0200_005:0223a03": "含者、阿羅漢者，有發辟支佛心者，有發無",
    "T04n0200_005:0223a04": "上菩提心者。爾時諸比丘聞佛所說，歡喜",
    "T04n0200_005:0223a05": "奉行。",
    "T04n0200_005:0223a06": "（四二）◎賢善長者婦墮餓鬼緣",
    "T04n0200_005:0223a07": "佛在王舍城耆闍崛山中。爾時尊者大目",
    "T04n0200_005:0223a08": "揵連，在一樹下，結跏趺坐，思惟觀察，見一餓",
    "T04n0200_005:0223a09": "鬼，身如燋柱，腹如大山，咽如細針，髮如錐",
    "T04n0200_005:0223a10": "刀，纏遶其身，諸支節間，皆悉火然，呻吟大",
    "T04n0200_005:0223a11": "喚，四向馳走，求索糞穢，終日竟夜，受苦疲",
    "T04n0200_005:0223a12": "極，了不能得。爾時目連，見此餓鬼，而問之",
    "T04n0200_005:0223a13": "言：「汝於先身，造何業行，受如是苦？」餓鬼",
    "T04n0200_005:0223a14": "答言：「世有如來，汝可自問；我今飢渴，不",
    "T04n0200_005:0223a15": "能答汝。」爾時目連，尋詣佛所，問其所由：",
    "T04n0200_005:0223a16": "「造何業行，受如是苦？」爾時世尊，告目連",
    "T04n0200_005:0223a17": "曰：「汝今諦聽！吾當為汝分別解說。乃往過",
    "T04n0200_005:0223a18": "去無量世時，有國名波羅[木*奈]，其土豐樂，人",
    "T04n0200_005:0223a19": "民熾盛，無有兵甲共相諍競。時有長者，名",
    "T04n0200_005:0223a20": "曰賢善，體性柔和，敬信三寶，常樂惠施，名",
    "T04n0200_005:0223a21": "稱普聞。時有比丘，著衣持鉢，造詣其家，",
    "T04n0200_005:0223a22": "從其乞食。時此長者，有少急緣，竟不自施，",
    "T04n0200_005:0223a23": "尋即出去，慇懃囑婦：『汝今在後，好念施彼",
    "T04n0200_005:0223a24": "比丘飲食。』其婦答言：『汝但莫憂，我後當與。』",
    "T04n0200_005:0223a25": "時長者婦，慳貪心生，便自念言：『今若與",
    "T04n0200_005:0223a26": "食，後日復來。此諸人等，甚可惡見。』即喚比",
    "T04n0200_005:0223a27": "丘，來入舍內，閉著空屋，令其即日晚不",
    "T04n0200_005:0223a28": "得食。以是業緣，於無量世，墮餓鬼中，受",
    "T04n0200_005:0223a29": "如是苦。」佛告目連：「欲知彼時長者婦者，今",
    "T04n0200_005:0223b01": "此餓鬼是。是故汝等，當勤布施，莫著慳貪，",
    "T04n0200_005:0223b02": "應作是學。」佛說是餓鬼緣時，諸在會者，捨",
    "T04n0200_005:0223b03": "離慳貪厭惡生死，有得須陀洹者、斯陀",
    "T04n0200_005:0223b04": "含者、阿那含者、阿羅漢者，有發辟支佛心",
    "T04n0200_005:0223b05": "者，有發無上菩提心者。爾時諸比丘，聞",
    "T04n0200_005:0223b06": "佛所說，歡喜奉行。",
    "T04n0200_005:0223b07": "（四三）◎惡見不施水墮餓鬼緣",
    "T04n0200_005:0223b08": "佛在王舍城迦蘭陀竹林。爾時尊者大目",
    "T04n0200_005:0223b09": "揵連，在一樹下，見一餓鬼，身如燋柱，腹",
    "T04n0200_005:0223b10": "如大山，咽如細針，髮如錐刀，纏刺其身，",
    "T04n0200_005:0223b11": "諸支節間，皆悉火然，渴乏欲死脣口乾燋，",
    "T04n0200_005:0223b12": "往趣河泉，水為涸竭，假令天降甘雨，墮",
    "T04n0200_005:0223b13": "其身上皆變為火。時大目連，即前問言：「汝",
    "T04n0200_005:0223b14": "於先身，造何業行，受是苦耶？」時彼餓鬼，",
    "T04n0200_005:0223b15": "答目連言：「我今渴乏，受苦難計，不能答",
    "T04n0200_005:0223b16": "汝，爾自問佛。」時大目連，即詣佛所，欲問",
    "T04n0200_005:0223b17": "斯事。爾時世尊，為諸大眾，演說妙法，見",
    "T04n0200_005:0223b18": "目連來，先意問訊，愛語濡語，而問訊之：",
    "T04n0200_005:0223b19": "「見何異事？」目連白佛：「我向樹下，見一餓鬼，",
    "T04n0200_005:0223b20": "身體燋然，四向馳走。」具以上事，向佛廣說。",
    "T04n0200_005:0223b21": "「宿造何業，受是苦惱？」爾時世尊，告目連",
    "T04n0200_005:0223b22": "曰：「汝今諦聽！吾當為汝分別解說。此賢劫",
    "T04n0200_005:0223b23": "中，波羅[木*奈]國，有佛出世，號曰迦葉，有一",
    "T04n0200_005:0223b24": "沙門，涉路而行，極患熱渴。時有女人，名曰",
    "T04n0200_005:0223b25": "惡見，井宕級水，往從乞之。女報之曰：『使",
    "T04n0200_005:0223b26": "汝渴死，我終不能持水與汝，令我水減",
    "T04n0200_005:0223b27": "不可持去。』于時沙門，既不得水，復道而",
    "T04n0200_005:0223b28": "去。時彼女人，遂復慳貪，有來乞者，終不施",
    "T04n0200_005:0223b29": "與。其後命終，墮餓鬼中，以是業緣，受如是",
    "T04n0200_005:0223c01": "苦。」佛告目連：「欲知彼時女人不施水者，今",
    "T04n0200_005:0223c02": "此餓鬼是。」佛說是惡見緣時，諸比丘等，捨",
    "T04n0200_005:0223c03": "離慳貪，厭惡生死，有得須陀洹者、斯陀",
    "T04n0200_005:0223c04": "含者、阿那含者、阿羅漢者，有發辟支佛心",
    "T04n0200_005:0223c05": "者，有發無上菩提心者。爾時諸比丘，聞",
    "T04n0200_005:0223c06": "佛所說，歡喜奉行。",
    "T04n0200_005:0223c07": "（四四）◎槃陀羅墮餓鬼身體臭緣",
    "T04n0200_005:0223c08": "佛在王舍城迦蘭陀竹林。爾時尊者大目",
    "T04n0200_005:0223c09": "揵連，食時欲至，著衣持鉢，入城乞食，",
    "T04n0200_005:0223c10": "還歸所止。飯食已訖，攝衣鉢已，在一樹",
    "T04n0200_005:0223c11": "下，結跏趺坐，入于三昧。見一餓鬼，身體極",
    "T04n0200_005:0223c12": "臭，絕不可近。于時目連，即便問言：「汝",
    "T04n0200_005:0223c13": "造何業，受此身形，臭不可近？」餓鬼答",
    "T04n0200_005:0223c14": "曰：「汝自問佛，當為汝說。」爾時目連，尋",
    "T04n0200_005:0223c15": "詣佛所，白言：「世尊！」諸佛常法，先意問訊：「汝",
    "T04n0200_005:0223c16": "於今者，見何異事？」目連白佛：「我於向者，",
    "T04n0200_005:0223c17": "在一樹下，入於三昧，見一餓鬼，身體極臭，",
    "T04n0200_005:0223c18": "劇於人糞，四向馳走，求索屎尿，用為甘饍。",
    "T04n0200_005:0223c19": "不審，世尊！受如是報？」佛告目連：「汝今欲",
    "T04n0200_005:0223c20": "知是因緣不？」目連白佛：「願樂欲聞。」爾時世",
    "T04n0200_005:0223c21": "尊，告目連曰：「汝今諦聽！吾當為汝分別解",
    "T04n0200_005:0223c22": "說。乃往過去無量阿僧祇劫，波羅[木*奈]國，有",
    "T04n0200_005:0223c23": "辟支佛，出現於世，在空閑處，以草為敷，繫",
    "T04n0200_005:0223c24": "念坐禪。身遇疾患，良醫處藥，當須肉食，病",
    "T04n0200_005:0223c25": "乃可差。時辟支佛，聞是語已，即便入城，",
    "T04n0200_005:0224a01": "見一長者，名曰吉善，從索肉食。時彼長者，",
    "T04n0200_005:0224a02": "勅婦槃陀羅：『我有急緣，今須出外，汝好",
    "T04n0200_005:0224a03": "為彼辟支佛，作隨病藥。』時婦答言：『汝但慎",
    "T04n0200_005:0224a04": "前，莫憂後事，辟支佛食，我自當與。』時彼長",
    "T04n0200_005:0224a05": "者，尋便出去。時槃陀羅，慳貪心生，便作",
    "T04n0200_005:0224a06": "是念：『我於今日，施彼食者，明日復來，甚",
    "T04n0200_005:0224a07": "可惡見。』作是念已，即從索鉢，在於屏",
    "T04n0200_005:0224a08": "處，大便鉢中，以飯覆上，與辟支佛。尋覺",
    "T04n0200_005:0224a09": "臭穢，投棄著地，捨之而去。以是業緣，無",
    "T04n0200_005:0224a10": "量世中，常墮餓鬼，身體臭穢，不可附近，",
    "T04n0200_005:0224a11": "常以人糞，用為甘饍。」佛告目連：「欲知爾",
    "T04n0200_005:0224a12": "時彼長者婦大便鉢中施辟支佛者，今餓鬼",
    "T04n0200_005:0224a13": "是。」佛說是餓鬼緣時，諸比丘等，捨離慳貪，",
    "T04n0200_005:0224a14": "厭惡生死，有得須陀洹者、斯陀含者、阿",
    "T04n0200_005:0224a15": "那含者、阿羅漢者，有發辟支佛心者，有",
    "T04n0200_005:0224a16": "發無上菩提心者。爾時諸比丘，聞佛所說，",
    "T04n0200_005:0224a17": "歡喜奉行。",
    "T04n0200_005:0224a18": "（四五）目連入城見五百餓鬼緣",
    "T04n0200_005:0224a19": "佛在王舍城迦蘭陀竹林。爾時目連，乞食",
    "T04n0200_005:0224a20": "時到，著衣持鉢，入城乞食。於其門中，值",
    "T04n0200_005:0224a21": "有五百餓鬼，從外來入，見是目連，心懷",
    "T04n0200_005:0224a22": "歡喜，而白之曰：「唯願尊者！慈哀憐愍，稱我",
    "T04n0200_005:0224a23": "名字，語我家中所親眷屬言：『我等輩，以不",
    "T04n0200_005:0224a24": "修善不好惠施，今受身形，墮餓鬼中。』唯願",
    "T04n0200_005:0224a25": "尊者！從我親里，求索財物，用設餚饍，請佛",
    "T04n0200_005:0224a26": "及僧；若物少者，為我勸化諸檀越等，令共",
    "T04n0200_005:0224a27": "設會，使我等輩脫餓鬼身。」爾時目連，尋便",
    "T04n0200_005:0224a28": "許可。復問餓鬼：「汝等先世，造何業行，受斯",
    "T04n0200_005:0224a29": "罪報？」時諸餓鬼，咸共同聲，白目連言：「我等",
    "T04n0200_005:0224b01": "宿世，俱在於此王舍城中，為長者子，憍慢",
    "T04n0200_005:0224b02": "放逸，不好布施，貪著世樂，不信三寶無",
    "T04n0200_005:0224b03": "上道教。見諸沙門入城乞食，既不自施，逆",
    "T04n0200_005:0224b04": "遮他人：『斯等道人！不自生活，但仰百姓，今",
    "T04n0200_005:0224b05": "若與者，後日復來，終無厭足。』以是業緣，其",
    "T04n0200_005:0224b06": "後命終，墮餓鬼中，受斯罪報。」於時目連，語",
    "T04n0200_005:0224b07": "餓鬼言：「我今為汝，語諸親里，并相營佐，共",
    "T04n0200_005:0224b08": "設大會。時汝等輩，咸皆自來，至於會所。」時",
    "T04n0200_005:0224b09": "諸餓鬼，咸皆同聲，白尊者言：「今我等輩，宿",
    "T04n0200_005:0224b10": "罪所致，雖受形體，身如燋柱，腹如大山，",
    "T04n0200_005:0224b11": "咽如細針，髮如錐刀，纏刺其身，諸支節",
    "T04n0200_005:0224b12": "間，皆悉火然。四向馳走，求索飲食，了不能",
    "T04n0200_005:0224b13": "得，設見甘饍，馳赴趣向，變成膿血，云何而",
    "T04n0200_005:0224b14": "能持此身形，詣於會所？」時大目連，即便為",
    "T04n0200_005:0224b15": "彼諸餓鬼等，語其眷屬，具陳上事。諸親聞",
    "T04n0200_005:0224b16": "已，咸皆懊惱，共相合率，欲為設會。時大目",
    "T04n0200_005:0224b17": "連即便入定，觀諸餓鬼為在何處，於十六",
    "T04n0200_005:0224b18": "大國，遍觀不見。次閻浮提，至四天下，及千",
    "T04n0200_005:0224b19": "世界，乃至三千大千世界，都觀不見。怪其",
    "T04n0200_005:0224b20": "所以，尋往佛所，白言：「世尊！我今為彼諸餓",
    "T04n0200_005:0224b21": "鬼等，勸化諸人，并其諸親，施設大會，為作",
    "T04n0200_005:0224b22": "福德。遍觀世界，悉不得見。不審世尊！此諸",
    "T04n0200_005:0224b23": "餓鬼，為在何處？」佛告目連：「彼餓鬼等，皆為",
    "T04n0200_005:0224b24": "業風之所吹去，非汝聲聞所能知見。然於",
    "T04n0200_005:0224b25": "今者，彼諸餓鬼，蒙汝設會，罪垢得除，吾自",
    "T04n0200_005:0224b26": "能令來詣會所。」於時目連，即便為諸餓鬼，",
    "T04n0200_005:0224b27": "設諸餚饍，請佛及僧。佛以神力，使諸餓",
    "T04n0200_005:0224b28": "鬼得來會所，令王舍城諸婆羅門剎利居",
    "T04n0200_005:0224b29": "士，咸見諸鬼狀貌醜弊甚可怖畏，皆共捨",
    "T04n0200_005:0224c01": "離慳貪之心，厭惡生死，心開意解，有得須",
    "T04n0200_005:0224c02": "陀洹者、斯陀含者、阿那含者、阿羅漢者，",
    "T04n0200_005:0224c03": "有發辟支佛心者，有發無上菩提心者。",
    "T04n0200_005:0224c04": "爾時世尊，即便為彼諸餓鬼等，種種說",
    "T04n0200_005:0224c05": "法慳貪過惡。深生信敬，即於其夜，便取命",
    "T04n0200_005:0224c06": "終，生忉利天，便自念言：「我等今者，造何福",
    "T04n0200_005:0224c07": "業，得來生此忉利天上？」即自觀察，知是餓",
    "T04n0200_005:0224c08": "鬼，「以其尊者大目揵連，為我等故，設會",
    "T04n0200_005:0224c09": "請佛及比丘僧，得來生此。我等當共往報",
    "T04n0200_005:0224c10": "彼恩。」作是語已，尋從天下，頂戴天冠，著",
    "T04n0200_005:0224c11": "諸瓔珞，莊嚴其身，各齎香花，來供養佛及",
    "T04n0200_005:0224c12": "大目連。供養已訖，却坐一面，聽佛說法，心",
    "T04n0200_005:0224c13": "開意解，各獲道跡，遶佛三匝，還詣天上。",
    "T04n0200_005:0224c14": "佛告目連：「欲知爾時五百餓鬼者，今五",
    "T04n0200_005:0224c15": "百天子是。」爾時大眾，聞佛所說，歡喜奉行。",
    "T04n0200_005:0224c16": "（四六）◎優多羅母墮餓鬼緣",
    "T04n0200_005:0224c17": "佛在王舍城迦蘭陀竹林。時彼國中，有一",
    "T04n0200_005:0224c18": "長者，財寶無量，不可稱計，選擇高門，娉",
    "T04n0200_005:0224c19": "以為婦，作倡伎樂，用娛樂之。其婦懷妊",
    "T04n0200_005:0224c20": "滿足十月，生一男兒，端政殊妙，世所希",
    "T04n0200_005:0224c21": "有，父母歡喜，因為立字，名優多羅。年漸",
    "T04n0200_005:0224c22": "長大，其父喪亡，兒自念言：「我先父以來，販",
    "T04n0200_005:0224c23": "買治生，用成家業，我今不宜學是法耶？",
    "T04n0200_005:0224c24": "然於佛法，甚懷信敬，今欲出家。」便前白",
    "T04n0200_005:0224c25": "母，求索出家。時母答曰：「汝父既喪，我今便",
    "T04n0200_005:0225a01": "無，唯汝一子。汝今云何，捨我出家？我今存",
    "T04n0200_005:0225a02": "在，終不聽汝出家入道；我亡沒後，隨汝",
    "T04n0200_005:0225a03": "意去。」爾時彼子，不果所願，心懷懊惱，即",
    "T04n0200_005:0225a04": "便語母：「若不聽我，今必投巖、飲毒而死。」",
    "T04n0200_005:0225a05": "時母答言：「莫作是語！汝今何故？必欲出家。",
    "T04n0200_005:0225a06": "從今以去，若欲請諸沙門婆羅門等，我當",
    "T04n0200_005:0225a07": "設供隨汝供養。」兒聞是語，用自安隱，請",
    "T04n0200_005:0225a08": "諸沙門及婆羅門，數數向家而供養之。",
    "T04n0200_005:0225a09": "時彼兒母，見諸道士數數來往，甚懷懊惱，",
    "T04n0200_005:0225a10": "生厭患心，便出惡言，罵諸沙門婆羅門等：",
    "T04n0200_005:0225a11": "「不欲生活，但仰百姓，甚可惡見。」於時其",
    "T04n0200_005:0225a12": "兒，不在家中，其母但以飲食漿水，灑散棄",
    "T04n0200_005:0225a13": "地。時兒行還，便語之言：「汝出去後，我設餚",
    "T04n0200_005:0225a14": "饍，請諸沙門及婆羅門，而供養之。」尋便將",
    "T04n0200_005:0225a15": "兒，示其棄飯漿水之處，「我適供養，尋即出",
    "T04n0200_005:0225a16": "去。」其兒聞已，甚用歡喜。於其後時，母便命",
    "T04n0200_005:0225a17": "終，墮餓鬼中。兒便出家，懃加精進，得阿羅",
    "T04n0200_005:0225a18": "漢果。在河岸邊窟中坐禪，有一餓鬼，其口",
    "T04n0200_005:0225a19": "乾燋，飢渴熱惱，來詣兒所，語比丘言：「我",
    "T04n0200_005:0225a20": "是汝母。」比丘怪言：「母生存時，常好布施，方",
    "T04n0200_005:0225a21": "今云何，返墮餓鬼，受斯報耶？」餓鬼答言：「以",
    "T04n0200_005:0225a22": "我慳貪，不能供養沙門婆羅門，以是之",
    "T04n0200_005:0225a23": "故，受餓鬼身，二十年中，未甞得食及以漿",
    "T04n0200_005:0225a24": "水。設我向河及以泉池，水為至竭，若向",
    "T04n0200_005:0225a25": "果樹，樹為乾枯。我今飢渴熱惱所逼，不",
    "T04n0200_005:0225a26": "可具陳。」比丘問言：「何緣致是？」餓鬼答言：「我",
    "T04n0200_005:0225a27": "雖布施，心常慳惜，於諸沙門婆羅門所，",
    "T04n0200_005:0225a28": "無恭敬心，橫加罵辱，今受是報。汝今若能",
    "T04n0200_005:0225a29": "為我設供，施佛及僧，為我懺悔，我必當",
    "T04n0200_005:0225b01": "得脫餓鬼身。」時兒比丘，聞是語已，甚懷",
    "T04n0200_005:0225b02": "憐愍，即便勸化，辦設餚饍，請佛及僧。供養",
    "T04n0200_005:0225b03": "訖竟，時彼餓鬼，即現其身在於會中，發露",
    "T04n0200_005:0225b04": "懺悔。爾時世尊為此餓鬼，種種說法，心懷",
    "T04n0200_005:0225b05": "慚愧，即於其夜，便就命終，更受身形，墮",
    "T04n0200_005:0225b06": "飛行餓鬼中，頂戴天冠，著諸瓔珞，莊嚴其",
    "T04n0200_005:0225b07": "身，來至比丘所，又復語言：「我故不脫餓",
    "T04n0200_005:0225b08": "鬼之身，汝更為我在所勸化，重設供養并諸",
    "T04n0200_005:0225b09": "床褥，施四方僧，乃可得脫餓鬼之身。」時兒",
    "T04n0200_005:0225b10": "比丘，聞是語已，復更勸化，辦具飲食并",
    "T04n0200_005:0225b11": "諸床褥，施四方僧。供養訖竟，於是餓鬼，復",
    "T04n0200_005:0225b12": "更現身在大眾前，尋更懺悔，即於其夜，取",
    "T04n0200_005:0225b13": "其命終，生忉利天，便作是念：「我造何福，得",
    "T04n0200_005:0225b14": "來生此？」尋自觀察，「緣兒比丘為於我故，",
    "T04n0200_005:0225b15": "設諸餚饍請佛及僧，免餓鬼身，得來生",
    "T04n0200_005:0225b16": "天，我今當還報佛世尊及比丘恩。」頂戴天",
    "T04n0200_005:0225b17": "冠，著諸瓔珞，莊嚴其身，齎持香花，來供養",
    "T04n0200_005:0225b18": "佛及兒比丘。供養已訖，却坐一面，聽佛說",
    "T04n0200_005:0225b19": "法，心開意解，得須陀洹果，遶佛三匝，還",
    "T04n0200_005:0225b20": "詣天宮。佛說是優多羅緣時，諸比丘等，捨",
    "T04n0200_005:0225b21": "離慳貪，厭惡生死，有得須陀洹果者、斯",
    "T04n0200_005:0225b22": "陀含者、阿那含者、阿羅漢者，有發辟支佛",
    "T04n0200_005:0225b23": "心者，有發無上菩提心者。爾時諸比丘，",
    "T04n0200_005:0225b24": "聞佛所說，歡喜奉行。",
    "T04n0200_005:0225b25": "（四七）◎生盲餓鬼緣",
    "T04n0200_005:0225b26": "佛在舍衛國祇樹給孤獨園。爾時阿難，著",
    "T04n0200_005:0225b27": "衣持鉢，入城乞食。見一餓鬼，身如燋柱，",
    "T04n0200_005:0225b28": "腹如大山，咽如細針，又復生盲，為諸烏鷲",
    "T04n0200_005:0225b29": "鵄梟所啄，宛轉自撲，揚聲叫喚，無有休",
    "T04n0200_005:0225c01": "息。爾時阿難，問餓鬼言：「姊妹！汝於先身，",
    "T04n0200_005:0225c02": "造何業行，受如是苦？」餓鬼答言：「有日之",
    "T04n0200_005:0225c03": "處，不須燈燭，世有如來，汝可自問。」爾時",
    "T04n0200_005:0225c04": "阿難，尋往佛所，白言：「世尊！我於向者，入",
    "T04n0200_005:0225c05": "城乞食，見一餓鬼，極受苦惱，不可稱計。」",
    "T04n0200_005:0225c06": "向佛如來具說事狀。「不審，世尊！彼餓鬼者，",
    "T04n0200_005:0225c07": "宿造何業，受此報耶？」爾時世尊，告阿難",
    "T04n0200_005:0225c08": "言：「汝今諦聽！吾當為汝分別解說。此賢",
    "T04n0200_005:0225c09": "劫中，波羅[木*奈]國，有佛出世，號曰迦葉，將",
    "T04n0200_005:0225c10": "諸比丘，遊行教化。次到鹿野苑中，時有",
    "T04n0200_005:0225c11": "女人，身抱懷妊，見佛世尊，甚懷信敬。",
    "T04n0200_005:0225c12": "足滿十月生一女兒，端正殊特，人所敬",
    "T04n0200_005:0225c13": "仰。年漸長大，往詣佛所，聽佛說法，心懷",
    "T04n0200_005:0225c14": "信敬，還歸家中白二親言：『唯垂哀愍，聽",
    "T04n0200_005:0225c15": "在道次。』父母固遮不能令止，遂便出家作",
    "T04n0200_005:0225c16": "比丘尼。時彼父母，為此女故，造僧伽藍，又",
    "T04n0200_005:0225c17": "請諸比丘尼，共住寺中。時長者女，於戒",
    "T04n0200_005:0225c18": "律中，有少毀犯，諸比丘尼，驅令出寺。心",
    "T04n0200_005:0225c19": "懷慚愧，不能歸家，寄住他舍，生大瞋恚，",
    "T04n0200_005:0225c20": "便作是言：『我自有舍，止住其中，今者云何，",
    "T04n0200_005:0225c21": "返更驅我，自用住止？』即便向彼長者居士，",
    "T04n0200_005:0225c22": "說諸比丘尼種種過惡：『狀似餓鬼，不自生",
    "T04n0200_005:0226a01": "活，但仰百姓，使我受身莫見此輩。』作是",
    "T04n0200_005:0226a02": "誓已，其後命終，墮餓鬼中，今得生盲。」佛告",
    "T04n0200_005:0226a03": "阿難：「欲知爾時彼長者女，出家入道，驅",
    "T04n0200_005:0226a04": "令出寺，惡口誹謗，今生盲餓鬼是。」佛說是",
    "T04n0200_005:0226a05": "餓鬼緣時，諸比丘等，各各守護身口意業，",
    "T04n0200_005:0226a06": "厭離生死，有得須陀洹者、斯陀含者、阿",
    "T04n0200_005:0226a07": "那含者、阿羅漢者，有發辟支佛心者，有發",
    "T04n0200_005:0226a08": "無上菩提心者。爾時諸比丘，聞佛所說，",
    "T04n0200_005:0226a09": "歡喜奉行。",
    "T04n0200_005:0226a10": "（四八）◎長者若達多慳貪墮餓鬼緣",
    "T04n0200_005:0226a11": "佛在舍衛國祇樹給孤獨園。時彼城中，有",
    "T04n0200_005:0226a12": "一長者，名曰若達多，財寶無量，奴婢僕使，",
    "T04n0200_005:0226a13": "象馬牛羊，不可稱計。時彼長者，值行觀看，",
    "T04n0200_005:0226a14": "到祇桓中，見佛世尊，三十二相、八十種好，光",
    "T04n0200_005:0226a15": "明普曜，如百千日，莊嚴其身，心懷信敬，",
    "T04n0200_005:0226a16": "前禮佛足，却坐一面，聽佛說法，心生歡喜，",
    "T04n0200_005:0226a17": "還歸辭家，及諸眷屬求索入道。時諸親屬，都",
    "T04n0200_005:0226a18": "悉聽許。還歸白佛，求索出家。佛即告言：「善",
    "T04n0200_005:0226a19": "來比丘！」鬚髮自落，法服著身，便成沙門。時諸",
    "T04n0200_005:0226a20": "親族及諸人民，以其先是豪富之子出家入",
    "T04n0200_005:0226a21": "道，競施衣鉢種種所須。既得之已，生慳貪",
    "T04n0200_005:0226a22": "心，不能施與同梵行者。其後命終，墮餓",
    "T04n0200_005:0226a23": "鬼中，還守衣鉢。時諸眾僧，見其去世，開其",
    "T04n0200_005:0226a24": "房戶欲收尸骸及以衣鉢闍維羯磨，而此",
    "T04n0200_005:0226a25": "室中，見一餓鬼，身如燋柱，狀貌可畏，守此",
    "T04n0200_005:0226a26": "衣鉢，無敢近者。時諸比丘，見是事已，往",
    "T04n0200_005:0226a27": "白世尊，具陳所見。於是如來，將諸比丘，",
    "T04n0200_005:0226a28": "來入室中，語餓鬼言：「咄無慚愧！汝於前",
    "T04n0200_005:0226a29": "身，出家入道，貪著利養，不肯惠施；今墮餓",
    "T04n0200_005:0226b01": "鬼，受此醜形。汝今云何，不生慚愧，故復",
    "T04n0200_005:0226b02": "還來，仍守衣鉢？」呵責慳貪多諸過咎，能令",
    "T04n0200_005:0226b03": "眾生墮於惡道。佛即為其種種說法，心開意",
    "T04n0200_005:0226b04": "解，深生慚愧，即以衣鉢，捨與眾僧。於其夜",
    "T04n0200_005:0226b05": "半，便取命終，更受餘形，墮飛行餓鬼中，端",
    "T04n0200_005:0226b06": "正殊妙，著諸瓔珞，莊嚴其身，身出光明，照",
    "T04n0200_005:0226b07": "于祇桓，[夌*欠]虛遊行，與天無異。來詣佛所，",
    "T04n0200_005:0226b08": "前禮佛足，却坐一面，佛即為其種種說法，",
    "T04n0200_005:0226b09": "心開意解，歡喜而去。於其晨朝，諸比丘等，",
    "T04n0200_005:0226b10": "白言：「世尊！昨夜光明，照于祇桓，為是梵",
    "T04n0200_005:0226b11": "釋四天王乎？二十八部鬼神將也？為是他",
    "T04n0200_005:0226b12": "方諸大菩薩來聽法耶？」佛告比丘：「非是釋",
    "T04n0200_005:0226b13": "梵二十八部諸神王耶，乃是舍衛城中大",
    "T04n0200_005:0226b14": "富長者，出家入道，近日命終，墮飛行餓鬼",
    "T04n0200_005:0226b15": "中，齎持香花，來供養我，是其光耳。」佛說是",
    "T04n0200_005:0226b16": "緣時，諸比丘等，捨離慳貪，厭惡生死，有得",
    "T04n0200_005:0226b17": "須陀洹者、斯陀含者、阿那含者、阿羅漢者，",
    "T04n0200_005:0226b18": "有發辟支佛心者，有發無上菩提心者。",
    "T04n0200_005:0226b19": "爾時諸比丘，聞佛所說，歡喜奉行。",
    "T04n0200_005:0226b20": "（四九）◎餓鬼自生還噉五百子緣",
    "T04n0200_005:0226b21": "佛在王舍城迦蘭陀竹林。時尊者那羅達",
    "T04n0200_005:0226b22": "多，著衣持鉢入城乞食，還歸本處，飯食",
    "T04n0200_005:0226b23": "已訖，遙見祇桓，赤如血色，怪其所以。尋",
    "T04n0200_005:0226b24": "即往看，見一餓鬼，脂肉消盡支節骨立，一",
    "T04n0200_005:0226b25": "日一夜，生五百子，羸瘦尫弱，氣力乏少。當",
    "T04n0200_005:0226b26": "生之時，荒悶殞死，支節解散，極為飢渴",
    "T04n0200_005:0226b27": "之所逼切，隨生隨噉終無飽足。時那羅達多",
    "T04n0200_005:0226b28": "便前問言：「汝造何業，獲斯苦報？」餓鬼答",
    "T04n0200_005:0226b29": "曰：「汝今可自問佛世尊，當為汝說。」時那",
    "T04n0200_005:0226c01": "羅達多，尋往佛所，前禮佛足，却住一面。",
    "T04n0200_005:0226c02": "諸佛常法，先意問訊：「汝於今者，見何異事？」",
    "T04n0200_005:0226c03": "那羅白言：「向者遊行，見一餓鬼，一日一夜，",
    "T04n0200_005:0226c04": "生五百子，極為飢渴，生已還噉。不審，世",
    "T04n0200_005:0226c05": "尊！宿造何業，受斯報耶？」佛告那羅達多：",
    "T04n0200_005:0226c06": "「若欲知者，好至心聽！吾當為汝分別解說。",
    "T04n0200_005:0226c07": "此賢劫中，波羅[木*奈]國有一長者，金銀珍寶，",
    "T04n0200_005:0226c08": "奴婢僕使，象馬牛羊，不可稱計。唯一夫人，",
    "T04n0200_005:0226c09": "無有子息，禱祀神祇，求索有子，了不能得。",
    "T04n0200_005:0226c10": "時彼長者，即便更取族姓家女，未久之間，",
    "T04n0200_005:0226c11": "便覺有妊。其大夫人，見其有妊，便生嫉",
    "T04n0200_005:0226c12": "妬，密與毒藥，令彼墮胎。姊妹眷屬，即詣",
    "T04n0200_005:0226c13": "其所，與彼大婦，極共鬪諍，遂相打棒，問",
    "T04n0200_005:0226c14": "其虛實。其大婦者，正欲道實恐其交死，正",
    "T04n0200_005:0226c15": "欲不道苦痛叵言，逼切得急，而作呪詛：",
    "T04n0200_005:0226c16": "『若我真實，墮汝胎者，令我捨身生餓鬼中，",
    "T04n0200_005:0227a01": "一日一夜生五百子，生已隨噉終不飽足。』",
    "T04n0200_005:0227a02": "作是誓已，尋即放去。」佛告那羅達多：「欲",
    "T04n0200_005:0227a03": "知彼時其大婦者，生嫉妬心，墮他子故，妄",
    "T04n0200_005:0227a04": "語呪誓，墮餓鬼中，今受是報。」時諸比丘，聞",
    "T04n0200_005:0227a05": "佛說是嫉妬之心多諸過患，能令眾生墮",
    "T04n0200_005:0227a06": "於惡趣，咸共捨離，厭惡生死，心開意解，",
    "T04n0200_005:0227a07": "有得須陀洹者、斯陀含者、阿那含者、阿羅",
    "T04n0200_005:0227a08": "漢者，有發辟支佛心者，有發無上菩提心",
    "T04n0200_005:0227a09": "者。爾時諸比丘，聞佛所說，歡喜奉行。",
    "T04n0200_005:0227a10": "（五〇）◎嚪婆羅似餓鬼緣",
    "T04n0200_005:0227a11": "佛在毘舍離彌猴河岸重閣講堂。時彼城",
    "T04n0200_005:0227a12": "中，有一長者，名曰蔗羅，選擇疋偶，娉以",
    "T04n0200_005:0227a13": "為婦，作諸音樂以娛樂之。其婦懷妊，臭不",
    "T04n0200_005:0227a14": "可近，夫便問言：「汝先不爾，今者何緣，有此",
    "T04n0200_005:0227a15": "臭穢？」婦答夫言：「此必是我胎中之子，業行",
    "T04n0200_005:0227a16": "所致，是以使爾。」足滿十月，生一男兒，連",
    "T04n0200_005:0227a17": "骸骨立，羸瘦燋悴，不可示現，又復糞屎",
    "T04n0200_005:0227a18": "塗身而生。年漸長大，不欲在家，貪嗜糞穢，",
    "T04n0200_005:0227a19": "不肯捨離。時彼父母及諸親族，見其如是，",
    "T04n0200_005:0227a20": "惡不欲見，駈令遠舍，使不得近。即便",
    "T04n0200_005:0227a21": "嚪行，求索糞屎，用為甘饍。時諸民眾，見",
    "T04n0200_005:0227a22": "其如是，因為立字，名嚪婆羅鬼。時彼國中，",
    "T04n0200_005:0227a23": "有諸外道，偶行值見，讚言善哉！聞是語已，",
    "T04n0200_005:0227a24": "甚用欣慶，喜不自勝，前白外道：「慈哀憐",
    "T04n0200_005:0227a25": "愍，聽在道次。」時諸外道，即為出家，教令裸",
    "T04n0200_005:0227a26": "形，以灰塗身，修於淨行。時嚪婆羅，雖復",
    "T04n0200_005:0227a27": "在道，故貪糞穢不淨之處。時諸外道，見其",
    "T04n0200_005:0227a28": "如是，咸共呵責，或見鞭打：「汝今是人，何緣",
    "T04n0200_005:0227a29": "如是，樂處不淨？」時嚪婆羅，為諸外道，數數",
    "T04n0200_005:0227b01": "呵責，或被鞭打，捨之而去，詣於河岸溝坑",
    "T04n0200_005:0227b02": "之中，自用歡喜。時彼河岸，復有五百餓鬼，",
    "T04n0200_005:0227b03": "依住其中，見嚪婆羅來，身極臭處，止住其",
    "T04n0200_005:0227b04": "中，無有能敢親附之者。然常向諸餓鬼，而",
    "T04n0200_005:0227b05": "自讚歎：「我在人間，或見呵責，及以鞭打，極",
    "T04n0200_005:0227b06": "受苦惱。今在此中，脫不見罵及以鞭打，獨",
    "T04n0200_005:0227b07": "用歡樂。」時諸餓鬼，見嚪婆羅臭處不淨，都",
    "T04n0200_005:0227b08": "皆捨去。時嚪婆羅語諸鬼言：「我此臭身依",
    "T04n0200_005:0227b09": "憑汝故，得存數日，汝等今者復捨我去，",
    "T04n0200_005:0227b10": "我今在後，云何得活？」作是語已，甚用苦",
    "T04n0200_005:0227b11": "惱，愁憂躃地。爾時世尊，晝夜六時，觀察",
    "T04n0200_005:0227b12": "眾生，誰應可度，尋往度之。見嚪婆羅，失眾",
    "T04n0200_005:0227b13": "伴侶，愁憂困苦，悶絕躃地，尋往坑所而",
    "T04n0200_005:0227b14": "為說法，使令歡喜。時嚪婆羅，見佛世尊，諸",
    "T04n0200_005:0227b15": "根寂定，光明暉曜，如百千日，莊嚴其身，心",
    "T04n0200_005:0227b16": "懷歡喜，五體投地，白言：「世尊！世間頗有",
    "T04n0200_005:0227b17": "如我等比斯下之人，得出家不？」佛告嚪婆",
    "T04n0200_005:0227b18": "羅：「我此法中，無有尊卑不聽出家。」時嚪婆",
    "T04n0200_005:0227b19": "羅，聞佛語已，前白佛言：「慈哀憐愍，聽在",
    "T04n0200_005:0227b20": "道次。」爾時世尊，尋舉金色右臂，而告之",
    "T04n0200_005:0227b21": "曰：「善來比丘！」鬚髮自落，法服著身，便成沙",
    "T04n0200_005:0227b22": "門，威儀詳序，如十二臈比丘，無有異也。",
    "T04n0200_005:0227b23": "既蒙佛恩，得出家已，即於佛前，而說偈言：",
    "T04n0200_005:0227b24": "「今蒙佛恩得，　　稱意德如願，",
    "T04n0200_005:0227b25": "　除去臭穢身，　　得成為沙門。」",
    "T04n0200_005:0227b26": "爾時世尊，告嚪婆羅：「汝今於我法中",
    "T04n0200_005:0227b27": "已得出家。」懃修繫念，未久之間，得阿羅漢",
    "T04n0200_005:0227b28": "果，三明六通，具八解脫，諸天世人，皆共敬",
    "T04n0200_005:0227b29": "仰。時諸比丘，見是事已，白佛言：「世尊！今",
    "T04n0200_005:0227c01": "此嚪婆羅比丘，宿造何業，受斯罪報？復以",
    "T04n0200_005:0227c02": "何緣，值佛世尊，獲阿羅漢果？」爾時世尊，",
    "T04n0200_005:0227c03": "為諸比丘，而說偈言：",
    "T04n0200_005:0227c04": "「宿造善惡業，　　百劫而不朽，",
    "T04n0200_005:0227c05": "　罪業因緣故，　　今獲如是報。」",
    "T04n0200_005:0227c06": "時諸比丘，聞佛世尊說此偈已，前白佛",
    "T04n0200_005:0227c07": "言：「不審，世尊！過去世時，其事云何？唯願世",
    "T04n0200_005:0227c08": "尊！敷演解說。」爾時世尊，告諸比丘：「汝等",
    "T04n0200_005:0227c09": "諦聽！吾當為汝分別解說。此賢劫中，人壽四",
    "T04n0200_005:0227c10": "萬歲，波羅[木*奈]國，有佛出世，號迦羅迦孫",
    "T04n0200_005:0227c11": "陀，將諸比丘，遊行教化，到寶殿國。時彼土",
    "T04n0200_005:0227c12": "王，聞佛來至，心懷喜悅，將諸群臣，出城奉",
    "T04n0200_005:0227c13": "迎，到已前禮佛足，長跪請佛：『唯願世尊！",
    "T04n0200_005:0227c14": "慈哀憐愍，受我三月四事供養。』佛即然可。時",
    "T04n0200_005:0227c15": "彼國王，知佛許可，尋即為佛及比丘僧，造",
    "T04n0200_005:0227c16": "立房舍，請一比丘，用作寺主，管理僧事，每",
    "T04n0200_005:0227c17": "於一日，餘行不在。有一羅漢比丘，入彼寺中，",
    "T04n0200_005:0227c18": "威儀詳序，甚可觀看，寺主檀越，見其如",
    "T04n0200_005:0227c19": "是，請入浴室為其洗浴，復以香油，塗其",
    "T04n0200_005:0227c20": "身上。時彼寺主，從外來入，見此羅漢以香",
    "T04n0200_005:0227c21": "油塗身，心懷嫉妬，便出惡罵：『汝出家人，何",
    "T04n0200_005:0227c22": "為如是？如似人糞塗汝身上。』作是語已，",
    "T04n0200_005:0227c23": "時香油塗身彼羅漢，心懷憐愍，踊身虛",
    "T04n0200_005:0227c24": "空，現十八變。時彼寺主，見是變已，深懷慙",
    "T04n0200_005:0227c25": "愧，向彼羅漢，懺悔謝過，各歸所止。以是",
    "T04n0200_005:0228a01": "業緣，五百世中，身常臭處，不可附近。」佛告",
    "T04n0200_005:0228a02": "諸比丘：「欲知彼時寺主比丘惡口罵者，今嚪",
    "T04n0200_005:0228a03": "婆羅比丘是。由於彼時曾出家故，向彼羅",
    "T04n0200_005:0228a04": "漢懺悔罪咎，今得值我出家得道。」佛說",
    "T04n0200_005:0228a05": "是嚪婆羅緣時，各各自護身口意業，捨嫉",
    "T04n0200_005:0228a06": "妬心，厭惡生死，有得須陀洹者、斯陀含",
    "T04n0200_005:0228a07": "者、阿那含者、阿羅漢者，有發辟支佛心者，",
    "T04n0200_005:0228a08": "有發無上菩提心者。爾時諸比丘，聞佛所",
    "T04n0200_005:0228a09": "說，歡喜奉行。",
    "T04n0200_005:0228a10": "撰集百緣經卷第五"
}