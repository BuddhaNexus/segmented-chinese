{
    "X26n0560_002:0899a11": " 序",
    "X26n0560_002:0899a14": "觀音即我人。我人即觀音。不二法也。心經即自性。自",
    "X26n0560_002:0899a15": "性即心經。實一道也。般若心。蜜多心。該因徹果。五蘊",
    "X26n0560_002:0899a16": "空。諸法空。越聖超凡。空不異色。相作之用隨緣。色即",
    "X26n0560_002:0899a17": "是空。一真之體不變。不滅不生。騰今耀古。離夢離想。",
    "X26n0560_002:0899a18": "麗日明星。無眼識界。無意識界。泯自他之根相。是大",
    "X26n0560_002:0899a19": "神呪。是大明呪。絕生佛之假名。除一切苦。揭諦密力",
    "X26n0560_002:0899a20": "難思。得三菩提。薩訶神功叵測。如斯會取。真看心經。",
    "X26n0560_002:0899a21": "向外馳求。非心經矣。葢由菩薩心內眾生。墮自藏識",
    "X26n0560_002:0899a22": "風浪海中。昧却良心。忘念本經。枉受苦惱。都無解脫。",
    "X26n0560_002:0899a23": "故勞眾生心內菩薩。坐我肉團蓮花峰頂。提起真性。",
    "X26n0560_002:0899a24": "大轉法輪。度一切苦。成二果樂。心佛眾生。既無別體。",
    "X26n0560_002:0899b01": "佛經語心。豈有二致。故今釋經。並稱理解。觀音。表心",
    "X26n0560_002:0899b02": "王。舍利。表心所。五蘊。宗法相。界處。宗法性。依教觀心。",
    "X26n0560_002:0899b03": "窮理盡性。心性解名。良有以也。欲明心者。請究斯文。",
    "X26n0560_002:0899b04": "不求見性。自負心矣。悲夫。",
    "X26n0560_002:0899b05": "時",
    "X26n0560_002:0899b06": "康熈癸未年十月十一成誕慈雲教觀沙門續法題",
    "X26n0560_002:0899b09": "般若波羅蜜多心經理性解卷下",
    "X26n0560_002:0899b11": "清浙水慈雲寺顯密教觀沙門續法述",
    "X26n0560_002:0899b12": "△先經題。",
    "X26n0560_002:0899b13": "般若波羅蜜多心經",
    "X26n0560_002:0899b14": "梵語般若。此云智慧。本來靈知照了也。因中慧心",
    "X26n0560_002:0899b15": "所。果上擇滅無為無漏智也。梵語波羅蜜多。此云",
    "X26n0560_002:0899b16": "到彼岸。究竟事理底源也。因中定心所。果上非擇",
    "X26n0560_002:0899b17": "□無為。一真法界也。梵語阿賴耶。此云藏心。亦云",
    "X26n0560_002:0899b18": "紇哩陀耶。此云肉團心。起信論云。依如來藏故。有",
    "X26n0560_002:0899b19": "生滅心。所謂不生不滅。與生滅和合。非一非異。名",
    "X26n0560_002:0899b20": "阿黎耶識心。此心人人本具。心背般若。迷智慧性",
    "X26n0560_002:0899b21": "居生死岸。稱曰愚迷人天凡夫。心向般若。悟智慧",
    "X26n0560_002:0899b22": "性。到涅槃岸。號曰覺悟三乘聖人。經者。法也。常也。",
    "X26n0560_002:0899b23": "十方同軌謂之法。三世不易謂之常。說此經者。欲",
    "X26n0560_002:0899b24": "令眾生。斷妄想心。依斯文字。起深觀照。證實相空。",
    "X26n0560_002:0899c01": "覺本心源。同佛菩薩。真常法樂也(如是本經自心常轉)。△次",
    "X26n0560_002:0899c02": "文呪。",
    "X26n0560_002:0899c03": "觀自在菩薩。行深般若波羅蜜多時。照見五蘊皆空。",
    "X26n0560_002:0899c04": "度一切苦厄。",
    "X26n0560_002:0899c05": "事理普觀。救苦自在。稱觀自在。菩薩。翻覺士。開士。",
    "X26n0560_002:0899c06": "揀眾生不覺。不開悟也。當人心中。第八主人公。燄",
    "X26n0560_002:0899c07": "註。靈知之心。棲止肉團心內。聞思修入曰行。起諸",
    "X26n0560_002:0899c08": "法空俱空無分別慧。揀非人空無分別慧故云深",
    "X26n0560_002:0899c09": "也。當人心中良知良能。照見。觀照般若也。即慧心",
    "X26n0560_002:0899c10": "所。皆空。實相般若也。虗空無為。五蘊。自他色心法",
    "X26n0560_002:0899c11": "也。根塵名色。是心所現影。領納名受。念慮名想。造",
    "X26n0560_002:0899c12": "作名行。是心所。分別名識。是心王。皆屬有為生滅",
    "X26n0560_002:0899c13": "之法。苦厄。不相應行。度苦厄者。謂自他一切生死",
    "X26n0560_002:0899c14": "苦惱無不超脫。如氷鎔水。不受八寒厄也。三乘七",
    "X26n0560_002:0899c15": "趣。不能觀空。受諸蘊苦。如蠶作繭。似蛾赴火。自縛",
    "X26n0560_002:0899c16": "自燒。實為可傷。故瑜伽云。覺花蒙照脫苦惱。便同",
    "X26n0560_002:0899c17": "菩薩觀自在。",
    "X26n0560_002:0899c18": "舍利子。色不異空。空不異色。色即是空。空即是色。受",
    "X26n0560_002:0899c19": "想行識。亦復如是。",
    "X26n0560_002:0899c20": "舍利翻珠。母名。眼如珠故。是其所生。故稱子也。即",
    "X26n0560_002:0899c21": "解心所。施護譯云。世尊在靈鷲山。入甚深光明宣",
    "X26n0560_002:0899c22": "說正法三摩地。舍利子。白觀自在菩薩言。若人欲",
    "X26n0560_002:0899c23": "修甚深般若法門。當云何學。時觀自在菩薩。即告",
    "X26n0560_002:0899c24": "尊者舍利弗言。若欲修學甚深般若。當觀五蘊自",
    "X26n0560_002:0900a01": "性皆空。佛即真如無為。尊者疑云。色是有法。云何",
    "X26n0560_002:0900a02": "皆空。故答釋曰。色不異空。以色即是空故。謂四大",
    "X26n0560_002:0900a03": "幻色假相。不異般若真空無相。當知色無生性。即",
    "X26n0560_002:0900a04": "空無生性故。如冰不異水。冰即是水。相雖凝泮。性",
    "X26n0560_002:0900a05": "實一濕。又疑問云。空是無法。云何有色。故又答釋。",
    "X26n0560_002:0900a06": "空不異色。以空即是色故。謂般若真空無相。不異",
    "X26n0560_002:0900a07": "四大幻色假相。當知空無生性。即色無生性故。如",
    "X26n0560_002:0900a08": "水不異冰。水即是冰。鎔結相別。濕性一同。此四門",
    "X26n0560_002:0900a09": "觀。如大火聚。四面嬰之。物無不爛。如清凉池。四邊",
    "X26n0560_002:0900a10": "臨之。生無不樂。行者若能如是四句觀心。即轉八",
    "X26n0560_002:0900a11": "法。(色四空四)成四智(四門)矣。瑜伽云。菩薩思惟有情身。各",
    "X26n0560_002:0900a12": "具覺悟之蓮花。(心花)清淨法界無惑染。八葉(心有八竅)各",
    "X26n0560_002:0900a13": "有一如來。(八識轉智)生迷真空。受幻色苦。水成冰也。佛",
    "X26n0560_002:0900a14": "悟幻色。得真空樂。冰化水也。至於受。想行識。亦不",
    "X26n0560_002:0900a15": "異空。非比籠盒函葢。二物相逗者然。理實空即受。",
    "X26n0560_002:0900a16": "想。行識。猶如金具泥團。絕無二體可得。故云亦復",
    "X26n0560_002:0900a17": "如是。萬法唯心。心生萬法。誠哉言也。楞伽云。心(受想",
    "X26n0560_002:0900a18": "行識)亦是唯心。(空)非心(色)亦心(空)起。種種諸色相。(九界",
    "X26n0560_002:0900a19": "心色)通達皆唯心(第一義空心)。",
    "X26n0560_002:0900a20": "舍利子。是諸法空相。不生不滅。不垢不淨。不增不減。",
    "X26n0560_002:0900a21": "諸法。五蘊也。當體即是真空無相。唯第一義。有何",
    "X26n0560_002:0900a22": "生滅垢淨增減。其猶冰還成水。求其融結明暗厚",
    "X26n0560_002:0900a23": "薄。不可得也。此即想受滅無為。",
    "X26n0560_002:0900a24": "是故空中無色。無受想行識。無眼耳鼻舌身意。無色",
    "X26n0560_002:0900b01": "聲香味觸法。無眼界。乃至無意識界。",
    "X26n0560_002:0900b02": "第一義空體相。本來不生不滅。云何於中。更容處",
    "X26n0560_002:0900b03": "界生滅諸法。故云空中無也。此即不動滅無為。",
    "X26n0560_002:0900b04": "蘊空。如上。結色成眼。黏湛發見。卷聲成耳。黏湛發",
    "X26n0560_002:0900b05": "聽。納香成鼻。黏湛發齅。絞味成舌。黏湛發嘗。搏觸",
    "X26n0560_002:0900b06": "成身。黏湛發覺。攬法成意。黏湛發知。此是內六根",
    "X26n0560_002:0900b07": "也。無者。楞嚴云。一根既返源。六根成解脫。又云。由",
    "X26n0560_002:0900b08": "器形異。名之異空。除器觀空。說空為一。彼太虗空。",
    "X26n0560_002:0900b09": "何同不同。況一非一。",
    "X26n0560_002:0900b10": "由明暗形。眼見奔色。由動靜形。耳聞奔聲。由通塞",
    "X26n0560_002:0900b11": "形。鼻齅奔香。由恬變形。舌甞奔味。由離合形。身覺",
    "X26n0560_002:0900b12": "奔觸。由生滅形。意知奔法。此是外六塵也。合前名",
    "X26n0560_002:0900b13": "十二處。無者。楞嚴云。由塵發知。因根有相。相(塵也)見",
    "X26n0560_002:0900b14": "(根也)無性。同於交蘆。又云。如來藏中。性覺真空。性色",
    "X26n0560_002:0900b15": "真空等。",
    "X26n0560_002:0900b16": "眼識別色。耳識別聲。鼻識別香。舌識別味。身識別",
    "X26n0560_002:0900b17": "觸。意識別法。此是中六識也。眼色為緣。中生眼識",
    "X26n0560_002:0900b18": "等。合名為十八界。無者。楞嚴云。識性虗妄。猶如空",
    "X26n0560_002:0900b19": "華。又云。內外性空。中云何立。則汝識生。從誰立界。",
    "X26n0560_002:0900b20": "是知蘊入處界。相盡幻妄。性實真空矣。喻識六色",
    "X26n0560_002:0900b21": "冰盤彩鳥。日午乾一空汪水耳。智者悟歎。愚者驚",
    "X26n0560_002:0900b22": "笑而已。",
    "X26n0560_002:0900b23": "無無明。亦無無明盡。乃至無老死。亦無老死盡。無苦",
    "X26n0560_002:0900b24": "集滅道。無智亦無得。以無所得故。",
    "X26n0560_002:0900c01": "因緣法有十二。一無明。二行三識。四名色。五六入",
    "X26n0560_002:0900c02": "六觸。七受。八愛。九取。十有。十一生。十二老死。觀作",
    "X26n0560_002:0900c03": "二門。一生起門。謂無明緣行。乃至生緣老死。二滅",
    "X26n0560_002:0900c04": "盡門謂無明滅。則行滅。乃至生滅。則老死滅。盡。猶",
    "X26n0560_002:0900c05": "滅也。乃至者。超略中間十支。但舉初後二支也。並",
    "X26n0560_002:0900c06": "云無者。應知有無明老死生。則有無明老死滅。既",
    "X26n0560_002:0900c07": "無無明老死生。實無無明老死滅矣。良以緣生性",
    "X26n0560_002:0900c08": "空。都無實義得也。楞嚴云。本覺妙明。性非因緣。",
    "X26n0560_002:0900c09": "苦等。四諦法也。苦以逼迫為義。三有報也。集以招",
    "X26n0560_002:0900c10": "感為義。見思惑也。滅以空盡為義。偏真性也。道以",
    "X26n0560_002:0900c11": "趣向為義。覺支法也。而云無者。若有苦集。則有滅",
    "X26n0560_002:0900c12": "道。苦且不生。滅道何立。故涅槃云。世諦者。即第一",
    "X26n0560_002:0900c13": "義諦。仁王偈云。法性。本無性第一義空如。",
    "X26n0560_002:0900c14": "智得。二空法也。二無我攝。人無我觀。法無我觀。曰",
    "X26n0560_002:0900c15": "智。生空理境。法空理境。曰得。亦云無者。非但能知",
    "X26n0560_002:0900c16": "空智不得。而所知空理亦亡。楞伽云。五法二無我。",
    "X26n0560_002:0900c17": "皆悉不可得。又云。遠離智所知。轉依即解脫。",
    "X26n0560_002:0900c18": "以句結也。謂空中世出世法一一無者。以第一義",
    "X26n0560_002:0900c19": "諦空。本無性相有所得故。大品二十空中。一切法",
    "X26n0560_002:0900c20": "空。不可得空。楞嚴空。藏心中。七大六根。六塵六識。",
    "X26n0560_002:0900c21": "緣諦智度。乃至十號四德。莫不皆非。楞伽云。一切",
    "X26n0560_002:0900c22": "法不生。是第一義性。但觀十二雪山城中。四隣兩",
    "X26n0560_002:0900c23": "舍冰霜。朝存暮泯。求形迹也。何有(此即虛空無為)。",
    "X26n0560_002:0900c24": "菩提薩埵。依般若波羅蜜多故。心無罣礙。無罣礙故。",
    "X26n0560_002:0901a01": "無有恐怖。遠離顛倒夢想。究竟涅槃。",
    "X26n0560_002:0901a02": "菩薩依此般若真空。第一波羅蜜多心故。起觀照",
    "X26n0560_002:0901a03": "行。故得心無業障罣礙。如解戰袍。心無生死恐怖。",
    "X26n0560_002:0901a04": "如赦死刑。心無惑惱倒想。如覺柯夢。梵語摩訶般",
    "X26n0560_002:0901a05": "涅槃那。此云大滅度。大即法身德。轉生死成。滅即",
    "X26n0560_002:0901a06": "解脫。轉結業成。度即般若。轉迷惑成。此涅槃果。亦",
    "X26n0560_002:0901a07": "寂滅空。故圓覺云。生死涅槃。猶如昨夢(即非擇滅無為)。",
    "X26n0560_002:0901a08": "三世諸佛。依般若波羅蜜多故。得阿耨多羅。三藐三",
    "X26n0560_002:0901a09": "菩提。",
    "X26n0560_002:0901a10": "諸佛依者。唯此一事實。餘二則非真也。阿耨多羅。",
    "X26n0560_002:0901a11": "三藐。三菩提。唐言無上。正等。正覺。正覺。理智證真",
    "X26n0560_002:0901a12": "也。正等。事智了俗也。無上。無障礙智。直徹中道第",
    "X26n0560_002:0901a13": "一諦也。契合曰得。故圓覺云。成道亦無得。本性圓",
    "X26n0560_002:0901a14": "滿故。又云。凡夫及諸佛。同為空華相(此即擇滅無為)。",
    "X26n0560_002:0901a15": "故知般若波羅蜜多。是大神呪。是大明呪。是無上呪。",
    "X26n0560_002:0901a16": "是無等等呪。能除一切苦。真實不虗。",
    "X26n0560_002:0901a17": "諸佛菩薩因果。依之修證了義。則般若是祕呪。波",
    "X26n0560_002:0901a18": "羅是密呪。故開五呪名也。猶彼兵符王命恩詔廕",
    "X26n0560_002:0901a19": "勑寶璽。各有離苦得樂利益。一變化極頂。曰大神。",
    "X26n0560_002:0901a20": "即文字般若。呪凡成聖。除色想。劫濁苦。度小教人。",
    "X26n0560_002:0901a21": "成所作智。真實法樂。二徧照無礙。曰大明。即觀照",
    "X26n0560_002:0901a22": "般若。呪小成大。除受想。見濁苦。度始教人。妙觀察",
    "X26n0560_002:0901a23": "智。不虗法樂。三人天高過。曰無上。即境界般若。呪",
    "X26n0560_002:0901a24": "權成實。除想想。煩惱濁苦。度終教人。平等性智。真",
    "X26n0560_002:0901b01": "實法樂。四凡聖共尊。曰無等等。即眷屬般若。呪漸",
    "X26n0560_002:0901b02": "成頓。除行想。眾生獨苦。度頓教人。大圓鏡智。不虗",
    "X26n0560_002:0901b03": "法樂。五徹法底源。曰般若波羅蜜多。即實相般若。",
    "X26n0560_002:0901b04": "呪偏成圓。除識想。命濁苦。度圓教人。法界清淨智。",
    "X26n0560_002:0901b05": "真如不誑不異大法樂也。如蒲盧等。豈虗教祝哉。",
    "X26n0560_002:0901b06": "故說般若波羅蜜多呪。即說呪曰。",
    "X26n0560_002:0901b07": "揭諦。揭諦。波羅揭諦。波羅僧揭諦。菩提。薩婆訶",
    "X26n0560_002:0901b08": "前四名是別。此般若是總。兼成五也。名相在唯識。",
    "X26n0560_002:0901b09": "不相應行。名句文攝。體用在仁王。真如法性。長行",
    "X26n0560_002:0901b10": "如。重頌如。一切法皆如也。於中先。略標。次正說。",
    "X26n0560_002:0901b11": "揭諦。去度也。謂自去執障。度入三空。離去此岸。度",
    "X26n0560_002:0901b12": "至中流也。此即文字。大神呪語。次復重言揭諦者。",
    "X26n0560_002:0901b13": "謂令他去執障。度彼三空。離生死岸。煩惱流也。此",
    "X26n0560_002:0901b14": "即觀照。大明呪語。波羅。到彼岸也。謂自去二執三",
    "X26n0560_002:0901b15": "障。度入二空三空。不住中流。究竟到彼岸也。此即",
    "X26n0560_002:0901b16": "境界無上呪語。僧者。普也。眾也。總也。謂普令自他。",
    "X26n0560_002:0901b17": "去盡二執三障。度入二空三空。九界眾生。總皆不",
    "X26n0560_002:0901b18": "住四流。直到涅槃岸也。此即眷屬。無等等呪。菩提。",
    "X26n0560_002:0901b19": "正覺果也。謂到彼岸之處。得何等報。乃令法界怨",
    "X26n0560_002:0901b20": "親。盡成無上菩提果也。此即實相。般若波羅蜜多",
    "X26n0560_002:0901b21": "心呪。薩婆訶。速疾圓成也。謂三覺成。五智圓也。楞",
    "X26n0560_002:0901b22": "嚴云。十方如來。誦此呪心。成無上覺。則知心經心",
    "X26n0560_002:0901b23": "呪功德。巍巍乎。民無能名焉。",
    "X26n0560_002:0901b24": "閣筆頌曰。",
    "X26n0560_002:0901c01": "　般若呪經　　百法唯心　　本如來藏",
    "X26n0560_002:0901c02": "　妙真如性　　一眼觀去　　大地歸真",
    "X26n0560_002:0901c03": "般若心經理性解卷下(終)"
}