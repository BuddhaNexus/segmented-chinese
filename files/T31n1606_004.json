{
    "T31n1606_004:0709b02": "大乘阿毘達磨雜集論卷第四",
    "T31n1606_004:0709b04": "安慧菩薩糅",
    "T31n1606_004:0709b05": "大唐三藏法師玄奘奉 詔譯",
    "T31n1606_004:0709b06": "本事分中三法品第一之四",
    "T31n1606_004:0709b07": "[0709b07] 云何不善。幾是不善。為何義故觀不善耶謂",
    "T31n1606_004:0709b08": "自性故相屬故隨逐故發起故第一義故生得",
    "T31n1606_004:0709b09": "故方便故現前供養故損害故引攝故所治故",
    "T31n1606_004:0709b10": "障礙故。是不善義。五蘊十界四處一分是不",
    "T31n1606_004:0709b11": "善。為捨執著非法合我故。觀察不善。自性",
    "T31n1606_004:0709b12": "不善者。謂除染污意相應及色無色界煩惱",
    "T31n1606_004:0709b13": "等。所餘能發惡行煩惱隨煩惱。此復云何。謂",
    "T31n1606_004:0709b14": "欲界繫不任運起者是不善。若任運起能發",
    "T31n1606_004:0709b15": "惡行者亦是不善。所餘是有覆無記。相屬不",
    "T31n1606_004:0709b16": "善者。謂即此煩惱隨煩惱相應法。隨逐不善",
    "T31n1606_004:0709b17": "者。謂即彼習氣。發起不善者。謂彼所起身業",
    "T31n1606_004:0709b18": "語業。第一義不善者。謂一切流轉。生得不善",
    "T31n1606_004:0709b19": "者。謂由串習不善故感得如是異熟。由此自",
    "T31n1606_004:0709b20": "性即於不善任運樂住。方便不善者。謂依止",
    "T31n1606_004:0709b21": "親近不善丈夫故。聽聞不正法不如理作意。",
    "T31n1606_004:0709b22": "行身語意惡行。現前供養不善者。謂想對歸",
    "T31n1606_004:0709b23": "依隨一天眾已。或殺害意為先。或邪惡見為",
    "T31n1606_004:0709b24": "先。建立祠廟興供養業。令無量眾廣樹非",
    "T31n1606_004:0709b25": "福。殺害意為先建立祠廟者。謂於是處害牛",
    "T31n1606_004:0709b26": "羊等以祭天神。邪惡見為先建立祠廟者。謂",
    "T31n1606_004:0709b27": "於是處受自餓等苦求福求願。損害不善者。",
    "T31n1606_004:0709b28": "謂於一切處起身語意種種邪行。引攝不善",
    "T31n1606_004:0709b29": "者。謂行身語意諸惡行已。於惡趣善趣引攝",
    "T31n1606_004:0709c01": "不愛果異熟。或引或滿。於惡趣中具受引滿",
    "T31n1606_004:0709c02": "果異熟。於諸善趣唯受滿果。謂生彼已由惡",
    "T31n1606_004:0709c03": "行力受貧窮苦。所治不善者。謂諸對治所對",
    "T31n1606_004:0709c04": "治法。障礙不善者。謂能障礙諸善品法。如數",
    "T31n1606_004:0709c05": "與眾集等。",
    "T31n1606_004:0709c06": "[0709c06] 云何無記。幾是無記。為何義故觀無記耶。謂",
    "T31n1606_004:0709c07": "自性故相屬故隨逐故發起故第一義故生",
    "T31n1606_004:0709c08": "得故方便故現前供養故饒益故受用故引攝",
    "T31n1606_004:0709c09": "故對治故寂靜故等流故。是無記義。八界八",
    "T31n1606_004:0709c10": "處全及餘蘊界處一分。是無記。八界者。謂五",
    "T31n1606_004:0709c11": "色根香味觸界。八處亦爾。為捨執著離法非",
    "T31n1606_004:0709c12": "法我故。觀察無記。自性無記者。謂八色界處",
    "T31n1606_004:0709c13": "意相應品。命根眾同分。名句文身。相屬無",
    "T31n1606_004:0709c14": "記者。謂懷非穢非淨心者。所有由名句文身",
    "T31n1606_004:0709c15": "所攝受心及心法。非穢非淨心者。顯善不善",
    "T31n1606_004:0709c16": "相違心。由名句文身所攝受者。顯彼行相義。",
    "T31n1606_004:0709c17": "以彼意言門轉故。隨逐無記者。謂即彼戲論",
    "T31n1606_004:0709c18": "習氣。以名身等熏習心故。由此習氣後戲論",
    "T31n1606_004:0709c19": "生。發起無記者。謂彼所攝諸心心法所發身",
    "T31n1606_004:0709c20": "業語業。此所攝者。謂懷非穢非淨心者。所",
    "T31n1606_004:0709c21": "有名身等戲論行相所攝心心法。第一義無",
    "T31n1606_004:0709c22": "記者。謂虛空非擇滅。生得無記者。謂諸不善",
    "T31n1606_004:0709c23": "有漏善法報方便無記者。謂非染非善心者。",
    "T31n1606_004:0709c24": "所有威儀路工巧處法。非染非善心者。此顯",
    "T31n1606_004:0709c25": "若非染非善心所發威儀路等。是無記性。所",
    "T31n1606_004:0709c26": "餘隨其所應或善或不善。現前供養無記者。",
    "T31n1606_004:0709c27": "謂如有一想對歸依隨一天眾。遠離殺害意",
    "T31n1606_004:0709c28": "邪惡見。而建立祠廟興供養業。令無量眾於",
    "T31n1606_004:0709c29": "如是處不生長福非福。饒益無記者。謂如有",
    "T31n1606_004:0710a01": "一於自僕使妻子等所。以非穢非淨心而行",
    "T31n1606_004:0710a02": "惠施。受用無記者。謂如有一以無簡擇無染",
    "T31n1606_004:0710a03": "污心受用資具。無簡擇心者為別善性。無染",
    "T31n1606_004:0710a04": "污心者為別不善性。引攝無記者。謂如有一",
    "T31n1606_004:0710a05": "於工巧處串習故。於當來世復引攝如是相",
    "T31n1606_004:0710a06": "身。由此身故。習工巧處速疾究竟。對治無記",
    "T31n1606_004:0710a07": "者。謂如有一為治疾病得安樂故。以簡擇心",
    "T31n1606_004:0710a08": "好服醫藥。寂靜無記者。謂色無色界諸煩",
    "T31n1606_004:0710a09": "惱等。由奢摩他所藏伏故。等流無記者。謂變",
    "T31n1606_004:0710a10": "化心俱生品。是證等流故名等流無記。變化",
    "T31n1606_004:0710a11": "心相應共有等法名俱生品。此心心法謂嬉",
    "T31n1606_004:0710a12": "戲故發起變化是無記性。若為利益安樂有",
    "T31n1606_004:0710a13": "情。當知是善。復有示現善不善無記法。此復",
    "T31n1606_004:0710a14": "云何。謂佛及得第一究竟菩薩摩訶薩。為欲",
    "T31n1606_004:0710a15": "饒益諸有情故有所示現。當知此中無有一",
    "T31n1606_004:0710a16": "法真實可得。有所示現者。謂佛菩薩由所化",
    "T31n1606_004:0710a17": "有情力故。示現種種善不善等。示現不善者。",
    "T31n1606_004:0710a18": "謂化作賊等示現斷其首足等事。怖餘有情",
    "T31n1606_004:0710a19": "令調伏故。",
    "T31n1606_004:0710a20": "[0710a20] 云何欲界繫。幾是欲界繫。為何義故觀欲界",
    "T31n1606_004:0710a21": "繫耶。謂未離欲者所有善不善無記法。是欲",
    "T31n1606_004:0710a22": "界繫義。未離欲言顯猶未離少分欲界欲。是",
    "T31n1606_004:0710a23": "未證得三摩地義。若異此者非至定法。亦應",
    "T31n1606_004:0710a24": "是欲界繫。所以者何。由彼已得三摩地故。愛",
    "T31n1606_004:0710a25": "樂斷滅。以所治&#x9E81;重少分斷故。亦得說有一",
    "T31n1606_004:0710a26": "分離欲。外諸色等是未離欲。業增上力所生",
    "T31n1606_004:0710a27": "故。亦名欲界繫。經言。一切有情共有業增",
    "T31n1606_004:0710a28": "上力所生者。為顯生色無色界者亦有未離",
    "T31n1606_004:0710a29": "欲。業種隨逐故。四界二處全。及餘蘊界處",
    "T31n1606_004:0710b01": "一分。是欲界繫。四界者。謂香味鼻舌識界。",
    "T31n1606_004:0710b02": "二處者。謂香味處。餘一分者。謂除色無色界",
    "T31n1606_004:0710b03": "繫及無漏法。為捨執著欲增上我故。觀察欲",
    "T31n1606_004:0710b04": "界繫。",
    "T31n1606_004:0710b05": "[0710b05] 云何色界繫。幾是色界繫。為何義故觀色界",
    "T31n1606_004:0710b06": "繫耶。謂已離欲界欲。未離色界欲者。所有善",
    "T31n1606_004:0710b07": "無記法。是色界繫義。除前所說四界二處。餘",
    "T31n1606_004:0710b08": "蘊界處一分是色界繫。一分者。謂除欲無色",
    "T31n1606_004:0710b09": "界繫及無漏法。為捨執著離欲界欲我故。觀",
    "T31n1606_004:0710b10": "察色界繫。",
    "T31n1606_004:0710b11": "[0710b11] 云何無色界繫。幾是無色界繫。為何義故觀",
    "T31n1606_004:0710b12": "無色界繫耶。謂已離色界欲。未離無色界欲",
    "T31n1606_004:0710b13": "者。所有善無記法。是無色界繫義。三界二處",
    "T31n1606_004:0710b14": "四蘊一分。是無色界繫。三界者。謂意界法界",
    "T31n1606_004:0710b15": "意識界。二處者。謂意處法處。四蘊者。謂受",
    "T31n1606_004:0710b16": "等。亦有三摩地所生色。少故不說。一分者。",
    "T31n1606_004:0710b17": "謂除欲色界繫及無漏法。為捨執著離色界",
    "T31n1606_004:0710b18": "欲我故。觀察無色界繫。",
    "T31n1606_004:0710b19": "[0710b19] 復次有一分離欲。具分離欲。通達離欲。損伏",
    "T31n1606_004:0710b20": "離欲。永害離欲。一分具分離欲者。謂或依地",
    "T31n1606_004:0710b21": "離欲說。若於此地乃至能斷八品煩惱。是一",
    "T31n1606_004:0710b22": "分離欲。若已斷第九品。是具分離欲。或依薩",
    "T31n1606_004:0710b23": "迦耶離欲說。若有學位是一分離欲。若無學",
    "T31n1606_004:0710b24": "位是具分離欲。通達離欲者。謂由見道離欲。",
    "T31n1606_004:0710b25": "損伏離欲者。謂由世間道離欲。永害離欲者。",
    "T31n1606_004:0710b26": "謂由出世間道離欲。復有十種離欲。謂自性",
    "T31n1606_004:0710b27": "離欲。損害離欲任持離欲。增上離欲。愚癡離",
    "T31n1606_004:0710b28": "欲。對治離欲。遍知離欲。永斷離欲。有上離欲。",
    "T31n1606_004:0710b29": "無上離欲。如是十種離欲當知。是違背義不",
    "T31n1606_004:0710c01": "必斷義。由自性故離欲名自性離欲。乃至由",
    "T31n1606_004:0710c02": "永斷故離欲名永斷離欲。如是諸句義分別",
    "T31n1606_004:0710c03": "種類應知。自性離欲者。謂於苦受及順苦受",
    "T31n1606_004:0710c04": "處法生厭背性。損害離欲者。謂習欲者暢熱",
    "T31n1606_004:0710c05": "惱已生厭背性。任持離欲者。謂飽食已於諸",
    "T31n1606_004:0710c06": "美膳生厭背性。增上離欲者。謂得勝處已於",
    "T31n1606_004:0710c07": "下劣處生厭背性。猶如世間已得城主等勝",
    "T31n1606_004:0710c08": "位已。於村主等下劣位生厭背心。愚癡離欲",
    "T31n1606_004:0710c09": "者。謂諸愚夫於涅槃界生厭背性。以不了達",
    "T31n1606_004:0710c10": "寂靜性故。及堅實著薩迦耶故。對治離欲者。",
    "T31n1606_004:0710c11": "謂由世出世道斷諸煩惱。遍知離欲者。謂已",
    "T31n1606_004:0710c12": "得見道者於三界法生厭背性。由遍了知行",
    "T31n1606_004:0710c13": "苦性已。厭背一切有漏事故。永斷離欲者。謂",
    "T31n1606_004:0710c14": "永斷地地諸煩惱已生厭背性。有上離欲者。",
    "T31n1606_004:0710c15": "謂諸世間聲聞獨覺所有離欲。無上離欲者。",
    "T31n1606_004:0710c16": "謂佛菩薩所有離欲。為欲利樂諸有情故。",
    "T31n1606_004:0710c17": "[0710c17] 云何有學。幾是有學。為何義故觀有學耶。謂",
    "T31n1606_004:0710c18": "求解脫者所有善法。是有學義。從積集資糧",
    "T31n1606_004:0710c19": "位已去名求解脫者。當知求證解脫分位。名",
    "T31n1606_004:0710c20": "積集資糧位。十界四處諸蘊一分是有學。十",
    "T31n1606_004:0710c21": "界者。謂七識色聲法界。四處者。謂色聲意法",
    "T31n1606_004:0710c22": "處。為捨執著求解脫我故。觀察有學。",
    "T31n1606_004:0710c23": "[0710c23] 云何無學。幾是無學。為何義故觀無學耶。謂",
    "T31n1606_004:0710c24": "於諸學處已得究竟者所有善法。是無學義。",
    "T31n1606_004:0710c25": "以阿羅漢等於增上戒心慧學處已得究竟故",
    "T31n1606_004:0710c26": "名無學。十界四處諸蘊一分是無學。為捨執",
    "T31n1606_004:0710c27": "著已脫我故。觀察無學。",
    "T31n1606_004:0710c28": "[0710c28] 云何非學非無學。幾是非學非無學。為何義",
    "T31n1606_004:0710c29": "故觀非學非無學耶。謂諸異生所有善不善",
    "T31n1606_004:0711a01": "無記法。及諸學者染污無記法。諸無學者無",
    "T31n1606_004:0711a02": "記法并無為法。是非學非無學義諸異生者。",
    "T31n1606_004:0711a03": "謂除求解脫者。以彼於諸學處求修學故。即",
    "T31n1606_004:0711a04": "名有學。有學染污無記者。如其所應不善及",
    "T31n1606_004:0711a05": "有覆無記是染污。無覆無記是無記。八界八",
    "T31n1606_004:0711a06": "處全及餘蘊界處一分。是非學非無學。為捨",
    "T31n1606_004:0711a07": "執著不解脫我故。觀察非學非無學。",
    "T31n1606_004:0711a08": "[0711a08] 云何見所斷。幾是見所斷。為何義故觀見所",
    "T31n1606_004:0711a09": "斷耶。謂分別所起染污見疑。見處疑處。及於",
    "T31n1606_004:0711a10": "見等所起邪行煩惱隨煩惱。及見等所發身",
    "T31n1606_004:0711a11": "語意業。并一切惡趣等蘊界處。是見所斷義。",
    "T31n1606_004:0711a12": "此中分別所起染污見疑者。謂聞不正法等",
    "T31n1606_004:0711a13": "為先。所起五見等。分別所起言為簡。俱生薩",
    "T31n1606_004:0711a14": "迦耶見及邊執見。問何相邊執見。是俱生耶。",
    "T31n1606_004:0711a15": "答謂斷見已學現觀者起如是怖。今者我我",
    "T31n1606_004:0711a16": "為何所在。見處者。謂諸見相應共有法。及彼",
    "T31n1606_004:0711a17": "種子。疑處亦爾。於見等所起邪行煩惱隨煩",
    "T31n1606_004:0711a18": "惱者。謂依見等門及緣見等。所起貪等一切",
    "T31n1606_004:0711a19": "一分。是見所斷。一分者。除修所斷及無漏",
    "T31n1606_004:0711a20": "故。為捨執著見圓滿我故。觀察見所斷。",
    "T31n1606_004:0711a21": "[0711a21] 云何修所斷。幾是修所斷。為何義故觀修所",
    "T31n1606_004:0711a22": "斷耶。謂得見道後。見所斷相違諸有漏法。是",
    "T31n1606_004:0711a23": "修所斷義。見所斷相違者。謂除分別所起染",
    "T31n1606_004:0711a24": "污見等。餘有漏法。有漏法言亦攝隨順決擇",
    "T31n1606_004:0711a25": "分善。&#x9E81;重所隨故。一切一分是修所斷。一分",
    "T31n1606_004:0711a26": "者。除見所斷及無漏法。為捨執著修圓滿我",
    "T31n1606_004:0711a27": "故。觀察修所斷。",
    "T31n1606_004:0711a28": "[0711a28] 云何非所斷。幾是非所斷。為何義故觀非所",
    "T31n1606_004:0711a29": "斷耶。謂諸無漏法除決擇分善。是非所斷。無",
    "T31n1606_004:0711b01": "漏法者。謂出世聖道及後所得并無為法。十",
    "T31n1606_004:0711b02": "界四處諸蘊一分。是非所斷。問何等色聲是",
    "T31n1606_004:0711b03": "非所斷。答無學身中善身語業自性。是非所",
    "T31n1606_004:0711b04": "斷。為捨執著成滿我故。觀察非所斷。",
    "T31n1606_004:0711b05": "[0711b05] 云何緣生。幾是緣生。為何義故觀緣生耶。謂",
    "T31n1606_004:0711b06": "相故。分別支故。略攝支故。建立支緣故。建",
    "T31n1606_004:0711b07": "立支業故。支雜染攝故。義故。甚深故。差別",
    "T31n1606_004:0711b08": "故順逆故。是緣生義。",
    "T31n1606_004:0711b09": "[0711b09] 相者。謂無作緣生故。無常緣生故。勢用緣生",
    "T31n1606_004:0711b10": "故。是緣生相。由此相故薄伽梵說。此有故彼",
    "T31n1606_004:0711b11": "有。此生故彼生。謂無明緣行乃至廣說。此有",
    "T31n1606_004:0711b12": "故彼有者。顯無作緣生義。唯由有緣故果法",
    "T31n1606_004:0711b13": "得有。非緣有實作用能生果法。此生故彼生",
    "T31n1606_004:0711b14": "者。顯無常緣生義。非無生法為因故。少所生",
    "T31n1606_004:0711b15": "法而得成立。無明緣行等者。顯勢用緣生義。",
    "T31n1606_004:0711b16": "雖復諸法無作無常。然不隨一法為緣故一",
    "T31n1606_004:0711b17": "切果生。所以者何。以諸法功能差別故。如從",
    "T31n1606_004:0711b18": "無明力故諸行得生。乃至生力故得有老死。",
    "T31n1606_004:0711b19": "分別支者。謂分別緣生為十二分。由十二支",
    "T31n1606_004:0711b20": "緣起差別故。何等十二。謂無明行識名色六",
    "T31n1606_004:0711b21": "處觸受愛取有生及老死。",
    "T31n1606_004:0711b22": "[0711b22] 略攝支者。謂前所分別無明等十二支。今復",
    "T31n1606_004:0711b23": "略攝為四。謂能引支所引支能生支所生支。",
    "T31n1606_004:0711b24": "唯由如是四種支故。略攝一切因果生起法",
    "T31n1606_004:0711b25": "盡。謂於因時有能引所引。於果時有能生所",
    "T31n1606_004:0711b26": "生。能引支者。謂無明行識。為起未來生故。",
    "T31n1606_004:0711b27": "於諸諦境無智為先。造諸行業熏習在心故。",
    "T31n1606_004:0711b28": "所引支者。謂名色六處觸受。由心習氣力能",
    "T31n1606_004:0711b29": "令當來名色等前後相依次第生起種子得增",
    "T31n1606_004:0711c01": "長故。能生支者。謂愛取有。由未永斷欲等",
    "T31n1606_004:0711c02": "愛力。於欲等中愛樂。妙行惡行差別為先發",
    "T31n1606_004:0711c03": "起貪欲。以有有取識故。於命終位將與異熟",
    "T31n1606_004:0711c04": "隨順貪欲。隨一業習氣現前有故。所生支者。",
    "T31n1606_004:0711c05": "謂生老死。由如是業差別習氣現前有故。隨",
    "T31n1606_004:0711c06": "於一趣一生等差別眾同分中。如先所引名",
    "T31n1606_004:0711c07": "色等異熟生起故。生老死言為顯依三有為",
    "T31n1606_004:0711c08": "相故。所以老死合立一支者。為顯離老得有",
    "T31n1606_004:0711c09": "死故。非於胎生身中離名色等得有六處等",
    "T31n1606_004:0711c10": "法。是故於彼各別立支。",
    "T31n1606_004:0711c11": "[0711c11] 建立支緣者。謂習氣故引發故思惟故俱有",
    "T31n1606_004:0711c12": "故。建立支緣隨其所應。依四緣相建立支緣。",
    "T31n1606_004:0711c13": "且如無明望行。前生習氣故。得為因緣。由彼",
    "T31n1606_004:0711c14": "熏習相續所生諸業能造後有故。當於爾時",
    "T31n1606_004:0711c15": "現行無明能引發故。為等無間緣。由彼引發",
    "T31n1606_004:0711c16": "差別諸行流轉相續生故。思惟彼故。為所緣",
    "T31n1606_004:0711c17": "緣。以計最勝等不如理思惟緣愚癡位為境",
    "T31n1606_004:0711c18": "界故。彼俱有故。為增上緣。由彼增上力令相",
    "T31n1606_004:0711c19": "應思顛倒緣境而造作故。如是一切隨其所",
    "T31n1606_004:0711c20": "應盡當知。",
    "T31n1606_004:0711c21": "[0711c21] 建立支業者。謂無明支有二種業。一令諸有",
    "T31n1606_004:0711c22": "情於有愚癡。二與行作緣。令諸有情於有愚",
    "T31n1606_004:0711c23": "癡者。謂由彼所覆於前中後際不如實知故。",
    "T31n1606_004:0711c24": "由此因緣起如是疑。我於過去世為有為無",
    "T31n1606_004:0711c25": "如是等。與行作緣者。由彼勢力令後有業得",
    "T31n1606_004:0711c26": "增長故。行有二種業。一令諸有情於諸趣中",
    "T31n1606_004:0711c27": "種種差別。二與識作緣。令諸有情於趣差別",
    "T31n1606_004:0711c28": "者。由業勢力令諸有情趣種種異趣故。與識",
    "T31n1606_004:0711c29": "作緣者。由習氣力能使當來名色等生起種",
    "T31n1606_004:0712a01": "子得增長故。識有二種業。一持諸有情所",
    "T31n1606_004:0712a02": "有業縛。二與名色作緣。持諸有情業縛者。",
    "T31n1606_004:0712a03": "與行所引習氣俱生滅故。與名色作緣者。由",
    "T31n1606_004:0712a04": "識入母胎名色得增長故。名色有二種業。一",
    "T31n1606_004:0712a05": "攝諸有情自體。二與六處作緣。攝有情自體",
    "T31n1606_004:0712a06": "者。由彼生已得預有情眾同分差別數故。與",
    "T31n1606_004:0712a07": "六處為緣者。由名色等前支為依止六處等",
    "T31n1606_004:0712a08": "後支得生起故。六處有二種業。一攝諸有情",
    "T31n1606_004:0712a09": "自體圓滿二與觸作緣。攝諸有情體圓滿者。",
    "T31n1606_004:0712a10": "由彼生已餘根無缺故。觸有二種業。一令諸",
    "T31n1606_004:0712a11": "有情於所受用境界流轉。二與受作緣。令有",
    "T31n1606_004:0712a12": "情於境轉者。依此為門。受用順樂受等三種",
    "T31n1606_004:0712a13": "境界故。受有二種業。一令諸有情於所受用",
    "T31n1606_004:0712a14": "生果流轉。二與愛作緣。令有情於受用生果",
    "T31n1606_004:0712a15": "流轉者。由此為依受用種種可愛等業異熟",
    "T31n1606_004:0712a16": "故。與愛為緣者。悕求與此和合等為門。諸愛",
    "T31n1606_004:0712a17": "生故。愛有二種業。一引諸有情流轉生死。二",
    "T31n1606_004:0712a18": "與取作緣。引諸有情流轉生死者。由彼勢力",
    "T31n1606_004:0712a19": "生死流轉無斷絕故。與取作緣者。愛味求欲",
    "T31n1606_004:0712a20": "為門。於欲等中貪欲轉故。取有二種業。一為",
    "T31n1606_004:0712a21": "取後有令諸有情發有取識。二與有作緣。為",
    "T31n1606_004:0712a22": "取後有發有取識者。為那落迦趣等差別後",
    "T31n1606_004:0712a23": "有相續不斷。令業習氣得決定故。與有作緣",
    "T31n1606_004:0712a24": "者。由此勢力諸行習氣得轉變故。有有二種",
    "T31n1606_004:0712a25": "業。一令諸有情後有現前。二與生作緣。令後",
    "T31n1606_004:0712a26": "有現前者。能引無間餘趣故。與生作緣者。由",
    "T31n1606_004:0712a27": "此勢力餘眾同分轉故。生有二種業。一令諸",
    "T31n1606_004:0712a28": "有情名色六處觸受次第生起。二與老死作",
    "T31n1606_004:0712a29": "緣。令名色等次第起者。能引後後位差別故。",
    "T31n1606_004:0712b01": "與老死作緣者。由有此生彼相續變壞皆得",
    "T31n1606_004:0712b02": "有故。老死有二種業。一數令有情時分變異",
    "T31n1606_004:0712b03": "壞少盛故。二數令有情壽命變異壞壽命故。",
    "T31n1606_004:0712b04": "[0712b04] 支雜染攝者。若無明若愛若取。是煩惱雜染",
    "T31n1606_004:0712b05": "所攝。若行若識若有。是業雜染所攝。餘是生",
    "T31n1606_004:0712b06": "雜染所攝。問何故識支業雜染攝耶。答諸行",
    "T31n1606_004:0712b07": "習氣所顯故。義者。謂無作者義。有因義。離",
    "T31n1606_004:0712b08": "有情義。依他起義。無作用義。無常義。有剎",
    "T31n1606_004:0712b09": "那義。因果相續不斷義。因果相似攝受義因",
    "T31n1606_004:0712b10": "果差別義。因果決定義。是緣起義。謂離自在",
    "T31n1606_004:0712b11": "天等作者故。是無作者義。以無明等為因故。",
    "T31n1606_004:0712b12": "是有因義。無自然我故。是離有情義。託眾緣",
    "T31n1606_004:0712b13": "生故。是依他起義眾緣作用空故。是無作用",
    "T31n1606_004:0712b14": "義。以非恒故是無常義。生時過已無暫住故。",
    "T31n1606_004:0712b15": "是有剎那義。因剎那滅果剎那生時分等故。",
    "T31n1606_004:0712b16": "是因果相續不斷義。不從一切一切生故。是",
    "T31n1606_004:0712b17": "因果相似攝受義。從非一一類因一非一類",
    "T31n1606_004:0712b18": "果生故。是因果差別義。於餘相續不受果故。",
    "T31n1606_004:0712b19": "是因果決定義。甚深者。因甚深故。相甚深",
    "T31n1606_004:0712b20": "故。生甚深故。住甚深故。轉甚深故。是甚深",
    "T31n1606_004:0712b21": "義。謂即由此無作者等義顯緣起法五種甚",
    "T31n1606_004:0712b22": "深。由二種義顯因甚深。對治不平等因無因",
    "T31n1606_004:0712b23": "論故。由一種義顯相甚深。是無我相故。由二",
    "T31n1606_004:0712b24": "種義顯生甚深。雖從眾緣果法得生。然非彼",
    "T31n1606_004:0712b25": "所作故。由二種義顯住甚深。實無安立顯現",
    "T31n1606_004:0712b26": "似住故。由四種義顯轉甚深。因果流轉難了",
    "T31n1606_004:0712b27": "知故。又諸緣起法雖剎那滅而住可得。雖無",
    "T31n1606_004:0712b28": "作用緣而有功能緣可得。雖離有情而有情",
    "T31n1606_004:0712b29": "可得。雖無作者而諸業果不壞可得。是故甚",
    "T31n1606_004:0712c01": "深。業果不壞者雖內無作者而有作業受彼",
    "T31n1606_004:0712c02": "果報又諸法不從自生。不從他生。不從共",
    "T31n1606_004:0712c03": "生。非不自作他作因生。是故甚深。不從自生",
    "T31n1606_004:0712c04": "者。謂一切法非自所作。彼未生時無自性故。",
    "T31n1606_004:0712c05": "不從他生者。謂彼諸緣非作者故。不從共生",
    "T31n1606_004:0712c06": "者。謂即由此二種因故。非不自作他作因生",
    "T31n1606_004:0712c07": "者。緣望果生有功能故。又有差別。謂待眾緣",
    "T31n1606_004:0712c08": "生故非自作。雖有眾緣無種子不生故非他",
    "T31n1606_004:0712c09": "作。彼俱無作用故非共作。種子及眾緣皆有",
    "T31n1606_004:0712c10": "功能故非無因生。是故如是說。自種有故不",
    "T31n1606_004:0712c11": "從他。待眾緣故非自作。無作用故非共生。有",
    "T31n1606_004:0712c12": "功能故非無因。若緣起理非自非他。遣雙句",
    "T31n1606_004:0712c13": "者猶為甚深。況總忘四句。是故緣起最極甚",
    "T31n1606_004:0712c14": "深。",
    "T31n1606_004:0712c15": "[0712c15] 差別者。謂識生差別故。內死生差別故。外穀",
    "T31n1606_004:0712c16": "生差別故。成壞差別故。食持差別故。愛非愛",
    "T31n1606_004:0712c17": "趣分別差別故。清淨差別故。威德差別故。是",
    "T31n1606_004:0712c18": "差別義。識生差別者。謂眼色為緣眼識得生。",
    "T31n1606_004:0712c19": "如是等內死生差別者。依有情世間說。謂無",
    "T31n1606_004:0712c20": "明等為緣能生行等。外穀生差別者。謂種緣",
    "T31n1606_004:0712c21": "芽芽緣莖。如是展轉枝葉花果次第得生。",
    "T31n1606_004:0712c22": "成壞差別者。謂一切有情共業增上力為緣",
    "T31n1606_004:0712c23": "大地等生故。食持差別者。謂四食為緣三界",
    "T31n1606_004:0712c24": "有情相續住故。愛非愛趣分別差別者。謂妙",
    "T31n1606_004:0712c25": "行惡行為緣往善惡趣故。清淨差別者。謂順",
    "T31n1606_004:0712c26": "解脫分善為緣生順決擇分善。如是見道等",
    "T31n1606_004:0712c27": "漸次乃至得阿羅漢果等。或外從他聞音內",
    "T31n1606_004:0712c28": "如理作意為緣發生正見。次第乃至諸漏永",
    "T31n1606_004:0712c29": "盡。威德差別者。謂內證為緣發神通等最勝",
    "T31n1606_004:0713a01": "功德。由此差別應隨廣說諸行緣起。",
    "T31n1606_004:0713a02": "[0713a02] 順逆者。謂雜染順逆故。清淨順逆故。是說緣",
    "T31n1606_004:0713a03": "起順逆。雜染順逆者。或依流轉次第說謂無",
    "T31n1606_004:0713a04": "明緣行。如是等順次第說或依安立諦說。謂",
    "T31n1606_004:0713a05": "老死苦老死集老死滅老死趣滅行。如是等",
    "T31n1606_004:0713a06": "逆次第說。清淨順逆者。謂無明滅故行滅。如",
    "T31n1606_004:0713a07": "是等順次第說。由誰無故老死無。由誰滅故",
    "T31n1606_004:0713a08": "老死滅。如是等逆次第說。應如是觀緣生起",
    "T31n1606_004:0713a09": "義。一切皆是緣生。唯除法界法處一分諸無",
    "T31n1606_004:0713a10": "為法。為捨執著無因不平等因我故。觀察緣",
    "T31n1606_004:0713a11": "生。",
    "T31n1606_004:0713a12": "[0713a12] 云何緣。幾是緣。為何義故觀緣耶。謂因故等",
    "T31n1606_004:0713a13": "無間故所緣故增上故。是緣義。一切是緣。為",
    "T31n1606_004:0713a14": "捨執著。我為因法故。觀察緣。因緣者。謂阿",
    "T31n1606_004:0713a15": "賴耶識及善習氣與有漏無漏諸法。如其次",
    "T31n1606_004:0713a16": "第為因緣故。阿賴耶識復有二種。謂成熟及",
    "T31n1606_004:0713a17": "加行。成熟者。是諸生得法因緣。加行者。是",
    "T31n1606_004:0713a18": "諸方便法及當來世餘阿賴耶識因緣。又加",
    "T31n1606_004:0713a19": "行阿賴耶識者。謂於此生中現行轉識等之",
    "T31n1606_004:0713a20": "所熏集。善習氣者。謂順解脫分習氣。由此習",
    "T31n1606_004:0713a21": "氣用出世間證等流法為緣生故。能與出世",
    "T31n1606_004:0713a22": "法作因緣。又自性故差別故助伴故等行故",
    "T31n1606_004:0713a23": "增益故障礙故攝受故。是因緣相。當知此中",
    "T31n1606_004:0713a24": "以自性等六種因相顯因緣義。謂自性差別",
    "T31n1606_004:0713a25": "兩句建立能作因。餘句如其次第建立俱有",
    "T31n1606_004:0713a26": "相應同類遍行異熟因。",
    "T31n1606_004:0713a27": "[0713a27] 自性者。謂能作因自性依因自性建立能作",
    "T31n1606_004:0713a28": "因故。當知一切因皆能作因所攝。為顯差別",
    "T31n1606_004:0713a29": "義故。復別建立助伴等因。",
    "T31n1606_004:0713b01": "[0713b01] 差別者。謂能作因差別略有二十種。一生能",
    "T31n1606_004:0713b02": "作。謂識和合望識。由此和合所作本無今有",
    "T31n1606_004:0713b03": "故。二住能作。謂食望已生及求生有情。由",
    "T31n1606_004:0713b04": "此勢力生已相續不斷故。三持能作。謂大地",
    "T31n1606_004:0713b05": "望有情。載令不墮故。四照能作。謂燈望諸色",
    "T31n1606_004:0713b06": "了闇障故。五變壞能作。謂火望薪。令彼相續",
    "T31n1606_004:0713b07": "變異故。六分離能作。謂鎌望所斷。令連屬物",
    "T31n1606_004:0713b08": "成二分故。七轉變能作。謂工巧智等望金銀",
    "T31n1606_004:0713b09": "等物。轉彼方分成異相故。八信解能作。謂煙",
    "T31n1606_004:0713b10": "望火。由此比知不現見故。九顯了能作。謂宗",
    "T31n1606_004:0713b11": "因喻望所成義。由此得正決定故。十等至能",
    "T31n1606_004:0713b12": "作。謂聖道望涅槃。由此證彼故。十一隨說能",
    "T31n1606_004:0713b13": "作。謂名想見。由如名字取相執著隨起說故。",
    "T31n1606_004:0713b14": "十二觀待能作。謂觀待此故。於彼求欲生。如",
    "T31n1606_004:0713b15": "待飢渴追求飲食。由此是彼欲生因故。十三",
    "T31n1606_004:0713b16": "招引能作。謂懸遠緣。如無明望老死。由此異",
    "T31n1606_004:0713b17": "位展轉招當有故。十四生起能作。謂&#x96A3;近緣。",
    "T31n1606_004:0713b18": "如無明望行。由此無間生當有故。十五攝受",
    "T31n1606_004:0713b19": "能作。謂所餘緣。如田水糞等望穀生等。雖自",
    "T31n1606_004:0713b20": "種所生。然增彼力故。十六引發能作。謂隨順",
    "T31n1606_004:0713b21": "緣。如臣事王令王悅豫。由隨順引發故。十",
    "T31n1606_004:0713b22": "七定別能作。謂差別緣。如五趣緣望五趣果。",
    "T31n1606_004:0713b23": "由差別自性招別別果故。十八同事能作。謂",
    "T31n1606_004:0713b24": "和合緣。如根不壞境界現前。作意正起望所",
    "T31n1606_004:0713b25": "生識。以成自所作必待餘能作故。十九相違",
    "T31n1606_004:0713b26": "能作。謂障礙緣。如雹望穀。能損彼故。二十",
    "T31n1606_004:0713b27": "不相違能作。謂無障礙。如穀無障與上相違。",
    "T31n1606_004:0713b28": "於此能作因差別中。唯說識和合等者。且舉",
    "T31n1606_004:0713b29": "綱要為諸智者依此一方。類思餘故。",
    "T31n1606_004:0713c01": "[0713c01] 助伴者。謂諸法共有而生。必無缺減。如四大",
    "T31n1606_004:0713c02": "種及所造色隨其所應。非一切聚定有四大",
    "T31n1606_004:0713c03": "及色等所造。若於是處有爾所量。此必俱生",
    "T31n1606_004:0713c04": "互不相離。",
    "T31n1606_004:0713c05": "[0713c05] 等行者。謂諸法共有等行所緣必無缺減。如",
    "T31n1606_004:0713c06": "心心法前約助伴。決定建立俱有因中。唯說",
    "T31n1606_004:0713c07": "大種及所造色者。此但略摽綱目。以心心法",
    "T31n1606_004:0713c08": "互不相離性。決定故。亦助伴攝。若爾不應別",
    "T31n1606_004:0713c09": "立相應因諸心心法亦共有因所攝故。雖爾",
    "T31n1606_004:0713c10": "然義有異。謂諸法共有等行所緣互不相離。",
    "T31n1606_004:0713c11": "此等行故立相應因。非唯共有義。如心心",
    "T31n1606_004:0713c12": "法。",
    "T31n1606_004:0713c13": "[0713c13] 增益者。謂前際修習善不善無記法故。能令",
    "T31n1606_004:0713c14": "後際善等諸法展轉增勝後後生起。前際修",
    "T31n1606_004:0713c15": "習者。謂先所數習現行義。後際展轉增勝後",
    "T31n1606_004:0713c16": "後生起者。謂由彼長養諸種子故。於未來世",
    "T31n1606_004:0713c17": "即彼種類增勝而生。如是諸法能為相似增",
    "T31n1606_004:0713c18": "長因故立同類因。",
    "T31n1606_004:0713c19": "[0713c19] 障礙者。謂隨所數習諸煩惱故。隨所有惑皆",
    "T31n1606_004:0713c20": "得相續增長堅固。乃令相續遠避涅槃。此遍",
    "T31n1606_004:0713c21": "行因。非唯令相似煩惱增長。所以者何。若有",
    "T31n1606_004:0713c22": "隨習貪等煩惱。皆令瞋等一切煩惱相續增",
    "T31n1606_004:0713c23": "長堅固。由此深重縛故障解脫得。是故建立",
    "T31n1606_004:0713c24": "遍行因。",
    "T31n1606_004:0713c25": "[0713c25] 攝受者。謂不善及善有漏法能攝受自體故。",
    "T31n1606_004:0713c26": "即是異熟因。由此能引攝當來一向不相似。",
    "T31n1606_004:0713c27": "無覆無記自體所攝。異熟果故即攝受義。建",
    "T31n1606_004:0713c28": "立異熟因。善有漏言為簡無漏。由違生死故",
    "T31n1606_004:0713c29": "不能感異熟果。"
}