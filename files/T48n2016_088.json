{
    "T48n2016_088:0895b10": "宗鏡錄卷第八十八",
    "T48n2016_088:0895b12": "慧日永明寺主智覺禪師延壽集",
    "T48n2016_088:0895b13": "夫證唯識理而登佛果。從初資糧位至究竟",
    "T48n2016_088:0895b14": "位。具幾智而得成就。答。唯一無分別智。約",
    "T48n2016_088:0895b15": "初後有三種。一加行無分別。謂尋思等智。即",
    "T48n2016_088:0895b16": "是道因。二無分別智。即是道正體。三無分別",
    "T48n2016_088:0895b17": "後智。即是出觀智。謂道果。問。此三智行相",
    "T48n2016_088:0895b18": "如何。答。攝論云。無分別智自性應知離五",
    "T48n2016_088:0895b19": "種相。一離非思惟故。二離非覺觀地故。三離",
    "T48n2016_088:0895b20": "滅想受定寂靜故。四離色自性故。五於真實",
    "T48n2016_088:0895b21": "義離異分別故。此智若由離思惟故。名無分",
    "T48n2016_088:0895b22": "別智。熟眠放逸狂醉。同離思惟。應得此智。若",
    "T48n2016_088:0895b23": "由過覺觀地故。名無分別智。從二定以上。已",
    "T48n2016_088:0895b24": "過覺觀。應得此智。若依此二義。凡夫應得此",
    "T48n2016_088:0895b25": "智。是處能離心及心法。應說名無分別智。謂",
    "T48n2016_088:0895b26": "想受滅定等。若人在此位中得無分別智。此",
    "T48n2016_088:0895b27": "則不成智。何以故。於滅定等位。無心及心法",
    "T48n2016_088:0895b28": "故。若言如色自性。智自性亦如此。如色鈍無",
    "T48n2016_088:0895b29": "知。此智應鈍無知。若於真實義。由已分別顯",
    "T48n2016_088:0895c01": "現。是分別應成無分別智。何以故。此分別能",
    "T48n2016_088:0895c02": "分別真實義。謂此義真實。若智離五相。緣真",
    "T48n2016_088:0895c03": "實義起。若不異分別真實義。謂此法真實。但",
    "T48n2016_088:0895c04": "緣真實義。如眼識不以分別為性。是名無分",
    "T48n2016_088:0895c05": "別智。無分別智。眾行中最為上首。更以偈顯。",
    "T48n2016_088:0895c06": "諸菩薩自性。五種相所離。無分別智性。於真",
    "T48n2016_088:0895c07": "無分別。菩薩以無分別智為體。無分別智與",
    "T48n2016_088:0895c08": "菩薩不異。無分別智自性。即是菩薩自性。由",
    "T48n2016_088:0895c09": "於真無分別故。離五相得無分別名。又三智",
    "T48n2016_088:0895c10": "總以喻顯。頌曰。如五求受塵。如五正受塵。如",
    "T48n2016_088:0895c11": "非五受塵。三智譬如是。釋曰。譬如人在眼等",
    "T48n2016_088:0895c12": "五識中求覓五塵。或緣實。或緣虛。意識與五",
    "T48n2016_088:0895c13": "識相間起故。加行無分別智亦爾。或證一分",
    "T48n2016_088:0895c14": "為實。或不證為虛。譬如人正在五識中得真",
    "T48n2016_088:0895c15": "實境。無分別。無言說。根本無分別智亦爾。得",
    "T48n2016_088:0895c16": "真實境。無分別。無言說。譬如人在意識中但",
    "T48n2016_088:0895c17": "緣先所受塵。名緣虛境。有分別。有言說。無",
    "T48n2016_088:0895c18": "分別後智亦爾。緣虛境。有分別。有言說。又偈",
    "T48n2016_088:0895c19": "云。如人初開目。是名加行智。如人正閉目。",
    "T48n2016_088:0895c20": "是無分別智。即彼復開眼。後得智亦爾。應知",
    "T48n2016_088:0895c21": "如虛空。是無分別智。於中現色像。後得智亦",
    "T48n2016_088:0895c22": "爾。問。此無分別智從何而成。答。了一切",
    "T48n2016_088:0895c23": "名義無所有故。能成無分別智。攝論頌云。鬼",
    "T48n2016_088:0895c24": "畜人天等。各隨其所應。一切意有異。故知義",
    "T48n2016_088:0895c25": "不成。過去等及夢。并餘二影像。無有為攀緣。",
    "T48n2016_088:0895c26": "然彼攀緣成。釋曰。若義成於境。無無分別",
    "T48n2016_088:0895c27": "智。此智若不有。佛果無可得。於一物中各",
    "T48n2016_088:0895c28": "隨其意見有差別。是故應知義無所有故。彼",
    "T48n2016_088:0895c29": "等所取既不成就。若爾。義無所有故。識應不",
    "T48n2016_088:0896a01": "緣境而生。答。亦有識不緣境而生。如夢及過",
    "T48n2016_088:0896a02": "去未來等。無實攀緣。即自攀緣。如境像及定",
    "T48n2016_088:0896a03": "境。謂自心為境而攀緣。若義有自性為境。則",
    "T48n2016_088:0896a04": "無無分別智。此智若有。有佛果可得。問。於",
    "T48n2016_088:0896a05": "宗鏡中最初信入。有何位次。答。若圓信人。",
    "T48n2016_088:0896a06": "初有五品位。台教據法華經分別功德品。依",
    "T48n2016_088:0896a07": "圓教立五品位。第一品。初發一念信解心。第",
    "T48n2016_088:0896a08": "二品。加讀誦。第三品。加說法。第四品。兼行六",
    "T48n2016_088:0896a09": "度。第五品。正行六度。從初品。須依靜處建立",
    "T48n2016_088:0896a10": "道場。於六時中行四三昧。懺六根罪。修習",
    "T48n2016_088:0896a11": "五悔。五悔者。一懺悔。破大惡業罪。二勸請。",
    "T48n2016_088:0896a12": "破謗法罪。三隨喜。破嫉妬罪。四迴向。破諸有",
    "T48n2016_088:0896a13": "罪。五發願。順空無相願。所得功德不可限量。",
    "T48n2016_088:0896a14": "譬算校計亦不能說。若能勤行五悔方便。助",
    "T48n2016_088:0896a15": "開觀門。一心三諦。豁爾開明。如臨淨鏡。遍了",
    "T48n2016_088:0896a16": "諸色。一念心中。圓解成就。不加功力。任運分",
    "T48n2016_088:0896a17": "明。正信堅固。無能移動。此名深信隨喜心。即",
    "T48n2016_088:0896a18": "初品弟子位也。分別功德品云。若有聞佛壽",
    "T48n2016_088:0896a19": "命長遠。解其義趣。是人所得功德。無有限量。",
    "T48n2016_088:0896a20": "能起如來無上之慧。乃至若聞是經。而不毀",
    "T48n2016_088:0896a21": "呰。起隨喜心。當知已為深信解相。即初品文",
    "T48n2016_088:0896a22": "也。以圓解觀心。修行五悔。更加讀誦。善言妙",
    "T48n2016_088:0896a23": "義。與心相會。如膏助火。是時心觀益明。名第",
    "T48n2016_088:0896a24": "二品也。經云。何況讀誦受持之者。斯人則為",
    "T48n2016_088:0896a25": "頂戴如來。又以增品信心。修行五悔。更加說",
    "T48n2016_088:0896a26": "法。轉其內解。導利前人。以曠濟故。化功歸己。",
    "T48n2016_088:0896a27": "心更一轉。倍勝於前。名第三品也。經云。若有",
    "T48n2016_088:0896a28": "受持讀誦為他人說。若自書若教人書。供養",
    "T48n2016_088:0896a29": "經卷。不須復起塔寺。及造僧坊供養眾僧。又",
    "T48n2016_088:0896b01": "以增進心修行五悔。兼修六度。福德力故。倍",
    "T48n2016_088:0896b02": "助觀心。更一重深進。名第四品也。經云。況",
    "T48n2016_088:0896b03": "復有人能持是經。兼行六度。其德最勝。無量",
    "T48n2016_088:0896b04": "無邊。譬如虛空。東西南北四維上下。無量無",
    "T48n2016_088:0896b05": "邊。是人功德。亦復如是。無量無邊。疾至一切",
    "T48n2016_088:0896b06": "種智。又以此心修行五悔。正修六度。自行化",
    "T48n2016_088:0896b07": "他。事理具足。心觀無礙。轉勝於前。不可比喻。",
    "T48n2016_088:0896b08": "名第五品也。經云。又為他人種種因緣。隨義",
    "T48n2016_088:0896b09": "解說此法華經。復能清淨持戒。與柔和者而",
    "T48n2016_088:0896b10": "共同止。忍辱無瞋。志念堅固。常貴坐禪。得諸",
    "T48n2016_088:0896b11": "深定。精進勇猛。攝諸善法。利根智慧。善答問",
    "T48n2016_088:0896b12": "難。乃至當知。是人已趣道場。近阿耨多羅三",
    "T48n2016_088:0896b13": "藐三菩提。坐道樹下。始自初品。終至初住。一",
    "T48n2016_088:0896b14": "生可修。一生可證。不待位登七地。爾乃修習。",
    "T48n2016_088:0896b15": "何假歡喜。始入雙流。前教所以高其位者。方",
    "T48n2016_088:0896b16": "便之說。圓教位下者。真實之說。法華經云。",
    "T48n2016_088:0896b17": "如此之事。是我方便。諸佛亦然。今當為汝說",
    "T48n2016_088:0896b18": "最實事。即此意也。又約藏通別圓四教。論位",
    "T48n2016_088:0896b19": "高。以言優劣。如圓教圓修。至十行中第二行。",
    "T48n2016_088:0896b20": "便與別教妙覺位齊。若登三行。所有智斷。別",
    "T48n2016_088:0896b21": "人不識其名。況知其法。大乘別教。詮中道佛",
    "T48n2016_088:0896b22": "性不空之理。尚此懸殊。何況藏通但空灰斷",
    "T48n2016_088:0896b23": "之果。若從圓教第三行。乃至十向十地。等妙",
    "T48n2016_088:0896b24": "二覺。所有智斷。皆非境界。別教但知至十行",
    "T48n2016_088:0896b25": "第二行中。只斷無明。為己家之極果。不知是",
    "T48n2016_088:0896b26": "他家之下因。譬如構甎石為基。以金寶飾上。",
    "T48n2016_088:0896b27": "豈如從基至頂。悉累金剛。非唯高位有殊。亦",
    "T48n2016_088:0896b28": "乃寶非寶別。乃至約斷惑門。論斷不斷者。",
    "T48n2016_088:0896b29": "別教但明斷。不論不斷。圓具二義。若教道明",
    "T48n2016_088:0896c01": "斷。證道不斷。例如小乘方便論斷。證真。不論",
    "T48n2016_088:0896c02": "斷不斷。今亦如是。若不思議觀者。內不見有",
    "T48n2016_088:0896c03": "煩惱可斷。煩惱性不障菩提。菩提不障煩惱。",
    "T48n2016_088:0896c04": "煩惱即菩提。菩提即煩惱。故淨名云。佛為增",
    "T48n2016_088:0896c05": "上慢人。說斷婬怒癡。名為解脫。無增上慢者。",
    "T48n2016_088:0896c06": "婬怒癡性即解脫。六根六塵而無限礙。只眼",
    "T48n2016_088:0896c07": "中見色。亦眼中入三解脫門。華嚴明十眼乃",
    "T48n2016_088:0896c08": "至六根。皆明於一塵中。具十方三世諸佛。八",
    "T48n2016_088:0896c09": "相成道。轉法輪。度眾生。皆不斷而明了。又五",
    "T48n2016_088:0896c10": "品位。同小乘五停心觀。今五品以四弘誓願。",
    "T48n2016_088:0896c11": "四種三昧。以明五停心。四弘誓願。明四種停",
    "T48n2016_088:0896c12": "心。四種三昧。明第五停心。四弘誓願者。一者",
    "T48n2016_088:0896c13": "未度令度。二者未解令解。三者未安令安。四",
    "T48n2016_088:0896c14": "者未滅令滅。四種三昧者。一常行。二常坐。",
    "T48n2016_088:0896c15": "三半行半坐。四非行非坐。且四弘誓願明四",
    "T48n2016_088:0896c16": "種停心者。生死苦諦。即是涅槃。無二無別。此",
    "T48n2016_088:0896c17": "即信事順理。信是道元功德母。此是第一誓",
    "T48n2016_088:0896c18": "願。未度苦諦令度苦諦。是初品信理停心。煩",
    "T48n2016_088:0896c19": "惱即菩提。無二無別。是為未解集諦令解集",
    "T48n2016_088:0896c20": "諦。是第二品讀誦解脫停心。即是大悲拔苦。",
    "T48n2016_088:0896c21": "興前兩誓願。未安道諦令安道諦。即是以無",
    "T48n2016_088:0896c22": "悋之慈。而為說法。即第三品說法停心。未入",
    "T48n2016_088:0896c23": "滅諦令入滅諦。即是兼行六度。六度蔽此岸生",
    "T48n2016_088:0896c24": "死。即第四停心。大慈與樂。興此兩誓願。四種",
    "T48n2016_088:0896c25": "三昧明第五停心者。此四三昧。皆修念佛。破",
    "T48n2016_088:0896c26": "障道罪。自有人數息。覺觀不休。若念佛。若稱",
    "T48n2016_088:0896c27": "名。即破覺觀。怗然心定。故經云。若有眾生。多",
    "T48n2016_088:0896c28": "於貪欲。常念觀音。即便得離。破根本無明。又",
    "T48n2016_088:0896c29": "云。一念知一切法是道場。皆是念佛法門也。",
    "T48n2016_088:0897a01": "即常行三昧。諸佛停立。現前覩法界佛也。",
    "T48n2016_088:0897a02": "常坐三昧者。繫緣法界。一念法界。而念佛也。",
    "T48n2016_088:0897a03": "半行半坐三昧者。思惟諸佛實法。法華經云。",
    "T48n2016_088:0897a04": "當成就四法。為諸佛護念。此語初心行人。若",
    "T48n2016_088:0897a05": "人行道者。常好坐禪。觀心無心。法不住法。名",
    "T48n2016_088:0897a06": "大懺悔。非行非坐三昧者。行住坐臥語默等。",
    "T48n2016_088:0897a07": "皆是摩訶衍。以不可得故。若三藏中。以事觀",
    "T48n2016_088:0897a08": "緣事。謂數息。不淨。慈悲界。分別。念佛。五停心",
    "T48n2016_088:0897a09": "觀等。今圓教五品之位。以理觀緣理。生死即",
    "T48n2016_088:0897a10": "涅槃。煩惱即菩提。生命是眾生之息命。涅",
    "T48n2016_088:0897a11": "槃是法身之息命。雖不可數。而可散動。明寂。",
    "T48n2016_088:0897a12": "對於數息也。煩惱是底下之穢惡。菩提是尊",
    "T48n2016_088:0897a13": "極之淨理。對前顯後故。以文字解脫。對不",
    "T48n2016_088:0897a14": "淨停心也。若大悲誓願拔因果苦者。若有我",
    "T48n2016_088:0897a15": "所。尚不自出。況拔他苦。謂無我所故。所以發",
    "T48n2016_088:0897a16": "慈悲心。自拔拔他。若大慈誓願與因果樂者。",
    "T48n2016_088:0897a17": "若於十二因緣起無明癡愛。尚自無樂。況與",
    "T48n2016_088:0897a18": "他樂。今自無癡故。能與他樂耳。若小乘念",
    "T48n2016_088:0897a19": "生身應佛相好。今念法身相好。事理永殊。乃",
    "T48n2016_088:0897a20": "至藏教佛。與圓教十信心位齊。以同除界內",
    "T48n2016_088:0897a21": "四住煩惱故。十信雖與三藏佛。同除界內煩",
    "T48n2016_088:0897a22": "惱齊。而十信又圓伏界外根本無明。藏教尚",
    "T48n2016_088:0897a23": "未識住地無明。云何稱伏。三藏佛位。猶稱為",
    "T48n2016_088:0897a24": "劣。況二乘乎。所以云。同除四住。此處為齊。",
    "T48n2016_088:0897a25": "若伏無明。三藏即劣。佛尚猶劣。二乘可知。今",
    "T48n2016_088:0897a26": "略明圓信初入之位。其五十二位智斷行相。",
    "T48n2016_088:0897a27": "廣在彼明。故知圓信頓修。與漸證權機。功行",
    "T48n2016_088:0897a28": "鍊磨。日劫相倍。入此宗鏡。功德無邊。是以祖",
    "T48n2016_088:0897a29": "師云。即心是者疾。發心行者遲。故台教云。",
    "T48n2016_088:0897b01": "大機扣佛。譬忍辱草。圓應頓說。譬出醍醐。又",
    "T48n2016_088:0897b02": "頓教最初始入內凡。仍呼為乳。呼為乳者。意",
    "T48n2016_088:0897b03": "不在淡。以初故。本故。如牛新生。血變為乳。",
    "T48n2016_088:0897b04": "純淨在身。犢子若嗽。牛即出乳。佛亦如是。始",
    "T48n2016_088:0897b05": "坐道場。新成正覺。無明等。血轉變為明。八。萬",
    "T48n2016_088:0897b06": "法藏。十。二部經。具。在法身。大機犢子。先。感得",
    "T48n2016_088:0897b07": "乳。乳為眾味之初。譬頓在眾教之首。故以華",
    "T48n2016_088:0897b08": "嚴為乳耳。如大涅槃經云。雪山有草。名曰",
    "T48n2016_088:0897b09": "肥膩。牛若食者。純得醍醐。無有青黃赤白黑",
    "T48n2016_088:0897b10": "色。穀草因緣。則有色味之異。是諸眾生。以明",
    "T48n2016_088:0897b11": "無明業因緣故。生於二相。若無明轉。則變為",
    "T48n2016_088:0897b12": "明。一切諸法善不善等。亦復如是。無有二相。",
    "T48n2016_088:0897b13": "則法華一乘之教。為醍醐耳。華嚴論云。此華",
    "T48n2016_088:0897b14": "嚴大意。一乘正宗。但識滅時亡。情塵頓絕。唯",
    "T48n2016_088:0897b15": "真智境。一念則。五位齊明。為全將佛果以為因",
    "T48n2016_088:0897b16": "故。設凡夫住世百年。及以多劫。而於自見。不",
    "T48n2016_088:0897b17": "見須臾。可遷。不見當成佛。不。見已。成佛。不見",
    "T48n2016_088:0897b18": "現成佛。十住之位。法既如是。更。有何生不成",
    "T48n2016_088:0897b19": "佛耶。更有何生。而成正覺。此華嚴經。是本。法",
    "T48n2016_088:0897b20": "界門。一切。諸佛本住大宅。一切佛子。究竟所歸。",
    "T48n2016_088:0897b21": "化身權乘。總居其外。若有入者。一入全真。此",
    "T48n2016_088:0897b22": "位中初。發心住菩薩見道。住佛。知見。入佛知",
    "T48n2016_088:0897b23": "見。直與如來同身心性智相。故頓印五位行",
    "T48n2016_088:0897b24": "相。總。在其中。如持明鏡。普。臨眾色。此經法門。",
    "T48n2016_088:0897b25": "法合。如是。所有歎說。應如是知。應如是信解。",
    "T48n2016_088:0897b26": "為法界法門。圓。無始終。於一念。中歲月晦。明",
    "T48n2016_088:0897b27": "重重無盡。一毫之。內佛境眾生境色相。無邊。",
    "T48n2016_088:0897b28": "一成。一切成。一壞一切壞。又華嚴經。即以",
    "T48n2016_088:0897b29": "普門法界。普見法門。如來藏身。三昧境。因陀",
    "T48n2016_088:0897c01": "羅網莊嚴法。世界海。旋重重妙智。一時同得。",
    "T48n2016_088:0897c02": "為一證一切證。一斷一切斷故。即自身之內。",
    "T48n2016_088:0897c03": "有十方諸佛剎海莊嚴。佛身之內。即自身之",
    "T48n2016_088:0897c04": "境。重重隱現。十方世界。法合如斯。猶如眾",
    "T48n2016_088:0897c05": "流歸於大海。雖未入海。潤性無差。若入大海。",
    "T48n2016_088:0897c06": "皆同鹹味。一切眾生。亦復如是。迷之與悟。雖",
    "T48n2016_088:0897c07": "然有殊。本來佛海。元本不出。問。真如寂滅。",
    "T48n2016_088:0897c08": "本無次第之殊。法界虛玄。豈有階降之別。云",
    "T48n2016_088:0897c09": "何一真體上。而分五位十地之名。答。若以",
    "T48n2016_088:0897c10": "唯識真性。則性融一切。尚不指一。何況分多。",
    "T48n2016_088:0897c11": "以解行證入之門。不無深淺。如太虛空。本",
    "T48n2016_088:0897c12": "無差異。嬰孩之時。觀唯不遠。長大之後。見則",
    "T48n2016_088:0897c13": "無邊。非彼空之有短長。乃是眼之自明昧。又",
    "T48n2016_088:0897c14": "如大摩尼寶。處礦雖淨。無良工巧治。焉能成",
    "T48n2016_088:0897c15": "器。如蘇迷盧山。雖寶所集。無日輪迴照。何",
    "T48n2016_088:0897c16": "以出光。又如指畫虛空。是無數量之數量。猶",
    "T48n2016_088:0897c17": "心量法界。乃非淺深之淺深。如華嚴論云。初",
    "T48n2016_088:0897c18": "地菩薩。多百法明門。王化多百佛世界。二地",
    "T48n2016_088:0897c19": "菩薩。多千法明門。王化多千佛世界者。不同",
    "T48n2016_088:0897c20": "權教實有分限。如前數法。互相徹入。又如人",
    "T48n2016_088:0897c21": "以指畫空。作百千微塵數。復以手除之令盡。",
    "T48n2016_088:0897c22": "然彼空中無有增減。以情量故。見彼虛空數",
    "T48n2016_088:0897c23": "有增減。此經亦爾。所有菩薩安立諸地。法",
    "T48n2016_088:0897c24": "門增減。亦復如是。為成諸有情故。使令進修。",
    "T48n2016_088:0897c25": "若也一概皆平。無心進也。凡夫無有策修之",
    "T48n2016_088:0897c26": "心。發心修至不修。方知萬法無修也。而實教",
    "T48n2016_088:0897c27": "菩薩。一得一切得。為稱法體中無前後故。猶",
    "T48n2016_088:0897c28": "如帝網光影。互相參徹相入。無前後際也。亦",
    "T48n2016_088:0897c29": "如百千寶鏡。同臨妙像。一一鏡中影像相入。",
    "T48n2016_088:0898a01": "色像齊平。如佛果位中。諸菩薩。為從性起法",
    "T48n2016_088:0898a02": "身根本智。為十位之中創證心故。所有法門",
    "T48n2016_088:0898a03": "境界。皆悉依本。以體用通收。皆悉徹故。還以",
    "T48n2016_088:0898a04": "性齊。即時齊故。更有餘不齊之法。為不可也。",
    "T48n2016_088:0898a05": "又云。十住以來菩薩所行。皆是助道。非是正",
    "T48n2016_088:0898a06": "位。故意欲明行所行者。是為助道。無住無行。",
    "T48n2016_088:0898a07": "任真自體。名之為正果故。若以初發心住。以",
    "T48n2016_088:0898a08": "法性無相根本智。不離無作用之體。行諸萬",
    "T48n2016_088:0898a09": "行。菩薩與佛。因果本來體齊。若簡佛果無作",
    "T48n2016_088:0898a10": "無修。菩薩正加行已來。總名助道。以動寂",
    "T48n2016_088:0898a11": "無礙。正助元來不異。一法門也。眉目不可不簡。",
    "T48n2016_088:0898a12": "體用圓寂。正助全同。此即全別全同門。還以",
    "T48n2016_088:0898a13": "重玄門。思之可解。聞所未聞之法。聞之不疑。",
    "T48n2016_088:0898a14": "全別全同。境界難解。佛及凡夫。各自別有。是",
    "T48n2016_088:0898a15": "全別義。故二見恒存。若全同故。便成滯寂。圓",
    "T48n2016_088:0898a16": "融道理。事理不礙。若也法門全分兩向。是凡",
    "T48n2016_088:0898a17": "夫法。全合一體。是二乘法。但以理事自在。其",
    "T48n2016_088:0898a18": "道在中。留心滅之。此亦不可。以心存之。此亦",
    "T48n2016_088:0898a19": "不可。此助道行門。與正智果德無作之門。體",
    "T48n2016_088:0898a20": "合無二。事中軌則。不可不分。以其體用。不可",
    "T48n2016_088:0898a21": "一向全別。以全同作全別。以全別作全同。不",
    "T48n2016_088:0898a22": "可全別無全同。不可全同無全別。如迷此同",
    "T48n2016_088:0898a23": "別二門。即智不自在。又經云。智入三世。悉",
    "T48n2016_088:0898a24": "皆平等者。明智能隨俗。言入三世。即俗體本",
    "T48n2016_088:0898a25": "真。故言平等。以總別同異成壞門。六相義該",
    "T48n2016_088:0898a26": "括。即總而全別。即別而全總。即同而俱異。",
    "T48n2016_088:0898a27": "即異而恒同。即成而俱壞。即壞而俱成。皆非",
    "T48n2016_088:0898a28": "情繫一異。俱不俱。有無非有無。常無常。生滅相",
    "T48n2016_088:0898a29": "故。如是皆是如來理智體用依正悉自在故。",
    "T48n2016_088:0898b01": "以自體無念力大智。照之可見。是以若上上",
    "T48n2016_088:0898b02": "根人。頓了心空。入真唯識性。現行餘習。種子",
    "T48n2016_088:0898b03": "俱亡。則何用更立地位。只為中下之根。或有",
    "T48n2016_088:0898b04": "緣信。或有正信。或有解悟。或有證悟。根機莫",
    "T48n2016_088:0898b05": "等。見解不同。於妄功用中。分其深淺。雖即明",
    "T48n2016_088:0898b06": "知信入唯識。心境俱空。以微細想念不盡。未",
    "T48n2016_088:0898b07": "得全除。分分鍊磨。於昇進中。故有地位差別。",
    "T48n2016_088:0898b08": "以根塵五陰。微細難亡。若得識陰盡。方超地",
    "T48n2016_088:0898b09": "位。了無所得。究竟圓成。如淨瑠璃內含寶月。",
    "T48n2016_088:0898b10": "如首楞嚴經云。佛告阿難。及諸大眾。汝等當",
    "T48n2016_088:0898b11": "知。有漏世界十二類生。本覺妙明覺圓心體。",
    "T48n2016_088:0898b12": "與十方佛無二無別。由汝妄想迷理為咎。癡",
    "T48n2016_088:0898b13": "愛發生。生發遍迷。故有空性。化迷不息。有世",
    "T48n2016_088:0898b14": "界生。則此十方微塵國土。非無漏者。皆是迷",
    "T48n2016_088:0898b15": "頑妄想安立。當知虛空生汝心內。猶如片雲",
    "T48n2016_088:0898b16": "點太清裏。況諸世界在虛空耶。汝等一人發",
    "T48n2016_088:0898b17": "真歸元。此十方空皆悉消殞。云何空中所有",
    "T48n2016_088:0898b18": "國土。而不振裂。次消五陰之文。如經云。此",
    "T48n2016_088:0898b19": "五陰元。重疊生起。生因識有。滅從色除。理則",
    "T48n2016_088:0898b20": "頓悟。乘悟併消。事非頓除。因次第盡。消色陰",
    "T48n2016_088:0898b21": "文云。佛告阿難。當知汝坐道場。消落諸念。其",
    "T48n2016_088:0898b22": "念若盡。則諸離念一切精明。動靜不移。憶忘",
    "T48n2016_088:0898b23": "如一。當住此處。入三摩提。如明目人處大幽",
    "T48n2016_088:0898b24": "闇。精性妙淨心未發光。此則名為色陰區宇。",
    "T48n2016_088:0898b25": "若目明朗。十方洞開。無復幽黯。名色陰盡。是",
    "T48n2016_088:0898b26": "人則能超越劫濁。觀其所由。堅固妄想。以為",
    "T48n2016_088:0898b27": "其本。盡受陰文云。佛告阿難。彼善男子。修三",
    "T48n2016_088:0898b28": "摩提。奢摩他中。色陰盡者。見諸佛心。如明",
    "T48n2016_088:0898b29": "鏡中顯現其像。若有所得。而未能用。猶如魘",
    "T48n2016_088:0898c01": "人。手足宛然。見聞不惑。心觸客邪而不能動。",
    "T48n2016_088:0898c02": "此則名為受陰區宇。若魘咎歇。其心離身。返",
    "T48n2016_088:0898c03": "觀其面。去住自由。無復留礙。名受陰盡。是人",
    "T48n2016_088:0898c04": "則能超越見濁。觀其所由。虛明妄想以為其",
    "T48n2016_088:0898c05": "本。盡想陰文云。佛告阿難。彼善男子。修三摩",
    "T48n2016_088:0898c06": "提。受陰盡者。雖未漏盡。心離其形。如鳥出籠。",
    "T48n2016_088:0898c07": "已能成就。從凡身上。歷菩薩六十聖位。得意",
    "T48n2016_088:0898c08": "生身。隨往無礙。譬如有人。熟寐寱言。是人雖",
    "T48n2016_088:0898c09": "則無別所知。其言已成音韻倫次。令不寐者。",
    "T48n2016_088:0898c10": "咸悟其語。此則名為想陰區宇。若動念盡浮",
    "T48n2016_088:0898c11": "想消除。於覺明心。如去塵垢。一倫生死。首尾",
    "T48n2016_088:0898c12": "圓照。名想陰盡。是人則能超煩惱濁。觀其所",
    "T48n2016_088:0898c13": "由。融通妄想以為其本。盡行陰文云。佛告阿",
    "T48n2016_088:0898c14": "難。彼善男子。修三摩提。想陰盡者。是人平常",
    "T48n2016_088:0898c15": "夢想消滅。寤寐恒一。覺明虛靜。猶如晴空。無",
    "T48n2016_088:0898c16": "復麁重前塵影事。觀諸世間大地山河。如鏡",
    "T48n2016_088:0898c17": "鑒明。來無所粘過無蹤跡。虛受照應。了罔陳",
    "T48n2016_088:0898c18": "習。唯一精真。生滅根元。從此披露。見諸十",
    "T48n2016_088:0898c19": "方十二眾生。畢殫其類。雖未通其各命由緒。",
    "T48n2016_088:0898c20": "見同生基。猶如野馬熠熠清擾。為浮根塵究",
    "T48n2016_088:0898c21": "竟樞穴此則名為行陰區宇。若此清擾熠熠",
    "T48n2016_088:0898c22": "元性。性久元澄。一澄元習。如波瀾滅。化為澄",
    "T48n2016_088:0898c23": "水。名行陰盡。是人則能超眾生濁。觀其所由。",
    "T48n2016_088:0898c24": "幽隱妄想以為其本。盡識陰文云。佛告阿難。",
    "T48n2016_088:0898c25": "彼善男子。修三摩提。行陰盡者。諸世間性。幽",
    "T48n2016_088:0898c26": "清擾動。同分生幾倏然墮裂。沈細綱紐。補特",
    "T48n2016_088:0898c27": "伽羅。酬業深脈。感應懸絕。於涅槃天。將大明",
    "T48n2016_088:0898c28": "悟。如雞候鳴。瞻顧東方已有精色。六根虛靜。",
    "T48n2016_088:0898c29": "無復馳逸。內內湛明。入無所入。深達十方十",
    "T48n2016_088:0899a01": "二種類。受命元由。觀由執元。諸類不召。於十",
    "T48n2016_088:0899a02": "方界已獲其同。精色不沈發現幽祕。此則名",
    "T48n2016_088:0899a03": "為識陰區宇。若於群召已獲同中。消磨六門。",
    "T48n2016_088:0899a04": "合開成就。見聞通隣。互用清淨。十方世界。及",
    "T48n2016_088:0899a05": "與身心。如吠瑠璃。內外明徹。名識陰盡。是人",
    "T48n2016_088:0899a06": "則能超越命濁。觀其所由。罔象虛無顛倒妄",
    "T48n2016_088:0899a07": "想。以為其本。乃至識陰若盡。則汝現前諸根",
    "T48n2016_088:0899a08": "互用。從互用中。能入菩薩金剛乾慧。圓明精",
    "T48n2016_088:0899a09": "心於中發化。如淨瑠璃。內含寶月。如是乃超",
    "T48n2016_088:0899a10": "十信。十住。十行。十迴向。四加行心。菩薩所行金",
    "T48n2016_088:0899a11": "剛十地。等覺圓明。入於如來妙莊嚴海。圓滿",
    "T48n2016_088:0899a12": "菩提。歸無所得。問。既論初心入道。何用廣",
    "T48n2016_088:0899a13": "錄上地行位。答。若論其道。必有其果。若無",
    "T48n2016_088:0899a14": "行位。即是天魔外道。經論所說。微細難知。台",
    "T48n2016_088:0899a15": "教有六即之文。仁王具五忍之位。恐墮上慢。",
    "T48n2016_088:0899a16": "執解不修。皆是古聖所詮。不敢不錄。非是叨",
    "T48n2016_088:0899a17": "濫。自立異端。唯望後賢願遵先製。問。佛地",
    "T48n2016_088:0899a18": "功德都具幾法成就圓滿。答。成就五法。具",
    "T48n2016_088:0899a19": "攝一切佛地功德。故佛地論云。一清淨法界",
    "T48n2016_088:0899a20": "者。一切如來真實自體無始時來自性清淨。具",
    "T48n2016_088:0899a21": "足種種過十方界極微塵數性相功德。無生",
    "T48n2016_088:0899a22": "無滅。猶如虛空。遍一切有情平等共有。與一切",
    "T48n2016_088:0899a23": "法不一不異。非有非無。離一切相。一切分別。一",
    "T48n2016_088:0899a24": "切名言。皆不能得。唯是清淨聖智之所證。二",
    "T48n2016_088:0899a25": "空無我所顯真如。為其自性。諸聖分證。諸佛",
    "T48n2016_088:0899a26": "圓證。二大圓鏡智者。能現生一切境界諸智",
    "T48n2016_088:0899a27": "影像。一切身土影像。所依。任持。一切佛地功德。",
    "T48n2016_088:0899a28": "窮未來際無有斷盡。三平等性智。謂觀自他",
    "T48n2016_088:0899a29": "一切平等。建立佛地無住涅槃。四妙觀察智。",
    "T48n2016_088:0899b01": "謂於一切境界差別。常觀無礙。於大眾會。能現",
    "T48n2016_088:0899b02": "一切自在作用。斷一切疑。雨大法雨。五成所",
    "T48n2016_088:0899b03": "作智。謂能遍於一切世界。隨所應化成熟有",
    "T48n2016_088:0899b04": "情。釋曰。清淨法界者。則無垢淨識。真如一心。",
    "T48n2016_088:0899b05": "即此正宗。凡聖共有。此一法界是四智之體。",
    "T48n2016_088:0899b06": "四智則一體之用。以諸佛現證。眾生不知。以",
    "T48n2016_088:0899b07": "不知故。執為八識之名。以現證故。能成四",
    "T48n2016_088:0899b08": "智之相。若昧之。則八識起執藏之號。七識得",
    "T48n2016_088:0899b09": "染污之名。六識起遍計之情。五識變根塵之",
    "T48n2016_088:0899b10": "境。若了之。賴耶成圓鏡之體。持功德之門。末",
    "T48n2016_088:0899b11": "那為平等之原。一自他之性。第六起觀察之",
    "T48n2016_088:0899b12": "妙。轉正法之輪。五識興所作之功。垂應化之",
    "T48n2016_088:0899b13": "迹。斯則一心匪動。識智自分。不轉其體。但轉",
    "T48n2016_088:0899b14": "其名。不分其理。而分其事。問。於五法中。",
    "T48n2016_088:0899b15": "一清淨法界者。即是自性清淨圓明之體。從",
    "T48n2016_088:0899b16": "本已來性自滿足。非生因之所生。唯了因之",
    "T48n2016_088:0899b17": "所了。此則不論心境。其四智等行相不同。於",
    "T48n2016_088:0899b18": "妙用時各緣何境。答。識論云。圓鏡智相應",
    "T48n2016_088:0899b19": "心品。有義。但緣真如為境。是無分別智。非後",
    "T48n2016_088:0899b20": "得智。行相所緣不可知故。莊嚴論說。大圓鏡",
    "T48n2016_088:0899b21": "智。於一切境不愚迷故。又此決定緣無漏種。",
    "T48n2016_088:0899b22": "及身土等諸影像故。行緣微細。說不可知。如",
    "T48n2016_088:0899b23": "阿賴耶識亦緣俗故。緣真如故。是無分別智。",
    "T48n2016_088:0899b24": "緣餘境故。後得智攝。其體是一隨用分二。了",
    "T48n2016_088:0899b25": "俗由證真。故說為後得。平等性智相應心品。",
    "T48n2016_088:0899b26": "有義。但緣第八淨識。如染第七緣藏識故。有",
    "T48n2016_088:0899b27": "義。但緣真如為境。緣一切法平等性故。有義。",
    "T48n2016_088:0899b28": "遍緣真俗為境。莊嚴論說。緣諸有性自他平",
    "T48n2016_088:0899b29": "等。隨他勝解。示現無邊佛影像故。由斯此品",
    "T48n2016_088:0899c01": "通緣真俗。二智所攝。於理無違。妙觀察智相",
    "T48n2016_088:0899c02": "應心品。緣一切法自相共相。皆無障礙。二智",
    "T48n2016_088:0899c03": "所攝。成所作智相應心品。有義。但緣五種現",
    "T48n2016_088:0899c04": "境。莊嚴論說。如來五根。一一皆於五境轉故。",
    "T48n2016_088:0899c05": "有義。此品亦能遍緣三世諸法。不違正理。佛",
    "T48n2016_088:0899c06": "地經說。成所作智。起作三業諸變化事。決擇",
    "T48n2016_088:0899c07": "有情心行差別。領受去來現在等義。若不",
    "T48n2016_088:0899c08": "遍緣。無此能故。又後得智攝。此四心品。雖皆",
    "T48n2016_088:0899c09": "遍能緣一切法。而用有異。謂鏡智品。現自",
    "T48n2016_088:0899c10": "受用身淨土相。持無漏種。平等智品。現他受",
    "T48n2016_088:0899c11": "用身淨土相。成所作智品。能現變化身及土",
    "T48n2016_088:0899c12": "相。觀察智品。觀察自他功能過失。雨大法雨。",
    "T48n2016_088:0899c13": "破諸疑網。利樂有情。如是等門。差別多種。",
    "T48n2016_088:0899c14": "問。成所作智。與第六識相應。起於化用。與",
    "T48n2016_088:0899c15": "觀察智性。有何差別。答。識論云。觀察智觀",
    "T48n2016_088:0899c16": "諸法自相共相。此所作智唯起化。故有差別。",
    "T48n2016_088:0899c17": "此二智品。應不並生。一類二識。不俱起故。同",
    "T48n2016_088:0899c18": "體用分。俱亦非失。或與第七淨識相應。依眼",
    "T48n2016_088:0899c19": "等根緣色等境。是平等智作用差別。謂淨第",
    "T48n2016_088:0899c20": "七起他受用身土相者。平等品攝。起變化者。",
    "T48n2016_088:0899c21": "成事品攝。問。說有為法。皆蘊處攝。如來純",
    "T48n2016_088:0899c22": "無漏法。還具蘊處界不。答。識論云。處處",
    "T48n2016_088:0899c23": "經說。轉無常蘊。獲得常蘊。界處亦然。寧說如",
    "T48n2016_088:0899c24": "來非蘊處界。故言非者。是密意說。又佛身中",
    "T48n2016_088:0899c25": "十八界等。皆悉具足。而純無漏。此轉依果。又",
    "T48n2016_088:0899c26": "不思議。超過尋思言議道故。微妙甚深。自",
    "T48n2016_088:0899c27": "內證故。問。此智是佛知見。無師自爾。何假",
    "T48n2016_088:0899c28": "因緣稱揚開示。答。此智雖不約緣生。而從",
    "T48n2016_088:0899c29": "緣顯。若執無因。皆成外道。如古師云。佛法",
    "T48n2016_088:0900a01": "雖有無師智。自然智。而是常住真理。要假緣",
    "T48n2016_088:0900a02": "顯。則亦因緣矣。法華經云。佛種從緣起。楞伽",
    "T48n2016_088:0900a03": "經云。大慧白佛。佛說常不思議。彼諸外道。亦",
    "T48n2016_088:0900a04": "有常不思議。何以異耶。佛言。彼諸外道無",
    "T48n2016_088:0900a05": "有常不思議。以無因故。我說常不思議有因。",
    "T48n2016_088:0900a06": "因於內證。豈得同耶。是則真常亦因緣起。故",
    "T48n2016_088:0900a07": "知無有一法。不從心而生。三乘之道。悉皆內",
    "T48n2016_088:0900a08": "證。若心外立義。任說幽玄。皆成外道。又若入",
    "T48n2016_088:0900a09": "唯識智。雖不執前境。不同愚闇。無知無見。雖",
    "T48n2016_088:0900a10": "照境虛。智眼斯在。能斷金剛般若論頌云。雖",
    "T48n2016_088:0900a11": "不見諸法。非無了境眼。所以永嘉集云。夫境",
    "T48n2016_088:0900a12": "非智而不了。智非境而不生。智生則了境而",
    "T48n2016_088:0900a13": "生。境了則智生而了。智生而了。了無所了。",
    "T48n2016_088:0900a14": "了境而生。生無能生。生無能生。雖智而非",
    "T48n2016_088:0900a15": "有。了無所了。雖境而非無。無即不無。有",
    "T48n2016_088:0900a16": "即非有。有無雙照。妙悟蕭然。如火得薪。彌加",
    "T48n2016_088:0900a17": "熾盛。薪喻發智之多境。火比了境之妙智。其",
    "T48n2016_088:0900a18": "詞曰。達性空而非縛。雖緣假而無著。有無",
    "T48n2016_088:0900a19": "之境雙照。中觀之心歷落。又頌曰。若智了",
    "T48n2016_088:0900a20": "於境。即是境空智。如眼了空華。是了空華眼。",
    "T48n2016_088:0900a21": "若智了於智。即是智空智。如眼了眼空。是了",
    "T48n2016_088:0900a22": "眼空眼。智雖了境空。及以了智空。非無了境",
    "T48n2016_088:0900a23": "智。境空智。猶有。了境智空智。無境智不了。如",
    "T48n2016_088:0900a24": "眼了空華及以了眼空。非無了空眼。華空眼。",
    "T48n2016_088:0900a25": "猶有。了華眼空眼。無華眼不了。",
    "T48n2016_088:0900a26": "宗鏡錄卷第八十八"
}