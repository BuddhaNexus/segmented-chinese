{
    "T53n2122_085:0907b16": "法苑珠林卷第八十五",
    "T53n2122_085:0907b18": "西明寺沙門釋道世撰",
    "T53n2122_085:0907b19": "六度篇第八十五之六",
    "T53n2122_085:0907b20": "智慧部第六(此別三部)",
    "T53n2122_085:0907b21": "述意部引證部慧益部",
    "T53n2122_085:0907b22": "述意部第一",
    "T53n2122_085:0907b23": "[0907b23] 夫二種莊嚴慧名最勝。三品次第智曰無過。",
    "T53n2122_085:0907b24": "故經言。五度無智似若愚盲。所以般若勝",
    "T53n2122_085:0907b25": "出世間破除諸有。釋論又言。佛是眾生母。",
    "T53n2122_085:0907b26": "般若能生佛。是則智為一切眾生之祖母。故",
    "T53n2122_085:0907b27": "外書云。叡哲欽明。乃稱放勛之德。仁義禮",
    "T53n2122_085:0907b28": "智。方曰宣尼之道。當惟智慧之法不可不修",
    "T53n2122_085:0907b29": "出世之因無宜弗習。能排巨暗。譬滿月之照",
    "T53n2122_085:0907c01": "三途。巧遣眾毒。似摩祇之除萬惡。豈可任無",
    "T53n2122_085:0907c02": "常沒守此長迷。取相交纏我心縈結。常多有",
    "T53n2122_085:0907c03": "愛恒富無明。未達因緣不修對治。所以&#x6B1D;&#x6B1D;",
    "T53n2122_085:0907c04": "慢山殆高崇華。滔滔愛水遂廣滄溟。或橫執",
    "T53n2122_085:0907c05": "斷常偏論即離。神黃神白。我見我知。一&#x811A;常",
    "T53n2122_085:0907c06": "翹五邊長炙。食草學牛噉糞如犬。或盛談下",
    "T53n2122_085:0907c07": "諦。寧識中道之宗。或封執四韋。豈寤大乘",
    "T53n2122_085:0907c08": "之旨。或謂冥初生覺其永不知。世間定常唯",
    "T53n2122_085:0907c09": "此為貴。或復言非有想是證涅槃。計自在天",
    "T53n2122_085:0907c10": "能成世界。愚戇昏瞢庸魯頑疏。看指求月",
    "T53n2122_085:0907c11": "守株&#x7AE2;兔。尚疑駝馬寧分菽麥。雖知歡笑。",
    "T53n2122_085:0907c12": "將[(學-子+禺)-爻+(与-(乏-之))][(學-子+禺)-爻+(与-(乏-之))]而不殊。徒識語言。與猩猩而不異。",
    "T53n2122_085:0907c13": "良由不識空理常處無明。凡是倒心皆名邪",
    "T53n2122_085:0907c14": "見。五住煩惱未減一毫。百八使纏森然尚在。",
    "T53n2122_085:0907c15": "是故大士。為求八字不惜驅命。恐在纏中逢",
    "T53n2122_085:0907c16": "苦即退。故自剋心以牢其志也。",
    "T53n2122_085:0907c17": "引證部第二",
    "T53n2122_085:0907c18": "[0907c18] 如華嚴經云。菩薩為求法故能施法者。作如",
    "T53n2122_085:0907c19": "是言。若能投身七仞火坑。當與汝法。菩薩",
    "T53n2122_085:0907c20": "聞此歡喜無量。作是思惟。我為法故尚不惜",
    "T53n2122_085:0907c21": "身命。於阿鼻地獄諸惡趣中受無量苦。況入",
    "T53n2122_085:0907c22": "人間微小火坑而得聞法。依集一切功德三",
    "T53n2122_085:0907c23": "昧經云。釋迦過去久遠作五通仙人。名曰最",
    "T53n2122_085:0907c24": "勝。依智度論云。釋迦文佛本為菩薩時。名曰",
    "T53n2122_085:0907c25": "樂法。時世無佛不聞善語。四方求法精進不",
    "T53n2122_085:0907c26": "懈。了不能得。爾時魔變作婆羅門。而語之",
    "T53n2122_085:0907c27": "言。我有佛所說一偈。汝能以皮為紙。以骨",
    "T53n2122_085:0907c28": "為筆。以血為墨。書寫此偈。當以與汝樂法。即",
    "T53n2122_085:0907c29": "時自念。我世世喪身無數不得是利。即自剝",
    "T53n2122_085:0908a01": "皮暴之令乾。欲書其偈。魔便滅身。是時佛知",
    "T53n2122_085:0908a02": "其志心。即從下方踊出為說深法。即得無生",
    "T53n2122_085:0908a03": "法忍。",
    "T53n2122_085:0908a04": "[0908a04] 又涅槃經云。菩薩為法因緣剜身為燈。[疊*毛]",
    "T53n2122_085:0908a05": "纏皮肉。蘇油灌之。燒以為炷。菩薩爾時受",
    "T53n2122_085:0908a06": "是大苦。自呵其心而作是言。如是苦者於地",
    "T53n2122_085:0908a07": "獄苦。百千萬分猶未及一。汝於無量百千劫",
    "T53n2122_085:0908a08": "中。受大苦惱。都無利益。汝若不能受是輕",
    "T53n2122_085:0908a09": "苦。云何而能於地獄中救苦眾生。菩薩摩訶",
    "T53n2122_085:0908a10": "薩作是觀時。身不覺苦。其心不退。不動不",
    "T53n2122_085:0908a11": "轉。菩薩爾時應自深知。我定當得阿耨菩提。",
    "T53n2122_085:0908a12": "菩薩爾時具足煩惱未有斷者。為法因緣。能",
    "T53n2122_085:0908a13": "以頭目髓腦手足血肉施於眾生。以釘釘身",
    "T53n2122_085:0908a14": "投巖赴火。菩薩爾時雖受如是無量眾苦。其",
    "T53n2122_085:0908a15": "心不退不動不轉。菩薩當知。我今定有不退",
    "T53n2122_085:0908a16": "之心。當得阿耨菩提。",
    "T53n2122_085:0908a17": "[0908a17] 又大集經云。菩薩為於一字一句之義。能以",
    "T53n2122_085:0908a18": "十方世界珍寶奉施法王。一偈因緣。捨於身",
    "T53n2122_085:0908a19": "命。雖於無量殑伽沙等劫修行布施。不如",
    "T53n2122_085:0908a20": "一聞菩提之事心生歡喜。於正法所樂聞樂",
    "T53n2122_085:0908a21": "說。常為諸佛諸天所念。以念力故世間所有",
    "T53n2122_085:0908a22": "經典書論悉能通達。",
    "T53n2122_085:0908a23": "[0908a23] 又大方便報恩經云。菩薩常勤求善知識。為",
    "T53n2122_085:0908a24": "聞佛法乃至一句一偈一義。三界煩惱皆悉",
    "T53n2122_085:0908a25": "萎瘁。菩薩志心求佛語時。渴法情重不惜",
    "T53n2122_085:0908a26": "身命。設踐熱鐵猛火之地。不以為患。菩薩為",
    "T53n2122_085:0908a27": "一偈故尚不惜身命。況十二部經。為一偈",
    "T53n2122_085:0908a28": "故尚不惜命。況餘財物。聞法利益故身得安",
    "T53n2122_085:0908a29": "樂。深生信心直心正見。見說法者如見父母。",
    "T53n2122_085:0908b01": "心無憍慢。為眾生故志心聽法。不為利養。",
    "T53n2122_085:0908b02": "為眾生故。不為自利。為正法故。不畏王難肌",
    "T53n2122_085:0908b03": "渴寒熱虎狼惡獸盜賊等事。先自調伏煩惱",
    "T53n2122_085:0908b04": "諸根。然後聽法。",
    "T53n2122_085:0908b05": "[0908b05] 又華嚴經云。菩薩如是方便求法。所有珍寶",
    "T53n2122_085:0908b06": "無貴惜者。於此物中不生難想。若得一句未",
    "T53n2122_085:0908b07": "曾聞法。勝得三千大千世界滿中珍寶。得聞",
    "T53n2122_085:0908b08": "一偈勝得轉輪聖王釋提桓因梵天王處。菩",
    "T53n2122_085:0908b09": "薩作是念言。我受一句法。設令三千大千世",
    "T53n2122_085:0908b10": "界大火滿中。上從梵天而自投下。何況小火。",
    "T53n2122_085:0908b11": "我尚盡受一切諸地獄苦。猶應求法。何況人",
    "T53n2122_085:0908b12": "中諸小苦惱。為求法故發如是心。如所聞法",
    "T53n2122_085:0908b13": "心常喜樂。悉能正觀。未曾有經云。昔毘摩國",
    "T53n2122_085:0908b14": "徙陀山有一野干。為師子所逐墮一丘井。已",
    "T53n2122_085:0908b15": "經三日。開心分死。自說偈言。",
    "T53n2122_085:0908b16": " 一切皆無常  恨不飴師子",
    "T53n2122_085:0908b17": " 奈何死丘井  貪命無功死",
    "T53n2122_085:0908b18": " 無功已可恨  復污人中水",
    "T53n2122_085:0908b19": " 懺悔十方佛  願垂照我心",
    "T53n2122_085:0908b20": " 前代諸惡報  現償皆令盡",
    "T53n2122_085:0908b21": " 從是值明師  修行盡作佛",
    "T53n2122_085:0908b22": "[0908b22] 帝釋聞之。與八萬諸天到其井側曰。不聞聖",
    "T53n2122_085:0908b23": "教久處幽冥。向說非凡願更宣法。野干答曰。",
    "T53n2122_085:0908b24": "天帝無訓不識時宜。法師在下自處其上。初",
    "T53n2122_085:0908b25": "不修敬而問法要。帝釋於是以天衣接取叩",
    "T53n2122_085:0908b26": "頭懺悔。憶念我昔曾見世人。先敷高座後請",
    "T53n2122_085:0908b27": "法師。諸天即各脫寶衣積為高座。野干昇座",
    "T53n2122_085:0908b28": "曰。有二大因緣。一者說法開化天人。福無",
    "T53n2122_085:0908b29": "量故。二者為報施食恩故。天帝白曰。得免井",
    "T53n2122_085:0908c01": "厄功報應大。云何恩不及耶。答曰。生死各",
    "T53n2122_085:0908c02": "宜。有人貪生。有人樂死。有愚癡人。不知死",
    "T53n2122_085:0908c03": "後更生。違遠佛法。不值明師。貪生畏死死墮",
    "T53n2122_085:0908c04": "地獄。有智慧人。奉事三寶。遭遇明師。改惡",
    "T53n2122_085:0908c05": "修善。如斯之人。惡生樂死。死生天上。天帝",
    "T53n2122_085:0908c06": "曰。如尊所誨全命無功者。願聞施食施法。",
    "T53n2122_085:0908c07": "答曰。布施飢食濟一日之命。施珍寶者。濟",
    "T53n2122_085:0908c08": "一世之乏。增益生死。說法教化者。能令眾",
    "T53n2122_085:0908c09": "生出世間道得三乘果免三惡道受人天樂。",
    "T53n2122_085:0908c10": "是故佛說以法作施功德無量。天帝曰。師今",
    "T53n2122_085:0908c11": "此形為是業報。為是應化。答曰。是罪非應。",
    "T53n2122_085:0908c12": "天帝曰。我謂是聖方聞罪報。未知其故。願",
    "T53n2122_085:0908c13": "聞因緣。答曰。昔生波羅柰國波頭摩城。為",
    "T53n2122_085:0908c14": "貧家子。剎利之種幼懷聰朗。特好學習。至",
    "T53n2122_085:0908c15": "年十二逐師於山。不失時節。經五十年。九",
    "T53n2122_085:0908c16": "十六種經書靡所不達。皆由和尚之恩。其",
    "T53n2122_085:0908c17": "功難報。由先學慧自識宿命。由受王位奢婬",
    "T53n2122_085:0908c18": "著樂。報盡命終生地獄畜生(自下云云略而不述)。",
    "T53n2122_085:0908c19": "[0908c19] 時帝釋與八萬諸天。從受十善。今還天宮。和",
    "T53n2122_085:0908c20": "尚何時捨此罪報得生天上。野干曰。剋後",
    "T53n2122_085:0908c21": "七日當捨此身生兜率天。汝等便可願生彼",
    "T53n2122_085:0908c22": "天。多有菩薩說法教化。七日命盡生兜率天",
    "T53n2122_085:0908c23": "宮。復識宿命行十善道。",
    "T53n2122_085:0908c24": "[0908c24] 又賢愚經云。佛在波羅柰國。於林澤中為諸",
    "T53n2122_085:0908c25": "天人四輩之類顯說妙法。時虛空中有五百",
    "T53n2122_085:0908c26": "雁為群。聞佛音聲深心愛樂。迴翔欲下。獵",
    "T53n2122_085:0908c27": "師張羅雁墮其中。為獵師所殺生忉利天。處",
    "T53n2122_085:0908c28": "父母膝上若八歲兒。端嚴無比光若金山。便",
    "T53n2122_085:0908c29": "自念言。我何因生此。即識宿命愛法果報。",
    "T53n2122_085:0909a01": "即共持華下閻浮提。至世尊所。禮足白言。我",
    "T53n2122_085:0909a02": "蒙法音生在妙天。願重開示。佛說四諦得須",
    "T53n2122_085:0909a03": "陀洹果。即還天上。",
    "T53n2122_085:0909a04": "利益部第三",
    "T53n2122_085:0909a05": "[0909a05] 又大寶積經云。第六菩薩修行智慧。復有十",
    "T53n2122_085:0909a06": "法不與二乘共。何等為十。一思惟分別定慧",
    "T53n2122_085:0909a07": "根本。二思惟不捨斷常二邊。三思惟因緣",
    "T53n2122_085:0909a08": "生起諸法。四思惟無眾生我人壽命。五思惟",
    "T53n2122_085:0909a09": "無三世去來住法。六思惟無發行不斷因果。",
    "T53n2122_085:0909a10": "七思惟法空而殖善不懈。八思惟無相而度",
    "T53n2122_085:0909a11": "眾生不廢。九思惟無願而求菩提不離。十思",
    "T53n2122_085:0909a12": "惟無作而現受身不捨。如是慧者不與聲聞",
    "T53n2122_085:0909a13": "辟支佛共。",
    "T53n2122_085:0909a14": "[0909a14] 又月燈三昧經云。佛言。若有菩薩能行般若",
    "T53n2122_085:0909a15": "有十種利益。何等為十。一一切悉捨不取施",
    "T53n2122_085:0909a16": "想。二持戒不缺而不依戒。三住於忍力而不",
    "T53n2122_085:0909a17": "住眾生想。四行於精進而離身心。五修禪定",
    "T53n2122_085:0909a18": "而無所住。六魔王波旬不能擾亂。七於他言",
    "T53n2122_085:0909a19": "論其心不動。八能達生死海底。九於諸眾生",
    "T53n2122_085:0909a20": "起增上悲。十不樂聲聞辟支佛道。",
    "T53n2122_085:0909a21": "[0909a21] 又佛言。若有菩薩信樂多聞有十種利益。何",
    "T53n2122_085:0909a22": "等為十。一知煩惱資助。二知清淨資助。三遠",
    "T53n2122_085:0909a23": "離疑惑。四作正直見。五遠離非道。六安住",
    "T53n2122_085:0909a24": "正路。七開甘露門。八近佛菩提。九與一切眾",
    "T53n2122_085:0909a25": "生而作光明。十不畏惡道。",
    "T53n2122_085:0909a26": "[0909a26] 又六度集經云。復有四種智慧具足智慧。何",
    "T53n2122_085:0909a27": "等為四。一不住斷見。二不入常見。三了十二",
    "T53n2122_085:0909a28": "緣。四忍無我行。",
    "T53n2122_085:0909a29": "[0909a29] 菩薩復有四種擁護法具足智慧。何等為四。",
    "T53n2122_085:0909b01": "一擁護法師如己君主。二護諸善根。三將護",
    "T53n2122_085:0909b02": "世間。四護利益他人。菩薩復有四種無厭足",
    "T53n2122_085:0909b03": "行具足智慧。一樂於多聞無有厭足。二樂於",
    "T53n2122_085:0909b04": "說法無有厭足。三行慧無有厭足。四行智無",
    "T53n2122_085:0909b05": "有厭足。",
    "T53n2122_085:0909b06": "[0909b06] 又華嚴經云。佛子。一切諸佛有十種未曾失",
    "T53n2122_085:0909b07": "時。何等為十。一切諸佛成等正覺未曾失時。",
    "T53n2122_085:0909b08": "一切諸佛善根業報未曾失時。一切諸佛授",
    "T53n2122_085:0909b09": "菩薩記未曾失時。一切諸佛隨應眾生示現",
    "T53n2122_085:0909b10": "神力未曾失時。一切諸佛現如來身未曾失",
    "T53n2122_085:0909b11": "時。一切諸佛悉行於捨未曾失時。一切諸佛",
    "T53n2122_085:0909b12": "入城聚落未曾失時。一切諸佛攝歡喜眾生",
    "T53n2122_085:0909b13": "未曾失時。一切諸佛難化眾生而不放捨",
    "T53n2122_085:0909b14": "之。為調伏故未曾失時。一切諸佛示現不可",
    "T53n2122_085:0909b15": "思議自在神力未曾失時。佛子。是為一切諸",
    "T53n2122_085:0909b16": "佛十種未曾失時。",
    "T53n2122_085:0909b17": "[0909b17] 頌曰。",
    "T53n2122_085:0909b18": " 三塗阻隔  六度相宗  施戒忍進",
    "T53n2122_085:0909b19": " 禪智開蒙  四等慈照  三學哀忡",
    "T53n2122_085:0909b20": " 唯斯福利  寔由心崇  染淨隨情",
    "T53n2122_085:0909b21": " 取捨我躬  解興或喪  自妄休窮",
    "T53n2122_085:0909b22": " 六蔽久壅  八正虛融  福智雙感",
    "T53n2122_085:0909b23": " 理量俱通",
    "T53n2122_085:0909b24": "感應緣(略引七驗)",
    "T53n2122_085:0909b25": "晉亭湖神廟經驗魏沙門釋志湛唐沙",
    "T53n2122_085:0909b26": "門釋慧因唐沙門釋慧稜唐沙門釋法敏",
    "T53n2122_085:0909b27": "唐沙門釋空藏唐司元大夫妻蕭氏",
    "T53n2122_085:0909b28": "[0909b28] 晉楊州江畔。有亭湖神。嚴峻甚惡。于時有",
    "T53n2122_085:0909b29": "一客僧婆羅門。名曰法藏。善能持&#x546A;辟諸邪",
    "T53n2122_085:0909c01": "毒。並皆有驗。別有小僧就藏學&#x546A;。經於數",
    "T53n2122_085:0909c02": "年。學業成就。亦能降伏諸邪毒惡。故詣亭湖",
    "T53n2122_085:0909c03": "神廟止宿。誦&#x546A;伏神。其夜見神。遂致殞命。",
    "T53n2122_085:0909c04": "藏師聞弟子誦&#x546A;致死。懷忿自來夜到神廟。",
    "T53n2122_085:0909c05": "瞋意誦&#x546A;。神來出現。自亦致死。同寺有僧",
    "T53n2122_085:0909c06": "每常受持般若。聞師徒並亡。遂來神所。於廟",
    "T53n2122_085:0909c07": "夜誦金剛般若。至夜半中聞有風聲極大。迅",
    "T53n2122_085:0909c08": "速之間見有一物。其形偉大。壅聳驚人。奇",
    "T53n2122_085:0909c09": "特可畏。口齒長利。眼光如電。種種神變不可",
    "T53n2122_085:0909c10": "具述。經師端坐正念誦經。剎那匪懈。情無怯",
    "T53n2122_085:0909c11": "怕。都不憂懼。神見形泰。攝諸威勢來至師前。",
    "T53n2122_085:0909c12": "右膝著地合掌恭敬。聽經訖。師問神曰。檀",
    "T53n2122_085:0909c13": "越是何神靈。初來猛峻後乃容豫。神答云。弟",
    "T53n2122_085:0909c14": "子惡業報得如是。是此湖神。然甚信敬經師。",
    "T53n2122_085:0909c15": "又問。若神信敬何意前二師並皆打死。答云。",
    "T53n2122_085:0909c16": "前二師死者。為不能受持大乘經典。嗔心誦",
    "T53n2122_085:0909c17": "&#x546A;。見弟子來逆前放罵。專誦惡語。欲降弟",
    "T53n2122_085:0909c18": "子。弟子不伏。于時二僧見弟子形惡自然",
    "T53n2122_085:0909c19": "&#x6091;死。亦非弟子故殺二僧。左近道俗見前",
    "T53n2122_085:0909c20": "二僧被殺。謂經師亦死。相率往看。且見平",
    "T53n2122_085:0909c21": "安。容儀歡泰。時人甚怪。競共問由。具答前",
    "T53n2122_085:0909c22": "意。寔因般若威力聖教不虛。諸人因此發心",
    "T53n2122_085:0909c23": "受持般若者眾。",
    "T53n2122_085:0909c24": "[0909c24] 魏泰岳人頭山銜草寺釋志湛。齊州山莊縣",
    "T53n2122_085:0909c25": "人。是朗公曾孫之弟子也。立行純厚省事少",
    "T53n2122_085:0909c26": "言。住銜草寺。寺即宋求那跋摩之所立也。游",
    "T53n2122_085:0909c27": "諸禽獸而不驚亂。常誦法華用為常業。將終",
    "T53n2122_085:0909c28": "之日沙門保誌奏梁武曰。北方山莊縣僧住",
    "T53n2122_085:0909c29": "銜草寺。是須陀洹聖人。今日入涅槃。楊都",
    "T53n2122_085:0910a01": "道俗問誌。皆遣遙禮。端坐氣絕。兩手各舒一",
    "T53n2122_085:0910a02": "指。有西天竺僧解云。若是二果聖人各舒兩",
    "T53n2122_085:0910a03": "指。湛舒一指定是初果。收葬人頭山造塔安",
    "T53n2122_085:0910a04": "之。鳥獸不污。今猶在焉。又雍州有僧亦誦法",
    "T53n2122_085:0910a05": "華。隱于白鹿山。感一童子常供給。至終置",
    "T53n2122_085:0910a06": "屍巖下。餘骸枯朽。唯舌多年不壞。又齊武成",
    "T53n2122_085:0910a07": "世并州東看山側有人。掘地見一處土。其色",
    "T53n2122_085:0910a08": "黃白。與傍有異。尋見一物。狀人兩脣。其內",
    "T53n2122_085:0910a09": "有舌。鮮紅赤色。以事奏聞。問諸道人無能",
    "T53n2122_085:0910a10": "知者。沙門大統法師上奏曰。此持法華者。令",
    "T53n2122_085:0910a11": "六根不壞。慇誦千遍定感此徵。乃&#x52C5;中書舍",
    "T53n2122_085:0910a12": "人高珍曰。卿是信向之人。自往看之。必有",
    "T53n2122_085:0910a13": "靈異。宜遷置淨所設齋供養。珍奉&#x52C5;至彼。集",
    "T53n2122_085:0910a14": "諸持法華沙門。各執香鑪潔齊旋繞。而祝",
    "T53n2122_085:0910a15": "曰。菩薩涅槃年代已遠。像法流行奉無謬者。",
    "T53n2122_085:0910a16": "請現靈感。纔始發聲脣舌一時鼓動。雖無響",
    "T53n2122_085:0910a17": "及而似讀誦。諸同見者莫不毛&#x7AEA;。珍以狀聞。",
    "T53n2122_085:0910a18": "詔遣藏之石函遷于山室。又魏太和初年北",
    "T53n2122_085:0910a19": "代京閹官。自慨形殘不逮餘人。旋奏乞入",
    "T53n2122_085:0910a20": "山修道。出&#x52C5;許之。乃齎一部華嚴。晝夜讀誦。",
    "T53n2122_085:0910a21": "禮悔匪懈。夏首歸山。至六月末髭鬚盡生。陰",
    "T53n2122_085:0910a22": "相復現。丈夫相狀宛然復舊。具狀奏聞。高",
    "T53n2122_085:0910a23": "祖增信內宮驚訝。於是北代之國。華嚴轉盛",
    "T53n2122_085:0910a24": "(右此二驗見侯君素集)。",
    "T53n2122_085:0910a25": "[0910a25] 唐西京大莊嚴寺釋慧因。俗姓于。吳郡海鹽",
    "T53n2122_085:0910a26": "人也。稟靈溫裕清鑒倫通。後造長干辯法師",
    "T53n2122_085:0910a27": "所。稟學三論。窮實相之微言。弘滿字之幽",
    "T53n2122_085:0910a28": "旨。瀉水一器。青更逾藍。辯後歸靜山林。便",
    "T53n2122_085:0910a29": "以學徒相委。受業弟子五百餘人。踵武傳",
    "T53n2122_085:0910b01": "燈。將三十載。陳太建八年。安居之始。忽感幽",
    "T53n2122_085:0910b02": "使云。王請法師。部從相諠。絲竹交響。當即氣",
    "T53n2122_085:0910b03": "同捨壽。體如平日。時經七夕若起深定。學徒",
    "T53n2122_085:0910b04": "請問。乃云。試看箱內見有何物。尋檢有絹兩",
    "T53n2122_085:0910b05": "束。因曰。此為嚫遺。重問其故。曰妄想顛倒。",
    "T53n2122_085:0910b06": "知何不為。吾被閻羅王召。夏坐誦大品般",
    "T53n2122_085:0910b07": "若。於冥道中謂經三月。又見地獄眾相五苦",
    "T53n2122_085:0910b08": "次第。非夫慈該幽顯行極感通。豈能赴彼",
    "T53n2122_085:0910b09": "冥祈神游異域者矣。以貞觀元年二月十二",
    "T53n2122_085:0910b10": "日。卒于大莊嚴寺。春秋八十有九。",
    "T53n2122_085:0910b11": "[0910b11] 唐襄州紫金寺釋慧稜。姓申屠。凡有法論皆",
    "T53n2122_085:0910b12": "令覆述。吐言質朴談理入微。時人同號得意",
    "T53n2122_085:0910b13": "稜也。至貞觀十四年正月半。襄州有感通寺",
    "T53n2122_085:0910b14": "昶法師曰。夢見閻羅王請稜公欲講三論。昶",
    "T53n2122_085:0910b15": "公講法華如何。稜曰。善哉。慧稜發願。常處地",
    "T53n2122_085:0910b16": "獄教化眾生。講大乘經。既有此徵。斯願畢",
    "T53n2122_085:0910b17": "矣。至九月末。蔣王見稜氣弱。送韶州乳二兩。",
    "T53n2122_085:0910b18": "逼令服之。其夕夢見一衣冠者曰。勿服此乳。",
    "T53n2122_085:0910b19": "閻羅王莊嚴道場已竟。大有乳藥。至十月半",
    "T53n2122_085:0910b20": "黃昏時。遂覺不悆。告弟子曰。吾五臟已崩",
    "T53n2122_085:0910b21": "無有痛所。四更起坐。告寺主寶度曰。憶年",
    "T53n2122_085:0910b22": "八歲往龍泉寺借觀音。未至耆闍已講三遍。",
    "T53n2122_085:0910b23": "皎如目前。說言。未訖。外有大聲告曰。法師",
    "T53n2122_085:0910b24": "早起燒香。使人即到。度曰。何人。答曰。閻羅",
    "T53n2122_085:0910b25": "王使迎稜法師來。即起燒香洗浴懺悔禮佛",
    "T53n2122_085:0910b26": "訖。還房中與度別。食粥未了。便取一生私記",
    "T53n2122_085:0910b27": "焚之曰。此私記於他讀之。不得其致矣。至",
    "T53n2122_085:0910b28": "小食時異香忽來。稜斂容便卒。即十四年十",
    "T53n2122_085:0910b29": "月十六日。春秋六十有五。",
    "T53n2122_085:0910c01": "[0910c01] 唐越州靜林寺釋法敏。姓孫。丹陽人也。法華",
    "T53n2122_085:0910c02": "三論常講不絕。至貞觀元年出還丹陽。講華",
    "T53n2122_085:0910c03": "嚴涅槃。至二年。於越州田都督追還一音寺。",
    "T53n2122_085:0910c04": "講道俗數千慶之嘉會。至十九年會稽士俗。",
    "T53n2122_085:0910c05": "請往靜林。講華嚴經。至六月末正講眾集。有",
    "T53n2122_085:0910c06": "蛇懸半身在敏頂上。長七尺許。作黃金色。吐",
    "T53n2122_085:0910c07": "五色光。訖講方隱。至夏終還一音寺。夜有",
    "T53n2122_085:0910c08": "赤衣二人禮敏曰。法師講四部大經。功德難",
    "T53n2122_085:0910c09": "量。須往他方教化。故從東方來迎法師。弟子",
    "T53n2122_085:0910c10": "數十人同見此相。至八月十七日。爾前三日",
    "T53n2122_085:0910c11": "三夜無故暗冥。恰至將逝。忽放大光。夜明如",
    "T53n2122_085:0910c12": "日。因爾遷化。春秋六十有七。停喪七日異香",
    "T53n2122_085:0910c13": "不滅。",
    "T53n2122_085:0910c14": "[0910c14] 唐京師會昌寺釋空藏。姓王氏。先祖晉陽。今",
    "T53n2122_085:0910c15": "在雍州之新豐縣。母初孕之日。自然不食酒",
    "T53n2122_085:0910c16": "肉。葷辛不嘗。以同身子密加異之。既誕之",
    "T53n2122_085:0910c17": "後靈鑒日陳。情用高遠。讀誦經論。思存拔",
    "T53n2122_085:0910c18": "濟。聰勤無比。日誦萬言。至年長大。總誦經",
    "T53n2122_085:0910c19": "論三百餘卷。鈔摘眾經大乘要句。十有餘卷。",
    "T53n2122_085:0910c20": "流行於世。賢劫千佛日禮一遍。春夏方等。",
    "T53n2122_085:0910c21": "常坐不臥。翹勤難加。寸陰不虧。以貞觀十",
    "T53n2122_085:0910c22": "六年五月十二日。終於會昌。春秋七十有",
    "T53n2122_085:0910c23": "四。遺身於龍池寺側。收骨起塔。其髏骨兩",
    "T53n2122_085:0910c24": "耳相通。頂有雙孔眼[日*匡]合竅。各有三焉。弟",
    "T53n2122_085:0910c25": "子等追惟永往。樹碑會昌寺。左僕射燕國公",
    "T53n2122_085:0910c26": "于志寧為文。又有釋遺裕。常誦法華。千有",
    "T53n2122_085:0910c27": "餘遍。以貞觀初因疾將終。遺囑友人慧廓",
    "T53n2122_085:0910c28": "曰。比雖誦經意望靈驗。身死之後不須露骸。",
    "T53n2122_085:0910c29": "埋之十載屈為發出舌根爛不。審若不壞為",
    "T53n2122_085:0911a01": "起一塔。以示經感。言訖而終。依囑而埋。至",
    "T53n2122_085:0911a02": "貞觀十一年。廓與知友就墓開之。身肉都盡。",
    "T53n2122_085:0911a03": "唯舌不朽。一縣士女咸&#x89A9;敬仰。以函盛舌。",
    "T53n2122_085:0911a04": "於陽陸北性谷南岸為建塔銘。識者尊嚴發",
    "T53n2122_085:0911a05": "信誦經。又有京城西豐谷鄉南福水南史村",
    "T53n2122_085:0911a06": "史呵誓。少懷善念。常誦法華。臨終之時感",
    "T53n2122_085:0911a07": "有異香。氛氳滿村。埋後十年妻亡開墓同殯。",
    "T53n2122_085:0911a08": "見舌鮮明異常紅赤。又蕭僕射宋國公兄太",
    "T53n2122_085:0911a09": "府寺大卿。榮位高貴。國史具傳。欣懷道業。",
    "T53n2122_085:0911a10": "無棄寸陰。暗誦法華萬有餘遍。兄弟各造千",
    "T53n2122_085:0911a11": "部法華。書生潔淨勘校無謬。莊飾函盛。散付",
    "T53n2122_085:0911a12": "流通。請受人名各錄一通。躬自禮敬日夜一",
    "T53n2122_085:0911a13": "遍。宋公自撰經疏十有餘卷。廣集諸家向有",
    "T53n2122_085:0911a14": "半世。採掇菁華糅以胸臆。四時無事。昇",
    "T53n2122_085:0911a15": "座常講。至於開題之首。每召京城名德朝野",
    "T53n2122_085:0911a16": "宰貴。躬臨座席以申賓主。況卿情好讀誦。",
    "T53n2122_085:0911a17": "所寫法華千部。躬自勘校。每日朝參。必使",
    "T53n2122_085:0911a18": "侍人執經在前。至於公事。伺有閑隙。便自勘",
    "T53n2122_085:0911a19": "讀。日誦一遍。以為常式。靈祥徵&#x8FF9;頗難記錄。",
    "T53n2122_085:0911a20": "家門高遠不好傳述(右此四驗出唐高僧傳)。",
    "T53n2122_085:0911a21": "[0911a21] 唐蕭氏。是司元大夫崔義起妻。是蕭鏗女。鏗",
    "T53n2122_085:0911a22": "是僕射之姪。蕭氏為人&#x59AC;忌多瞋。好打奴婢",
    "T53n2122_085:0911a23": "不信業報。至麟德元年。從駕到雒陽。二年",
    "T53n2122_085:0911a24": "正月身亡。死在地獄。蕭氏手下常所愛婢。",
    "T53n2122_085:0911a25": "名閏玉。年可十八。雖是獠婢容貌端正性識",
    "T53n2122_085:0911a26": "聰敏。信樂佛法。至二月。家內為夫人設三七",
    "T53n2122_085:0911a27": "日齋。僧正食時夫人自來。看齋枷項鎖腰",
    "T53n2122_085:0911a28": "獄卒衛從。餘人不知。唯此婢見。夫人靈著此",
    "T53n2122_085:0911a29": "婢言。音共夫人生平語音無異。使傳語向家",
    "T53n2122_085:0911b01": "內大小云。吾適崔家已來。為性多瞋。橫生",
    "T53n2122_085:0911b02": "嫉&#x59AC;。好打奴婢。兼不信因果。今至地獄受",
    "T53n2122_085:0911b03": "罪極重。備經諸苦不可具說。聞家內今三七",
    "T53n2122_085:0911b04": "日為吾設齋。請求獄官放一日假。暫來看齋。",
    "T53n2122_085:0911b05": "語汝男女合家大小。吾自共汝同住已來。身",
    "T53n2122_085:0911b06": "三口四意怒三毒。好瞋打汝兼嫉&#x59AC;丈夫。所",
    "T53n2122_085:0911b07": "看婢妾種種不善。發起惡業今受報苦。不可",
    "T53n2122_085:0911b08": "具陳。願汝男女合家大小。內外眷屬。從汝懺",
    "T53n2122_085:0911b09": "悔。願施歡喜。然汝男女憶吾乳餔之恩。將吾",
    "T53n2122_085:0911b10": "生平受用資具。速捨修福望拔冥苦。至七七",
    "T53n2122_085:0911b11": "日為吾設齋之時。令此功德早得成就。吾至",
    "T53n2122_085:0911b12": "齋日。更請官人望得復來。語丈夫及兒女",
    "T53n2122_085:0911b13": "等。丈夫生平急性多瞋。不得過分瞋打奴",
    "T53n2122_085:0911b14": "婢。勸信三寶恭敬上下。修持齋戒檀忍不絕。",
    "T53n2122_085:0911b15": "臨去之時語男女云。吾且將閏玉去。使在地",
    "T53n2122_085:0911b16": "獄看吾受罪苦痛如何。經五六日還放來。令",
    "T53n2122_085:0911b17": "汝男女知吾受罪苦痛虛實。作此語已閏玉",
    "T53n2122_085:0911b18": "即死。唯心上暖餘分並冷。身臥在地不敢埋",
    "T53n2122_085:0911b19": "之。此婢既至地獄。見一大殿院門。嚴兵守",
    "T53n2122_085:0911b20": "衛。云是王殿不敢窺窬。行至東院。別見一",
    "T53n2122_085:0911b21": "廳上有大官人。云是斷罪官。復過廳院東有",
    "T53n2122_085:0911b22": "地獄種種苦具。一如圖畫。夫人語婢云。汝看",
    "T53n2122_085:0911b23": "吾受罪之苦。作此語已即有種種獄卒羅剎。",
    "T53n2122_085:0911b24": "撲擲夫人屠割身肉。鑊湯煎煮。煮已還活。活",
    "T53n2122_085:0911b25": "已復歷諸獄鐵鉗抽舌。鐵鳥啄之。復臥鐵",
    "T53n2122_085:0911b26": "床。飛鳥猛火一時著身。死己還活。活已復受",
    "T53n2122_085:0911b27": "諸苦。不可具陳。夫人蘇已。即見其父蕭鏗",
    "T53n2122_085:0911b28": "乘紫金蓮華座騰空而來。鏗生平已來及歷",
    "T53n2122_085:0911b29": "任諸官。皆不食酒肉葷辛。常誦法華經。日別",
    "T53n2122_085:0911c01": "一遍。恭敬三寶。晝夜六時禮誦無闕。今生善",
    "T53n2122_085:0911c02": "處。見女受苦故來相救。即語女云。吾生平",
    "T53n2122_085:0911c03": "之日。每勸汝生信止怒。汝不用吾語。今致",
    "T53n2122_085:0911c04": "其殃。汝復何因。將此婢來。女報父言。為兒",
    "T53n2122_085:0911c05": "生平不信今受罪苦。故將此婢看兒受罪輕",
    "T53n2122_085:0911c06": "重。令傳向家內男女使其生信。父聞印可。",
    "T53n2122_085:0911c07": "即語女言。吾雖生善處。未能全救汝苦。汝努",
    "T53n2122_085:0911c08": "力自勵發心兼藉家內福善共相助佐決望得",
    "T53n2122_085:0911c09": "出上昇人天。作此語已忽有一婆羅門師。年",
    "T53n2122_085:0911c10": "少端正亦乘空而來。語夫人云。由汝不信",
    "T53n2122_085:0911c11": "因果今受罪苦。未知此婢性識如何。吾欲教",
    "T53n2122_085:0911c12": "誦經使傳家內令世人生信。夫人報云。請師",
    "T53n2122_085:0911c13": "但教。此婢聰明誦經可得。師即先教誦金剛",
    "T53n2122_085:0911c14": "般若。初受二三行有忘一二句者。後續授",
    "T53n2122_085:0911c15": "之。漸得半紙一紙。少時誦得不忘。復教誦藥",
    "T53n2122_085:0911c16": "師法華。一受不忘。此之三部。皆作梵音。不作",
    "T53n2122_085:0911c17": "漢語。文詞典正音韻清亮。文句皆熟。即已放",
    "T53n2122_085:0911c18": "歸。臨來語云。汝至家內逢人為誦。漢人道",
    "T53n2122_085:0911c19": "俗不別汝音。令覓婆羅門善梵語者。試看",
    "T53n2122_085:0911c20": "誦之。始知善惡。世人多有信邪事道不樂佛",
    "T53n2122_085:0911c21": "法。既見汝獠婢尚能誦得三本梵經。豈可不",
    "T53n2122_085:0911c22": "生信心。儻得一人迴邪入正。非直夫人得",
    "T53n2122_085:0911c23": "福。亦令汝後報不入三塗。既受此語已放出。",
    "T53n2122_085:0911c24": "至家惺了。如舊即集家內尊卑具說夫人地",
    "T53n2122_085:0911c25": "獄受罪苦事。猶恐曹主兒郎等不信。即臥在",
    "T53n2122_085:0911c26": "地。作夫人在地獄受苦之事。或云看夫人吞",
    "T53n2122_085:0911c27": "熱鐵丸。開口咽之。口赤腹熱如火。或云看夫",
    "T53n2122_085:0911c28": "人受鐵犁耕舌吐舌二三尺餘。或云看夫",
    "T53n2122_085:0911c29": "人受鐵床苦。身體紅赤熱氣如火。如是變現",
    "T53n2122_085:0912a01": "種種苦痛之相已。然後蘇惺。復說見夫人",
    "T53n2122_085:0912a02": "父誡&#x52C5;之事。復說見婆羅門教誦經。意夫人",
    "T53n2122_085:0912a03": "得出地獄上昇天報。此婢即為家內正坐而",
    "T53n2122_085:0912a04": "誦。文文句句皆作梵音。聲氣清亮令人樂聞。",
    "T53n2122_085:0912a05": "室家大小見此善惡靈驗。罕所未聞。夫人男",
    "T53n2122_085:0912a06": "女大小五體自撲。號哭哀慟。逾痛初亡。道",
    "T53n2122_085:0912a07": "俗郡官聞者皆勸。易心歸信齋戒不絕。麟德",
    "T53n2122_085:0912a08": "元年有西域四婆羅門。來獻佛束頂骨。因親",
    "T53n2122_085:0912a09": "眷屬將軍薜仁軌家內設齋。諸親聚集。諸官",
    "T53n2122_085:0912a10": "人共議云。此婢雖誦得梵經。某等皆不別之。",
    "T53n2122_085:0912a11": "故邀屈請得此四婆羅門。至將軍舍齋。復喚",
    "T53n2122_085:0912a12": "得此婢。不語四僧云在地獄中誦得。但誑",
    "T53n2122_085:0912a13": "云別有婆羅門誦得此三部經。密試虛實。即",
    "T53n2122_085:0912a14": "對西僧令婢誦之。且誦金剛般若訖。此四",
    "T53n2122_085:0912a15": "婆羅門一時皆起合掌怪歎希奇未曾有也。",
    "T53n2122_085:0912a16": "何因漢人能得如此。更為藥師法華訖。彌",
    "T53n2122_085:0912a17": "加歡喜恭敬如師。即譯語傳云。此女何因得",
    "T53n2122_085:0912a18": "如此善巧音詞。文句典正經熟不錯。吾西域",
    "T53n2122_085:0912a19": "善能誦者。未能如是。此非凡人能得如此。諸",
    "T53n2122_085:0912a20": "官人等始為說實。西僧泣淚非是聖力冥加。",
    "T53n2122_085:0912a21": "豈能如是言詞典正。諸官道俗見者悲歎。深",
    "T53n2122_085:0912a22": "信佛法不敢輕慢。將軍因見此事。奏上聞徹",
    "T53n2122_085:0912a23": "皇帝。&#x52C5;語百官。信知佛法眾聖之上冥祐所",
    "T53n2122_085:0912a24": "資。孰不能信。百官拜謝慶所未聞。良由三",
    "T53n2122_085:0912a25": "寶景福恩重慈蔭四生。非臣下愚所能籌度。",
    "T53n2122_085:0912a26": "聖凡受益。豈得不信(崔大夫亦麟德二年亡宅在西京宮城東翼善坊西門大巷南",
    "T53n2122_085:0912a27": "壁上道至其家見婢誦經具說如是也)。◎"
}