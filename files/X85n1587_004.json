{
    "X85n1587_004:0019c03": "正源略集卷第四",
    "X85n1587_004:0019c05": "維揚嗣祖沙門(寶輪際源高旻了貞)輯",
    "X85n1587_004:0019c07": "天台國清 達珍 編",
    "X85n1587_004:0019c08": "南嶽下三十五世",
    "X85n1587_004:0019c09": "林&#x81EF;豫禪師法嗣(二人)",
    "X85n1587_004:0019c10": "天壽謐融元禪師[0019c10] 首參博山。看狗子無佛性話。有省。",
    "X85n1587_004:0019c11": "次參林&#x81EF;豫於夾山印記 上堂。教中道。不應取法。",
    "X85n1587_004:0019c12": "不應取非法。豎拂子曰。者箇是法。那箇是非法。擊拂",
    "X85n1587_004:0019c13": "子曰。者箇是非法。那箇是法。大眾。還有不落是非者",
    "X85n1587_004:0019c14": "麼。良久曰。汝等比丘。知我說法。擲拂子下座。",
    "X85n1587_004:0019c15": "潤州夾山蘧夫一禪師[0019c15] 宜章李氏子。年十八。投萬松",
    "X85n1587_004:0019c16": "出家。初謁憨山清於曹溪。看萬法歸一話。三年不會。",
    "X85n1587_004:0019c17": "次扣天童悟。棒下有省。後見夾山豫。豫問。甚處來。師",
    "X85n1587_004:0019c18": "曰。浙中。豫&#x7AEA;起拂子曰。還收得者箇麼。師曰。阿誰不",
    "X85n1587_004:0019c19": "具。豫曰。試呈似老僧看。師拂袖便出。未幾。命主石湫。",
    "X85n1587_004:0019c20": "次遷楚之九&#x5CEF;。復主夾山 示眾。山上鯉魚。海底蓬",
    "X85n1587_004:0019c21": "塵。舌頭無骨。眼裏有筋。驀&#x7AEA;竹篦曰。國一欽禪師來",
    "X85n1587_004:0019c22": "也。眼裏有筋的。請出相見。良久曰。本欲期君重話會。",
    "X85n1587_004:0019c23": "誰知覿面不相親。塔於澧陽之大同。",
    "X85n1587_004:0019c24": "箬菴問禪師法嗣(十四人)",
    "X85n1587_004:0020a01": "潭州瀏陽黃曇曉菴昱禪師[0020a01] 龍丘葉氏子。幼喪父。母",
    "X85n1587_004:0020a02": "程氏。撫育成立。因閱六祖壇經。知有宗門事。年十九",
    "X85n1587_004:0020a03": "辭母。投天台肇心祝髮。秉戒天童。參箬菴問於南澗。",
    "X85n1587_004:0020a04": "入室每遭棒喝。不能領旨。立誓以悟為期。一夕獨坐。",
    "X85n1587_004:0020a05": "忽然頓豁。乃辭問出山。廬居養母。及母終。仍歸南澗",
    "X85n1587_004:0020a06": "首眾。問欲以院務及之。師遠遁江右之武功山。至甲",
    "X85n1587_004:0020a07": "午秋。始繼席南澗。晚參。盡大地是自己。坐殺千千萬",
    "X85n1587_004:0020a08": "萬。盡大地不是自己。走殺千千萬萬。衲僧家。踏翻窠",
    "X85n1587_004:0020a09": "臼。別立生涯。逢佛殺佛。逢祖殺祖。說甚麼湘南潭北",
    "X85n1587_004:0020a10": "驢事馬事。行便行。坐便坐。修證不無。但莫染污。驀喝",
    "X85n1587_004:0020a11": "曰。依稀似曲纔堪聽。又被風吹別調中 頌殃崛托",
    "X85n1587_004:0020a12": "&#x76CB;話。師曠之聰不以耳。張儀之辯不以舌。接響承&#x8657;",
    "X85n1587_004:0020a13": "萬萬千。黃面瞿曇空叫屈。師三會說法。挈要提綱。凜",
    "X85n1587_004:0020a14": "然風化。康&#x7188;乙丑夏。囑以後事。奄然脫去。壽七十九。",
    "X85n1587_004:0020a15": "臘五十。塔於黃曇妙高&#x5CEF;。有語錄行世。",
    "X85n1587_004:0020a16": "黃梅五祖千仞岡禪師[0020a16] 明州王氏子。弱冠。禮雪嶠信",
    "X85n1587_004:0020a17": "斷髮。受具天童。看無字話。有省。偈曰。狗子無佛性。莫",
    "X85n1587_004:0020a18": "道說得好。閨女學做媒。自身也難保。後往夾山。見箬",
    "X85n1587_004:0020a19": "菴問。舉高&#x5CEF;枕子因緣。言下大徹。呈頌曰。久憶并州",
    "X85n1587_004:0020a20": "是故鄉。而今身已到咸陽。若教忘&#x5374;來時路。不是愁",
    "X85n1587_004:0020a21": "人也斷腸。問擊節稱賞。命師分座。出世潤之金山。鄂",
    "X85n1587_004:0020a22": "之黃龍。舒之浮度。陞座。春色闌珊三月天。數聲啼鳥",
    "X85n1587_004:0020a23": "落花前。荷因有熱先擎蓋。柳為無寒漸脫綿。處處勸",
    "X85n1587_004:0020a24": "&#x754A;&#x69D1;子熟。家家繰繭竹籬&#x70DF;。分明好箇神仙訣。父子",
    "X85n1587_004:0020b01": "雖親不可傳 僧問。牛頭未見四祖時如何。師云。花",
    "X85n1587_004:0020b02": "開蝶滿枝。曰見後如何。師云。樹倒猢猻散 黃梅祖",
    "X85n1587_004:0020b03": "殿拈香。&#x9262;衣漫與俗家兒。骨董渾身欲付誰。看取東",
    "X85n1587_004:0020b04": "山山上水。承恩端在逆流時 陞座。鴉鳴鴉鴉。鵲噪",
    "X85n1587_004:0020b05": "鵲鵲。婆餅鳴婆餅。姑惡鳴姑惡。記取枝頭一一鳥。何",
    "X85n1587_004:0020b06": "聲不是自家音。師于康熙丙午六月示疾。乃貽書。命",
    "X85n1587_004:0020b07": "大乾明公繼席。再訂以次春二月行期。至是月十七。",
    "X85n1587_004:0020b08": "會晦山顯公問疾。師囑以後事。至二十未刻。陞座。乃",
    "X85n1587_004:0020b09": "問。眾集否。曰集。又問。晦公在否。曰在。遂端坐而逝。壽",
    "X85n1587_004:0020b10": "五十五。臘二十四。塔於東山演祖之右。",
    "X85n1587_004:0020b11": "淮安淨居汝風杲禪師[0020b11] 吳門張氏子。依中&#x5CEF;蒼雪法",
    "X85n1587_004:0020b12": "師受業。首參天童悟。值陞座。眾環視。悟一唾。便下座。",
    "X85n1587_004:0020b13": "師脫然領旨。乃扣箬菴問於夾山。問舉風穴見南院",
    "X85n1587_004:0020b14": "一棒因緣命頌。師曰。師資合處芥投鍼。嶽未為高海",
    "X85n1587_004:0020b15": "未深。看取作家罏&#x97B4;在。能消躍冶不祥金。問曰。此則",
    "X85n1587_004:0020b16": "因緣。二十年來。罕有契其旨。今日始愜老僧意。遂舉",
    "X85n1587_004:0020b17": "西堂。後繼席南澗。上堂。&#x7AEA;起拂子曰。彩鳳舞丹霄。放",
    "X85n1587_004:0020b18": "下拂子曰。鐵蛇橫古路。復拈拂子。拂左右曰。翻天關。",
    "X85n1587_004:0020b19": "轉地軸。格外提持。目前包裹。突出無巴鼻。無可無不",
    "X85n1587_004:0020b20": "可。康熙戊午正月三日。師往鶴林。與天樹植公訣別",
    "X85n1587_004:0020b21": "曰。衰軀不久謝世。至期借重為我了&#x5374;。植曰。新年頭。",
    "X85n1587_004:0020b22": "何得說末後語。師曰。實非戲言。朽骨火後。祈颺大江。",
    "X85n1587_004:0020b23": "無違我願。由是相笑而別。至廿四巳刻。鄰菴火起。師",
    "X85n1587_004:0020b24": "整衣而坐。侍者曰。火猛已逼。和尚宜速出。師曰。吾時",
    "X85n1587_004:0020c01": "節至矣。者曰。和尚如是。某甲敢離左右。遂同證火光",
    "X85n1587_004:0020c02": "三昧。門人依命。葬骨於大江之龍門。有傳并語錄十",
    "X85n1587_004:0020c03": "卷。行世。",
    "X85n1587_004:0020c04": "杭州理安梅谷悅禪師[0020c04] 婁東曹氏子 上堂。一切聲",
    "X85n1587_004:0020c05": "是佛聲。二三千處管絃樓。一切色是佛色。四五百條",
    "X85n1587_004:0020c06": "花柳巷。聲色堆頭坐。聲色堆頭臥。佛子住此地。即是",
    "X85n1587_004:0020c07": "佛受用 上堂。道遠乎哉。觸事而真。刀不自割。金不",
    "X85n1587_004:0020c08": "博金。聖遠乎哉。體之則神。黃河九曲。水出崑崙。應如",
    "X85n1587_004:0020c09": "是知。如是見。如是信解。開口不在舌頭上。你向甚處",
    "X85n1587_004:0020c10": "辯別。拍膝一下。到江吳地盡。隔岸越山多。師有列祖",
    "X85n1587_004:0020c11": "提綱。正宗語錄。行世。",
    "X85n1587_004:0020c12": "松江金澤頤浩子山如禪師[0020c12] 吳門真豐里人。幼喪母。",
    "X85n1587_004:0020c13": "年十七。因村坊演劇。見目犍連事。即慨然曰。吾欲報",
    "X85n1587_004:0020c14": "母。何讓佛祖。遂棄聘室。至堯&#x5CEF;。禮西&#x8109;老宿落髮。參",
    "X85n1587_004:0020c15": "夾山豫。令看無字話。聞鐘聲有省。後謁箬菴問於南",
    "X85n1587_004:0020c16": "澗。澗垂問。師下語不契。輒被麾斥。師方出。至殿廡。忽",
    "X85n1587_004:0020c17": "通身汗下。洞徹玄微。亟趨入室。澗即約住曰。不是不",
    "X85n1587_004:0020c18": "是。師喝曰。這老漢又來相瞞那。於是機鋒迅捷。執侍",
    "X85n1587_004:0020c19": "八載。始獲印記。出住華嚴廣福。繼席南澗堯&#x5CEF;夾山",
    "X85n1587_004:0020c20": "諸剎 晚參。天寒人寒。事無兩般。滴水滴凍。死蛇活",
    "X85n1587_004:0020c21": "弄。空寥寥實嚗嚗。無位真人難躲縮。嘉州大象忽懷",
    "X85n1587_004:0020c22": "胎。陝府鐵牛夜脫&#x6BBB;。漫承當。休卜度。令人常想老巖",
    "X85n1587_004:0020c23": "頭。&#x922F;斧拈來撒壁角。喝一喝。",
    "X85n1587_004:0020c24": "瑞州黃檗一菴月禪師[0020c24] 廣陵崇川涂氏子。初叩天童",
    "X85n1587_004:0021a01": "悟。棒下有省。辭悟入匡山。刀&#x754A;火種者數年。聞林&#x81EF;",
    "X85n1587_004:0021a02": "豫唱道夾山。師往謁。即舉西堂。豫順世時。箬菴問主",
    "X85n1587_004:0021a03": "喪。一日問舉無雲生嶺上有月落波心語。謂。此事祇",
    "X85n1587_004:0021a04": "須直下承當。原非別有。師深契旨要。問付以源流信",
    "X85n1587_004:0021a05": "物。歷住江上興國豫章黃檗 上堂。金剛圈。栗棘蓬",
    "X85n1587_004:0021a06": "吞底任他吞。跳底任他跳。跳得出也是好手。吞得下",
    "X85n1587_004:0021a07": "也是好口。一任折東籬補西壁。指北斗作南辰。山僧",
    "X85n1587_004:0021a08": "亦不妨袖手看他。良久曰。長江萬里拖銀練。自有人",
    "X85n1587_004:0021a09": "言短與長。",
    "X85n1587_004:0021a10": "蘄州廣教天章玉禪師[0021a10] 陞座。僧問。拈椎&#x7AEA;拂。早成",
    "X85n1587_004:0021a11": "鈍置。瞬目揚眉。落二落三。向未陞座前薦去。猶是鬼",
    "X85n1587_004:0021a12": "家活計。總不恁麼。也是無繩自繫。請問和尚。作麼生",
    "X85n1587_004:0021a13": "指示。師云。&#x5374;被闍黎奪&#x5374;鎗。進云。恁麼則白雲&#x5CEF;頂",
    "X85n1587_004:0021a14": "立。西河浪潑天。師云。百&#x894D;碎了也。僧便喝。師亦喝。進",
    "X85n1587_004:0021a15": "云。師喝某也喝。意作麼生。師便打。進云。意氣不從天",
    "X85n1587_004:0021a16": "地得。英雄豈藉四時催。師云。識甚好惡。迺云。春日炤",
    "X85n1587_004:0021a17": "高林。春香發幽谷。多少尋春人。偏向春邊逐。空生巖",
    "X85n1587_004:0021a18": "畔草如&#x70DF;。妙高&#x5CEF;頂錦似簇。大眾。見之不取。思之千",
    "X85n1587_004:0021a19": "里。若是大丈夫。據虎頭收虎尾。落落聲光振天地。如",
    "X85n1587_004:0021a20": "其未委。百花春至為誰開。卓拄杖一下。舉僧問大龍",
    "X85n1587_004:0021a21": "云。色身敗壞。如何是堅固法身。龍云。山花開似錦。澗",
    "X85n1587_004:0021a22": "水湛如藍。師揮拂子云。會麼。昨日是三十。今朝乃初",
    "X85n1587_004:0021a23": "一。展事投機知不知。野老愛閒&#x70DF;樹立。無限輪椎劈",
    "X85n1587_004:0021a24": "不開。古今空射轅門戟。擬不擬。如山屹。三更半夜過",
    "X85n1587_004:0021b01": "牢關。忠言不避風前泣。",
    "X85n1587_004:0021b02": "杭州錢塘理安天笠珍禪師[0021b02] 雲間陳氏第三子。父仲",
    "X85n1587_004:0021b03": "雍。母金氏。十八出家。行&#x811A;參南澗。澗示父母未生前",
    "X85n1587_004:0021b04": "話。疑不去心。圓具後。&#x5FA7;謁知識。過紹興東郭門外。逢",
    "X85n1587_004:0021b05": "殺犯人。血濺衲衣。打失本參。偈曰。活人頭落地。血濺",
    "X85n1587_004:0021b06": "死人衣。不知誰死活。斬斷未生疑。呈南澗。未獲許可。",
    "X85n1587_004:0021b07": "後依南澗過竹林。因僧錯會趙州勘破婆子話。南痛",
    "X85n1587_004:0021b08": "棒打出。復喚回云。與你說箇譬喻。你即是者僧。老僧",
    "X85n1587_004:0021b09": "即是趙州。拈起竹篦云。者便是婆子。那裏是勘破處。",
    "X85n1587_004:0021b10": "僧擬議。澗擲竹篦歸方丈。師在旁。不覺汗下。洞徹古",
    "X85n1587_004:0021b11": "今公案。師呈頌云。幾人不戰便成功。獨許南陽老臥",
    "X85n1587_004:0021b12": "龍。自借東風鏖赤壁。賺他血淚滿江紅。澗云。那裏是",
    "X85n1587_004:0021b13": "趙州勘破婆子處。師震威便喝。澗便打。師禮拜云。勘",
    "X85n1587_004:0021b14": "破了也。便出。後繼席南澗 上堂。抱&#x922F;斧居山。聞名",
    "X85n1587_004:0021b15": "不如見面。著卓鞋住院。見面不若聞名。事到如斯。抑",
    "X85n1587_004:0021b16": "不獲已。颺下&#x922F;斧子。脫&#x5374;破草鞋。展開驢&#x811A;。伸出佛",
    "X85n1587_004:0021b17": "手。菩提路上。扶起剎竿。廣濟道中。重開飯店。不蓄一",
    "X85n1587_004:0021b18": "粒米。不栽一莖菜。令一箇箇飽齁齁地。拈&#x5374;炙脂帽。",
    "X85n1587_004:0021b19": "卸&#x5374;鶻臭衫。作赤灑灑淨&#x8EB6;&#x8EB6;漢。若是具頂門眼。懸",
    "X85n1587_004:0021b20": "肘後符。呼喚不回顧。羅籠不肯住。望剎竿而走。見鞭",
    "X85n1587_004:0021b21": "影而行。山僧不妨瞻之仰之。即今還有恁麼人麼。驀",
    "X85n1587_004:0021b22": "卓拄杖云。設有。勘過了打 上堂。大通智勝佛。稽首",
    "X85n1587_004:0021b23": "乾矢橛。十劫坐道場。猴子繫枯樁。佛法不現前。心肝",
    "X85n1587_004:0021b24": "樹上懸。不得成佛道。泥神撫掌笑。此四句中。一句殺",
    "X85n1587_004:0021c01": "人刀。一句活人&#x5292;。一句殺活同時。一句殺活不同時。",
    "X85n1587_004:0021c02": "若檢得出。古佛在你&#x811A;底 晚參。大人&#x5CEF;頂無根樹。",
    "X85n1587_004:0021c03": "&#x5374;被賊子偷了去。幾多癡漢守枯樁。業識茫茫無本",
    "X85n1587_004:0021c04": "據。以拄杖一齊趁退。",
    "X85n1587_004:0021c05": "蘇州常熟勝法斯瑞法禪師[0021c05] 雲間上洋瞿氏子 上",
    "X85n1587_004:0021c06": "堂。有一句子。千聖不曾道著。有一妙機。列祖不能提",
    "X85n1587_004:0021c07": "起。若是伶俐衲僧。一舉更不再舉。山僧今日再舉去",
    "X85n1587_004:0021c08": "也。遂卓拄杖曰。箭過西天十萬里 示眾。十方無壁",
    "X85n1587_004:0021c09": "落。山前山後。縱煞馬廝。大地不曾藏。知得甕頭是糟",
    "X85n1587_004:0021c10": "是醬。天一生水。地二生火。俊傑禪流。規行矩武。以拄",
    "X85n1587_004:0021c11": "杖劃曰。是大人相。是不欺力 示眾。眾生被解障。菩",
    "X85n1587_004:0021c12": "薩未離覺。惟有住山翁。&#x80F7;中乾索索。不愁獨對聖僧。",
    "X85n1587_004:0021c13": "一任皮膚脫落。且道。脫落後如何。是我好兒郎。為我",
    "X85n1587_004:0021c14": "把木杓。",
    "X85n1587_004:0021c15": "潤州金山鐵舟海禪師[0021c15] 新安蔣氏子 開爐上堂。僧",
    "X85n1587_004:0021c16": "問。盡大地是火柴頭。和尚向甚麼處挑撥。師云。照顧",
    "X85n1587_004:0021c17": "眉毛。進云。輕輕一扇。烈焰飛騰。師云。四面誰敢入。進",
    "X85n1587_004:0021c18": "云。且道。火爐&#x6FF6;多少。師便打。問。天隆久不行此令。今",
    "X85n1587_004:0021c19": "日重逢事若何。師云。總是頑銅鈍鐵。進云。忽遇躍冶",
    "X85n1587_004:0021c20": "之金。又作麼生。師云。鉗放一邊。進云。恁麼則缺慈悲",
    "X85n1587_004:0021c21": "也。師便打。乃云。大地火柴頭。撥開飛烈焰。銅頭鐵額",
    "X85n1587_004:0021c22": "漢。精金能百煉。躍冶非種草。鉗來放一邊。你說缺慈",
    "X85n1587_004:0021c23": "悲。正是慈悲現。天隆久不行斯令。今日洪開顯八面。",
    "X85n1587_004:0021c24": "驀拈拄杖擲下。便下座 晚參。人天眾前。激揚箇事。",
    "X85n1587_004:0022a01": "也須是本分衲僧始得。若非本分衲僧。未免遭人怪",
    "X85n1587_004:0022a02": "笑。只如一味打潔淨毬子。抱不哭孩兒。不是逞俊。便",
    "X85n1587_004:0022a03": "是顢頇。有甚本分處。且道。如何是本分處。昨日風雷",
    "X85n1587_004:0022a04": "起山嶽。今朝和氣滿江天 陞座。達磨不會禪。特地",
    "X85n1587_004:0022a05": "泛海來。二祖苦言詮。&#x5374;覓安心去。透徹本地風光。有",
    "X85n1587_004:0022a06": "甚身纏瘋恙。一任自逍遙。縱橫誰縛汝。栽松能應記。",
    "X85n1587_004:0022a07": "黃梅續法系。放下新州柴擔。真誠負石春米。喚作一",
    "X85n1587_004:0022a08": "物即不中。打車打牛須自體。南嶽出馬駒。神影踏千",
    "X85n1587_004:0022a09": "里。一喝三日聾。不覺便吐舌。棒下忽翻身。慣作白拈",
    "X85n1587_004:0022a10": "賊。兒孫遍天下。有誰能測得。須是嫡骨兒孫。驅耕夫",
    "X85n1587_004:0022a11": "牛。奪饑人食的好手&#x811A;。方可與他話會。驀拈拄杖卓",
    "X85n1587_004:0022a12": "一卓。喝一喝 晚參。但得一萬事畢。達磨大師家風",
    "X85n1587_004:0022a13": "密。阿呵呵。識不識。惟有神光斷臂時。滿天飛雪深三",
    "X85n1587_004:0022a14": "尺。須知是那苦心人。始信眉橫與鼻直。環山有箇廖",
    "X85n1587_004:0022a15": "鬍子。半夜穿靴水上立。揚聲大叫君自知。明早又是",
    "X85n1587_004:0022a16": "臘月一。莫教三十夜到來。雙眼依然黑漆漆 晚參。",
    "X85n1587_004:0022a17": "一僧出禮拜。師便打。僧便喝。師云好喝。進云。莫作喝",
    "X85n1587_004:0022a18": "會好。師云。將謂金牙作。進云。不勞再勘。師云。你無拄",
    "X85n1587_004:0022a19": "杖子。奪&#x5374;你拄杖子時如何。僧擬議。師便打。乃云。諸",
    "X85n1587_004:0022a20": "兄弟。還有為者僧通箇消息者麼。眾無語。師云。諸兄",
    "X85n1587_004:0022a21": "弟。既是吝慈。山僧不惜口業。放一線道去也。以拄杖",
    "X85n1587_004:0022a22": "卓一卓。向者裏會去。猶是鈍鳥棲蘆。多見兄弟們。每",
    "X85n1587_004:0022a23": "每臨機下一喝。頓一足。打一圓相。拂袖便行。及至挨",
    "X85n1587_004:0022a24": "拶將來。依舊木雕泥塑。堪作何用。須是竿頭進步始",
    "X85n1587_004:0022b01": "得。豈不見。蓮花&#x5CEF;菴主。凡見僧來。拈拄杖卓一卓云。",
    "X85n1587_004:0022b02": "古人到者裏。為甚不肯住。二十年來。舉似於人。雖有",
    "X85n1587_004:0022b03": "下語。總不相契。後自代云。只為途路不得力。又云。畢",
    "X85n1587_004:0022b04": "竟如何。以拄杖架肩上云。楖栗橫擔不顧人。直入千",
    "X85n1587_004:0022b05": "&#x5CEF;萬&#x5CEF;去。還委麼。拽拄杖下座 謝兩序上堂。人天",
    "X85n1587_004:0022b06": "眼目。靈樹符合。一大藏教。是箇切&#x811A;。興化打克賓。瘥",
    "X85n1587_004:0022b07": "病驢駝藥。英靈衲僧。不撥自轉。聽闌&#x9DC4;鼓翅。看茶銚",
    "X85n1587_004:0022b08": "[跳-兆+孛]跳。雖則金聲玉振。未免平地骨堆。金山門下。稍可",
    "X85n1587_004:0022b09": "&#x9834;脫。留雲臺榭孤風峻。曉堂樓閣足知音 上堂。祖",
    "X85n1587_004:0022b10": "師門下。只貴痛快。向未舉已前。一肩擔荷。若停機佇",
    "X85n1587_004:0022b11": "思。了沒交涉。豈不見。德山老漢。在吹紙燭處。徹見源",
    "X85n1587_004:0022b12": "底。遂焚青龍疏鈔云。窮諸玄辯。若一毫置於太&#x8657;。竭",
    "X85n1587_004:0022b13": "世樞機。似一滴投於巨壑。拽條楖栗。湖海橫行。復顧",
    "X85n1587_004:0022b14": "視左右云。有麼有麼。摩霄俊鶻。便合乘時。止濼困魚。",
    "X85n1587_004:0022b15": "徒勞激浪 問。牛頭未見四祖時。為甚百鳥銜花。師",
    "X85n1587_004:0022b16": "云。只在此山中。進云。見後為甚不銜。師云。雲深不知",
    "X85n1587_004:0022b17": "處。進云。牛頭畢竟在甚麼處。師云。天共白雲曉。水和",
    "X85n1587_004:0022b18": "明月流。師生於萬歷己酉十月二十九日。示寂於康",
    "X85n1587_004:0022b19": "熙癸亥五月三日。塔建五&#x5CEF;之陰。",
    "X85n1587_004:0022b20": "南澗理安濟水洸禪師[0022b20] 據室。從上古德。盡向者裏。",
    "X85n1587_004:0022b21": "造瞞天罪過。將大秤大尺。欺一切人。新長老甚是公",
    "X85n1587_004:0022b22": "平。你有半觔。還你八兩。你有十尺。還你一丈 上堂",
    "X85n1587_004:0022b23": "云。&#x5CEF;巒毓秀。溪水瀠迴。古木扶&#x758E;。殿堂洞啟。秘密寶",
    "X85n1587_004:0022b24": "藏。八字打開。祖父田園。四至分曉。只要箇漢親到地",
    "X85n1587_004:0022c01": "頭一回。便見伏虎高蹤。未泯先師弘範森羅。可謂法",
    "X85n1587_004:0022c02": "法不隱藏。古今常堂堂。雖然恁麼。不免再舉箇舊話。",
    "X85n1587_004:0022c03": "僧問九&#x5CEF;。承聞和尚親見延壽。是否。&#x5CEF;云。山前麥熟",
    "X85n1587_004:0022c04": "也未。師云。者老漢。通身是刃。爭奈罕遇其人。致令勞",
    "X85n1587_004:0022c05": "而無功。今日者裏。有問承聞和尚親見石磬是否。山",
    "X85n1587_004:0022c06": "僧劈脊便棒。他若道且莫盲加瞎棒。更與連棒趁出。",
    "X85n1587_004:0022c07": "何故。一不做。二不休 元旦上堂。問。如來禪祖師機。",
    "X85n1587_004:0022c08": "一總拈過。請和尚道應時及節句。師云。闍黎白椎。進",
    "X85n1587_004:0022c09": "云。祇如威音不先。彌勒不後。中間是誰。師云。高著眼。",
    "X85n1587_004:0022c10": "進云。與麼則慶讚有分。師云。禮拜著。乃云。五更起來。",
    "X85n1587_004:0022c11": "忙忙碌碌。禮拜燒香。念誦祈禱。合山大眾雲集。互相",
    "X85n1587_004:0022c12": "慶賀新正。可曾與無位真人慶賀也未。若也未曾。山",
    "X85n1587_004:0022c13": "僧為諸人。念補缺真言去也。遂顧左右。下座 解制",
    "X85n1587_004:0022c14": "上堂。十月十五一句子。莫道我瞞你。九十日兩手分",
    "X85n1587_004:0022c15": "付了也。有般眼目未辨東西底。便問。是那一句。是者",
    "X85n1587_004:0022c16": "般底。我也沒有拄杖打他。但與他一緉破草鞋。便下",
    "X85n1587_004:0022c17": "座。觀音誕日上堂。春風笑花柳。&#x5FA7;界獅子吼。欲入三",
    "X85n1587_004:0022c18": "摩地。面南看北斗。看看。觀世音菩薩來也。&#x64E1;&#x811A;云。展",
    "X85n1587_004:0022c19": "驢&#x811A;。舉手云。舒佛手。明眼衲僧莫亂走。復顧眾云。信",
    "X85n1587_004:0022c20": "得及麼。未出錢塘門。為汝說了也。下座。",
    "X85n1587_004:0022c21": "邱山雪谷古石藏禪師[0022c21] 示眾。觸目儼然。因何不薦。眨",
    "X85n1587_004:0022c22": "得眼來。風過別院。鵲巢定風柴。鶻眼衲僧試辨看。",
    "X85n1587_004:0022c23": "杭州理安六吉謙禪師[0022c23] 蕭山汪氏子 晚參。秋風生",
    "X85n1587_004:0022c24": "夜&#x51C9;。壞壁鳴寒螿。的的祖師意。明明不覆藏。雖然如",
    "X85n1587_004:0023a01": "是。切忌認奴作郎 晚參。老僧口訥。猶如木橛。三五",
    "X85n1587_004:0023a02": "不參。朔望不說。大眾上來。不須饒舌。何故。心不負人。",
    "X85n1587_004:0023a03": "面無慚色。",
    "X85n1587_004:0023a04": "蘇州常熟勝法雲&#x5CEF;授禪師[0023a04] 早參。以手向前指云。",
    "X85n1587_004:0023a05": "者一片地。待來多時也。因甚無人搆去。眾擬議。以竹",
    "X85n1587_004:0023a06": "篦旋風打散。師行履&#x6C37;操。凡學者來參。皆隨機接待。",
    "X85n1587_004:0023a07": "不厭不倦。臨終豫知報盡。坐化。",
    "X85n1587_004:0023a08": "山茨際禪師法嗣(五人)",
    "X85n1587_004:0023a09": "潭州石霜爾瞻尊禪師[0023a09] 明州唐氏子。六歲。知信佛乘",
    "X85n1587_004:0023a10": "求出家。父母不允。越年。從福泉圓明老宿受業。歷參",
    "X85n1587_004:0023a11": "天童顯聖。後謁山茨際於東明。言下頓豁。隨上南嶽。",
    "X85n1587_004:0023a12": "誅茆綠蘿。一夕圍罏。際舉僧問夾山。撥塵見佛時如",
    "X85n1587_004:0023a13": "何。山曰。直須揮&#x5292;。若不揮&#x5292;。漁父棲巢。汝作麼生會。",
    "X85n1587_004:0023a14": "師曰。太費力生。際曰。是夾山費力。者僧費力。師曰。任",
    "X85n1587_004:0023a15": "和尚分別。際曰。情知汝會者話不得。師起身便出。後",
    "X85n1587_004:0023a16": "辭出山。際以偈授師。其略曰。鄭重堅操志。慧命賴持",
    "X85n1587_004:0023a17": "傳。未幾。開法石霜 上堂。未離兜率。版齒生毛。已降",
    "X85n1587_004:0023a18": "王宮。&#x811A;不點地。未出母胎。蠅子放卵。度人已畢。銕作",
    "X85n1587_004:0023a19": "面皮。釋迦老子。從久遠劫來。一片廣大婆心。被石霜",
    "X85n1587_004:0023a20": "一時華劈了也。眾中有不甘底。出來如何若何。山僧",
    "X85n1587_004:0023a21": "一不作。二不休。有麼。&#x64D5;取詩書歸舊隱。埜花啼鳥一",
    "X85n1587_004:0023a22": "般春 示眾。以拄杖橫曰。黃鶴樓前吹玉笛。江城五",
    "X85n1587_004:0023a23": "月落梅花。諸人聞麼。若道不聞。山僧今日未遇人在。",
    "X85n1587_004:0023a24": "擲拄杖下座。康&#x7188;癸卯九月朔日。師作書遣使。囑曉",
    "X85n1587_004:0023b01": "菴昱公。面托後事。昱不信。令使歸。師曰。昱兄。以山僧",
    "X85n1587_004:0023b02": "為妄語。大眾。今晚莫睡。聚話終夕。至天明。高聲召眾",
    "X85n1587_004:0023b03": "曰。老僧別矣。便坐脫。入龕一七未掩。顏貌如生。昱趨",
    "X85n1587_004:0023b04": "拜淚下曰。吾兄再來人也。塔建石霜圓祖之側。",
    "X85n1587_004:0023b05": "吉州安福臺山且菴芻禪師[0023b05] 上堂。不說有法。不說",
    "X85n1587_004:0023b06": "無法。諸人會麼。拈起少林無孔笛。順風吹又逆風吹",
    "X85n1587_004:0023b07": " 上堂。卓拄杖。喝一喝曰。山僧今日與麼提持。還有",
    "X85n1587_004:0023b08": "共相激揚者麼。僧便出。師便打。乃曰。臺山者裏。明如",
    "X85n1587_004:0023b09": "杲日。有時喝。有時棒。照用同行。殺人刀活人&#x5292;。應時",
    "X85n1587_004:0023b10": "拈出。復卓拄杖。喝一喝。鉗錘不動火星飛。眨上眉毛",
    "X85n1587_004:0023b11": "隔遼海。",
    "X85n1587_004:0023b12": "邵陵金&#x5CEF;紫雲密巖剛禪師[0023b12] 茶陵蕭氏子 上堂。問。",
    "X85n1587_004:0023b13": "祖意教意。是同是別。師云。一尺青天蓋尺地。乃曰。機",
    "X85n1587_004:0023b14": "先薦得。落二落三。句下承當。錯七錯八。縱饒得到奔",
    "X85n1587_004:0023b15": "流度刃。疾燄過風。信手拈來。&#x7FA3;機普利也。只是建化",
    "X85n1587_004:0023b16": "門中事。若到自己分中。也是日午打三更。雖然如是。",
    "X85n1587_004:0023b17": "只因梅雪落。又得顯風光。",
    "X85n1587_004:0023b18": "楚黃陂[山*廣]山玄慈謙禪師[0023b18] 上堂。機先一著。廓爾現",
    "X85n1587_004:0023b19": "前。正眼洞明。本無迷悟。孤峻處峭巍巍。平坦處活鱍",
    "X85n1587_004:0023b20": "鱍。佛祖莫能知。人天不可測。不假修證功。豈資解脫",
    "X85n1587_004:0023b21": "力。明明不覆藏。歷歷絕背向。包今括古。離見絕名。直",
    "X85n1587_004:0023b22": "下透徹本源。不須別處尋討。祇如透聲透色一句。作",
    "X85n1587_004:0023b23": "麼生道。一塵舉處全身現。&#x5FA7;界明明不覆藏。",
    "X85n1587_004:0023b24": "粵西全州香林宗玄旨禪師[0023b24] 除夕小參。世事匆匆。",
    "X85n1587_004:0023c01": "情緣碌碌。節換時移。光陰迅速。看看。又過一年。且喜",
    "X85n1587_004:0023c02": "林下衲僧。自無塵事勞攘。&#x5374;有溪山可樂。守道安貧。",
    "X85n1587_004:0023c03": "逍遙快活。任從村老燒錢。說甚烹牛納角。人人安帖",
    "X85n1587_004:0023c04": "家邦。箇箇甘休巖壑。雖然如是。也不可錯過時光。正",
    "X85n1587_004:0023c05": "當與麼時。應時及節一句。作麼生道。圍爐&#x7151;瀑消殘",
    "X85n1587_004:0023c06": "夜。也勝諸方五味禪。",
    "X85n1587_004:0023c07": "松際授禪師法嗣",
    "X85n1587_004:0023c08": "潭州神鼎雲外行澤禪師[0023c08] 婺源汪氏子。年廿五脫白",
    "X85n1587_004:0023c09": "黃山。閱三載圓具。參天童悟。問。如何用心。得箇入處。",
    "X85n1587_004:0023c10": "悟曰。無心可用。是汝入處。師擬進語。悟便打。於是疑",
    "X85n1587_004:0023c11": "情頓發。一夕不覺倚柱失睡。忽聞開門聲有省。呈悟。",
    "X85n1587_004:0023c12": "悟為首肯。後依松際授於磬山。機鋒迅捷。應對無滯。",
    "X85n1587_004:0023c13": "授曰。汝進語都佳。住桶底未脫在。乃發憤力究。一日",
    "X85n1587_004:0023c14": "因風動簾幙墮地。撲簌作聲。忽然大悟。授始印可。出",
    "X85n1587_004:0023c15": "世蘄州老祖湘陰神鼎 上堂。會得也打。不會得也",
    "X85n1587_004:0023c16": "打。良久。喝一喝曰。&#x59F9;女已歸霄漢去。獃郎猶向火邊",
    "X85n1587_004:0023c17": "棲。僧問。文殊乃七佛之師。為甚麼作釋迦弟子。師曰。",
    "X85n1587_004:0023c18": "鐘樓上走馬。佛殿裏騎驢 問。和尚昔在磬山。得箇",
    "X85n1587_004:0023c19": "什麼。師曰。山僧愛嗔不愛喜。曰如今以何為人。師曰。",
    "X85n1587_004:0023c20": "&#x63D1;棒呼狗。曰恁麼則圓滿菩提無所得也。師曰。百草",
    "X85n1587_004:0023c21": "頭上薦取老僧。僧禮拜。師接機峻邁。手眼精明。室中",
    "X85n1587_004:0023c22": "嘗舉狗子無佛性話驗人。罕有契其機者。順治甲午。",
    "X85n1587_004:0023c23": "師書偈曰。是非海內展全機。多少時師盡皺眉。此日",
    "X85n1587_004:0023c24": "一言無可付。江南江北大家知。投筆端然而逝。全身",
    "X85n1587_004:0024a01": "塔於神鼎之右隴。語錄十五卷。附楞嚴方冊藏流通。",
    "X85n1587_004:0024a02": "大覺琇國師法嗣(十九人)",
    "X85n1587_004:0024a03": "湖州報恩退菴重禪師[0024a03] 高安彭氏子。幼喪母。隨父出",
    "X85n1587_004:0024a04": "家。參大覺得旨。呈拈花頌曰。倚天長&#x5292;露鋒鋩。拈出",
    "X85n1587_004:0024a05": "何人敢近旁。膽大飲光輕觸著。面門血濺好慚惶。覺",
    "X85n1587_004:0024a06": "可之 示眾。舉黃龍三關語。佛手驢&#x811A;與生緣。一箇",
    "X85n1587_004:0024a07": "錮&#x93F4;兩箇圈。漁父忙忙貪錦鯉。不知衣角水涓涓",
    "X85n1587_004:0024a08": " 晚參。賣&#x5374;劫初田地。兄弟同添十字。碎盡列祖沙盆。",
    "X85n1587_004:0024a09": "兒孫義斷真金。寸絲不挂的。卸下鳳袞龍章。寸草不",
    "X85n1587_004:0024a10": "生處。脹破驢胎馬腹。若在飯籮裏叫餓。火聚中畏寒。",
    "X85n1587_004:0024a11": "置而不論。饒伊牙如&#x5292;樹。口似血盆。慣向饑鷹爪下",
    "X85n1587_004:0024a12": "分餐。餓虎舌尖奪肉的英靈。要問你。去冬雪裏。轟箇",
    "X85n1587_004:0024a13": "凍雷。今年米作麼生價。滿盤傾不出。大地沒飢人。戊",
    "X85n1587_004:0024a14": "子閏四月廿八日。無病趺坐。說偈而化。塔于寺東大",
    "X85n1587_004:0024a15": "覺潭上。",
    "X85n1587_004:0024a16": "荊溪善權白松豐禪師[0024a16] 鞏氏子。山西平陽人也。年十",
    "X85n1587_004:0024a17": "六。從三元菴出家。納戒於普陀隱光律師。二十九。謁",
    "X85n1587_004:0024a18": "天童悟。扣以向上事。未幾。參報恩琇。問。盡大地是箇",
    "X85n1587_004:0024a19": "火坑。得何三昧。不被燒&#x5374;。師曰。金不博金。琇可之。後",
    "X85n1587_004:0024a20": "以伽黎授師。及琇退居大雄義母。命師繼席。次遷海",
    "X85n1587_004:0024a21": "會 上堂。圓機大用。觸處全彰。格外真宗。隨方顯露。",
    "X85n1587_004:0024a22": "所以道。在天成象。在地成形。在日月為照臨。在四時",
    "X85n1587_004:0024a23": "作寒暑。居谷盈谷。處坑滿坑。有情則動轉施為。無情",
    "X85n1587_004:0024a24": "則森羅顯煥。天人&#x7FA3;生類。皆承此恩力。且道。超&#x7FA3;拔",
    "X85n1587_004:0024b01": "萃。又作麼生道。漠漠水田飛白鷺。陰陰夏木囀黃鸝。",
    "X85n1587_004:0024b02": "師於萬歷壬子十月三十日生。康&#x7188;甲寅九月十九",
    "X85n1587_004:0024b03": "日示寂。世壽六十三。僧臘四十七。塔建海會寺側。有",
    "X85n1587_004:0024b04": "語錄若干卷。行世。",
    "X85n1587_004:0024b05": "南嶽高臺不退勇禪師[0024b05] 錢塘韓氏子。從界山衍雲披",
    "X85n1587_004:0024b06": "剃。隨全菴進禪師。上金車山。參大覺琇。令究未生前",
    "X85n1587_004:0024b07": "語。一日普請次。見僧荷空畚行。有省。次侍琇於方丈。",
    "X85n1587_004:0024b08": "琇問僧曰。轉山河大地歸自己則易。轉自己歸山河",
    "X85n1587_004:0024b09": "大地則難。如何會。師在旁。徹法源底。自此機用超絕。",
    "X85n1587_004:0024b10": "琇以衣拂授之。出世吳興法海。次住高臺 上堂。銅",
    "X85n1587_004:0024b11": "頭鐵額諸禪客。肘後橫懸奪命符。尚有火爐吞不下。",
    "X85n1587_004:0024b12": "&#x6C37;霜肝膽細磋磨。驀然南斗北翻身。赤縣神州火裏",
    "X85n1587_004:0024b13": "坐 小參。三間破屋通天眼。七尺烏藤抹太&#x8657;。要明",
    "X85n1587_004:0024b14": "臨濟三玄旨。荊棘林中舞柘枝。昨夜無位真人。倒騎",
    "X85n1587_004:0024b15": "三&#x811A;驢子。直上萬仞&#x5CEF;頭。欲與諸人通箇消息。卓拄",
    "X85n1587_004:0024b16": "杖下座 小參。老鴉嘴上挂油瓶。月落寒松著一驚。",
    "X85n1587_004:0024b17": "失口一聲連嘴落。逢人便叫兩三聲。且道。叫箇甚麼。",
    "X85n1587_004:0024b18": "驀喝一喝。下座 小參。醉臉夭桃舒笑口。垂腰衰柳",
    "X85n1587_004:0024b19": "展春眉。堪笑靈雲多浪蕩。驚落枝頭萬點紅。顧眾云。",
    "X85n1587_004:0024b20": "有恁麼見徹者麼。山僧如此舉話。八萬四千毫毛。盡",
    "X85n1587_004:0024b21": "皆拋向諸仁者懷抱裏去也。如或未然。但辦肯心。必",
    "X85n1587_004:0024b22": "不相賺 小參。少林面壁。白玉琢成西子骨。雪庭肘",
    "X85n1587_004:0024b23": "墮。黃金鑄就伍員心。六耳不同謀。一花開五葉。喝一",
    "X85n1587_004:0024b24": "喝下座 小參。赤肉團上。壁立萬仞。世尊摩竭。鼻祖",
    "X85n1587_004:0024c01": "嵩山。豈許九旬聚眾。畫地為牢。若有高鑑。山僧性命。",
    "X85n1587_004:0024c02": "早已不存。有麼有麼。如無。卓拄杖云。此令還是我行",
    "X85n1587_004:0024c03": " 小參。即心即佛。文殊著賊。非心非佛。普賢叫屈。不",
    "X85n1587_004:0024c04": "是心不是佛不是物。觀音菩薩摸著了。一箇毛頭大",
    "X85n1587_004:0024c05": "結。十字街頭。忽然撞著了。大肚子彌勒。放下布袋。呵",
    "X85n1587_004:0024c06": "呵大笑云。青天白日。為甚麼著賊 僧送茶至。師接",
    "X85n1587_004:0024c07": "得便掌。僧云。某甲過在甚麼處。師&#x7AEA;二指。僧擬議。師",
    "X85n1587_004:0024c08": "便打出。師示偈云。狗銜燈盞街前去。老鼠偷鹽咳嗽",
    "X85n1587_004:0024c09": "歸。露柱堂前驚破夢。開門雪裏放烏龜。順治乙未五",
    "X85n1587_004:0024c10": "月六日示疾。眾請遺偈。師接紙曰。信手拈來。一筆寫",
    "X85n1587_004:0024c11": "盡。都盧丟在大江東。擲筆而逝。壽三十九。僧臘一十",
    "X85n1587_004:0024c12": "有七。塔於江陰敔山。",
    "X85n1587_004:0024c13": "湖州報恩骨巖&#x5CEF;禪師[0024c13] 溫姓。上世山西懷仁縣人。遠",
    "X85n1587_004:0024c14": "祖大司馬祥卿。厥後遷浙之烏程。世以隱德著。師生",
    "X85n1587_004:0024c15": "有奇質。篤信佛乘。投陽山授和尚落髮。參報恩琇圓",
    "X85n1587_004:0024c16": "具。聞琇示眾云。但向父母未生前薦取。自然廣大圓",
    "X85n1587_004:0024c17": "滿。師於言下有省。一日琇問。如何是日中浩浩時作",
    "X85n1587_004:0024c18": "得主。師曰。真不掩偽。琇曰。如何是夜間睡夢時作得",
    "X85n1587_004:0024c19": "主。師曰。曲不藏直。琇曰。正睡著時。無夢無想無見無",
    "X85n1587_004:0024c20": "聞。主人公在什麼處。師答十數語。琇皆不肯。一日答",
    "X85n1587_004:0024c21": "曰。家無二主。琇曰。一箇驢子。繫在橛上。師即頓釋",
    "X85n1587_004:0024c22": " 上堂。蒼翠連天松蔭&#x6FF6;。桃枝紅並李枝白。西來祖意",
    "X85n1587_004:0024c23": "報君知。一二三四五六七。喝一喝 早參。放出南山",
    "X85n1587_004:0024c24": "鱉鼻蛇。&#x9F69;殺門前子湖狗。&#x7AEA;起秘魔巖下叉。打折俱",
    "X85n1587_004:0025a01": "胝手中指。設有箇衲僧出來道。長老合喫三十棒。&#x5374;",
    "X85n1587_004:0025a02": "也怪伊不得。師生萬歷己未正月初十。康&#x7188;丁丑六",
    "X85n1587_004:0025a03": "月二十六。&#x5FA7;巡各寮曰。老僧不復來矣。至晚。略示微",
    "X85n1587_004:0025a04": "疾。即索筆書偈。侍僧以為師食過飽。作辭推之。師曰。",
    "X85n1587_004:0025a05": "既不將來。他後不得謂吾無偈。遂不復語。越一日不",
    "X85n1587_004:0025a06": "起。眾請說法。師乃轉身。面壁而逝。世壽七十九。僧臘",
    "X85n1587_004:0025a07": "五十九。全身塔於本寺之左。有語錄。行世。",
    "X85n1587_004:0025a08": "湖州武康報恩棲雲行岳禪師[0025a08] 烏程沈氏子。世為望",
    "X85n1587_004:0025a09": "族。少補廩庠。始以居士身。參大覺老人於報恩。順治",
    "X85n1587_004:0025a10": "乙酉。投大覺披削。丁亥秋。事覺於淮北。乞食炊給之",
    "X85n1587_004:0025a11": "餘。覺力為錐劄。一日問覺。空索索地錦&#x8276;&#x8276;。錦&#x8276;&#x8276;",
    "X85n1587_004:0025a12": "地空索索時如何。覺云。待你到此境界。與汝道。師禮",
    "X85n1587_004:0025a13": "謝。覺云。者漢多時妄想。今日始斷。師有省。庚子春。侍",
    "X85n1587_004:0025a14": "覺應詔還山。入天台桐&#x6822;宮。草衣木食。習頭陀行者。",
    "X85n1587_004:0025a15": "三閱寒暑。癸卯春。覺命繼席報恩 晚參。彌勒真彌",
    "X85n1587_004:0025a16": "勒。起模畫樣。分身千百億。&#x63D1;目生花。時時示時人。郎",
    "X85n1587_004:0025a17": "當不少。時人自不識。略較些子。召大眾云。還有讚歎",
    "X85n1587_004:0025a18": "分也無。驀豎拂子。將此身心奉塵剎。是則名為報佛",
    "X85n1587_004:0025a19": "恩 晚參。入秋時節不相饒。西風吹雨池塘暮。古殿",
    "X85n1587_004:0025a20": "松陰宛轉開。鐘聲透過山前路。急回顧。是甚麼 晚",
    "X85n1587_004:0025a21": "參。臨濟大師道。一句具三玄。一玄具三要。汾陽大師",
    "X85n1587_004:0025a22": "道。三玄開正眼。一句破邪宗。所以參禪上士。投崖捨",
    "X85n1587_004:0025a23": "身。立雪斷臂。三千里外。撥草瞻風。二三十年。捍勞執",
    "X85n1587_004:0025a24": "役。祇求於一句下。發明心地。了畢大事。透脫一句。該",
    "X85n1587_004:0025b01": "攝三句。了達三句。纔明一句。僧問馬祖。如何是佛。即",
    "X85n1587_004:0025b02": "心即佛。僧問雲門。如何是佛。乾矢橛。僧問洞山。如何",
    "X85n1587_004:0025b03": "是佛。麻三觔。僧問風穴。如何是佛。杖林山下竹筋鞭。",
    "X85n1587_004:0025b04": "僧問首山。如何是佛。新婦騎驢阿家牽。歷代祖師。天",
    "X85n1587_004:0025b05": "下知識。出一令立一機。布縵天網子。垂四海玄&#x920E;。今",
    "X85n1587_004:0025b06": "日岳上座。亦有一句。布施大眾。春無三日晴 上堂。",
    "X85n1587_004:0025b07": "舉臨濟三度問佛法大意。及興化在大覺會下被打",
    "X85n1587_004:0025b08": "語畢。乃云。報恩今日不惜眉毛。一時頌出長壽石壁",
    "X85n1587_004:0025b09": "寺盧公一首詩。渴讀即不渴。飢讀即不飢。鯨吞海水",
    "X85n1587_004:0025b10": "盡。露出珊瑚枝。海神知貴不知價。留與人間光照夜",
    "X85n1587_004:0025b11": " 晚參。舉陸&#x4E98;大夫問南泉曰。肇法師。也甚奇怪。解",
    "X85n1587_004:0025b12": "道。天地與我同根。萬物與我一體。南泉指庭前牡丹",
    "X85n1587_004:0025b13": "曰。大夫。時人見此一株花。如夢相似。昭覺曰。陸&#x4E98;手",
    "X85n1587_004:0025b14": "攀金鎖。南泉八字打開。直得七珍八寶。並列目前。拈",
    "X85n1587_004:0025b15": "拂子云。天地一指。萬物一馬。通身是眼。分&#x758E;不下。師",
    "X85n1587_004:0025b16": "乃召大眾云。報恩。身騎梵天宮殿。穿過諸人髑髏。將",
    "X85n1587_004:0025b17": "山河大地。若草若木。情與無情。撒向諸人眼睛鼻孔",
    "X85n1587_004:0025b18": "裏。還知麼。連擊拂子。下座 康熙丙午冬十月二十",
    "X85n1587_004:0025b19": "七日。示寂於報恩方丈。世壽五十三。僧臘二十二。塔",
    "X85n1587_004:0025b20": "於寺之西塢。",
    "X85n1587_004:0025b21": "杭州圓照[茿-凡+ㄗ]溪森禪師[0025b21] 惠州博羅黎氏子。母夢白光",
    "X85n1587_004:0025b22": "入懷生師。眉宇俊秀。如鶴立&#x9DC4;&#x7FA3;。博&#x89A7;經史。寓目會",
    "X85n1587_004:0025b23": "心。甫念七歲棄家。從宗寶獨公削染。納戒。出參雲門",
    "X85n1587_004:0025b24": "信。問。紫燕繞華屋。梅子正香熟。如何是西來祖意。門",
    "X85n1587_004:0025c01": "曰。未曾聞著。師曰。恰似錯問。次參大覺琇於大雄。令",
    "X85n1587_004:0025c02": "頌本來面目。師即曰。苕溪屈曲水潺潺。萬疊關山一",
    "X85n1587_004:0025c03": "境閒。乍雨乍晴雲散後。滿天風月到人間。琇頷之。遂",
    "X85n1587_004:0025c04": "舉立僧。接機迅利。衲子響風。出住老祖。開龍溪法席",
    "X85n1587_004:0025c05": " 佛誕小參。從古相傳。釋迦佛今日降生。不知是否。",
    "X85n1587_004:0025c06": "說與諸仁撿點看。南康府裏星子縣。黃梅縣外義豐",
    "X85n1587_004:0025c07": "城。者便是森長老見處。良久云。知客在否。眾答在。復",
    "X85n1587_004:0025c08": "云。內外大眾。今早都念課誦麼。眾云。念。師便入臥室。",
    "X85n1587_004:0025c09": "順治己亥夏。琇應召還山 上語琇曰。和尚座下。有",
    "X85n1587_004:0025c10": "可語上首否。琇奏以師。且曰。彼骨硬。惟善遇之 陞",
    "X85n1587_004:0025c11": "座。放下布袋。快活無匹。閒看猢猻偷喫生鐵。阿呵呵。",
    "X85n1587_004:0025c12": "的的的。問甚生前面目。誰論梨花笑日。齋堂有粥有",
    "X85n1587_004:0025c13": "飯。禪和要喫便喫。喫即不無。飽後作麼生。夜行莫踏",
    "X85n1587_004:0025c14": "白。下座 晚參。萬法歸一。一歸何處。呵呵。學人也有",
    "X85n1587_004:0025c15": "趣。和尚也有趣。擊拂子下座 晚參。山門前得的。禪",
    "X85n1587_004:0025c16": "堂裏商量去。進到方丈。不必再舉。何也。天溪不肯辜",
    "X85n1587_004:0025c17": "負汝 室中晚參。問答畢。師乃云。阿逸多笑甚麼。蛇",
    "X85n1587_004:0025c18": "穿耗子窟。普化搖鈴過。嗚呼。小子&#x811A;板踏破。癢瘡近",
    "X85n1587_004:0025c19": "火血沾衣。傷鹽傷醋陳年貨。有人道。慈翁老。有茶請",
    "X85n1587_004:0025c20": "喫茶。無茶滾水好。咄。漢仙琴高騎赤鯉。羲之寫字換",
    "X85n1587_004:0025c21": "&#x9D5E;兒。良久云。歸堂去 黴天連雨。師落堂云。大眾。因",
    "X85n1587_004:0025c22": "甚麼迷癡許久不晴。眾無對。師曰。知之為知之。不知",
    "X85n1587_004:0025c23": "為不知。天上雷公叫。地下走蟛蜞。呵呵。好場熱&#x9599;。以",
    "X85n1587_004:0025c24": "拄杖畫云。湄。眾茫然。師喝曰。聾牛瞎驢。一齊打散",
    "X85n1587_004:0026a01": " 師問座主。金剛且止。喚什麼作經。主擬議。師便笑。主",
    "X85n1587_004:0026a02": "問。如何是經。師召云。法師。主應諾。師云。好箇座主。主",
    "X85n1587_004:0026a03": "指茶鐘云。者裏有趙州也無。師云。匙挑不上 師問",
    "X85n1587_004:0026a04": "柴頭。無根樹子。斫斷也未。頭無對。次早云。昨夜看無",
    "X85n1587_004:0026a05": "根樹子。聞鑼聲忽然斷去。師指花云。因甚麼喚作海",
    "X85n1587_004:0026a06": "棠。頭擬議。師便掌。陞座。&#x7AEA;拂云。一&#x7FA3;子上來。一&#x7FA3;子",
    "X85n1587_004:0026a07": "下去。殘夢五更鐘。落花三月雨。合掌低頭換步時。進",
    "X85n1587_004:0026a08": "前退後翻身處。有利有害。人無遠慮。歸到故鄉還似",
    "X85n1587_004:0026a09": "客。布穀催耕鳴別樹。叉手句可惜許。一切數句非數",
    "X85n1587_004:0026a10": "句。打一拂云。去 晚參。拂一拂曰。不到雄&#x5CEF;頂。那知",
    "X85n1587_004:0026a11": "竹徑深。樹古石形瘦。木落見山林。月照龍&#x56E6;底。乾坤",
    "X85n1587_004:0026a12": "點客心。復拂一拂。師於康熙丙辰六月二十七示眾",
    "X85n1587_004:0026a13": "曰。明年此日。能見我於別&#x5CEF;乎。眾罔測。至明年春。師",
    "X85n1587_004:0026a14": "謝事大雄。游武林吳山。見華巖幽僻。謂主人曰。吾欲",
    "X85n1587_004:0026a15": "於此。結一期緣。可乎。主人唯唯。至六月二十四。復謂",
    "X85n1587_004:0026a16": "主人曰。明日吾行矣。主人請曰。願留數日。候集諸子。",
    "X85n1587_004:0026a17": "何如。師曰。諾。至二十七。諸子四集。師沐浴更衣說偈。",
    "X85n1587_004:0026a18": "六十四年。七顛八倒。開口便罵人。無事尋煩惱。呵呵。",
    "X85n1587_004:0026a19": "總是一場好笑。復書封龕語云。[茿-凡+ㄗ]溪老[茿-凡+ㄗ]溪老。到者",
    "X85n1587_004:0026a20": "裏有什麼不了。咄封&#x5374;。遂擲筆含笑而化。時異香遠",
    "X85n1587_004:0026a21": "徹。緇素競奔。至七日掩龕。餘香猶烈。迎龕歸龍溪。塔",
    "X85n1587_004:0026a22": "於圓照之右&#x8107;焉。世壽六十四。僧臘三十六。九座道",
    "X85n1587_004:0026a23": "場。雍正間。追封明道正覺禪師。語錄賜入藏。",
    "X85n1587_004:0026a24": "湖州武康報恩美發淳禪師[0026a24] 福建延平熊氏子。首參",
    "X85n1587_004:0026b01": "壽昌謐覺浪盛。次參大覺。乞單入堂。覺懸牌垂問云。",
    "X85n1587_004:0026b02": "佛未出世時。道將一句來。師即抱牌入方丈云。和盤",
    "X85n1587_004:0026b03": "托出。覺云。山僧今日困。師禮拜。過一邊立。覺謂師曰。",
    "X85n1587_004:0026b04": "汝者一轉語。可作我維那。次日結夏。即命師綱維首",
    "X85n1587_004:0026b05": "眾。師自謂曰。若不克意來參。焉知有與麼事。所謂悟",
    "X85n1587_004:0026b06": "了不見人。十箇有五雙。杜撰記&#x8382;。後師為西堂。自此",
    "X85n1587_004:0026b07": "執侍左右。未嘗少間。覺一日以趙州勘婆。白雲入磨",
    "X85n1587_004:0026b08": "房勘五祖話。問師。凡下語。覺&#x8F19;詬罵不已。一日復舉",
    "X85n1587_004:0026b09": "問師曰。既是拈也拈得。頌也頌得。悟也有悟處。因甚",
    "X85n1587_004:0026b10": "&#x5374;道未在。師云。粉牌不著白。覺云。說也說得是。見也",
    "X85n1587_004:0026b11": "見得到。祇是未在。師究竟累日。忽見白雲五祖面目。",
    "X85n1587_004:0026b12": "遂舉似覺曰。者回謾某甲不得也。覺云。更與你三箇",
    "X85n1587_004:0026b13": "未在。師云。恩大難酬。便禮拜而退。辛丑春。師乞假。入",
    "X85n1587_004:0026b14": "閩&#x585F;親。度夏蚌坑。於經行次。忽憶百丈囑溈山。時節",
    "X85n1587_004:0026b15": "若至其理自彰之語。驀然打失布袋。始信大慧禪師",
    "X85n1587_004:0026b16": "云。大悟十八遍。小悟不記其數。非欺人語。出嶺舉似",
    "X85n1587_004:0026b17": "老人。老人云。所謂不住始覺。冥合本覺。參得涅槃堂",
    "X85n1587_004:0026b18": "裏禪。未能透徹此關。自利即得。為人則禍生。今時佛",
    "X85n1587_004:0026b19": "法。虀腐極矣。能透此關。是不易得 上堂。湘水龍淵",
    "X85n1587_004:0026b20": "浮玉山。廿年&#x6C37;雪侍師顏。無端推出成狼藉。滿面",
    "X85n1587_004:0026b21": "慚惶何處安。行淳雖親依老漢二十餘年。並不曾參",
    "X85n1587_004:0026b22": "老漢禪。亦不曾得老漢說話。祇是被老漢罵。得徹骨",
    "X85n1587_004:0026b23": "徹髓。身心頑了。一味瞌睡。佛法總未夢見。記得幾箇",
    "X85n1587_004:0026b24": "古人因緣。在肚皮裏安排。今日寶花王座上。闡揚佛",
    "X85n1587_004:0026c01": "祖宗猷。開換人天正眼。不意來到野&#x732B;洞口。打一箇",
    "X85n1587_004:0026c02": "噴嚏。都忘&#x5374;了。一字也想不起來。祇見金輪峻峭。萬",
    "X85n1587_004:0026c03": "象森羅。山青水碧。鵲噪蟲吟。秋風颯颯。秋雨蕭蕭。緇",
    "X85n1587_004:0026c04": "是緇。素是素。鐘是鐘聲。&#x76B7;是&#x76B7;響。一一現成。一一明",
    "X85n1587_004:0026c05": "妙。一一為諸兄發向上機。一一為諸兄轉大法輪。一",
    "X85n1587_004:0026c06": "一從自己胸襟流出。所謂我本無心。有所希求。今此",
    "X85n1587_004:0026c07": "無盡寶藏。自然而至。大眾。前是山門佛殿。後是方丈",
    "X85n1587_004:0026c08": "寢室。左是齋堂。右是禪堂。且道。無盡寶藏。在甚麼處。",
    "X85n1587_004:0026c09": "驀卓拄杖。下座 晚參。古佛心。千萬世只如今。祖師",
    "X85n1587_004:0026c10": "意。鍼眼魚吞鱉鼻蛇。牆壁瓦礫放光明。演說如來真",
    "X85n1587_004:0026c11": "妙諦。驀拈拄杖卓一卓。召大眾云。現前買賣。不離行",
    "X85n1587_004:0026c12": "市 晚參。十方無壁落。四面亦無門。浙西游東魯。梵",
    "X85n1587_004:0026c13": "語讀唐文。菖蒲溪火發。燒著帝釋眉毛。南海波斯。忍",
    "X85n1587_004:0026c14": "痛不禁。轟一箇霹靂。雨似盆傾。咄。我行荒草裏。汝又",
    "X85n1587_004:0026c15": "入深村。康熙十八年九月初。命所服衣履。散諸苦行。",
    "X85n1587_004:0026c16": "至重陽日。自書辭世偈。泊然而逝。世壽六十三。僧臘",
    "X85n1587_004:0026c17": "四十。停龕三日。肉髮猶煖。顏貌如生。以陶龕。塔全身",
    "X85n1587_004:0026c18": "於報恩寺後隴之左阜。",
    "X85n1587_004:0026c19": "報恩西堂寂菴行洽禪師[0026c19] 汝州光邑王氏子。孤苦絕",
    "X85n1587_004:0026c20": "塵。矢志萬行。到處陸沉眾中。尤行業純謹。後參大覺",
    "X85n1587_004:0026c21": "老人於報恩。覺示以未生前話。每徵詰。師無對。覺云。",
    "X85n1587_004:0026c22": "你恁麼參禪。水也消不得。師直得垂淚。同眾坐不臥",
    "X85n1587_004:0026c23": "七。覺問。恁麼物恁麼坐。師云。總沒交涉。覺便打。師無",
    "X85n1587_004:0026c24": "語。覺痛打一頓。中夜釋然。舉似覺。覺頷之。時年二十",
    "X85n1587_004:0027a01": "三。師因看病回。覺問。有氣死人。是你救活了。無氣死",
    "X85n1587_004:0027a02": "人。作麼生救。師指旁僧云。何不祇對和尚。覺云。他已",
    "X85n1587_004:0027a03": "喫我三十棒了。你自道。師云。和尚著甚死急。覺云。念",
    "X85n1587_004:0027a04": "汝看病辛苦。一日覺指楊梅問。一樣楊梅。因甚有紅",
    "X85n1587_004:0027a05": "有青。師云。和尚合取口。覺頷之。覺垂問。道通無礙。因",
    "X85n1587_004:0027a06": "甚一片竹&#x7255;關斷月。師云。和尚道甚麼。覺云。須是他",
    "X85n1587_004:0027a07": "喫得棒。覺問。紫羅帳裏撒珍珠。汝作麼生道。師云。拖",
    "X85n1587_004:0027a08": "泥帶水。覺云。向古廟裏。躲得過時如何。師云。吹毛用",
    "X85n1587_004:0027a09": "了急須磨。一日廟下同不退禪師行次。退驀將一毬",
    "X85n1587_004:0027a10": "擲師。師云。那裏得者箇來。退以毬便打。師大笑而去。",
    "X85n1587_004:0027a11": "至晚。入退寮。於桌上。畫云。午後底午後底。復作此",
    "X85n1587_004:0027a12": "[中-口+○]相去。作麼生作麼生。遂將毬子收過。退少間自外",
    "X85n1587_004:0027a13": "歸。亦書此云。賊賊把將來。令行者送至師寮。師將",
    "X85n1587_004:0027a14": "毬子付行者云。也是雪&#x5CEF;道底。退又書此○相云。幾",
    "X85n1587_004:0027a15": "人於此茫然。師云。直饒恁麼。也只是弄泥團漢。雖然。",
    "X85n1587_004:0027a16": "若人檢點得出。直須○○○。順治辛卯。示寂於大雄",
    "X85n1587_004:0027a17": "棲賢堂。師十七披緇。僧臘十五。世壽三十二。火化。齒",
    "X85n1587_004:0027a18": "牙不壞。色愈白澤。并骨石。與退菴禪師。合塔於報恩",
    "X85n1587_004:0027a19": "大覺璉禪師放生潭上。",
    "X85n1587_004:0027a20": "蘊荊行璧禪師[0027a20] 楚人。參大覺於崇福。真切體究。未嘗",
    "X85n1587_004:0027a21": "輕發躁露。後坐精進三。次日上方丈。謂覺曰。某有箇",
    "X85n1587_004:0027a22": "見處。覺曰。狗子因甚無佛性。師拳覺肋下云。一向在",
    "X85n1587_004:0027a23": "趙州處落節。今日要和尚處拔本。覺便推出。次日復",
    "X85n1587_004:0027a24": "上方丈。覺云。盡大地火發。得何三昧不被燒&#x5374;。師云。",
    "X85n1587_004:0027b01": "特來度夏。覺便喝。師呈偈云。圓似滿月圓。寬同太&#x8657;",
    "X85n1587_004:0027b02": "寬。歷劫無姓氏。從來絕躋攀。聖凡由此出。剎海任伊",
    "X85n1587_004:0027b03": "安。始終無變異。觸處善隨緣。覺云。還會適來一喝麼。",
    "X85n1587_004:0027b04": "師便出。師土木形骸。悟處&#x9834;脫。後竟不知所終。蓋若",
    "X85n1587_004:0027b05": "西山之流亞歟。",
    "X85n1587_004:0027b06": "杭州天目山全菴行進禪師[0027b06] 武林錢塘沈氏子。生數",
    "X85n1587_004:0027b07": "月而孤。年十二。母命投無諍寺隱松老宿出家。芟染",
    "X85n1587_004:0027b08": "後。思求出世正因。往參天童密老和尚。遂進具。嗣往",
    "X85n1587_004:0027b09": "報恩。參大覺琇。問。某甲生死不明。求和尚開示。覺曰。",
    "X85n1587_004:0027b10": "將生死來。與汝開示。師茫然。覺見師誠實。痛下針錐。",
    "X85n1587_004:0027b11": "師自恨障緣深厚。不能一撥便轉。覺北行。不退勇公",
    "X85n1587_004:0027b12": "綱維。見師工夫得力。當眾稱賞。師七終不得透徹。放",
    "X85n1587_004:0027b13": "聲大哭。次早。詣寮致謝。乃流淚不已。勇慰曰。和尚不",
    "X85n1587_004:0027b14": "在家。兄去親近理安和尚亦可。師曰。某在此親近和",
    "X85n1587_004:0027b15": "尚。十來年。如此不青不黃。有何面目。別去見人。者樁",
    "X85n1587_004:0027b16": "大事。必求吾兄為我了斷。某已辦得石米。欲上證果",
    "X85n1587_004:0027b17": "菴。討箇分曉。乞兄早晚提誨。勇大喜。即送師上山。研",
    "X85n1587_004:0027b18": "究一七有餘。忽地春風大作。打開門戶。師當下猛省。",
    "X85n1587_004:0027b19": "喜躍無量。時勇往雲覆菴。師即星夜越嶺相見。勇曰。",
    "X85n1587_004:0027b20": "全兄何得夜來。師云。某甲捉住了賊來出首。勇云。文",
    "X85n1587_004:0027b21": "殊為甚出女子定不得。師云莫謗文殊好。勇云。為甚",
    "X85n1587_004:0027b22": "罔明出得。師纔擬議。勇攙前云。喂咍。師茫然無對。值",
    "X85n1587_004:0027b23": "覺回大雄。趨往瞻禮。命充副寺。一日因禪者呈香嚴",
    "X85n1587_004:0027b24": "上樹頌觸著。向問勇公。此語咬嚼不破。自謂。此話不",
    "X85n1587_004:0027c01": "透。則從前發揮公案。皆未穩當。遂將拈頌稿。一時焚",
    "X85n1587_004:0027c02": "&#x5374;。辛卯。老人命師上天目。一夕諸兄弟同在老人室",
    "X85n1587_004:0027c03": "中。因舉上樹話。至虎頭問處。覺厲聲云。什麼虎頭上",
    "X85n1587_004:0027c04": "座。狗頭上座。師當下。礙膺之物。豁然蕩盡。遂當眾頌",
    "X85n1587_004:0027c05": "上樹話。覺大可之。後出世住興化極樂院。既而遷荊",
    "X85n1587_004:0027c06": "溪海會寺。庚申仲夏。應請主持天目。辛未春。復應請",
    "X85n1587_004:0027c07": "崇福 僧問。盡力道不得的句。誰是得者。師乂手云。",
    "X85n1587_004:0027c08": "慚愧。僧云。得後如何。師云。兩粥一飯。進云。忽遇出格",
    "X85n1587_004:0027c09": "人來。又如何相見。師云。打退&#x76B7; 僧問。大死底人&#x5374;",
    "X85n1587_004:0027c10": "活時如何。師云。只得一橛。進云。不許夜行。投明須到",
    "X85n1587_004:0027c11": "時如何。師云。此夜一輪滿。清光何處無 上堂。報化",
    "X85n1587_004:0027c12": "非真佛。亦非說法者。且阿那箇是法身佛。驀&#x7AEA;拂子",
    "X85n1587_004:0027c13": "云。赤骨[骨*歷]露堂堂。洗清天地一林霜。金烏曉映扶桑",
    "X85n1587_004:0027c14": "國。遍界全彰烜赫光。遂放下拂子。撥開&#x80F7;云。老僧有",
    "X85n1587_004:0027c15": "幾莖&#x8462;膽毛 示眾。舉香嚴上樹話。師云。孔明密排。",
    "X85n1587_004:0027c16": "休生傷杜景死。驚開八門陣圖。若非慣戰作家。自然",
    "X85n1587_004:0027c17": "遭困。還有知音者麼。不奮咬人獅子勇。吠叢逐塊幾",
    "X85n1587_004:0027c18": "時休。癸酉十一月初一日。師示寂於崇福關室。世壽",
    "X85n1587_004:0027c19": "八十三。僧臘六十四。全身塔於天目陽和&#x5CEF;之麓。",
    "X85n1587_004:0027c20": "宜興磬山雲居行嶺禪師[0027c20] 江右臨江楊氏子。聞天童",
    "X85n1587_004:0027c21": "密和尚旺化。往依之。繼參大覺老人於報恩。有一日",
    "X85n1587_004:0027c22": "不作一日不食之戒。司樵十載。克究己事。覺&#x39DE;為堂",
    "X85n1587_004:0027c23": "司。一日覺問。百丈被馬祖扭鼻有省。如何是他省處。",
    "X85n1587_004:0027c24": "師云。十字街頭遇父親。覺云。何不道打失鼻頭張大",
    "X85n1587_004:0028a01": "口。師云。有理不在高聲。覺云。掩&#x5374;拜單&#x807B;。師云。俊鷂",
    "X85n1587_004:0028a02": "撲天飛。覺云。又道有理不在高聲。覺又問。百丈云。即",
    "X85n1587_004:0028a03": "此用離此用。馬祖挂拂舊處。馬祖云。即此用離此用。",
    "X85n1587_004:0028a04": "百丈亦挂拂舊處。為甚馬祖&#x5374;與他一喝。師云。虎頭",
    "X85n1587_004:0028a05": "虎尾一時收。覺云。百丈已有省。解捲席解挂拂。如何",
    "X85n1587_004:0028a06": "又道於此三日耳聾。師云。不是箇中人不知。覺云。雪",
    "X85n1587_004:0028a07": "竇曰。大冶精金。應無變色。&#x807B;。師云。千&#x5CEF;勢到岳邊止。",
    "X85n1587_004:0028a08": "萬派聲歸海上消。覺云。張無盡。為甚不肯他。師云。情",
    "X85n1587_004:0028a09": "知他是箇俗人。覺云。大慧為甚&#x5374;肯無盡。師云。偶爾",
    "X85n1587_004:0028a10": "成文。覺云。你若作大慧時如何。師云。居士更須喫棒",
    "X85n1587_004:0028a11": "始得。覺云。我道。許他各具一隻眼。師禮拜。覺云。你作",
    "X85n1587_004:0028a12": "無盡時如何。師云。某甲今日耳聾。覺云。何不道下官",
    "X85n1587_004:0028a13": "造次。覺次日又問師。如何是就事藏鋒。師指几上硯",
    "X85n1587_004:0028a14": "云。者硯。盡大地人提不起。覺云。如何是就理藏鋒。師",
    "X85n1587_004:0028a15": "云。&#x8657;空裹大千。覺云。如何是理事俱藏鋒。師云。喚作",
    "X85n1587_004:0028a16": "&#x8657;空。&#x5374;是硯瓦。喚作硯瓦。&#x5374;是&#x8657;空。覺云。如何是不",
    "X85n1587_004:0028a17": "涉理事。師云。某甲不識得。覺打出。草堂老人示寂。覺",
    "X85n1587_004:0028a18": "哀毀遇禮。大眾亦封鍋閉&#x53A8;。覺垂示云。我作那吒太",
    "X85n1587_004:0028a19": "子時如何。師進云。樂則同歡。覺令開鍋。順治乙未秋。",
    "X85n1587_004:0028a20": "荊溪諸檀越。堅懇大覺老人。主持磬山。覺令師代為",
    "X85n1587_004:0028a21": "首眾。至年七十。覺始命陞座開堂。復贈偈曰。年臻七",
    "X85n1587_004:0028a22": "十始開堂。慣自將身入眾藏。今日寶花王座上。烏藤",
    "X85n1587_004:0028a23": "痛處好宣揚。僧問。洪鐘在架。隨扣隨應。未扣時。聲在",
    "X85n1587_004:0028a24": "甚麼處。師云。罕逢知音。進云。某何不聞。師云。怎怪得",
    "X85n1587_004:0028b01": "山僧。僧問。掀翻大海。抖擻&#x8657;空。因甚平地上&#x64E1;&#x811A;不",
    "X85n1587_004:0028b02": "起。師云。門裏出身易。身裏出門難。僧問。百尺竿頭如",
    "X85n1587_004:0028b03": "何進步。師云。速退速退。進云。退後如何。師云。不快漆",
    "X85n1587_004:0028b04": "桶。康熙丁巳春。眾請繼席天目。戊午歲大旱。明年春。",
    "X85n1587_004:0028b05": "持&#x76CB;姑蘇。復歸棲水。遂示寂。世壽八十有二。弟子迎",
    "X85n1587_004:0028b06": "龕。塔於磬山之壽藏。語錄十卷。行世。",
    "X85n1587_004:0028b07": "杭州良渚崇福濟芝行覺禪師[0028b07] 四明慈谿王氏子。幼",
    "X85n1587_004:0028b08": "孤苦。及長。每思世界廣&#x6FF6;。不知從何起止。一日偶經",
    "X85n1587_004:0028b09": "講寺。值演金剛般若。即猛念生死。決志出塵。時年二",
    "X85n1587_004:0028b10": "十有二。聞報恩和尚乃大善知識。遂投薙染。令參父",
    "X85n1587_004:0028b11": "母未生前話。一日入室。請益無夢無想無見無聞話。",
    "X85n1587_004:0028b12": "聲未絕。被覺連棒打出。師當下豁然。一日覺問。有句",
    "X85n1587_004:0028b13": "無句。如藤倚樹。汝如何會。師云。有水皆含月。無山不",
    "X85n1587_004:0028b14": "帶雲。覺云。樹倒藤枯。又作麼生。師云。狡兔移窠眠&#x5AF0;",
    "X85n1587_004:0028b15": "草。癡人猶自守枯樁。一日覺又問。趙州道。臺山婆子。",
    "X85n1587_004:0028b16": "為汝勘破了也。且道。有勘破無勘破。師云。有勘破。覺",
    "X85n1587_004:0028b17": "云。那裏是勘破處。師云。用盡自己心。笑破他人口。覺",
    "X85n1587_004:0028b18": "云。恁麼則趙州亦在裏許。師云。知即得。覺笑云。你還",
    "X85n1587_004:0028b19": "覺面皮重麼。師便鞠躬低首。覺云。山僧罪過。師作禮。",
    "X85n1587_004:0028b20": "覺頷之。乃結茆於前谿大聖庵。枕石鋤雲。瀟灑自適。",
    "X85n1587_004:0028b21": "大覺老人示寂。後師應請住崇福 僧參。師問云。你",
    "X85n1587_004:0028b22": "今日念普佛麼。曰念。師云。念佛的是誰。曰不會。師云。",
    "X85n1587_004:0028b23": "漱口去。僧問。不是心不是佛不是物。是箇甚麼。師云。",
    "X85n1587_004:0028b24": "拄杖長七尺。進云。不會。師云。扶過斷橋水。伴歸明月",
    "X85n1587_004:0028c01": "村 晚參。舉昔日大慧禪師云。徑山莊無寸土田。今",
    "X85n1587_004:0028c02": "夏隨宜結眾緣。慵論道懶談禪。拄杖挑來箇箇圓。不",
    "X85n1587_004:0028c03": "用息心除妄想。大家喫飯了&#x5647;眠。&#x5647;眠即不無。倘或",
    "X85n1587_004:0028c04": "夢中有人索飯錢。作麼生。依稀似曲才堪聽。又被風",
    "X85n1587_004:0028c05": "吹別調中。師云。徑山恁麼入草求人。不覺舌頭拖地。",
    "X85n1587_004:0028c06": "檢點將來。大似壓良為賤。崇福則不然。雄&#x5CEF;不置半",
    "X85n1587_004:0028c07": "分田。日給持盂助眾緣。也沒道也無禪。脫賺方來萬",
    "X85n1587_004:0028c08": "萬千。更有一般好笑處。蚤叮蚊咬髑髏穿。阿呵呵。樂",
    "X85n1587_004:0028c09": "不樂。大家相聚喫莖齏。不喚作莖齏也大錯。捉敗千",
    "X85n1587_004:0028c10": "七百箇老古錐。鐵牛迸斷黃金索。喝一喝。擲拂子下",
    "X85n1587_004:0028c11": "座。師生平儉約。謹慎許可。一日忽示微疾。謂門人契",
    "X85n1587_004:0028c12": "真曰。余四十年來。不輕許可。汝當保任此事。即沐浴",
    "X85n1587_004:0028c13": "更衣。眾請偈語。師厲聲云。無偈豈死不得麼。遂坐脫。",
    "X85n1587_004:0028c14": "世壽六十四。僧臘四十二。弟子奉全身。葬于大覺老",
    "X85n1587_004:0028c15": "人衣&#x76CB;塔之右。",
    "X85n1587_004:0028c16": "潤州夾山竹林六解行恒禪師[0028c16] 江陰劉氏子。弱冠。受",
    "X85n1587_004:0028c17": "業于邑之乾明寺唯心老宿。年二十二。往參磬山修",
    "X85n1587_004:0028c18": "和尚。山示以父母未生前話。因進具。聞鄰僧受食盂",
    "X85n1587_004:0028c19": "&#x9262;作聲。忽然身心踴躍。即入室白磬山。山云。試道來。",
    "X85n1587_004:0028c20": "師擬對。山驀掩師口云。道道。師擬議。山便掌。後山示",
    "X85n1587_004:0028c21": "寂。依大覺老人於報恩。舉一口吸盡西江水話。師下",
    "X85n1587_004:0028c22": "語不契。值渡錢塘江有省。頌云。西江一口直吞乾。蝦",
    "X85n1587_004:0028c23": "&#x880F;魚龍命已安。大丈夫兒全意氣。始從今日肚皮寬。",
    "X85n1587_004:0028c24": "順治辛丑秋。受夾山竹林寺請。一住九載。辛亥冬十",
    "X85n1587_004:0029a01": "月。復住雲陽嘉山寺。僧問。如何是不動尊。師云。驢自",
    "X85n1587_004:0029a02": "去馬自來。僧問。如何一體三寶。師云。一粥兩飯。僧問。",
    "X85n1587_004:0029a03": "一口氣不來。向何處去。師云。不是河南。便是河北",
    "X85n1587_004:0029a04": " 上堂。山河大地。草木叢林。皆是恒沙劫千佛數。刺你",
    "X85n1587_004:0029a05": "眼睛。無處回互。東山水上行。西河火裏坐。驀卓拄杖。",
    "X85n1587_004:0029a06": "下座 示眾。舉世尊臨入涅槃時。因文殊請再轉法",
    "X85n1587_004:0029a07": "輪。世尊召文殊曰。吾四十九年住世。未曾說一字。你",
    "X85n1587_004:0029a08": "請我再轉法輪。吾曾轉法輪耶。師云。文殊被世尊推",
    "X85n1587_004:0029a09": "倒了也。山僧若在當時。待世尊恁麼道。便白椎云。諦",
    "X85n1587_004:0029a10": "觀法王法。法王法如是。康熙丁巳十月十六日。師至",
    "X85n1587_004:0029a11": "潤州八公洞漢隱菴示寂。世壽六十五。僧臘四十四。",
    "X85n1587_004:0029a12": "門人奉全身於漢隱之右。塔焉。",
    "X85n1587_004:0029a13": "新安道仁行本禪師[0029a13] 新安人。參大覺老人於崇福。一",
    "X85n1587_004:0029a14": "日呈二頌。一拈花頌云。佛法本無法。粥飯家常話。以",
    "X85n1587_004:0029a15": "水相澆水。騙人又拈花。一外道問佛頌云。左山右水",
    "X85n1587_004:0029a16": "露堂堂。默付密傳豈商量。悟者方知人骨體。難把&#x8657;",
    "X85n1587_004:0029a17": "空作斗量。覺謂。師本不嫻文墨。以水澆水四字。&#x5374;搔",
    "X85n1587_004:0029a18": "著山僧癢處。發明昔日事。&#x5374;甚相當。復召師問云。你",
    "X85n1587_004:0029a19": "在靈山見世尊拈花時如何。師云。是他敗闕。覺乃&#x7AEA;",
    "X85n1587_004:0029a20": "拂子。謂眾曰。大眾道看。良久云。一絲寒撒千&#x5CEF;外。漠",
    "X85n1587_004:0029a21": "漠魚龍動地雷。師後開法於新安之華山。石塔在焉。",
    "X85n1587_004:0029a22": "侍者曉雲行謀禪師[0029a22] 楚人。參大覺老人於報恩。發明",
    "X85n1587_004:0029a23": "己事。順治庚子秋。侍覺再奉 詔旨於萬善殿。陞座。",
    "X85n1587_004:0029a24": "師出問。口吞佛祖。還同入泥入水。有主有賓。因甚&#x5374;",
    "X85n1587_004:0029b01": "在千&#x5CEF;頂上。覺云。正要闍黎恁麼舉。師云。直得宗風",
    "X85n1587_004:0029b02": "永振。萬類瞻依。覺云。過者邊道場圓滿。覺復陞座。師",
    "X85n1587_004:0029b03": "又出問。昔日趙州。今朝和尚。覺便喝。師云。有所譽者。",
    "X85n1587_004:0029b04": "有所試者。覺云。被你兩番鈍置。師云。&#x5374;是行謀罪過。",
    "X85n1587_004:0029b05": "後歸楚。未出世而逝。",
    "X85n1587_004:0029b06": "書記響雪行澄禪師[0029b06] 姑蘇長洲人。投大覺老人芟染。",
    "X85n1587_004:0029b07": "覺一日問師。如何是三十年不少鹽醬。師云。賣弄不",
    "X85n1587_004:0029b08": "少。覺遂休。",
    "X85n1587_004:0029b09": "西堂琴水行韶禪師[0029b09] 世籍金臺。久歷講肆。參大覺老",
    "X85n1587_004:0029b10": "人於報恩。復侍覺入天目。發明己事。一日覺問。因甚",
    "X85n1587_004:0029b11": "頭角四蹄俱過了。尾巴過不得。即云。坐斷十方猶點",
    "X85n1587_004:0029b12": "額。密移一步看飛龍。覺印之以偈。有教河深入不濕",
    "X85n1587_004:0029b13": "&#x811A;。禪域窮幽見日枯之句。後歸金臺。示寂昌化寺。",
    "X85n1587_004:0029b14": "常熟拂水地藏洪濟演禪師[0029b14] 絳州張氏子。隨大覺琇。",
    "X85n1587_004:0029b15": "應召於萬善殿。一日上同琇坐次。上問師。你那裏人。",
    "X85n1587_004:0029b16": "師曰。山西平陽。上曰。出家幾時。師曰。歲半。上顧琇曰。",
    "X85n1587_004:0029b17": "為甚者樣早。琇曰。疇昔願力。上曰。可曾悟道麼。琇曰。",
    "X85n1587_004:0029b18": "已見本來面目。上曰。如何是本來面目。師曰。今日親",
    "X85n1587_004:0029b19": "見陛下。上曰。和尚&#x807B;。師曰。兩重公案。上大悅。為雨錢",
    "X85n1587_004:0029b20": "菴主掩關。小參。盡大地是箇關房。本無出入。盡大地",
    "X85n1587_004:0029b21": "是箇法身。本無動靜。既無出入。又無動靜。為甚麼今",
    "X85n1587_004:0029b22": "日特地。乃舉封皮云。還會麼。劃然坐斷萬重雲。鐵壁",
    "X85n1587_004:0029b23": "銀山須粉碎。",
    "X85n1587_004:0029b24": "萬安法海祖山地禪師[0029b24] 元旦小參。師以拂子打圓相",
    "X85n1587_004:0029c01": "云。一年十二月。一月三十日。一日十二時。年年月月。",
    "X85n1587_004:0029c02": "日日時時。佛殿山門。燈籠露柱。胡張三黑李四。撞頭",
    "X85n1587_004:0029c03": "磕額拜新年。覿面相呈無彼此。放下拂子云。孟春猶",
    "X85n1587_004:0029c04": "寒。伏惟珍重。師問僧云。冒雨衝風去。披星帶月回。如",
    "X85n1587_004:0029c05": "何是塵中主。進云。朔風滿面。師笑云。有勞闍黎。康熙",
    "X85n1587_004:0029c06": "丙午秋。師示微疾。語諸弟子曰。四大假合。吾不久於",
    "X85n1587_004:0029c07": "世。說偈云。金風颯颯飄黃葉。明月團團&#x5FA7;九垓。一句",
    "X85n1587_004:0029c08": "了然超萬有。不須特地妄疑猜。至十一月五日。集眾",
    "X85n1587_004:0029c09": "開示法要。遂命西堂超頂。繼居方丈。夜分時。趺坐而",
    "X85n1587_004:0029c10": "逝。世壽五十有一。僧臘二十有一。茶毗。獲舍利若干。",
    "X85n1587_004:0029c11": "越數日。猶有於草間得之者。戊申夏。建塔於本山。兵"
}