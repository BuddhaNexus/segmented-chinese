{
    "X49n0815_012:0828c20": "成唯識論疏義演卷第十二本",
    "X49n0815_012:0828c22": "【疏】觀真勝義名無所得者無相分故名無所得。",
    "X49n0815_012:0828c23": "【疏】此但偏遮有漏後得智亦有相者意云謂有漏後",
    "X49n0815_012:0828c24": "得智有相分所以偏遮也問何名有漏後得智答從",
    "X49n0815_012:0829a01": "前無漏根本智勢引生但假名後得智實非後得問",
    "X49n0815_012:0829a02": "無漏後得智無相耶何謂不遮答無漏後得智雖有",
    "X49n0815_012:0829a03": "相分無所取著故非戲論所以不遮也如疏云此亦",
    "X49n0815_012:0829a04": "離彼相戲論者此釋不遮無漏後得所以也。",
    "X49n0815_012:0829a05": "【疏】佛地有二說無此第一然彼一切無漏心合作法",
    "X49n0815_012:0829a06": "者意云彼一切見道修道無學道根本後得二智故",
    "X49n0815_012:0829a07": "師說云有義一切根本智等相見俱有有義本智等",
    "X49n0815_012:0829a08": "見相無此即不然者此論但約見道智當體說故有",
    "X49n0815_012:0829a09": "三師異釋故云不。",
    "X49n0815_012:0829a10": "【論】若無彼相至名聲等智者疏有量破有義彈云作",
    "X49n0815_012:0829a11": "此立因亦無因喻但應直責不須立量評云作量直",
    "X49n0815_012:0829a12": "責理俱難詳所以然者前師但云無分別智無有相",
    "X49n0815_012:0829a13": "分不言餘智無相何得而以色非色智為量及直責",
    "X49n0815_012:0829a14": "今以理准文闕一重難之與答難云除無分別智餘",
    "X49n0815_012:0829a15": "一切心等正緣境時應無相分名緣境故如汝無分",
    "X49n0815_012:0829a16": "別智緣境之時前師答云設爾何失故論牒云若無",
    "X49n0815_012:0829a17": "彼相名緣彼等難色等智展轉成立真見有相論不",
    "X49n0815_012:0829a18": "言者以巧略文令生後智難色等智今為量云汝緣",
    "X49n0815_012:0829a19": "色之智是有法應能緣聲等相是立宗法許無聲等",
    "X49n0815_012:0829a20": "相故是因如緣聲等智是喻餘量准知。",
    "X49n0815_012:0829a21": "【疏】以色聲智返覆比量義准可知者量云汝緣色智",
    "X49n0815_012:0829a22": "應非緣色智無色相分故如緣聲智又緣聲智應非",
    "X49n0815_012:0829a23": "緣聲智無聲相分故如緣色智為量可得。",
    "X49n0815_012:0829a24": "【疏】如雖無親證無分別相至名曰證如者此文解謂",
    "X49n0815_012:0829b01": "有難云若有相分名有所緣者且如無分別智親證",
    "X49n0815_012:0829b02": "真如時應有親證無分別智相此師答云不爾雖無",
    "X49n0815_012:0829b03": "親證無分別相然智證時有細相分與彼真如極相",
    "X49n0815_012:0829b04": "似故名為親證非無相分但不同餘智麤相分故說",
    "X49n0815_012:0829b05": "無相分。",
    "X49n0815_012:0829b06": "【論】說無相取不取相故者此第三師護法正義按七",
    "X49n0815_012:0829b07": "十三云問於無相界若取其相非無相取若無所取",
    "X49n0815_012:0829b08": "亦不得成無相之取若爾云何名無相取答言說隨",
    "X49n0815_012:0829b09": "眠已遠離故此取雖復取無相界不取相故成無相",
    "X49n0815_012:0829b10": "取問若無搆獲云何成取答雖不搆獲諸相差別有",
    "X49n0815_012:0829b11": "所增益然取無相故得成取問若無搆獲無所增益",
    "X49n0815_012:0829b12": "此取相狀云何可知答取勝義故取無相故五種事",
    "X49n0815_012:0829b13": "相皆可顯現以為其相五種事相總瑜伽文問若不",
    "X49n0815_012:0829b14": "分明可立為取何故不計諸取滅無答滅無無有修",
    "X49n0815_012:0829b15": "作義故非修觀者依於滅無有所修作問若爾云何",
    "X49n0815_012:0829b16": "證知其相答自內證智之所證知問若爾何不如其",
    "X49n0815_012:0829b17": "所證如是記別答此內所證非諸名言安足處故以",
    "X49n0815_012:0829b18": "不作如是記別。",
    "X49n0815_012:0829b19": "【疏】此緣真智狹帶真如之體相起故者狹帶者是杖",
    "X49n0815_012:0829b20": "託義猶如病人要杖強人之所策然後方起正體智",
    "X49n0815_012:0829b21": "劣要杖真如體相方起故說狹帶也言帶有二義一",
    "X49n0815_012:0829b22": "者帶影像相名為帶相二者帶體相名為體相無分",
    "X49n0815_012:0829b23": "別謂雖無所帶影像相分然即狹帶真如體相名為",
    "X49n0815_012:0829b24": "帶相所以者何正智見分不離真如是內證法故。",
    "X49n0815_012:0829c01": "【疏】此亦不然非所慮託故者意云雖心王心所相杖",
    "X49n0815_012:0829c02": "起時帶彼心所體相而起然心王不得名緣心所心",
    "X49n0815_012:0829c03": "所非心王之所慮託故意說心王心所俱時緣前之",
    "X49n0815_012:0829c04": "境境是心所慮託可是所緣心王雖帶心所體相而",
    "X49n0815_012:0829c05": "起然不是心王所慮託故不名所緣有解云前難非",
    "X49n0815_012:0829c06": "理彼心王不帶心所之體相故又解心與心所展轉",
    "X49n0815_012:0829c07": "相緣帶彼影像名為所緣義亦無過如第八卷四緣",
    "X49n0815_012:0829c08": "中解。",
    "X49n0815_012:0829c09": "【疏】見即是道者道體即是無漏智一切諸佛皆遊履",
    "X49n0815_012:0829c10": "此智方得成佛故說此智名之為道見者照也是智",
    "X49n0815_012:0829c11": "之用。",
    "X49n0815_012:0829c12": "【論】一真見道理即所說無分別智乃至總說一心者",
    "X49n0815_012:0829c13": "下文說有三心見道一心見道者皆依此文真見道",
    "X49n0815_012:0829c14": "說有三心者謂內譴有情假緣智等三心也論文既",
    "X49n0815_012:0829c15": "言雖多剎那明知有多心一心不名多三心乃至名",
    "X49n0815_012:0829c16": "多故故三心皆名真見道依此立也若一心師說云",
    "X49n0815_012:0829c17": "雖多剎那而相等故既言約相等而明知唯有一心",
    "X49n0815_012:0829c18": "也。",
    "X49n0815_012:0829c19": "【疏】云漸頓一心多心分別者意云漸即多心頓即一",
    "X49n0815_012:0829c20": "心也。",
    "X49n0815_012:0829c21": "【論】實證二空至總說一心者此一文中含二師意且",
    "X49n0815_012:0829c22": "三心師云既多剎那明知實有三心但據所證真如",
    "X49n0815_012:0829c23": "體相等總說一心其實有多一心師云既所證真如",
    "X49n0815_012:0829c24": "是一明知能證智亦是一也言多剎那者以無間解",
    "X49n0815_012:0830a01": "脫並一勝進道名多剎那據實一心。",
    "X49n0815_012:0830a02": "【疏】即三心見道至一心見道支文者意云瑜伽五十",
    "X49n0815_012:0830a03": "八據真見道中事方究竟而相等故總說一心見道",
    "X49n0815_012:0830a04": "也三心師會云既有多剎那明知三心是真見道即",
    "X49n0815_012:0830a05": "此三心家會五十八一心之文也若一心家云多剎",
    "X49n0815_012:0830a06": "那者據無間解脫勝進三道名多剎那非無間道中",
    "X49n0815_012:0830a07": "許有多剎那也。",
    "X49n0815_012:0830a08": "【疏】然五十九文亦說見道三心至三品斷名頓者此",
    "X49n0815_012:0830a09": "師會五十九文或可初入觀心即斷三品惑名頓也",
    "X49n0815_012:0830a10": "又解云第三遍遣一切有情諸法假緣智即合上品",
    "X49n0815_012:0830a11": "煩惱所知障一處斷故名之為頓。",
    "X49n0815_012:0830a12": "【疏】人法俱異者此前師即說菩薩先證生空理後證",
    "X49n0815_012:0830a13": "法空理先斷煩惱障後斷所知障先起生空遮智後",
    "X49n0815_012:0830a14": "起法空細智若後師說菩薩見道中必不別起生空",
    "X49n0815_012:0830a15": "觀但唯作法空觀即帶生空俱異者即人法障斷異",
    "X49n0815_012:0830a16": "人法理證異故云俱異也。",
    "X49n0815_012:0830a17": "【疏】且為二說者意云有二解名頓一云即初三心名",
    "X49n0815_012:0830a18": "頓所謂一無間一解脫一勝進雖有多心長時相續",
    "X49n0815_012:0830a19": "不出觀故故名為頓二云顯初二心名頓即起一無",
    "X49n0815_012:0830a20": "間解脫除勝進從勝入劣不假起故故云且為二說",
    "X49n0815_012:0830a21": "此即解此真見道中頓義合有十一說即初無間解",
    "X49n0815_012:0830a22": "脫勝進三心差別廢立有十一解如別抄。",
    "X49n0815_012:0830a23": "【疏】智為其相者體相也見以無漏智為體說一心見",
    "X49n0815_012:0830a24": "道文也今以為證者證其頓斷一心之義。",
    "X49n0815_012:0830b01": "【疏】此中互解二文者意說一心解三心三心解一心",
    "X49n0815_012:0830b02": "文故云互解也且一心師解三心文云雖無間等三",
    "X49n0815_012:0830b03": "心不同以事方究竟而相等故總說一心三心師解",
    "X49n0815_012:0830b04": "一心文云據相等故總說一心其實有三心。",
    "X49n0815_012:0830b05": "【疏】古德云此有三說者古德意說此真見道漸頓有",
    "X49n0815_012:0830b06": "二師說今更加論中一真見道至故總說一心文為",
    "X49n0815_012:0830b07": "第一說後二有義為二義總為三說者不然前無分",
    "X49n0815_012:0830b08": "別智等文但是總標非是別解之義。",
    "X49n0815_012:0830b09": "【論】一觀非安立有三品者有義今說三心為非安立",
    "X49n0815_012:0830b10": "者對十六心若對一心無相見道名安立二空真如",
    "X49n0815_012:0830b11": "四勝義中屬第三故詳曰雖有此理然諸教中並無",
    "X49n0815_012:0830b12": "說是安立處故故知安立唯依四諦差別觀說與四",
    "X49n0815_012:0830b13": "勝義立有不同不可為例故對法論第九云安立者",
    "X49n0815_012:0830b14": "謂聲聞等隨自所證已得究竟為欲令他亦了知故",
    "X49n0815_012:0830b15": "由後得智以無量種種名句文身安立道諦謂於諸",
    "X49n0815_012:0830b16": "諦中有如是忍如是智但約四諦辨安立也。",
    "X49n0815_012:0830b17": "【論】內譴有情假緣智等者論言內等傳有二解一云",
    "X49n0815_012:0830b18": "如疏自身名內故對法論云何遣各別有情假所緣",
    "X49n0815_012:0830b19": "法智為相由此智相於自相續中有不分別我相不",
    "X49n0815_012:0830b20": "分別者是除遣義也云何為遣各別法假所緣法智",
    "X49n0815_012:0830b21": "為相由此智於自相續中有不分別色等法相餘同",
    "X49n0815_012:0830b22": "於前故知內者但約自身說二云約界以辨內外初",
    "X49n0815_012:0830b23": "遣欲界自地有情假第二遣欲界自他法假同在欲",
    "X49n0815_012:0830b24": "界故說內言由言內人通自及他皆名內也第三遍",
    "X49n0815_012:0830c01": "遣上界我法二假皆盡故說遍言詳曰後理雖通然",
    "X49n0815_012:0830c02": "無所憑今依初說。",
    "X49n0815_012:0830c03": "【疏】緣一切內外我法者外解我如彼計梵王為我是",
    "X49n0815_012:0830c04": "計於他我外法者外五塵等言三心真見道義者是",
    "X49n0815_012:0830c05": "計三心是真見道師義言以法真見道者法者放法",
    "X49n0815_012:0830c06": "是放學義也。",
    "X49n0815_012:0830c07": "【疏】此初汎說為相見道者即此論云二相見道此復",
    "X49n0815_012:0830c08": "有二即總標是汎說也下有二師方是正解又約相",
    "X49n0815_012:0830c09": "見道中決定有三心故說是相見道瑜伽亦說三心",
    "X49n0815_012:0830c10": "緣非安立此明汎說相見道意。",
    "X49n0815_012:0830c11": "【疏】又十六心法忍法智名法後二名類者且如苦法",
    "X49n0815_012:0830c12": "智忍苦法智名法智苦類智忍苦類智名類智餘四",
    "X49n0815_012:0830c13": "諦亦爾故四諦合有十六心即八觀真如八觀正智",
    "X49n0815_012:0830c14": "觀正智者名類智觀真如名法智。",
    "X49n0815_012:0830c15": "【疏】若曾上界善取相者意說菩薩於加行位中曾修",
    "X49n0815_012:0830c16": "上下諦觀今住相見道中等能作前上下八諦十六",
    "X49n0815_012:0830c17": "心觀即苦法忍智緣欲界四諦苦類忍智緣上二界",
    "X49n0815_012:0830c18": "四諦即以類智了色無色界四諦法。",
    "X49n0815_012:0830c19": "【論】法真見道至名相見道者問真解脫道既不斷惑",
    "X49n0815_012:0830c20": "如何第三名法於彼遍遣隨眠答有二釋一云今既",
    "X49n0815_012:0830c21": "假說非實斷證故不應責二云雖不斷種然除麤重",
    "X49n0815_012:0830c22": "言遣隨眠亦何夾理詳曰後說應勝夫言法者放似",
    "X49n0815_012:0830c23": "之義所法既無能能法何有雖知假說亦假似真以",
    "X49n0815_012:0830c24": "除麤重似彼斷種假言遣惑故後說善。",
    "X49n0815_012:0831a01": "【疏】隨自所斷障有四見分者問未審無間道有幾若",
    "X49n0815_012:0831a02": "言有二理不應然然未見言文入真見道有二無間",
    "X49n0815_012:0831a03": "若言是一不應有二見分無一心中二慧並起答然",
    "X49n0815_012:0831a04": "無間道雖有一箇智有二用若起法空智以雙斷二",
    "X49n0815_012:0831a05": "障故據所斷障義說一智有二見分之用解脫道中",
    "X49n0815_012:0831a06": "二見分亦然故有四見分。",
    "X49n0815_012:0831a07": "【疏】以自證分至體義無別者問為無為異何言無別",
    "X49n0815_012:0831a08": "答無彼能緣所緣之別以自證分雖是能緣而非是",
    "X49n0815_012:0831a09": "無為法之能緣故言無別有解真如是一切法體亦",
    "X49n0815_012:0831a10": "是無分別智之相自證復是見相二分之體據此道",
    "X49n0815_012:0831a11": "理說云無分別。",
    "X49n0815_012:0831a12": "【疏】此中有別起無間解脫為六者意說相見道中七",
    "X49n0815_012:0831a13": "心方得究竟唯三心斷煩惱所知於煩惱下品別起",
    "X49n0815_012:0831a14": "無間解脫於中品所知障別起無間解脫於煩惱所",
    "X49n0815_012:0831a15": "知上品共為一品亦別起無間解脫即有三無間解",
    "X49n0815_012:0831a16": "脫共有六心並一勝進故有七心。",
    "X49n0815_012:0831a17": "【疏】或後無間即前解脫即三無間至為五心者意說",
    "X49n0815_012:0831a18": "三品起無間故三品不說有解脫道以後品無間即",
    "X49n0815_012:0831a19": "是前品解脫道故更言解脫無間故三品中有三無",
    "X49n0815_012:0831a20": "間並第三品中一解脫道有四心也以定無第四品",
    "X49n0815_012:0831a21": "可斷故後解脫品名無間道即三無間一解脫道並",
    "X49n0815_012:0831a22": "勝進今五心也於見道中方得究竟問何故但說無",
    "X49n0815_012:0831a23": "間不說解脫道耶答菩薩利根不別起解脫道。",
    "X49n0815_012:0831a24": "【疏】如別抄有十四解者此解此見道章明見道頓漸",
    "X49n0815_012:0831b01": "義彼處作如是說或約十三心名漸斷煩惱障有上",
    "X49n0815_012:0831b02": "中下三品所知障亦然如斷煩惱下品時起一無間",
    "X49n0815_012:0831b03": "一解脫斷所知障下品必起無間解脫餘品准知既",
    "X49n0815_012:0831b04": "有六品故有六無間六解脫合有十二心又起一勝",
    "X49n0815_012:0831b05": "進合有十三心名漸斷見道方得究竟是第一解又",
    "X49n0815_012:0831b06": "從真入相除勝進有十二心名漸是第二解或復無",
    "X49n0815_012:0831b07": "間即前解脫即十一心名漸是第三解或煩惱有上",
    "X49n0815_012:0831b08": "下二品所知障亦有上下二品即四品障如斷一品",
    "X49n0815_012:0831b09": "障時即起一無間一解脫斷此四品總起四無間四",
    "X49n0815_012:0831b10": "解脫並一勝進即九心名漸是第四解或除勝進即",
    "X49n0815_012:0831b11": "八名漸是第五解或後無間即前解脫即七心為漸",
    "X49n0815_012:0831b12": "是第六解或約煩惱下品所知下品與煩惱所知二",
    "X49n0815_012:0831b13": "上品復合為一品即障有三若斷時即起三無間三",
    "X49n0815_012:0831b14": "解脫及一勝進總七心名漸是第七解或除勝進即",
    "X49n0815_012:0831b15": "六心名漸是第八解或後無間即前解脫有五心名",
    "X49n0815_012:0831b16": "漸是第九解或二障唯上下二品即起二無間二解",
    "X49n0815_012:0831b17": "脫并一勝進有五心名漸是第十解或除勝進有四",
    "X49n0815_012:0831b18": "心名漸是第十解或後無門即前解脫即有三心名",
    "X49n0815_012:0831b19": "漸是第十二解或二障是第十三解或除勝進有二",
    "X49n0815_012:0831b20": "心名漸是第十四解。",
    "X49n0815_012:0831b21": "【疏】皆望第三品俱斷時人法執為麤細上下故者意",
    "X49n0815_012:0831b22": "說下中二皆望第三品人法執上品者分麤細上下",
    "X49n0815_012:0831b23": "故也即先斷名麤後斷名細先斷名下後斷名上。",
    "X49n0815_012:0831b24": "【疏】然諸處皆先除上品後除下品者此者問前以下",
    "X49n0815_012:0831c01": "答可知。",
    "X49n0815_012:0831c02": "【疏】此望能治道至當體者意云此論據能治道能治",
    "X49n0815_012:0831c03": "道劣故所斷惑名下品彼諸聖教望煩惱當體為論",
    "X49n0815_012:0831c04": "所以上品先斷也。",
    "X49n0815_012:0831c05": "【疏】以加行心意樂爾故者此第二師即說三心並是",
    "X49n0815_012:0831c06": "相見道以真見道中但緣真如何得實有三心差別",
    "X49n0815_012:0831c07": "菩薩加行道中發心擬於真見唯於一種法空理斷",
    "X49n0815_012:0831c08": "障證真頓斷證不擬三心差別何得言三心名真見",
    "X49n0815_012:0831c09": "耶。",
    "X49n0815_012:0831c10": "【論】一者依觀所取能取至十六種心者問此二種十",
    "X49n0815_012:0831c11": "六心諸論具有不答不定准對法第九說前十六而",
    "X49n0815_012:0831c12": "不說後顯揚瑜伽說後十六心而不說前所以諸論",
    "X49n0815_012:0831c13": "共有無者三藏解云觀行菩薩自有三類有一類菩",
    "X49n0815_012:0831c14": "薩依前十六心而起觀行或一類菩薩依後十六心",
    "X49n0815_012:0831c15": "而起觀行或更有一類菩薩通用二種十六心觀由",
    "X49n0815_012:0831c16": "斯聖教各據一門影略互顯故今論主具說二種故",
    "X49n0815_012:0831c17": "於諸論亦不相違。",
    "X49n0815_012:0831c18": "【疏】此唯別立無間解脫至別立有十六心者於四諦",
    "X49n0815_012:0831c19": "下各別起無間解脫如苦法智忍是無間道苦法智",
    "X49n0815_012:0831c20": "是解脫道後後二智但印證前非別起餘諦准此故",
    "X49n0815_012:0831c21": "四諦別立有十六心第一苦法智忍者然釋此名大",
    "X49n0815_012:0831c22": "小乘別若依小乘從果為名此忍能生法智是苦法",
    "X49n0815_012:0831c23": "智因得法智忍名如華菓樹後亦准此今依大乘從",
    "X49n0815_012:0831c24": "因得名故對法九云苦謂苦諦法者教法智者方便",
    "X49n0815_012:0832a01": "道中緣苦下教法智今現證苦諦無漏慧忍忍從前",
    "X49n0815_012:0832a02": "苦法智所生故名苦法智忍此同彼論第二苦法智",
    "X49n0815_012:0832a03": "者若准俱舍緣苦諦故名苦法智從境得名若依對",
    "X49n0815_012:0832a04": "法從因得名具足應言苦法智忍智為存略故但言",
    "X49n0815_012:0832a05": "苦法智證前所斷煩惱解脫也第三苦類智忍者謂",
    "X49n0815_012:0832a06": "苦法智無間無間無漏慧生於前苦法智忍及苦法",
    "X49n0815_012:0832a07": "智各別內證言後諸聖法皆是此種類此意說云第",
    "X49n0815_012:0832a08": "三心生於一剎那各別內證法忍法智謂二心後乃",
    "X49n0815_012:0832a09": "至無學一切聖法從此二心後得生故皆是此類言",
    "X49n0815_012:0832a10": "有二種一者言二者言者即是意言當隨緣法忍智",
    "X49n0815_012:0832a11": "時意道後諸聖法皆是此類由此說得名苦類智忍",
    "X49n0815_012:0832a12": "釋曰類者流類俱舍云最初證知諸法真理故名法",
    "X49n0815_012:0832a13": "智此後境智與前相似故得類名雜集云由初二種",
    "X49n0815_012:0832a14": "是後一切聖法種類解云初忍智是後所生之聖道",
    "X49n0815_012:0832a15": "種類名苦類智忍第二解與俱舍同又顯揚十七名",
    "X49n0815_012:0832a16": "種類智第四苦類智者此智但緣苦類智忍故雜集",
    "X49n0815_012:0832a17": "云於苦類智忍忍內證印可故名苦類智。",
    "X49n0815_012:0832a18": "【疏】忍前苦法智者忍者印忍忍前加行位中緣苦法",
    "X49n0815_012:0832a19": "智由此此智通緣二境一緣加行位中智一緣真見",
    "X49n0815_012:0832a20": "所觀真如真如極成故疏不說但言忍智即此見道",
    "X49n0815_012:0832a21": "無漏忍從因為名因即加行位中緣苦法智此忍從",
    "X49n0815_012:0832a22": "周智而得智名名苦法智忍。",
    "X49n0815_012:0832a23": "【疏】苦類智印可緣苦類之智者意云此苦類智即印",
    "X49n0815_012:0832a24": "可前苦類智忍名苦類智即重印可第三智云是我",
    "X49n0815_012:0832b01": "所緣是無漏智審智第三智於前法忍智各別內證",
    "X49n0815_012:0832b02": "又解或亦緣前法忍法智印即印類忍所緣之事不",
    "X49n0815_012:0832b03": "緣類忍名印類忍法忍法智是第三類忍所緣事也",
    "X49n0815_012:0832b04": "即第四智印故云印類忍所緣事。",
    "X49n0815_012:0832b05": "【論】八觀真如八觀正智者此即明智所緣分齊也故",
    "X49n0815_012:0832b06": "對法云有二境界謂真如及正智法智品道真如為",
    "X49n0815_012:0832b07": "境類智品道正智為境。",
    "X49n0815_012:0832b08": "【論】云法真見道等者疏有二釋有義彈初解云此論",
    "X49n0815_012:0832b09": "對法皆云類忍於法忍法智各別內證即已總法無",
    "X49n0815_012:0832b10": "間解脫二自證分又云類智印可類忍不說類智別",
    "X49n0815_012:0832b11": "證法智如何乃言法真見道解脫自證今作兩釋一",
    "X49n0815_012:0832b12": "云法忍法智別法真見道中無間解脫見分緣如類",
    "X49n0815_012:0832b13": "忍總法無間解脫自證緣智然未決定類智重法審",
    "X49n0815_012:0832b14": "決印時亦同類忍法二自證二云前三如前第四既",
    "X49n0815_012:0832b15": "云印可類忍由是總法無間解脫證自證分緣自證",
    "X49n0815_012:0832b16": "分二道之中自證緣見四緣第三今苦類智忍既法",
    "X49n0815_012:0832b17": "自證第四緣忍明法二道證自證分但說法見及自",
    "X49n0815_012:0832b18": "證者略不論之義必應爾詳曰即言法者但法真見",
    "X49n0815_012:0832b19": "緣如智別不據法彼別別行相以真見中無別行故",
    "X49n0815_012:0832b20": "第三雖但證前二智第四亦然或緣第三然只是智",
    "X49n0815_012:0832b21": "而緣於智據此一邊別配二道不緣三四解行以分",
    "X49n0815_012:0832b22": "故亦何失故論結云差別建立名相見道若第三四",
    "X49n0815_012:0832b23": "俱雙法前二道自證差別之義而不顯也若法二道",
    "X49n0815_012:0832b24": "證自證分有理無文或亦無失文省略爾。",
    "X49n0815_012:0832c01": "【疏】印前智故差別立也者問前二心俱法見分後二",
    "X49n0815_012:0832c02": "心俱法二道自證分未審有何差別答法忍類忍前",
    "X49n0815_012:0832c03": "無間見自證法智類智俱似前解脫見自證分緣而",
    "X49n0815_012:0832c04": "不印可故有別也。",
    "X49n0815_012:0832c05": "【疏】又解至此即總法等者俱法緣如不分二道見與",
    "X49n0815_012:0832c06": "自證名總法也。",
    "X49n0815_012:0832c07": "【論】二者依觀下上諦境別立法類十六種心至二現",
    "X49n0815_012:0832c08": "觀智者意云現前界有四諦不現前上二界合有四",
    "X49n0815_012:0832c09": "諦現觀忍通現前不現前現觀智亦然忍是法無間",
    "X49n0815_012:0832c10": "道智是法解脫道亦如觀欲界苦諦名苦法智忍苦",
    "X49n0815_012:0832c11": "法智觀上二界苦諦名苦類智忍苦類智苦諦既爾",
    "X49n0815_012:0832c12": "餘諦亦然此十六心並法見分緣真如也故現觀忍",
    "X49n0815_012:0832c13": "屬法忍類忍現觀智屬法智類智所謂類者即上界",
    "X49n0815_012:0832c14": "是下界類也。",
    "X49n0815_012:0832c15": "【疏】第二現觀位者意云似法類智生時是見道後得",
    "X49n0815_012:0832c16": "智是後得智故云第二現觀位也謂忍可欲樂智者",
    "X49n0815_012:0832c17": "即苦法智忍苦類智忍也餘諦亦爾現觀決定智者",
    "X49n0815_012:0832c18": "苦法智苦類智餘諦准之此二俱是相見道中後得",
    "X49n0815_012:0832c19": "智故云是現觀邊智諦現觀也又按瑜伽五十五云",
    "X49n0815_012:0832c20": "現觀邊智諦觀等者解云現觀者真無漏智邊者後",
    "X49n0815_012:0832c21": "也智諦現觀者後所得智通有漏無漏意說此後得",
    "X49n0815_012:0832c22": "智向真見道正體智後得智也故瑜伽云當知此智",
    "X49n0815_012:0832c23": "第三心無間從見道起方現在前緣先世智曾所觀",
    "X49n0815_012:0832c24": "察下上二界及二增上安立諦境似法類智世俗智",
    "X49n0815_012:0833a01": "攝通世出世是出世間智後所得故如其次第於一",
    "X49n0815_012:0833a02": "一諦有二種智生一謂忍可欲樂智二謂現觀決定",
    "X49n0815_012:0833a03": "智如是從前現觀起已於下上諸諦中二二智生釋",
    "X49n0815_012:0833a04": "云緣先世者略有二解一云緣見道前加行位中世",
    "X49n0815_012:0833a05": "俗智若所觀察下欲界地上色無色二地煩惱即苦",
    "X49n0815_012:0833a06": "集諦及二增上即滅道二安立諦境意說先加行位",
    "X49n0815_012:0833a07": "中曾觀察下欲苦集上二界苦集煩惱等也及二增",
    "X49n0815_012:0833a08": "上安立者即是滅道無漏諦為世俗智現緣不著但",
    "X49n0815_012:0833a09": "為增上緣發起世俗智緣安立諦境二云緣前真見",
    "X49n0815_012:0833a10": "亦名曾觀察以放真見緣下上地及二地中所有增",
    "X49n0815_012:0833a11": "上安立四諦以之為境似法類智世俗智攝者此智",
    "X49n0815_012:0833a12": "是世間世俗智以似他無漏法類智故云似也以放",
    "X49n0815_012:0833a13": "似他故名為似即相似也又按顯揚第十七云從此",
    "X49n0815_012:0833a14": "諦現觀已上於修道中有十六行世出世清淨智生",
    "X49n0815_012:0833a15": "謂於欲界苦諦生二智一者現觀審察智二者現觀",
    "X49n0815_012:0833a16": "決定智於色無色繫苦諦亦有如是二智約此道理",
    "X49n0815_012:0833a17": "說在修道位釋曰四諦二智同五十五亦不由加行",
    "X49n0815_012:0833a18": "有十六差別然隨觀諦所作有此差別故真見道中",
    "X49n0815_012:0833a19": "亦可說有十六心也。",
    "X49n0815_012:0833a20": "【疏】言此約行差別說者意說此論中約二諦法智類",
    "X49n0815_012:0833a21": "智行解不同而有差別故唯是相見道也。",
    "X49n0815_012:0833a22": "【疏】現前界者約近遠以論也故欲界為近餘界為遠",
    "X49n0815_012:0833a23": "又云若於欲界身而入見道即欲界四諦為現前界。",
    "X49n0815_012:0833a24": "【論】若依廣布聖教道理說相見道有九種心者意云",
    "X49n0815_012:0833b01": "菩薩不作此觀但依聖教名言施設安立九心此即",
    "X49n0815_012:0833b02": "唯有言說無有觀行意云菩薩雖於前見道不作此",
    "X49n0815_012:0833b03": "觀然聖教中既有安立九心之言所以菩薩亦須學",
    "X49n0815_012:0833b04": "也即是依彼二種十六心止觀假說次下文中即是",
    "X49n0815_012:0833b05": "辨假說之意也。",
    "X49n0815_012:0833b06": "【疏】五十八末至如彼抄說者意云如前有兩箇十六",
    "X49n0815_012:0833b07": "心今時八諦總合為四諦以法忍類忍為一以法智",
    "X49n0815_012:0833b08": "類智為一故四諦下有八心即每諦皆有二心四諦",
    "X49n0815_012:0833b09": "成八心相應上總為一故總有九心問既有兩箇十",
    "X49n0815_012:0833b10": "六種心即合都有十六忍十六智如何疏云八忍合",
    "X49n0815_012:0833b11": "為四八智合為四各各忍智合說耶答以八諦所觀",
    "X49n0815_012:0833b12": "法類是同所以合八諦總為四諦故合十六心總為",
    "X49n0815_012:0833b13": "八觀問觀既有八八相應止豈非八耶何故乃言總",
    "X49n0815_012:0833b14": "說一心答與觀相應雖有八止之義是同故合為一",
    "X49n0815_012:0833b15": "故疏云此依慧別俱定唯一如瑜伽抄解。",
    "X49n0815_012:0833b16": "【論】觀順非止者順猶勝也即見道中觀勝止劣也勝",
    "X49n0815_012:0833b17": "故開多劣故合一。",
    "X49n0815_012:0833b18": "【疏】依真之義假說相見道等為無間等者意云此文",
    "X49n0815_012:0833b19": "會違論釋相見道依真假說所由此相見道依世第",
    "X49n0815_012:0833b20": "一法無間而生者但是假說實非斷義也故顯揚云",
    "X49n0815_012:0833b21": "從第一法無間有三心生斷見所斷一百一十二種",
    "X49n0815_012:0833b22": "煩惱又對法云謂世第一法無間苦法智忍等十六",
    "X49n0815_012:0833b23": "心生斷見所斷瑜伽五十五云世第一法無間生三",
    "X49n0815_012:0833b24": "心斷見所斷如是等文皆約相見道依真假說從第",
    "X49n0815_012:0833c01": "一法無間而生據實非無間實能斷而言無間及能",
    "X49n0815_012:0833c02": "斷者皆是假說非實如是此有會也若據實而言即",
    "X49n0815_012:0833c03": "從前世第一法無間真見道有生真見道後即生三",
    "X49n0815_012:0833c04": "心相見道次生十六心等故菩薩在相見道中學前",
    "X49n0815_012:0833c05": "真見斷證之事故是假立問既是假立何故須學答",
    "X49n0815_012:0833c06": "為欲遍知二障二我故。",
    "X49n0815_012:0833c07": "【疏】此有三因者意云釋上假說所由謂彼三心真見",
    "X49n0815_012:0833c08": "道後方得生故十六心非安立後方得生故論云非",
    "X49n0815_012:0833c09": "安立後起安立故也分別隨眠真已斷故故知假說",
    "X49n0815_012:0833c10": "非實斷證。",
    "X49n0815_012:0833c11": "【疏】非安立因不遍三心者以三心相見道是非安立",
    "X49n0815_012:0833c12": "故故不得將非安立因證於三心非真見道但可以",
    "X49n0815_012:0833c13": "非安立因證十六心非真見道。",
    "X49n0815_012:0833c14": "【疏】本頌何故但說於真至今依見分說者意問云本",
    "X49n0815_012:0833c15": "頌何故不說三心十六二種相見道但說真見道耶",
    "X49n0815_012:0833c16": "答說真見道者為證識性故識性即真如是無分別",
    "X49n0815_012:0833c17": "智見分所證故此唯約見分說不約自證分次自證",
    "X49n0815_012:0833c18": "識相亦是自心故但說見分緣如不說自證緣如也",
    "X49n0815_012:0833c19": "若說自證緣者有是緣於見分見分是依他起攝所",
    "X49n0815_012:0833c20": "以不說自證緣見分緣真如真如有是真見道也若",
    "X49n0815_012:0833c21": "說相見道有是緣智依他起收。",
    "X49n0815_012:0833c22": "【論】諸後得智有二分耶者所言諸者謂有三心後得",
    "X49n0815_012:0833c23": "智及緣兩重十六心諦觀後得智亦有緣事後得智",
    "X49n0815_012:0833c24": "等故言諸也。",
    "X49n0815_012:0834a01": "【疏】眾生識上聲色等相生者謂有情識上有聲名句",
    "X49n0815_012:0834a02": "等生聲即是色蘊攝故說眾生識上有色也名句等",
    "X49n0815_012:0834a03": "是行蘊收界處准知。",
    "X49n0815_012:0834a04": "【論】有義此智見有相無者此第二師亦同初師說云",
    "X49n0815_012:0834a05": "佛亦無十五界佛不說法既無相分即無五根五塵",
    "X49n0815_012:0834a06": "根塵既無亦無五識所依根塵既無能依五識不起。",
    "X49n0815_012:0834a07": "【疏】佛地論至二師之義者意云彼第一師同此論第",
    "X49n0815_012:0834a08": "二師義彼後二師同此論中第三師義問彼論中後",
    "X49n0815_012:0834a09": "二師義如何差別答彼第二師總言無漏智有見相",
    "X49n0815_012:0834a10": "不論根本後得若據第三師分別云根本智無見相",
    "X49n0815_012:0834a11": "後得許有故成二別。",
    "X49n0815_012:0834a12": "【論】聖智皆能親照境故者此師意說後得智親取心",
    "X49n0815_012:0834a13": "外本質法不變而緣故無相分。",
    "X49n0815_012:0834a14": "【疏】如彼四句廣說者按彼七十三云有思惟真如不",
    "X49n0815_012:0834a15": "觀真如謂真見道中菩薩以根本智觀真如也有亦",
    "X49n0815_012:0834a16": "思惟真如亦觀真如謂相見道中菩薩有以後得智",
    "X49n0815_012:0834a17": "觀真如等有不思惟亦不觀真如謂餘散心等。",
    "X49n0815_012:0834a18": "【論】又說此智分別諸法等者按佛地論第三師云無",
    "X49n0815_012:0834a19": "漏無分別智相應心品無分別故所緣真如不離體",
    "X49n0815_012:0834a20": "故如照自體無別相分若後得智相應心品有分別",
    "X49n0815_012:0834a21": "故所緣境界或離體故如有漏心似境相既分明緣",
    "X49n0815_012:0834a22": "照若無漏心緣離體境無似彼相而得緣者觀所緣",
    "X49n0815_012:0834a23": "論不應說言五識上無似極微相故非所緣如是境",
    "X49n0815_012:0834a24": "相同無漏心無漏種起雖有相似有漏法相然非有",
    "X49n0815_012:0834b01": "漏如有漏心似無漏相非無漏故。",
    "X49n0815_012:0834b02": "【疏】其他之心他身土等者此總舉三法一謂他心即",
    "X49n0815_012:0834b03": "是他心智所緣境二他身五根扶塵三他人所變四",
    "X49n0815_012:0834b04": "塵等此等離自體法不帶影像應非所緣緣。",
    "X49n0815_012:0834b05": "【疏】緣色等時應緣聲等緣色等智不帶聲等相故者",
    "X49n0815_012:0834b06": "量云緣色之時應緣聲等以不帶色等相故猶如緣",
    "X49n0815_012:0834b07": "聲時。",
    "X49n0815_012:0834b08": "【論】又緣無法至無緣用故者無法者是過未二世及",
    "X49n0815_012:0834b09": "空華等類言等者等取不相應法若言後得智不變",
    "X49n0815_012:0834b10": "相者緣無等時應無所緣緣非實體法無緣用故然",
    "X49n0815_012:0834b11": "許彼智緣無得生故知後得緣無法時非無相見。",
    "X49n0815_012:0834b12": "【疏】然有義事所緣三種差別者義者謂能緣觀心上",
    "X49n0815_012:0834b13": "苦無常等義事者觀心同時俱有之法同一事業故",
    "X49n0815_012:0834b14": "所緣者謂四諦非安立等謂此等法義如六現觀章",
    "X49n0815_012:0834b15": "廣明故云如別抄說。",
    "X49n0815_012:0834b16": "【論】六現觀等者現觀差別諸論廣明如章所敘對法",
    "X49n0815_012:0834b17": "顯揚說十十八今略引之且對法第十三云建立現",
    "X49n0815_012:0834b18": "觀略有十種謂法義真後寶不行究竟聲聞獨覺菩",
    "X49n0815_012:0834b19": "薩法現觀者謂於諸諦增上契經等法中從聞他音",
    "X49n0815_012:0834b20": "增上緣力已得最後順解脫分善根所攝上品清信",
    "X49n0815_012:0834b21": "勝解由法而得名法現觀義現觀者謂於如上諦增",
    "X49n0815_012:0834b22": "上法如理作意增上緣力於苦諦等境已得最後順",
    "X49n0815_012:0834b23": "決擇分四善根所攝上品諦察法忍真現觀者由於",
    "X49n0815_012:0834b24": "如上諦增上力已得見道十六剎那所有聖道又於",
    "X49n0815_012:0834c01": "見道中得現觀邊安立諦世俗智由出世智增長得",
    "X49n0815_012:0834c02": "種故名得彼智而脩道位方得現前後現觀者謂一",
    "X49n0815_012:0834c03": "切修道由見道後一切世間出世間道智皆名後現",
    "X49n0815_012:0834c04": "觀寶現觀者由佛聖弟子於三寶所已得決定證清",
    "X49n0815_012:0834c05": "淨信謂薄伽梵是真正等覺者法毗奈耶是真善妙",
    "X49n0815_012:0834c06": "說聖弟子眾是真障行者不行現觀者謂已證得知",
    "X49n0815_012:0834c07": "聖所愛戒所攝律儀由得此故此所對治那落迦異",
    "X49n0815_012:0834c08": "熟等必不復行永盡不行故名不行現觀究竟現觀",
    "X49n0815_012:0834c09": "者如道諦中究竟道說謂已息一切麤重已得一切",
    "X49n0815_012:0834c10": "離繫得如是等聲聞現觀者謂前所說七種現觀從",
    "X49n0815_012:0834c11": "他聞音而證得故名聲聞現觀獨覺現觀者得前所",
    "X49n0815_012:0834c12": "說七種現觀不由他音而證得故名獨覺現觀菩薩",
    "X49n0815_012:0834c13": "現觀者謂諸菩薩於前所說七種現觀哀戀眾生不",
    "X49n0815_012:0834c14": "於下乘而出離故然於菩薩極喜地中入諸菩薩正",
    "X49n0815_012:0834c15": "性決定是名菩薩現觀又按顯揚十七云又此現觀",
    "X49n0815_012:0834c16": "差別有十八種謂聞所生智思所生智修所生智順",
    "X49n0815_012:0834c17": "決擇分智見道修道究竟道不善清淨世俗智善清",
    "X49n0815_012:0834c18": "淨世俗智勝義智不善清淨行有分別智善清淨有",
    "X49n0815_012:0834c19": "分別智善清淨行無分別智成所作前行智成所作",
    "X49n0815_012:0834c20": "智成所作後智聲聞等智菩薩等智然顯揚略標其",
    "X49n0815_012:0834c21": "名而不能釋相傳釋云初之三智即資糧位中所有",
    "X49n0815_012:0834c22": "三慧次下四種如名應知第八不善清淨世俗智現",
    "X49n0815_012:0834c23": "觀者即是順解脫分位未能善解四諦理故解云但",
    "X49n0815_012:0834c24": "不解四諦理名不善非是三性中不善也第九善清",
    "X49n0815_012:0835a01": "淨世俗智現觀者即順決擇分位善解四諦理故第",
    "X49n0815_012:0835a02": "十勝義現觀者即是見道修道無學道究竟道位智",
    "X49n0815_012:0835a03": "第十一不善清淨行有分別智現觀者即是欲界之",
    "X49n0815_012:0835a04": "智第十二善清淨行有分別智現觀者即是上界修",
    "X49n0815_012:0835a05": "慧智第十三善清淨行無分別智現觀者即是見道",
    "X49n0815_012:0835a06": "修道究竟道中緣非安立諦智第十四成所作前行",
    "X49n0815_012:0835a07": "智現觀第十五成所作智現觀第十六成所作後智",
    "X49n0815_012:0835a08": "現觀者如次配加行正體後得三智解云成所作者",
    "X49n0815_012:0835a09": "所斷證作事成辦非是四智中成所作智也第十七",
    "X49n0815_012:0835a10": "即是彼聲聞所有現觀智第十八即是菩薩所有現",
    "X49n0815_012:0835a11": "觀智又依彼論第十四中釋此中九云此中不善清",
    "X49n0815_012:0835a12": "淨世俗智者即是順決擇分智善清淨世俗智者即",
    "X49n0815_012:0835a13": "是出世後得世間智勝義智者即是見道智也又不",
    "X49n0815_012:0835a14": "善清淨相有分別智善清淨相有分別智善清淨相",
    "X49n0815_012:0835a15": "無分別智又成所作前行智成所作智成所作後智",
    "X49n0815_012:0835a16": "解云此明十八種現觀中九種智差別今且明前不",
    "X49n0815_012:0835a17": "善清淨等三智差別也言未斷煩惱生非煩惱對治",
    "X49n0815_012:0835a18": "者意云加行智未斷煩惱即生非煩惱對治者此智",
    "X49n0815_012:0835a19": "不能斷故非對治煩惱言已斷煩惱生非煩惱對治",
    "X49n0815_012:0835a20": "者即後得智從真見道後生云已斷煩惱生非煩惱",
    "X49n0815_012:0835a21": "對治法者以後得智不能斷惑也言斷煩惱生是煩",
    "X49n0815_012:0835a22": "惱對治者正是見道智也餘文解言中三差別者即",
    "X49n0815_012:0835a23": "此三種由有分別無差別故世俗勝義智性差別者",
    "X49n0815_012:0835a24": "解云有分別言攝得前二無分別言唯攝第三世俗",
    "X49n0815_012:0835b01": "言亦攝前二勝義言唯第三故三差別收言後三差",
    "X49n0815_012:0835b02": "別者此三種顯示斷前正斷及後智性差別故斷前",
    "X49n0815_012:0835b03": "者即加行智見道前智正斷者正體也後智者即後",
    "X49n0815_012:0835b04": "得智真見道後智故三差別今以顯揚第十四文配",
    "X49n0815_012:0835b05": "位為正又按攝論第六云現觀大小二乘有十一種",
    "X49n0815_012:0835b06": "差別不同故本論云菩薩現觀與聲聞異由十一種",
    "X49n0815_012:0835b07": "差別應知一由所緣差別以大乘法為所緣故二由",
    "X49n0815_012:0835b08": "資持差別以大福智二種資糧為資持故三由通達",
    "X49n0815_012:0835b09": "差別以能通達補特伽羅法無我故四由涅槃差別",
    "X49n0815_012:0835b10": "攝受無住大涅槃故五由他差別依於十地而出離",
    "X49n0815_012:0835b11": "故六七由清淨差別斷煩惱習氣淨佛土故解云二",
    "X49n0815_012:0835b12": "乘人斷煩惱不能淨土菩薩人斷煩惱習氣即能淨",
    "X49n0815_012:0835b13": "土故二別也八由於自他得平等心差別成熟有情",
    "X49n0815_012:0835b14": "加行無休息故九由生差別生如來家故十由受生",
    "X49n0815_012:0835b15": "差別常於諸佛大集會中攝受生故十一由果差別",
    "X49n0815_012:0835b16": "十力無畏不共佛法無量功德果成滿故。",
    "X49n0815_012:0835b17": "【疏】喜能明利別有分別者問何故不與樂受相應答",
    "X49n0815_012:0835b18": "思現觀是欲界中思慧思慧唯在意識中有故欲界",
    "X49n0815_012:0835b19": "第六識唯有喜憂捨三受相應所以第六識中無樂",
    "X49n0815_012:0835b20": "受若色界中意識有樂受上二界無思慧又欲界中",
    "X49n0815_012:0835b21": "若得聞法意識領解喜受相應故云喜能明利別有",
    "X49n0815_012:0835b22": "分別也。",
    "X49n0815_012:0835b23": "【論】言加行道中觀察諸法者此文約前資糧道亦名",
    "X49n0815_012:0835b24": "加行道故論云非前資糧無加行故云此文不約四",
    "X49n0815_012:0835c01": "善根名加行道也。",
    "X49n0815_012:0835c02": "【疏】思能生修者由資糧位中思所成慧能引生暖等",
    "X49n0815_012:0835c03": "修慧。",
    "X49n0815_012:0835c04": "【疏】自相者下中攝故未廣緣故者意云以下中品思",
    "X49n0815_012:0835c05": "不能廣緣但能任運生緣自相故云自相者下中品",
    "X49n0815_012:0835c06": "攝若能廣緣無常等共相即上品思收。",
    "X49n0815_012:0835c07": "【疏】雖如亦是諸法自相未證之時但共相者意云若",
    "X49n0815_012:0835c08": "根本智緣真如時親證如故真如名自相若加行位",
    "X49n0815_012:0835c09": "及後得智緣真如時以不親證故真如但名共相攝。",
    "X49n0815_012:0835c10": "【疏】雖亦觀一切法無我等多分有分齊觀者意云此",
    "X49n0815_012:0835c11": "加行位暖等四善根雖觀一切法無我等而有分齊",
    "X49n0815_012:0835c12": "但依一之法觀或四諦別緣為苦無我等不能廣分",
    "X49n0815_012:0835c13": "別故不立現觀也。",
    "X49n0815_012:0835c14": "【論】謂緣三寶世出世間決定淨信者意云世間信者",
    "X49n0815_012:0835c15": "謂信有漏因果出世間信者即緣無漏有為無為等。",
    "X49n0815_012:0835c16": "【疏】立為不壞信故者意云立無漏信為四不壞信謂",
    "X49n0815_012:0835c17": "於三寶生信及淨戒生信名四不壞信不為所緣之",
    "X49n0815_012:0835c18": "所引轉名為不壞。",
    "X49n0815_012:0835c19": "【疏】是等流故者四善根是見道現觀之等流也以不",
    "X49n0815_012:0835c20": "同見道現觀故。",
    "X49n0815_012:0835c21": "【論】現觀智諦現觀者意云智者即是能觀之智諦者",
    "X49n0815_012:0835c22": "即是非安立諦此智現觀緣非安立諦故名現觀智",
    "X49n0815_012:0835c23": "諦也謂一切種者即真如以真如與一切法為體故",
    "X49n0815_012:0835c24": "以真如名一切種。",
    "X49n0815_012:0836a01": "【疏】謂在何位但緣非安立至故言一切種者此現觀",
    "X49n0815_012:0836a02": "即是根本後得二智言一切種者謂是真如即是根",
    "X49n0815_012:0836a03": "本智所緣緣言非安立者即是三心見道是後得智",
    "X49n0815_012:0836a04": "境既不是緣事後得智是故根本後得俱名無分別",
    "X49n0815_012:0836a05": "智也言見修道二智者即是見道修道中根本後得",
    "X49n0815_012:0836a06": "二智也。",
    "X49n0815_012:0836a07": "【疏】現觀邊智諦現觀者初現觀者即是真見道非安",
    "X49n0815_012:0836a08": "立諦名現觀也下現觀二字者即是六現觀通號邊",
    "X49n0815_012:0836a09": "謂後邊也此安立諦即非安立諦之後邊也謂智諦",
    "X49n0815_012:0836a10": "現觀後諸緣安立世出世智者意云智諦現觀是真",
    "X49n0815_012:0836a11": "現觀後緣諸安立世出世之智也智者緣安立諦之",
    "X49n0815_012:0836a12": "智諦者是安立諦此安立諦智是非安立諦後智故",
    "X49n0815_012:0836a13": "云謂智諦現觀後諸緣安立世出世智也。",
    "X49n0815_012:0836a14": "【疏】此通有漏無漏者此第五現觀據實唯無漏言通",
    "X49n0815_012:0836a15": "有漏者且如從真見後智無漏後得智緣安立諦十",
    "X49n0815_012:0836a16": "六心從此後起有漏智亦能緣十六心安立諦故言",
    "X49n0815_012:0836a17": "通有漏此在真見道中能具緣十六心安立諦若全",
    "X49n0815_012:0836a18": "在修道位即不能具知安立十六心或作一心二心",
    "X49n0815_012:0836a19": "等觀以有漏智劣故又初出見道無漏心時亦不名",
    "X49n0815_012:0836a20": "修道是見道攝從初一念起有漏世俗智時雖名修",
    "X49n0815_012:0836a21": "習未名修道要經多念智修習方入修道也。",
    "X49n0815_012:0836a22": "【疏】盡無生智等為自性至菩提分法為自性者十智",
    "X49n0815_012:0836a23": "者謂苦智集智果智道智法智類智世俗智他心智",
    "X49n0815_012:0836a24": "盡智無生智也據大乘中說阿羅漢不得十智但說",
    "X49n0815_012:0836b01": "煩惱漏盡之處名盡智又起智緣擇滅無為煩惱不",
    "X49n0815_012:0836b02": "生處名無生智即佛身中亦有十智若小乘中有不",
    "X49n0815_012:0836b03": "退種姓阿羅漢亦具十智以煩惱更不生故若退種",
    "X49n0815_012:0836b04": "姓阿羅漢唯得有九智不得無生智以更退起煩惱",
    "X49n0815_012:0836b05": "故然小乘說世俗智唯有漏今大乘說亦通無漏縱",
    "X49n0815_012:0836b06": "是無漏緣事智亦是世俗智攝或取三十七菩提分",
    "X49n0815_012:0836b07": "法為自性也。",
    "X49n0815_012:0836b08": "【疏】可取如上取說至不同等者意說諸論所說現觀",
    "X49n0815_012:0836b09": "或六或十或十八增減不同者可准上兩說和會今",
    "X49n0815_012:0836b10": "按對法顯揚唯識說有增減者據義各別亦不相違。",
    "X49n0815_012:0836b11": "【疏】真攝第四少分至亦通修道等故者意云但攝第",
    "X49n0815_012:0836b12": "四根本智少分不攝後得智唯攝見道不攝修道故",
    "X49n0815_012:0836b13": "云少分。",
    "X49n0815_012:0836b14": "【疏】其相見道收第四少分至亦通修故者意云此相",
    "X49n0815_012:0836b15": "見道攝彼第四後得智少分不攝根本智唯攝相見",
    "X49n0815_012:0836b16": "道不攝修道又攝第五後得智全不攝世俗智全又",
    "X49n0815_012:0836b17": "攝相見道不攝真見道及修道等。",
    "X49n0815_012:0836b18": "【疏】第二第三至故不相攝者此說不攝餘四所由理",
    "X49n0815_012:0836b19": "亦究竟義意易了故此不說第二第三約俱有出體",
    "X49n0815_012:0836b20": "不說自性故不相攝此中許且令借亦與十八相攝",
    "X49n0815_012:0836b21": "差別具如別章故不繁述。",
    "X49n0815_012:0836b22": "【疏】轉先所依生餘依故者所依者謂身也即轉却異",
    "X49n0815_012:0836b23": "生性所依之身即轉得無漏聖性所依之身。",
    "X49n0815_012:0836b24": "【疏】由此般若樹自相續故者若佛身四智即名覺樹",
    "X49n0815_012:0836c01": "敷榮故菩薩身中智慧亦名為樹也始從證得更不",
    "X49n0815_012:0836c02": "退轉故名相續。",
    "X49n0815_012:0836c03": "【疏】王此洲花果也者若實佛果即是菩薩四智心品",
    "X49n0815_012:0836c04": "及大涅槃并一切智一切種智及無漏離繫果等也",
    "X49n0815_012:0836c05": "此皆是菩薩未成不得果實華果者即入初地已去",
    "X49n0815_012:0836c06": "由無漏勢力傍資地前資糧位以前有漏故一切業",
    "X49n0815_012:0836c07": "令感得十王十王位乃至菩薩華報果華即是果也",
    "X49n0815_012:0836c08": "若至初地已上更不造新業故資舊業也。",
    "X49n0815_012:0836c09": "【論】得諸平等者無性攝論第六云得三種平等一者",
    "X49n0815_012:0836c10": "得有情平等心性者遍見一切有情等無我故如有",
    "X49n0815_012:0836c11": "說言一切諸法皆如來藏二得一切菩薩平等心性",
    "X49n0815_012:0836c12": "者得彼菩薩意樂平等性故三得一切佛平等心性",
    "X49n0815_012:0836c13": "者得彼法身平等性故佛地經中有十平等如前已",
    "X49n0815_012:0836c14": "引又有解云得一切有情平等者菩薩觀眾生無性",
    "X49n0815_012:0836c15": "無有親疎故得一切菩薩平等者菩薩見諸菩薩無",
    "X49n0815_012:0836c16": "高無下等心恭敬故得一切如來平等者佛佛皆同",
    "X49n0815_012:0836c17": "故然此論中云初地菩薩得諸平等者約三平等說",
    "X49n0815_012:0836c18": "未約十種平等說何以故此十平等是第七識中十",
    "X49n0815_012:0836c19": "平等也問初地菩薩雖得平等性智而修道我執未",
    "X49n0815_012:0836c20": "伏至第七地中方伏之第八地菩薩方得十種平等",
    "X49n0815_012:0836c21": "而生如來家而善達法界耶不答生如來家是根本",
    "X49n0815_012:0836c22": "智善達法界是後得智之用也了俗證真是後得用",
    "X49n0815_012:0836c23": "故。",
    "X49n0815_012:0836c24": "【疏】即常生在他受用土中如梵網經說者即梵網經",
    "X49n0815_012:0837a01": "為第二地菩薩說菩薩戒云我今盧舍那方坐蓮華",
    "X49n0815_012:0837a02": "臺周匝千華上復現千釋迦即是加行位中所見化",
    "X49n0815_012:0837a03": "佛一華百億國一國釋迦者即是凡夫異生所見化",
    "X49n0815_012:0837a04": "佛若為初地菩薩所現他受用佛即今云我今盧舍",
    "X49n0815_012:0837a05": "那方坐蓮華臺周迊百華上復現百釋迦等若為第",
    "X49n0815_012:0837a06": "三地菩薩等所現應言周迊萬華上復現萬釋迦等",
    "X49n0815_012:0837a07": "問何以爾者答以初地菩薩生他受用土中坐百葉",
    "X49n0815_012:0837a08": "華所見佛亦坐百葉華若二地菩薩坐千葉華所見",
    "X49n0815_012:0837a09": "佛亦坐千葉華若三地菩薩坐萬葉華所見佛亦坐",
    "X49n0815_012:0837a10": "萬葉華以此准知又准仁王經云若菩薩住百億佛",
    "X49n0815_012:0837a11": "國中作閻浮四王天王修百法門二諦平等心化一",
    "X49n0815_012:0837a12": "切眾生若菩薩住千佛國中作忉利天王修千法門",
    "X49n0815_012:0837a13": "十善道化一切眾生若菩薩住十方佛國中作炎魔",
    "X49n0815_012:0837a14": "天王修十萬法門用四禪定化一切眾生若菩薩住",
    "X49n0815_012:0837a15": "百億佛國中作兜率天王修百億法門行道品化一",
    "X49n0815_012:0837a16": "切眾生若菩薩住千億佛國中作化樂天王修千億",
    "X49n0815_012:0837a17": "法門修二諦四諦八諦化一切眾生若菩薩住十萬",
    "X49n0815_012:0837a18": "億佛國中作他化自在天王修十萬億法門十二因",
    "X49n0815_012:0837a19": "緣智化一切眾生若菩薩住百萬億佛國中作初禪",
    "X49n0815_012:0837a20": "王修百萬億法門方便智願智化一切眾生若菩薩",
    "X49n0815_012:0837a21": "住百萬微塵數佛國中作二禪梵王修百萬億微塵",
    "X49n0815_012:0837a22": "數法門雙照方便神通智化一切眾生若菩薩住百",
    "X49n0815_012:0837a23": "萬億阿僧祇微塵數佛國中作三禪大梵王修百萬",
    "X49n0815_012:0837a24": "億阿僧祇微塵數法門四無礙智化一切眾生若菩",
    "X49n0815_012:0837b01": "薩住不可說不可說佛國中作第四禪大靜天主三",
    "X49n0815_012:0837b02": "界主修不可說不可說法門得理盡三昧同佛行處",
    "X49n0815_012:0837b03": "盡三界源教化眾生如佛境界故知仁王經中三地",
    "X49n0815_012:0837b04": "以上約倍倍論之故言三地有十萬四地有百萬等",
    "X49n0815_012:0837b05": "乃至十地住不可說不可說佛國中等問若三地以",
    "X49n0815_012:0837b06": "上約倍倍說者何故言初地菩薩坐百葉華三地坐",
    "X49n0815_012:0837b07": "萬葉華耶答十地論中以見梵網經說二地菩薩坐",
    "X49n0815_012:0837b08": "千葉華遂說初地坐百華三地坐萬華等其實三地",
    "X49n0815_012:0837b09": "以上即約倍倍說之此即會十地論文又盧舍那佛",
    "X49n0815_012:0837b10": "所坐大華臺由如風輪若千葉華由如水輪金剛輪",
    "X49n0815_012:0837b11": "等一華百億國由如地輪安住而教化故。",
    "X49n0815_012:0837b12": "【疏】一剎那頃證百三摩地者謂此菩薩得初地時即",
    "X49n0815_012:0837b13": "於一剎那中一時證得一百三摩地故於一念中得",
    "X49n0815_012:0837b14": "又解證得百三摩地者唯證得一定於一定上有百",
    "X49n0815_012:0837b15": "三摩地作用故菩薩證見道時一念證得十百種事",
    "X49n0815_012:0837b16": "不約前後若前後知十萬種事一念唯知十百種事。",
    "X49n0815_012:0837b17": "【疏】以淨天眼見諸佛國者即於一念中得見一百佛",
    "X49n0815_012:0837b18": "三千大千界。",
    "X49n0815_012:0837b19": "【疏】三動百世界身亦往彼佛界者皆唯一念不約前",
    "X49n0815_012:0837b20": "後問菩薩往百佛界為化身能往為實身能往答化",
    "X49n0815_012:0837b21": "實俱能往百佛界放大光等者即放光照百个佛國。",
    "X49n0815_012:0837b22": "【疏】四化為百類普令他見者初地菩薩或化作金銀",
    "X49n0815_012:0837b23": "七寶色聲青黃等百類物與有情令得見與第九別",
    "X49n0815_012:0837b24": "者第九但化作百佛身故是不同。",
    "X49n0815_012:0837c01": "【疏】五成熟百類所化有情者菩薩於一念中化百類",
    "X49n0815_012:0837c02": "有情令根成熟問菩薩云何於一念中成熟百類有",
    "X49n0815_012:0837c03": "情耶答菩薩於百法明門深以悟達有情根前聖為",
    "X49n0815_012:0837c04": "加持故於一念修得成熟一又菩薩一念說法百類",
    "X49n0815_012:0837c05": "有情成中說四名得成熟亦何爽理又云或住多時",
    "X49n0815_012:0837c06": "方可成熟如言一時佛在其力說法非唯一念時今",
    "X49n0815_012:0837c07": "言一念非唯一剎那。",
    "X49n0815_012:0837c08": "【疏】六若欲留命得百劫住者然初地分段身壽命得",
    "X49n0815_012:0837c09": "三五劫住若欲更留得百劫住而菩薩留身百劫住",
    "X49n0815_012:0837c10": "而分段為留變易為留分段身若論變易二義亦能。",
    "X49n0815_012:0837c11": "【疏】見前後際百劫中者有兩解一云見前五十劫見",
    "X49n0815_012:0837c12": "後五十劫名見百劫事二云見前一百劫後亦見一",
    "X49n0815_012:0837c13": "百劫故名見前後際一百劫後解正。",
    "X49n0815_012:0837c14": "【疏】智見能入百法明門者法門即能詮教教詮苦無",
    "X49n0815_012:0837c15": "常等故喚教為門。",
    "X49n0815_012:0837c16": "【疏】九十身皆能現百菩薩眷屬者但約一箇菩薩本",
    "X49n0815_012:0837c17": "身一時化作菩薩百眷屬圍遶菩薩本身令有一百",
    "X49n0815_012:0837c18": "一身。",
    "X49n0815_012:0837c19": "【疏】二加能入百佛世界亦動百世界中攝者意說能",
    "X49n0815_012:0837c20": "入百佛世界即是前身亦能往也入與往其義一也。",
    "X49n0815_012:0837c21": "【疏】三加照百佛世界者即是前放大光明文也。",
    "X49n0815_012:0837c22": "【疏】彼論文中亦合入照百佛界等一處為釋者意說",
    "X49n0815_012:0837c23": "此論中成熟百類所化有情亦合攝入彼論照百佛",
    "X49n0815_012:0837c24": "界等中一處釋之既不一處明故知釋論者失。",
    "X49n0815_012:0838a01": "【疏】十種發心等者所指彼論文廣故不引文。",
    "X49n0815_012:0838a02": "【疏】又作阿賴耶識依他性觀等者按五十一云此雜",
    "X49n0815_012:0838a03": "染根本阿賴耶識修善法故方得轉滅此修善法若",
    "X49n0815_012:0838a04": "諸異生以緣轉識為境作意方便住心能入最初聖",
    "X49n0815_012:0838a05": "諦現觀非未見諦者於諸諦中未得法眼便能通達",
    "X49n0815_012:0838a06": "一切種子阿賴耶識此未見諦者意說未見諦者不",
    "X49n0815_012:0838a07": "能通達一切種子阿賴耶識何以故於諸諦中未得",
    "X49n0815_012:0838a08": "法眼故修如是行已或入聲聞正性離生或入菩薩",
    "X49n0815_012:0838a09": "正性離生達一切法真法界已亦能通達阿賴識當",
    "X49n0815_012:0838a10": "於爾時能總觀察自內所有一切雜染亦能了知自",
    "X49n0815_012:0838a11": "身外為相縛所縛內為麤重縛所縛釋曰資糧加行",
    "X49n0815_012:0838a12": "異生緣彼眼等轉識此有二義一三乘通說理實大",
    "X49n0815_012:0838a13": "乘亦緣第八作唯識觀二質影不同賴耶為質轉識",
    "X49n0815_012:0838a14": "為影隱質談影云緣轉識問二乘云何能觀賴耶云",
    "X49n0815_012:0838a15": "入聲聞正性離生通達賴耶答有二義一據不定聲",
    "X49n0815_012:0838a16": "聞性人根熟者說彼入自見後迴入大能達賴耶定",
    "X49n0815_012:0838a17": "性不然二約種子賴耶識言三乘皆能知苦斷集廣",
    "X49n0815_012:0838a18": "如瑜伽論鈔所言賴耶者且約七地已前說若至八",
    "X49n0815_012:0838a19": "地已上亦名異熟識觀觀識從緣如幻不實名依他",
    "X49n0815_012:0838a20": "性觀心外境無名唯識觀問初地菩薩得十百門未",
    "X49n0815_012:0838a21": "審攝得幾道耶答若見佛國即天眼通若動佛世界",
    "X49n0815_012:0838a22": "是神境通若見前百劫事是宿住通若見後百劫事",
    "X49n0815_012:0838a23": "是死生智通八淨天耳聞佛說法即天耳通知有情",
    "X49n0815_012:0838a24": "所樂聞何法而便為說是他心通未得成佛無漏盡",
    "X49n0815_012:0838b01": "通。",
    "X49n0815_012:0838b02": "疏第十卷。",
    "X49n0815_012:0838b03": "【疏】住出地心等者問初入地心既是見道住出地心",
    "X49n0815_012:0838b04": "後是修道未審相見道在於何心答今以理推徵相",
    "X49n0815_012:0838b05": "見道在於住心從真入相故。",
    "X49n0815_012:0838b06": "【疏】為斷餘障證轉依等生起下文者即此論文云為",
    "X49n0815_012:0838b07": "斷餘障證得轉依復數修習無分別智論文即是生",
    "X49n0815_012:0838b08": "起廣解為斷餘障轉依之義今但總標生下略釋文",
    "X49n0815_012:0838b09": "也。",
    "X49n0815_012:0838b10": "【疏】然非唯智是修習位乃至略不說餘者意云此修",
    "X49n0815_012:0838b11": "習位非唯取此無分別智而為修習位體然亦取修",
    "X49n0815_012:0838b12": "習位中十波羅蜜為修習位體問何故論中說修習",
    "X49n0815_012:0838b13": "位唯取無分別智不說餘法耶答即從所緣能斷道",
    "X49n0815_012:0838b14": "說緣者藉也即修習位從所藉無分別智能斷惑故",
    "X49n0815_012:0838b15": "所以此位偏說無分別智略不說餘法或所緣者即",
    "X49n0815_012:0838b16": "是真如既對所緣真如即說能緣無分別智斷惑之",
    "X49n0815_012:0838b17": "道為修習位故不說餘十度等法。",
    "X49n0815_012:0838b18": "【疏】遠離所取名為無得者謂所取境是能緣心之所",
    "X49n0815_012:0838b19": "得今離所取名無所得遠離能取名不思議者其能",
    "X49n0815_012:0838b20": "取心名為思議今心智既無能取名不思議。",
    "X49n0815_012:0838b21": "【疏】或有漏分別說為戲論者且如童子戲於沙土之",
    "X49n0815_012:0838b22": "上終日無益此有漏法亦復如是終日駈馳順於生",
    "X49n0815_012:0838b23": "死終無有益故名戲論然如無漏之法能斷於漏故",
    "X49n0815_012:0838b24": "壞生死非戲論也。",
    "X49n0815_012:0838c01": "【疏】妙用者此無分別智凡不能為皆悉佛妙有大勝",
    "X49n0815_012:0838c02": "用非要神通名為妙用。",
    "X49n0815_012:0838c03": "【疏】違細名麤違輕名重者菩提涅槃是微細法不同",
    "X49n0815_012:0838c04": "煩惱障麤重之法得細輕名重者二障障正道故名",
    "X49n0815_012:0838c05": "麤重麤重之義諸論不同有其兩說一者二障種子",
    "X49n0815_012:0838c06": "於無漏法性無堪任違細輕故說名麤重有實自體",
    "X49n0815_012:0838c07": "二者二種所引無堪任性與五蘊法非一實五蘊無",
    "X49n0815_012:0838c08": "別自性違細輕故亦名麤重今此頌中說前非後有",
    "X49n0815_012:0838c09": "種體故。",
    "X49n0815_012:0838c10": "【疏】所知障種名麤重乃至若論煩惱非種麤重亦地",
    "X49n0815_012:0838c11": "地斷者及非種麤重者即是二障之上無堪任性是",
    "X49n0815_012:0838c12": "也若所知障地地之中起法空智無間道斷也若煩",
    "X49n0815_012:0838c13": "惱種十地不斷者至金剛心方斷若煩惱上無堪任",
    "X49n0815_012:0838c14": "性亦十地之中地地斷若所知障與煩惱障同種別",
    "X49n0815_012:0838c15": "種今應分別亦所知煩惱同種生者十地之中地地",
    "X49n0815_012:0838c16": "起法空智無間道斷所知障種煩惱亦隨斷起法空",
    "X49n0815_012:0838c17": "智解脫道斷所知障煩惱二障之上無堪任性以所",
    "X49n0815_012:0838c18": "知煩惱同種生氣分同也其煩惱障若與所知障別",
    "X49n0815_012:0838c19": "種生者即十地之中地地起法空智無間道斷所知",
    "X49n0815_012:0838c20": "障種兼斷煩惱障上無堪任性煩惱種至金剛心始",
    "X49n0815_012:0838c21": "斷起法空解脫道時唯斷所知障上無堪任也問若",
    "X49n0815_012:0838c22": "無間道能斷煩惱障上無堪任性者何故此論云無",
    "X49n0815_012:0838c23": "間斷惑種解脫道捨無堪任性耶解云論即約斷二",
    "X49n0815_012:0838c24": "障同種者說故亦不違若據別如前釋。",
    "X49n0815_012:0839a01": "【論】此能捨彼等者此無間道捨二障麤重至解脫道",
    "X49n0815_012:0839a02": "得二轉依轉依者謂菩提涅槃或可頌意但說涅槃。",
    "X49n0815_012:0839a03": "【論】依謂所依即依他起與染淨法為所依故者意說",
    "X49n0815_012:0839a04": "第八識與染淨法為所依也不約與七為所依故若",
    "X49n0815_012:0839a05": "約六七識為所依者若六七正起染時可與染法為",
    "X49n0815_012:0839a06": "依正相唯如何得與染法為依或六七起善心時可",
    "X49n0815_012:0839a07": "與淨法為依如何與染法為依故唯取第八為所依",
    "X49n0815_012:0839a08": "也故說第八為染淨依真如為迷悟依。",
    "X49n0815_012:0839a09": "【疏】總為別依者意說總第八依他與染淨別法為所",
    "X49n0815_012:0839a10": "依染即依他上遍計淨即依他中圓成若爾是依他",
    "X49n0815_012:0839a11": "唯第八識耶答又解依他又通一切有為法皆是依",
    "X49n0815_012:0839a12": "他從緣生故今約無間與染淨二法俱為所依即唯",
    "X49n0815_012:0839a13": "第八餘色心等有間斷故。",
    "X49n0815_012:0839a14": "【疏】同攝論果斷分解轉依者意云如攝論中有十分",
    "X49n0815_012:0839a15": "義解轉依果今此果斷分即是彼十中一數也彼果",
    "X49n0815_012:0839a16": "者即是菩薩斷果斷者即是涅槃由斷煩惱得涅槃",
    "X49n0815_012:0839a17": "故。",
    "X49n0815_012:0839a18": "【疏】轉謂轉捨至轉依依士釋者意說第八總依他與",
    "X49n0815_012:0839a19": "染淨別法為所依即依他轉染得淨故依他是轉染",
    "X49n0815_012:0839a20": "淨之所依即轉之依故名為轉依故依士釋也即依",
    "X49n0815_012:0839a21": "他與二轉為依也。",
    "X49n0815_012:0839a22": "【疏】又解此文依他事上至故名轉依者第二解云即",
    "X49n0815_012:0839a23": "此依他起法與理為依由有依他起第八識故與能遍",
    "X49n0815_012:0839a24": "計心為所依由能計心起計所執性而執邪道理若",
    "X49n0815_012:0839b01": "起聖智斷染遍計性得菩薩智而即證涅槃真如故",
    "X49n0815_012:0839b02": "說邪理及真理皆依他起事法故事為理依即將事",
    "X49n0815_012:0839b03": "攝理如將苦等事攝諦名苦諦真如苦即是事法即",
    "X49n0815_012:0839b04": "但名苦諦真如苦諦既然此論中說依他起與染淨",
    "X49n0815_012:0839b05": "法而為依者是事為理依也即同小乘說小乘說一",
    "X49n0815_012:0839b06": "切理法皆依事故此下論文云或依即是唯識真如",
    "X49n0815_012:0839b07": "生死涅槃之所依故者此文即理之為事依唯是大",
    "X49n0815_012:0839b08": "乘中不共義小乘無也問兩解所依有何差別答前",
    "X49n0815_012:0839b09": "解依他起法為染淨依後解約事為理依故有別也。",
    "X49n0815_012:0839b10": "【疏】無性云二所依止轉依亦持業釋者意云此依他",
    "X49n0815_012:0839b11": "起事等有邪理執著有正理離倒即依他與邪理正",
    "X49n0815_012:0839b12": "理二法為依若轉却依他邪理自己正理得顯即無",
    "X49n0815_012:0839b13": "漏起生正智所以轉字而屬所依依他故持業釋轉",
    "X49n0815_012:0839b14": "即依故名轉依也即依他起一法能持染淨二法名",
    "X49n0815_012:0839b15": "持業釋三藏法師有此分別又按無性本論第九云",
    "X49n0815_012:0839b16": "二所依止轉依為相此中生死謂依他起性雜染分",
    "X49n0815_012:0839b17": "涅槃謂依他起性清淨分二所依止即通二分依他",
    "X49n0815_012:0839b18": "起性轉依謂即依他起性對治起時轉捨雜染分轉",
    "X49n0815_012:0839b19": "得清淨分無性釋云二所依止轉依為相或依士釋",
    "X49n0815_012:0839b20": "或持業釋解云二所依止即通二分者意說二分者",
    "X49n0815_012:0839b21": "即是生死涅槃名為二分通二分者即依他起性依",
    "X49n0815_012:0839b22": "他起性既與二分為依故知依他亦通染淨故云二",
    "X49n0815_012:0839b23": "所依止即通二分也二所依止至或依士釋或持業",
    "X49n0815_012:0839b24": "釋者意云若依他與染淨為依者轉染為淨名轉之",
    "X49n0815_012:0839c01": "依故依士釋若依他起體通染淨者轉染得淨轉即",
    "X49n0815_012:0839c02": "是依故持業釋。",
    "X49n0815_012:0839c03": "【疏】然今能依所依合為轉依故無持業釋者若據其",
    "X49n0815_012:0839c04": "文即不順若據其義義即無違意云攝論能所依合",
    "X49n0815_012:0839c05": "說故通持業釋此論中能所二依別說故無持業但",
    "X49n0815_012:0839c06": "有依主釋或可此論能轉與所依合名為轉依有依",
    "X49n0815_012:0839c07": "主釋攝論唯約能依染淨轉即是依故持業釋此順",
    "X49n0815_012:0839c08": "疏文不違理故。",
    "X49n0815_012:0839c09": "【疏】今言依他起名轉依者至名為捨者意云此釋伏",
    "X49n0815_012:0839c10": "難謂有難云所言轉依轉謂即是遍計圓成如何論",
    "X49n0815_012:0839c11": "云依謂依他起耶答如疏自明流轉即虗妄遍計生",
    "X49n0815_012:0839c12": "死還滅即菩提菩提即道諦是能還滅諦是所證寂",
    "X49n0815_012:0839c13": "滅處俱依依他第八識也又有異師解轉依文云轉",
    "X49n0815_012:0839c14": "者屬能轉道亦轉之依由能轉道轉所轉依名轉依",
    "X49n0815_012:0839c15": "故今此解者相最顯了詳曰與轉為依名為轉依轉",
    "X49n0815_012:0839c16": "即能依能依論說是染淨法云何轉言屬能轉道能",
    "X49n0815_012:0839c17": "轉道者非是染故今釋轉者而有二義一云轉者屬",
    "X49n0815_012:0839c18": "能轉道捨得二種轉之捨得依主為稱二云轉者屬",
    "X49n0815_012:0839c19": "所轉捨得二種轉即捨得持業立名今依初義合言",
    "X49n0815_012:0839c20": "轉依亦依主釋合言轉依者轉謂能轉依謂所依即",
    "X49n0815_012:0839c21": "轉與依合說名為轉依也。",
    "X49n0815_012:0839c22": "【疏】即真如迷悟依者迷悟是能依真如是所依即迷",
    "X49n0815_012:0839c23": "悟之依亦依主釋。",
    "X49n0815_012:0839c24": "【疏】悟此真如證涅槃者至能所依異者問生死妄計",
    "X49n0815_012:0840a01": "與真如體別可與為依涅槃既與真如無別如何真",
    "X49n0815_012:0840a02": "如與涅槃為依豈可一體之法而分能所依別耶答",
    "X49n0815_012:0840a03": "執四種涅槃中初後二種涅槃體即真如不分能所",
    "X49n0815_012:0840a04": "若有餘無餘二種涅槃由斷障所得此二涅槃即是",
    "X49n0815_012:0840a05": "擇滅擇滅是假即依真如此假涅槃為能依真如是",
    "X49n0815_012:0840a06": "所依故說涅槃依真如也。",
    "X49n0815_012:0840a07": "【疏】金剛心後等者此釋頌中便證得轉依文。",
    "X49n0815_012:0840a08": "【論】雖於此位至名法身故者此釋伏難難云如第一",
    "X49n0815_012:0840a09": "師釋轉依言證得如斯二依果云何此中但說涅槃",
    "X49n0815_012:0840a10": "不說菩提答而非此中頌意所顯頌意但顯唯識性",
    "X49n0815_012:0840a11": "故又復頌既云安樂解脫身大牟尼名法明知但顯",
    "X49n0815_012:0840a12": "涅槃不說菩提也。",
    "X49n0815_012:0840a13": "【疏】位有多種者即五位也但說小分者不說餘位但",
    "X49n0815_012:0840a14": "說修習位故言小分。",
    "X49n0815_012:0840a15": "【疏】此無別體者意云總名修習位若說修十勝行斷",
    "X49n0815_012:0840a16": "十重障證十真如即分十地十地與修習位無別體",
    "X49n0815_012:0840a17": "也言總釋別位者即是十地中修十勝行斷十重障",
    "X49n0815_012:0840a18": "證十真如若為別位即約此修十勝行別位以立名",
    "X49n0815_012:0840a19": "十地故云總釋別位。",
    "X49n0815_012:0840a20": "【疏】明十勝行即是廣前至是出世間智者問十度中",
    "X49n0815_012:0840a21": "前五是福如何將十度而釋無分別智耶答其修習",
    "X49n0815_012:0840a22": "位非唯取無分別智為體總用十度名修習位故入",
    "X49n0815_012:0840a23": "十勝行廣無得不思議是出世間智於義何爽。",
    "X49n0815_012:0840a24": "【疏】俱行五蘊者但無漏戒名色蘊俱時身不名色蘊",
    "X49n0815_012:0840b01": "以有漏故。",
    "X49n0815_012:0840b02": "【疏】前劣者已捨故者意云且如見道聖性對修道無",
    "X49n0815_012:0840b03": "漏智名劣即前前劣後後勝也意難云若見道無漏",
    "X49n0815_012:0840b04": "智斷分別惑名見道聖性即修道無漏智不斷分別",
    "X49n0815_012:0840b05": "惑又捨前見道聖種有修道無漏智等應非聖性。",
    "X49n0815_012:0840b06": "【疏】性能斷故者意說且如見道無漏智斷分別惑故",
    "X49n0815_012:0840b07": "所以修道無漏智等斷分別也見道智不斷修惑修",
    "X49n0815_012:0840b08": "道智亦能斷故云性能斷故又是見道無漏智之類",
    "X49n0815_012:0840b09": "故若據此義即兼取已後修道無學道無漏智種為",
    "X49n0815_012:0840b10": "聖性於理為勝問且如分別二障種能生現行者立",
    "X49n0815_012:0840b11": "為異生性不能生者不立為凡性何妨聖性但於能",
    "X49n0815_012:0840b12": "斷分別惑無漏智種上立耶答此亦不然若爾如身",
    "X49n0815_012:0840b13": "在欲界坐得無色界定已離欲界上二界染此人既",
    "X49n0815_012:0840b14": "即欲界中分別惑種不生現行未知此人是何界異",
    "X49n0815_012:0840b15": "生攝亦不說此人有無色界分別惑種能生現行即",
    "X49n0815_012:0840b16": "不說此人是無色界異生攝何以故以本所生身及",
    "X49n0815_012:0840b17": "第八識是欲界故若言此人是欲界異生者此人先",
    "X49n0815_012:0840b18": "伏欲界染即欲界異生性不成就故若救云此人所",
    "X49n0815_012:0840b19": "有色無色界分別惑種依欲界第八識故種子不離",
    "X49n0815_012:0840b20": "識故即此人是欲界異生者不然違前種子不成就",
    "X49n0815_012:0840b21": "中若身在欲即上二界種子不成就亦不可說身在",
    "X49n0815_012:0840b22": "欲界或在色界即用三界中所有分別二障種名欲",
    "X49n0815_012:0840b23": "界等異生以界是繫義故今正義應言若身在欲界",
    "X49n0815_012:0840b24": "欲界中分別惑種若能生現行不生現行為欲界異",
    "X49n0815_012:0840c01": "生性若身在初禪即依初禪中所有一切分別二障",
    "X49n0815_012:0840c02": "種無問生與不生立為初禪異生乃至有頂亦然。",
    "X49n0815_012:0840c03": "【疏】各隨自乘所治既為凡性者如二乘人但依所治",
    "X49n0815_012:0840c04": "分別煩惱障種上立為異生性菩薩人依所治分別",
    "X49n0815_012:0840c05": "二障種上立為異生性。",
    "X49n0815_012:0840c06": "【疏】亦隨自乘能治至一空二空智種為體者若二乘",
    "X49n0815_012:0840c07": "人即依生空智種上立為聖性若菩薩人即依生法",
    "X49n0815_012:0840c08": "二空智種上立為聖性也。",
    "X49n0815_012:0840c09": "【疏】非如二乘小人之聖性者若二乘即名小丈夫之",
    "X49n0815_012:0840c10": "聖性若女人得預流等四果亦名丈夫之聖性性是",
    "X49n0815_012:0840c11": "丈夫故若成此性種是女人亦名丈夫問依男身得",
    "X49n0815_012:0840c12": "聖性聖性應勝依女人得聖性聖性應劣答女人但",
    "X49n0815_012:0840c13": "得聲聞果不得獨覺菩薩也獨覺菩薩必依男身得",
    "X49n0815_012:0840c14": "故然獨覺中部行獨覺女人容有種姓必不得麟角",
    "X49n0815_012:0840c15": "獨覺麟喻獨覺出無佛世以神通力化三千界故非",
    "X49n0815_012:0840c16": "女人所得。",
    "X49n0815_012:0840c17": "【疏】此地名極喜地者未知此喜是何地喜答初禪二",
    "X49n0815_012:0840c18": "禪喜及欲界喜若第三禪但有樂第四禪有捨受若",
    "X49n0815_012:0840c19": "爾菩薩入見道要依第四禪第四禪唯是捨受如何",
    "X49n0815_012:0840c20": "菩薩起下地喜心答菩薩欲入見道身在欲界若正",
    "X49n0815_012:0840c21": "入見道即依第四禪在見道已後起下地喜心身在",
    "X49n0815_012:0840c22": "欲界起下地心斯有何失若爾由頓悟菩薩身生欲",
    "X49n0815_012:0840c23": "界出觀已後得起下地喜心且如漸悟迴心身生第",
    "X49n0815_012:0840c24": "三第四禪中還依第四禪心得入見道出觀已後如",
    "X49n0815_012:0841a01": "何起下地喜心唯除借識力身在上地借下地眼耳",
    "X49n0815_012:0841a02": "身三識等今解云第四禪中捨受亦得有喜且捨有",
    "X49n0815_012:0841a03": "二種一順益捨二違損捨違損捨與憂相應若順益",
    "X49n0815_012:0841a04": "捨亦假名喜非實是喜也且如第二禪中見下火交",
    "X49n0815_012:0841a05": "起而生於憂亦假名為憂憂受初禪既斷故此亦如",
    "X49n0815_012:0841a06": "是即捨受名喜二釋俱有理。",
    "X49n0815_012:0841a07": "【疏】由得不住道者有兩釋一云菩薩得無住涅槃不",
    "X49n0815_012:0841a08": "住生死不住涅槃名不住道若預流人厭生死樂涅",
    "X49n0815_012:0841a09": "槃名住道二云約菩薩於在家或出家二道之中皆",
    "X49n0815_012:0841a10": "不定故向作梵王帝釋長者居士婆羅門等或大魚",
    "X49n0815_012:0841a11": "之身救其飢饉等或作師子虫鹿等身隨煩惱受生",
    "X49n0815_012:0841a12": "化沙門比丘比丘尼像若預流人即住在家出家二",
    "X49n0815_012:0841a13": "道之中出家即剃除鬚髮威儀具足若在家即受持",
    "X49n0815_012:0841a14": "五戒等然菩薩不定住於一道名不住道問二乘人",
    "X49n0815_012:0841a15": "及漸悟菩薩可許受持菩薩別解脫戒頓悟菩薩既",
    "X49n0815_012:0841a16": "是大乘如何亦受菩薩戒耶答有二義一者為欲遍",
    "X49n0815_012:0841a17": "學二為欲降伏二乘所以須受故頓悟菩薩先學大",
    "X49n0815_012:0841a18": "後學小若漸悟菩薩先學小後學大。",
    "X49n0815_012:0841a19": "【疏】一向預流行不成就故者如預流人不行十惡性",
    "X49n0815_012:0841a20": "戒成就若菩薩行於十惡並見諸眾生先曾修善後",
    "X49n0815_012:0841a21": "遇惡友更令造惡菩薩見已恐墮惡趣即作是心彼",
    "X49n0815_012:0841a22": "得生天自墮地獄作是心已即斷命根故菩薩起煩",
    "X49n0815_012:0841a23": "惱勝二乘無量劫悟道乃至偷盜邪行兩舌等罪皆",
    "X49n0815_012:0841a24": "為利益一切眾生也。",
    "X49n0815_012:0841b01": "【疏】亦非一來者然一來果大生唯有一生小生即有",
    "X49n0815_012:0841b02": "四生謂兩箇中有菩薩不爾受無量生化有情類。",
    "X49n0815_012:0841b03": "【疏】不還者更不於重生處生名不還果如先於欲界",
    "X49n0815_012:0841b04": "或梵眾天生已更不於此處生名不還果已上皆然。",
    "X49n0815_012:0841b05": "【疏】菩薩生欲界不退靜慮者意說菩薩得上地定而",
    "X49n0815_012:0841b06": "不退定亦不起欲界潤生煩惱但由願力受欲界生",
    "X49n0815_012:0841b07": "縱起煩惱助願受生亦不起煩惱過失故說菩薩安",
    "X49n0815_012:0841b08": "住靜慮還生欲界。",
    "X49n0815_012:0841b09": "【疏】菩薩減離無色界生者滅即是離意云菩薩離劫",
    "X49n0815_012:0841b10": "無邊而更不生後。",
    "X49n0815_012:0841b11": "【疏】或色界中已證得威德菩薩等者初地已上菩薩",
    "X49n0815_012:0841b12": "皆名威德威德菩薩不生無色界意云非但菩薩威",
    "X49n0815_012:0841b13": "離無色生於欲界亦有得威德定菩薩為利益有情",
    "X49n0815_012:0841b14": "雖住靜慮而生欲界問何故菩薩不與無色定相應",
    "X49n0815_012:0841b15": "生於欲界耶答以無色界非成熟有情處故。",
    "X49n0815_012:0841b16": "【疏】由此菩薩善巧迴轉動故者善巧迴轉動者即是",
    "X49n0815_012:0841b17": "方便巧能也此菩薩雖得上界定不退上界定還生",
    "X49n0815_012:0841b18": "欲界故名善巧回動生於欲界。",
    "X49n0815_012:0841b19": "【疏】唯有具利故喜至極喜故者彼論云二乘人唯能",
    "X49n0815_012:0841b20": "自利不能他利不名極喜初地菩薩具二利故名極",
    "X49n0815_012:0841b21": "喜也又二乘人唯證一生空聖性不名極喜菩薩人",
    "X49n0815_012:0841b22": "能具證二聖性故名極喜故瑜伽七十八及解深密",
    "X49n0815_012:0841b23": "經第四同作此說云成就大義得未曾有出世間心",
    "X49n0815_012:0841b24": "生大歡喜故仁王經名為喜學十住婆沙始得法味",
    "X49n0815_012:0841c01": "生大歡喜名極喜地。",
    "X49n0815_012:0841c02": "【疏】無上二利初證聖處多生歡喜者疏引十地文隱",
    "X49n0815_012:0841c03": "讀者難悟今按十地論云菩薩成就無上自利利他",
    "X49n0815_012:0841c04": "初證聖處多生歡喜故聖處者即聖性也。",
    "X49n0815_012:0841c05": "【疏】即與此二因同者自下別解初地具三因故生歡",
    "X49n0815_012:0841c06": "喜也一初獲聖性二具證二空三能益自他具此三",
    "X49n0815_012:0841c07": "義故生極喜也與此二因同者彼此二論俱有初獲",
    "X49n0815_012:0841c08": "聖性能益自他二因故云二因同唯具證二空相一",
    "X49n0815_012:0841c09": "因此論獨有餘所無。",
    "X49n0815_012:0841c10": "【疏】四十七說此地善決定故者即疏中除却四相發",
    "X49n0815_012:0841c11": "心分外其次已下有六箇故字是也又按瑜伽四十",
    "X49n0815_012:0841c12": "七云極喜住菩薩有四相發心一者何相發心謂勝",
    "X49n0815_012:0841c13": "解行住已善積集一切善根於菩薩行已正超出略",
    "X49n0815_012:0841c14": "說是相二者何所緣慮緣當來世菩提資糧利有情",
    "X49n0815_012:0841c15": "事一切佛法諸佛所作此等圓滿三者發心何狀何",
    "X49n0815_012:0841c16": "相何自性起謂諸菩薩發起一切菩提資糧隨順有",
    "X49n0815_012:0841c17": "情一切菩薩成佛等事四發心有何勝利謂諸菩薩",
    "X49n0815_012:0841c18": "發是心已超過異生地證入菩薩正性離生生如來",
    "X49n0815_012:0841c19": "家紹如來種又云又現法中能起菩薩一切精進信",
    "X49n0815_012:0841c20": "增上力為前導故又云引發十大願謂為欲供養最",
    "X49n0815_012:0841c21": "勝有情說無上法引第一願為欲受持彼所說法引",
    "X49n0815_012:0841c22": "第二願為欲勸請轉法輪故引第三願為欲順彼行",
    "X49n0815_012:0841c23": "菩薩行引第四願為欲成就彼器有情引第五願為",
    "X49n0815_012:0841c24": "往佛國見佛供養聽聞正法引第六願為淨佛國引",
    "X49n0815_012:0842a01": "第七願為不離佛與諸菩薩常同一味意樂加行引",
    "X49n0815_012:0842a02": "第八願為利有情曾無空過引第九願為證菩提作",
    "X49n0815_012:0842a03": "諸佛事引第十願十願者按四十五云若諸菩薩願",
    "X49n0815_012:0842a04": "於當來以一切供具供無量佛名一大願願於當來",
    "X49n0815_012:0842a05": "護佛正法傳令不斷名二大願願於當來從都史天",
    "X49n0815_012:0842a06": "下至般涅槃名三大願願於當來行菩薩行名四大",
    "X49n0815_012:0842a07": "願願於當來普成有情名五大願願於當來普示世",
    "X49n0815_012:0842a08": "界名六大願願於當來普淨佛土名七大願願於當",
    "X49n0815_012:0842a09": "來一切菩薩皆同一種意樂加行趣入大乘名八大",
    "X49n0815_012:0842a10": "願願於當來無倒加行皆不唐捐名九大願願於當",
    "X49n0815_012:0842a11": "來速證菩提名十大願又四十七明初地中有十淨",
    "X49n0815_012:0842a12": "修住法由是能令極歡喜住速得清淨一於佛法深",
    "X49n0815_012:0842a13": "生淨信二觀有情唯苦起悲三誓令脫苦得樂起悲",
    "X49n0815_012:0842a14": "四為救憂苦而行惠施五為利有情求世出世法而",
    "X49n0815_012:0842a15": "無厭倦六無厭倦故善知諸論七善知論故善解世",
    "X49n0815_012:0842a16": "間八即於如是正加行中而修慚愧九即於如是正",
    "X49n0815_012:0842a17": "加行中得無退轉十以妙利養及與正行供養如來",
    "X49n0815_012:0842a18": "又云又諸菩薩於此十法受學隨轉多修習已復於",
    "X49n0815_012:0842a19": "餘九增上戒等諸菩薩住從佛菩薩專精訪求一切",
    "X49n0815_012:0842a20": "種道功德過失及神通樂無失壞道等此即開曉餘",
    "X49n0815_012:0842a21": "九地也又云願見諸佛願生佛國如實稱遂又以見",
    "X49n0815_012:0842a22": "佛成就有情善根迴向無上菩提由是三種清淨因",
    "X49n0815_012:0842a23": "緣彼諸善根倍復明淨名修善根又云在在生處多",
    "X49n0815_012:0842a24": "作輪王王瞻部洲得大自在得百法明門等是生處",
    "X49n0815_012:0842b01": "戒等彼廣明威力故得大自在是威力故。",
    "X49n0815_012:0842b02": "【疏】二障攝者意說此犯戒垢後十一障中辨煩惱所",
    "X49n0815_012:0842b03": "知二障中當辨相攝。",
    "X49n0815_012:0842b04": "【疏】淨尸羅至即通三種乃至此地已滿者淨尸羅者",
    "X49n0815_012:0842b05": "是梵語此云清涼意云若堅持戒即名清凉若破戒",
    "X49n0815_012:0842b06": "者即心生熱惱然此第一解即不及第二解此中意",
    "X49n0815_012:0842b07": "說若別解脫戒即能離性罪若定道共戒即能離犯",
    "X49n0815_012:0842b08": "戒貪等煩惱性罪者但制不制皆結罪如殺婬等十",
    "X49n0815_012:0842b09": "不善業若制有犯不制無犯名遮罪也如制不得婦",
    "X49n0815_012:0842b10": "人同道行等雖第三地中得定增上然十地中皆得",
    "X49n0815_012:0842b11": "定故若望定共戒即此二地既滿定障亦除然第三",
    "X49n0815_012:0842b12": "地中斷定障名發光地者據定增上說此答外伏難",
    "X49n0815_012:0842b13": "言通三種者所謂別解脫律儀道共律儀定共律儀",
    "X49n0815_012:0842b14": "也然此三種律儀相望應作四句分別具別解脫與",
    "X49n0815_012:0842b15": "定共戒相望四句云有得別解脫律儀不得定共律",
    "X49n0815_012:0842b16": "儀謂今時持戒比丘唯受得別解脫戒不得上界定",
    "X49n0815_012:0842b17": "有得定共戒不得別解脫戒謂諸外道雖得四禪八",
    "X49n0815_012:0842b18": "定而不言別解脫戒等所以一切外道身中皆無別",
    "X49n0815_012:0842b19": "解脫戒有亦得別解脫戒亦得定共律儀即如比丘",
    "X49n0815_012:0842b20": "受得別解脫戒已又修行至三乘須解脫分及須決",
    "X49n0815_012:0842b21": "擇分中得上界定也第四句可知謂異生至等不受",
    "X49n0815_012:0842b22": "禁戒者又將別解脫戒對道共戒相望作四句云有",
    "X49n0815_012:0842b23": "得別解脫不得道共戒謂諸比丘雖受別解脫戒未",
    "X49n0815_012:0842b24": "得入聖有得道共戒不得別解脫戒謂有羅漢果而",
    "X49n0815_012:0842c01": "是沙彌乃至前三果人亦有是沙彌者此等雖得道",
    "X49n0815_012:0842c02": "共戒而未得別解脫戒者亦得別解脫戒亦得道共",
    "X49n0815_012:0842c03": "戒謂佛在世有比丘受解脫律儀於彼修行得入聖",
    "X49n0815_012:0842c04": "道亦有小分先得四果後方受別解脫也有非得別",
    "X49n0815_012:0842c05": "解脫戒亦不得道共戒謂餘凡夫亦不受戒不得聖",
    "X49n0815_012:0842c06": "道又將定共與道共相望作四句者有得道共戒必",
    "X49n0815_012:0842c07": "得定共戒有得定共戒不得道共戒謂餘外道而得",
    "X49n0815_012:0842c08": "上界定無無漏道也第三四句同前第三四句可知。",
    "X49n0815_012:0842c09": "【疏】或依別脫至根本罪故者此第二解解云今第二",
    "X49n0815_012:0842c10": "地唯依別解脫戒說所以二地能令離三戒障隨戒",
    "X49n0815_012:0842c11": "故名戒障三戒障者一加行二後起三根本如言殺",
    "X49n0815_012:0842c12": "生先持刀杖向前欲殺名加行殺生已後其罪增長",
    "X49n0815_012:0842c13": "即名後起正殺之時名為根本此三障戒名為戒障",
    "X49n0815_012:0842c14": "障別解脫戒也入二地時別解脫既得圓滿明知全",
    "X49n0815_012:0842c15": "能離此加行後起根本三種罪障。",
    "X49n0815_012:0842c16": "【疏】非定道共至後起罪故者意說道共戒不能離此",
    "X49n0815_012:0842c17": "加行等三障問何故不能離此三障耶答此定道共",
    "X49n0815_012:0842c18": "戒名隨心轉戒心有即有戒心無即無戒若不在定",
    "X49n0815_012:0842c19": "即無功用而能防非今此別解脫戒一切時能除防",
    "X49n0815_012:0842c20": "性罪遮罪加行後起根本罪立別解脫戒據防非故",
    "X49n0815_012:0842c21": "所以說二地有別解脫戒而令能離三障等有解云",
    "X49n0815_012:0842c22": "據防性罪遮罪加行後起根本罪立別解脫戒據防",
    "X49n0815_012:0842c23": "性罪身語七支立定道共戒不依遮罪加行後起而",
    "X49n0815_012:0842c24": "立定道共戒也若依此諸根本即是性罪此解有理",
    "X49n0815_012:0843a01": "若不防性罪云何名定道共戒故俱舍頌云從一切",
    "X49n0815_012:0843a02": "二現得欲界律儀從根本恒時得靜慮無滿釋曰一",
    "X49n0815_012:0843a03": "切謂加行後起根本三時名一切也二現者心境二",
    "X49n0815_012:0843a04": "法在現在世名二現也心唯是情境通情非情此通",
    "X49n0815_012:0843a05": "性罪遮罪也依此深防立欲界別解脫律儀從根本",
    "X49n0815_012:0843a06": "恒時得靜慮無漏不防遮罪加行後起也。",
    "X49n0815_012:0843a07": "【疏】又論性戒至餘論皆同者此第二解初地菩薩必",
    "X49n0815_012:0843a08": "不犯性罪少分犯遮罪作雖意護持時有小分誤犯",
    "X49n0815_012:0843a09": "又初地菩薩不同初二果初二果人猶有妻拏菩薩",
    "X49n0815_012:0843a10": "不爾所以於性罪畢竟不犯但於遮罪而有誤犯有",
    "X49n0815_012:0843a11": "云初地菩薩猶實有妻拏未見文更撿餘文設有皆",
    "X49n0815_012:0843a12": "是示現故淨名云示有妻子常修梵行現有眷屬常",
    "X49n0815_012:0843a13": "樂遠離。",
    "X49n0815_012:0843a14": "【疏】無性云至無色名等至者此文且據增勝現說而",
    "X49n0815_012:0843a15": "不盡理以色界中定慧均故所以名等持以無色界",
    "X49n0815_012:0843a16": "定慧不均但名等至即等離沉掉持心一境故名等",
    "X49n0815_012:0843a17": "持若於定中正受定境現在前故云名正受現前。",
    "X49n0815_012:0843a18": "【疏】三呪四能得忍者以小文句請佛加持能除定障",
    "X49n0815_012:0843a19": "故名為呪能得忍者即以文句讚歎菩薩所有功德",
    "X49n0815_012:0843a20": "於菩薩道速得不退及能修證無性法忍言遲鈍性",
    "X49n0815_012:0843a21": "者即下闇鈍障也由闇鈍故於其三慧而有妄失故",
    "X49n0815_012:0843a22": "得障名。",
    "X49n0815_012:0843a23": "【疏】今此地無妄彼法名大法之總持者大法者謂教",
    "X49n0815_012:0843a24": "法也總持者謂念慧也由念故不妄此教法名大法",
    "X49n0815_012:0843b01": "總持。",
    "X49n0815_012:0843b02": "【疏】謂以聞思修三慧至親能起二者意云謂依定及",
    "X49n0815_012:0843b03": "總持為因發起無盡聞思修三慧照了大乘法因得",
    "X49n0815_012:0843b04": "定斷障聞思轉勝故云發無邊妙慧光妙慧光者即",
    "X49n0815_012:0843b05": "聞思慧也問定是修慧聞思是散慧豈可依定心發",
    "X49n0815_012:0843b06": "起散心思慧耶答有二解一云聞思慧依定起者即",
    "X49n0815_012:0843b07": "在定中義說有聞思慧也謂於定中能緣聞名故假",
    "X49n0815_012:0843b08": "名聞慧能緣義故假名思慧據實而言實是修慧必",
    "X49n0815_012:0843b09": "無散聞思慧也第二解云即疏中有文謂因得定斷",
    "X49n0815_012:0843b10": "障聞思轉勝非由定力親能起二因得定斷障者因",
    "X49n0815_012:0843b11": "聞思得定因修慧斷障此中意說即由聞名定聞慧",
    "X49n0815_012:0843b12": "思義起思慧若已後不起修慧即令已前聞思有所",
    "X49n0815_012:0843b13": "忘失若以後起修慧即令已前聞思二慧皆不妄失",
    "X49n0815_012:0843b14": "又令已前聞思二慧漸漸轉勝名由定起不是聞思",
    "X49n0815_012:0843b15": "依修慧起故說非由定力親能起二也。",
    "X49n0815_012:0843b16": "【疏】故名明地者舊經論喚第三地名為明地准新經",
    "X49n0815_012:0843b17": "論名發光地云明與光語異意同。",
    "X49n0815_012:0843b18": "【疏】問何故十度五地修禪修三福業此地修定者三",
    "X49n0815_012:0843b19": "福業者謂施戒或修此中問意云何故十度中既說",
    "X49n0815_012:0843b20": "第五地修禪明三福業即說第三地中修定耶答菩",
    "X49n0815_012:0843b21": "薩為欲遍學諸道故初地引施二地持戒已上同欲",
    "X49n0815_012:0843b22": "界有情三地學修定即同色無色界有情聲聞行法",
    "X49n0815_012:0843b23": "多所以菩薩四五地中學緣覺行法少所以唯第六",
    "X49n0815_012:0843b24": "地學七地以下學菩薩無相行等且四地修菩提分",
    "X49n0815_012:0843c01": "法觀五地觀四諦理同聲聞若六地修緣生觀即同",
    "X49n0815_012:0843c02": "緣覺七地已下皆同菩薩修無相行所以爾者唯識",
    "X49n0815_012:0843c03": "約菩薩遍學諸道故三地修定餘論約十地中修十",
    "X49n0815_012:0843c04": "度約隨增相說云五地修禪各據一義亦不相違問",
    "X49n0815_012:0843c05": "何故說於戒定偏名福業耶答由施戒感大財及生",
    "X49n0815_012:0843c06": "人天中受勝妙果由修定感上二界生是故此三偏",
    "X49n0815_012:0843c07": "名福業。",
    "X49n0815_012:0843c08": "【論】燒煩惱薪者此但斷所知障不斷煩惱云斷煩惱",
    "X49n0815_012:0843c09": "障即伏令不起名之為斷然疏引世親云能燒一切",
    "X49n0815_012:0843c10": "根本煩惱及隨煩惱等者亦是伏令不起故疏云即",
    "X49n0815_012:0843c11": "斷第六識中俱生身邊二見及與二見隣近俱起貪",
    "X49n0815_012:0843c12": "痴慢等亦伏不起就此應分別若貪痴慢與身邊二",
    "X49n0815_012:0843c13": "見俱起者即四地中伏也若貪痴等由身邊二見勢",
    "X49n0815_012:0843c14": "力所引起者即第五地中伏若貪痴慢不由身見邊",
    "X49n0815_012:0843c15": "等獨頭起者即第六七地中伏然四地中亦伏八大",
    "X49n0815_012:0843c16": "隨惑而不伏小隨。",
    "X49n0815_012:0843c17": "【疏】十地云不妄煩惱薪者妄謂痴妄妄失此煩惱無",
    "X49n0815_012:0843c18": "始相續不絕名為不妄亦有疏本云不惡煩惱薪起",
    "X49n0815_012:0843c19": "火所燒故者有解云身邊二見是有覆無記性云非",
    "X49n0815_012:0843c20": "不善故云不惡此四地中伏故云起火所燒。",
    "X49n0815_012:0843c21": "【疏】以菩提分法為慧者非皆是慧慧之焰故者意說",
    "X49n0815_012:0843c22": "此地修菩提分法觀名焰慧地者即菩提分法非皆",
    "X49n0815_012:0843c23": "是慧慧之焰從喻為名也意云三十七菩提分法中",
    "X49n0815_012:0843c24": "四念處是慧為體五根中慧根五力中慧力七覺支",
    "X49n0815_012:0844a01": "中取擇法覺支八正道中取正見此等八法皆為慧",
    "X49n0815_012:0844a02": "餘二十九法總名為焰是慧之焰故名慧也亦如於",
    "X49n0815_012:0844a03": "焰從火而發今時信進等亦由慧發故如焰名云焰",
    "X49n0815_012:0844a04": "慧地也。",
    "X49n0815_012:0844a05": "【論】五極難勝地者問仁王經頌云初地菩薩四天王",
    "X49n0815_012:0844a06": "雙照二諦平等理何故此論等唯說五地真俗雙觀",
    "X49n0815_012:0844a07": "方名難勝答世智有二一者緣色等諸法自性二廣",
    "X49n0815_012:0844a08": "分別五明差別緣色等法無多差別易故初地真俗",
    "X49n0815_012:0844a09": "令緣緣五明論智起有多差別行相難故然五地方",
    "X49n0815_012:0844a10": "令真俗雙緣問初地五地既一種真俗合緣有何差",
    "X49n0815_012:0844a11": "別三藏解云初地得者據由加行力方得五地得者",
    "X49n0815_012:0844a12": "據由任運力得亦不相違。",
    "X49n0815_012:0844a13": "【疏】然相應者至前四地中猶未能故者此釋相應義",
    "X49n0815_012:0844a14": "有二解初約智辨相應第二約境辨相應謂於真觀",
    "X49n0815_012:0844a15": "為俗令境相入名相應等者此約智解相應也即約",
    "X49n0815_012:0844a16": "一念中得並起二智名相應意說第五地菩薩一念",
    "X49n0815_012:0844a17": "中起根本智正觀真時即起後得智於此真上而能",
    "X49n0815_012:0844a18": "觀俗名後得智正緣俗時同念即起根本智即能觀",
    "X49n0815_012:0844a19": "真但以真俗不相離非謂將真即是俗也問無一心",
    "X49n0815_012:0844a20": "中二慧並生如何解此文答彼約凡小菩薩二乘等",
    "X49n0815_012:0844a21": "說非約八地菩薩亦不相違有云相應者於一念中",
    "X49n0815_012:0844a22": "同一智體雙證二諦名相應非謂真俗二智並起相",
    "X49n0815_012:0844a23": "應也。",
    "X49n0815_012:0844a24": "【疏】又境同名相應至名相應者此第二解即約所緣",
    "X49n0815_012:0844b01": "真俗不相離名相應謂起根本智觀真時即起後得",
    "X49n0815_012:0844b02": "智於真上而觀於俗以俗不離真故若以後得智觀",
    "X49n0815_012:0844b03": "俗時即起正智於俗境上而觀於真真不離俗故故",
    "X49n0815_012:0844b04": "云二諦無差別也據境真俗不相離名為相應故五",
    "X49n0815_012:0844b05": "地真如名無差別真如。",
    "X49n0815_012:0844b06": "【疏】前第二識中已有妨難等者即自第七識為第二",
    "X49n0815_012:0844b07": "識從於本末以為次第說彼第七識中我我所不許",
    "X49n0815_012:0844b08": "俱起如何此一念二智並生此等妨難如彼廣說。",
    "X49n0815_012:0844b09": "【疏】謂觀十二諸緣起支至名無分別者此同攝大乘",
    "X49n0815_012:0844b10": "彼云由緣起智為所依止能令般若波羅蜜多能現",
    "X49n0815_012:0844b11": "在前故世親釋云謂此地中住緣起智由此智力令",
    "X49n0815_012:0844b12": "無分別智而得現前悟一切緣起諸法無染無淨解",
    "X49n0815_012:0844b13": "云由加行智為先引無分別智證真如理離染淨相",
    "X49n0815_012:0844b14": "故疏云有最勝智觀無染淨令現前故名無分別。",
    "X49n0815_012:0844b15": "【疏】七地成有八地成無者此疏兩句文全是第七地",
    "X49n0815_012:0844b16": "中問答文問第七八地俱是無相未審二地有何差",
    "X49n0815_012:0844b17": "別答七地成就有功用八地成就無功用行故有差",
    "X49n0815_012:0844b18": "別又解此文即勝後七八地為難然後却解第六地",
    "X49n0815_012:0844b19": "無染淨相謂有難云第七八地既純無相第六地中",
    "X49n0815_012:0844b20": "後觀緣起諸法而無染淨相未審此等有何差別答",
    "X49n0815_012:0844b21": "第七地雖是無相而有功用第八地中雖是無相而",
    "X49n0815_012:0844b22": "無功用第六地中雖觀緣起支等無染淨相然於觀",
    "X49n0815_012:0844b23": "心上還有無染淨相現若第七地無無染淨相故有",
    "X49n0815_012:0844b24": "差別。",
    "X49n0815_012:0844c01": "【疏】十地云至有間大智現前住者間謂間斷即由觀",
    "X49n0815_012:0844c02": "緣起智為先加行有時引彼般若無分別而得現前",
    "X49n0815_012:0844c03": "或可間字平聲讀由緣起智為先中間引得無分別",
    "X49n0815_012:0844c04": "智也。",
    "X49n0815_012:0844c05": "【論】七遠行地至二乘道故者此釋第七地加下論說",
    "X49n0815_012:0844c06": "前之五地有相觀多無相觀少於第六地有相觀少",
    "X49n0815_012:0844c07": "無相多第七地純無相觀者真如觀中無種種言說",
    "X49n0815_012:0844c08": "所說相名為無相又前三地相同世間次云三地相",
    "X49n0815_012:0844c09": "同二乘作四諦緣起觀等同菩提獨覺故今於此地",
    "X49n0815_012:0844c10": "至於無相功用後邊已過世間二乘道故能於空中",
    "X49n0815_012:0844c11": "起有勝行故名遠行行漸高遠得遠行名。",
    "X49n0815_012:0844c12": "【疏】猶名有行者雖於無相猶名有加行也。",
    "X49n0815_012:0844c13": "【疏】執有生滅者若觀無明緣行等即名生相若觀無",
    "X49n0815_012:0844c14": "明業即行業等即是滅相乃至識名色等亦然。",
    "X49n0815_012:0844c15": "【疏】未能空中起有勝行者意說前六地菩薩未能觀",
    "X49n0815_012:0844c16": "空之時即起神通利有情等殊勝有行此地不同前",
    "X49n0815_012:0844c17": "地故能空中起有勝行問七地菩薩無相相續未審",
    "X49n0815_012:0844c18": "又起有相諸煩惱不答入無相觀時即無相恒相續",
    "X49n0815_012:0844c19": "若出觀時還起有相及貪等煩惱若第八地無相觀",
    "X49n0815_012:0844c20": "恒相續又無間斷。",
    "X49n0815_012:0844c21": "【疏】報行純熟者報謂根性行謂修行即所修勝行又",
    "X49n0815_012:0844c22": "或是根本字意云此地菩薩根行純熟因修任運不",
    "X49n0815_012:0844c23": "待加行而能成之名為根行如言根性自然成等此",
    "X49n0815_012:0844c24": "解稍勝。",
    "X49n0815_012:0845a01": "【論】四無碍解者以慧為體故說此地名為善慧善慧",
    "X49n0815_012:0845a02": "即是四無碍解於一切法無滯碍故名無碍解法無",
    "X49n0815_012:0845a03": "碍解者於一切能詮教法而無滯碍義無礙解者於",
    "X49n0815_012:0845a04": "一切所詮義理而無滯碍詞無碍解者分別一切言",
    "X49n0815_012:0845a05": "詞意云分別一切諸方眾生難言說即如法華經中",
    "X49n0815_012:0845a06": "解一切眾生語言陀羅尼門也辨無碍解即是四辨",
    "X49n0815_012:0845a07": "七辨能為有情隨法說法。",
    "X49n0815_012:0845a08": "【疏】無性云由得總緣一切法智至所依法身故者此",
    "X49n0815_012:0845a09": "解法雲地即從境及喻為名名法雲地法是智之所",
    "X49n0815_012:0845a10": "緣境也此有三義一如攝論云大法智雲含眾德水",
    "X49n0815_012:0845a11": "譬如大雲無性釋云由得總緣一切法智總緣一切",
    "X49n0815_012:0845a12": "契經等法不離真如此一切法共相境智至勝巧能",
    "X49n0815_012:0845a13": "故者第一義解云共相境智者即真如是共相境三",
    "X49n0815_012:0845a14": "世如來同共證故二云又如大雲至此名麤重者此",
    "X49n0815_012:0845a15": "第二義故攝論云蔽如空猶大雲無性釋云又如大",
    "X49n0815_012:0845a16": "雲覆隱虗空如是總緣一切法智覆隱如空廣大無",
    "X49n0815_012:0845a17": "邊惑智二障言覆隱者隔義斷義三又如大雲至充",
    "X49n0815_012:0845a18": "滿所證所依身者是第三義故攝論云充滿法身法",
    "X49n0815_012:0845a19": "雨如大雲無性釋云又如大雲雨清冷水充滿虗空",
    "X49n0815_012:0845a20": "如是總緣一切法智出生無量殊勝功德充滿所證",
    "X49n0815_012:0845a21": "所依法身。",
    "X49n0815_012:0845a22": "【疏】得大法身者顯前九地證此地令得故云得大法",
    "X49n0815_012:0845a23": "身。",
    "X49n0815_012:0845a24": "【疏】如雲身遍滿故乃至度眾生萌芽者意說如雲遍",
    "X49n0815_012:0845b01": "滿虗空此地菩薩能起化身遍滿法界化八相成道",
    "X49n0815_012:0845b02": "化諸有情除其煩惱垢令善根增長即是萌芽開敷。",
    "X49n0815_012:0845b03": "【疏】不自在者問若不得自在如何前云具足自在於",
    "X49n0815_012:0845b04": "諸王子而得自在耶答據當地雖得自在若望後佛",
    "X49n0815_012:0845b05": "地亦名不自在故疏云對此障故說後佛地。",
    "X49n0815_012:0845b06": "【疏】十地第十二說至皆如彼說者此說十地菩薩得",
    "X49n0815_012:0845b07": "受佛位有其十相疏雖略引今按彼文具引十相一",
    "X49n0815_012:0845b08": "主相者主者即是第十地菩薩所見他受用佛名主",
    "X49n0815_012:0845b09": "非約第十地菩薩名主也或此佛所坐大寶花王臺",
    "X49n0815_012:0845b10": "此花勝餘花亦得名主相王是主義二量相乃至大",
    "X49n0815_012:0845b11": "千世界者此即約第十地菩薩所見他受佛所居土",
    "X49n0815_012:0845b12": "量大小不說花量大小也即取一个三千大千世界",
    "X49n0815_012:0845b13": "碎為微塵一一塵各各是一三千世界如是一个三",
    "X49n0815_012:0845b14": "千界二个三千界乃至數至阿僧祇三千界乃至十",
    "X49n0815_012:0845b15": "个阿僧祇三千界百千个阿僧祇如是一个僧祇二",
    "X49n0815_012:0845b16": "个十僧祇乃至十个十僧祇一百个十僧祇二百个",
    "X49n0815_012:0845b17": "十僧祇乃至千个十僧祇乃至百千个十僧祇等世",
    "X49n0815_012:0845b18": "界一一世界碎為微塵然一微塵為一世界寬狹量",
    "X49n0815_012:0845b19": "同也如一个第十地菩薩所見他受用佛世界與此",
    "X49n0815_012:0845b20": "等世界寬狹相似或菩薩所見花王坐量相如此等",
    "X49n0815_012:0845b21": "世界大小相似問若爾如何言第十地菩薩淨土大",
    "X49n0815_012:0845b22": "自在宮在色究竟天上耶答此大自在宮未必居彼",
    "X49n0815_012:0845b23": "色究竟天上且如十方世界或高或下不定猶如雨",
    "X49n0815_012:0845b24": "滴或當他方欲界或當色界或當地獄或當風輪既",
    "X49n0815_012:0845c01": "爾不定如何定言在色究竟天上今解云如言無色",
    "X49n0815_012:0845c02": "界以三界論之無色為上色界為中欲界為下是無",
    "X49n0815_012:0845c03": "色在色界上耶據實無色界通其欲色二界淨土亦",
    "X49n0815_012:0845c04": "爾據其勝處且言依色界其實處所不定乃至欲界",
    "X49n0815_012:0845c05": "亦有也問初地菩薩所見他受用佛坐百葉華未審",
    "X49n0815_012:0845c06": "菩薩坐華葉數多少於佛答有二解一云菩薩所坐",
    "X49n0815_012:0845c07": "華葉與佛相似二云菩薩見佛理合申敬但立不坐",
    "X49n0815_012:0845c08": "二不論華葉多少二地菩薩見佛坐千葉花准釋可",
    "X49n0815_012:0845c09": "知五因相出世善根後得所生者若菩薩成佛自性",
    "X49n0815_012:0845c10": "身即是正體智所得若自受用真土及他受用菩薩",
    "X49n0815_012:0845c11": "花座等並皆是菩薩後得智出世善根本所生也六",
    "X49n0815_012:0845c12": "成相行諸法如幻性境界所成故者意說諸法如幻",
    "X49n0815_012:0845c13": "境界所成就故七第一義相光明普照一切法界故",
    "X49n0815_012:0845c14": "普照者名為正觀花王有光照一切境界故八功德",
    "X49n0815_012:0845c15": "相過一切諸天所有境界故九體相大瑠璃摩尼寶",
    "X49n0815_012:0845c16": "為莖等故十莊嚴具足相化身有無量光明一切眾",
    "X49n0815_012:0845c17": "寶間錯其內無量寶網彌覆其上故。",
    "X49n0815_012:0845c18": "【疏】又如懷孕在藏十時菩薩亦爾等者如人懷孕十",
    "X49n0815_012:0845c19": "月方生十地菩薩亦爾要經十地十地滿足方得成",
    "X49n0815_012:0845c20": "佛喻子在胎藏十月滿已方生也十地者即經十地",
    "X49n0815_012:0845c21": "也有疏云十地菩薩亦爾意說菩薩經十地由如十",
    "X49n0815_012:0845c22": "月在胎藏今得成佛由如子十月滿出胎也。",
    "X49n0815_012:0845c23": "【疏】行及德及名者然彼論明菩薩十度行及明十地",
    "X49n0815_012:0845c24": "菩薩功德兼明十地之名廣如瑜伽四十八說。",
    "X49n0815_012:0846a01": "【論】如是十地等者明此地體諸論不同按十住毗婆",
    "X49n0815_012:0846a02": "沙云善根階級住處是地義此同攝論以智為體以",
    "X49n0815_012:0846a03": "無為法無階級故又梁攝論唯說出離即真如為地",
    "X49n0815_012:0846a04": "以如為法本故偏說之又佛地論第一有三義解地",
    "X49n0815_012:0846a05": "謂所依所行所攝即以淨法界境智等法合為地如",
    "X49n0815_012:0846a06": "次名為所依所行所攝所依者謂清淨法界名為所",
    "X49n0815_012:0846a07": "依佛所依故所行者謂境等四智名為所行能有所",
    "X49n0815_012:0846a08": "行故四智相應法是行所攝名為所攝佛所攝故諸",
    "X49n0815_012:0846a09": "聖教久不同義不違也。",
    "X49n0815_012:0846a10": "【疏】此論總出地體義至生長義故者此論意說有為",
    "X49n0815_012:0846a11": "無為法總為地體者是依持義生長義無為與智等",
    "X49n0815_012:0846a12": "為依持有為智等能生長諸功德名為地也。",
    "X49n0815_012:0846a13": "【疏】四十七云由能攝持菩薩義故名地者意說真如",
    "X49n0815_012:0846a14": "於菩薩行能攝持故亦名地也。",
    "X49n0815_012:0846a15": "【疏】能為受用居處義故名住者意說菩薩受用二利",
    "X49n0815_012:0846a16": "行時所居處義說之為住。",
    "X49n0815_012:0846a17": "【疏】即是實法為假者所依等者意說真如實法與菩",
    "X49n0815_012:0846a18": "薩假者所依也有人彈云疏云若說別實法與總假",
    "X49n0815_012:0846a19": "者名之為地者今解不然論自說云與所修行為勝",
    "X49n0815_012:0846a20": "依持令得生長其處修行定非假者不可假者別從",
    "X49n0815_012:0846a21": "實生故但應說有為無為總聚之法與所修行別法",
    "X49n0815_012:0846a22": "為依為生長因名為地也詳曰若但云地不對於人",
    "X49n0815_012:0846a23": "可如所斷若對於人云菩薩地菩薩之號豈非目彼",
    "X49n0815_012:0846a24": "假者體耶若許爾者與假為地何理不得又本立地",
    "X49n0815_012:0846b01": "祇約行人階位差別若不對人何須立地又人無別",
    "X49n0815_012:0846b02": "攬法成人所修之行亦即總分廢總談別云與修行",
    "X49n0815_012:0846b03": "為修行為依生因解云有為無為總聚之法與所修",
    "X49n0815_012:0846b04": "行別十度等行為依廢總談別者即五蘊假者名總",
    "X49n0815_012:0846b05": "真如等名別法今不取總假者但取別實法與總假",
    "X49n0815_012:0846b06": "者為地雖所修行亦是總收然廢總依別說為地故",
    "X49n0815_012:0846b07": "又與修行為勝依等正釋與假為地所以又諸菩薩",
    "X49n0815_012:0846b08": "殊勝五蘊遠因實法而得生起何過不許故四十七",
    "X49n0815_012:0846b09": "云由能攝持菩薩義故名地正同此論於菩薩行能",
    "X49n0815_012:0846b10": "攝故故與菩薩而為地也。",
    "X49n0815_012:0846b11": "【論】令得生長者若初得見道無漏種能生起現行名",
    "X49n0815_012:0846b12": "生也後令所得無漏智漸漸殊勝名長或可新熏名",
    "X49n0815_012:0846b13": "生本有名長意說謂真如等與所修習十種勝行為",
    "X49n0815_012:0846b14": "勝依持令得長生如大地。",
    "X49n0815_012:0846b15": "【疏】今者不言如為能生至從自種子生故者意云不",
    "X49n0815_012:0846b16": "言真如為能生行為所生但說真如是諸法增上緣",
    "X49n0815_012:0846b17": "故與諸法為依持也由此諸行從自種生亦如大地",
    "X49n0815_012:0846b18": "與一切草木而為依持真如亦爾有解云真如為生",
    "X49n0815_012:0846b19": "能心故說真如亦名地也。",
    "X49n0815_012:0846b20": "【疏】即以勝功德至功德名地者勝功德者即是真如",
    "X49n0815_012:0846b21": "正智意說真如正智與行為地由求勝功德起行進",
    "X49n0815_012:0846b22": "修也。",
    "X49n0815_012:0846b23": "【疏】此約果與因因地功德是行之所得者意云以果",
    "X49n0815_012:0846b24": "與因而為地也由所求果方起行故即隨自他理智",
    "X49n0815_012:0846c01": "二極皆名為果非唯佛果。",
    "X49n0815_012:0846c02": "【疏】然以假者總法為能依至為地勝者意說別法功",
    "X49n0815_012:0846c03": "德與五蘊假者為地即依別實法假者依此而修行",
    "X49n0815_012:0846c04": "故故喚別法功德與總假者為地。",
    "X49n0815_012:0846c05": "【疏】瓔珞經云持一切功德名地者按彼文云持一百",
    "X49n0815_012:0846c06": "萬阿僧祇功德名地。",
    "X49n0815_012:0846c07": "【疏】生成一切因果者即十地之中皆有因果非是究",
    "X49n0815_012:0846c08": "竟名因果也生成者若有為名生因果若無為名成",
    "X49n0815_012:0846c09": "因果。",
    "X49n0815_012:0846c10": "【疏】無性云謂諸菩薩於此地中至煩惱障等者此文",
    "X49n0815_012:0846c11": "意說十地菩薩修習現觀現觀是初地離過是二地",
    "X49n0815_012:0846c12": "離犯戒過離貪是三地由行忍故於身不貪又第三",
    "X49n0815_012:0846c13": "地菩薩能離欲貪愚故修菩提分法是四地觀察諸",
    "X49n0815_012:0846c14": "諦是五地觀察緣起是六地無相中有功用是七地",
    "X49n0815_012:0846c15": "無相中無功用是第八地得勝辯才是九地及真灌",
    "X49n0815_012:0846c16": "頂是十地逮由及也故此修位有十地別廣如無性",
    "X49n0815_012:0846c17": "釋疏云十相者即是十波羅蜜多也。",
    "X49n0815_012:0846c18": "【疏】財是身任持無畏是心任持法施是善法任持者",
    "X49n0815_012:0846c19": "然此中十八任持今生皆約任持他身心若後生即",
    "X49n0815_012:0846c20": "約任持自身心故此三任持今生但約利他任持他",
    "X49n0815_012:0846c21": "身心由施他衣食故能任持他身令不壞名身任持",
    "X49n0815_012:0846c22": "由施他無畏故令他眾生心無驚怖名心任持能任",
    "X49n0815_012:0846c23": "持他心故由施他人法故即能任持他心令前別人",
    "X49n0815_012:0846c24": "心得斷惡心故慧善解義等名善法任持此能施者",
    "X49n0815_012:0847a01": "由今生行財法無畏施任持他身心故未來自身得",
    "X49n0815_012:0847a02": "衣食等即任持自身得離五畏故即任持自心得斷",
    "X49n0815_012:0847a03": "惡慧故能任持自心也下皆准知。",
    "X49n0815_012:0847a04": "【疏】攝論第七施中以法財無畏為次至義意同此者",
    "X49n0815_012:0847a05": "彼論即約從深至淺為次見富貴人先施法若前人",
    "X49n0815_012:0847a06": "彼少財後方施財無畏等今此論即約先施貧人財",
    "X49n0815_012:0847a07": "令入佛法後方施無畏法等即從淺至深故二論不",
    "X49n0815_012:0847a08": "相違也。",
    "X49n0815_012:0847a09": "【疏】無性第七云施性中現有六波羅蜜多者此文即",
    "X49n0815_012:0847a10": "與金剛般若論同檀度能攝得六度財施攝施度無",
    "X49n0815_012:0847a11": "畏施得戒忍二法施攝精進禪定智慧三種故彼論",
    "X49n0815_012:0847a12": "頌云檀度攝於六資生無畏法此中一二三是名修",
    "X49n0815_012:0847a13": "行任非但施中有六乃至餘五度一一皆有六種波",
    "X49n0815_012:0847a14": "羅蜜多如戒中有施乃至慧餘准知。",
    "X49n0815_012:0847a15": "【疏】對法云至相違者施度是財施餘五無畏施一切",
    "X49n0815_012:0847a16": "六法施五無畏施者由持戒故不惱地名無畏施由",
    "X49n0815_012:0847a17": "施忍故不恨怨亦不打罵於他名施無畏由精進故",
    "X49n0815_012:0847a18": "遍筞發起由禪定攝心故亦不惱他皆名無畏施由",
    "X49n0815_012:0847a19": "智慧故簡擇一切亦不惱他所以五度皆名無畏施",
    "X49n0815_012:0847a20": "一切六名法施者意說六度總名法施問初財施如",
    "X49n0815_012:0847a21": "何名法施答施法財亦名法施故觀音經云受此法",
    "X49n0815_012:0847a22": "施珍寶瓔珞等又如以教法教他人行六度財所施",
    "X49n0815_012:0847a23": "等皆名法施。",
    "X49n0815_012:0847a24": "【疏】及三十九初以財法無畏為次等者按瑜伽三十",
    "X49n0815_012:0847b01": "九云財施者謂以上妙清淨如法財物而行慧施調",
    "X49n0815_012:0847b02": "伏慳恡垢而行慧施調伏積藏垢而行慧施無畏施",
    "X49n0815_012:0847b03": "者謂救拔師子虎狼鬼魅等畏拔濟王賊等畏救拔",
    "X49n0815_012:0847b04": "水火等畏若能如是救拔令前人無畏名無畏施法",
    "X49n0815_012:0847b05": "施者謂無倒說法稱理說法勸修學處是名法施如",
    "X49n0815_012:0847b06": "是一切總說九相名為施度。",
    "X49n0815_012:0847b07": "【疏】律儀戒是善任持者此有二義一者由此戒故任",
    "X49n0815_012:0847b08": "持身中所有善法二者由此戒故能息一切諸惡即",
    "X49n0815_012:0847b09": "自利行名善任持。",
    "X49n0815_012:0847b10": "【疏】攝善法戒乃至是彼因故者由持此戒即能任持",
    "X49n0815_012:0847b11": "一切善法及能任持無滿種子故云是彼因故也。",
    "X49n0815_012:0847b12": "【疏】大悲任持者菩薩由大悲心饒益一切有情故名",
    "X49n0815_012:0847b13": "大悲任持。",
    "X49n0815_012:0847b14": "【疏】遠離防護者即遠離惡法防護惡法或遠離惡法",
    "X49n0815_012:0847b15": "防護善法。",
    "X49n0815_012:0847b16": "【疏】律儀是依持戒至無罪利益相者此文意說若不",
    "X49n0815_012:0847b17": "持律儀戒不能建立後二戒若持前律儀戒亦攝得",
    "X49n0815_012:0847b18": "一切善法故與攝善法戒為依持亦能利益一切有",
    "X49n0815_012:0847b19": "情故與饒益有情戒為依持故說初戒為依持戒。",
    "X49n0815_012:0847b20": "【疏】無罪利益相者若持律儀戒所引攝善法戒饒益",
    "X49n0815_012:0847b21": "有情戒皆不為放逸故引此戒亦不為與煩惱相應",
    "X49n0815_012:0847b22": "故引此戒名無罪相若為放逸與煩惱雜染心俱引",
    "X49n0815_012:0847b23": "此戒即是有罪相。",
    "X49n0815_012:0847b24": "【疏】七十八云轉捨不善戒至義亦同此者意云轉捨",
    "X49n0815_012:0847c01": "不善戒者即是此中律儀戒轉生善戒者即是此中",
    "X49n0815_012:0847c02": "攝善法戒轉生利生戒者即是此中饒益有情戒故",
    "X49n0815_012:0847c03": "云義亦同此又辨三種戒相謹按瑜伽論四十云謂",
    "X49n0815_012:0847c04": "諸菩薩所受七眾別解脫律儀依止在家出家二分",
    "X49n0815_012:0847c05": "名律儀戒謂諸菩薩受律儀戒後所有一切為大菩提",
    "X49n0815_012:0847c06": "由身語意積集諸善總說名為攝善法戒謂諸菩薩",
    "X49n0815_012:0847c07": "於諸有情能引義利彼彼事業與作助伴等名饒益",
    "X49n0815_012:0847c08": "有情戒問瑜伽自云三戒同受復云何言受律儀後",
    "X49n0815_012:0847c09": "所有諸善方名攝善法耶答理實同受顯後所起亦",
    "X49n0815_012:0847c10": "攝善攝若不言者恐疑後起非戒攝故顯律儀是餘",
    "X49n0815_012:0847c11": "戒本致前後言實同受也問云何善住善護律儀戒",
    "X49n0815_012:0847c12": "答按瑜伽云成就十支名善住護謂不顧戀過去諸",
    "X49n0815_012:0847c13": "欲又不希求未來諸欲又不躭着現在諸欲又樂遠",
    "X49n0815_012:0847c14": "離不生喜足又能掃滌不正言論諸惡尋伺又能於",
    "X49n0815_012:0847c15": "己不自輕蔑又性柔和又能堪忍又不放逸又能具",
    "X49n0815_012:0847c16": "足軌則淨命問云何善住善護攝善法戒答即能論",
    "X49n0815_012:0847c17": "云由十種相名住攝善速能攝善一切種相謂即施",
    "X49n0815_012:0847c18": "等十波羅蜜多問云何善住善護饒益有情戒耶答",
    "X49n0815_012:0847c19": "即彼論云由十一相名住饒益有情戒謂諸菩薩於",
    "X49n0815_012:0847c20": "諸有情彼彼事業皆為助伴又諸菩薩為諸有情如",
    "X49n0815_012:0847c21": "理宣說令斷諸惡又諸菩薩於其有恩諸有情所深",
    "X49n0815_012:0847c22": "知恩慧常思酬報又諸菩薩於遭怖畏諸有情類能",
    "X49n0815_012:0847c23": "為救護又諸菩薩於所衰惱諸有情類能善開解令",
    "X49n0815_012:0847c24": "離愁憂又諸菩薩備資生具隨有來求即皆施與又",
    "X49n0815_012:0848a01": "諸菩薩性好攝受諸有情類如法御眾方便饒益以",
    "X49n0815_012:0848a02": "無染心先與依止以憐愍心現作饒益又諸菩薩於",
    "X49n0815_012:0848a03": "有情心性好隨轉先知體性方隨彼轉為隨彼心而",
    "X49n0815_012:0848a04": "令惡止善法得生又諸菩薩性好讚揚真實功德令",
    "X49n0815_012:0848a05": "他歡喜又諸菩薩性好悲愍以調伏法調伏有情又",
    "X49n0815_012:0848a06": "諸菩薩為欲饒益諸有情故現神通力說法是名菩",
    "X49n0815_012:0848a07": "薩三種戒藏亦名無量大功德藏如彼廣說。",
    "X49n0815_012:0848a08": "【疏】諦察法忍是無生法忍任持者諦謂審諦察謂觀",
    "X49n0815_012:0848a09": "察法謂一切法忍謂印可然諦察法忍有八種一觀",
    "X49n0815_012:0848a10": "因者謂觀善不善業因能得何果二觀果者謂觀此",
    "X49n0815_012:0848a11": "果從何業而生三觀諦者謂觀四諦苦集滅道世出",
    "X49n0815_012:0848a12": "世間染淨因果四觀真實勝義者謂觀安立非安立",
    "X49n0815_012:0848a13": "諦五觀道理勝義此復有三一觀現量即緣現五塵",
    "X49n0815_012:0848a14": "作自相觀二觀比量即指定正邪三觀至教量即十",
    "X49n0815_012:0848a15": "二分教六觀煩惱所行即此煩惱能障涅槃七觀所",
    "X49n0815_012:0848a16": "知障所知障菩提八觀神通作化現等事由觀八種",
    "X49n0815_012:0848a17": "即得無生法忍此一無生法忍非是三無生忍三無",
    "X49n0815_012:0848a18": "生忍即是無漏法此諦察法忍既通有漏地前亦學",
    "X49n0815_012:0848a19": "故所言無生法忍者無生者謂心緣此八法決定印",
    "X49n0815_012:0848a20": "可餘癡等煩惱不得生故故名無生法者謂八事法",
    "X49n0815_012:0848a21": "忍謂有漏智即由此諦察法忍因遂引得初地已上",
    "X49n0815_012:0848a22": "三無生忍本性自然惑苦無生等。",
    "X49n0815_012:0848a23": "【疏】初忍是諸有情成熟轉因者由行此耐怨害忍為",
    "X49n0815_012:0848a24": "因故不捨前怨家而與善法令前人發起善心成就",
    "X49n0815_012:0848b01": "故轉者起也即耐怨害忍是轉之因故云成轉因。",
    "X49n0815_012:0848b02": "【疏】諦察法忍是前二忍所依止處者意說由諦察忍",
    "X49n0815_012:0848b03": "修前二忍意求無生法忍即初地初無漏心也故說",
    "X49n0815_012:0848b04": "無生忍與前二忍為所依止。",
    "X49n0815_012:0848b05": "【疏】堪任甚深廣大法故者意堪任者即堪忍之義意",
    "X49n0815_012:0848b06": "說菩薩得此忍既能印可甚深廣大法故又辨三忍",
    "X49n0815_012:0848b07": "相者謹按瑜伽四十二說三相云云何耐他怨害忍",
    "X49n0815_012:0848b08": "謂諸菩薩猛利無間種種長時從他怨害所生眾苦",
    "X49n0815_012:0848b09": "現在前時應如是學如此是我自業過耳由我先世",
    "X49n0815_012:0848b10": "自造種種不淨業故今受如是種種苦果我今於此",
    "X49n0815_012:0848b11": "無義利害若不忍者復為當來大苦因處又自他身",
    "X49n0815_012:0848b12": "皆苦為體彼無智故於我苦體更增其苦我既有知",
    "X49n0815_012:0848b13": "何宜加苦又聲聞人修自利行不生他苦況我為他",
    "X49n0815_012:0848b14": "而生不忍云何安受苦忍謂諸菩薩應如是學我從",
    "X49n0815_012:0848b15": "昔來依欲行轉常求諸欲如是追求無義苦時令我",
    "X49n0815_012:0848b16": "具受種種大苦皆由無智思擇過失我今為求能引",
    "X49n0815_012:0848b17": "安樂最勝善品尚應思擇忍受百千俱胝大苦況少",
    "X49n0815_012:0848b18": "少苦而不忍受如是如是正思惟故為求菩提悉能",
    "X49n0815_012:0848b19": "忍受一切事苦云何菩薩法思勝解忍謂諸菩薩於",
    "X49n0815_012:0848b20": "一切法能正思擇由善觀察勝覺慧故能於八種勝",
    "X49n0815_012:0848b21": "解處善安勝解一三寶功德處二真實義處三諸佛",
    "X49n0815_012:0848b22": "菩薩大神力處四因處五果處六應得義處也七自",
    "X49n0815_012:0848b23": "於彼義得方便處八一切所知所應行處。",
    "X49n0815_012:0848b24": "【疏】善根方便任持者謂由彼甲故能任持得善根所",
    "X49n0815_012:0848c01": "言方便者是加行精進家前之方便也非是加行精",
    "X49n0815_012:0848c02": "進名善根方便也。",
    "X49n0815_012:0848c03": "【疏】善根圓證任持者證者或證道理或證真如。",
    "X49n0815_012:0848c04": "【疏】七十八云轉生善法至名體俱寬者彼論既言轉",
    "X49n0815_012:0848c05": "生善法即一切善法皆能生故與此論中攝善精進",
    "X49n0815_012:0848c06": "相似故名體俱寬如下當釋。",
    "X49n0815_012:0848c07": "【疏】攝論等云無怯弱無退轉無喜足至不捨善軛句",
    "X49n0815_012:0848c08": "者意云攝論將無怯弱等為第三精進即是經中有",
    "X49n0815_012:0848c09": "勇等三句如世親攝論廣解若對法說第三精進名",
    "X49n0815_012:0848c10": "饒益有情精進即是善根無盡任住持善根無盡任",
    "X49n0815_012:0848c11": "持者菩薩由利生故所以善根無究盡也瑜伽七十",
    "X49n0815_012:0848c12": "八對法及此論並同即從第一被甲精進乃至善根",
    "X49n0815_012:0848c13": "無盡任持以來此一段疏且對諸經論一一別解以",
    "X49n0815_012:0848c14": "下辨其勝劣不同所以。",
    "X49n0815_012:0848c15": "【疏】然對法及此論以二利為度至利樂有情精進與",
    "X49n0815_012:0848c16": "對法同者問攝論何為與諸論不同答據義有別就",
    "X49n0815_012:0848c17": "對法及此論約二利建立六度所以六度中皆自利",
    "X49n0815_012:0848c18": "利他之行也六度皆有利生之說者且前五度一一",
    "X49n0815_012:0848c19": "度中皆通二利其第六度唯自利為攝後四度於此",
    "X49n0815_012:0848c20": "有自利利他行故總說六度皆有利生之說若方便",
    "X49n0815_012:0848c21": "若正證皆此攝故者言方便者加行善也正證者即",
    "X49n0815_012:0848c22": "見道無漏智意說經四種中有勤是方便加行後三",
    "X49n0815_012:0848c23": "是見道無漏智故知四句皆是善根圓證任持中攝",
    "X49n0815_012:0848c24": "故此任持體寬而名狹體寬者通攝得四句名挾者",
    "X49n0815_012:0849a01": "不通有漏善有漏善心未圓證故然攝論但以自利",
    "X49n0815_012:0849a02": "為精進度所以三種精進中無利他精進以攝初五",
    "X49n0815_012:0849a03": "句加行為挾唯攝有勤故者意說攝論中辨精進度",
    "X49n0815_012:0849a04": "中第二名加行精進若望經中五句唯攝得有勤一",
    "X49n0815_012:0849a05": "句何以故加行精進為挾故若唯識中攝善精進名",
    "X49n0815_012:0849a06": "體俱寬所以攝經中五句盡故此論與對法不同對",
    "X49n0815_012:0849a07": "法即名挾體寬復異於攝論攝論即名義俱挾由此",
    "X49n0815_012:0849a08": "論說名義俱寬此辨攝善精進與對法攝論寬挾不",
    "X49n0815_012:0849a09": "同其利樂精進與對法同更不異。",
    "X49n0815_012:0849a10": "【疏】瓔珞經云至不能煩述者言起大誓心精進者即",
    "X49n0815_012:0849a11": "當此中被甲精進方便進趣者即當此論攝善精進",
    "X49n0815_012:0849a12": "勤化眾生者即此中利樂精進名雖有異乃無違又",
    "X49n0815_012:0849a13": "辨三精進相者按瑜伽第四十二顯彼相云云何菩",
    "X49n0815_012:0849a14": "薩擐甲精進謂諸菩薩於發加行精進之前其心勇",
    "X49n0815_012:0849a15": "悍先擐誓甲若我為脫一有情苦以千大劫等一日",
    "X49n0815_012:0849a16": "夜處那落迦不在餘趣乃至菩薩經爾所時證得菩",
    "X49n0815_012:0849a17": "提假使過此百千俱胝倍數時劫方證菩提我之勇",
    "X49n0815_012:0849a18": "悍亦無退屈云何菩薩攝善精進謂諸菩薩所有精",
    "X49n0815_012:0849a19": "進能為施等諸加行成辨施等又由此精進是能修",
    "X49n0815_012:0849a20": "證能成菩提一切善法最勝因緣餘即不爾是故如",
    "X49n0815_012:0849a21": "來以種種門稱讚精進能證菩提云何菩薩饒益有",
    "X49n0815_012:0849a22": "情精進謂此精進有十一種如戒品說彼說尸羅此",
    "X49n0815_012:0849a23": "說精進如前已引。",
    "X49n0815_012:0849a24": "【疏】安住者至無猒倦任持者此文意說若入定已得",
    "X49n0815_012:0849b01": "現法樂住而身上有適悅故不生猒倦故名無厭倦",
    "X49n0815_012:0849b02": "任持現法樂住者即實已引得輕安樂受現受身中",
    "X49n0815_012:0849b03": "適悅諸根名住現法樂故云現法樂住。",
    "X49n0815_012:0849b04": "【疏】無性云離慢見等得清淨故者意云外道即坐得",
    "X49n0815_012:0849b05": "上定已遂見上靜慮慢上靜慮愛上靜慮等今菩薩",
    "X49n0815_012:0849b06": "不爾由離慢等定得清淨定也故云離慢見等得清",
    "X49n0815_012:0849b07": "淨故。",
    "X49n0815_012:0849b08": "【疏】諸所思事成滿住持者意云菩薩已前未得六通",
    "X49n0815_012:0849b09": "恒思欲證今既引得六通即已前所思欲六通事今",
    "X49n0815_012:0849b10": "得成滿故云諸所思事成滿任持。",
    "X49n0815_012:0849b11": "【疏】御眾業者制御女人制御專不令墜漂沉業菩薩",
    "X49n0815_012:0849b12": "制以善業御眾生不令墮於惡趣故云御眾業任持。",
    "X49n0815_012:0849b13": "【疏】名饒益有情靜慮從果為名者先入定後起通化",
    "X49n0815_012:0849b14": "有情今定名饒益有情靜慮乃是從果為名也。",
    "X49n0815_012:0849b15": "【疏】一現法樂住從果為名者由先入定為因方引起",
    "X49n0815_012:0849b16": "身上適悅樂也今靜慮名現法樂住者從果為名也",
    "X49n0815_012:0849b17": "彼論說第一現法住即是此中安住靜慮以下如次",
    "X49n0815_012:0849b18": "配之又辨三靜慮相者按瑜伽四十三云謂此靜慮",
    "X49n0815_012:0849b19": "略有二種一者世間二者出世間當知此二隨其所",
    "X49n0815_012:0849b20": "應復有三種一者若諸菩薩所有靜慮遠離一切分",
    "X49n0815_012:0849b21": "別能生身心輕安最極寂靜遠離憍舉離諸愛味泯",
    "X49n0815_012:0849b22": "一切相當知是名菩薩現法樂住靜慮二者若諸菩",
    "X49n0815_012:0849b23": "薩所有靜慮能引能住種種殊勝不可思議所有功",
    "X49n0815_012:0849b24": "德當知是名能引菩薩等持功德靜慮三者饒益有",
    "X49n0815_012:0849c01": "情靜慮有十一種如戒度引又對法論第十二云御",
    "X49n0815_012:0849c02": "眾業任持者謂依止內證故教授教誡所化有情心",
    "X49n0815_012:0849c03": "未定者令其心定心既定者令其解脫此由饒益有",
    "X49n0815_012:0849c04": "情靜慮所任持故。",
    "X49n0815_012:0849c05": "【疏】攝論等云以加行至同攝論者如對法中緣世俗",
    "X49n0815_012:0849c06": "智即同攝論加行智加行智緣世俗色心文字等此",
    "X49n0815_012:0849c07": "並是自利智約自利行說又對法中勝義智與攝論",
    "X49n0815_012:0849c08": "中正智同正智緣如故有情智即攝論後得智後得",
    "X49n0815_012:0849c09": "智中能利有情故後得智中亦有不利生時今言緣",
    "X49n0815_012:0849c10": "有情者從勝功德標立名約利他說問第六般若既",
    "X49n0815_012:0849c11": "是自利云何有緣有情利他之智答對法自解疏將",
    "X49n0815_012:0849c12": "第十為第六度中有加行等三智明知六度通二利",
    "X49n0815_012:0849c13": "有情心中亦修六度也若據此論明第六度之中既",
    "X49n0815_012:0849c14": "言生空無分別等三慧故唯約十地無漏而論且據",
    "X49n0815_012:0849c15": "一義非是盡理。",
    "X49n0815_012:0849c16": "【疏】此論別開至諸論不同者意云此論明十度據理",
    "X49n0815_012:0849c17": "事別說第六自利緣理第十通二利緣事受用法樂",
    "X49n0815_012:0849c18": "即自利成就有情智即是利他之智。",
    "X49n0815_012:0849c19": "【疏】第三云至大悲相應慧者結第一證真如慧即同",
    "X49n0815_012:0849c20": "對法第二勝義根本智二五明至善巧慧者此同對",
    "X49n0815_012:0849c21": "法緣世俗加行智雖後得智亦能緣五明等今說增",
    "X49n0815_012:0849c22": "勝為名但說加行智中能緣五明三聚法者言三聚",
    "X49n0815_012:0849c23": "者總攝一切法略有二種三聚且初三聚者一色聚",
    "X49n0815_012:0849c24": "謂攝十一色等二心聚謂心心所心攝八識心所攝",
    "X49n0815_012:0850a01": "五十一等三非色非心聚謂攝二十四不相應及六",
    "X49n0815_012:0850a02": "無為等故攝得一切法也第二三聚者一義聚者即",
    "X49n0815_012:0850a03": "是善性法二非義聚者是不善性法三非義非不義",
    "X49n0815_012:0850a04": "聚者是無記性法故此三聚亦攝一切法一切法不",
    "X49n0815_012:0850a05": "越三性故三大悲相應慧者即同對法緣有情後得",
    "X49n0815_012:0850a06": "智。",
    "X49n0815_012:0850a07": "【疏】一照有諦至三中道第一義諦者照有諦者即是",
    "X49n0815_012:0850a08": "第一加行智能緣一切有為法以加行智等能達一",
    "X49n0815_012:0850a09": "切法如幻所以名照有也二照無者即是根本智本",
    "X49n0815_012:0850a10": "智無相分故名照無三中道第一義諦者即是後得",
    "X49n0815_012:0850a11": "智今言中者但離前有無二法名中謂後得智有相",
    "X49n0815_012:0850a12": "分故名離無也了俗如幻虗假不實名為離有即離",
    "X49n0815_012:0850a13": "實有遍計所執問且如論所明三慧云生空無分別",
    "X49n0815_012:0850a14": "法空無分別俱空無分別夫入生空必無法空若入",
    "X49n0815_012:0850a15": "法空必帶生空此即是俱空無分別慧何故更云法",
    "X49n0815_012:0850a16": "空無分別俱空無分別慧耶答大分言之二亦無別",
    "X49n0815_012:0850a17": "但約迷悟淺深迷深無不迷淺有所知障時未必有",
    "X49n0815_012:0850a18": "煩惱有達淺不達深有生空時無法空有達深必達",
    "X49n0815_012:0850a19": "淺有法空時必帶生空所以法空即是俱空據此道",
    "X49n0815_012:0850a20": "理二空無別若約作用義即有差別謂唯有生空無",
    "X49n0815_012:0850a21": "法空謂十地唯起法空遊觀無漏道及生空後得智",
    "X49n0815_012:0850a22": "唯說煩惱不取二乘生空何以故以二乘人生空非",
    "X49n0815_012:0850a23": "是菩薩六度取收故有起法空即有生空如菩薩初",
    "X49n0815_012:0850a24": "入見道及金剛心雙斷二障時必依俱空觀斷即顯",
    "X49n0815_012:0850b01": "俱空中二智齊有作用故得名俱空有法空必無生",
    "X49n0815_012:0850b02": "空如十地位中唯斷所知障不斷煩惱障有十地中",
    "X49n0815_012:0850b03": "能斷道唯是法空智不是俱空智約此義故故說俱空",
    "X49n0815_012:0850b04": "與法空別也問俱空之中有二智耶答據觀同而論",
    "X49n0815_012:0850b05": "合有二智若約道理而說理有不然無一心中有二",
    "X49n0815_012:0850b06": "慧故云一智有照二空之用斷二障之能云有二智",
    "X49n0815_012:0850b07": "理實非也問何故論中所明五度引對法十八任持",
    "X49n0815_012:0850b08": "而以配之今第六度何引文不配答前五度與對法",
    "X49n0815_012:0850b09": "文同所以引任持配之今第六度與對法文不同所",
    "X49n0815_012:0850b10": "以不引亦何喪也又菩薩三慧相者按瑜伽四十三",
    "X49n0815_012:0850b11": "云慧略有二種一者世間二者出世間此二略說復",
    "X49n0815_012:0850b12": "有三種一者若諸菩薩於離言說法無我性或於真",
    "X49n0815_012:0850b13": "諦將欲覺窹或於真諦正覺窹時或於真諦覺窹已",
    "X49n0815_012:0850b14": "後所有妙慧最勝寂靜明了現前無有分別離諸戲",
    "X49n0815_012:0850b15": "論於一切法悟平等性入大總相究達一切所知邊",
    "X49n0815_012:0850b16": "際遠離二邊順入中道是名菩薩能於所知真實隨",
    "X49n0815_012:0850b17": "覺通達慧於二者若諸菩薩於五明處及於三聚決",
    "X49n0815_012:0850b18": "定善巧謂於能引義利法聚能引非義利法聚能引",
    "X49n0815_012:0850b19": "非義利非非義利法聚皆如實知解云三聚法者即",
    "X49n0815_012:0850b20": "善等三性也於此八處所有妙慧善巧攝受能速圓",
    "X49n0815_012:0850b21": "滿廣大資糧速證菩提是名菩薩能於五明處及三",
    "X49n0815_012:0850b22": "聚中決定善巧慧三者能作一切有情義利慧有十",
    "X49n0815_012:0850b23": "一種如前俱引。",
    "X49n0815_012:0850b24": "【疏】攝論第七至般若故求菩提者今此一段文中初",
    "X49n0815_012:0850c01": "是攝論本文從世親云以下是世親無性釋文即釋",
    "X49n0815_012:0850c02": "前本文也言以諸善根迴求無上菩提是般若者是",
    "X49n0815_012:0850c03": "此論中迴向方便善巧作諸有情一切義利是大悲",
    "X49n0815_012:0850c04": "故者是此論中秡濟方便善巧無性云不捨生死等",
    "X49n0815_012:0850c05": "者疏引文略讀者難知故今具引謹按無性釋云若",
    "X49n0815_012:0850c06": "以前六波羅蜜多所集善根共諸有情為欲饒益諸",
    "X49n0815_012:0850c07": "有情故不捨有情當知即是不捨生死苦以此善根",
    "X49n0815_012:0850c08": "迴求無上正等菩提為證佛菩提故當知即是希求",
    "X49n0815_012:0850c09": "涅槃。",
    "X49n0815_012:0850c10": "【疏】四十九說如前所說十二行相者即是彼瑜伽論",
    "X49n0815_012:0850c11": "中自結前文云所說不是此疏中已說名如前所說",
    "X49n0815_012:0850c12": "已下皆准之知各各有六謂悲心願慈等如下自解。",
    "X49n0815_012:0850c13": "【疏】對法十四有四種方便善巧一成就有情善巧謂",
    "X49n0815_012:0850c14": "四攝法由攝受彼令處善巧故二圓滿佛法善巧謂",
    "X49n0815_012:0850c15": "慧波羅蜜三速證通慧善巧謂日夜六時發露諸惡",
    "X49n0815_012:0850c16": "隨喜功德勸請諸佛迴向善根四道無斷善巧謂無",
    "X49n0815_012:0850c17": "住處涅槃由此數數究竟無斷周遍十方一切世界",
    "X49n0815_012:0850c18": "隨所應化示現一切佛菩薩行。",
    "X49n0815_012:0850c19": "【疏】進趣向果者是自利行即同此論迴向方便善巧",
    "X49n0815_012:0850c20": "即進趣向當來佛果但據十地有所進趣不說小乘",
    "X49n0815_012:0850c21": "果二巧會有文者即巧會小乘中說有云教文次利",
    "X49n0815_012:0850c22": "生故。",
    "X49n0815_012:0850c23": "【疏】三一切不捨不受者有菩薩不捨有情令出離故",
    "X49n0815_012:0850c24": "不受者菩薩雖不捨有情亦不攝受以為己有又云",
    "X49n0815_012:0851a01": "不捨者善法不受者不受惡法。",
    "X49n0815_012:0851a02": "【疏】攝論說至殊勝眾緣者此是無着攝論本文言殊",
    "X49n0815_012:0851a03": "勝眾緣者即大願是也故無性釋云求未來世到彼",
    "X49n0815_012:0851a04": "岸緣亦為利饒益諸有情故然求到彼岸緣為利有",
    "X49n0815_012:0851a05": "情故者即同此論中利樂他願及為速證佛果涅槃",
    "X49n0815_012:0851a06": "者即此論求菩提願。",
    "X49n0815_012:0851a07": "【疏】云無性乃至發種種願者是無性天親釋文即釋",
    "X49n0815_012:0851a08": "前本文也。",
    "X49n0815_012:0851a09": "【疏】願為當來此是所為第七轉聲者所為者令是第",
    "X49n0815_012:0851a10": "四轉為聲中攝緣當來菩提是所求境何以所為即",
    "X49n0815_012:0851a11": "是第七轉聲中所於境聲攝非是所依聲言為當來",
    "X49n0815_012:0851a12": "故發種種願者即釋第七轉聲所由。",
    "X49n0815_012:0851a13": "【疏】四十九說如前五種大願名波羅蜜多即是瑜伽",
    "X49n0815_012:0851a14": "論中自指前文。",
    "X49n0815_012:0851a15": "【疏】三所行願至殊勝功德者意云無倒思擇諸法以",
    "X49n0815_012:0851a16": "施有情為利生故修習攝受一切菩薩功德所謂四",
    "X49n0815_012:0851a17": "無量四攝法等以施有情有情菩提並是於境菩薩",
    "X49n0815_012:0851a18": "所攝受功德莫不為菩提有情也故云願於境界修",
    "X49n0815_012:0851a19": "習無量等若總若別者謂所化一切菩提功德名總",
    "X49n0815_012:0851a20": "就中一一有無量行各各別也故名為別。",
    "X49n0815_012:0851a21": "【疏】五大願此從正願所出者意云此第五大願即從",
    "X49n0815_012:0851a22": "第四正願中分出此復有十種願如彼廣說此五願",
    "X49n0815_012:0851a23": "中初一是求菩提願後四是利樂他願亦同此論。",
    "X49n0815_012:0851a24": "【疏】自行願者即自利行謂求菩提願同此論說二神",
    "X49n0815_012:0851b01": "通願就中有二若為利生起是利願攝若自為嬉戲",
    "X49n0815_012:0851b02": "等起神通者但是自利攝即是求菩提願也。",
    "X49n0815_012:0851b03": "【論】力有二種者有解云思擇力是思慧修習力是修",
    "X49n0815_012:0851b04": "慧若爾後得如何有思慧唯無漏故答有正思惟名",
    "X49n0815_012:0851b05": "思何失。",
    "X49n0815_012:0851b06": "【疏】所有十力加行清淨名力波羅蜜多者意說此二",
    "X49n0815_012:0851b07": "力乃是佛果十力之前方便今取此十力前加行二",
    "X49n0815_012:0851b08": "力為力波羅蜜多。",
    "X49n0815_012:0851b09": "【疏】十力加行清淨至修習者此問云十力前加行中",
    "X49n0815_012:0851b10": "何者是此思擇力何者是此修習力耶此文義配可",
    "X49n0815_012:0851b11": "知者答前問也意云若加行中思惟簡擇諸法即是",
    "X49n0815_012:0851b12": "此中思擇力攝若加行中修習諸行即是此中修習",
    "X49n0815_012:0851b13": "力攝然清淨者即加行無染是清淨義。",
    "X49n0815_012:0851b14": "【疏】一報通力者不是因定發通但是菩薩俱生威力",
    "X49n0815_012:0851b15": "即如四善根菩薩持法花經不是天眼以父母所生",
    "X49n0815_012:0851b16": "清淨肉眼悉見三千世界此名報通由此龍鬼等皆",
    "X49n0815_012:0851b17": "得報通亦名生得通不假修習但生便即得故名生",
    "X49n0815_012:0851b18": "得二修定通力者即先修得定因定起通名定通力",
    "X49n0815_012:0851b19": "三變化通力者即現種種事故此三種力中前二通",
    "X49n0815_012:0851b20": "力具二利第三通力唯利他故。",
    "X49n0815_012:0851b21": "【疏】無性之由施等六成立此智至饒益有情者問何",
    "X49n0815_012:0851b22": "故疏下文即不許六度助成後四度四度是末六度",
    "X49n0815_012:0851b23": "是本本是不助末故此攝論中即說六度成立第十",
    "X49n0815_012:0851b24": "智度耶答然此中即初因前六度方引起第十智度",
    "X49n0815_012:0851c01": "即第六根本智引起第十後得智名前六度能成立",
    "X49n0815_012:0851c02": "後得智非約前六能助後四名成若後得智即能助",
    "X49n0815_012:0851c03": "成前六故下疏文即約本末本不助末故與攝論不",
    "X49n0815_012:0851c04": "相違也。",
    "X49n0815_012:0851c05": "【疏】世親云由般若波羅蜜多至成熟有情者世親意",
    "X49n0815_012:0851c06": "云由第六根本智故引得第十後得智故說由般若",
    "X49n0815_012:0851c07": "波羅蜜多言復由此智至波羅蜜多者准此文即第",
    "X49n0815_012:0851c08": "十度通加行後智為勝意說七地以前由加行智引",
    "X49n0815_012:0851c09": "得根本智說第十後得智成立前六度問八地已上",
    "X49n0815_012:0851c10": "於無相中任運轉無有功用何故乃云後得智為加",
    "X49n0815_012:0851c11": "行起根本智耶答所言加行者但以後得為因引起",
    "X49n0815_012:0851c12": "根本名為加行不同前勇悍進修名加行也又云八",
    "X49n0815_012:0851c13": "地已上若望自修即無加行若據利他作他有情事",
    "X49n0815_012:0851c14": "亦有加行加行智欲成佛事先作意故隨未遍智先",
    "X49n0815_012:0851c15": "須觀察而後得故由此菩薩自為己身及與自修行",
    "X49n0815_012:0851c16": "不同受用法樂也饒益有情等即同此論中受用法",
    "X49n0815_012:0851c17": "樂智成熟有情智然此中說五智成前度者但約自",
    "X49n0815_012:0851c18": "地中前六度說但是自地中前後相望名前非是約",
    "X49n0815_012:0851c19": "他地以論前後何以故以地地中修行滿足方入後",
    "X49n0815_012:0851c20": "地故不可以第十智度助成以來諸地六度又准世",
    "X49n0815_012:0851c21": "親釋但云成前度亦不云成以前諸地六度故知但",
    "X49n0815_012:0851c22": "據當地說前六度也。",
    "X49n0815_012:0851c23": "【疏】四十九說於一切至名智波羅蜜者此文是彼論",
    "X49n0815_012:0851c24": "中總標本後二智之教也當地以下是別解別解云",
    "X49n0815_012:0852a01": "當知能取勝義慧名慧波羅蜜第六慧波羅蜜即根",
    "X49n0815_012:0852a02": "本無分別智能證真如名為能取勝義是自利智能",
    "X49n0815_012:0852a03": "取世俗慧名智波羅蜜者此文說第十後得智後得",
    "X49n0815_012:0852a04": "智能取世俗事即緣理名慧緣事名智此智亦是此",
    "X49n0815_012:0852a05": "論中受用法樂智成熟有情智。",
    "X49n0815_012:0852a06": "【疏】有多復次至如彼廣解者即四十九有多復次解",
    "X49n0815_012:0852a07": "後四後指如彼說。",
    "X49n0815_012:0852a08": "【疏】雖四十九言於一切法至不相違也者意云此會",
    "X49n0815_012:0852a09": "瑜伽四十九文若據四十九但說一妙智若據下別",
    "X49n0815_012:0852a10": "解依此論中即說有根本後得別智未審有何所以",
    "X49n0815_012:0852a11": "答瑜伽言於一切法妙智是後得智據說體根本後",
    "X49n0815_012:0852a12": "得是一不許一念中二智並生今解據體用別論故",
    "X49n0815_012:0852a13": "分根本後得二別故不相違。",
    "X49n0815_012:0852a14": "【疏】雖引此經未可為證者以彼經有人云是羅什法",
    "X49n0815_012:0852a15": "師經亦未可依一無相智者即正體智後二智即後",
    "X49n0815_012:0852a16": "智利他收也。",
    "X49n0815_012:0852a17": "【疏】今但有二無有三者此有二解一云不同彼經智",
    "X49n0815_012:0852a18": "度有三一云或可此後四種度名唯有二不同前六",
    "X49n0815_012:0852a19": "亦有三也然後四度即是第六波羅蜜多體方便等",
    "X49n0815_012:0852a20": "三既唯有二何故智度獨自有三故未可依。",
    "X49n0815_012:0852a21": "【疏】此中十八或二十六者結前六度各三故成十八",
    "X49n0815_012:0852a22": "後四度各二成八以八帖前十八成二十六。",
    "X49n0815_012:0852a23": "【疏】於地前具幾乃至攝前度何者結地前地地上及佛",
    "X49n0815_012:0852a24": "位皆具十度故下論云此十位者五位皆具乃至若",
    "X49n0815_012:0852b01": "種若現俱唯無漏也結地前所修十度中後之五度",
    "X49n0815_012:0852b02": "實是加行智攝不是本後二智由擬宜學正體後得",
    "X49n0815_012:0852b03": "故即假名正體後得智實是加行智也亦如法花經",
    "X49n0815_012:0852b04": "云又見佛子觀諸法性等即是地前菩薩擬宜學地",
    "X49n0815_012:0852b05": "上菩薩而非根本後得智觀此亦如是若地上菩薩",
    "X49n0815_012:0852b06": "及佛即無耐怨害忍以怨家不能害佛等故然於佛",
    "X49n0815_012:0852b07": "自受用身上皆義說有之若餘菩薩佛身中無者皆",
    "X49n0815_012:0852b08": "約義說有也若化身中有耐怨害忍即如天授害佛",
    "X49n0815_012:0852b09": "等是言初施中財施攝後餘度何者者然初財施中",
    "X49n0815_012:0852b10": "亦能攝得耐怨害忍由菩薩於前人不壞怨心於怨",
    "X49n0815_012:0852b11": "家所而行惠施若饒益有情戒既云饒益亦能將財",
    "X49n0815_012:0852b12": "益生者利樂精進亦有施財乃至定中即於事靜慮",
    "X49n0815_012:0852b13": "中能辦利樂有情事變大地為金銀等以施眾生結",
    "X49n0815_012:0852b14": "第六度唯是根本智即無財施自利行故若後四中",
    "X49n0815_012:0852b15": "皆是得後智即取一分別利生後得智中亦能將財",
    "X49n0815_012:0852b16": "布施有情是秡濟方便利樂他願修習力成就有情",
    "X49n0815_012:0852b17": "智等如此皆是財施中攝也言成熟有情智攝前度",
    "X49n0815_012:0852b18": "何者者解云通攝前諸度菩薩所修萬行先他後己",
    "X49n0815_012:0852b19": "皆為利益諸有情故也此即略示其相廣明指如對",
    "X49n0815_012:0852b20": "法。",
    "X49n0815_012:0852b22": "成唯識論疏義演卷第十二本"
}