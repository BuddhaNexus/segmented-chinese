{
    "T44n1851_017:0788b02": "大乘義章卷第十七(本)",
    "T44n1851_017:0788b04": "遠法師撰",
    "T44n1851_017:0788b05": "淨法聚因中",
    "T44n1851_017:0788b06": "賢聖義二門分別(一釋名　二辨相)",
    "T44n1851_017:0788b07": "第一釋名。言賢聖者和善曰賢。會正名聖。正",
    "T44n1851_017:0788b08": "謂理也。理無偏那故說為正。證理捨凡說為",
    "T44n1851_017:0788b09": "聖矣。此賢與聖同異有三。一同體名異。其猶",
    "T44n1851_017:0788b10": "眼目。以同體故莫問始終。皆名為賢。並得稱",
    "T44n1851_017:0788b11": "聖。問曰。若言始終皆聖。如小乘中見道已前",
    "T44n1851_017:0788b12": "七方便人未有聖德。經論名凡。以何義故得",
    "T44n1851_017:0788b13": "名為聖。釋言。此等雖復未有真聖之德修學",
    "T44n1851_017:0788b14": "聖道似聖名聖。故論說言。因緣聖人名為凡",
    "T44n1851_017:0788b15": "夫。說為聖人。二賢聖體別。別有五種。一就",
    "T44n1851_017:0788b16": "離過成善分別。離惡名賢。如受五戒防禁五",
    "T44n1851_017:0788b17": "惡便名賢者。具善稱聖。故涅槃云。具七聖",
    "T44n1851_017:0788b18": "財名為聖人。謂。信慚愧戒施聞慧。又云。具足",
    "T44n1851_017:0788b19": "聖定戒慧故名聖人第二約就三業分別。身",
    "T44n1851_017:0788b20": "口意調善名之為賢。內心真正說以為聖。三",
    "T44n1851_017:0788b21": "就自利利他分別。愛憐眾生化行純善名之",
    "T44n1851_017:0788b22": "為賢。自行真正說以為聖。故涅槃中宣說自",
    "T44n1851_017:0788b23": "利以為聖行。四約境分別。事中調善名之為",
    "T44n1851_017:0788b24": "賢。證理捨凡說以為聖。故涅槃云得聖法故",
    "T44n1851_017:0788b25": "名為聖人。何者聖法。常觀諸法性空寂故。",
    "T44n1851_017:0788b26": "五約位分別。見道已前調心離惡名之為賢。",
    "T44n1851_017:0788b27": "見諦已上會正名聖。故仁王中地前并名為",
    "T44n1851_017:0788b28": "三賢。地上菩薩說為十聖。此是第二賢聖分",
    "T44n1851_017:0788b29": "別。三通局分別。賢通聖局。以賢通故從始",
    "T44n1851_017:0788c01": "至終皆名為賢。故經說言。賢者舍利弗賢者",
    "T44n1851_017:0788c02": "須菩提等。以聖局故見道已前名為凡夫。見",
    "T44n1851_017:0788c03": "諦已上方得名聖。名義如是。次辨其相。賢聖",
    "T44n1851_017:0788c04": "眾多。要攝唯四。所謂聲聞緣覺菩薩及與諸",
    "T44n1851_017:0788c05": "佛。佛後別論。今就因門且辨前三。先解聲聞",
    "T44n1851_017:0788c06": "曲有五門。一釋其名。二定其相。三對大分別。",
    "T44n1851_017:0788c07": "四對緣覺中乘分別。五當相分別初釋其名。",
    "T44n1851_017:0788c08": "聲聞名義汎解有三。一就得道因緣以釋。如",
    "T44n1851_017:0788c09": "來所說言教名聲。飡聲悟解故曰聲聞。故地",
    "T44n1851_017:0788c10": "論言。從他聞聲而通達故名聲聞矣。二就所",
    "T44n1851_017:0788c11": "觀法門以釋。如地論說。我眾生等但有名故",
    "T44n1851_017:0788c12": "說之為聲。於聲悟解故曰聲聞。三就化他記",
    "T44n1851_017:0788c13": "說以釋。如法華說。以佛道聲令一切聞故曰",
    "T44n1851_017:0788c14": "聲聞。三中前二是小聲聞後一菩薩。隨義以",
    "T44n1851_017:0788c15": "名。名義如是(此一門竟)。次定其相。如地論說。",
    "T44n1851_017:0788c16": "聲聞之人有五種相。一者因集。過去所修狹",
    "T44n1851_017:0788c17": "劣善根以之為因。今依起行故曰因集。故地",
    "T44n1851_017:0788c18": "論言。修小善根但依自益名因集矣。修小善",
    "T44n1851_017:0788c19": "根是其劣也。但依自益是其狹也。二者畏苦。",
    "T44n1851_017:0788c20": "深厭三界樂求疾滅。三捨眾生。無大悲心。四",
    "T44n1851_017:0788c21": "者依心。依師教授不能自悟。五者是觀。但",
    "T44n1851_017:0788c22": "能觀察眾生無我成聲聞乘。五中前三對大",
    "T44n1851_017:0788c23": "明小。後二對中以彰其小。問曰。成實宣說聲",
    "T44n1851_017:0788c24": "聞見二無我。彼以何故但言觀察眾生無我。",
    "T44n1851_017:0788c25": "此義隱顯如前無我章中具釋(此二門竟)。次對大",
    "T44n1851_017:0788c26": "分別。如法華論。宣說聲聞有其四種。一種",
    "T44n1851_017:0788c27": "性聲聞。是人本來常習小法小性成就。於最",
    "T44n1851_017:0788c28": "後身值佛出世樂欲小法。佛依為說證得小",
    "T44n1851_017:0788c29": "果。從本立稱名種性聲聞。二退菩提心聲聞。",
    "T44n1851_017:0789a01": "是人過去曾習大法。流轉生死忘失本念。於",
    "T44n1851_017:0789a02": "最後身值佛出世樂欲小法。佛依現欲為說",
    "T44n1851_017:0789a03": "小法證得小果。本學大乘今退住小名退菩",
    "T44n1851_017:0789a04": "提心聲聞。三增上慢聲聞。於小法中未得謂",
    "T44n1851_017:0789a05": "得未證謂證。此實凡夫。四應化聲聞。謂諸",
    "T44n1851_017:0789a06": "菩薩隨化示小。四中前二是實聲聞。後二非",
    "T44n1851_017:0789a07": "實。於前二中種性聲聞於佛一化決定住小",
    "T44n1851_017:0789a08": "不能入大。是故此人望後亦名決定聲聞。未",
    "T44n1851_017:0789a09": "來無餘涅槃之後心想生時方能向大。退心",
    "T44n1851_017:0789a10": "聲聞初雖住小以本習故終能入大。故法華",
    "T44n1851_017:0789a11": "云。除先修習學小乘者。我今亦令入是法法",
    "T44n1851_017:0789a12": "中。對大如是(此三門竟)。次對緣覺中乘分別。經",
    "T44n1851_017:0789a13": "說聲聞緣覺之別略有二種。一約所觀法門",
    "T44n1851_017:0789a14": "以別。觀察四諦而得道者悉名聲聞。觀十二",
    "T44n1851_017:0789a15": "緣而得道者皆稱緣覺。若從是義聲聞人中",
    "T44n1851_017:0789a16": "乃至七生須陀洹人。於最後身出無佛世藉",
    "T44n1851_017:0789a17": "現事緣而得道者亦名聲聞。此聲聞中細分",
    "T44n1851_017:0789a18": "有二。一聲聞聲聞。是人本來求聲聞道。樂觀",
    "T44n1851_017:0789a19": "四諦成聲聞性。於最後身值佛為說四真諦",
    "T44n1851_017:0789a20": "法而得悟道。本聲聞性今復聲聞而得道。故",
    "T44n1851_017:0789a21": "說之以為聲聞聲聞。二緣覺聲聞。是人本來",
    "T44n1851_017:0789a22": "求聲聞道。觀察四諦道悟初果。以鈍根故於",
    "T44n1851_017:0789a23": "現在世不得涅槃。天上人中七返受生。於最",
    "T44n1851_017:0789a24": "後身不值佛世藉現事緣而得悟道。以藉事",
    "T44n1851_017:0789a25": "緣而得覺故說為緣覺。本聲聞性觀察四諦",
    "T44n1851_017:0789a26": "而得道故說為聲聞。是故名為緣覺聲聞。此",
    "T44n1851_017:0789a27": "是第一約對所觀法門以別。二約得道因緣",
    "T44n1851_017:0789a28": "以別。從佛聲聞而得道者悉名聲聞。藉現事",
    "T44n1851_017:0789a29": "緣而得道者皆稱緣覺。若從是義聲聞人中。",
    "T44n1851_017:0789b01": "從佛聞說十二緣法而得道者亦名聲聞。此",
    "T44n1851_017:0789b02": "聲聞中細分有二。一聲聞聲聞。義如前解。二",
    "T44n1851_017:0789b03": "緣覺聲聞。是人本來求緣覺道。常樂觀察十",
    "T44n1851_017:0789b04": "二緣法成緣覺性。於最後身值佛為說十二",
    "T44n1851_017:0789b05": "緣法而得悟道。本緣覺性今復聲聞而得道。",
    "T44n1851_017:0789b06": "故說之以為緣覺聲聞。如迦葉等則其人也。",
    "T44n1851_017:0789b07": "對中如是(此四門竟)。次第五門當相分別。於中有",
    "T44n1851_017:0789b08": "二。一通相以論。二隨別解釋。通相論中開合",
    "T44n1851_017:0789b09": "不定。增數辨之。或總為一。謂。三乘中一聲聞",
    "T44n1851_017:0789b10": "乘。或分為二。謂。賢與聖。見諦道前調心離過",
    "T44n1851_017:0789b11": "名之為賢。見道已上證理成德說以為聖。或",
    "T44n1851_017:0789b12": "分為三。三有三門。一約三慧以說三種。謂。聞",
    "T44n1851_017:0789b13": "思修。五停心觀親依教起說為聞慧。總別念",
    "T44n1851_017:0789b14": "處去教已遠。繫意思察身受心法判為思慧。",
    "T44n1851_017:0789b15": "以此欲界想心觀行未依定起故不名修。煗",
    "T44n1851_017:0789b16": "頂已上依於禪定修慧而起判之為修。二約",
    "T44n1851_017:0789b17": "外凡內凡及聖以別三種。五停心觀總別念",
    "T44n1851_017:0789b18": "處判為外凡。暖等四心說為內凡。見道已上",
    "T44n1851_017:0789b19": "說以為聖。義如後釋。三約方便學無學道開",
    "T44n1851_017:0789b20": "分為三。見道已前修七方便名方便道。五停",
    "T44n1851_017:0789b21": "心觀總別念處煗等四心是七方便。苦忍已",
    "T44n1851_017:0789b22": "上於理專求說為學道。阿羅漢人於理息求",
    "T44n1851_017:0789b23": "名無學道。問曰。煗等亦求於理以何義故不",
    "T44n1851_017:0789b24": "名學道。釋言。通說彼亦是學。於中別分彼學",
    "T44n1851_017:0789b25": "不專。又學不成故不名學。問曰。修學其義",
    "T44n1851_017:0789b26": "相似煗等四心學意不專。學行不成不名學",
    "T44n1851_017:0789b27": "者。修心不專修行不成以何義故三慧門中",
    "T44n1851_017:0789b28": "判為修慧。釋言。修學並有通局。學中通者依",
    "T44n1851_017:0789b29": "三學門。一切修學戒定慧等亦得名學。是則",
    "T44n1851_017:0789c01": "暖等亦得名學。學中局者。苦忍已上學心專",
    "T44n1851_017:0789c02": "精學行成就。方名為學。煗頂忍等學未專成",
    "T44n1851_017:0789c03": "故不名學。修中通者依三慧門。依聞依思所",
    "T44n1851_017:0789c04": "起諸行齊名為修。是則煗等俱得名修。修中",
    "T44n1851_017:0789c05": "局者須陀果後於諦重觀方得名修。餘者隨",
    "T44n1851_017:0789c06": "義更與異名不得名修。齊釋如是。隱顯論之",
    "T44n1851_017:0789c07": "修寬學狹。不得齊類。修云何寬。世俗八禪皆",
    "T44n1851_017:0789c08": "修慧攝。暖等並依禪定修起。故得名修。學云",
    "T44n1851_017:0789c09": "何狹。學唯望理。暖等於理始學。觀察未專未",
    "T44n1851_017:0789c10": "成故不名學。問曰。何故修通世俗學唯望理。",
    "T44n1851_017:0789c11": "釋言。修者具有兩義。一修習義。於未得法修",
    "T44n1851_017:0789c12": "習令起。二修治義。於已得法修治令得。凡夫",
    "T44n1851_017:0789c13": "本來已得禪定。後起染污或令不淨。修令",
    "T44n1851_017:0789c14": "淨。故望世俗八禪定等得名為修。學者唯是",
    "T44n1851_017:0789c15": "故習之義於未得法故習令起。出世聖道由",
    "T44n1851_017:0789c16": "未來得習學方證。故望聖道說之為學。於已",
    "T44n1851_017:0789c17": "得法學義微隱。故於世俗曾得之法不說其",
    "T44n1851_017:0789c18": "學。隱顯且爾。或分為四。四有兩門。一約道",
    "T44n1851_017:0789c19": "說四。謂。方便道見道修道及無學道是其四",
    "T44n1851_017:0789c20": "也。苦忍已前修七方便道。名方便道。見道",
    "T44n1851_017:0789c21": "修道其義云何。入聖之初於四真諦推求明",
    "T44n1851_017:0789c22": "白名為見道。於四聖諦重慮增進說為修道。",
    "T44n1851_017:0789c23": "位分何處。若依成實入無相位名為見道。故",
    "T44n1851_017:0789c24": "彼論言。信法二人入見諦道名無相行。世",
    "T44n1851_017:0789c25": "第一後須陀果前空觀無間名無相行。若依",
    "T44n1851_017:0789c26": "毘曇苦忍已去十五心頂名為見道。言十五",
    "T44n1851_017:0789c27": "者斷見諦惑有十六心。謂。八忍八智。八忍無",
    "T44n1851_017:0789c28": "礙。八智解脫。彼斷欲界見諦煩惱有四法忍",
    "T44n1851_017:0789c29": "以為無礙。謂。苦法忍乃至道法忍。有四法",
    "T44n1851_017:0790a01": "智以為解脫。謂苦法智乃至道法智。斷上見",
    "T44n1851_017:0790a02": "惑有四比忍以為無礙。謂苦比忍乃至道比。",
    "T44n1851_017:0790a03": "有四比智以為解脫。謂。苦比智乃至道比。此",
    "T44n1851_017:0790a04": "十六中前十五心是須陀向。判為見道。末後",
    "T44n1851_017:0790a05": "一心是須陀果。見道不收。為是不說。見道如",
    "T44n1851_017:0790a06": "是。問曰。煗等亦觀四諦以何義故不名見道。",
    "T44n1851_017:0790a07": "彼雖學觀而未能見。為是不取。斯陀行後乃",
    "T44n1851_017:0790a08": "至那含金剛已還定判修道。重緣諦理斷修",
    "T44n1851_017:0790a09": "惑。故須陀洹果毘曇法中判為修道。成實法",
    "T44n1851_017:0790a10": "中文無定判。唯義推之亦判為修。此云何知。",
    "T44n1851_017:0790a11": "彼論說言。信法二人入見諦道名無相行。不",
    "T44n1851_017:0790a12": "言入見名須名須陀洹。明知。須陀是修非",
    "T44n1851_017:0790a13": "見。又毘曇中判為修道。成實不非。明知。共用",
    "T44n1851_017:0790a14": "論判如是。以理細推彼須陀果亦見非見。亦",
    "T44n1851_017:0790a15": "修非修。云何是見復言非見。見有二種。一",
    "T44n1851_017:0790a16": "推求義。二明白義。彼須陀果證斷見惑迷諦",
    "T44n1851_017:0790a17": "闇盡。照諦明白故得名見以是見故大智論",
    "T44n1851_017:0790a18": "中名為見地。又須陀果於大乘中義當初地。",
    "T44n1851_017:0790a19": "地經論中宣說初地名為見道明知。須陀得",
    "T44n1851_017:0790a20": "說為見。然須陀洹是其證果。息觀之處暫止",
    "T44n1851_017:0790a21": "推求於見不順。以是義故復言非見。以非見",
    "T44n1851_017:0790a22": "故論中判之以為修道。又須陀洹於大乘中",
    "T44n1851_017:0790a23": "義當初地滿足之心。地持宣說初地滿心為",
    "T44n1851_017:0790a24": "修慧行。明知。須陀是修非見。云何是修復",
    "T44n1851_017:0790a25": "言非修。修有二種。一於諸諦傍觀增明。名之",
    "T44n1851_017:0790a26": "為修。二於諸諦重觀增明。進斷修惑故名為",
    "T44n1851_017:0790a27": "修。彼須陀果出離諦惑容裕之邊傍修寬多。",
    "T44n1851_017:0790a28": "現在唯緣道下一行。未來傍於四諦十六聖",
    "T44n1851_017:0790a29": "行之中悉得增明。隨所欲觀悉明見故。行從",
    "T44n1851_017:0790b01": "是義故得名修。以是修故論名修道。未於四",
    "T44n1851_017:0790b02": "諦重慮觀察。進斷修惑故名非修。以非修故",
    "T44n1851_017:0790b03": "論名見地不名薄地。正義如是。有人宣說。須",
    "T44n1851_017:0790b04": "陀洹果證斷見惑定屬見道不得名修。是義",
    "T44n1851_017:0790b05": "不然。若須陀果證斷見惑偏名見者。彼羅漢",
    "T44n1851_017:0790b06": "果證斷修惑應名修道。彼不名修。須陀似彼",
    "T44n1851_017:0790b07": "何勞致疑。阿羅漢果名無學地。問曰。向說。須",
    "T44n1851_017:0790b08": "陀洹果證斷見惑。亦見非見兩義不定。阿羅",
    "T44n1851_017:0790b09": "漢果證斷修惑。亦復如是不定以不。釋言。羅",
    "T44n1851_017:0790b10": "漢經名無學不名為修。以義細推亦修非修。",
    "T44n1851_017:0790b11": "是義云何。修有二種。一於諸諦重觀增明。名",
    "T44n1851_017:0790b12": "之為修。二於諸智傍修增明。說之為修。彼",
    "T44n1851_017:0790b13": "阿羅漢諦觀滿足不更增進。故名非修。以非",
    "T44n1851_017:0790b14": "修故經名無學。而阿羅漢無學心邊傍修諸",
    "T44n1851_017:0790b15": "智皆令增明。故得名修。以是修故雜心宣說。",
    "T44n1851_017:0790b16": "無學心現能令一切諸德增明。名為大明發",
    "T44n1851_017:0790b17": "彰修矣。問曰。前說須陀洹果亦修非修得類",
    "T44n1851_017:0790b18": "羅漢。亦是無學非無學不。釋有同異。言其",
    "T44n1851_017:0790b19": "同者須陀洹果亦修非修義如上辨。彼阿羅",
    "T44n1851_017:0790b20": "漢亦是無學亦非無學。於理息求名為無學。",
    "T44n1851_017:0790b21": "於論三昧神通等事猶須故習。故名為學。言",
    "T44n1851_017:0790b22": "其異者。須陀果後別有斯陀阿那含等以為",
    "T44n1851_017:0790b23": "正修。須陀簡彼名為非修。於小乘中羅漢果",
    "T44n1851_017:0790b24": "後更無無學。不得簡彼說阿羅漢為非無學。",
    "T44n1851_017:0790b25": "此是初門。約道分四。二約果說四。果謂須陀",
    "T44n1851_017:0790b26": "斯陀那含及阿羅漢。辨此四中曲有三門。一",
    "T44n1851_017:0790b27": "釋其名。二定別其相。三明制立。名義如何。須",
    "T44n1851_017:0790b28": "陀洹者是外國語。義釋有三。一當名正翻名",
    "T44n1851_017:0790b29": "修無漏。如涅槃說。須名無漏。陀洹修習。以修",
    "T44n1851_017:0790c01": "無漏名須陀洹。二隨義傍翻名為逆流。逆生",
    "T44n1851_017:0790c02": "死流三途生死永不受故。三隨義傍翻亦名觝",
    "T44n1851_017:0790c03": "債。將拒三途因而不受果。故曰觝債。斯陀含",
    "T44n1851_017:0790c04": "者亦外國語。義釋有二。一當名正翻名為輕",
    "T44n1851_017:0790c05": "薄。形前立稱。欲界九品修惑之中斷六品在。",
    "T44n1851_017:0790c06": "故云輕薄。二隨義傍翻名曰頻來。簡後為目。",
    "T44n1851_017:0790c07": "欲結未盡。於欲界中頻數受身。不如那含一",
    "T44n1851_017:0790c08": "去不還。故曰頻來。舊翻經中悉彰此名。阿那",
    "T44n1851_017:0790c09": "含者亦外國語。此云不還。形前受稱。欲界結",
    "T44n1851_017:0790c10": "盡不復來生。故曰不還。阿羅漢者亦外國語。",
    "T44n1851_017:0790c11": "外國語中。三名相通。一阿羅訶。此云應供。二",
    "T44n1851_017:0790c12": "阿盧漢。此云殺賊。三阿羅漢。此方正翻名曰",
    "T44n1851_017:0790c13": "不生。隨義三翻傍說為無著。無著因亡。於三",
    "T44n1851_017:0790c14": "界法不復愛染。不生果於襄於三界地不",
    "T44n1851_017:0790c15": "復愛受身。此四隱顯。理實含通。以含通故",
    "T44n1851_017:0790c16": "俱名須陀。乃至俱名為阿羅漢。如涅槃說。以",
    "T44n1851_017:0790c17": "此四種皆修無漏。同逆生死並能觝債。是故",
    "T44n1851_017:0790c18": "一切俱名須陀。皆薄煩惱。是故一切通號斯",
    "T44n1851_017:0790c19": "陀。於所斷離皆悉無還。是故一切通名那含。",
    "T44n1851_017:0790c20": "皆有無著不生之義。是故一切俱名羅漢。為",
    "T44n1851_017:0790c21": "分賢聖隱顯彰名。是故初果偏名須陀。乃至",
    "T44n1851_017:0790c22": "第四偏字羅漢。等分賢聖。何故初果偏名須",
    "T44n1851_017:0790c23": "陀。乃至第四偏字羅漢。亦有所以。其義云何。",
    "T44n1851_017:0790c24": "超凡入聖先修無漏。是故初果偏名須陀。無",
    "T44n1851_017:0790c25": "漏轉增能薄煩惱。是故第二偏號斯陀。煩惱",
    "T44n1851_017:0790c26": "轉薄於欲不生。是故第三偏名那含。不生窮",
    "T44n1851_017:0790c27": "極永出諸有。是故第四偏名羅漢。又修無漏",
    "T44n1851_017:0790c28": "明習道因。薄煩惱者明證誠果。因先果後義",
    "T44n1851_017:0790c29": "之次第。是故初果明修無漏。其第二果明薄",
    "T44n1851_017:0791a01": "煩惱。前薄煩惱明其因亡。不還果喪。因先",
    "T44n1851_017:0791a02": "果後亦是次第。故第三果明其不還。前不還",
    "T44n1851_017:0791a03": "果明苦分盡。不生全盡。從分至全亦是次第。",
    "T44n1851_017:0791a04": "故第四果明其不生。問曰。此名局在小中。亦",
    "T44n1851_017:0791a05": "通大乘。釋言。若入隱顯論門偏在小乘。若入",
    "T44n1851_017:0791a06": "通門大中亦有。如涅槃說。并亦能修習無漏",
    "T44n1851_017:0791a07": "住薄不還不生義故。名義如是。次第二門別",
    "T44n1851_017:0791a08": "定其相。須陀有三。一者守果。依如毘曇。唯第",
    "T44n1851_017:0791a09": "十六道法智心名須陀洹。若依成實無相行",
    "T44n1851_017:0791a10": "後順舊之智名須陀洹。餘者悉非。以此證果",
    "T44n1851_017:0791a11": "蘇息處故。二者攝因。前七方便及見道心趣",
    "T44n1851_017:0791a12": "向須陀。以終攝始。果因從果皆屬須陀。三者",
    "T44n1851_017:0791a13": "進向。須陀果後進斷欲結有六無礙五解脫",
    "T44n1851_017:0791a14": "道來未至後果。以始攝終皆屬須陀。今此四",
    "T44n1851_017:0791a15": "中通攝三種合為須陀。以其不分行果別故。",
    "T44n1851_017:0791a16": "斯陀含者汎解亦三。一者守果。欲界修治有",
    "T44n1851_017:0791a17": "九無礙九解脫道。第六一品解脫道心是斯",
    "T44n1851_017:0791a18": "陀含。餘者悉非。以此證果蘇息處故。二者",
    "T44n1851_017:0791a19": "攝因。須陀果後進斷欲界六品修惑。有六無",
    "T44n1851_017:0791a20": "礙及五解脫趣向斯陀。以終攝始。以因從果",
    "T44n1851_017:0791a21": "皆屬斯陀。三者進向。斯陀果後進斷欲結。有",
    "T44n1851_017:0791a22": "三無礙二解脫道未至那含。以始攝終。通名",
    "T44n1851_017:0791a23": "斯陀。依涅槃經此三種人通名斯陀。觀方已",
    "T44n1851_017:0791a24": "行。今此四中唯分守果及與進向以為斯陀。",
    "T44n1851_017:0791a25": "亦以不分行果別故。攝因一種收屬初果。為",
    "T44n1851_017:0791a26": "是不取。阿那含者亦有三種。一者守果。欲界",
    "T44n1851_017:0791a27": "修治。九解脫中第九一品是阿那含。以此證",
    "T44n1851_017:0791a28": "果蘇息處故。二者攝因。斯陀果後進斷欲結。",
    "T44n1851_017:0791a29": "後三微品有三無礙二解脫道趣向那含。以",
    "T44n1851_017:0791b01": "終攝始。以因從果皆屬那含。三者進向。那含",
    "T44n1851_017:0791b02": "果後進斷初禪乃至非想一切修惑。除非想",
    "T44n1851_017:0791b03": "地第九解脫其餘一切無礙解脫。以本攝末",
    "T44n1851_017:0791b04": "通名那含。今此四中偏分守果及與進向為",
    "T44n1851_017:0791b05": "阿那含。亦以不分行果別故。攝因一種推屬",
    "T44n1851_017:0791b06": "前果。為是不取。阿羅漢者有其二種。一者守",
    "T44n1851_017:0791b07": "果。非想一地九解脫中末後一品是阿羅漢。",
    "T44n1851_017:0791b08": "餘者悉非。以此無學證果心故。二者攝因。那",
    "T44n1851_017:0791b09": "含果後進斷初禪至非想結。一切無礙除後",
    "T44n1851_017:0791b10": "一品解脫道心。其餘解脫趣向羅漢。以終攝",
    "T44n1851_017:0791b11": "始。以因從果皆屬羅漢。羅漢果後無上可趣",
    "T44n1851_017:0791b12": "故無趣向。今此四中偏分守果以為羅漢。攝",
    "T44n1851_017:0791b13": "因一種收屬那含。為是不取。問曰。何故初",
    "T44n1851_017:0791b14": "果之中攝因從果餘不如是。釋言。於彼初果",
    "T44n1851_017:0791b15": "之前更無餘果可以推屬。故攝初從後。後三",
    "T44n1851_017:0791b16": "果前有果可推。故不從後。問曰。何故一切",
    "T44n1851_017:0791b17": "進向皆屬前果而不屬後。釋言。起後進向道",
    "T44n1851_017:0791b18": "時。前果之得猶成未捨。故從前名。後果之",
    "T44n1851_017:0791b19": "得未成未現故不從後。又復從後便壞四果",
    "T44n1851_017:0791b20": "差別之義。故不從後。云何壞乎。若攝前向以",
    "T44n1851_017:0791b21": "從後果。斯陀住薄雜不薄義。那含不還雜有",
    "T44n1851_017:0791b22": "還義。羅漢不生雜有生義。故名為壞。若攝",
    "T44n1851_017:0791b23": "進向以從前果不壞須陀修無漏義。不壞斯",
    "T44n1851_017:0791b24": "陀住薄之義。不壞那含不還之義。不壞羅",
    "T44n1851_017:0791b25": "漢不生之義。故須屬前。又復四果純淨功德",
    "T44n1851_017:0791b26": "出障處說。前向未純故不從後。又若攝向以",
    "T44n1851_017:0791b27": "屬後果聖人便有增上慢過。云何增慢。未薄",
    "T44n1851_017:0791b28": "之處已生薄想。未不還處生不還想。未不生",
    "T44n1851_017:0791b29": "處生不生想。故名增慢。以斯多妨。是故一切",
    "T44n1851_017:0791c01": "進向之道四果別分。故屬前果而不從後。問",
    "T44n1851_017:0791c02": "曰。從後若有多過何故初果攝向從後。此如",
    "T44n1851_017:0791c03": "上釋。初果已前無果可屬。故牽從後。問曰。若",
    "T44n1851_017:0791c04": "言初果之前無果可屬。攝向從後。餘前有果",
    "T44n1851_017:0791c05": "推其後向而屬前者。彼八禪中初禪已前更",
    "T44n1851_017:0791c06": "無禪定。彼未來禪可屬初禪。二禪已上乃至",
    "T44n1851_017:0791c07": "非想前有禪故。彼一切禪方便道中無礙解",
    "T44n1851_017:0791c08": "脫應屬下地非上禪收。釋言。應齊。立義左右。",
    "T44n1851_017:0791c09": "不可全同。云何左右。彼八禪定約果分業。一",
    "T44n1851_017:0791c10": "切方便與根本禪同牽一果。故悉從後。四果",
    "T44n1851_017:0791c11": "辨義分果異因。故前方便推屬前果。分相如",
    "T44n1851_017:0791c12": "是。次第三門制立四果。聖果細分應有無量。",
    "T44n1851_017:0791c13": "今以何故定立此四。依毘婆沙多義制立。不",
    "T44n1851_017:0791c14": "可具論。今此略以五義制也。一約出觀以制",
    "T44n1851_017:0791c15": "四果。凡是制果必約出觀。何故而然。出觀",
    "T44n1851_017:0791c16": "之處生得證想。故就制果。云何得知。緣覺之",
    "T44n1851_017:0791c17": "人修道斷結與聲聞同。以不數出不制多果。",
    "T44n1851_017:0791c18": "明知。聲聞制立多果正由數出。何故緣覺不",
    "T44n1851_017:0791c19": "數出觀不制多果。聲聞偏爾。緣覺利根。以利",
    "T44n1851_017:0791c20": "根故煩惱輕薄。如人大力擔輕不息。緣覺如",
    "T44n1851_017:0791c21": "是。聲聞鈍根。以鈍根故煩惱深重。如人小力",
    "T44n1851_017:0791c22": "擔重劬息。聲聞如是。以劬息故制立多果。斷",
    "T44n1851_017:0791c23": "除三界見惑窮處其必出觀。就此出處制立",
    "T44n1851_017:0791c24": "初果。問曰。何故此處必須出觀。釋有兩義。一",
    "T44n1851_017:0791c25": "創斷見惑多用功力。疲弊故出。二斷見惑超",
    "T44n1851_017:0791c26": "凡成聖。永絕三塗慶嘉故出。除斷欲界六品",
    "T44n1851_017:0791c27": "修惑亦必出觀。故就此處制第二果。何故至",
    "T44n1851_017:0791c28": "此復須出觀。解亦兩義。一由此惑麁強難息",
    "T44n1851_017:0791c29": "斷之用功。疲弊故出。二離麁過慶嘉故出。斷",
    "T44n1851_017:0792a01": "除欲界修惑窮盡亦必出觀。故就此處制第",
    "T44n1851_017:0792a02": "三果。何故此處復須出觀。亦有兩義。一斷",
    "T44n1851_017:0792a03": "欲界貪欲瞋恚慳忿嫉妬無慚愧等諸麁煩惱",
    "T44n1851_017:0792a04": "用力增多。疲弊故出。二離麁過慶嘉故出。斷",
    "T44n1851_017:0792a05": "上二界一切結盡亦必出觀。生其四智究竟",
    "T44n1851_017:0792a06": "之想。故復約此制第四果。何故此處復須出",
    "T44n1851_017:0792a07": "觀。亦有兩義。一斷上界一切煩惱用力增多。",
    "T44n1851_017:0792a08": "疲蔽故出。二永絕生死究竟無學。慶嘉故出。",
    "T44n1851_017:0792a09": "以此四處必定出觀故就制果。餘出不定。故",
    "T44n1851_017:0792a10": "不制果。問曰。何故斷見諦惑要盡方出斷修",
    "T44n1851_017:0792a11": "數出。釋有兩義。一見諦惑迷心易滅。其猶",
    "T44n1851_017:0792a12": "折石不假中息而能斷盡。如人下坂易故不",
    "T44n1851_017:0792a13": "息。修惑難除。如絕藕糸。一觀相續不能斷盡。",
    "T44n1851_017:0792a14": "故須數出。如人上山難故劬息。二見諦惑能",
    "T44n1851_017:0792a15": "感三塗增上苦報。畏苦情猛。為是不息。如行",
    "T44n1851_017:0792a16": "嶮地走亦不息。修惑能招人天生死。人天優",
    "T44n1851_017:0792a17": "遊厭畏心弱。是故數息。如無畏處少走多息。",
    "T44n1851_017:0792a18": "問曰。等是修惑之中。何故斷除欲界修惑中",
    "T44n1851_017:0792a19": "息制果。上界不爾。解有三義。一欲界惑凡夫",
    "T44n1851_017:0792a20": "多起。習使力強難可制斷。故須中息。上界煩",
    "T44n1851_017:0792a21": "惱凡夫本來起之希小使力輕薄。不假中息",
    "T44n1851_017:0792a22": "亦能斷盡。二欲界惑多難可斷盡。故須中息。",
    "T44n1851_017:0792a23": "上界惑少不息能盡。彼云何少。瞋恚慳嫉無",
    "T44n1851_017:0792a24": "慚愧等彼處無故。三欲界煩惱二因緣起。一",
    "T44n1851_017:0792a25": "者因力。不斷使性。及助思惟。二者緣力。所謂",
    "T44n1851_017:0792a26": "色聲香味觸等。以是二力起惑難斷。故須中",
    "T44n1851_017:0792a27": "息。上界煩惱雖從因起緣力微少易可截制。",
    "T44n1851_017:0792a28": "不息能盡。不息盡故不制多果。問曰。等是欲",
    "T44n1851_017:0792a29": "界之中。何故斷除六品惑盡。方息制果。斷後",
    "T44n1851_017:0792b01": "三盡制一果乎。釋言。前六過是麁重。聖人於",
    "T44n1851_017:0792b02": "此厭畏增強故盡方息。後三輕微厭畏情少。",
    "T44n1851_017:0792b03": "故後別斷制一果矣。又麁易斷。倍盡方息。故",
    "T44n1851_017:0792b04": "斷前六共制一果。細難捨遠。故斷後三立一",
    "T44n1851_017:0792b05": "果耳。若爾上界煩惱轉細轉難捨離。應制多",
    "T44n1851_017:0792b06": "果。此如前釋。更有餘義。後番論之。此一義",
    "T44n1851_017:0792b07": "竟。二約四表制立四果。斷除見惑示相表制",
    "T44n1851_017:0792b08": "立初果。又斷見惑永絕三途出惡趣表。故立",
    "T44n1851_017:0792b09": "初果。欲界此九品修惑之中前之六品其性",
    "T44n1851_017:0792b10": "麁重能發無作。斷除彼結出無作表。故就此",
    "T44n1851_017:0792b11": "處制第二果。欲界地中有其不善。斷後三",
    "T44n1851_017:0792b12": "微出不善表。故就此處制第三果。上界煩惱",
    "T44n1851_017:0792b13": "性是染污無記之法。斷除彼故出離染污無",
    "T44n1851_017:0792b14": "記之表。故就此處制第四果。此兩義竟。三約",
    "T44n1851_017:0792b15": "四流制立四果。如毘婆沙說。斷絕見流制立",
    "T44n1851_017:0792b16": "初果。於欲流中斷其小分立第二果。欲流全",
    "T44n1851_017:0792b17": "盡立第三果。斷絕有流及無明流立第四果。",
    "T44n1851_017:0792b18": "問曰。何故斷絕欲流別立二果。斷有無明共",
    "T44n1851_017:0792b19": "立一果。以欲流中麁細易別故開分二。有及",
    "T44n1851_017:0792b20": "無明麁細難分故合為一。此三義竟。四約四",
    "T44n1851_017:0792b21": "生制立四果。亦如論說。對捨濕生及與卵生",
    "T44n1851_017:0792b22": "制立初果。此二多在畜生道。故離胎少分立",
    "T44n1851_017:0792b23": "第二果。全捨胎生立第三果。永出化生立第",
    "T44n1851_017:0792b24": "四果。此四義竟。五對五趣制立四果。亦如",
    "T44n1851_017:0792b25": "論說。出下三趣制立初果。對人少分立第二",
    "T44n1851_017:0792b26": "果。全捨人道立第三果。出離天道制第四果。",
    "T44n1851_017:0792b27": "亦可。捨人及天少分立第三果。全出天道立",
    "T44n1851_017:0792b28": "第四果。制立如是。上來增數四門分別。或",
    "T44n1851_017:0792b29": "分為五。一者外凡。五停心觀總別念處。事中",
    "T44n1851_017:0792c01": "安心未觀諦理名之為外。具足死凡鄙之法",
    "T44n1851_017:0792c02": "故名為凡。二者內凡。煗等四心。學觀諦理",
    "T44n1851_017:0792c03": "得聖人性故名為內。凡法未捨故稱為凡。三",
    "T44n1851_017:0792c04": "者見道。四者修道。五無學道。或分為六。如",
    "T44n1851_017:0792c05": "涅槃經迦葉品說。彼說恒河有七眾生。涅槃",
    "T44n1851_017:0792c06": "河中有七種人。始從常沒乃至俱行。初一常",
    "T44n1851_017:0792c07": "沒賢聖不收。後六是其賢聖所攝。即就此義",
    "T44n1851_017:0792c08": "以分六種。五停心觀乃至煗頂通攝以為出",
    "T44n1851_017:0792c09": "已還沒。忍世第一名出已住。苦忍乃至須陀",
    "T44n1851_017:0792c10": "洹果名為觀方。斯陀行後盡那含行名觀已",
    "T44n1851_017:0792c11": "行。阿那含果盡羅漢向名行已住。阿羅漢果",
    "T44n1851_017:0792c12": "名為俱行。何故初分名出已沒。於此位中樂",
    "T44n1851_017:0792c13": "求解脫故名為出。分未決定。遇惡知識退起",
    "T44n1851_017:0792c14": "諸過。沈沒惡道名出已沒。退起何過。念處已",
    "T44n1851_017:0792c15": "前有惡斯起。煗頂中退經論不同。依如毘曇",
    "T44n1851_017:0792c16": "除一闡提餘惡悉起。依涅槃經除其四重五",
    "T44n1851_017:0792c17": "逆謗法及一闡提。但起十惡及餘遮罪。何故",
    "T44n1851_017:0792c18": "忍及世第一法為出已住。出如前釋。堅守正",
    "T44n1851_017:0792c19": "觀不退起惡。不墮惡趣故名為住。故涅槃",
    "T44n1851_017:0792c20": "云。住忍法時當知。無量三惡道報皆非數滅。",
    "T44n1851_017:0792c21": "更不受故。又經說言。世上正見者終不墮惡",
    "T44n1851_017:0792c22": "道。彼名忍等為上正見。若依成實煗心已去",
    "T44n1851_017:0792c23": "皆名正見。斯不墮惡齊得名住。何故苦忍至",
    "T44n1851_017:0792c24": "須陀果名為觀方。觀四諦故。問曰。煗等齊觀",
    "T44n1851_017:0792c25": "四諦。以何義故不名觀方。偏名苦忍至須陀",
    "T44n1851_017:0792c26": "果為觀方乎。釋言。煗等觀而未見故不與名。",
    "T44n1851_017:0792c27": "苦忍已去觀於四諦獲得四事故偏名之。云",
    "T44n1851_017:0792c28": "何為四。一住堅固道。所有五根無能動者二",
    "T44n1851_017:0792c29": "能遍觀察。悉能呵嘖內外煩惱。見疑無明親",
    "T44n1851_017:0793a01": "迷諦理名內煩惱。貪瞋慢等依諸見生。不親",
    "T44n1851_017:0793a02": "迷理名外煩惱。三能如實見。所謂忍智八忍",
    "T44n1851_017:0793a03": "推求。八智決了。四能壞大怨。謂破四倒。以何",
    "T44n1851_017:0793a04": "義故斯陀行後名觀已行。依前諦觀繫心修",
    "T44n1851_017:0793a05": "道。為斷欲界貪欲瞋恚愚癡憍慢。故名為行。",
    "T44n1851_017:0793a06": "以何義故那含果後名之為住。經釋有六。一",
    "T44n1851_017:0793a07": "在色界及無色界而受身故名之為住。二不",
    "T44n1851_017:0793a08": "受欲界人天地獄畜生餓鬼故名為住。三斷",
    "T44n1851_017:0793a09": "無量結餘少在故名之為住。四遠離二愛慳",
    "T44n1851_017:0793a10": "貪瞋恚故名為住。言二愛者。一是色愛。愛染",
    "T44n1851_017:0793a11": "妻色。二者欲愛。著餘五欲。五不造作共凡夫",
    "T44n1851_017:0793a12": "事故名為住。此名婬欲為共凡事。六自無所",
    "T44n1851_017:0793a13": "畏。不令他畏故名為住。自無惡行不畏苦果",
    "T44n1851_017:0793a14": "故自無畏。於諸眾生不惱害故不令他畏。何",
    "T44n1851_017:0793a15": "故羅漢名為俱行。水喻世間。陸喻出世。是",
    "T44n1851_017:0793a16": "阿羅漢能觀煩惱到於涅槃。是故名為水陸",
    "T44n1851_017:0793a17": "俱行。或分為七。見諦道前隨行分三。謂聞思",
    "T44n1851_017:0793a18": "修。義如上判。苦忍已上隨果分四。謂須陀洹",
    "T44n1851_017:0793a19": "乃至羅漢。亦如上辨。又依大品三乘共地亦",
    "T44n1851_017:0793a20": "得分七。一乾慧地。謂五停心總別念處。不定",
    "T44n1851_017:0793a21": "聞思未得定水而自沾潤故名為乾。二者性",
    "T44n1851_017:0793a22": "地。煗等四心。學觀諦理得聖人性故名性地。",
    "T44n1851_017:0793a23": "三八人地。見諦位中具修八忍名八人地。四",
    "T44n1851_017:0793a24": "者見地。須陀洹果見諦周盡名為見地。五者",
    "T44n1851_017:0793a25": "薄地。斯陀行後漸斷欲結名為薄地。六離欲",
    "T44n1851_017:0793a26": "地。那含果後超出欲過名離欲地。七阿羅漢",
    "T44n1851_017:0793a27": "地。此等如前三乘地中具廣辨釋。或分為八。",
    "T44n1851_017:0793a28": "謂四向果。修因趣果名之為向。成德遂因說",
    "T44n1851_017:0793a29": "以為果。果向細分乃有無量。今據一門且分",
    "T44n1851_017:0793b01": "為八。八名是何。謂須陀向至羅漢向。須陀洹",
    "T44n1851_017:0793b02": "果至羅漢果。於中略以六門分別。一辨定其",
    "T44n1851_017:0793b03": "相。二就有漏無漏分別。三就有為無為分別。",
    "T44n1851_017:0793b04": "第四約就禪地分別。五明超越不超越別。第",
    "T44n1851_017:0793b05": "六明其退不退義。其相如何。依如毘曇從五",
    "T44n1851_017:0793b06": "停心至道比忍名須陀向。道比智心名須陀",
    "T44n1851_017:0793b07": "果。若依成實從初盡於無相位來名須陀向。",
    "T44n1851_017:0793b08": "無相位後順舊觀心名須陀果。彼於四諦總觀",
    "T44n1851_017:0793b09": "不別。為是不說道比忍等以之為向。道比智",
    "T44n1851_017:0793b10": "心以之為果。須陀果後進斷欲界六品修惑。",
    "T44n1851_017:0793b11": "有亦無礙五解脫道。名斯陀向。末後一品",
    "T44n1851_017:0793b12": "解脫道心名斯陀果。斯陀果後進斷欲果七",
    "T44n1851_017:0793b13": "八九品修道煩惱。有三無礙二解脫道。名那",
    "T44n1851_017:0793b14": "含向。末後一品解脫道心名那含果。那含果",
    "T44n1851_017:0793b15": "後進斷初禪至非想結。除非想地末後解脫。",
    "T44n1851_017:0793b16": "其餘一切無礙解脫名羅漢向。斷非想結最",
    "T44n1851_017:0793b17": "後解脫名羅漢果。相別如是(此一門竟)。次就有漏",
    "T44n1851_017:0793b18": "無漏分別。須陀洹向論者不同。若依毘曇世",
    "T44n1851_017:0793b19": "第一前一向有漏。苦忍等心一向無漏。若依",
    "T44n1851_017:0793b20": "成實聞思位中。想心觀行緣事破我。相似無",
    "T44n1851_017:0793b21": "漏性是有漏。煗等四心觀見諦空漸斷諸結。",
    "T44n1851_017:0793b22": "雖能如是猶為有心之所間隔。判之以為雜",
    "T44n1851_017:0793b23": "相無漏。無相位中一向無漏。須陀洹果定是",
    "T44n1851_017:0793b24": "無漏。斯陀含向斯陀含果阿那含向阿那含",
    "T44n1851_017:0793b25": "果阿羅漢向依如成實一向無漏。唯無漏道",
    "T44n1851_017:0793b26": "能斷結故。若依毘曇性是無漏。隨義兼論通",
    "T44n1851_017:0793b27": "漏無漏。是義云何。斯陀向等有隨。聖智斷",
    "T44n1851_017:0793b28": "結名之為正。等智斷結說以為隨。正是無漏。",
    "T44n1851_017:0793b29": "隨是有漏。問曰。一切悉具二種有不具者。釋",
    "T44n1851_017:0793c01": "言。齊具。問曰。有人純用聖道而斷煩惱云何",
    "T44n1851_017:0793c02": "有隨。有人純用等智斷結云何有正。依同",
    "T44n1851_017:0793c03": "修互相成故。云何相成。用無漏道斷下煩惱。",
    "T44n1851_017:0793c04": "即成上地有漏功德。若用等智斷下煩惱。亦",
    "T44n1851_017:0793c05": "成上地無漏功德。所以齊具。阿羅漢果一向",
    "T44n1851_017:0793c06": "無漏。問曰。斯陀那含果中依如毘曇並說等",
    "T44n1851_017:0793c07": "智以為隨果。說此隨果以為有漏。阿羅漢果",
    "T44n1851_017:0793c08": "何以故不然偏名無漏。釋言。等智以為隨果。",
    "T44n1851_017:0793c09": "於非想結全無治能故無隨果。無隨果故純",
    "T44n1851_017:0793c10": "名無漏。有漏無漏分別如是(此二門竟)。次就有為",
    "T44n1851_017:0793c11": "無為分別。戒定慧等是其有為。數滅功德是",
    "T44n1851_017:0793c12": "其無為。此二若就滅道分別有為功德悉名",
    "T44n1851_017:0793c13": "為向。無為功德盡判為果。若就四向四果分",
    "T44n1851_017:0793c14": "別。向中具有有為無為。果中亦然。問曰。向中",
    "T44n1851_017:0793c15": "既具二種。有為無為何者正向何者非正。解",
    "T44n1851_017:0793c16": "有兩義。一同類分別。有為無為二種之向別",
    "T44n1851_017:0793c17": "望有為無為二果各有正義。其相云何。有為",
    "T44n1851_017:0793c18": "之向望有為果同類相生故得名正。又到果",
    "T44n1851_017:0793c19": "時得彼因中有為功德。共成一果故亦名正。",
    "T44n1851_017:0793c20": "向中無為望無為果同類相成名之為正。又",
    "T44n1851_017:0793c21": "至果時得彼因中無為功德。共成一果故亦",
    "T44n1851_017:0793c22": "名正。二強弱分別。因中有同為趣果。力強",
    "T44n1851_017:0793c23": "判為正向。無為無力判為隨向。是義云何。因",
    "T44n1851_017:0793c24": "中有為修習之力能生果中有為功德。故名",
    "T44n1851_017:0793c25": "為正。復能斷結趣向果中無為功德。故望彼",
    "T44n1851_017:0793c26": "德亦得名正。無為功德在向名隨。無前二",
    "T44n1851_017:0793c27": "能故不名正。問曰。果中有為無為二種德中",
    "T44n1851_017:0793c28": "何者正果。解亦兩義。一同類相望俱是正果。",
    "T44n1851_017:0793c29": "果中有為正從向中有為行生名為正果。果",
    "T44n1851_017:0794a01": "中無為正攝因中無為德成故亦名正。第二",
    "T44n1851_017:0794a02": "約對求心分別。無為正果。有為隨果。何故而",
    "T44n1851_017:0794a03": "然。聖人源為涅槃修道。無為正是賢聖所求。",
    "T44n1851_017:0794a04": "故是正果。有為所厭故非正果。良以有為是",
    "T44n1851_017:0794a05": "所厭離非正果故。煩惱盡已并道亦捨。無為",
    "T44n1851_017:0794a06": "所欣。是正果故。畢竟求證。有為無為分別如",
    "T44n1851_017:0794a07": "是(此三門竟)。次就禪地以辨其相。依如成實攝末",
    "T44n1851_017:0794a08": "從本禪地有九。所謂八禪及欲界中如電三",
    "T44n1851_017:0794a09": "昧。分末異本禪地有十。於初禪中別分中間",
    "T44n1851_017:0794a10": "通餘說十。若依毘曇攝末從本禪地有八。所",
    "T44n1851_017:0794a11": "謂八禪。彼宗不說欲界有定故但有八。分末",
    "T44n1851_017:0794a12": "異本禪地有十。於初禪中別分未來及與中",
    "T44n1851_017:0794a13": "間通餘說十。禪地如是。依如成實四向四果",
    "T44n1851_017:0794a14": "並依初禪至無所有。以此七處無漏所依是",
    "T44n1851_017:0794a15": "故名為七依定矣。并依欲界如電三昧除非",
    "T44n1851_017:0794a16": "想地。問曰。毘曇宣說空識無所有處不發見",
    "T44n1851_017:0794a17": "解。成實何故宣說初果及與初向同依無色。",
    "T44n1851_017:0794a18": "宗別不同立義各異。依如毘曇無色不緣下",
    "T44n1851_017:0794a19": "有漏種為苦集觀。亦不緣下有漏對治為滅",
    "T44n1851_017:0794a20": "道觀。是故無色不發見解。成實得緣故依無",
    "T44n1851_017:0794a21": "色亦發見解。又問。非想何故不依。無無漏故。",
    "T44n1851_017:0794a22": "問曰。成實宣說。非想無漏心後入滅盡定。云",
    "T44n1851_017:0794a23": "何說言非想地中無無漏乎。釋言。非想但有",
    "T44n1851_017:0794a24": "順舊遊觀無漏。無其增觀斷結無漏。為是不",
    "T44n1851_017:0794a25": "依何者順舊遊觀無漏。先用下定發無漏慧。",
    "T44n1851_017:0794a26": "觀非想地苦無常等。然後用彼非想地心緣",
    "T44n1851_017:0794a27": "前所觀苦無常等。名為順舊遊觀無漏。以此",
    "T44n1851_017:0794a28": "心微推求力薄。是故不發增觀無漏。若依毘",
    "T44n1851_017:0794a29": "曇須陀斯陀二果及向在未來禪不通餘地。",
    "T44n1851_017:0794b01": "良以此等欲結未盡。未得餘禪。所以不依。阿",
    "T44n1851_017:0794b02": "那含向或六地攝。根本四禪未來中間。其次",
    "T44n1851_017:0794b03": "第人必依未來。彼次第人欲結未盡。未得餘",
    "T44n1851_017:0794b04": "禪。為是不依。超越之人或依未來乃至四禪。",
    "T44n1851_017:0794b05": "依未來禪入見諦道則未來攝。乃至依於四",
    "T44n1851_017:0794b06": "禪入見則四禪攝。彼宗四空不入見道。為是",
    "T44n1851_017:0794b07": "不依。阿那含果亦六地攝。與前相似。其次第",
    "T44n1851_017:0794b08": "人亦未來攝。何故而然。彼次第人用未來禪",
    "T44n1851_017:0794b09": "所發無漏為無礙道。斷欲界結盡。已還用彼",
    "T44n1851_017:0794b10": "禪所發無漏為解脫道。故未來攝。不用餘禪",
    "T44n1851_017:0794b11": "所發無漏斷欲界結。是故此果不在餘種。超",
    "T44n1851_017:0794b12": "越之人或未來攝。乃至四禪義同前解。阿羅",
    "T44n1851_017:0794b13": "漢向或九地攝。根本四禪未來中間及三無",
    "T44n1851_017:0794b14": "色。或十地攝。加非想地。無漏正向則九地攝。",
    "T44n1851_017:0794b15": "若通有漏隨向說之則十地攝。云何無漏九",
    "T44n1851_017:0794b16": "地攝乎。無漏有二。一者行修緣中現起。二",
    "T44n1851_017:0794b17": "者得修成就而已。若論行修於九地中有無",
    "T44n1851_017:0794b18": "不定。或具一二三四五六乃至九種。是義",
    "T44n1851_017:0794b19": "云何。有人純用未來禪中所發無漏。斷初禪",
    "T44n1851_017:0794b20": "結乃至非想則一地攝。或用初禪或用中間",
    "T44n1851_017:0794b21": "義亦同爾。或復有人用未來禪及初禪地所",
    "T44n1851_017:0794b22": "發無漏。斷上界結趣向羅漢則二地攝。或用",
    "T44n1851_017:0794b23": "未來初禪中間所發無漏。斷上界結則三地",
    "T44n1851_017:0794b24": "攝。或用前三加用二禪所發無漏。斷上界結",
    "T44n1851_017:0794b25": "則四地攝。或用前四加用三禪則五地攝。加",
    "T44n1851_017:0794b26": "用四禪則六地攝。加用空處則七地攝。加用",
    "T44n1851_017:0794b27": "識處則八禪攝。加無所有則九地攝。此諸地",
    "T44n1851_017:0794b28": "中所有無漏用下斷上。非上斷下。行修如是。",
    "T44n1851_017:0794c01": "若論得修一切悉具九地無漏。云何悉具。解",
    "T44n1851_017:0794c02": "有四義。一無漏相望依下成上。阿那含人用",
    "T44n1851_017:0794c03": "下無漏斷下結時。即得上地無漏功德。如用",
    "T44n1851_017:0794c04": "初禪未來中間所發無漏。斷初禪結則得二",
    "T44n1851_017:0794c05": "禪無漏功德。如是一切。二無漏相望依上得",
    "T44n1851_017:0794c06": "下。有人凡時或得初禪乃至非想後得聖。已",
    "T44n1851_017:0794c07": "隨用何地所發無漏斷上結。時則得下地無",
    "T44n1851_017:0794c08": "漏功德。三就有漏望於無漏依下成上。如用",
    "T44n1851_017:0794c09": "二禪方便等智斷初禪結則得二禪無漏功",
    "T44n1851_017:0794c10": "德。如是一切。四就有漏望於無漏依上得下。",
    "T44n1851_017:0794c11": "如用二禪方便等智。斷初禪結則得初禪無",
    "T44n1851_017:0794c12": "漏功德。同治修故。云何同治。初禪無漏亦",
    "T44n1851_017:0794c13": "能對治初禪煩惱乃至非想一切煩惱。二禪",
    "T44n1851_017:0794c14": "地家方便等智亦能對治初禪煩惱。名為同",
    "T44n1851_017:0794c15": "治。乃至非想方便等智亦能對治無所有結。",
    "T44n1851_017:0794c16": "名為同治。以同治故用彼二禪方便等智。斷",
    "T44n1851_017:0794c17": "彼初禪煩惱之時。即得初禪無漏功德。雖復",
    "T44n1851_017:0794c18": "得之少分不多。但得對治初禪結邊一分無",
    "T44n1851_017:0794c19": "漏。餘悉不得。故曰小分。得之云何。彼無礙道",
    "T44n1851_017:0794c20": "正斷之時。應斷此結無漏之得心邊發生。乃",
    "T44n1851_017:0794c21": "至用彼非想地家方便等智。斷無所有煩惱",
    "T44n1851_017:0794c22": "之時。亦得初禪無漏功德。雖復得之亦少不",
    "T44n1851_017:0794c23": "多。但得應斷無所有結一分無漏。餘悉不得。",
    "T44n1851_017:0794c24": "故曰不多。以彼諸地方便等智望初禪地無",
    "T44n1851_017:0794c25": "漏功德得之既然。望餘地中無漏功德應同",
    "T44n1851_017:0794c26": "治者得之齊然。不同治者一切不得。阿羅漢",
    "T44n1851_017:0794c27": "向攝地如是。阿羅漢果亦九地攝。根本四禪",
    "T44n1851_017:0794c28": "未來中間及三無色。九地無漏皆能對治非",
    "T44n1851_017:0794c29": "想地結得阿羅漢。故於中若據行修分別或",
    "T44n1851_017:0795a01": "未來攝。乃至或是無所有攝。用未來禪斷結",
    "T44n1851_017:0795a02": "證果即未來攝。餘地亦爾。若據得修皆九地",
    "T44n1851_017:0795a03": "攝。得羅漢時總得九地一切無漏為彼果故。",
    "T44n1851_017:0795a04": "禪地如是(此四門竟)。次辨超越不超越義。宗別不",
    "T44n1851_017:0795a05": "同所說各異。成實法中一切賢聖悉無超越。",
    "T44n1851_017:0795a06": "彼宗凡夫無斷結。故毘曇法中四向無超。四",
    "T44n1851_017:0795a07": "果之中須陀羅漢亦無超越。唯斯陀果及那",
    "T44n1851_017:0795a08": "含果有超不超。彼宗凡夫有斷結故說有超",
    "T44n1851_017:0795a09": "義。相狀如何。有人凡時全未斷結。入見諦道",
    "T44n1851_017:0795a10": "至第十六道比智時。但得名為須陀洹果。或",
    "T44n1851_017:0795a11": "復有人先於凡時斷欲界結從一二品至五品",
    "T44n1851_017:0795a12": "盡。後入見道至第十六道比智時。亦是次第",
    "T44n1851_017:0795a13": "須陀果攝。而不得名斯陀含向。以於向中無",
    "T44n1851_017:0795a14": "超證故。或復有人先斷欲結至六品盡。復入",
    "T44n1851_017:0795a15": "見道至第十六道比智時。不作須陀亦不作",
    "T44n1851_017:0795a16": "彼斯陀含向。超證第二斯陀含果。斯陀含人",
    "T44n1851_017:0795a17": "所斷煩惱悉已無故。或復有人先斷欲結至",
    "T44n1851_017:0795a18": "八品盡。後入見道至第十六道比智時。亦超",
    "T44n1851_017:0795a19": "越斯陀果攝。而不得名阿那含向。以於向中",
    "T44n1851_017:0795a20": "無超越證故。或復有人先斷欲結至九品盡。",
    "T44n1851_017:0795a21": "後入見道至第十六道比智時。不作須陀超",
    "T44n1851_017:0795a22": "證第三阿那含果。阿那含人所斷煩惱悉已",
    "T44n1851_017:0795a23": "無故。或復有人先斷初禪至無所有一切煩",
    "T44n1851_017:0795a24": "惱盡。後入見道至第十六道比智時。亦是超",
    "T44n1851_017:0795a25": "越那含果收。而不得名阿羅漢向。以於向中",
    "T44n1851_017:0795a26": "無超證故。問曰。何故果中有超向中無超。釋",
    "T44n1851_017:0795a27": "言。超證必在道比。彼第十六道比智心是其",
    "T44n1851_017:0795a28": "止息證果之處。先斷欲結六品及與九品盡",
    "T44n1851_017:0795a29": "處。亦是止息證果之處。是義相順故得超證。",
    "T44n1851_017:0795b01": "餘品盡處於此止息證處不順。故無超證。為",
    "T44n1851_017:0795b02": "是一切向中無超。問曰。道比與彼六品九品",
    "T44n1851_017:0795b03": "盡處果義相順得超證者。前十五心與向相",
    "T44n1851_017:0795b04": "順。何故不得超證彼向。釋言。於前十五心時",
    "T44n1851_017:0795b05": "非想一地見惑未盡。次第所斷猶未窮盡。安",
    "T44n1851_017:0795b06": "能超證。是故超證偏在道比不在餘心。良以",
    "T44n1851_017:0795b07": "於前十五心中無超證故。一切向中悉無超",
    "T44n1851_017:0795b08": "越。問曰。凡時先斷六品九品惑盡。爾時何不",
    "T44n1851_017:0795b09": "即名斯陀及阿那含。要須來至道比智時方",
    "T44n1851_017:0795b10": "得其名。釋言。斯陀及阿那含必無見惑。凡時",
    "T44n1851_017:0795b11": "雖斷六品及九品惑盡見惑猶。故不得名斯",
    "T44n1851_017:0795b12": "陀含及阿那含。道比智時見惑始盡。故於此",
    "T44n1851_017:0795b13": "處方得其名。問曰。何故初果無超。於初果前",
    "T44n1851_017:0795b14": "無所得故。又凡不能斷非想地見惑周盡。所",
    "T44n1851_017:0795b15": "以無超。阿羅漢果何故無超。凡夫不能斷非",
    "T44n1851_017:0795b16": "想地修惑周盡。為是無超(此五門竟)。次明有退無",
    "T44n1851_017:0795b17": "退之義。須陀向中有退無退。是義云何。五停",
    "T44n1851_017:0795b18": "心觀總別念處一向可退。煗頂二心亦退不",
    "T44n1851_017:0795b19": "退。是義云何。依如毘曇煗心已上無有斷善",
    "T44n1851_017:0795b20": "作闡提義。名為不退。容起餘過墮三惡道。目",
    "T44n1851_017:0795b21": "之為退。若依涅槃永更不起四重五逆。及斷",
    "T44n1851_017:0795b22": "善根作一闡提。名為不退。遇惡知識容起十",
    "T44n1851_017:0795b23": "惡沒三惡道。名之為退。若依成實亦更不起",
    "T44n1851_017:0795b24": "四重五逆及斷善根。又亦不起兼重十惡墮",
    "T44n1851_017:0795b25": "三惡道。名為不退。故成實中說煗頂等為上",
    "T44n1851_017:0795b26": "正見。往來百千世不墮惡道。容起煩惱造作",
    "T44n1851_017:0795b27": "輕業人天輪轉。名之為退。忍世第一及見道",
    "T44n1851_017:0795b28": "心一向不退。須陀洹果亦無退理。斯陀向果",
    "T44n1851_017:0795b29": "那含向果及羅漢向。依如成實於此位中所",
    "T44n1851_017:0795c01": "有聖德一切不退。設有退者但退禪定。若依",
    "T44n1851_017:0795c02": "毘曇於此位中所有聖德亦退。不退是義云",
    "T44n1851_017:0795c03": "何。分別有四。一約根分別。鈍根有退。利根不",
    "T44n1851_017:0795c04": "退。不動法人定不退故。二約修分別。散慢有",
    "T44n1851_017:0795c05": "退。專修不退。三約行分別。雜用等智而斷",
    "T44n1851_017:0795c06": "結者容使有退。純用無漏而斷結者牢固不",
    "T44n1851_017:0795c07": "退。四約趣分別。人中有退。人中多有退因緣",
    "T44n1851_017:0795c08": "故。在天不退。故論說言。諸天不退。阿羅漢果",
    "T44n1851_017:0795c09": "依如成實一向不退。設有退者但退禪定。若",
    "T44n1851_017:0795c10": "依毘曇亦退不退。是義云何。分別有六。第一",
    "T44n1851_017:0795c11": "約就煩惱分別。煩惱有二。一受生煩惱。於受",
    "T44n1851_017:0795c12": "生時妄起貪等。二障道煩惱。對緣現起貪瞋",
    "T44n1851_017:0795c13": "癡等妨礙聖道。彼阿羅漢障道煩惱容使暫",
    "T44n1851_017:0795c14": "起。名之為退。受生煩惱畢竟不起。名為不退。",
    "T44n1851_017:0795c15": "二約煩惱因緣分別。因緣有二。一內二外。不",
    "T44n1851_017:0795c16": "斷使性及邪思惟而起煩惱。名之為內。五塵",
    "T44n1851_017:0795c17": "生結。目之為外。彼阿羅漢已斷內因。無有",
    "T44n1851_017:0795c18": "內因而起煩惱名為不退。容有外緣而起煩",
    "T44n1851_017:0795c19": "惱。名之為退。謂觀增上可貪境界暫生欲染。",
    "T44n1851_017:0795c20": "尋還斷除故經生。三約根分別。鈍根有退。",
    "T44n1851_017:0795c21": "利根不退。是義云何。彼阿羅漢有六種性。退",
    "T44n1851_017:0795c22": "思護住昇進不動。義如後釋。彼退法人一向",
    "T44n1851_017:0795c23": "可退。不動法人一向不退。思護住進義則不",
    "T44n1851_017:0795c24": "定。若退法人增進為者容使可退。若不退人",
    "T44n1851_017:0795c25": "增進為者唯住唯增無有退義。四約修分別。",
    "T44n1851_017:0795c26": "專修不退。散漫有退。故涅槃中說退有五。",
    "T44n1851_017:0795c27": "一樂多事。二樂說世事。三樂睡眠。四樂近在",
    "T44n1851_017:0795c28": "家。五樂多遊行。以是五事令比丘退。五約行",
    "T44n1851_017:0795c29": "分別。鈍用無漏斷結成者一向無退。雜用等",
    "T44n1851_017:0796a01": "智斷結成者容使可退。是義云何。此人用其",
    "T44n1851_017:0796a02": "世俗等智攀上。厭下斷欲界結至無所有。非",
    "T44n1851_017:0796a03": "想一地等智不治。用無漏斷。由本不牢。為是",
    "T44n1851_017:0796a04": "有退。是故舊人沙井為喻。其猶沙井上雖",
    "T44n1851_017:0796a05": "塼疊不免陷壞。此亦如是。第六約就界趣分",
    "T44n1851_017:0796a06": "別。界謂三界。欲界有退。上界即無故。雜心",
    "T44n1851_017:0796a07": "云。若說退者必退。乃至必昇進者必定昇進。",
    "T44n1851_017:0796a08": "當知。此說欲界羅漢。非上二界。欲界有其退",
    "T44n1851_017:0796a09": "轉因緣。上界無故。趣謂五趣。人中羅漢則有",
    "T44n1851_017:0796a10": "退轉。天中無退。人中多有退因緣故。故論說",
    "T44n1851_017:0796a11": "言。諸天不退。四向四果辨之麁爾。或分十",
    "T44n1851_017:0796a12": "三。如毘曇說。見諦道前七方便人則以為七。",
    "T44n1851_017:0796a13": "見諦道中分為二種。所謂信行及與法行。鈍",
    "T44n1851_017:0796a14": "根之人入見諦道名為信行。信聖人語而起",
    "T44n1851_017:0796a15": "行故。利根之人入見諦道名為法行。自心見",
    "T44n1851_017:0796a16": "法而起行故。通前為九。修道位中有其二種。",
    "T44n1851_017:0796a17": "謂信解脫及與見到。鈍根之人在於修道名",
    "T44n1851_017:0796a18": "信解脫。信聖人語得解脫故。利根之人在於",
    "T44n1851_017:0796a19": "修道名為見到。自心見法得解脫故。通前十",
    "T44n1851_017:0796a20": "一。無學位中亦修二種。謂時解脫不時解脫。",
    "T44n1851_017:0796a21": "鈍根之人至無學果名時解脫。以鈍根者待",
    "T44n1851_017:0796a22": "時託處得解脫故。利根至果名不時解脫。以",
    "T44n1851_017:0796a23": "利根者不得待處得解脫故。通前十三。以見",
    "T44n1851_017:0796a24": "道上離分六人故。雜心云。事則說有六。或分",
    "T44n1851_017:0796a25": "十四。如毘曇說。見諦道前說七方便。見諦",
    "T44n1851_017:0796a26": "道中信行法行。修道位中有信解脫及與見",
    "T44n1851_017:0796a27": "到。通前十一。阿那含中得滅定者名為身證",
    "T44n1851_017:0796a28": "通前十二。無學位中說慧解脫及俱解脫。通",
    "T44n1851_017:0796a29": "前十四。不得滅定名慧解脫。得滅定者名俱",
    "T44n1851_017:0796b01": "解脫。亦得開分以為十五。見諦道前七方便",
    "T44n1851_017:0796b02": "人則以為七。見諦已去四向四果復分為八。",
    "T44n1851_017:0796b03": "通前十五。亦得開分為二十三。前七方便則",
    "T44n1851_017:0796b04": "以為七。就後四向四果之中分別利鈍則有十",
    "T44n1851_017:0796b05": "六。通前合為二十三矣。或復開分為二十七。",
    "T44n1851_017:0796b06": "此有兩門。一則如彼成實論說。見諦道前",
    "T44n1851_017:0796b07": "分為二人。一者信行。二者法行。鈍根之人名",
    "T44n1851_017:0796b08": "為信行。信順他語而起行故。利名法行。息心",
    "T44n1851_017:0796b09": "見法而起行故。大集經中見前分二。亦與此",
    "T44n1851_017:0796b10": "同。前二種人入見諦道名無相行。空觀相續",
    "T44n1851_017:0796b11": "無相間故。通前為三。須陀洹果以為第四。斯",
    "T44n1851_017:0796b12": "陀含行以為第五。斯陀含果以為第六。阿那",
    "T44n1851_017:0796b13": "含行以為第七。那含果中離分十一。通前十",
    "T44n1851_017:0796b14": "八。由其通攝阿羅漢向合為那含。故有十一。",
    "T44n1851_017:0796b15": "名字是何。一名現般。是人現世於凡身中修",
    "T44n1851_017:0796b16": "得那含。則於此身修得羅漢故名現般。二名",
    "T44n1851_017:0796b17": "轉世。聖人身上經生已後修得那含。則於現",
    "T44n1851_017:0796b18": "世修得羅漢是亦通為現般所收。三者中般。",
    "T44n1851_017:0796b19": "是人現世修得那含不得羅漢。捨欲界身向",
    "T44n1851_017:0796b20": "上界去。兩界中間受身得般。四者生般。於初",
    "T44n1851_017:0796b21": "禪上隨何處生最初受身。未盡壽命修道得",
    "T44n1851_017:0796b22": "般。五者行般。與前生般同在一身。精懃行道",
    "T44n1851_017:0796b23": "壽盡得般。名為行般。六無行般。亦與生般",
    "T44n1851_017:0796b24": "同在一身。不懃行道壽盡得般。名無行般。七",
    "T44n1851_017:0796b25": "者樂定。於上界中初身不般。展轉上生至廣",
    "T44n1851_017:0796b26": "果天。不得涅槃生無色界。八者樂慧。亦於上",
    "T44n1851_017:0796b27": "界展轉上生至廣果生。不得涅槃生五淨居。",
    "T44n1851_017:0796b28": "九信解脫。於前人中有鈍根者。名為信解。十",
    "T44n1851_017:0796b29": "名見到。於前人中有利根者。說為見到。十一",
    "T44n1851_017:0796c01": "身證。於前人中得滅定者。廣如後釋。阿羅漢",
    "T44n1851_017:0796c02": "中差別有九。通前合為二十七人。一是退相。",
    "T44n1851_017:0796c03": "此人最鈍。以鈍根故得定必退。二是守相。根",
    "T44n1851_017:0796c04": "少勝前。深自防守容能不退。三者死相。根",
    "T44n1851_017:0796c05": "轉勝前。深厭諸有不能得定。得已恐失。求欲",
    "T44n1851_017:0796c06": "自害。名為死相。四者住相。所得三昧不退不",
    "T44n1851_017:0796c07": "進。五可進相。所得三昧轉勝增益。六不壞相。",
    "T44n1851_017:0796c08": "所得三昧種種因緣不能破壞。七不退相。此",
    "T44n1851_017:0796c09": "人最勝所得功德盡無退矣。八慧解脫。於前",
    "T44n1851_017:0796c10": "人中不得滅定名慧解脫。九俱解脫。得滅盡",
    "T44n1851_017:0796c11": "定。此等一一廣如後釋。成實如是。更有一種",
    "T44n1851_017:0796c12": "二十七人。如中阿含福田品說。彼經偏就",
    "T44n1851_017:0796c13": "見諦已上說二十七。不通見前。相狀如何。彼",
    "T44n1851_017:0796c14": "有居士。名給孤獨。請問如來。於世間中有幾",
    "T44n1851_017:0796c15": "福田人。佛答有二。一是學人。二無學人。見諦",
    "T44n1851_017:0796c16": "已上至阿那含名為學人。阿羅漢果名無學",
    "T44n1851_017:0796c17": "人學有十八。無學有九。是故通合有二十七。",
    "T44n1851_017:0796c18": "學人十八經列不次。名字是何。一是信行。二",
    "T44n1851_017:0796c19": "是法行。三信解脫。四是見到。五是身證。六是",
    "T44n1851_017:0796c20": "家家。七一種子。八向須陀。九得須陀。十向斯",
    "T44n1851_017:0796c21": "陀。其第十一得斯陀含。其第十二向阿那含。",
    "T44n1851_017:0796c22": "其第十三得阿那含。十四中般。十五生般。十",
    "T44n1851_017:0796c23": "六行般。十七無行般。十八上流。至色究竟正",
    "T44n1851_017:0796c24": "有此名。更無異釋。准依毘曇信行法行在於",
    "T44n1851_017:0796c25": "見道十五心中。鈍名信行。利名法行。信脫見",
    "T44n1851_017:0796c26": "到准依毘曇在於修道須陀果後。鈍名信脫。",
    "T44n1851_017:0796c27": "利名見到。此四統攝一切學人。以含通故。餘",
    "T44n1851_017:0796c28": "十四人於中別分。於前信行法行人中開出",
    "T44n1851_017:0796c29": "三人。一則開出須陀洹向次第之人。入見諦",
    "T44n1851_017:0797a01": "道十五心中名須陀向。二則開出斯陀含向。",
    "T44n1851_017:0797a02": "超越斯陀入見諦道十五心中名斯陀向。三",
    "T44n1851_017:0797a03": "則開出阿那含向。超越那含入見諦道十五",
    "T44n1851_017:0797a04": "心中名那含向。於前信脫見到人中隨別開",
    "T44n1851_017:0797a05": "出十三種人。一則開出須陀洹果。第二開出",
    "T44n1851_017:0797a06": "斯陀含向。謂。次第人向斯陀含未至果。前於",
    "T44n1851_017:0797a07": "現在中修行者是。第三開出家家之人。謂。次",
    "T44n1851_017:0797a08": "第人向斯陀含未至果。前分斷煩惱逕生者",
    "T44n1851_017:0797a09": "是。第四開出斯陀含果。於中細分有異其二",
    "T44n1851_017:0797a10": "種。一者超證斯陀含果。二次第證斯陀含果。",
    "T44n1851_017:0797a11": "通合為一斯陀果矣。第五開出阿那含向。謂。",
    "T44n1851_017:0797a12": "次第人向阿那含未至果。前於現世中修行",
    "T44n1851_017:0797a13": "者是。第六開出一種子人。謂。次第人向阿那",
    "T44n1851_017:0797a14": "含分斷煩惱逕生者是。第七開出阿那含果。",
    "T44n1851_017:0797a15": "於中細分亦有二種。一者超證阿那含果。二",
    "T44n1851_017:0797a16": "次第證阿那含果。今合為一阿那含果。第八",
    "T44n1851_017:0797a17": "開出中般之人。第九開出生般之人。第十開",
    "T44n1851_017:0797a18": "出行般之人。十一開出無行般人。十二開出",
    "T44n1851_017:0797a19": "上流般人。此上流中有勝有劣。勝者色界得",
    "T44n1851_017:0797a20": "般涅槃。劣者生於無色界中。方始得般。彼舉",
    "T44n1851_017:0797a21": "勝者。是故說言。至色究竟彼向福田。在色界",
    "T44n1851_017:0797a22": "者有色有形得受供為世福田。為是偏舉。十",
    "T44n1851_017:0797a23": "三開出身證之人。那含果後得滅定者。此之",
    "T44n1851_017:0797a24": "十三皆是信脫見到中列。學人如是。無學九",
    "T44n1851_017:0797a25": "者。經列不次。一名思法。二昇進法。三不動",
    "T44n1851_017:0797a26": "法。四者退法。五不退法。六者護法。經自釋",
    "T44n1851_017:0797a27": "言。護則不退。不護則退。七者住法。八慧解",
    "T44n1851_017:0797a28": "脫。九俱解脫。經文如是。更無異釋。九中前七",
    "T44n1851_017:0797a29": "就根以別。後二約法。前之七種猶如毘曇中",
    "T44n1851_017:0797b01": "六種羅漢。六羅漢者退思護住昇進不動。彼",
    "T44n1851_017:0797b02": "阿含經分不動人以為二種。故有七也。九中",
    "T44n1851_017:0797b03": "退法是毘曇中初退法人。九中思法是彼第",
    "T44n1851_017:0797b04": "二思法之人。九中護法是彼第三護法之人。",
    "T44n1851_017:0797b05": "九中住法是彼第四住法之人。九中昇進是",
    "T44n1851_017:0797b06": "彼第五必昇進人。九中不動及與不退是毘",
    "T44n1851_017:0797b07": "曇中不動法人。彼毘曇中不動有二。一本來",
    "T44n1851_017:0797b08": "不動。二至果中進為不動。九中不動當毘曇",
    "T44n1851_017:0797b09": "中因來不動。九中不退當毘曇中至果不動。",
    "T44n1851_017:0797b10": "後二慧脫及俱解脫約法以別。前七人中不",
    "T44n1851_017:0797b11": "得滅定名慧解脫。得滅定者名俱解脫。此等",
    "T44n1851_017:0797b12": "至後更當廣釋。此二十七通見道前七方便",
    "T44n1851_017:0797b13": "人有三十四。廣則無量。開合如是。上來第一",
    "T44n1851_017:0797b14": "通相分別。次第二門隨別解釋。五停心觀如",
    "T44n1851_017:0797b15": "前五章中具釋。總別念處如前道品章中具",
    "T44n1851_017:0797b16": "釋。煗等四門如前煗等四種善中具廣分別。",
    "T44n1851_017:0797b17": "今先別釋須陀洹向。於中曲有六門分別。一",
    "T44n1851_017:0797b18": "約境分別。第二品數多少分別。三依無礙解",
    "T44n1851_017:0797b19": "脫分別。四約修分別。五定是非。六轉根分別。",
    "T44n1851_017:0797b20": "言約境者。依曇無德一時見諦。依薩婆多前",
    "T44n1851_017:0797b21": "後見諦。言一時者案依彼宗。先於見前煗頂",
    "T44n1851_017:0797b22": "忍中別緣諦空總令純熟。次於世間第一法",
    "T44n1851_017:0797b23": "中總緣四諦名用虛假以之為詮。後入無相",
    "T44n1851_017:0797b24": "總見四諦一切法空。念念增明都無間絕。成",
    "T44n1851_017:0797b25": "實法中存依此義。言前後者依薩婆多別緣",
    "T44n1851_017:0797b26": "四諦見有得道。行者先於總別念中總緣四",
    "T44n1851_017:0797b27": "諦為空無我。而於四諦未得明了。至於煗等",
    "T44n1851_017:0797b28": "四心之中別緣四諦而為方便。苦忍已上隨",
    "T44n1851_017:0797b29": "別照見。見苦異集。見滅異道。名前後見。諸部",
    "T44n1851_017:0797c01": "毘曇存依此義。問曰。二中何者為是。並為",
    "T44n1851_017:0797c02": "佛。不可偏依。但隨人別二說有異。其鈍根者",
    "T44n1851_017:0797c03": "未能破相見諸法空。多依先後漸次見諦。其",
    "T44n1851_017:0797c04": "利根者能破有相證諸法空。並依一時。又復",
    "T44n1851_017:0797c05": "二宗立患各異。依曇無德取為患本。雖別見",
    "T44n1851_017:0797c06": "諦取執未已。要總見空取患方盡。為是觀諦",
    "T44n1851_017:0797c07": "先別後總。依薩婆多癡為患本。雖總觀諦闇",
    "T44n1851_017:0797c08": "相未遣。別觀分明闇相乃盡。故依彼宗先總",
    "T44n1851_017:0797c09": "後別(此一門竟)。次明品數多少之義。依如毘曇",
    "T44n1851_017:0797c10": "見道位中唯十五心。通須陀果有十六心。八",
    "T44n1851_017:0797c11": "忍八智是十六也。觀欲界苦初忍後智。有其",
    "T44n1851_017:0797c12": "二心。觀上界苦初忍後智。亦有二心。餘諦例",
    "T44n1851_017:0797c13": "爾。若依成實見道位中有無量心。故彼文言。",
    "T44n1851_017:0797c14": "以無量心斷諸煩惱。非八非九。言非八者說",
    "T44n1851_017:0797c15": "見道中有無量心相續斷惑。破阿毘曇定說",
    "T44n1851_017:0797c16": "八忍。言非九者說修道中有無量心。破阿毘",
    "T44n1851_017:0797c17": "曇於一一地定九無礙。何故毘曇定說八忍。",
    "T44n1851_017:0797c18": "彼宗觀有。有相局別。見易明故。何故成實",
    "T44n1851_017:0797c19": "說無量心彼宗觀空。空無分限見難了故(此二門竟)。",
    "T44n1851_017:0797c20": "次就無礙解脫分別。依如毘曇見道位中",
    "T44n1851_017:0797c21": "具以無礙解脫二道而斷見惑。八忍無礙。七",
    "T44n1851_017:0797c22": "智解脫。應有八智。後一判為須陀洹果。故但",
    "T44n1851_017:0797c23": "說七。若依成實無相位中單有無礙而無解",
    "T44n1851_017:0797c24": "脫。何故而然。彼宗所說無礙解脫同是空觀。",
    "T44n1851_017:0797c25": "於中增進說為無礙。順舊之智判為解脫。順",
    "T44n1851_017:0797c26": "舊解脫判屬須陀。故無中純有無礙(此三門竟)。",
    "T44n1851_017:0797c27": "次第四門約修分別。於中有二。一約境界明",
    "T44n1851_017:0797c28": "修多少。二約行心明修多少。言約境者如毘",
    "T44n1851_017:0797c29": "曇說。於彼見道十五心中現觀一諦。未來還",
    "T44n1851_017:0798a01": "於一諦增明。現觀一行未來傍於一諦之下",
    "T44n1851_017:0798a02": "四行增明。隨所觀察皆明了故。以一諦下四",
    "T44n1851_017:0798a03": "行義親故悉增明。問曰。於前四現忍中現觀",
    "T44n1851_017:0798a04": "一諦未來傍於四諦增明。現觀一行未來傍",
    "T44n1851_017:0798a05": "於十六增明。至第十六道比智時義亦如是。",
    "T44n1851_017:0798a06": "今此見道十五心中何故不爾。未來唯於一",
    "T44n1851_017:0798a07": "諦增明。唯於同諦四行增明。釋言。四現及後",
    "T44n1851_017:0798a08": "道比是開豫道。心志寬容故修寬多。此十五",
    "T44n1851_017:0798a09": "心是速疾道。心志峻狹故修狹少。約境如是。",
    "T44n1851_017:0798a10": "次約行心明修多少。修有二種。一者行修。緣",
    "T44n1851_017:0798a11": "中現起。二者得修。於所修習得令屬己。若據",
    "T44n1851_017:0798a12": "行修苦法忍時唯得修習苦法忍心。乃至最",
    "T44n1851_017:0798a13": "後道比忍時唯得修習道比忍心。若據得修",
    "T44n1851_017:0798a14": "同時相得。或後得前。非前得後。後非得前",
    "T44n1851_017:0798a15": "故。初苦法忍十五得得。乃至最後道比智心",
    "T44n1851_017:0798a16": "唯一得得。相狀如何。苦法忍心現起之時。有",
    "T44n1851_017:0798a17": "一非色非心得法。與忍俱起得於現在苦法",
    "T44n1851_017:0798a18": "忍心。并得種類在未來者令來屬己成就一",
    "T44n1851_017:0798a19": "失。問曰。彼忍由得得之在己不失。彼得由何",
    "T44n1851_017:0798a20": "在己不失。釋言。彼得復由小得得故不失。小",
    "T44n1851_017:0798a21": "得由何。還由大得得故不失。其猶二生互相",
    "T44n1851_017:0798a22": "生矣。雖有二得今總合故說為一得。餘亦如",
    "T44n1851_017:0798a23": "是。問曰。向說以後得前非前得後。今云何言",
    "T44n1851_017:0798a24": "通得種類在未來者。釋言。前說不得後者。苦",
    "T44n1851_017:0798a25": "忍時得不得後時苦法智等。非謂不得現起法",
    "T44n1851_017:0798a26": "家未來種類。未來之類望今未起猶名已起。",
    "T44n1851_017:0798a27": "已起類故苦法智時二得俱生。一得苦智。一",
    "T44n1851_017:0798a28": "得向前苦法忍心。如是漸增。乃至最後道比",
    "T44n1851_017:0798a29": "忍時。有十五得與之俱生。一得道比。餘十四",
    "T44n1851_017:0798b01": "得得前十四。問曰。後得唯得向前所得法體。",
    "T44n1851_017:0798b02": "亦得前得。義釋不定。一義釋之。唯得前法。前",
    "T44n1851_017:0798b03": "得隨法亦成不失。一義釋之。通得前得。若",
    "T44n1851_017:0798b04": "爾展轉有無窮過。論自釋言。無窮何失。修義",
    "T44n1851_017:0798b05": "如是(此四門竟)。次定是非。問曰。見中用何為道。",
    "T44n1851_017:0798b06": "義別四階。其一義者慧為道體。餘者悉非。離",
    "T44n1851_017:0798b07": "慧不能忍智法故。第二義者慧及一切心心",
    "T44n1851_017:0798b08": "數法并及道戒通為正道。八正用此而為體",
    "T44n1851_017:0798b09": "故。諸得四相道中隨義不名正道。第三義者",
    "T44n1851_017:0798b10": "心法與戒并及四相同時俱起是共有因。相",
    "T44n1851_017:0798b11": "扶義親通說為道。諸得望彼起戒異時非共",
    "T44n1851_017:0798b12": "有因。相扶義疎不說為道。第四義者心法與",
    "T44n1851_017:0798b13": "戒諸得四相皆有彼此相成之義。通說為道。",
    "T44n1851_017:0798b14": "問曰。若依前之三義諸得非道亦應非果。又",
    "T44n1851_017:0798b15": "復果者是得證義。諸得順果。故名為果。見",
    "T44n1851_017:0798b16": "道在向。何故論中說得為果。釋言。論中說得",
    "T44n1851_017:0798b17": "為果。同後一義。得不順向故不名道。得前世",
    "T44n1851_017:0798b18": "間第一法得亦同此釋不名第一。問曰。若依",
    "T44n1851_017:0798b19": "末後一義得名道者。論中宣說。得彼世間第",
    "T44n1851_017:0798b20": "一法得不名第一。今云何言得道之得亦名",
    "T44n1851_017:0798b21": "為道。釋言。論說得第一得非第一者。同前三",
    "T44n1851_017:0798b22": "種非道之義。又世第一位分短促止在一念。",
    "T44n1851_017:0798b23": "得彼之得前後多念於彼不順。為是彼得不",
    "T44n1851_017:0798b24": "名第一。見道寬長得復多念。於彼相順故得",
    "T44n1851_017:0798b25": "名道。是非如是(此五門竟)。次就轉根而為分別。",
    "T44n1851_017:0798b26": "問曰。見中心道峻速。得轉根不有。言。不得。",
    "T44n1851_017:0798b27": "於一一行無多緣故。問曰。若言定不得者。依",
    "T44n1851_017:0798b28": "如毘曇信法二人同在見道。論中宣說。信行",
    "T44n1851_017:0798b29": "是其法行之因。云何不轉。又復釋言。劣望於",
    "T44n1851_017:0798c01": "勝理有因義。其實不轉。若依成實同一空觀",
    "T44n1851_017:0798c02": "實難轉根。若依毘曇差別觀諦容有轉義。是",
    "T44n1851_017:0798c03": "義云何。凡轉根者於境多觀亦能轉根。於境",
    "T44n1851_017:0798c04": "力勵明淨心觀亦能轉根。其四諦法初則易",
    "T44n1851_017:0798c05": "知後轉難了。行者於前四現忍中學觀諦時",
    "T44n1851_017:0798c06": "有五種別。有一種人於四真諦未能觀察。非",
    "T44n1851_017:0798c07": "苦力勵。是人入見但為信行。其第二人四現",
    "T44n1851_017:0798c08": "忍中於前三諦未熟觀察。用道為難力勵觀",
    "T44n1851_017:0798c09": "察。是人入見於前三諦見不極明。名為信行。",
    "T44n1851_017:0798c10": "於後道諦照見明了轉為法行。其第三人四",
    "T44n1851_017:0798c11": "現忍中於前二諦未能觀察。於滅於道用之",
    "T44n1851_017:0798c12": "為難力勵觀察。是人入見於苦於集見不極",
    "T44n1851_017:0798c13": "明。名為信行。於滅於道照見明了轉為於法",
    "T44n1851_017:0798c14": "行。其第四人四現忍中於初苦諦未能觀察。",
    "T44n1851_017:0798c15": "於後三諦用之為難力勵觀察。是人入見於",
    "T44n1851_017:0798c16": "初苦諦見不極明。判為信行。於後三諦照見",
    "T44n1851_017:0798c17": "明了轉為法行。其第五人四現忍中於四真",
    "T44n1851_017:0798c18": "諦並皆力勵。是人入見於四真諦並極明了",
    "T44n1851_017:0798c19": "入見諦道。唯名法行。五種人中初後二人不",
    "T44n1851_017:0798c20": "名轉根。中三名轉。須陀洹向釋之麁爾。次別",
    "T44n1851_017:0798c21": "解釋須陀洹果。斯陀含向通亦是其須陀洹",
    "T44n1851_017:0798c22": "攝一處合論。於中曲有六門分別。一定其體。",
    "T44n1851_017:0798c23": "二明得捨。三明須陀斷結多少。四明須陀受",
    "T44n1851_017:0798c24": "身多少。五明家家。六分利鈍。言定體者須",
    "T44n1851_017:0798c25": "陀洹果聖德為體。聖德不同汎論有三。一是",
    "T44n1851_017:0798c26": "果體。依如毘曇行修分別唯第十六道比智",
    "T44n1851_017:0798c27": "心是其果體。得修分別通攝見諦十六聖心",
    "T44n1851_017:0798c28": "悉為果體。若依成實說無相後順舊空觀而",
    "T44n1851_017:0798c29": "為果體。二學等見。須陀果後遊觀無漏重緣",
    "T44n1851_017:0799a01": "諦理而不增進。三勝果道。須陀果後更起勝",
    "T44n1851_017:0799a02": "解進斷欲結。或一二品乃至六品。此行緣",
    "T44n1851_017:0799a03": "於何諦進斷煩惱。於四諦中趣緣一諦。問曰。",
    "T44n1851_017:0799a04": "何故前斷見惑四諦俱緣。此斷修惑唯緣一",
    "T44n1851_017:0799a05": "諦。釋言。前斷迷諦煩惱。凡於四諦通皆迷惑。",
    "T44n1851_017:0799a06": "故須通觀。此斷緣事貪瞋癡等非捨通迷。故",
    "T44n1851_017:0799a07": "於四諦趣緣一種能斷果後。問曰。此行既緣",
    "T44n1851_017:0799a08": "諦理。云何能斷緣事煩惱。若依毘曇觀細捨",
    "T44n1851_017:0799a09": "麁。是故能斷。若依成實一切煩惱皆取性起。",
    "T44n1851_017:0799a10": "觀空破性。為是能斷。問曰。此行所觀諦理為",
    "T44n1851_017:0799a11": "深於前能斷修惑。為與前同能斷修惑。若便",
    "T44n1851_017:0799a12": "更深深有何相。若當不深安能異斷。一釋。此",
    "T44n1851_017:0799a13": "行觀理更深故能異斷。但此深相階別難分。",
    "T44n1851_017:0799a14": "唯聖自覺叵以言別。其猶地地九品煩惱難",
    "T44n1851_017:0799a15": "可言別。亦如地地生得善根九品難分。雖不",
    "T44n1851_017:0799a16": "可別非無階降。此亦如是。又釋。此行觀理同",
    "T44n1851_017:0799a17": "前亦能異斷。何故如是。理雖同前數觀心地。",
    "T44n1851_017:0799a18": "數觀心明。故能異斷。如似一藥少服減病。多",
    "T44n1851_017:0799a19": "能盡病。非多盡病便有異藥。亦如一食少敢",
    "T44n1851_017:0799a20": "減飢。多食盡飢。非多盡飢令食不一。此亦如",
    "T44n1851_017:0799a21": "是。須陀聖德雖復無量要唯此三。辨體如此",
    "T44n1851_017:0799a22": "(此一門竟)。次約前後論得論捨。先論捨義。問曰。",
    "T44n1851_017:0799a23": "須陀得果之時為捨前向為當不捨。若依毘",
    "T44n1851_017:0799a24": "曇證果之時定捨前向。捨有二種。一約行修。",
    "T44n1851_017:0799a25": "不行名捨。道比智時前十五心不現行故。二",
    "T44n1851_017:0799a26": "約得修。得斷名捨。因得斷已果得生故。若",
    "T44n1851_017:0799a27": "依成實亦捨。以實細分因心謝已果心現",
    "T44n1851_017:0799a28": "前。名之為捨。相續論之因滿為果。非捨前得。",
    "T44n1851_017:0799a29": "名為不捨。問曰。須陀修增進道。向斯陀時捨",
    "T44n1851_017:0799b01": "前果不。釋言。不捨。何故如是。證果心深所以",
    "T44n1851_017:0799b02": "不捨。又復須陀雖起勝行唯依前果而自息",
    "T44n1851_017:0799b03": "止。為是不捨。次論得義。問曰。須陀證初果",
    "T44n1851_017:0799b04": "時。為得前向合為後果。為當不得。此如前釋。",
    "T44n1851_017:0799b05": "依如毘曇修有二種。一是行修。二是得修。若",
    "T44n1851_017:0799b06": "據行修果中唯有道比智心無前十五。若據",
    "T44n1851_017:0799b07": "得修得於前向合為後果。是義云何。證初果",
    "T44n1851_017:0799b08": "時捨前向中十五別得。一總得生得道比智。",
    "T44n1851_017:0799b09": "并得向中十五無漏合為須陀。問曰。為當直",
    "T44n1851_017:0799b10": "得向中所得功德合為後果。亦得向中能得",
    "T44n1851_017:0799b11": "之得為後果乎。義解不定。一義釋之。唯得所",
    "T44n1851_017:0799b12": "得無漏功德合為後果。不得能得。何故如是。",
    "T44n1851_017:0799b13": "所得法體體有彼此通成之義。故復得之。能",
    "T44n1851_017:0799b14": "得之得非正法體。彼此局別。無有彼此通成",
    "T44n1851_017:0799b15": "之義。為是不得。又復所得心法為主。心法寬",
    "T44n1851_017:0799b16": "通一起之者必有種類成在未來。未來有其",
    "T44n1851_017:0799b17": "可起義故。後復得之合以為果。得非心法。",
    "T44n1851_017:0799b18": "無有寬通在未來義。故後不得合成其果。以",
    "T44n1851_017:0799b19": "有此別。是故論中說。捨前得更起果得。得於",
    "T44n1851_017:0799b20": "前法合為果矣。又更解釋。正得前法兼得前",
    "T44n1851_017:0799b21": "得。合為後果理亦無傷。故論中問曰。若得",
    "T44n1851_017:0799b22": "有得有無窮過。論自釋言。無窮何苦。問曰。若",
    "T44n1851_017:0799b23": "使果得起時通得前得。何名為斷何名為捨。",
    "T44n1851_017:0799b24": "雖復得之非彼種類。故得名捨。毘曇如是。若",
    "T44n1851_017:0799b25": "依成實唯立行修無得修修義。是故不說得",
    "T44n1851_017:0799b26": "於前向合為後果。問曰。須陀起於勝行向斯",
    "T44n1851_017:0799b27": "陀時。有得前果成後向不。釋言。不得起後向",
    "T44n1851_017:0799b28": "時前果不捨。故無異得。得捨如是(此二門竟)。次論",
    "T44n1851_017:0799b29": "須陀斷結多少。經說。須陀唯斷三結。所謂身",
    "T44n1851_017:0799c01": "見戒取及疑。問曰。經說。須陀洹人所斷煩",
    "T44n1851_017:0799c02": "惱猶如縱廣四十里池。其餘在者如一渧。云",
    "T44n1851_017:0799c03": "何復言唯斷三結。釋言。須陀所斷實多。以四",
    "T44n1851_017:0799c04": "義故偏說此三。一以此三是諸惑本舉此攝",
    "T44n1851_017:0799c05": "餘。故偏說三。云何惑本。迷諦十使須陀悉斷。",
    "T44n1851_017:0799c06": "就十使中五見及疑唯障見諦。須陀斷盡偏",
    "T44n1851_017:0799c07": "與斷名。貪瞋癡慢通障見修。障見諦者須陀",
    "T44n1851_017:0799c08": "斷盡。障修道者須陀未除。由斷未盡不與斷",
    "T44n1851_017:0799c09": "名。就彼所斷六使之中三本三隨。身見是本。",
    "T44n1851_017:0799c10": "邊見隨。戒取是本。見取隨。疑心是本邪",
    "T44n1851_017:0799c11": "見隨。經中就本說除三使未亦隨故但說",
    "T44n1851_017:0799c12": "三。二以此三重故偏說。如涅槃釋。譬如世間",
    "T44n1851_017:0799c13": "王來王去。雖多臣流以王重故世人偏說。此",
    "T44n1851_017:0799c14": "三如是重故偏說。此云何重。彼經釋言。一切",
    "T44n1851_017:0799c15": "眾生常所起故。又難覺故。如病常發為重病。",
    "T44n1851_017:0799c16": "又難識知名為重病。此三爾。眾生恒起不覺",
    "T44n1851_017:0799c17": "為過故曰重矣。三以此三能為一切戒定慧",
    "T44n1851_017:0799c18": "等三學大怨所以偏說。云何為怨。隨相麁對",
    "T44n1851_017:0799c19": "取障戒。名為戒怨。疑蓋障定。名為定怨。身",
    "T44n1851_017:0799c20": "見障慧。名為慧怨。依毘婆娑則不如是。彼說。",
    "T44n1851_017:0799c21": "身見能為戒怨。計神是常苦樂不返不畏業",
    "T44n1851_017:0799c22": "果。縱情作罪。妨修淨戒故為戒怨。戒取定怨。",
    "T44n1851_017:0799c23": "取戒為道妨修勝靜故為定怨。疑為慧怨。於",
    "T44n1851_017:0799c24": "境猶預不能決了。坊於正智故為慧怨。四隨",
    "T44n1851_017:0799c25": "化說三。如涅槃釋。或有眾生聞說須陀斷無",
    "T44n1851_017:0799c26": "量結退心不求。故但說三。所斷如是(此三門竟)。",
    "T44n1851_017:0799c27": "大乘義章卷第十七(本終)"
}