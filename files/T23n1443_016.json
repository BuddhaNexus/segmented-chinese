{
    "T23n1443_016:0991c09": "根本說一切有部苾芻尼毘奈耶",
    "T23n1443_016:0991c10": "卷第十六",
    "T23n1443_016:0991c12": "三藏法師義淨奉　制譯",
    "T23n1443_016:0991c13": "與賊同行學處第五十五",
    "T23n1443_016:0991c14": "緣處同前。有一苾芻於王舍城夏安居竟，時",
    "T23n1443_016:0991c15": "有商人欲向室羅伐城，此之商人是偷稅者，",
    "T23n1443_016:0991c16": "苾芻不知，共相隨去。偷道而行，遂便撿獲俱",
    "T23n1443_016:0991c17": "縛將來，廣說乃至世尊告言：「我觀十利，為二",
    "T23n1443_016:0991c18": "部弟子制其學處，應如是說：",
    "T23n1443_016:0991c19": "「若復苾芻尼，與賊商旅共同道行，乃至一村",
    "T23n1443_016:0991c20": "間者，波逸底迦。」",
    "T23n1443_016:0991c21": "餘義如上。與賊者，謂破壞村坊及偷關稅。同",
    "T23n1443_016:0991c22": "道行者，謂逈遠處共為伴侶，乃至一村間得",
    "T23n1443_016:0991c23": "波逸底迦。若以賊為防援、引導人者，同行無",
    "T23n1443_016:0991c24": "犯。或迷失道，彼來指示者，雖同道去，此亦無",
    "T23n1443_016:0991c25": "犯。",
    "T23n1443_016:0991c26": "壞生地學處第五十六",
    "T23n1443_016:0991c27": "緣處同前。時六眾苾芻自手掘地、或教人掘，",
    "T23n1443_016:0991c28": "俗旅見譏，乃至以緣白佛。佛集苾芻，以種種",
    "T23n1443_016:0991c29": "方便，讚歎持戒少欲知足，訶責多欲，告言：「我",
    "T23n1443_016:0992a01": "觀十利，為二部弟子制其學處，應如是說：",
    "T23n1443_016:0992a02": "「若復苾芻尼，自手掘地、若教人掘者，波逸底",
    "T23n1443_016:0992a03": "迦。」",
    "T23n1443_016:0992a04": "餘義如上，自他同前。地者，有其二種：謂生地、",
    "T23n1443_016:0992a05": "非生地。云何生地？謂性是生地，或因發掘於",
    "T23n1443_016:0992a06": "三月中經天大雨是名生地；若無雨者經六",
    "T23n1443_016:0992a07": "月後方名為生。釋罪如上。此中犯相其事云",
    "T23n1443_016:0992a08": "何？若尼掘損生地，得墮罪；若非生地，得惡作",
    "T23n1443_016:0992a09": "罪。若舉地皮時、若與地性相連者，波逸底",
    "T23n1443_016:0992a10": "迦；若不相連者，得惡作罪。若尼釘橛者，波逸",
    "T23n1443_016:0992a11": "底迦；若拔橛者，得惡作罪。若尼輒畫地者，得",
    "T23n1443_016:0992a12": "惡作罪。若輕為記數者，無犯。若牛糞著地而",
    "T23n1443_016:0992a13": "發起者，得惡作罪；若但取牛糞者，無犯。若尼",
    "T23n1443_016:0992a14": "崩河岸時損生地者，波逸底迦；若有璺裂而",
    "T23n1443_016:0992a15": "崩墮者，得惡作罪。若尼搖動河池中泥者，得",
    "T23n1443_016:0992a16": "惡作罪。若瓨在泥處而擎起者，得惡作罪。若",
    "T23n1443_016:0992a17": "牆上釘杙者，波逸底迦。若牛糞著牆發舉者，",
    "T23n1443_016:0992a18": "得惡作罪。若推牆壁與濕性相連者，得波逸",
    "T23n1443_016:0992a19": "底迦；若有璺裂者，得惡作罪。若畫壁，得惡作",
    "T23n1443_016:0992a20": "罪；若作記數想者，無犯。若牆上生青衣損動",
    "T23n1443_016:0992a21": "者，得惡作罪。若掘石地，石少土多者，得波逸",
    "T23n1443_016:0992a22": "底迦罪；若土少者，得惡作罪；若純石者，無犯。",
    "T23n1443_016:0992a23": "若掘砂地，砂少土多者，得波逸底迦；若砂多",
    "T23n1443_016:0992a24": "者，得惡作罪；若純砂者，無犯。若營作苾芻尼",
    "T23n1443_016:0992a25": "欲定基時，得好星候吉辰，無有淨人，應自以",
    "T23n1443_016:0992a26": "橛釘地，欲記疆界深四指者，無犯。",
    "T23n1443_016:0992a27": "過四月索食學處第五十七",
    "T23n1443_016:0992a28": "緣在劫比羅城。時釋迦大名請佛及僧三月",
    "T23n1443_016:0992a29": "飲食供養，并及一切所須之物不令有闕。時",
    "T23n1443_016:0992b01": "六眾於三月中常噉好食皆如醫教，三月既",
    "T23n1443_016:0992b02": "了尚從厨人索好美味，大名譏嫌，受他請了",
    "T23n1443_016:0992b03": "非分強索，以緣白佛，佛言：「勿復從施主強為",
    "T23n1443_016:0992b04": "乞索因生忿惱。」廣說先緣，乃至種種訶責，告",
    "T23n1443_016:0992b05": "諸苾芻：「我觀十利，為二部弟子制其學處，應",
    "T23n1443_016:0992b06": "如是說：",
    "T23n1443_016:0992b07": "「若復苾芻尼，有四月請，須時應受。若過受者，",
    "T23n1443_016:0992b08": "波逸底迦。」",
    "T23n1443_016:0992b09": "如是制已，時勝光大王請佛及僧三月供養。",
    "T23n1443_016:0992b10": "時有苾芻施主復請，佛言：「我今隨開，若別",
    "T23n1443_016:0992b11": "別請者應受無犯。」復有客來，不被王請遂行",
    "T23n1443_016:0992b12": "乞食，王因見之。問言：「我請眾僧，何因乞食？」",
    "T23n1443_016:0992b13": "答言：「我不受請。」王曰：「我今更請食。」佛言：「若",
    "T23n1443_016:0992b14": "更請者應受。」乃至慇懃重請，王請食了而行",
    "T23n1443_016:0992b15": "乞食。王復常請，佛言：「若常請者亦應受。」世尊",
    "T23n1443_016:0992b16": "讚歎持戒少欲，訶責多欲，告諸苾芻曰：「前是",
    "T23n1443_016:0992b17": "創制、今更隨開，應如是說：",
    "T23n1443_016:0992b18": "「若復苾芻尼，有四月請，須時應受。若過受者，",
    "T23n1443_016:0992b19": "除餘時，波逸底迦。餘時者，謂別請、更請、慇懃",
    "T23n1443_016:0992b20": "請、常請，此是時。」",
    "T23n1443_016:0992b21": "餘義如上。四月者，謂齊四月。請受者，請許",
    "T23n1443_016:0992b22": "其事。若過者，請過期限。除餘時者，謂別請",
    "T23n1443_016:0992b23": "時，即是不同餘人。更請，謂數數更請。慇懃請",
    "T23n1443_016:0992b24": "者，謂更慇懃盡心而請。常請者，謂是長時延",
    "T23n1443_016:0992b25": "請。此是時者，謂隨開時。釋罪如上。此中犯相",
    "T23n1443_016:0992b26": "其事云何？若尼他請麁食、從索美好，索時惡",
    "T23n1443_016:0992b27": "作，食便墮罪。若他與好食、從索麁者，索時惡",
    "T23n1443_016:0992b28": "作，食時無犯。如與乳等時，便從索酪等，索時",
    "T23n1443_016:0992b29": "惡作，食時墮罪。若病者無犯。若巡家乞食，主",
    "T23n1443_016:0992c01": "人見已持食而出，尼情悕者應告彼曰：「更不",
    "T23n1443_016:0992c02": "須飯。」若返問言：「聖者！更何所須？」者，此即是",
    "T23n1443_016:0992c03": "請，隨所須者當就覓之，無犯。",
    "T23n1443_016:0992c04": "遮傳教學處第五十八",
    "T23n1443_016:0992c05": "緣在王舍城。世尊法爾，若制二部共學處時，",
    "T23n1443_016:0992c06": "即二部僧伽並皆須集，此之學處是二部共",
    "T23n1443_016:0992c07": "有，然尼眾不集。佛告具壽阿難陀：「汝可語朱",
    "T23n1443_016:0992c08": "荼半託迦：『汝當持此學處詣苾芻尼眾而為",
    "T23n1443_016:0992c09": "宣告。』」彼奉佛教已，便往尼寺欲宣佛教。於其",
    "T23n1443_016:0992c10": "中路見六眾問：「是何學處？」即為陳說。「若復苾",
    "T23n1443_016:0992c11": "芻尼，有四月請須時應受。若過受者，除餘時，",
    "T23n1443_016:0992c12": "波逸底迦，乃至此是時。」既為說已，六眾報曰：",
    "T23n1443_016:0992c13": "「汝是愚癡，不分明、不善好，豈用汝言？我若見",
    "T23n1443_016:0992c14": "餘善閑三藏者，當隨彼言受行學處。」作是罵",
    "T23n1443_016:0992c15": "已遂便捨去。又至十二眾尼處，彼亦作非法",
    "T23n1443_016:0992c16": "言。餘眾苾芻、苾芻尼聞已歡喜頂受奉行，廣",
    "T23n1443_016:0992c17": "說乃至世尊問實訶責，告言：「我觀十利制其",
    "T23n1443_016:0992c18": "學處，應如是說：",
    "T23n1443_016:0992c19": "「若復苾芻尼，聞諸苾芻尼作如是語：『具壽！仁",
    "T23n1443_016:0992c20": "當習行如是學處。』彼作是語：『我實不能用，汝",
    "T23n1443_016:0992c21": "愚癡、不分明、不善解者所說之言受行學處。",
    "T23n1443_016:0992c22": "我若見餘善閑三藏，當隨彼言而受行。』者，波",
    "T23n1443_016:0992c23": "逸底迦。若彼苾芻尼實欲求解者，當問三藏，",
    "T23n1443_016:0992c24": "此是時。」",
    "T23n1443_016:0992c25": "餘義如上。「具壽！仁今當習如是學處」者，謂是",
    "T23n1443_016:0992c26": "所傳學處。「不能用汝愚癡」等者，謂思其惡思、",
    "T23n1443_016:0992c27": "說其惡說、作其惡作，名之為愚。若不持經律",
    "T23n1443_016:0992c28": "論，名之為癡。若於三藏不了其義，名不分明。",
    "T23n1443_016:0992c29": "若於三藏不善決擇，名不善解。餘文易知，乃",
    "T23n1443_016:0993a01": "至釋罪皆如上說。此中犯相其事云何？若尼",
    "T23n1443_016:0993a02": "告餘尼，作如是語：「仁可習行如是學處。」彼便",
    "T23n1443_016:0993a03": "報云：「我不能用汝語。」便以愚等四事，一一",
    "T23n1443_016:0993a04": "說時皆得墮罪。若彼前人是實愚等，說時無",
    "T23n1443_016:0993a05": "犯。",
    "T23n1443_016:0993a06": "默聽鬪諍學處第五十九",
    "T23n1443_016:0993a07": "緣在室羅伐城。時十七眾見六眾中有命過",
    "T23n1443_016:0993a08": "者，鄔陀夷依大眾住。時十七眾憶先被欺，於",
    "T23n1443_016:0993a09": "食堂中共為籌議，欲與鄔波難陀作捨置羯",
    "T23n1443_016:0993a10": "磨，彼便詣其窓所側耳而聽，即入堂中苦為",
    "T23n1443_016:0993a11": "剋責。如是十七眾在處議論，皆往竊聽共為",
    "T23n1443_016:0993a12": "鬪亂。廣說乃至世尊訶責告言：「我觀十利，為",
    "T23n1443_016:0993a13": "二部弟子制其學處，應如是說：",
    "T23n1443_016:0993a14": "「若復苾芻尼，知餘苾芻尼評論事生，求過紛",
    "T23n1443_016:0993a15": "擾諍競而住，默然往彼聽其所說，作如是念：",
    "T23n1443_016:0993a16": "『我欲聽已，當令鬪亂。』以此為緣者，波逸底",
    "T23n1443_016:0993a17": "迦。」",
    "T23n1443_016:0993a18": "餘義如上。言評論事者，謂初見不可意事始",
    "T23n1443_016:0993a19": "作評論。言求過者，謂求覓過愆更相道說。紛",
    "T23n1443_016:0993a20": "擾者，謂情不含忍發舉其事。諍競者，以此諍",
    "T23n1443_016:0993a21": "事入鬪諍門，自結朋黨共相扶扇。鬪諍而住",
    "T23n1443_016:0993a22": "默而聽者，謂竊聽其言隨彼所說。鬪亂者，欲",
    "T23n1443_016:0993a23": "令紛競不止息也。釋罪如上。此中犯相，若尼",
    "T23n1443_016:0993a24": "在於閣共為議論，有餘苾芻尼昇閣之時，應",
    "T23n1443_016:0993a25": "蹈階道作聲、或謦欬、或彈指。若不作如是事",
    "T23n1443_016:0993a26": "昇閣之時，但聞言聲未解其義，得惡作罪；若",
    "T23n1443_016:0993a27": "解言義便得墮罪。廣說如前，乃至門屋輕重",
    "T23n1443_016:0993a28": "之罪，隨事應知。若經行處、若靜林中，亦准事",
    "T23n1443_016:0993a29": "應識。若隨路行時共為籌議，苾芻尼後來，所",
    "T23n1443_016:0993b01": "有行法皆准昇閣應知，若不作者得罪輕重",
    "T23n1443_016:0993b02": "如上。若先無讐隙，偶爾聞之，或復聽已，欲",
    "T23n1443_016:0993b03": "令鬪諍方便殄息者，無犯。",
    "T23n1443_016:0993b04": "不與欲默然起去學處第六十",
    "T23n1443_016:0993b05": "緣處同前。時鄔陀夷斷諸結惑，廣如上說。乃",
    "T23n1443_016:0993b06": "至十七眾共為籌議，集苾芻眾已詣上座前，",
    "T23n1443_016:0993b07": "作如是白：「我今有所詰問……乃至欲與鄔波難",
    "T23n1443_016:0993b08": "陀作捨置羯磨。」難陀聞已遂生怖懼，默而起",
    "T23n1443_016:0993b09": "去，廣說乃至世尊訶責告言：「我觀十利，為二",
    "T23n1443_016:0993b10": "部弟子制其學處，應如是說：",
    "T23n1443_016:0993b11": "「若復苾芻尼，知眾如法評論事時，默然從座",
    "T23n1443_016:0993b12": "起去者，波逸底迦。」",
    "T23n1443_016:0993b13": "如是制已，時諸苾芻尼久在眾中，其看病人",
    "T23n1443_016:0993b14": "及授事人，事有廢闕。由此為緣，佛更聽許：",
    "T23n1443_016:0993b15": "「若有緣者應囑授去。」世尊讚歎持戒，乃至廣",
    "T23n1443_016:0993b16": "說：「前是創制、此是隨開，應如是說：",
    "T23n1443_016:0993b17": "「若復苾芻尼，知眾如法評論事時，默然從座",
    "T23n1443_016:0993b18": "起去，有苾芻尼不囑授者，除餘緣故，波逸底",
    "T23n1443_016:0993b19": "迦。」",
    "T23n1443_016:0993b20": "餘義如上。眾謂佛弟子。如法評論者，謂是如",
    "T23n1443_016:0993b21": "法單白、白二、白四羯磨。默然從座起去者，謂",
    "T23n1443_016:0993b22": "出勢分外。不囑授者，有尼不語知而去。釋罪",
    "T23n1443_016:0993b23": "同前。此中犯相其事云何？若苾芻尼，知眾有",
    "T23n1443_016:0993b24": "如法事言論決擇，有尼不囑授，默然從座而",
    "T23n1443_016:0993b25": "起去者，乃至言聲所及處來，得惡作罪。捨此",
    "T23n1443_016:0993b26": "處時，得根本罪。",
    "T23n1443_016:0993b27": "第七攝頌曰：",
    "T23n1443_016:0993b28": "　不恭敬飲食、　　入聚往餘家、",
    "T23n1443_016:0993b29": "　明相攝耳筩、　　床足綿敷具。",
    "T23n1443_016:0993c01": "不恭敬學處第六十一",
    "T23n1443_016:0993c02": "緣在王舍城。時有二苾芻，知諸苾芻集食堂",
    "T23n1443_016:0993c03": "中欲殄諍事，一順眾命，一便違教不赴眾",
    "T23n1443_016:0993c04": "所。以緣白佛，佛以此緣同前訶責，「為二部弟",
    "T23n1443_016:0993c05": "子制其學處，應如是說：",
    "T23n1443_016:0993c06": "「若復苾芻尼，不恭敬者，波逸底迦。」",
    "T23n1443_016:0993c07": "餘義如上。不恭敬者，其有二種：一、謂大眾，",
    "T23n1443_016:0993c08": "二、是別人，於此二處不恭敬時，皆得墮罪。此",
    "T23n1443_016:0993c09": "中犯相其事云何？若尼知大眾集評論事時，",
    "T23n1443_016:0993c10": "喚令赴集而不來者，便得墮罪。喚住不住、遣",
    "T23n1443_016:0993c11": "去不去，遣取臥具而不肯取、不遣取時即便",
    "T23n1443_016:0993c12": "強取，遣詣房等事皆同此，違眾教時皆得墮",
    "T23n1443_016:0993c13": "罪。若尼見親教、軌範二師作如是語，喚來不",
    "T23n1443_016:0993c14": "來乃至房等事，違別人教時皆得惡作。若依",
    "T23n1443_016:0993c15": "道理而白知者、非不恭敬，此皆無犯。",
    "T23n1443_016:0993c16": "飲酒學處第六十二",
    "T23n1443_016:0993c17": "緣在室羅伐城。有一長者名曰浮圖，大富多",
    "T23n1443_016:0993c18": "財衣食豐足，娶妻未久誕生一女，顏貌端正",
    "T23n1443_016:0993c19": "人所愛樂。至年長大，娉與給孤獨長者男為",
    "T23n1443_016:0993c20": "妻，後誕一息。父見歡喜，唱言：「善來！善來！」時",
    "T23n1443_016:0993c21": "諸親族因與立名，號曰善來。由此孩兒薄福",
    "T23n1443_016:0993c22": "力故，所有家產日就消亡，父母俱喪。時諸",
    "T23n1443_016:0993c23": "人眾見其如此，遂號惡來。與乞匃人共為半",
    "T23n1443_016:0993c24": "侶，以乞活命。廣說乃至修青處觀影像現",
    "T23n1443_016:0993c25": "前，世尊復為演說法要示教利喜，便證見諦，",
    "T23n1443_016:0993c26": "出家離俗修持梵行，發大勇猛守堅固心，於",
    "T23n1443_016:0993c27": "初後夜思惟忘倦，斷除結惑證阿羅漢果，說",
    "T23n1443_016:0993c28": "伽他曰：",
    "T23n1443_016:0993c29": "「昔於諸佛所，　　但持瓦鐵身；",
    "T23n1443_016:0994a01": "　今聞世尊教，　　轉作真金體。",
    "T23n1443_016:0994a02": "　我於生死中，　　更不受後有；",
    "T23n1443_016:0994a03": "　奉持無漏法，　　安趣涅槃城。",
    "T23n1443_016:0994a04": "　若人樂珍寶，　　及生天解脫；",
    "T23n1443_016:0994a05": "　當近善知識，　　所欲皆隨意。」",
    "T23n1443_016:0994a06": "時不信敬者便生嫌議：「沙門喬答摩！貧賤愚",
    "T23n1443_016:0994a07": "人皆度出家，以為走使。」世尊為欲發起善來德",
    "T23n1443_016:0994a08": "故，令調毒龍，乃至龍受三歸并五學處。佛告",
    "T23n1443_016:0994a09": "諸苾芻：「我諸弟子聲聞之中降伏毒龍，善來",
    "T23n1443_016:0994a10": "第一。」時收摩羅山遠近諸人婆羅門等，見伏",
    "T23n1443_016:0994a11": "毒龍眾無惱害。時有婆羅門奉請善來，以上",
    "T23n1443_016:0994a12": "妙飲食至誠供養令飽食已，欲使善來食速",
    "T23n1443_016:0994a13": "消化，便以少許飲象之酒置飲漿中。善來不",
    "T23n1443_016:0994a14": "知，飲此漿已醉臥于地。諸佛世尊於一切時",
    "T23n1443_016:0994a15": "得不忘念，便於善來臥處化為草菴，蓋覆其",
    "T23n1443_016:0994a16": "身不令人見，告諸苾芻曰：「汝等當觀善來所",
    "T23n1443_016:0994a17": "作，於江猪山處降伏菴婆毒龍，豈復今時能",
    "T23n1443_016:0994a18": "調小蟹？汝諸苾芻！若飲酒者有斯大失。」即以",
    "T23n1443_016:0994a19": "無量百千網鞔輪相福德殊勝莊嚴王手，摩",
    "T23n1443_016:0994a20": "善來頂，告言：「善來！何不觀察受斯困頓？」爾時",
    "T23n1443_016:0994a21": "善來得少醒悟，隨從佛後至逝多林。佛洗足",
    "T23n1443_016:0994a22": "已，於如常座就之而坐，告諸苾芻曰：「汝等當",
    "T23n1443_016:0994a23": "觀，諸飲酒者有斯過失。」讚歎持戒，廣說乃至",
    "T23n1443_016:0994a24": "「我觀十利，為二部弟子制其學處，應如是說：",
    "T23n1443_016:0994a25": "「若復苾芻尼，飲諸酒者，波逸底迦。」",
    "T23n1443_016:0994a26": "餘義如上。言諸酒者，謂米麴酒，或以根莖",
    "T23n1443_016:0994a27": "皮葉花果相和成酒，此等諸酒飲時令人惛",
    "T23n1443_016:0994a28": "醉。飲者，謂吞咽。釋罪如前。此中犯相其事",
    "T23n1443_016:0994a29": "云何？若尼飲諸酒時能令人醉，波逸底迦；若",
    "T23n1443_016:0994b01": "不醉人飲，得惡作罪。若尼見彼諸酒，有酒",
    "T23n1443_016:0994b02": "色酒氣酒味，若能醉者波逸底迦；若不醉者",
    "T23n1443_016:0994b03": "得三惡作。若尼飲諸酒時，有酒色酒氣，若能",
    "T23n1443_016:0994b04": "醉者波逸底迦；若不醉者，得二惡作。若尼飲",
    "T23n1443_016:0994b05": "諸酒時，但有酒色，若能醉者隨罪，若不醉者",
    "T23n1443_016:0994b06": "得一惡作。若食酒糟醉者墮罪，若不醉者得",
    "T23n1443_016:0994b07": "惡作罪。若尼食諸根莖葉花果能醉人者，皆",
    "T23n1443_016:0994b08": "得惡作。",
    "T23n1443_016:0994b09": "佛告諸苾芻苾芻尼：「汝等若以我為師者，凡",
    "T23n1443_016:0994b10": "是諸酒不應自飲，亦不與人，乃至不以茅端",
    "T23n1443_016:0994b11": "渧酒而著口中，若故違者得越法罪。若苾芻",
    "T23n1443_016:0994b12": "尼飲醋之時，有酒色者，飲之無犯。若飲熟煮",
    "T23n1443_016:0994b13": "酒者，此亦無犯。若是醫人令含酒，或塗身者，",
    "T23n1443_016:0994b14": "無犯。」",
    "T23n1443_016:0994b15": "非時入聚落不囑授苾芻尼學處第六十三",
    "T23n1443_016:0994b16": "緣處同前。時有餘處婆羅門，來此城中娶婦",
    "T23n1443_016:0994b17": "同居，未經多時誕生一女。年漸長大，共諸童",
    "T23n1443_016:0994b18": "女往逝多林至寺門前。時鄔陀夷見此女人",
    "T23n1443_016:0994b19": "顏容姿媚，遂起染心，即摩觸彼身鳴唼其口。",
    "T23n1443_016:0994b20": "是時童女欲行非法，鄔陀夷不然其事。女懷",
    "T23n1443_016:0994b21": "瞋忿，遂以指甲自爴身形，既還家已告其父",
    "T23n1443_016:0994b22": "曰：「鄔陀夷損我童女。」其父即告五百婆羅門，",
    "T23n1443_016:0994b23": "各懷瞋忿共集一處，欲打鄔陀夷。時五百人",
    "T23n1443_016:0994b24": "即至其所俱共牽曳，乃至移足亦不能令動。",
    "T23n1443_016:0994b25": "世尊知已作如是念：「此是最後教誡鄔陀夷",
    "T23n1443_016:0994b26": "事。」佛衰其力令無所堪，諸婆羅門見其力弱，",
    "T23n1443_016:0994b27": "即共熟打幾將至死，曳至王門。時王於高樓",
    "T23n1443_016:0994b28": "上晝日而睡，佛以神力令王驚覺，廣說乃至",
    "T23n1443_016:0994b29": "勝鬘夫人告令改悔。聞斯責已發勇猛心，未",
    "T23n1443_016:0994c01": "久之間，眾惑皆斷證阿羅漢果，廣度人民，世",
    "T23n1443_016:0994c02": "尊記為教化人中最為第一。後因夜入他舍，",
    "T23n1443_016:0994c03": "非理被殺棄糞聚中。爾時世尊至住處已，告",
    "T23n1443_016:0994c04": "諸苾芻：「此由非時行，招斯大過。」廣說乃至「我",
    "T23n1443_016:0994c05": "觀十利，為二部弟子制其學處，應如是說：若",
    "T23n1443_016:0994c06": "復苾芻尼，非時入聚落者，波逸底迦。」如是制",
    "T23n1443_016:0994c07": "已，諸苾芻尼有看病人，不得非時入村，遂闕",
    "T23n1443_016:0994c08": "瞻視；知僧事者僧事廢闕。以事白佛，佛言：「有",
    "T23n1443_016:0994c09": "苾芻尼者囑授應去。應告彼曰：『具壽存念！我",
    "T23n1443_016:0994c10": "有看病因緣、或為眾事，須非時入聚落。白具",
    "T23n1443_016:0994c11": "壽知。』彼答云：『奧箄迦。』」時有苾芻於俗舍內先",
    "T23n1443_016:0994c12": "寄衣鉢，其舍非時忽然火起，即便往取；行至",
    "T23n1443_016:0994c13": "中路憶不囑授，遂即迴還，衣鉢燒盡，佛言：「除",
    "T23n1443_016:0994c14": "因緣故。前是創制、今更隨開，應如是說：",
    "T23n1443_016:0994c15": "「若復苾芻尼非時入聚落，不囑授餘苾芻尼，",
    "T23n1443_016:0994c16": "除因緣故，波逸底迦。」",
    "T23n1443_016:0994c17": "餘義如上。非時者，有二分齊：謂從過午至明",
    "T23n1443_016:0994c18": "相未出。聚落義如上。入者，謂至村門。餘苾芻",
    "T23n1443_016:0994c19": "尼者，謂於其處既有苾芻尼而不告語。除時",
    "T23n1443_016:0994c20": "因緣者，謂有難緣，餘義如上。此中犯相其事",
    "T23n1443_016:0994c21": "云何？若苾芻尼，於非時非時想疑，得根本罪；",
    "T23n1443_016:0994c22": "於時作非時想疑，得惡作罪。餘二無犯。餘有",
    "T23n1443_016:0994c23": "昔因緣，同苾芻說。",
    "T23n1443_016:0994c24": "受食前食後請學處第六十四",
    "T23n1443_016:0994c25": "緣處同前。時此城中有一長者，大富多財受用",
    "T23n1443_016:0994c26": "豐足。時鄔陀夷因乞食至其舍，為說法要：施",
    "T23n1443_016:0994c27": "食之人獲五功德，謂長命、色、力、安樂、詞辯。長",
    "T23n1443_016:0994c28": "者聞已持食奉施，深心歡喜頂禮其足，歸依",
    "T23n1443_016:0994c29": "三寶受五學處。時鄔陀夷復於他日至長者",
    "T23n1443_016:0995a01": "家，長者白言：「我請佛僧就舍而食，仁可早來。」",
    "T23n1443_016:0995a02": "即於晨朝至長者宅，報曰：「我有緣事暫至餘",
    "T23n1443_016:0995a03": "家，我若未來不須行食。」佛將大眾詣長者家，",
    "T23n1443_016:0995a04": "時諸苾芻報長者曰：「應唱隨意。」長者報曰：「聖",
    "T23n1443_016:0995a05": "者！我為大眾設斯座褥。」佛言：「此即便是唱隨",
    "T23n1443_016:0995a06": "意訖，宜應就坐。」時鄔陀夷時欲將過方至行",
    "T23n1443_016:0995a07": "食，諸苾芻輩有噉少許、有不食者，佛為長者",
    "T23n1443_016:0995a08": "說施頌已，從座而去。鄔波難陀即於此住不",
    "T23n1443_016:0995a09": "往寺中，當時是十五日眾僧長淨不來赴集，",
    "T23n1443_016:0995a10": "復無持欲人，眾皆久坐妨廢法事，求覓不得",
    "T23n1443_016:0995a11": "令眾疲勞，廣說乃至「我觀十利，為二部弟子",
    "T23n1443_016:0995a12": "制其學處，應如是說：",
    "T23n1443_016:0995a13": "「若復苾芻尼，受食家請，食前食後行詣餘家",
    "T23n1443_016:0995a14": "者，波逸底迦。」",
    "T23n1443_016:0995a15": "如是制已，時有看病、知僧事者同前過起，佛",
    "T23n1443_016:0995a16": "聞此已，告曰：「前是創制、今復隨開，應如是說：",
    "T23n1443_016:0995a17": "「若復苾芻尼，受食家請，食前食後行詣餘",
    "T23n1443_016:0995a18": "家不囑授者，除因緣故，波逸底迦。」",
    "T23n1443_016:0995a19": "餘義如上。食家請者，謂他請喚。食前者，謂是",
    "T23n1443_016:0995a20": "午前，若出行時過二家者，便得墮罪。食後者，",
    "T23n1443_016:0995a21": "謂過午已後，若出行時過三家者，便得墮罪。",
    "T23n1443_016:0995a22": "不囑授者，謂不報人，應囑施主云：「我往某處。」",
    "T23n1443_016:0995a23": "或囑苾芻尼云：「向某處。」結罪如上。此中犯相，",
    "T23n1443_016:0995a24": "若受食家請，食前行過二家、食後行過三家，",
    "T23n1443_016:0995a25": "不囑授得墮罪。若不以此苾芻尼為先首而",
    "T23n1443_016:0995a26": "請喚者，無犯。",
    "T23n1443_016:0995a27": "入王宮學處第六十五",
    "T23n1443_016:0995a28": "緣處同前。時鄔陀夷不知機變，夜聞兵馬鈴",
    "T23n1443_016:0995a29": "鐸之響，即便驚覺作如是念：「豈非王眾有事",
    "T23n1443_016:0995b01": "他行？」即於未明作天明想，執持衣鉢入王宮",
    "T23n1443_016:0995b02": "中。勝鬘夫人聞已，迎接敬受經教，再三反覆",
    "T23n1443_016:0995b03": "猶未天明。宮人譏議：「王雖敬信，情無間然，苾",
    "T23n1443_016:0995b04": "芻不識時機中宵而至，王未藏寶及諸寶類，",
    "T23n1443_016:0995b05": "而便造次輒到宮門。」廣說乃至佛以此緣，告",
    "T23n1443_016:0995b06": "諸苾芻苾芻尼：「入王宮者有十種過失，廣說",
    "T23n1443_016:0995b07": "具如大苾芻律，乃至我觀十利，為二部弟子",
    "T23n1443_016:0995b08": "制其學處，應如是說：",
    "T23n1443_016:0995b09": "「若復苾芻尼明相未出，剎帝利灌頂王未藏",
    "T23n1443_016:0995b10": "寶及寶類，若入過宮門閫者，波逸底迦。」",
    "T23n1443_016:0995b11": "如是制已，復於異時，王請佛僧。世尊不去，令",
    "T23n1443_016:0995b12": "舍利子與眾俱行。既至王門不敢輒入，王命",
    "T23n1443_016:0995b13": "令進。舍利子作念：「世尊制戒，不許輒入宮門。",
    "T23n1443_016:0995b14": "今得王教，復不許違。佛以此緣或容開許。」即",
    "T23n1443_016:0995b15": "入宮內。還至佛所，述如上事。佛告舍利子：「善",
    "T23n1443_016:0995b16": "哉！我未開許汝已知時。汝等當知，前是創制、",
    "T23n1443_016:0995b17": "今更隨開，為諸弟子應如是說：",
    "T23n1443_016:0995b18": "「若復苾芻尼，明相未出，剎帝利灌頂王未藏",
    "T23n1443_016:0995b19": "寶及寶類，若入過宮門閫者，除餘緣故，波逸",
    "T23n1443_016:0995b20": "底迦。」",
    "T23n1443_016:0995b21": "餘義如上。明相未出者，謂天未曉，有三種相。",
    "T23n1443_016:0995b22": "王及寶等並如餘說。宮門閫者，有三種別：謂",
    "T23n1443_016:0995b23": "城門、王門、宮門。過者，謂舉足越。除餘緣故者，",
    "T23n1443_016:0995b24": "除得勝法如舍利子等。釋罪如上。此中犯相，",
    "T23n1443_016:0995b25": "若尼未曉未曉想及疑，越城門者，得惡作罪；",
    "T23n1443_016:0995b26": "曉未曉想疑，亦得惡作。王門亦爾。若越宮門",
    "T23n1443_016:0995b27": "想疑，本罪；次二惡作；後二句無犯。若王妃及",
    "T23n1443_016:0995b28": "太子大臣喚，亦無犯。",
    "T23n1443_016:0995b29": "詐言不知學處第六十六",
    "T23n1443_016:0995c01": "緣處同前。佛言：「半月半月應說波羅底木叉",
    "T23n1443_016:0995c02": "戒。」奉教而說。六眾聽戒之時，作如是語：「我今",
    "T23n1443_016:0995c03": "始知是法在戒經中說。」諸苾芻曰：「仁等比來",
    "T23n1443_016:0995c04": "豈不聞耶？」答曰：「豈可我等唯聽說此更無餘",
    "T23n1443_016:0995c05": "事？」乃至世尊訶責，「為二部弟子制其學處，應",
    "T23n1443_016:0995c06": "如是說：",
    "T23n1443_016:0995c07": "「若復苾芻尼，半月半月說戒經時，作如是語：",
    "T23n1443_016:0995c08": "『具壽！我今始知是法戒經中說。』諸苾芻尼知",
    "T23n1443_016:0995c09": "是苾芻尼若二、若三同作長淨，況復過此，應",
    "T23n1443_016:0995c10": "語彼言：『具壽！非不知故得免其罪，汝所犯罪",
    "T23n1443_016:0995c11": "應如法說悔。』當勸喻言：『具壽！此法希奇難可",
    "T23n1443_016:0995c12": "逢遇，汝說戒時，不恭敬、不住心、不殷重、不",
    "T23n1443_016:0995c13": "作意、不一想、不攝耳、不策念而聽法。』者，波",
    "T23n1443_016:0995c14": "逸底迦。」",
    "T23n1443_016:0995c15": "餘義如上。說戒經時者，謂從八他勝乃至七",
    "T23n1443_016:0995c16": "滅諍法，相次而說詮其要義。我今始知等者，",
    "T23n1443_016:0995c17": "謂六眾與餘苾芻屢同聽戒，而彼故言我不",
    "T23n1443_016:0995c18": "知者，意欲令他心生憂悔故諠惱時眾。諸苾",
    "T23n1443_016:0995c19": "芻當勸喻言等者，明不恭敬等有所虧失故。",
    "T23n1443_016:0995c20": "此中犯相者，尼見說八他勝時如是乃至二",
    "T23n1443_016:0995c21": "十一殘罪七滅諍法，作如是說者，一一說時",
    "T23n1443_016:0995c22": "皆得墮罪。若實不了知如愚癡人者，說實無",
    "T23n1443_016:0995c23": "犯。",
    "T23n1443_016:0995c24": "作針筒學處第六十七",
    "T23n1443_016:0995c25": "緣處同前。有一工人名曰達摩，善牙骨作，先",
    "T23n1443_016:0995c26": "於外道心生敬信，因來寺中而聽法要，棄彼",
    "T23n1443_016:0995c27": "偽教契想真宗，念曰：「然我家貧難修福業，宜",
    "T23n1443_016:0995c28": "可自勵役己惠人。」白諸苾芻、苾芻尼曰：「我善",
    "T23n1443_016:0995c29": "牙作及骨，若須針筒，我當施手為造。」時彼工",
    "T23n1443_016:0996a01": "入因致貧困，衣不掩形、食不充口。外道見問：",
    "T23n1443_016:0996a02": "「汝於先時家道豐贍，今依剃髮遂致貧窮。以",
    "T23n1443_016:0996a03": "此察之，孰為勝友？」廣說乃至世尊訶責，告諸",
    "T23n1443_016:0996a04": "苾芻：「我觀十利，為二部弟子制其學處，應如",
    "T23n1443_016:0996a05": "是說：",
    "T23n1443_016:0996a06": "「若復苾芻尼，用骨牙角作針筒，成者應打碎，",
    "T23n1443_016:0996a07": "波逸底迦。」",
    "T23n1443_016:0996a08": "餘義如上。其骨牙角如事可知。有二種針筒：",
    "T23n1443_016:0996a09": "一、筒，二、管。若用骨牙角作者，二皆不許。若",
    "T23n1443_016:0996a10": "自、若他並不應作。若成者即應打碎，其罪說",
    "T23n1443_016:0996a11": "悔。其所對人應問云：「爾針筒打碎未？」若不問",
    "T23n1443_016:0996a12": "者得惡作罪。問已方悔。尼應用竹[竺二+韋]為筒，或",
    "T23n1443_016:0996a13": "氈片等以安其針，時可數看勿令生垢，此皆",
    "T23n1443_016:0996a14": "無犯。",
    "T23n1443_016:0996a15": "作過量床學處第六十八",
    "T23n1443_016:0996a16": "緣處同前。時有苾芻人間遊行至逝多林",
    "T23n1443_016:0996a17": "間，日暮門閉。即於門屋下坐，短脚床洗足",
    "T23n1443_016:0996a18": "歛身入定。有蛇愛冷在床前住，見苾芻垂頭，",
    "T23n1443_016:0996a19": "遂螫其額，因即身亡生三十三天。廣說乃至",
    "T23n1443_016:0996a20": "以事白佛，佛言：「不應下小床上而為寢臥，亦",
    "T23n1443_016:0996a21": "不應床前洗足，違者得越法罪。」時六眾聞是",
    "T23n1443_016:0996a22": "制已，遂作高床，脚長七肘緣梯上下，俗旅譏",
    "T23n1443_016:0996a23": "嫌。世尊訶責告諸苾芻：「我觀十利，為二部弟",
    "T23n1443_016:0996a24": "子制其學處，應如是說：",
    "T23n1443_016:0996a25": "「若復苾芻尼，作大小床足，應高佛八指。若過",
    "T23n1443_016:0996a26": "作者應截去，波逸底迦。」",
    "T23n1443_016:0996a27": "如是制已，時鄔陀夷身形長大，坐彼床時頦",
    "T23n1443_016:0996a28": "拄著膝，佛言：「此更隨開，除入梐木，若過者",
    "T23n1443_016:0996a29": "應截去，波逸底迦。」",
    "T23n1443_016:0996b01": "餘義如上。作大小床者，謂自作使人造。此大",
    "T23n1443_016:0996b02": "床及小座時應高佛八指者，佛謂大師，此之",
    "T23n1443_016:0996b03": "八指長中人一肘。除入梐木者，除床脚入梐",
    "T23n1443_016:0996b04": "木，此非是量。若過作者，謂量若過應截去。墮",
    "T23n1443_016:0996b05": "罪應說悔。此中犯相，若為僧作、若自為作，過",
    "T23n1443_016:0996b06": "八指量者應截去。其罪說除。對說罪者，應可",
    "T23n1443_016:0996b07": "問言：「床脚截未？」若不問者得惡作罪，其罪不",
    "T23n1443_016:0996b08": "應說悔。若依量作者無犯。",
    "T23n1443_016:0996b09": "用草木綿貯床學處第六十九",
    "T23n1443_016:0996b10": "緣處同前。時鄔波難陀分得大床，以木綿貯",
    "T23n1443_016:0996b11": "安儭而臥。有年老者來，合與臥具時，便去儭",
    "T23n1443_016:0996b12": "物以散木綿，令其寢息，身衣總白。以緣白佛，",
    "T23n1443_016:0996b13": "佛言：「我觀十利，為二部弟子制其學處，應如",
    "T23n1443_016:0996b14": "是說：若復苾芻尼，以木綿等貯僧床座者，應",
    "T23n1443_016:0996b15": "撤去，波逸底迦。」",
    "T23n1443_016:0996b16": "餘義如上。言貯物者有五種：一、苫末梨，二、荻",
    "T23n1443_016:0996b17": "苫，三、頞迦，四、蒲薹，五、羊毛。若尼以五種物",
    "T23n1443_016:0996b18": "自貯、教人貯，皆得墮罪。此中犯者，苾芻尼",
    "T23n1443_016:0996b19": "若僧、私床座，以木綿等而散貯者，皆得墮罪。",
    "T23n1443_016:0996b20": "絮應撤去，罪應說悔，餘並同前。",
    "T23n1443_016:0996b21": "過量作尼師但那學處第七十",
    "T23n1443_016:0996b22": "緣處同前。如世尊說：「若受用僧伽臥具及",
    "T23n1443_016:0996b23": "餘人物乃至私物，應用儭身替。」不識其量遂",
    "T23n1443_016:0996b24": "便大作，小者棄擲或嫌長短，廣說乃至世尊",
    "T23n1443_016:0996b25": "「為二部弟子制其學處，應如是說：",
    "T23n1443_016:0996b26": "「若復苾芻尼，作尼師但那當應量作。是中量",
    "T23n1443_016:0996b27": "者，長佛二張手、廣一張手半。若過作者，波逸",
    "T23n1443_016:0996b28": "底迦。」如是制已，時吐羅尼身形長大，每至臥",
    "T23n1443_016:0996b29": "時為護臥具故，於其足邊以諸樹葉而為儭",
    "T23n1443_016:0996c01": "替，乃至佛言：「此復重開，長中更增一張手。",
    "T23n1443_016:0996c02": "若過作者應截去，波逸底迦。」",
    "T23n1443_016:0996c03": "餘義如上。尼師但那者，謂敷具也。若自作、使",
    "T23n1443_016:0996c04": "人，皆悉同犯。應量者，如文可知。若佛一張手，",
    "T23n1443_016:0996c05": "當中人三張手，總長九張手，合有四肘半。廣",
    "T23n1443_016:0996c06": "一張手半者，當中人四張手，復有六指。若",
    "T23n1443_016:0996c07": "不依此量而過作者，物應截去，罪應說悔，餘",
    "T23n1443_016:0996c08": "問答等並如上說。",
    "T23n1443_016:0996c09": "第八攝頌曰：",
    "T23n1443_016:0996c10": "　覆瘡佛衣量、　　蒜剃洗手拍、",
    "T23n1443_016:0996c11": "　自煮食水灑、　　生草棄牆外。",
    "T23n1443_016:0996c12": "作覆瘡衣學處第七十一",
    "T23n1443_016:0996c13": "緣處同前。如世尊說：「作覆瘡衣。」苾芻及尼不",
    "T23n1443_016:0996c14": "知當云何作？其量過大或時太小。乃至世尊",
    "T23n1443_016:0996c15": "「制其學處，應如是說：若復苾芻尼，作覆瘡衣",
    "T23n1443_016:0996c16": "當應量作。是中量者，長佛四張手、廣二張手。",
    "T23n1443_016:0996c17": "若過作者應截去，波逸底迦。」",
    "T23n1443_016:0996c18": "餘義如上。覆瘡衣者，謂覆身瘡疥也。其佛張",
    "T23n1443_016:0996c19": "手及有過截，并說罪等，廣如上說。",
    "T23n1443_016:0996c20": "同佛衣量作衣學處第七十二",
    "T23n1443_016:0996c21": "緣處同前。時鄔波難陀與佛等量作衣，但披",
    "T23n1443_016:0996c22": "一邊、餘聚肩上。佛以此緣告諸苾芻：「我觀十",
    "T23n1443_016:0996c23": "利，為二部弟子制其學處，應如是說：",
    "T23n1443_016:0996c24": "「若復苾芻尼，同佛衣量作衣或復過者，波逸",
    "T23n1443_016:0996c25": "底迦。是中佛衣量者，長佛十張手、廣六張手，",
    "T23n1443_016:0996c26": "此是佛衣量。」",
    "T23n1443_016:0996c27": "餘義如上。佛衣者，大師衣也。長佛十張手，當",
    "T23n1443_016:0996c28": "中人三十張手有十五肘。廣六者，當十八張",
    "T23n1443_016:0996c29": "手有九肘，或復過此皆犯墮罪。廣如上說。",
    "T23n1443_016:0997a01": "根本說一切有部苾芻尼毘奈耶卷第十六"
}