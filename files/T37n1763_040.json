{
    "T37n1763_040:0506a04": "大般涅槃經集解卷第四十",
    "T37n1763_040:0506a06": "　辨世間所不知見覺菩薩知見覺",
    "T37n1763_040:0506a07": "　廣辯菩薩修戒相　廣誡弘通法者之軌",
    "T37n1763_040:0506a08": "則廣釋六念第一辨十號釋婆伽婆等",
    "T37n1763_040:0506a09": "梵行品之第五",
    "T37n1763_040:0506a10": "迦葉菩薩言如佛世尊(至)不名世間不名非世",
    "T37n1763_040:0506a11": "間。案。僧亮曰。不名世間者。不名佛法中",
    "T37n1763_040:0506a12": "在家人也。不名非世間者。不名信根以上人",
    "T37n1763_040:0506a13": "也。",
    "T37n1763_040:0506a14": "爾時迦葉聞是事已(至)眾生聞祕藏即得不生",
    "T37n1763_040:0506a15": "滅。案。僧亮曰。說地能已。說梵行粗竟。此歎",
    "T37n1763_040:0506a16": "佛也。初偈明佛善說正道。稱為醫王。次偈釋",
    "T37n1763_040:0506a17": "醫王義。備治所治。畢竟不發也。次偈與法設",
    "T37n1763_040:0506a18": "譬。後偈說法體。智秀曰。將欲諮前義旨故。",
    "T37n1763_040:0506a19": "第五先以偈歎佛及經教。",
    "T37n1763_040:0506a20": "迦葉菩薩說是偈已(至)若非世間有何異相。",
    "T37n1763_040:0506a21": "案。僧亮曰。此下說經之能也。依經修行。速得",
    "T37n1763_040:0506a22": "出世。如聖行品末功德藏王所說也。寶亮",
    "T37n1763_040:0506a23": "曰。此下廣料簡知見覺人也。故迦葉因難。以",
    "T37n1763_040:0506a24": "啟發耳。智秀曰。此訖六念。第六段辨菩薩",
    "T37n1763_040:0506a25": "世出世異。有三意。第一約戒定慧。第二約",
    "T37n1763_040:0506a26": "法師儀軌。第三約六念法。明其同異。",
    "T37n1763_040:0506a27": "佛言善男子言菩薩者(至)亦同世間不知見",
    "T37n1763_040:0506a28": "覺。案。僧亮曰。大判菩薩有二種。有世間",
    "T37n1763_040:0506a29": "者。有出世間者。若當持戒清淨。心固不動。終",
    "T37n1763_040:0506b01": "得發定生慧。知九十六種道所計者非。知佛",
    "T37n1763_040:0506b02": "法所明理者是也。是信用修行。斷二邊盡。屬",
    "T37n1763_040:0506b03": "知見人也。問此是何處人。是信首五根以",
    "T37n1763_040:0506b04": "上。此人永與生死為隔。無復入三塗之憂。名",
    "T37n1763_040:0506b05": "作出世間菩薩也。若信心不立。持戒不淨。雖",
    "T37n1763_040:0506b06": "復見涅槃經信心受持。不識九十六種所計",
    "T37n1763_040:0506b07": "者非。佛法所明者是。此名作四念處。前人是",
    "T37n1763_040:0506b08": "世間菩薩。還結屬不知見覺人數也。此下去",
    "T37n1763_040:0506b09": "凡有三重文來料簡。初就信慧心中。成就不",
    "T37n1763_040:0506b10": "成就來。簡向所解者。即為第一重也。第二就",
    "T37n1763_040:0506b11": "弘法人中料簡。若是惡世中持清淨。不生誹",
    "T37n1763_040:0506b12": "謗。識知九十六種道所計者非。驗佛法所計",
    "T37n1763_040:0506b13": "者。此是出世間菩薩。落知見覺人位也。若當",
    "T37n1763_040:0506b14": "雖復惡世弘通此經。持戒不清淨。又生物誹",
    "T37n1763_040:0506b15": "謗。復不識知內外是非。此名世間菩薩。屬不",
    "T37n1763_040:0506b16": "知見覺人流也。第三就六念來簡。若依涅槃",
    "T37n1763_040:0506b17": "經。作六念處成就。知內外是非者。名出世間",
    "T37n1763_040:0506b18": "菩薩。是知見覺人。若使作六念不成就。由依",
    "T37n1763_040:0506b19": "昔教學。復不識知內外。是非名作世間菩薩。",
    "T37n1763_040:0506b20": "不知見覺者也。",
    "T37n1763_040:0506b21": "菩薩聞是涅槃經已(至)是名菩薩修持淨戒。",
    "T37n1763_040:0506b22": "案。僧亮曰。知有佛性。能得常果。而發心者。",
    "T37n1763_040:0506b23": "雖逕生死。不失此念。經之能也。僧宗曰。第三",
    "T37n1763_040:0506b24": "翻明道雖不無。要須戒定慧。",
    "T37n1763_040:0506b25": "戒既清淨次修禪定(至)是名菩薩修清淨定。",
    "T37n1763_040:0506b26": "案。僧亮曰。聞思慧得非修慧也。明能修二慧。",
    "T37n1763_040:0506b27": "是淨定也。",
    "T37n1763_040:0506b28": "戒定已備次修淨慧(至)所知見覺非世間也。",
    "T37n1763_040:0506b29": "案。僧亮曰。身中有我。則身大我小。我中有",
    "T37n1763_040:0506c01": "身。則身小我大。是身是我。雖小大皆是。非身",
    "T37n1763_040:0506c02": "非我。兩無也。慧能斷結。先斷於常。窂固不動",
    "T37n1763_040:0506c03": "者。諸見是犯戒之本。見盡戒不動也。",
    "T37n1763_040:0506c04": "善男子菩薩見所持戒(至)而是菩薩所知見",
    "T37n1763_040:0506c05": "覺。案。僧亮曰。上說不悔。由戒而生。未釋相",
    "T37n1763_040:0506c06": "生之義。此釋相生者也。",
    "T37n1763_040:0506c07": "迦葉復言云何菩薩(至)以淨戒故心得歡喜。",
    "T37n1763_040:0506c08": "案。僧亮曰。不因涅槃經持戒。是世間戒。則具",
    "T37n1763_040:0506c09": "四惡。不見佛性出世也。",
    "T37n1763_040:0506c10": "善男子如端正人自見面貌(至)破戒之人亦復",
    "T37n1763_040:0506c11": "如是。案。僧亮曰。面譬淨戒。鏡譬毘尼。此雖",
    "T37n1763_040:0506c12": "無鏡。餘經有也。",
    "T37n1763_040:0506c13": "善男子譬如牧牛有二女人(至)以是因緣心則",
    "T37n1763_040:0506c14": "悅樂。案。僧亮曰。上譬一生中有喜有不喜。",
    "T37n1763_040:0506c15": "此譬命終時也。牛譬經教。牧女譬行者。瓶譬",
    "T37n1763_040:0506c16": "人身。酪譬破戒。酹譬持戒。城譬涅槃經。脚",
    "T37n1763_040:0506c17": "跌譬無常。瓶破譬命終。蘇已出外。漿不足惜。",
    "T37n1763_040:0506c18": "譬持戒人身利己出。餘不足顧。喻歡喜也。蘇",
    "T37n1763_040:0506c19": "在酪中與瓶俱失。譬破戒人身利未出。與身",
    "T37n1763_040:0506c20": "俱喪。喻可愁惱也。",
    "T37n1763_040:0506c21": "迦葉復言喜之與樂(至)而是菩薩所知見覺。",
    "T37n1763_040:0506c22": "案。僧亮曰。五法佐助。重釋淨戒。所以為涅槃",
    "T37n1763_040:0506c23": "因。由得慧等佐助。離五蓋故。王五種涅槃。",
    "T37n1763_040:0506c24": "釋所以具信等五法。推功於慧。能離蓋及見",
    "T37n1763_040:0506c25": "疑。故具五根者。得五解脫也。",
    "T37n1763_040:0506c26": "善男子若我弟子受持讀誦(至)不以毀戒受持",
    "T37n1763_040:0506c27": "修集。案。僧亮曰。說五種持經。以明出世。何",
    "T37n1763_040:0506c28": "者。餘經所說。未究竟故。不備持之行惡。令",
    "T37n1763_040:0506c29": "人謗經。持經起惡。雖能自利。不能利人。非出",
    "T37n1763_040:0507a01": "世菩薩。是以佛但令出世持經。應究行之義。",
    "T37n1763_040:0507a02": "善男子若我弟子受持讀誦(至)非我弟子是魔",
    "T37n1763_040:0507a03": "眷屬。案。僧亮曰。無有實功。是名掉戲。若轉",
    "T37n1763_040:0507a04": "諸有。名輕動也。",
    "T37n1763_040:0507a05": "復次善男子若我弟子(至)非我弟子是魔眷",
    "T37n1763_040:0507a06": "屬。案。僧亮曰。悟時未至。名非時也。處不應",
    "T37n1763_040:0507a07": "聞。名非國也。不如上誡。是滅佛法。說佛法",
    "T37n1763_040:0507a08": "滅。世法熾燃。",
    "T37n1763_040:0507a09": "善男子若欲受持者(至)而是菩薩所知見覺。",
    "T37n1763_040:0507a10": "案。僧亮曰。此經所說。理無不備。說此經時。",
    "T37n1763_040:0507a11": "應具諸說。",
    "T37n1763_040:0507a12": "復次善男子云何復名(至)念僧念戒念施念",
    "T37n1763_040:0507a13": "天。案。僧亮曰。上說出家菩薩六念。則通在",
    "T37n1763_040:0507a14": "家。除生死畏。修六念人。不畏海難。貪寶重",
    "T37n1763_040:0507a15": "貨。菩薩不畏生死苦難。貪三寶功德也。畏死",
    "T37n1763_040:0507a16": "者。懼三塗。念戒施天。却死畏也。是始行所",
    "T37n1763_040:0507a17": "修。非出世功德也。若依此經修之。即出世知",
    "T37n1763_040:0507a18": "見。美經之能也。僧宗曰。第五明六念者。向明",
    "T37n1763_040:0507a19": "戒定慧。今舉境以顯慧之功也。寶亮曰。若",
    "T37n1763_040:0507a20": "作六念成。名出世間菩薩。是知見覺人。若不",
    "T37n1763_040:0507a21": "如是。不名世間知見覺人也。",
    "T37n1763_040:0507a22": "善男子云何念佛(至)說中道故名大法師。案。",
    "T37n1763_040:0507a23": "僧亮曰。此經辯十號有正有雜有略有廣。從",
    "T37n1763_040:0507a24": "如來至大法師。此初廣。後十號略也。亦可前",
    "T37n1763_040:0507a25": "正後雜也。寶亮曰。念佛中有三翻。第一總舉",
    "T37n1763_040:0507a26": "佛果一切功德。第二歷十號。第三舉成佛之因。",
    "T37n1763_040:0507a27": "佛昔修六度眾德。今得常住。萬境皆照也。下",
    "T37n1763_040:0507a28": "五念皆真應雙明。但文中可見。不假有釋也。",
    "T37n1763_040:0507a29": "云何名如來如過去諸佛(至)是故號佛為如來",
    "T37n1763_040:0507b01": "也。案。僧亮曰。如者如佛也。來者。乘因至果",
    "T37n1763_040:0507b02": "也。此果中說如來也。從六波羅蜜者。因中說",
    "T37n1763_040:0507b03": "如來也。",
    "T37n1763_040:0507b04": "云何為應世間之法(至)而供養之故名為應。",
    "T37n1763_040:0507b05": "案。僧亮曰。惡應除善應。集具二德。故應供養",
    "T37n1763_040:0507b06": "也。",
    "T37n1763_040:0507b07": "云何正遍知正者名不顛倒(至)聲聞緣覺無有",
    "T37n1763_040:0507b08": "遍知。案。僧亮曰。以知因為正。知果為遍也。",
    "T37n1763_040:0507b09": "云何明行足明者名得無量(至)以是義故名明",
    "T37n1763_040:0507b10": "行足。案。僧亮曰。空行雖非照解。而非垢闇",
    "T37n1763_040:0507b11": "也。",
    "T37n1763_040:0507b12": "云何善逝善者名高(至)成大涅槃故名善逝。",
    "T37n1763_040:0507b13": "案。僧亮曰。涅槃之性。實非有者。生住滅是有",
    "T37n1763_040:0507b14": "為相。涅槃無此。故非有也。",
    "T37n1763_040:0507b15": "云何世間解世間者(至)見世間故故名世間",
    "T37n1763_040:0507b16": "解。案。僧亮曰。因世間言說為有者。非有說",
    "T37n1763_040:0507b17": "有。以明非有。",
    "T37n1763_040:0507b18": "云何無上士上士者(至)是故號佛為無上士。",
    "T37n1763_040:0507b19": "案。僧亮曰。有惡未盡。智與心諍。智勝心故為",
    "T37n1763_040:0507b20": "上也。語可壞者。有諍則可壞。",
    "T37n1763_040:0507b21": "云何調御丈夫自既丈夫(至)是故號佛調御丈",
    "T37n1763_040:0507b22": "夫。案。僧亮曰。應以男形成佛。名丈夫也。釋",
    "T37n1763_040:0507b23": "上句。具足法者。釋下句也。後調御丈夫。凡四",
    "T37n1763_040:0507b24": "種應深說深。應淺說淺。明善調也。",
    "T37n1763_040:0507b25": "云何天人師師有二種(至)是故號佛為天人",
    "T37n1763_040:0507b26": "師。案。僧亮曰。師有二種者。釋上無上師也。",
    "T37n1763_040:0507b27": "亦次解人天二義。明能受道也。",
    "T37n1763_040:0507b28": "云何為佛佛者名覺(至)常得不離見佛世尊。",
    "T37n1763_040:0507b29": "案。僧亮曰。一周明十號也。",
    "T37n1763_040:0507c01": "善男子何故名為如來(至)八十種好金剛之",
    "T37n1763_040:0507c02": "身。案。僧亮曰。重舉果稱。以說因者。欲令欣",
    "T37n1763_040:0507c03": "果。而行因也。再說因者。前略後廣也。",
    "T37n1763_040:0507c04": "又復菩薩於昔無量(至)是名菩薩摩訶薩念",
    "T37n1763_040:0507c05": "佛。案。僧亮曰。生住是有為。自在是無為。修",
    "T37n1763_040:0507c06": "五十心。成此果心也。",
    "T37n1763_040:0507c07": "大般涅槃經集解卷第四十"
}