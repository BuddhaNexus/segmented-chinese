{
    "X09n0240_050:0043a01": "大方廣佛華嚴經綱要卷第五十",
    "X09n0240_050:0043a02": "于闐國三藏沙門實叉難陀　譯經",
    "X09n0240_050:0043a03": "清涼山大華嚴寺沙門澄觀　疏義",
    "X09n0240_050:0043a04": "明匡山法雲寺憨山沙門德清提挈",
    "X09n0240_050:0043a05": "如來出現品第三十七之一",
    "X09n0240_050:0043a06": "初來意者。前品明稱果之因。此品辨如因之果。體",
    "X09n0240_050:0043a07": "雖平等。不壞二相。先因後果。義次第故。亦為答前",
    "X09n0240_050:0043a08": "不思議品出現念故。答第二會所行問故。二釋名",
    "X09n0240_050:0043a09": "者。如來是有法之人。即三身十身之通稱。出現是",
    "X09n0240_050:0043a10": "依人之法。果用化用之別。總明如來。雖見上文。對",
    "X09n0240_050:0043a11": "出現故。重辨十身皆有出現。且寄三身以明。然來",
    "X09n0240_050:0043a12": "即出現。為分人法曉喻分明。故重辨之。若依法身。",
    "X09n0240_050:0043a13": "如來者即諸法如義。如理常現。名為出現。故文云",
    "X09n0240_050:0043a14": "普現一切而無所現。又云體性平等不增減等。若",
    "X09n0240_050:0043a15": "依報身。乘如實道來成正覺。故曰如來。本性功德",
    "X09n0240_050:0043a16": "一時頓顯。名為出現。故文云如來成正覺時於一",
    "X09n0240_050:0043a17": "切義無所疑惑。普見一切眾生成正等覺。若依化",
    "X09n0240_050:0043a18": "身。則乘薩婆若乘。來化眾生。故曰如來。則應機大",
    "X09n0240_050:0043a19": "用一時出現。文云以本願力現佛身。令見如來大",
    "X09n0240_050:0043a20": "神變。又云隨其所能隨其勢力。於菩提樹下以種",
    "X09n0240_050:0043a21": "種身成等正覺。今以新佛舊成曾無二體。新成舊",
    "X09n0240_050:0043a22": "佛。法報似分。無不應時故即真而應。應隨性起故",
    "X09n0240_050:0043a23": "即應而真。三佛圓融。十身無礙。故辨應現。即顯真",
    "X09n0240_050:0043a24": "成。是以晉名性起。性字雖是義加。未爽通理。以應",
    "X09n0240_050:0043b01": "雖從緣不違性故。無不從此法界流故。以淨奪染。",
    "X09n0240_050:0043b02": "性即起故。若離於緣。性叵說故。下加性起菩薩。表",
    "X09n0240_050:0043b03": "所說故。妄雖即性。不順性故。今以起義多含。直云",
    "X09n0240_050:0043b04": "出現。從性從因從真從感。皆出現故。若唯辨應身",
    "X09n0240_050:0043b05": "出現。非唯失前二義。亦未足顯深。何能融前差別",
    "X09n0240_050:0043b06": "之果。若以來為現義。則如來即出現。持業釋也。若",
    "X09n0240_050:0043b07": "分人法三。皆如來之出現故。第三宗趣。平等出現",
    "X09n0240_050:0043b08": "為宗。融差別果為趣。",
    "X09n0240_050:0043b09": "爾時世尊從眉間白毫相中放大光明名如來出現。",
    "X09n0240_050:0043b10": "無量百千億那由他阿僧祇光明以為眷屬。其光普",
    "X09n0240_050:0043b11": "照十方盡虗空法界一切世界右遶十帀。顯現如來",
    "X09n0240_050:0043b12": "無量自在。覺悟無數諸菩薩眾。震動一切十方世界。",
    "X09n0240_050:0043b13": "除滅一切諸惡道苦。暎蔽一切諸魔宮殿。顯示一切",
    "X09n0240_050:0043b14": "諸佛如來坐菩提座成等正覺。及以一切道場眾會。",
    "X09n0240_050:0043b15": "作是事已。而來右遶菩薩眾會。",
    "X09n0240_050:0043b16": "第四正釋文。通品大文分七。一加分。二本分。三請",
    "X09n0240_050:0043b17": "分。四說分。五顯名受持分。六表瑞證成分。七偈頌",
    "X09n0240_050:0043b18": "總攝分。今初有二。先毫光加請主。後口光加說主。",
    "X09n0240_050:0043b19": "前中三。初光。次加。後益。光中有十。分三。初光出處。",
    "X09n0240_050:0043b20": "眉間者表證通。離有無二邊故。表無住道。離真應",
    "X09n0240_050:0043b21": "二邊故。白毫者表所出現。性無垢故。能詮出現諸",
    "X09n0240_050:0043b22": "教本故。二放大下辨光名體。如所說故。三無量下",
    "X09n0240_050:0043b23": "八段。皆是光業。初眷屬光。即是因業。總攝諸法。皆",
    "X09n0240_050:0043b24": "此生故。四其光下舒業。五顯現下敬業。六覺悟下",
    "X09n0240_050:0043c01": "覺樂。七除滅下正業。八暎蔽下障伏業。九顯示下",
    "X09n0240_050:0043c02": "示現業。十作是下卷業。",
    "X09n0240_050:0043c03": "入如來性起妙德菩薩頂。",
    "X09n0240_050:0043c04": "二正明加相。所以加此菩薩者。如名所顯故。性有",
    "X09n0240_050:0043c05": "二義。一種性義。因所起故。二法性義。若真若應皆",
    "X09n0240_050:0043c06": "此生故。亦有釋云。此之妙德即是文殊。說此法門。",
    "X09n0240_050:0043c07": "加性起稱。此釋無違大理。以文殊大智為能顯。普",
    "X09n0240_050:0043c08": "賢法界為所顯。共成毗盧遮那之出現故。亦是解",
    "X09n0240_050:0043c09": "行滿故。佛出現也。從頂入者是加持相。妙智之極",
    "X09n0240_050:0043c10": "方能顯故。",
    "X09n0240_050:0043c11": "時此道場一切大眾身心踊躍生大歡喜。作如是念",
    "X09n0240_050:0043c12": "甚奇希有。今者如來放大光明必當演說甚深大法。",
    "X09n0240_050:0043c13": "三加益中二。先大眾同欣。知法將被故。",
    "X09n0240_050:0043c14": "爾時如來性起妙德菩薩。於蓮華座上。偏袒右肩右",
    "X09n0240_050:0043c15": "跽合掌一心向佛而說頌言。",
    "X09n0240_050:0043c16": "一爾時下妙德領旨。知令法主故。於中二。先長行。",
    "X09n0240_050:0043c17": "身心致敬。跽者跪也。",
    "X09n0240_050:0043c18": "　正覺功德大智出　　普達境界到彼岸",
    "X09n0240_050:0043c19": "　等於三世諸如來　　是故我今恭敬禮",
    "X09n0240_050:0043c20": "　已升無相境界岸　　而現妙相莊嚴身",
    "X09n0240_050:0043c21": "　放於離垢千光明　　破魔軍眾咸令盡",
    "X09n0240_050:0043c22": "　十方所有諸世界　　悉能震動無有餘",
    "X09n0240_050:0043c23": "　未曾恐怖一眾生　　善逝威神力如是",
    "X09n0240_050:0043c24": "　虗空法界性平等　　已能如是而安住",
    "X09n0240_050:0044a01": "　一切含生無數量　　咸令滅惡除眾垢",
    "X09n0240_050:0044a02": "　苦行勤勞無數劫　　成就最上菩提道",
    "X09n0240_050:0044a03": "　於諸境界智無礙　　與一切佛同其性",
    "X09n0240_050:0044a04": "後偈頌讚請。十偈分二。前五讚。後五請。前中初一",
    "X09n0240_050:0044a05": "總讚申敬。餘四別讚放光。中有讚因讚果讚用等。",
    "X09n0240_050:0044a06": "　導師放此大光明　　震動十方諸世界",
    "X09n0240_050:0044a07": "　已現無量神通力　　而復還來入我身",
    "X09n0240_050:0044a08": "　決定法中能善學　　無量菩薩皆來集",
    "X09n0240_050:0044a09": "　令我發起問法心　　是故我今請法主",
    "X09n0240_050:0044a10": "　今此眾會皆清淨　　善能度脫諸世間",
    "X09n0240_050:0044a11": "　智慧無邊無染著　　如是賢勝咸來集",
    "X09n0240_050:0044a12": "　利益世間尊導師　　智慧精進皆無量",
    "X09n0240_050:0044a13": "　今以光明照大眾　　令我問於無上法",
    "X09n0240_050:0044a14": "　誰於大僊深境界　　而能真實具開演",
    "X09n0240_050:0044a15": "　誰是如來法長子　　世間尊導願顯示",
    "X09n0240_050:0044a16": "後五中。初一自敘得益。即是領旨。次偈領眾意請。",
    "X09n0240_050:0044a17": "次偈歎眾堪聞。次偈敘佛令請。後偈正說主。已領",
    "X09n0240_050:0044a18": "佛意。故不請佛。",
    "X09n0240_050:0044a19": "爾時如來。即於口中放大光明名無礙無畏。百千億",
    "X09n0240_050:0044a20": "阿僧祇光明以為眷屬。普照十方盡虗空等法界一",
    "X09n0240_050:0044a21": "切世界右繞十帀。顯現如來種種自在。開悟無量諸",
    "X09n0240_050:0044a22": "菩薩眾。震動一切十方世界。除滅一切諸惡道苦。暎",
    "X09n0240_050:0044a23": "蔽一切諸魔宮殿。顯示一切諸佛如來坐菩提座成",
    "X09n0240_050:0044a24": "等正覺。及以一切道場眾會。作是事已。而來右遶菩",
    "X09n0240_050:0044b01": "薩眾會。入普賢菩薩摩訶薩口其光入已。普賢菩薩",
    "X09n0240_050:0044b02": "身及師子座。過於本時及諸菩薩身座百倍。唯除如",
    "X09n0240_050:0044b03": "來師子之座。",
    "X09n0240_050:0044b04": "第二口光加說主者。示所請故。文中三。初光次加",
    "X09n0240_050:0044b05": "後益。今初亦十。一出處。口放者表教導傳通故。二",
    "X09n0240_050:0044b06": "光名令得無礙辯。不畏大眾及深理故。餘如前辯。",
    "X09n0240_050:0044b07": "二入普下加中入口者。教以口傳故。如佛說故。加",
    "X09n0240_050:0044b08": "普賢者。是普賢行之果故。所證法界由理顯故。三",
    "X09n0240_050:0044b09": "其光入下明益中。唯除如來揀師資故。",
    "X09n0240_050:0044b10": "爾時如來性起妙德菩薩。問普賢菩薩摩訶薩言。佛",
    "X09n0240_050:0044b11": "子。佛所示顯廣大神變。令諸菩薩皆生歡喜。不可思",
    "X09n0240_050:0044b12": "議。世莫能知。是何瑞相。普賢菩薩摩訶薩言。佛子。我",
    "X09n0240_050:0044b13": "於往昔見諸如來應正等覺。示現如是廣大神變。即",
    "X09n0240_050:0044b14": "說如來出現法門。如我惟忖。今現此相當說其法。說",
    "X09n0240_050:0044b15": "是語時一切大地悉皆震動。出生無量問法光明。",
    "X09n0240_050:0044b16": "第二爾時下本分中三。初徵事而問。次引例以答。",
    "X09n0240_050:0044b17": "答前是本。後說是語已下表瑞證成。顯說希奇。纔",
    "X09n0240_050:0044b18": "問其名已有徵故。大地動者。大法將顯。大惑將傾",
    "X09n0240_050:0044b19": "故。出聞光者。宜加智慧。助發請故。",
    "X09n0240_050:0044b20": "時性起妙德菩薩。問普賢菩薩言。佛子。菩薩摩訶薩",
    "X09n0240_050:0044b21": "應云何知諸佛如來應正等覺出現之法。願為我說。",
    "X09n0240_050:0044b22": "佛子。此諸無量百千億那由他菩薩眾會。皆久修淨",
    "X09n0240_050:0044b23": "業念慧成就。到於究竟大莊嚴岸。具一切佛威儀之",
    "X09n0240_050:0044b24": "行。正念諸佛未曾忘失。大悲觀察一切眾生。決定了",
    "X09n0240_050:0044c01": "知諸大菩薩神通境界。已得諸佛神力所加。能受一",
    "X09n0240_050:0044c02": "切如來妙法。具如是等無量功德。皆已來集。佛子。汝",
    "X09n0240_050:0044c03": "已曾於無量百千億那由他佛所承事供養。成就菩",
    "X09n0240_050:0044c04": "薩最上妙行。於三昧門皆得自在。入一切佛祕密之",
    "X09n0240_050:0044c05": "處。知諸佛法斷眾疑惑。為諸如來神力所加。知眾生",
    "X09n0240_050:0044c06": "根隨其所樂。為說真實解脫之法。隨順佛智演說佛",
    "X09n0240_050:0044c07": "法到於彼岸。有如是等無量功德。善哉佛子。願說如",
    "X09n0240_050:0044c08": "來應正等覺出現之法。身相言音。心意境界。所行之",
    "X09n0240_050:0044c09": "行。成道轉法輪。乃至示現入般涅槃。見聞親近所生",
    "X09n0240_050:0044c10": "善根。如是等事願皆為說。",
    "X09n0240_050:0044c11": "第三請分中有長行與偈。前中四。一總舉法請。二",
    "X09n0240_050:0044c12": "佛子此諸下歎眾生堪聞。二佛子汝已下歎說主",
    "X09n0240_050:0044c13": "具德。四善哉下標章別請。前二可知。三中別歎十",
    "X09n0240_050:0044c14": "事。一供多佛。必曾聞故。二成妙行。曾已修故。三定",
    "X09n0240_050:0044c15": "自在。有所依故。四親證入故。五知教道故。六除他",
    "X09n0240_050:0044c16": "疑故。七上力加故。八審根器故。九能隨說故。十順",
    "X09n0240_050:0044c17": "智到彼岸。得意深故。有如是下總結。既有說德。堪",
    "X09n0240_050:0044c18": "宜說故。第四標章別請中初句讚善。躡前三段。後",
    "X09n0240_050:0044c19": "列十事以顯無盡。一如來出現之法。此是總相總",
    "X09n0240_050:0044c20": "集多緣成出現法。法含軌持。餘九是別。初三即三",
    "X09n0240_050:0044c21": "業祕密。四境即智之所緣。亦分齊境。五依境修行。",
    "X09n0240_050:0044c22": "通因通果。六成菩提道。七成轉法輪。八應必是涅",
    "X09n0240_050:0044c23": "槃。九若存若亡。見聞皆益。備斯九事。一化始終。如",
    "X09n0240_050:0044c24": "是下結。",
    "X09n0240_050:0045a01": "時如來性起妙德菩薩。欲重明此義。向普賢菩薩而",
    "X09n0240_050:0045a02": "說頌言。",
    "X09n0240_050:0045a03": "　善哉無礙大智慧　　善覺無邊平等境",
    "X09n0240_050:0045a04": "　願說無量佛所行　　佛子聞已皆欣慶",
    "X09n0240_050:0045a05": "　菩薩云何隨順入　　諸佛如來出興世",
    "X09n0240_050:0045a06": "　云何身語心境界　　及所行處願皆說",
    "X09n0240_050:0045a07": "　云何諸佛成正覺　　云何如來轉法輪",
    "X09n0240_050:0045a08": "　云何善逝般涅槃　　大眾聞已心歡喜",
    "X09n0240_050:0045a09": "　若有見佛大法王　　親近增長諸善根",
    "X09n0240_050:0045a10": "　願說彼諸功德藏　　眾生見已何所獲",
    "X09n0240_050:0045a11": "　若有得聞如來名　　若現在世若涅槃",
    "X09n0240_050:0045a12": "　於彼福藏生深信　　有何等利願宣說",
    "X09n0240_050:0045a13": "　此諸菩薩皆合掌　　瞻仰如來仁及我",
    "X09n0240_050:0045a14": "　大功德海之境界　　淨眾生者願為說",
    "X09n0240_050:0045a15": "　願以因緣及譬喻　　演說妙法相應義",
    "X09n0240_050:0045a16": "　眾生聞已發大心　　疑盡智淨如虗空",
    "X09n0240_050:0045a17": "　如徧一切國土中　　諸佛所現莊嚴身",
    "X09n0240_050:0045a18": "　願以妙音及因喻　　示佛菩提亦如彼",
    "X09n0240_050:0045a19": "　十方千萬諸佛土　　億那由他無量劫",
    "X09n0240_050:0045a20": "　如今所集菩薩眾　　於彼一切悉難見",
    "X09n0240_050:0045a21": "　此諸菩薩咸恭敬　　於微妙義生渴仰",
    "X09n0240_050:0045a22": "　願以淨心具開演　　如來出現廣大法",
    "X09n0240_050:0045a23": "三有五偈。歎德勸請。通頌後三段。於中初偈總讚",
    "X09n0240_050:0045a24": "請。次二偈勸說之方。以法深難領。故請因喻。次一",
    "X09n0240_050:0045b01": "偈半歎眾堪聞。末後半偈結請所說。淨心。無所說",
    "X09n0240_050:0045b02": "過。具演文義周圓。",
    "X09n0240_050:0045b03": "爾時普賢菩薩摩訶薩。告如來性起妙德等諸菩薩",
    "X09n0240_050:0045b04": "大眾言。佛子。此處不可思議。",
    "X09n0240_050:0045b05": "第四說分。大分為二。初別答十問。後佛子如來以",
    "X09n0240_050:0045b06": "一切譬下總以結酬。今初十段答前十問。各有長",
    "X09n0240_050:0045b07": "行偈頌。一一具十。今初答出現之法。長行中二。初",
    "X09n0240_050:0045b08": "標告歎深。",
    "X09n0240_050:0045b09": "所謂如來應正等覺以無量法而得出現。",
    "X09n0240_050:0045b10": "二所謂下隨義別顯。於中三。初法說深廣。酬前因",
    "X09n0240_050:0045b11": "緣。二佛子譬如下喻明深廣。雙酬因喻。三佛子至",
    "X09n0240_050:0045b12": "知如來出現下總結成益。結上十喻。初中分三。謂",
    "X09n0240_050:0045b13": "標釋結。今總多因成出現果。",
    "X09n0240_050:0045b14": "何以故。非以一緣非以一事如來出現而得成就。以",
    "X09n0240_050:0045b15": "十無量百千阿僧祇事而得成就。",
    "X09n0240_050:0045b16": "二何以下釋。於中二。先徵以總釋。後何等為下徵",
    "X09n0240_050:0045b17": "數別明。今初。先返釋緣。約能成之緣事。即所成因",
    "X09n0240_050:0045b18": "體。後以十下順釋。向言無量。乃是總相。今明有十",
    "X09n0240_050:0045b19": "個無量。以顯無盡。理實則有百千阿僧祇數無量。",
    "X09n0240_050:0045b20": "此十無量皆遍十喻。言百千者。古人云以十無量",
    "X09n0240_050:0045b21": "入中十喻成百。以後結中十句一一結前百門為",
    "X09n0240_050:0045b22": "千。其中更有別義。方成無量。今以下。列十中門門",
    "X09n0240_050:0045b23": "皆云無量。則不相入。是知百千之言。但是數之總",
    "X09n0240_050:0045b24": "稱。",
    "X09n0240_050:0045c01": "何等為十。所謂過去無量攝受一切眾生菩提心所",
    "X09n0240_050:0045c02": "成故。過去無量清淨殊勝志樂所成故。過去無量救",
    "X09n0240_050:0045c03": "護一切眾生大慈大悲所成故。過去無量相續行願",
    "X09n0240_050:0045c04": "所成故。過去無量修諸福智心無厭足所成故。過去",
    "X09n0240_050:0045c05": "無量供養諸佛教化眾生所成故。過去無量智慧方",
    "X09n0240_050:0045c06": "便清淨道所成故。過去無量清淨功德藏所成故。過",
    "X09n0240_050:0045c07": "去無量莊嚴道智所成故。過去無量通達法義所成",
    "X09n0240_050:0045c08": "故。",
    "X09n0240_050:0045c09": "二徵數別明中一始發大心。誓期出現故。此心何",
    "X09n0240_050:0045c10": "相。二明上求勝志。三明下化慈悲。四行以續願。此",
    "X09n0240_050:0045c11": "行謂何。五明不出福智。六別顯福嚴。七別明智嚴。",
    "X09n0240_050:0045c12": "八淨前功德。九嚴前智慧。所謂方便道。教道。證道。",
    "X09n0240_050:0045c13": "無住道。正道。助道。一道。二道等。皆莊嚴故。十窮究",
    "X09n0240_050:0045c14": "法源。真實智故。",
    "X09n0240_050:0045c15": "佛子。如來無量阿僧祇法門圓滿成於如來。",
    "X09n0240_050:0045c16": "三結中。既皆昔因多法圓滿。令二利果一時出現。",
    "X09n0240_050:0045c17": "故出現言通真通應。",
    "X09n0240_050:0045c18": "佛子。譬如三千大千世界。非以一緣非以一事而得",
    "X09n0240_050:0045c19": "成就。以無量緣無量事方乃得成。",
    "X09n0240_050:0045c20": "第二喻明深廣中十喻。各三。謂喻合結。喻酬譬喻。",
    "X09n0240_050:0045c21": "合酬因緣。故文云。非以一緣一事而得出現。又前",
    "X09n0240_050:0045c22": "法說多約法因。此中合文多約現緣。十中一大興",
    "X09n0240_050:0045c23": "造喻。此喻為總。總喻眾緣以成出現。故云以無量",
    "X09n0240_050:0045c24": "緣等。下說雲雨皆此所霔。初喻中四。一總辨多總。",
    "X09n0240_050:0046a01": "二別顯緣相。三顯彼因起。四性相結成。今初。先返",
    "X09n0240_050:0046a02": "後順。緣即因緣。如眾生業及風雨等。事即事相。謂",
    "X09n0240_050:0046a03": "如所持水及宮殿等。",
    "X09n0240_050:0046a04": "所謂興布大雲。降霔大雨。四種風輪相續為依。其四",
    "X09n0240_050:0046a05": "者何。一名能持。能持大水故。二名能消。能消大水故。",
    "X09n0240_050:0046a06": "三名建立。建立一切諸處所故。四名莊嚴。莊嚴分布",
    "X09n0240_050:0046a07": "咸善巧故。",
    "X09n0240_050:0046a08": "二別顯中。先雲雨上霔。後風輪下持。一能持者。若",
    "X09n0240_050:0046a09": "無此輪而無停處。二水若不減礙起天宮。三水雖",
    "X09n0240_050:0046a10": "已減假此成立。謂減一節水起一重天。如嚴冬急",
    "X09n0240_050:0046a11": "流重重氷結。四雖起總處。無別莊嚴。故須第四。",
    "X09n0240_050:0046a12": "如是皆由眾生共業及諸菩薩善根所起。令於其中",
    "X09n0240_050:0046a13": "一切眾生各隨所宜而得受用。",
    "X09n0240_050:0046a14": "三顯彼因起。謂上雲等略由二因。一眾生外增上",
    "X09n0240_050:0046a15": "業。言共業者。謂多有情應生此界。共業同變。於中",
    "X09n0240_050:0046a16": "有四句。謂共中共等。二菩薩善根。此有二意。一約",
    "X09n0240_050:0046a17": "同居。謂地前菩薩。二約能化。謂隨諸眾生。應以何",
    "X09n0240_050:0046a18": "國起菩薩根等。便修彼因以助彼國。故有眾生類",
    "X09n0240_050:0046a19": "即菩薩佛國。令於其中下顯受用果。謂先成器界。",
    "X09n0240_050:0046a20": "後成眾生。依之而住。各隨所宜者。謂水族眾生得",
    "X09n0240_050:0046a21": "水受用等。又人羅剎宮殿無礙。菩薩眾生淨穢同",
    "X09n0240_050:0046a22": "居。",
    "X09n0240_050:0046a23": "佛子。如是等無量因緣。乃成三千大千世界。法性如",
    "X09n0240_050:0046a24": "是。無有生者。無有作者。無有知者。無有成者。然彼世",
    "X09n0240_050:0046b01": "界而得成就。",
    "X09n0240_050:0046b02": "第四性相結成。中先結前生後。後法性如是下正",
    "X09n0240_050:0046b03": "結。此句為總。此法性言通於性相。無有生下別顯",
    "X09n0240_050:0046b04": "性定。亦遮妄計。謂非冥性微塵等生。非自在梵王",
    "X09n0240_050:0046b05": "等作。無神我能知。上三顯能作。空無有成者顯所",
    "X09n0240_050:0046b06": "作。空雖能所俱空。不礙相有。故云而得成就。如是",
    "X09n0240_050:0046b07": "無礙。為法性如是。",
    "X09n0240_050:0046b08": "如來出現亦復如是。非以一緣非以一事而得成就。",
    "X09n0240_050:0046b09": "以無量因緣無量事相。乃得成就。所謂曾於過去佛",
    "X09n0240_050:0046b10": "所聽聞受持大法雲雨。因此能起如來四種大智風",
    "X09n0240_050:0046b11": "輪。何等為四。一者念持不忘陀羅尼大智風輪。能持",
    "X09n0240_050:0046b12": "一切如來大法雲雨故。二者出生止觀大智風輪。能",
    "X09n0240_050:0046b13": "消竭一切煩惱故。三者善巧迴向大智風輪。能成就",
    "X09n0240_050:0046b14": "一切善根故。四者出生離垢差別莊嚴大智風輪。令",
    "X09n0240_050:0046b15": "過去所化一切眾生善根清淨。成就如來無漏善根",
    "X09n0240_050:0046b16": "力故。如來如是成等正覺。法性如是。無生無作。而得",
    "X09n0240_050:0046b17": "成就。佛子。是為如來應正等覺出現第一相。菩薩摩",
    "X09n0240_050:0046b18": "訶薩應如是知。",
    "X09n0240_050:0046b19": "次合中。略不合第三顯彼所因。以次下二喻各別",
    "X09n0240_050:0046b20": "合故。合四輪中前三是因。後一二利果滿。因圓果",
    "X09n0240_050:0046b21": "滿。佛出現故。一品之內。多以依喻正者。非唯義類",
    "X09n0240_050:0046b22": "相似。實則外由內變。故令外器全似於內。是以上",
    "X09n0240_050:0046b23": "云菩薩善根所起。眾生共業所生等。",
    "X09n0240_050:0046b24": "復次佛子。譬如三千大千世界將欲成時。大雲降雨",
    "X09n0240_050:0046c01": "名曰洪霔。一切方處所不能受。所不能持。唯除大千",
    "X09n0240_050:0046c02": "界將欲成時。佛子。如來應正等覺亦復如是。興大法",
    "X09n0240_050:0046c03": "雲。雨大法雨。名成就如來出現。一切二乘心志狹劣",
    "X09n0240_050:0046c04": "所不能受。所不能持。唯除諸大菩薩心相續力。佛子。",
    "X09n0240_050:0046c05": "是為如來應正等覺出現第二相。菩薩摩訶薩應如",
    "X09n0240_050:0046c06": "是知。",
    "X09n0240_050:0046c07": "第二洪霔大千喻。此之雲雨。即前喻中興雲降雨。",
    "X09n0240_050:0046c08": "正喻法門廣大難知。周十方故。言心相續力者。若",
    "X09n0240_050:0046c09": "約信受。但是圓機。堅種相續。能受深旨。若約具受。",
    "X09n0240_050:0046c10": "則八地已上得無盡陀羅尼。方能受持。乃至十地",
    "X09n0240_050:0046c11": "方受如來雲雨說法。是以文言除大菩薩。由初義",
    "X09n0240_050:0046c12": "故但揀二乘。",
    "X09n0240_050:0046c13": "復次佛子。譬如眾生以業力故。大雲降雨。來無所從。",
    "X09n0240_050:0046c14": "去無所至。如來應正等覺亦復如是。以諸菩薩善根",
    "X09n0240_050:0046c15": "力故。興大法雲。雨大法雨。亦無所從來。無所至去。佛",
    "X09n0240_050:0046c16": "子。是為如來應正等覺出現第三相。菩薩摩訶薩應",
    "X09n0240_050:0046c17": "如是知。",
    "X09n0240_050:0046c18": "第三雲雨無從喻。菩薩善根如生共業感彼出現。",
    "X09n0240_050:0046c19": "法雲法雨機感而現。非先有一方所從彼而來。機",
    "X09n0240_050:0046c20": "謝而去。亦非歸至舊所。故體無生滅。",
    "X09n0240_050:0046c21": "復次佛子。譬如大雲降霔大雨。大千世界一切眾生",
    "X09n0240_050:0046c22": "無能知數。若欲算計徒令發狂。唯大千世界主摩醯",
    "X09n0240_050:0046c23": "首羅。以過去所修善根力故。乃至一滴無不明了。佛",
    "X09n0240_050:0046c24": "子。如來應正等覺亦復如是。興大法雲雨。大法雨。一",
    "X09n0240_050:0047a01": "切眾生聲聞獨覺所不能知。若欲思量心必狂亂。唯",
    "X09n0240_050:0047a02": "除一切世間主菩薩摩訶薩。以過去所修覺慧力故。",
    "X09n0240_050:0047a03": "乃至一文一句入眾生心無不明了。佛子。是為如來",
    "X09n0240_050:0047a04": "應正等覺出現第四相。菩薩摩訶薩應如是知。",
    "X09n0240_050:0047a05": "第四大雨難知喻。喻深非心境。但是大機即世間",
    "X09n0240_050:0047a06": "主。無能所行即能知之。",
    "X09n0240_050:0047a07": "復次佛子。譬如大雲降雨之時。有大雲雨名為能滅。",
    "X09n0240_050:0047a08": "能滅火災。有大雲雨名為能起。能起大水。有大雲雨",
    "X09n0240_050:0047a09": "名為能止。能止大水。有大雲雨名為能成。能成一切",
    "X09n0240_050:0047a10": "摩尼諸寶。有大雲雨名為分別。分別三千大千世界。",
    "X09n0240_050:0047a11": "佛子。如來出現亦復如是。興大法雲。雨大法雨。有大",
    "X09n0240_050:0047a12": "法雨名為能滅。能滅一切眾生煩惱。有大法雨名為",
    "X09n0240_050:0047a13": "能起。能起一切眾生善根。有大法雨名為能止。能止",
    "X09n0240_050:0047a14": "一切眾生見惑。有大法雨名為能成。能成一切智慧",
    "X09n0240_050:0047a15": "法寶。有大法雨名為分別。分別一切眾生心樂。佛子。",
    "X09n0240_050:0047a16": "是為如來應正等覺出現第五相。菩薩摩訶薩應如",
    "X09n0240_050:0047a17": "是知。",
    "X09n0240_050:0047a18": "第五大雨成敗喻。況佛滅惑成德。喻中初一即壞",
    "X09n0240_050:0047a19": "界之時。二即以水止水。合中初二滅惑成福。次二",
    "X09n0240_050:0047a20": "滅障成智。即止觀雙運。後一權智照機。又無二同",
    "X09n0240_050:0047a21": "二乘。無三同外道。無四增無明。無五非種智。此即",
    "X09n0240_050:0047a22": "分上總中法雨令差。",
    "X09n0240_050:0047a23": "復次佛子。譬如大雲雨一味水。隨其所雨無量差別。",
    "X09n0240_050:0047a24": "如來出現亦復如是。雨於大悲一味法水。隨宜說法",
    "X09n0240_050:0047b01": "無量差別。佛子。是為如來應正等覺出現第六相。菩",
    "X09n0240_050:0047b02": "薩摩訶薩應如是知。",
    "X09n0240_050:0047b03": "第六一雨隨別喻。喻佛一味隨器。隨器即合差別。",
    "X09n0240_050:0047b04": "復次佛子。譬如三千大千世界初始成時。先成色界",
    "X09n0240_050:0047b05": "諸天宮殿。次成欲界諸天宮殿。次成於人及餘眾生",
    "X09n0240_050:0047b06": "諸所住處。佛子。如來出現亦復如是。先起菩薩諸行",
    "X09n0240_050:0047b07": "智慧。次起緣覺諸行智慧。次起聲聞善根諸行智慧。",
    "X09n0240_050:0047b08": "次起其餘眾生有為善根諸行智慧。佛子。譬如大雲",
    "X09n0240_050:0047b09": "雨一味水。隨諸眾生善根異故。所起宮殿種種不同。",
    "X09n0240_050:0047b10": "如來大悲一味法雨隨眾生器而有差別。佛子。是為",
    "X09n0240_050:0047b11": "如來應正等覺出現第七相。菩薩摩訶薩應如是知。",
    "X09n0240_050:0047b12": "第七勝處先成喻。喻佛勝緣先濟德。文中先正明。",
    "X09n0240_050:0047b13": "後佛子譬如下牒以釋疑。先成由業成。法異由機",
    "X09n0240_050:0047b14": "殊。不乖一味。",
    "X09n0240_050:0047b15": "復次佛子。譬如世界初欲成時。有大水生。徧滿三千",
    "X09n0240_050:0047b16": "大千世界。生大蓮華名如來出現功德寶莊嚴。復覆",
    "X09n0240_050:0047b17": "水上。光照十方一切世界。時摩醯首羅淨居天等見",
    "X09n0240_050:0047b18": "是華已。即決定知於此劫中有爾所佛出興於世。佛",
    "X09n0240_050:0047b19": "子。爾時其中有風輪起名善淨光明。能成色界諸天",
    "X09n0240_050:0047b20": "宮殿。有風輪起名淨光莊嚴。能成欲界諸天宮殿。有",
    "X09n0240_050:0047b21": "風輪起名堅密無能壞。能成大小諸輪圍山及金剛",
    "X09n0240_050:0047b22": "山。有風輪起名勝高。能成須彌山王。有風輪起名不",
    "X09n0240_050:0047b23": "動。能成十大山王。何等為十。所謂佉陀羅山。仙人山。",
    "X09n0240_050:0047b24": "伏魔山。大伏魔山。持雙山。尼民陀羅山。目真鄰陀山。",
    "X09n0240_050:0047c01": "摩訶目真鄰陀山。香山。雪山。有風輪起名為安住。能",
    "X09n0240_050:0047c02": "成大地。有風輪起名為莊嚴。能成地天宮殿。龍宮殿。",
    "X09n0240_050:0047c03": "乾闥婆宮殿。有風輪起名無盡藏。能成三千大千世",
    "X09n0240_050:0047c04": "界一切大海。有風輪起名普光明藏。能成三千大千",
    "X09n0240_050:0047c05": "世界諸摩尼寶。有風輪起名堅固根。能成一切諸如",
    "X09n0240_050:0047c06": "意樹。佛子。大雲所雨一味之水無有分別。以眾生善",
    "X09n0240_050:0047c07": "根不同故風輪不同。風輪差別故世界差別。",
    "X09n0240_050:0047c08": "第八事別由因喻。喻佛成辦大事德。亦是德殊由",
    "X09n0240_050:0047c09": "智喻。喻中分三。初蓮華表佛。總中略無。名出現者",
    "X09n0240_050:0047c10": "表佛現故。而言大者。準大悲經第三云。有千葉故。",
    "X09n0240_050:0047c11": "光照十方者。金色光也。言爾所佛者。有千枝華表",
    "X09n0240_050:0047c12": "千佛故。故劫名賢。賢善多故。餘多同此。二佛子爾",
    "X09n0240_050:0047c13": "時下風輪起處者。即有力遙持。廣前建立風輪。二",
    "X09n0240_050:0047c14": "佛大雲下結因有屬。",
    "X09n0240_050:0047c15": "佛子。如來出現亦復如是。具足一切善根功德。放於",
    "X09n0240_050:0047c16": "無上大智光明。名不斷如來種不思議智。普照十方",
    "X09n0240_050:0047c17": "一切世界。與諸菩薩一切如來灌頂之記。當成正覺",
    "X09n0240_050:0047c18": "出興於世。佛子。如來出現復有無上大智光明名清",
    "X09n0240_050:0047c19": "淨離垢。能成如來無漏無盡智。復有無上大智光明",
    "X09n0240_050:0047c20": "名普照。能成如來普入法界不思議智。復有無上大",
    "X09n0240_050:0047c21": "智光明名持佛種性。能成如來不傾動力。復有無上",
    "X09n0240_050:0047c22": "大智光明名逈出無能壞。能成如來無畏無壞智。復",
    "X09n0240_050:0047c23": "有無上大智光明名一切神通。能成如來諸不共法",
    "X09n0240_050:0047c24": "一切智智。復有無上大智光明名出生變化。能成如",
    "X09n0240_050:0048a01": "來令見聞親近所生善根不失壞智。復有無上大智",
    "X09n0240_050:0048a02": "光明名普隨順。能成如來無盡福德智慧之身。為一",
    "X09n0240_050:0048a03": "切眾生而作饒益。復有無上大智光明名不可究竟。",
    "X09n0240_050:0048a04": "能成如來甚深妙智。隨所開悟。令三寶種永不斷絕。",
    "X09n0240_050:0048a05": "復有無上大智光明名種種莊嚴。能成如來相好嚴",
    "X09n0240_050:0048a06": "身。令一切眾生皆生歡喜。復有無上大智光明名不",
    "X09n0240_050:0048a07": "可壞。能成如來法界虗空界等殊勝壽命無有窮盡。",
    "X09n0240_050:0048a08": "二合中亦三。先合蓮華表佛喻。於中一切善根功",
    "X09n0240_050:0048a09": "德。合上大小遍滿故。於生生蓮華謂不斷種性。普",
    "X09n0240_050:0048a10": "照十方。合上光照十方。與諸菩薩下合知佛當出。",
    "X09n0240_050:0048a11": "第二佛子下合風輪起處。喻此十智光次第。合前",
    "X09n0240_050:0048a12": "唯果德。能成通因果。又能成即實之權。所成唯差",
    "X09n0240_050:0048a13": "別之德。故下結云同一體性。",
    "X09n0240_050:0048a14": "佛子。如來大悲一味之水無有分別。以諸眾生欲樂",
    "X09n0240_050:0048a15": "不同根性各別。而起種種大智風輪。令諸菩薩成就",
    "X09n0240_050:0048a16": "如來出現之法。佛子。一切如來同一體性大智輪中。",
    "X09n0240_050:0048a17": "出生種種智慧光明。",
    "X09n0240_050:0048a18": "第三含結因有屬。於中三。一結因。即能成之智。合",
    "X09n0240_050:0048a19": "上一味之水。風輪不同。此輪由一節水減一重輪",
    "X09n0240_050:0048a20": "生。如澄水垽。令推能成由一味大悲。二佛子一切",
    "X09n0240_050:0048a21": "下結果。即所成之大智。從一實智隨權而生。合上",
    "X09n0240_050:0048a22": "風輪差別。故世界差別。",
    "X09n0240_050:0048a23": "佛子。汝等應知如來於一解脫味。出生無量不可思",
    "X09n0240_050:0048a24": "議種種功德。眾生念言。此是如來神力所造。佛子。此",
    "X09n0240_050:0048b01": "非如來神力所造。佛子。乃至一菩薩不於佛所曾種",
    "X09n0240_050:0048b02": "善根。能得如來少分智慧。無有是處。但以諸佛威德",
    "X09n0240_050:0048b03": "力故。令諸眾生具佛功德。而佛如來無有分別無成",
    "X09n0240_050:0048b04": "無壞。無有作者。亦無作法。佛子。是為如來應正等覺",
    "X09n0240_050:0048b05": "出現第八相。菩薩摩訶薩應如是知。",
    "X09n0240_050:0048b06": "三結緣。即由眾生異。合上以眾生善根不同。兼釋",
    "X09n0240_050:0048b07": "外疑。於中又三。初牒前正理。一解脫味即能成之",
    "X09n0240_050:0048b08": "水。水具二義。悲及解脫。二文影略。種種功德通能",
    "X09n0240_050:0048b09": "所二智。二眾生念言。舉外疑情。然感應之道略有",
    "X09n0240_050:0048b10": "三義。一互相成。二互相奪。三緣成性空。今眾生以",
    "X09n0240_050:0048b11": "緣奪因。純推佛力。失因緣義。三佛子此非下如來",
    "X09n0240_050:0048b12": "為釋。於中初以因奪緣。一向言非。次但以下為說",
    "X09n0240_050:0048b13": "正義。初句因緣相成。後而佛下有二義。一成上因",
    "X09n0240_050:0048b14": "緣。雖隨眾生心無分別。三成第三義了性空故。緣",
    "X09n0240_050:0048b15": "成故無成。無成故無壞。所成既空。何有能成作者",
    "X09n0240_050:0048b16": "及作法耶。",
    "X09n0240_050:0048b17": "復次佛子。如依虗空起四風輪能持水輪。何等為四。",
    "X09n0240_050:0048b18": "一名安住。二名常住。三名究竟。四名堅固。此四風輪",
    "X09n0240_050:0048b19": "能持水輪。水輪能持大地令不散壞。是故說地輪依",
    "X09n0240_050:0048b20": "水輪。水輪依風輪。風輪依虗空。處空無所依。雖無所",
    "X09n0240_050:0048b21": "依能令三千大千世界而能安住。",
    "X09n0240_050:0048b22": "第九四輪相倚喻。況佛體用依持德。亦廣建立風",
    "X09n0240_050:0048b23": "之別義。喻中二。先明能持之風。有四者。一一時持",
    "X09n0240_050:0048b24": "水名安住。二多時不動名常住。三與劫齊量。四體",
    "X09n0240_050:0048c01": "性堅密。是以俱舍云。假使有一大諾建那。以金剛",
    "X09n0240_050:0048c02": "輪奮威懸擊。金剛有碎。風輪無損。其量廣無數。厚",
    "X09n0240_050:0048c03": "十六洛叉。彼但有一。與此不同。二此四下四輪相",
    "X09n0240_050:0048c04": "依。準俱舍論。次上水輪厚八洛叉。洛叉億也。次上",
    "X09n0240_050:0048c05": "更有金輪厚三億二萬由旬。然其世界。或說三輪",
    "X09n0240_050:0048c06": "成。謂風水金。或說五輪。謂下加虗空。上加大地。今",
    "X09n0240_050:0048c07": "欲稱法合成四輪。則地中含金亦地故。",
    "X09n0240_050:0048c08": "佛子。如來出現亦復如是。依無礙慧光明起佛四種",
    "X09n0240_050:0048c09": "大智風輪。能持一切眾生善根。何等為四。所謂普攝",
    "X09n0240_050:0048c10": "眾生皆令歡喜大智風輪。建立正法令諸眾生皆生",
    "X09n0240_050:0048c11": "愛樂大智風輪。守護一切眾生善根大智風輪。具一",
    "X09n0240_050:0048c12": "切方便通達無漏界大智風輪。是為四。佛子。諸佛世",
    "X09n0240_050:0048c13": "尊大慈救護一切眾生。大悲度脫一切眾生。大慈大",
    "X09n0240_050:0048c14": "悲普徧饒益。然大慈大悲依大方便善巧。大方便善",
    "X09n0240_050:0048c15": "巧依如來出現。如來出現依無礙慧光明。無礙慧光",
    "X09n0240_050:0048c16": "明無有所依。佛子。是為如來應正等覺出現第九相。",
    "X09n0240_050:0048c17": "菩薩摩訶薩應如是知。",
    "X09n0240_050:0048c18": "二合中先合能持四風。一未信入者以四攝普攝。",
    "X09n0240_050:0048c19": "示以正理。二已信愛者建立教法。三已入法者令",
    "X09n0240_050:0048c20": "其成行。四已成行者令其得果。二佛子下合四輪",
    "X09n0240_050:0048c21": "相依。一慈悲合地。能厚載故。二方便合水。曲隨器",
    "X09n0240_050:0048c22": "故。出現合風。力能持故。無礙合空。如空無礙故。故",
    "X09n0240_050:0048c23": "淨名云。其無礙慧無若干故。",
    "X09n0240_050:0048c24": "復次佛子。譬如三千大千世界既成就已。饒益無量",
    "X09n0240_050:0049a01": "種種眾生。所謂水族眾生得水饒益。陸地眾生得地",
    "X09n0240_050:0049a02": "饒益。宮殿眾生得宮殿饒益。虗空眾生得虗空饒益。",
    "X09n0240_050:0049a03": "如來出現亦復如是。種種饒益無量眾生。所謂見佛",
    "X09n0240_050:0049a04": "生歡喜者得歡喜益。住淨戒者得淨戒益。住諸禪定",
    "X09n0240_050:0049a05": "及無量者得聖出世大神通益。住法門光明者得因",
    "X09n0240_050:0049a06": "果不壞益。住無所有光明者得一切法不壞益。是故",
    "X09n0240_050:0049a07": "說言如來出現饒益一切無量眾生。佛子。是為如來",
    "X09n0240_050:0049a08": "應正等覺出現第十相。菩薩摩訶薩應如是知。",
    "X09n0240_050:0049a09": "第十大饒益喻。況佛利世德。別顯總中一切眾生",
    "X09n0240_050:0049a10": "各隨所宜而得受用。合中次第合前四益。見佛生",
    "X09n0240_050:0049a11": "喜如魚得潤故。戒如平地萬善出生故。定如宮室",
    "X09n0240_050:0049a12": "得安息故。慧如虗空不可壞故。於中二句。初不壞",
    "X09n0240_050:0049a13": "事。後不壞理。",
    "X09n0240_050:0049a14": "佛子。菩薩摩訶薩知如來出現。則知無量知成就無",
    "X09n0240_050:0049a15": "量行故。則知廣大知周徧十方故。則知無來去知離",
    "X09n0240_050:0049a16": "生住滅故。則知無行無所行知離心意識故。則知無",
    "X09n0240_050:0049a17": "身知如虗空故。則知平等知一切眾生皆無我故。則",
    "X09n0240_050:0049a18": "知無盡知徧一切剎無有盡故。則知無退知盡後際",
    "X09n0240_050:0049a19": "無斷絕故。則知無壞知如來智無有對故。則知無二",
    "X09n0240_050:0049a20": "知平等觀察為無為故。則知一切眾生皆得饒益。本",
    "X09n0240_050:0049a21": "願迴向自在滿足故。",
    "X09n0240_050:0049a22": "第三結成益中有十一句。各別結上十門。以九十",
    "X09n0240_050:0049a23": "二句結第九門。故有十一。一多因出現故。二廣故",
    "X09n0240_050:0049a24": "難受。三無生故無從。四非心識故思必發狂。五如",
    "X09n0240_050:0049b01": "空故惑見雙忘。六平等無我故一味。七由無盡故",
    "X09n0240_050:0049b02": "諸乘變化。八後際無斷故佛種不斷。九無對即無",
    "X09n0240_050:0049b03": "礙慧。十為無為平等。即攝三輪。歸無礙慧。十一本",
    "X09n0240_050:0049b04": "為眾生故令利益滿足。",
    "X09n0240_050:0049b05": "爾時普賢菩薩摩訶薩。欲重明此義而說頌言。",
    "X09n0240_050:0049b06": "　十力大雄最無上　　譬如虗空無等等",
    "X09n0240_050:0049b07": "　境界廣大不可量　　功德第一超世間",
    "X09n0240_050:0049b08": "第二偈頌。三十七頌分三。初十四頌歎深許說。次",
    "X09n0240_050:0049b09": "二十二頌頌上十喻。後一頌結說無盡。不頌上文。",
    "X09n0240_050:0049b10": "今初分二。前十一頌歎深難量。後三頌誡聽說。今",
    "X09n0240_050:0049b11": "初亦二。初偈總歎。頌前標告不思議言。後十別歎。",
    "X09n0240_050:0049b12": "即次第頌前總結十一句亦第九偈頌九十二句。",
    "X09n0240_050:0049b13": "結既結喻。今此亦即通頌前喻。喻則性相雙明。此",
    "X09n0240_050:0049b14": "中多約性說。古性起彌復有由。",
    "X09n0240_050:0049b15": "　十力功德無邊量　　心意思量所不及",
    "X09n0240_050:0049b16": "　人中師子一法門　　眾生億劫莫能知",
    "X09n0240_050:0049b17": "一無邊量。即無量義。",
    "X09n0240_050:0049b18": "　十方國土碎為塵　　或有算計知其數",
    "X09n0240_050:0049b19": "　如來一毛功德量　　千萬億劫無能說",
    "X09n0240_050:0049b20": "二一毛叵量。即廣大義。",
    "X09n0240_050:0049b21": "　如人持尺量虗空　　復有隨行計其數",
    "X09n0240_050:0049b22": "　虗空邊際不可得　　如來境界亦如是",
    "X09n0240_050:0049b23": "三空際叵得。即無生義。唯此第三偈似頌第五如",
    "X09n0240_050:0049b24": "空。第六偈似頌第三無生滅。然取義不同。故皆案",
    "X09n0240_050:0049c01": "次。",
    "X09n0240_050:0049c02": "　或有能於剎那頃　　悉知三世眾生心",
    "X09n0240_050:0049c03": "　設經眾生數等劫　　不能知佛一念性",
    "X09n0240_050:0049c04": "四不能知者。離心識故。",
    "X09n0240_050:0049c05": "　譬如法界徧一切　　不可見取為一切",
    "X09n0240_050:0049c06": "　十力境界亦復然　　徧於一切非一切",
    "X09n0240_050:0049c07": "五徧於一切非一切者。即如空義。",
    "X09n0240_050:0049c08": "　真如離妄恒寂靜　　無生無滅普周徧",
    "X09n0240_050:0049c09": "　諸佛境界亦復然　　體性平等不增減",
    "X09n0240_050:0049c10": "六體性平等。即平等無我義。",
    "X09n0240_050:0049c11": "　譬如實際而非際　　普在三世亦非普",
    "X09n0240_050:0049c12": "　導師境界亦如是　　徧於三世皆無礙",
    "X09n0240_050:0049c13": "七前徧諸剎。此徧三世。文綺互耳。",
    "X09n0240_050:0049c14": "　法性無作無變易　　猶如虗空本清淨",
    "X09n0240_050:0049c15": "　諸佛性淨亦如是　　本性非性離有無",
    "X09n0240_050:0049c16": "八無變易故盡後際。",
    "X09n0240_050:0049c17": "　法性不在於言論　　無說離說恒寂滅",
    "X09n0240_050:0049c18": "　十力境界性亦然　　一切文辭莫能辦",
    "X09n0240_050:0049c19": "九離言說故無二無對。",
    "X09n0240_050:0049c20": "　了知諸法性寂滅　　如鳥飛空無有跡",
    "X09n0240_050:0049c21": "　以本願力現色身　　令見如來大神變",
    "X09n0240_050:0049c22": "十本願現身故能成益。",
    "X09n0240_050:0049c23": "　若有欲知佛境界　　當淨其意如虗空",
    "X09n0240_050:0049c24": "　遠離妄想及諸取　　令心所向皆無礙",
    "X09n0240_050:0050a01": "　是故佛子應善聽　　我以少譬明佛境",
    "X09n0240_050:0050a02": "　十力功德不可量　　為悟眾生今略說",
    "X09n0240_050:0050a03": "　導師所現於身業　　語業心業諸境界",
    "X09n0240_050:0050a04": "　轉妙法輪般涅槃　　一切善根我今說",
    "X09n0240_050:0050a05": "第二誡聽許說中分二。初一誡聽勸修。淨意如空。",
    "X09n0240_050:0050a06": "總以喻顯。下二句別顯。一離妄取。如彼淨空無雲",
    "X09n0240_050:0050a07": "翳故。斯即真止。二觸境無滯。如彼淨空無障礙故。",
    "X09n0240_050:0050a08": "斯則真觀。此觀不作意以照境。則所照無涯。此止",
    "X09n0240_050:0050a09": "體性離而妄息。故諸取皆寂。若斯則不滯不瑩而",
    "X09n0240_050:0050a10": "自淨矣。無淨之淨。則暗蹈佛境界矣。此為心要請",
    "X09n0240_050:0050a11": "後學思行。後二句許說分齊。於中初半偈結前生",
    "X09n0240_050:0050a12": "後。後偈半正示分齊。牒舉十門。略無行者二業攝",
    "X09n0240_050:0050a13": "故。闕正覺者導師中攝。或復略無。",
    "X09n0240_050:0050a14": "　譬如世界初安立　　非一因緣而可成",
    "X09n0240_050:0050a15": "　無量方便諸因緣　　成此三千大千界",
    "X09n0240_050:0050a16": "　如來出現亦如是　　無量功德乃得成",
    "X09n0240_050:0050a17": "　剎塵心念尚可知　　十方生因莫能測",
    "X09n0240_050:0050a18": "　譬如劫初雲澍雨　　而起四種大風輪",
    "X09n0240_050:0050a19": "　眾生善根菩薩力　　成此三千各安住",
    "X09n0240_050:0050a20": "　十方法雲亦如是　　起智風輪清淨意",
    "X09n0240_050:0050a21": "　昔所迴向諸眾生　　普導令成無上果",
    "X09n0240_050:0050a22": "　如有大雨名洪澍　　無有處所能容受",
    "X09n0240_050:0050a23": "　唯除世界將成時　　清淨虗空大風力",
    "X09n0240_050:0050a24": "　如來出現亦如是　　普雨法雨充法界",
    "X09n0240_050:0050b01": "　一切劣意無能持　　唯除清淨廣大心",
    "X09n0240_050:0050b02": "　譬如空中澍大雨　　無所從來無所去",
    "X09n0240_050:0050b03": "　作者受者悉亦然　　自然如是普充洽",
    "X09n0240_050:0050b04": "　十力法雨亦如是　　無去無來無造作",
    "X09n0240_050:0050b05": "　本行為因菩薩力　　一切大心咸聽及",
    "X09n0240_050:0050b06": "　譬如空雲澍大雨　　一切無能數其滴",
    "X09n0240_050:0050b07": "　唯除三千自在王　　具功德力悉明了",
    "X09n0240_050:0050b08": "　善逝法雨亦如是　　一切眾生莫能測",
    "X09n0240_050:0050b09": "　唯除於世自在人　　明見如觀掌中寶",
    "X09n0240_050:0050b10": "　譬如空雲澍大雨　　能滅能起亦能斷",
    "X09n0240_050:0050b11": "　一切珍寶悉能成　　三千所有皆分別",
    "X09n0240_050:0050b12": "　十力法雨亦如是　　滅惑起善斷諸見",
    "X09n0240_050:0050b13": "　一切智寶皆使成　　眾生心樂悉分別",
    "X09n0240_050:0050b14": "　譬如空中雨一味　　隨其所雨各不同",
    "X09n0240_050:0050b15": "　豈彼雨性有分別　　然隨物異法如是",
    "X09n0240_050:0050b16": "　如來法雨非一異　　平等寂靜離分別",
    "X09n0240_050:0050b17": "　然隨所化種種殊　　自然如是無邊相",
    "X09n0240_050:0050b18": "　譬如世界初成時　　先成色界天宮殿",
    "X09n0240_050:0050b19": "　次及欲天次人處　　乾闥婆宮最後成",
    "X09n0240_050:0050b20": "　如來出現亦如是　　先起無邊菩薩行",
    "X09n0240_050:0050b21": "　次化樂寂諸緣覺　　次聲聞眾後眾生",
    "X09n0240_050:0050b22": "　諸天初見蓮華瑞　　知佛當出生歡喜",
    "X09n0240_050:0050b23": "　水緣風力起世間　　宮殿山川悉成立",
    "X09n0240_050:0050b24": "　如來宿善大光明　　巧別菩薩與其記",
    "X09n0240_050:0050c01": "　所有智輪體皆淨　　各能開示諸佛法",
    "X09n0240_050:0050c02": "　譬如樹林依地有　　地依於水得不壞",
    "X09n0240_050:0050c03": "　水輪依風風依空　　而其虗空無所依",
    "X09n0240_050:0050c04": "　一切佛法依慈悲　　慈悲復依方便立",
    "X09n0240_050:0050c05": "　方便依智智依慧　　無礙慧身無所依",
    "X09n0240_050:0050c06": "　譬如世界既成立　　一切眾生獲其利",
    "X09n0240_050:0050c07": "　地水所住及空居　　二足四足皆蒙益",
    "X09n0240_050:0050c08": "　法王出現亦如是　　一切眾生獲其利",
    "X09n0240_050:0050c09": "　若有見聞及親近　　悉使滅除諸惑惱",
    "X09n0240_050:0050c10": "第二頌前十喻。即為十段。初喻四頌。以是總故。餘",
    "X09n0240_050:0050c11": "九各二。今初文二。前二頌總顯多緣。後二頌別顯",
    "X09n0240_050:0050c12": "緣相。其第九喻合云方便依智者。智即頌前出現。",
    "X09n0240_050:0050c13": "然初無礙慧是佛實智。中二皆權。於中智即知事。",
    "X09n0240_050:0050c14": "方便隨機。合上即權實無礙。對初即悲智雙遊。",
    "X09n0240_050:0050c15": "　如來出現法無邊　　世間迷惑莫能知",
    "X09n0240_050:0050c16": "　為欲開悟諸含識　　無譬喻中說其譬",
    "X09n0240_050:0050c17": "三結說無盡。",
    "X09n0240_050:0050c18": "佛子。諸菩薩摩訶薩應云何見如來應正等覺身。",
    "X09n0240_050:0050c19": "第二別答出現九門先明身業。後八依故。長行中",
    "X09n0240_050:0050c20": "二。先標舉。",
    "X09n0240_050:0050c21": "佛子。諸菩薩摩訶薩。應於無量處見如來身。何以故。",
    "X09n0240_050:0050c22": "諸菩薩摩訶薩。不應於一法一事一身一國土一眾",
    "X09n0240_050:0050c23": "生見於如來。應徧一切處見於如來。",
    "X09n0240_050:0050c24": "後釋相。於中三。初就法總明。次約喻別顯。後就法",
    "X09n0240_050:0051a01": "總結。然總中五遍通喻中十身。結中十句別結十",
    "X09n0240_050:0051a02": "喻。亦同前出現。今初有四。一總教廣見。二何以故",
    "X09n0240_050:0051a03": "徵其所由。三諸菩薩下反釋所以。四應徧一切下",
    "X09n0240_050:0051a04": "順以結酬。就反釋中。總舉五法。法是所知法界及",
    "X09n0240_050:0051a05": "調伏法。事是調伏眾行事。故晉經名行。身即是正。",
    "X09n0240_050:0051a06": "國土是依。生是所化。四順結中。應飜上五成五無",
    "X09n0240_050:0051a07": "量界。身為能徧。四為所遍。一遍法界。二遍調伏界。",
    "X09n0240_050:0051a08": "三調伏加行界。四遍世界。五遍眾生界。唯有五界。",
    "X09n0240_050:0051a09": "非是略也。第二佛子譬如下約喻別顯中。明如來",
    "X09n0240_050:0051a10": "出現有十種身。一周遍十方身。二無著無礙身。三",
    "X09n0240_050:0051a11": "普入成益身。四平等隨應身。五無生潛益身。六圓",
    "X09n0240_050:0051a12": "迴等住身。七無心普應身。八窮盡後際身。九嚴剎",
    "X09n0240_050:0051a13": "益生身。十嚴好滿願身。此即八地十身而為次不",
    "X09n0240_050:0051a14": "同。一法身。二智身。三威勢。四菩提。五莊嚴。六意生。",
    "X09n0240_050:0051a15": "七化。八力持。九福德。十願。四是菩提者。初成先照",
    "X09n0240_050:0051a16": "故。偈云日月出現故。五莊嚴者一一毛孔隨好光",
    "X09n0240_050:0051a17": "明。以莊嚴故。餘文並顯。顯此十身。舉十喻況。一一",
    "X09n0240_050:0051a18": "喻中文各有三。謂喻合結。",
    "X09n0240_050:0051a19": "佛子。譬如虗空徧至一切色非色處。非至非不至。何",
    "X09n0240_050:0051a20": "以故。虗空無身故。如來身亦復如是。徧一切處。徧一",
    "X09n0240_050:0051a21": "切眾生。徧一切法。徧一切國土。非至非不至。何以故。",
    "X09n0240_050:0051a22": "如來身無身故。為眾生故示現其身。佛子。是為如來",
    "X09n0240_050:0051a23": "身第一相。諸菩薩摩訶薩應如是見。",
    "X09n0240_050:0051a24": "今初虗空周遍喻。況周遍十方身。故下結云以其",
    "X09n0240_050:0051b01": "心無量遍十方故。喻中先直示。後徵釋。徵云至不",
    "X09n0240_050:0051b02": "至別何得俱耶。以一無身釋上二義。由無身故無",
    "X09n0240_050:0051b03": "可得至。亦以無故無所不至。如色中空。空若有身。",
    "X09n0240_050:0051b04": "身即質聚。便礙於色。如鐵入水。水不入鐵。今由無",
    "X09n0240_050:0051b05": "身。故遍入色中。法準喻知。此以事空以況理空。理",
    "X09n0240_050:0051b06": "空即是法身。故經偈云。佛以法為身。清淨如虗空",
    "X09n0240_050:0051b07": "故。為眾生下此釋外疑。",
    "X09n0240_050:0051b08": "復次佛子。譬如虗空寬廣非色而能顯現一切諸色。",
    "X09n0240_050:0051b09": "而彼虗空無有分別亦無戲論。如來身亦復如是。以",
    "X09n0240_050:0051b10": "智光明普照明故。令一切眾生世出世間諸善根業",
    "X09n0240_050:0051b11": "皆得成就。而如來身無有分別。亦無戲論。何以故。從",
    "X09n0240_050:0051b12": "本已來一切執著一切戲論皆永斷故。佛子。是為如",
    "X09n0240_050:0051b13": "來身第二相。諸菩薩摩訶薩應如是見。",
    "X09n0240_050:0051b14": "第二空無分別喻。況無著無礙身。故結云所行無",
    "X09n0240_050:0051b15": "礙如虗空故。空無分別。不礙顯色。智無分別。不礙",
    "X09n0240_050:0051b16": "利生。",
    "X09n0240_050:0051b17": "復次佛子。譬如日出於閻浮提。無量眾生皆得饒益。",
    "X09n0240_050:0051b18": "所謂破闇作明。變濕令燥。生長草木。成熟穀稼。廓徹",
    "X09n0240_050:0051b19": "虗空。開敷蓮華。行者見道。居者辦業。何以故。日輪普",
    "X09n0240_050:0051b20": "放無量光故。佛子。如來智日亦復如是。以無量事普",
    "X09n0240_050:0051b21": "益眾生。所謂滅惡生善破愚為智。大慈救護。大悲度",
    "X09n0240_050:0051b22": "脫。令其增長根力覺分。令生深信捨離濁心。令得見",
    "X09n0240_050:0051b23": "聞不壞因果。令得天眼見歿生處。令心無礙不壞善",
    "X09n0240_050:0051b24": "根。令智修明開敷覺華。令其發心成就本行。何以故。",
    "X09n0240_050:0051c01": "如來廣大智慧日身。放無量光普照耀故。佛子。是為",
    "X09n0240_050:0051c02": "如來身第三相。諸菩薩摩訶薩應如是見。",
    "X09n0240_050:0051c03": "第三日光饒益喻。喻普入成益身。普入法界故。喻",
    "X09n0240_050:0051c04": "合皆有總別釋成。合中別內有十種益。合前八句。",
    "X09n0240_050:0051c05": "初二合初句。世出世異故。三拔四流之苦。與出世",
    "X09n0240_050:0051c06": "之樂。拯二乘沉定水之苦。與菩提樂。皆樂濕令燥",
    "X09n0240_050:0051c07": "之義。四道品通長二乘草木。五信有二義。一成上",
    "X09n0240_050:0051c08": "義。信能增長一切法故。二合成熟。信能必到如來",
    "X09n0240_050:0051c09": "地故。六七二句合廓徹虗空。一得見聞四諦因果",
    "X09n0240_050:0051c10": "智。二得三明十力智。如空有日廓淨照徹故。八有",
    "X09n0240_050:0051c11": "二義。令心無礙。成上徹空不壞善根。成下蓮華。如",
    "X09n0240_050:0051c12": "赤蓮華不得日光。翳死無疑。二乘善根。若遇智日",
    "X09n0240_050:0051c13": "則便不壞。九正合開華。上已開不壞。今未開令開。",
    "X09n0240_050:0051c14": "十合後二句。發菩提心即見大道。成就本行是辦",
    "X09n0240_050:0051c15": "家業。",
    "X09n0240_050:0051c16": "復次佛子。譬如日出於閻浮提。先照一切須彌山等",
    "X09n0240_050:0051c17": "諸大山王。次照黑山。次照高原。然後普照一切大地。",
    "X09n0240_050:0051c18": "日不作念我先照此後照於彼。但以山地有高下故",
    "X09n0240_050:0051c19": "照有先後。如來應正等覺亦復如是。成就無邊法界",
    "X09n0240_050:0051c20": "智輪。常放無礙智慧光明。先照菩薩摩訶薩等諸大",
    "X09n0240_050:0051c21": "山王。次照緣覺。次照聲聞。次照決定善根眾生。隨其",
    "X09n0240_050:0051c22": "心器示廣大智。然後普照一切眾生。乃至邪定亦皆",
    "X09n0240_050:0051c23": "普及。為作未來利益因緣。令成熟故。而彼如來大智",
    "X09n0240_050:0051c24": "日光不作是念。我當先照菩薩大行乃至後照邪定",
    "X09n0240_050:0052a01": "眾生。但放光明平等普照。無礙無障無所分別。",
    "X09n0240_050:0052a02": "第四日光等照喻。喻平等隨應身。由住真際故無",
    "X09n0240_050:0052a03": "私平等。文中二。先正喻。後重舉釋疑。前中黑山喻",
    "X09n0240_050:0052a04": "緣覺者。無法空之光故。不出功德故。不同菩薩十",
    "X09n0240_050:0052a05": "大山王表十地故。高原喻聲聞者。不生佛法蓮華",
    "X09n0240_050:0052a06": "故。大地一種通含三聚。取決定生處喻正定聚。得",
    "X09n0240_050:0052a07": "緣方生喻不定聚。砂鹵等地喻邪定聚。然亦不捨。",
    "X09n0240_050:0052a08": "故皆等照。",
    "X09n0240_050:0052a09": "佛子。譬如日月隨時出現。大山幽谷普照無私。如來",
    "X09n0240_050:0052a10": "智慧亦復如是。普照一切無有分別。隨諸眾生根欲",
    "X09n0240_050:0052a11": "不同。智慧光明種種有異。佛子。是為如來身第四相。",
    "X09n0240_050:0052a12": "諸菩薩摩訶薩應如是見。",
    "X09n0240_050:0052a13": "後釋疑云日光是一。佛智萬殊。豈為同喻。釋云豈",
    "X09n0240_050:0052a14": "不向說但隨山地有高下耶。故知但隨眾生智慧",
    "X09n0240_050:0052a15": "不同。佛無私智無若干也。未違前喻。又既約機說",
    "X09n0240_050:0052a16": "異。照高未能兼下。照下而猶照高。又若捨化。先捨",
    "X09n0240_050:0052a17": "於小。次捨於中。唯菩薩高山盡日蒙照。思之。",
    "X09n0240_050:0052a18": "復次佛子。譬如日出。生盲眾生無眼根故未曾得見。",
    "X09n0240_050:0052a19": "雖未曾見然為日光之所饒益。何以故。因此得知晝",
    "X09n0240_050:0052a20": "夜時節受用種種衣服飲食。令身調適離眾患故。",
    "X09n0240_050:0052a21": "第五日益生盲喻。喻佛無生潛益身。有目者覩。非",
    "X09n0240_050:0052a22": "是獨為。生盲不見亦未曾滅。以潛益故。",
    "X09n0240_050:0052a23": "如來智日亦復如是。無信無解。毀戒毀見。邪命自活。",
    "X09n0240_050:0052a24": "生盲之類無信眼故。不見諸佛智慧日輪。雖不見佛",
    "X09n0240_050:0052b01": "智慧日輪。亦為智日之所饒益。何以故。以佛威力令",
    "X09n0240_050:0052b02": "彼眾生所有身苦及諸煩惱未來苦因皆消滅故。",
    "X09n0240_050:0052b03": "合中二。先略後廣。略中五事皆盲。而無信為總。故",
    "X09n0240_050:0052b04": "云無信眼故。此即涅槃闡提三罪。無信斷善即一",
    "X09n0240_050:0052b05": "闡提。無解毀見即謗方等。毀戒邪命即犯四重禁",
    "X09n0240_050:0052b06": "作五逆罪。此四至惡。猶有佛性。亦為饒益。令離苦",
    "X09n0240_050:0052b07": "集。",
    "X09n0240_050:0052b08": "佛子。如來有光明名積集一切功德。有光明名普照",
    "X09n0240_050:0052b09": "一切。有光明名清淨自在照。有光明名出大妙音。有",
    "X09n0240_050:0052b10": "光明名普解一切語言法令他歡喜。有光明名示現",
    "X09n0240_050:0052b11": "永斷一切疑自在境界。有光明名無住智自在普照。",
    "X09n0240_050:0052b12": "有光明名永斷一切戲論自在智。有光明名隨所應",
    "X09n0240_050:0052b13": "出妙音聲。有光明名出清淨自在音。莊嚴國土成熟",
    "X09n0240_050:0052b14": "眾生。佛子。如來一一毛孔放如是等千種光明。五百",
    "X09n0240_050:0052b15": "光明普照下方。五百光明普照上方種種剎中種種",
    "X09n0240_050:0052b16": "佛所諸菩薩眾。",
    "X09n0240_050:0052b17": "後廣顯中二。先能益光。後所益眾。今初二。先列十",
    "X09n0240_050:0052b18": "光。後結分齊。今初十中。初三成二莊嚴慧中二句。",
    "X09n0240_050:0052b19": "一普照事。一照淨理。次三成三慧。初二成聞慧。後",
    "X09n0240_050:0052b20": "一成思修。後四成四智。大圓鏡智無住普照故。平",
    "X09n0240_050:0052b21": "等性智絕戲論故。妙觀察智隨應演故。成所作智",
    "X09n0240_050:0052b22": "嚴土化生故。佛子下結數分齊。以日有千光。故結",
    "X09n0240_050:0052b23": "云千。實乃無數。五百照下者五位自分故。五百照",
    "X09n0240_050:0052b24": "上者五位勝進故。",
    "X09n0240_050:0052c01": "其菩薩等見此光明。一時皆得如來境界。十頭十眼",
    "X09n0240_050:0052c02": "十耳十鼻十舌十身十手十足十地十智皆悉清淨。",
    "X09n0240_050:0052c03": "彼諸菩薩先所成就諸處諸地。見彼光明轉更清淨。",
    "X09n0240_050:0052c04": "一切善根皆悉成熟趣一切智。住二乘者滅一切垢。",
    "X09n0240_050:0052c05": "其餘一分生盲眾生。身既快樂心亦清淨。柔輭調伏",
    "X09n0240_050:0052c06": "堪修念智。",
    "X09n0240_050:0052c07": "二所益中有四。初益菩薩。二益二乘。三益生盲。四",
    "X09n0240_050:0052c08": "益惡趣。菩薩有二種益。一益圓機。頓證佛境。二益",
    "X09n0240_050:0052c09": "權機。令熟趣實。諸處謂五眼等。諸地謂種性地等。",
    "X09n0240_050:0052c10": "地獄餓鬼畜生諸趣所有眾生。皆得快樂。解脫眾苦。",
    "X09n0240_050:0052c11": "命終皆生天上人間。佛子。彼諸眾生不覺不知以何",
    "X09n0240_050:0052c12": "因緣以何神力而來生此。彼生盲者作如是念。我是",
    "X09n0240_050:0052c13": "梵天。我是梵化。是時如來住普自在三昧。出六十種",
    "X09n0240_050:0052c14": "妙音而告之言。汝等非是梵天亦非梵化亦非帝釋",
    "X09n0240_050:0052c15": "護世所作。皆是如來威神之力。彼諸眾生聞是語已。",
    "X09n0240_050:0052c16": "以佛神力。皆知宿命生大歡喜。心歡喜故自然而出",
    "X09n0240_050:0052c17": "優曇華雲。香雲。音樂雲。衣雲。蓋雲。幢雲。旛雲。末香雲。",
    "X09n0240_050:0052c18": "寶雲。師子幢半月樓閣雲。歌詠讚歎雲。種種莊嚴雲。",
    "X09n0240_050:0052c19": "皆以尊重心供養如來。何以故。此諸眾生得淨眼故。",
    "X09n0240_050:0052c20": "如來與彼授阿耨多羅三藐三菩提記。佛子。如來智",
    "X09n0240_050:0052c21": "日如是利益生盲眾生。令得善根具足成熟。佛子。是",
    "X09n0240_050:0052c22": "為如來身第五相。諸菩薩摩訶薩應如是見。",
    "X09n0240_050:0052c23": "四地獄下光益惡趣。文有六段。一拔苦與樂。二佛",
    "X09n0240_050:0052c24": "子下因起邪見。三是時下慈音示正。四彼諸下迴",
    "X09n0240_050:0053a01": "邪報恩。五如來下佛與授記。六佛子下結光利益。",
    "X09n0240_050:0053a02": "此中諸益。多同隨好。",
    "X09n0240_050:0053a03": "復次佛子。譬如月輪有四奇特未曾有法。何等為四。",
    "X09n0240_050:0053a04": "一者暎蔽一切星宿光明。二者隨逐於時示現虧盈。",
    "X09n0240_050:0053a05": "三者於閻浮提澄淨水中影無不現。四者一切見者",
    "X09n0240_050:0053a06": "皆對目前。而此月輪無有分別。無有戲論。佛子。如來",
    "X09n0240_050:0053a07": "身月亦復如是。有四奇特未曾有法。何等為四。所謂",
    "X09n0240_050:0053a08": "暎蔽一切聲聞獨覺學無學眾。隨其所宜。示現壽命",
    "X09n0240_050:0053a09": "修短不同。而如來身無有增減。一切世界淨心眾生",
    "X09n0240_050:0053a10": "菩提器中影無不現。一切眾生有瞻對者。皆謂如來",
    "X09n0240_050:0053a11": "唯現我前。隨其心樂而為說法。隨其地位令得解脫。",
    "X09n0240_050:0053a12": "隨所應化令見佛身。而如來身無有分別無有戲論。",
    "X09n0240_050:0053a13": "所作利益皆得究竟。佛子。是為如來身第六相。諸菩",
    "X09n0240_050:0053a14": "薩摩訶薩應如是見。",
    "X09n0240_050:0053a15": "第六月光奇特喻。喻佛圓迴等住身。謂等住三世",
    "X09n0240_050:0053a16": "無增減故。合中四法者。一圓智暎二乘。二常身示",
    "X09n0240_050:0053a17": "延促。三由器見有無。四所見無向背。初及後二皆",
    "X09n0240_050:0053a18": "圓迴義。菩提器者。堪受菩提之人覩意生身。若心",
    "X09n0240_050:0053a19": "海澄清。妄念都寂則真見佛矣。",
    "X09n0240_050:0053a20": "復次佛子。譬如三千大千世界大梵天王。以少方便。",
    "X09n0240_050:0053a21": "於大千世界普現其身。一切眾生皆見梵王現在已",
    "X09n0240_050:0053a22": "前。而此梵王亦不分身無種種身。佛子。諸佛如來亦",
    "X09n0240_050:0053a23": "復如是。無有差別。無有戲論。亦不分身無種種身。而",
    "X09n0240_050:0053a24": "隨一切眾生心樂示現其身。亦不作念現若干身。佛",
    "X09n0240_050:0053b01": "子。是為如來身第七相。諸菩薩摩訶薩應如是見。",
    "X09n0240_050:0053b02": "第七梵王普現喻。喻佛無心普應身。不分而遍故。",
    "X09n0240_050:0053b03": "復次佛子。譬如醫王善知眾藥及諸呪論。閻浮提中",
    "X09n0240_050:0053b04": "諸所有藥用無不盡。復以宿世諸善根力大明呪力。",
    "X09n0240_050:0053b05": "為方便故。眾生見者病無不愈。彼大醫王知命將終。",
    "X09n0240_050:0053b06": "作是念言。我命終後一切眾生無所依怙。我今宜應",
    "X09n0240_050:0053b07": "為現方便。是時醫王合藥塗身。明呪力持。令其終後",
    "X09n0240_050:0053b08": "身不分散不萎不枯。威儀視聽與本無別。凡所療治",
    "X09n0240_050:0053b09": "悉得除瘥。",
    "X09n0240_050:0053b10": "第八醫王延壽喻。喻佛窮盡後際身。喻中二。先彰",
    "X09n0240_050:0053b11": "現德。後彼大下況力持身。",
    "X09n0240_050:0053b12": "佛子。如來應正等覺無上醫王亦復如是。於無量百",
    "X09n0240_050:0053b13": "千億那由他劫。鍊治法藥已得成就。修學一切方便",
    "X09n0240_050:0053b14": "善巧大明呪力。皆到彼岸。善能除滅一切眾生諸煩",
    "X09n0240_050:0053b15": "惱病。及住壽命經無量劫。其身清淨無有思慮。無有",
    "X09n0240_050:0053b16": "動用。一切佛事未嘗休息。眾生見者諸煩惱病悉得",
    "X09n0240_050:0053b17": "消滅。佛子。是為如來身第八相。諸菩薩摩訶薩應如",
    "X09n0240_050:0053b18": "是見。",
    "X09n0240_050:0053b19": "次合中亦二。初合現德。初合用藥無不盡。次修學",
    "X09n0240_050:0053b20": "下合況力為方便。後善能下合見者病愈。一一及",
    "X09n0240_050:0053b21": "住下合況力持身。用前況藥。持住多劫故。",
    "X09n0240_050:0053b22": "復次佛子。譬如大海有大摩尼寶名集一切光明毗",
    "X09n0240_050:0053b23": "盧遮那藏。若有眾生觸其光者悉同其色。若有見者",
    "X09n0240_050:0053b24": "眼得清淨。隨彼光明所照之處。雨摩尼寶名為安樂。",
    "X09n0240_050:0053c01": "令諸眾生離苦調適。佛子。諸如來身亦復如是。為大",
    "X09n0240_050:0053c02": "寶聚一切功德大智慧藏。若有眾生觸佛身寶智慧",
    "X09n0240_050:0053c03": "光者。同佛身色。若有見者法眼清淨。隨彼光明所照",
    "X09n0240_050:0053c04": "之處。令諸眾生離貧窮苦。乃至具足佛菩提樂。佛子。",
    "X09n0240_050:0053c05": "如來法身無所分別亦無戲論。而能普為一切眾生",
    "X09n0240_050:0053c06": "作大佛事。佛子。是為如來身第九相。諸菩薩摩訶薩",
    "X09n0240_050:0053c07": "應如是見。",
    "X09n0240_050:0053c08": "第九摩尼利物喻。喻佛嚴剎利生身。雨寶利物。即",
    "X09n0240_050:0053c09": "嚴剎故。",
    "X09n0240_050:0053c10": "復次佛子。譬如大海有大如意摩尼寶王名一切世",
    "X09n0240_050:0053c11": "間莊嚴藏。具足成就百萬功德。隨所住處。令諸眾生",
    "X09n0240_050:0053c12": "災患消除所願滿足。然此如意摩尼寶王。非少福眾",
    "X09n0240_050:0053c13": "生所能得見。",
    "X09n0240_050:0053c14": "第十寶王滿願喻。喻佛相嚴滿願身。",
    "X09n0240_050:0053c15": "如來身如意寶王亦復如是。名為能令一切眾生皆",
    "X09n0240_050:0053c16": "悉歡喜。若有見身聞名讚德。悉令永離生死苦患。假",
    "X09n0240_050:0053c17": "使一切世界一切眾生一時專心欲見如來。悉令得",
    "X09n0240_050:0053c18": "見所願皆滿。佛子。佛身非是少福眾生所能得見。唯",
    "X09n0240_050:0053c19": "除如來自在神力所應調伏。若有眾生因見佛身。更",
    "X09n0240_050:0053c20": "種善根乃至成熟。為成熟故。乃令得見如來身耳。佛",
    "X09n0240_050:0053c21": "子。是為如來身第十相。諸菩薩摩訶薩應如是見。",
    "X09n0240_050:0053c22": "次合中先正合。後佛子佛身下釋疑。於中初雖合",
    "X09n0240_050:0053c23": "喻已是釋疑。謂有疑云。若念皆見今何不見。故云",
    "X09n0240_050:0053c24": "少福不見。次疑云。亦有貧下薄福。何以得見。釋云",
    "X09n0240_050:0054a01": "除可調伏。",
    "X09n0240_050:0054a02": "以其心無量徧十方故。所行無礙如虗空故。普入法",
    "X09n0240_050:0054a03": "界故。住真實際故。無生無滅故。等住三世故。永離一",
    "X09n0240_050:0054a04": "切分別故。住盡後際誓願故。嚴淨一切世界故。莊嚴",
    "X09n0240_050:0054a05": "一一佛身故。",
    "X09n0240_050:0054a06": "第三就法總結。十句次第。結有十身。",
    "X09n0240_050:0054a07": "爾時普賢菩薩摩訶薩。欲重宣此義而說頌言。",
    "X09n0240_050:0054a08": "第二頌中有二十偈。次第頌喻。喻合二偈。",
    "X09n0240_050:0054a09": "　譬如虗空徧十方　　若色非色有非有",
    "X09n0240_050:0054a10": "　三世眾生身國土　　如是普在無邊際",
    "X09n0240_050:0054a11": "　諸佛真身亦如是　　一切法界無不徧",
    "X09n0240_050:0054a12": "　不可得見不可取　　為化眾生而現形",
    "X09n0240_050:0054a13": "初虗空周遍喻。",
    "X09n0240_050:0054a14": "　譬如虗空不可取　　普使眾生造眾業",
    "X09n0240_050:0054a15": "　不念我今何所作　　云何我作為誰作",
    "X09n0240_050:0054a16": "　諸佛身業亦如是　　普使群生修善法",
    "X09n0240_050:0054a17": "　如來未曾有分別　　我今於彼種種作",
    "X09n0240_050:0054a18": "二空無分別喻。",
    "X09n0240_050:0054a19": "　譬如日出閻浮提　　光明破闇悉無餘",
    "X09n0240_050:0054a20": "　山樹池蓮地眾物　　種種品類皆蒙益",
    "X09n0240_050:0054a21": "　諸佛日出亦如是　　生長人天眾善行",
    "X09n0240_050:0054a22": "　永除癡闇得智明　　恒受尊榮一切樂",
    "X09n0240_050:0054a23": "三日光饒益喻。",
    "X09n0240_050:0054a24": "　譬如日光出現時　　先照山王次餘山",
    "X09n0240_050:0054b01": "　後照高原及大地　　而日未始有分別",
    "X09n0240_050:0054b02": "　善逝光明亦如是　　先照菩薩次緣覺",
    "X09n0240_050:0054b03": "　後照聲聞及眾生　　而佛本來無動念",
    "X09n0240_050:0054b04": "四日光等照喻。",
    "X09n0240_050:0054b05": "　譬如生盲不見日　　日光亦為作饒益",
    "X09n0240_050:0054b06": "　令知時節受飲食　　永離眾患身安隱",
    "X09n0240_050:0054b07": "　無信眾生不見佛　　而佛亦為興義利",
    "X09n0240_050:0054b08": "　聞名及以觸光明　　因此乃至得菩提",
    "X09n0240_050:0054b09": "五日益生盲喻。",
    "X09n0240_050:0054b10": "　譬如淨月在虗空　　能蔽眾生示盈缺",
    "X09n0240_050:0054b11": "　一切水中皆現影　　諸有觀瞻悉對前",
    "X09n0240_050:0054b12": "　如來淨月亦復然　　能蔽餘乘示修短",
    "X09n0240_050:0054b13": "　普現天人淨心水　　一切皆謂對其前",
    "X09n0240_050:0054b14": "六月光奇特喻。",
    "X09n0240_050:0054b15": "　譬如梵王住自宮　　普現三千諸梵處",
    "X09n0240_050:0054b16": "　一切人天咸得見　　實不分身向於彼",
    "X09n0240_050:0054b17": "　諸佛現身亦如是　　一切十方無不徧",
    "X09n0240_050:0054b18": "　其身無數不可稱　　亦不分身不分別",
    "X09n0240_050:0054b19": "七梵王普現喻。",
    "X09n0240_050:0054b20": "　如有醫王善方術　　若有見者病皆愈",
    "X09n0240_050:0054b21": "　命雖已盡藥塗身　　令其作務悉如初",
    "X09n0240_050:0054b22": "　最勝醫王亦如是　　具足方便一切智",
    "X09n0240_050:0054b23": "　以昔妙行現佛身　　眾生見者煩惱滅",
    "X09n0240_050:0054b24": "八醫王延壽喻。",
    "X09n0240_050:0054c01": "　譬如海中有寶王　　普出無量諸光明",
    "X09n0240_050:0054c02": "　眾生觸者同其色　　若有見者眼清淨",
    "X09n0240_050:0054c03": "　最勝寶王亦如是　　觸其光者悉同色",
    "X09n0240_050:0054c04": "　若有得見五眼開　　破諸塵闇住佛地",
    "X09n0240_050:0054c05": "九摩尼利物喻。",
    "X09n0240_050:0054c06": "　譬如如意摩尼寶　　隨有所求皆滿足",
    "X09n0240_050:0054c07": "　少福眾生不能見　　非是寶王有分別",
    "X09n0240_050:0054c08": "　善逝寶王亦如是　　悉滿所求諸欲樂",
    "X09n0240_050:0054c09": "　無信眾生不見佛　　非是善逝心棄捨",
    "X09n0240_050:0054c10": "十寶王滿願喻。",
    "X09n0240_050:0054c12": "大方廣佛華嚴經綱要卷第五十"
}