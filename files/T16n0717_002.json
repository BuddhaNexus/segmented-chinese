{
    "T16n0717_002:0840b25": "分別緣起初勝法門經卷下",
    "T16n0717_002:0840b27": "大唐三藏法師玄奘奉　詔譯",
    "T16n0717_002:0840b28": "「復次，世尊！如餘處說緣有四種，所謂因緣、",
    "T16n0717_002:0840b29": "等無間緣，及所緣緣并增上緣。世尊！今者",
    "T16n0717_002:0840c01": "依何緣說無明緣行，依何緣說次第乃至生",
    "T16n0717_002:0840c02": "緣老死？」世尊告曰：「我依諸行總相宣說，有",
    "T16n0717_002:0840c03": "四種緣，今此義中，我惟依一增上緣說無",
    "T16n0717_002:0840c04": "明緣行，次第乃至生緣老死。此增上緣復有",
    "T16n0717_002:0840c05": "二種，一遠、二近。」復言：「世尊！此增上緣云何",
    "T16n0717_002:0840c06": "為遠？云何為近？」世尊告曰：「非理作意若未",
    "T16n0717_002:0840c07": "生時，無明隨眠能為諸行遠增上緣；生已便",
    "T16n0717_002:0840c08": "作近增上緣。非理作意所引諸行，與六識身",
    "T16n0717_002:0840c09": "相應俱有同生同滅，若未生時，彼能為識遠",
    "T16n0717_002:0840c10": "增上緣；彼若生已，便能為識近增上緣。未",
    "T16n0717_002:0840c11": "死沒時，識為名色遠增上緣；既死沒已，識為",
    "T16n0717_002:0840c12": "名色近增上緣。如以其識望彼名色，如是以",
    "T16n0717_002:0840c13": "其所引名色，望彼所生名色亦爾。如以名色",
    "T16n0717_002:0840c14": "望彼名色，如是六處望彼六處，觸望於觸，受",
    "T16n0717_002:0840c15": "望於受，亦復如是。如以無明望彼諸行，無明",
    "T16n0717_002:0840c16": "望愛，愛望於取，取望於有，亦復如是。如以",
    "T16n0717_002:0840c17": "其識望彼名色，以名色等望名色等，如是以",
    "T16n0717_002:0840c18": "有望生亦爾。若在胎藏、嬰孩、童子、少年時，",
    "T16n0717_002:0840c19": "生能為老死遠增上緣；諸根成熟命將盡時，",
    "T16n0717_002:0840c20": "應知能作近增上緣。」復言：「世尊！如彼有因、有",
    "T16n0717_002:0840c21": "緣、有由，法門經說愛是業因，有何密意？」世尊",
    "T16n0717_002:0840c22": "告曰：「有所攝業用愛為因，是為此中所說密",
    "T16n0717_002:0840c23": "意。」",
    "T16n0717_002:0840c24": "復言：「世尊！此因、緣、由三種別義，云何應知？」世",
    "T16n0717_002:0840c25": "尊告曰：「諸能引發後生種子，是其因義；若",
    "T16n0717_002:0840c26": "與此生作依作持令得生起，是其緣義；既命",
    "T16n0717_002:0840c27": "終已，導引近生令得生起，是其由義。如是應",
    "T16n0717_002:0840c28": "知三義差別。」",
    "T16n0717_002:0840c29": "復言：「世尊！言緣起者，是何句義？」世尊告曰：",
    "T16n0717_002:0841a01": "「如是諸分，各由自緣和合無闕相續而起，",
    "T16n0717_002:0841a02": "如是名為緣起句義。」",
    "T16n0717_002:0841a03": "復言：「世尊！惟有此生相續緣起？為更別有所",
    "T16n0717_002:0841a04": "餘緣起？」世尊告曰：「我說緣起，略有八門：一",
    "T16n0717_002:0841a05": "者、說有受用世俗境界緣起，謂緣眼色生於",
    "T16n0717_002:0841a06": "眼識，三事和合便有其觸，觸為緣受，如是",
    "T16n0717_002:0841a07": "廣說；二者、說有任持緣起，謂緣四食諸根大",
    "T16n0717_002:0841a08": "種安住增長；三者、說有食因緣起，謂求諸穀，",
    "T16n0717_002:0841a09": "田、種、水緣發生牙等；四者、說有一切生身",
    "T16n0717_002:0841a10": "相續緣起，謂由能引，能生諸分別，生一切",
    "T16n0717_002:0841a11": "所引所生；五者、說有一切生身依持緣起，謂",
    "T16n0717_002:0841a12": "諸世界由諸因緣施設成壞；六者、說有一切",
    "T16n0717_002:0841a13": "生身差別緣起，謂由不善、善有漏業，施設三",
    "T16n0717_002:0841a14": "惡、人天趣別；七者、說有清淨緣起，謂依他音，",
    "T16n0717_002:0841a15": "及依自內如理作意，發生正見能滅無明，無",
    "T16n0717_002:0841a16": "明滅故諸行隨滅，廣說乃至，由生滅故老",
    "T16n0717_002:0841a17": "死隨滅。」",
    "T16n0717_002:0841a18": "復言：「世尊！如無明等次第為緣能生行等，為",
    "T16n0717_002:0841a19": "即如是次第滅耶？」佛言：「不爾。」復言：「世尊！何緣",
    "T16n0717_002:0841a20": "次第而說彼滅？」世尊告曰：「為欲顯示由先諸",
    "T16n0717_002:0841a21": "分不生功能，令後諸分得不生法，故次第說，",
    "T16n0717_002:0841a22": "然非不為生相滅法有次第轉。八者、說有自",
    "T16n0717_002:0841a23": "在緣起，謂善修治靜慮為緣，諸修定者隨所",
    "T16n0717_002:0841a24": "願樂，如是皆成終無別異。如是名為我所略",
    "T16n0717_002:0841a25": "說八門緣起。」",
    "T16n0717_002:0841a26": "復言：「世尊！如佛所說，因業故生，因愛故轉。",
    "T16n0717_002:0841a27": "依何密意作如是說？」世尊告曰：「無明為緣，先",
    "T16n0717_002:0841a28": "於諸有，造作增長種種福行或非福行或",
    "T16n0717_002:0841a29": "不動行，引發攝受種種生身種子差別。於此",
    "T16n0717_002:0841b01": "有中若愛未斷，由此愛故能令行等轉成其",
    "T16n0717_002:0841b02": "有。有起後有自體功能，如是功能不離於愛。",
    "T16n0717_002:0841b03": "依此密意故說是言，因業故生，因愛故轉。」",
    "T16n0717_002:0841b04": "復言：「世尊！若世尊說愛是轉因，何緣但說取",
    "T16n0717_002:0841b05": "為有緣，非愛緣有？」世尊告曰：「若離於取，有",
    "T16n0717_002:0841b06": "愛不能為緣轉變非福行等，令成有支生諸",
    "T16n0717_002:0841b07": "惡趣。又若離取，諸無有愛不能為緣，轉變",
    "T16n0717_002:0841b08": "福行不動行等，令成有支於不定地及於定",
    "T16n0717_002:0841b09": "地生諸善趣。是故非唯愛為有緣，然彼有支",
    "T16n0717_002:0841b10": "定緣於取。」",
    "T16n0717_002:0841b11": "復言：「世尊！如《大因緣法門經》說：『汝阿難陀！若",
    "T16n0717_002:0841b12": "於彼彼有情類中無有生者，應無如是如是",
    "T16n0717_002:0841b13": "類生；若一切生都無有者，應不施設生緣老",
    "T16n0717_002:0841b14": "死。』依何密意作如是說？」世尊告曰：「依所引",
    "T16n0717_002:0841b15": "生及所生生，二種密意，作如是說。又依老",
    "T16n0717_002:0841b16": "死遠增上緣，及依老死近增上緣，二種密意，",
    "T16n0717_002:0841b17": "作如是說。」",
    "T16n0717_002:0841b18": "復言：「世尊！先為略說緣起句義，其緣起義猶",
    "T16n0717_002:0841b19": "未為說，云何應知？」世尊告曰：「諸緣起義，略",
    "T16n0717_002:0841b20": "有十一，如是應知：謂無作者義是緣起義，",
    "T16n0717_002:0841b21": "有因生義是緣起義，離有情義是緣起義，依",
    "T16n0717_002:0841b22": "他起義是緣起義，無動作義是緣起義，性無",
    "T16n0717_002:0841b23": "常義是緣起義，剎那滅義是緣起義，因果相",
    "T16n0717_002:0841b24": "續無間絕義是緣起義，種種因果品類別義",
    "T16n0717_002:0841b25": "是緣起義，因果更互相符順義是緣起義，因",
    "T16n0717_002:0841b26": "果決定無雜亂義是緣起義。如是應知緣起",
    "T16n0717_002:0841b27": "略義。」",
    "T16n0717_002:0841b28": "復言：「世尊！如餘經說，緣起甚深。云何應知",
    "T16n0717_002:0841b29": "如是緣起甚深之相？」世尊告曰：「即依十一緣",
    "T16n0717_002:0841c01": "起略義，應知緣起五甚深相。何等為五？一",
    "T16n0717_002:0841c02": "因甚深、二相甚深、三生甚深、四差別甚深、",
    "T16n0717_002:0841c03": "五流轉甚深。應知緣起甚深之相，復有五種。",
    "T16n0717_002:0841c04": "何等為五？謂相甚深、引發因果諸分甚深、",
    "T16n0717_002:0841c05": "生起因果諸分甚深、差別甚深、對治甚深。應",
    "T16n0717_002:0841c06": "知緣起復有五種甚深之相。何等為五？謂攝",
    "T16n0717_002:0841c07": "甚深、順次甚深、逆次甚深、執取甚深、所行",
    "T16n0717_002:0841c08": "甚深。是名無明等起殊勝。」",
    "T16n0717_002:0841c09": "復言：「世尊！云何無明轉異殊勝？」世尊告曰：「略",
    "T16n0717_002:0841c10": "有四種轉異無明。何等為四？一者隨眠轉異",
    "T16n0717_002:0841c11": "無明，二者纏縛轉異無明，三者相應轉異無",
    "T16n0717_002:0841c12": "明，四者不共轉異無明。」復言：「世尊！誰有何等",
    "T16n0717_002:0841c13": "轉異無明，而說無明為緣生行？」世尊告曰：「外",
    "T16n0717_002:0841c14": "法異生非理作意所引四種轉異無明，由此",
    "T16n0717_002:0841c15": "為緣，生福、非福及不動行。如是所說外法異",
    "T16n0717_002:0841c16": "生所有福行及不動行相應善心，一切皆是非",
    "T16n0717_002:0841c17": "理作意所引等流。內法異生若放逸者，彼除",
    "T16n0717_002:0841c18": "一種不共無明，所餘無明引發放逸，為緣生",
    "T16n0717_002:0841c19": "行。內法異生若不放逸勤修學者及聖有學，",
    "T16n0717_002:0841c20": "三種無明引發妄念為非福緣，然此非福不",
    "T16n0717_002:0841c21": "能為緣招三惡趣。故此非福，我不說為無明",
    "T16n0717_002:0841c22": "緣行。如是所說不共無明，內法異生雖不放",
    "T16n0717_002:0841c23": "逸，而修學者亦未能斷，諸聖有學應知永斷。",
    "T16n0717_002:0841c24": "又不放逸內法異生，若造福行及不動行，彼",
    "T16n0717_002:0841c25": "是正法如理作意，相應善心之所引發，解脫",
    "T16n0717_002:0841c26": "為依迴向解脫而引發故，雖於善趣感殊勝",
    "T16n0717_002:0841c27": "生，而非無明起增上緣，然能作彼四種無明。",
    "T16n0717_002:0841c28": "斷增上緣諸聖有學，不共無明已永斷故，不",
    "T16n0717_002:0841c29": "造新業，所有故業由隨眠力未永斷滅，暫觸",
    "T16n0717_002:0842a01": "還吐，如是所有無明緣行，生生漸滅不復",
    "T16n0717_002:0842a02": "增長。由此道理，應知內法諸有學者，不緣",
    "T16n0717_002:0842a03": "無明更造諸行。是故惟依外法異生，我說順",
    "T16n0717_002:0842a04": "次雜染緣起，最極圓滿，非住內法，是名無",
    "T16n0717_002:0842a05": "明轉異殊勝。」",
    "T16n0717_002:0842a06": "復言：「世尊！云何無明邪行殊勝？」世尊告曰：「彼",
    "T16n0717_002:0842a07": "四無明，於諸諦中皆能發起增益、損減二種",
    "T16n0717_002:0842a08": "邪行。」復言：「世尊！如何名為增益、損減二種邪",
    "T16n0717_002:0842a09": "行？」世尊告曰：「由四顛倒，謂於非法見為是",
    "T16n0717_002:0842a10": "法，或於是法見為非法，或於生天解脫道中",
    "T16n0717_002:0842a11": "非方便者見是方便，是方便者見非方便，如",
    "T16n0717_002:0842a12": "是名為增益邪行；諸有誹謗、一切邪見，如是",
    "T16n0717_002:0842a13": "名為損減邪行。是名無明邪行殊勝。」",
    "T16n0717_002:0842a14": "復言：「世尊！云何無明相狀殊勝？」世尊告曰：「應",
    "T16n0717_002:0842a15": "知無明有二種相：一者微細自相殊勝，二者",
    "T16n0717_002:0842a16": "遍於可愛非愛俱非境界共相殊勝。所以者",
    "T16n0717_002:0842a17": "何？纏縛無明尚為微細難知難了，況彼所有",
    "T16n0717_002:0842a18": "隨眠無明；相應無明尚為微細難知難了，況",
    "T16n0717_002:0842a19": "彼所有不共無明。遍於一切可愛、非愛、俱非",
    "T16n0717_002:0842a20": "境界，覆真實相顯虛妄相，共相而轉非餘煩",
    "T16n0717_002:0842a21": "惱，有如是相，是故殊勝。餘身見等共相煩惱，",
    "T16n0717_002:0842a22": "亦用無明為依而轉，是名無明相狀殊勝。」",
    "T16n0717_002:0842a23": "復言：「世尊！云何無明作業殊勝？」世尊告曰：「應",
    "T16n0717_002:0842a24": "知無明略有二種所作事業：一者無明普能",
    "T16n0717_002:0842a25": "造作一切流轉所依事業，二者無明普能造",
    "T16n0717_002:0842a26": "作一切寂止能障事業。」復言：「世尊！何等名為",
    "T16n0717_002:0842a27": "一切流轉？」世尊告曰：「若是處轉、若是事轉、",
    "T16n0717_002:0842a28": "若如是轉，我總說為一切流轉。」復言：「世尊！是",
    "T16n0717_002:0842a29": "何處轉？」世尊告曰：「於三世處由我分別。」復",
    "T16n0717_002:0842b01": "言：「世尊！是何事轉？」世尊告曰：「內外六處由",
    "T16n0717_002:0842b02": "我取執。」復言：「世尊！云何而轉？」世尊告曰：「諸",
    "T16n0717_002:0842b03": "業異熟相續流轉，由我分別、由邪分別。」復言：",
    "T16n0717_002:0842b04": "「世尊！云何名為一切寂止？」世尊告曰：「一切",
    "T16n0717_002:0842b05": "寂止略有四種：一者寂止所依、二者寂止所",
    "T16n0717_002:0842b06": "緣、三者寂止作意、四者寂止果成，是名無",
    "T16n0717_002:0842b07": "明作業殊勝。」",
    "T16n0717_002:0842b08": "復言：「世尊！云何無明障礙殊勝？」世尊告曰：「應",
    "T16n0717_002:0842b09": "知無明障礙勝法、障礙廣法。」復言：「世尊！如",
    "T16n0717_002:0842b10": "何無明障礙勝法？」世尊告曰：「言勝法者，能",
    "T16n0717_002:0842b11": "攝五根令其和合，所謂慧根，障礙此者即",
    "T16n0717_002:0842b12": "是無明，是故說名障礙勝法。」復言：「世尊！如",
    "T16n0717_002:0842b13": "何無明障礙廣法？」世尊告曰：「言廣法者，聞",
    "T16n0717_002:0842b14": "所成智、思所成智、修所成智，障礙此者即",
    "T16n0717_002:0842b15": "是無明，是故說名障礙廣法。」復言：「世尊！如",
    "T16n0717_002:0842b16": "說無智名為無明，此唯智無名無明耶？」世尊",
    "T16n0717_002:0842b17": "告曰：「非唯智無名為無明。」復言：「世尊！若唯",
    "T16n0717_002:0842b18": "智無名為無明，斯有何過？」世尊告曰：「若爾，",
    "T16n0717_002:0842b19": "無明應不可立決定體相。所以者何？聞所成",
    "T16n0717_002:0842b20": "智體上，無有思所成智；思所成智體上，無",
    "T16n0717_002:0842b21": "有修所成智；一切世間修所成智體上，無有",
    "T16n0717_002:0842b22": "一切出世修所成智；出世有學智上，無有諸",
    "T16n0717_002:0842b23": "無學智；無學聲聞智上，無有如來等智。若",
    "T16n0717_002:0842b24": "如是者，應即是智即是無智，如是無明應不",
    "T16n0717_002:0842b25": "可立決定體相。又我於彼三善根中，說有無",
    "T16n0717_002:0842b26": "癡，應但癡無說名無癡，然非癡無說名無癡，",
    "T16n0717_002:0842b27": "故非明無說名無明，而別有一心所有法，不",
    "T16n0717_002:0842b28": "知真實說名無明。如別有一心所有法，了知",
    "T16n0717_002:0842b29": "真實說名為智，又唯明無名無明者，應無如",
    "T16n0717_002:0842c01": "是一切無明十一殊勝。是故應知，非唯明無",
    "T16n0717_002:0842c02": "說名無明，是名無明障礙殊勝。」",
    "T16n0717_002:0842c03": "復言：「世尊！云何無明隨縛殊勝？」世尊告曰：「乃",
    "T16n0717_002:0842c04": "至有頂三界有情，於諸諦中所有無智隨眠",
    "T16n0717_002:0842c05": "隨縛未缺未減，由彼有情說名具縛。又此無",
    "T16n0717_002:0842c06": "智，善趣惡趣因果差別，無色有情有其下品，",
    "T16n0717_002:0842c07": "色界有情有其中品，欲界有情有其上品，如",
    "T16n0717_002:0842c08": "是成就三品無明。諸有情類當來可生，一一",
    "T16n0717_002:0842c09": "法爾三品隨縛。此說異生，若諸聖者漸次永",
    "T16n0717_002:0842c10": "斷，若具上中定有中下，或有中下而無上中。",
    "T16n0717_002:0842c11": "又阿羅漢，雖盡諸漏脫煩惱障，應知尚有所",
    "T16n0717_002:0842c12": "知障攝無明隨縛，如是無明，應知極遠隨",
    "T16n0717_002:0842c13": "逐有情，唯除諸佛餘皆隨縛。是名無明隨縛",
    "T16n0717_002:0842c14": "殊勝。」復言：「世尊！云何無明對治殊勝？」世尊",
    "T16n0717_002:0842c15": "告曰：「有二妙智對治無明。何等為二？一依",
    "T16n0717_002:0842c16": "他音，或不依止少分有量法界妙智；二依他",
    "T16n0717_002:0842c17": "音，全分無量法界妙智。」",
    "T16n0717_002:0842c18": "復言：「世尊！少分有量法界妙智，為何所緣？有",
    "T16n0717_002:0842c19": "何行相？作何事業？」世尊告曰：「少分有量法",
    "T16n0717_002:0842c20": "界妙智，緣四聖諦十六行相，作無明等煩惱",
    "T16n0717_002:0842c21": "業，生一切雜染離繫事業。」",
    "T16n0717_002:0842c22": "復言：「世尊！云何應知生苦之相？」世尊告曰：「是",
    "T16n0717_002:0842c23": "內緣苦所依性故，是外緣苦所依性故，是俱",
    "T16n0717_002:0842c24": "緣苦所依性故。」復言：「世尊！內緣苦者其相云",
    "T16n0717_002:0842c25": "何？」世尊告曰：「所謂病苦、老苦、死苦。」復言：「世",
    "T16n0717_002:0842c26": "尊！外緣苦者其相云何？」世尊告曰：「非愛和",
    "T16n0717_002:0842c27": "合、所愛別離、求不得苦。」復言：「世尊！俱緣苦",
    "T16n0717_002:0842c28": "者其相云何？」世尊告曰：「所謂略說五取蘊苦。」",
    "T16n0717_002:0842c29": "復言：「世尊！云何名愛？」世尊告曰：「謂於現在",
    "T16n0717_002:0843a01": "自體貪著。」復言：「世尊！後有愛者其相云何？」世",
    "T16n0717_002:0843a02": "尊告曰：「謂於未來自體希求。」復言：「世尊！云何",
    "T16n0717_002:0843a03": "憙貪俱行愛耶？」世尊告曰：「謂於已得攝受資",
    "T16n0717_002:0843a04": "財現前境界，深生味著。」復言：「世尊！云何名",
    "T16n0717_002:0843a05": "為彼彼憙愛？」世尊告曰：「謂於未得攝受資財",
    "T16n0717_002:0843a06": "非現境界，種種追求。」",
    "T16n0717_002:0843a07": "復言：「世尊！云何此愛永斷無餘？」世尊告曰：「見",
    "T16n0717_002:0843a08": "修所斷煩惱斷故，下分上分諸結斷故，畢竟",
    "T16n0717_002:0843a09": "斷故，未來苦果諸愛斷故，現在苦果諸愛斷",
    "T16n0717_002:0843a10": "故，是名此愛無餘永斷。」復言：「世尊！云何棄",
    "T16n0717_002:0843a11": "捨？」世尊告曰：「諸見所斷煩惱斷故。」復言：「世",
    "T16n0717_002:0843a12": "尊！云何變吐？」世尊告曰：「諸修所斷煩惱斷",
    "T16n0717_002:0843a13": "故。」復言：「世尊！云何永盡？」世尊告曰：「諸下分",
    "T16n0717_002:0843a14": "結已永斷故。」復言：「世尊！云何遠離？」世尊告",
    "T16n0717_002:0843a15": "曰：「諸上分結已永斷故。」復言：「世尊！云何永",
    "T16n0717_002:0843a16": "滅？」世尊告曰：「畢竟斷故。」復言：「世尊！云何寂",
    "T16n0717_002:0843a17": "靜？」世尊告曰：「未來苦果愛永斷故。」復言：「世",
    "T16n0717_002:0843a18": "尊！云何隱沒？」世尊告曰：「現在苦果愛永斷",
    "T16n0717_002:0843a19": "故。」",
    "T16n0717_002:0843a20": "復言：「世尊！云何正見？」世尊告曰：「所謂現觀",
    "T16n0717_002:0843a21": "前方便慧，正現觀慧，及與現觀後所得慧，超",
    "T16n0717_002:0843a22": "越所知方便聖教諸邪解行。」復言：「世尊！云何",
    "T16n0717_002:0843a23": "正思？」世尊告曰：「謂於三寶已得證淨，為所",
    "T16n0717_002:0843a24": "依止，於彼功德隨念思惟，超越歸依外道師",
    "T16n0717_002:0843a25": "等。」復言：「世尊！云何正語？」世尊告曰：「謂聖所",
    "T16n0717_002:0843a26": "愛無漏戒攝，無漏作意同時而轉，於四語業",
    "T16n0717_002:0843a27": "能正遠離，超越一切諸險惡趣。」復言：「世尊！云",
    "T16n0717_002:0843a28": "何正業？」世尊告曰：「謂聖所愛無漏戒攝，無",
    "T16n0717_002:0843a29": "漏作意同時而轉，於三身業能正遠離，超越",
    "T16n0717_002:0843b01": "一切諸險惡趣。」復言：「世尊！云何正命？」世尊",
    "T16n0717_002:0843b02": "告曰：「謂聖所愛無漏戒攝，無漏作意同時而",
    "T16n0717_002:0843b03": "轉，於邪命趣身語二業能正遠離，超越一",
    "T16n0717_002:0843b04": "切諸險惡趣。」復言：「世尊！云何正勤？」世尊告",
    "T16n0717_002:0843b05": "曰：「於上解脫欲樂為依，發勤精進遠離障礙，",
    "T16n0717_002:0843b06": "圓滿對治。」復言：「世尊！云何正念？」世尊告曰：",
    "T16n0717_002:0843b07": "「勤修止觀諸瑜伽師依止三相，時時於彼",
    "T16n0717_002:0843b08": "三種相中及不放逸，俱行境界心現明記，超",
    "T16n0717_002:0843b09": "越遠離修道加行。」復言：「世尊！云何正定？」世",
    "T16n0717_002:0843b10": "尊告曰：「謂由如是七種定具，資助瑩飾心一",
    "T16n0717_002:0843b11": "境性，乃至能作如是七支勝進依止，及與引",
    "T16n0717_002:0843b12": "發殊勝功德作所依止。」復言：「世尊！所有一",
    "T16n0717_002:0843b13": "切四念住等菩提分法，皆聖道攝，何緣唯說",
    "T16n0717_002:0843b14": "八聖道支以為道諦？」世尊告曰：「如是所言",
    "T16n0717_002:0843b15": "八聖道支，普攝一切菩提分法。」復言：「世尊！於",
    "T16n0717_002:0843b16": "苦諦中有四行相，云何初名無常行相？」「謂於",
    "T16n0717_002:0843b17": "苦諦生滅法性，正觀行相。」「云何第二名苦行",
    "T16n0717_002:0843b18": "相？」「謂於苦諦，即以生滅法性為依，於三種苦",
    "T16n0717_002:0843b19": "隨逐法性正觀行相。」「云何第三名空行相？」「謂",
    "T16n0717_002:0843b20": "於苦諦離實我性，正觀行相。」「云何第四無我",
    "T16n0717_002:0843b21": "行相？」「謂於苦諦非我相性，正觀行相。」",
    "T16n0717_002:0843b22": "復言：「世尊！於集諦中有四行相，云何第一名",
    "T16n0717_002:0843b23": "因行相？」「謂於能植眾苦種子因緣愛中，正觀",
    "T16n0717_002:0843b24": "行相。」「云何第二名集行相？」「謂於續起因緣愛",
    "T16n0717_002:0843b25": "中，正觀行相。」「云何第三名生行相？」「謂於五",
    "T16n0717_002:0843b26": "趣差別生起因緣愛中，正觀行相。」「云何第四",
    "T16n0717_002:0843b27": "名緣行相？」「謂於能作餘緣引發因緣愛中，正",
    "T16n0717_002:0843b28": "觀行相。」",
    "T16n0717_002:0843b29": "復言：「世尊！於滅諦中有四行相，云何第一名",
    "T16n0717_002:0843c01": "滅行相？」「謂於永斷煩惱滅中，正觀行相。」「云",
    "T16n0717_002:0843c02": "何第二名靜行相？」「謂於永斷眾苦靜中，正觀",
    "T16n0717_002:0843c03": "行相。」「云何第三名妙行相？」「謂於永斷無罪清",
    "T16n0717_002:0843c04": "淨安樂性中，正觀行相。」「云何第四名離行相？」",
    "T16n0717_002:0843c05": "「謂於永斷常住性中，正觀行相。」",
    "T16n0717_002:0843c06": "復言：「世尊！於道諦中有四行相，云何第一名",
    "T16n0717_002:0843c07": "道行相？」「謂於聖道與境相應無顛倒性，正觀",
    "T16n0717_002:0843c08": "行相。」「云何第二名如行相？」「謂於聖道永出世",
    "T16n0717_002:0843c09": "間離諸漏性，正觀行相。」「云何第三名行行相？」",
    "T16n0717_002:0843c10": "「謂於聖道先聖後聖同所遊履，正觀行相。」「云",
    "T16n0717_002:0843c11": "何第四名出行相？」「謂於聖道無上性中，正觀",
    "T16n0717_002:0843c12": "行相。」",
    "T16n0717_002:0843c13": "復言：「世尊！何緣聖諦唯有四種？」世尊告曰：「如",
    "T16n0717_002:0843c14": "是四諦，普攝一切染淨因果差別性故。」",
    "T16n0717_002:0843c15": "復言：「世尊！何緣四諦如是先後次第說耶？」世",
    "T16n0717_002:0843c16": "尊告曰：「由是世間諸病、病因、病滅良藥相似",
    "T16n0717_002:0843c17": "法故。」",
    "T16n0717_002:0843c18": "復言：「世尊！入見道時，於此四諦為頓現觀？為",
    "T16n0717_002:0843c19": "漸現觀？」世尊告曰：「有別道理名頓現觀，有",
    "T16n0717_002:0843c20": "別道理名漸現觀。何別道理名頓現觀？謂自",
    "T16n0717_002:0843c21": "內證真諦聖智，於真智境非安立義，總相緣",
    "T16n0717_002:0843c22": "故名頓現觀。何別道理名漸現觀？謂初業智",
    "T16n0717_002:0843c23": "及後得智，觀察自相及因果相，由作行相別",
    "T16n0717_002:0843c24": "相緣故，名漸現觀。」",
    "T16n0717_002:0843c25": "復言：「世尊！若有如是四聖諦者，何緣世尊復",
    "T16n0717_002:0843c26": "說二諦，謂世俗諦及勝義諦？」世尊告曰：「即",
    "T16n0717_002:0843c27": "於如是四聖諦中，若法住智所行境界，是世",
    "T16n0717_002:0843c28": "俗諦。若自內證最勝義智所行境界，非安立",
    "T16n0717_002:0843c29": "智所行境界，名勝義諦。」",
    "T16n0717_002:0844a01": "復言：「世尊！如是四諦，於聖非聖皆悉是諦，何",
    "T16n0717_002:0844a02": "緣如來唯說聖諦？」世尊告曰：「如是四諦，於",
    "T16n0717_002:0844a03": "非聖者，唯由法爾說名為諦，不由正智決定",
    "T16n0717_002:0844a04": "信故說名為諦；於諸聖者，亦由法爾說名為",
    "T16n0717_002:0844a05": "諦，亦由正智決定信故，說名為諦。是故如",
    "T16n0717_002:0844a06": "來唯說四種名為聖諦。」",
    "T16n0717_002:0844a07": "復言：「世尊！全分無量法界妙智，為何所緣？有",
    "T16n0717_002:0844a08": "何行相？作何事業？」世尊告曰：「此智亦以如",
    "T16n0717_002:0844a09": "是四諦為其所緣，除諦相想清淨行相，入",
    "T16n0717_002:0844a10": "一切種諸諦行相，於作有情一切義利，趣向",
    "T16n0717_002:0844a11": "行相。少分有量法界妙智，若諸聲聞，於作",
    "T16n0717_002:0844a12": "有情一切義利，無有棄背趣向行相；若諸獨",
    "T16n0717_002:0844a13": "覺，於作有情一切義利，棄背行相。全分無",
    "T16n0717_002:0844a14": "量法界妙智，能作一切煩惱、所知二障離繫",
    "T16n0717_002:0844a15": "所依事業，又作證得一切種智極淨法界所",
    "T16n0717_002:0844a16": "依事業，又作救濟一切有情一切災患所依",
    "T16n0717_002:0844a17": "事業，是名無明對治殊勝。」時薄伽梵說是經",
    "T16n0717_002:0844a18": "已，諸苾芻眾默然領悟，深心隨喜歎未曾有。",
    "T16n0717_002:0844a19": "聞佛所說，皆大歡喜，信受奉行。",
    "T16n0717_002:0844a20": "分別緣起初勝法門經卷下"
}