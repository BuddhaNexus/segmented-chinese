{
    "T35n1735_031:0735a02": "大方廣佛華嚴經疏卷第三十一",
    "T35n1735_031:0735a04": "唐清涼山大華嚴寺沙門澄觀撰",
    "T35n1735_031:0735a05": "十地品第二十六(入第三十四經)",
    "T35n1735_031:0735a06": "初來意者。為答普光十地問故。夫功不虛設。",
    "T35n1735_031:0735a07": "終必有歸。前明解導行願賢位因終。今明",
    "T35n1735_031:0735a08": "智冥真如聖位果立。故有此會來也。前是",
    "T35n1735_031:0735a09": "教道此是證道。教為證因。證即證前三心之",
    "T35n1735_031:0735a10": "教。故無性攝論云。此聞熏習雖是有漏。而",
    "T35n1735_031:0735a11": "是出世心種子性。即斯義也。然會來即是品",
    "T35n1735_031:0735a12": "來。一會之中唯一品故。故釋名宗趣亦品會",
    "T35n1735_031:0735a13": "無差。晉經此會有十一品。則名等皆別。次",
    "T35n1735_031:0735a14": "釋名者。會名有三。一約人名金剛藏會。二",
    "T35n1735_031:0735a15": "約處名他化自在天會。謂他化作樂具自",
    "T35n1735_031:0735a16": "得受用。表所入地證如無心不礙後得而",
    "T35n1735_031:0735a17": "起用故。事理存泯非即離故。因他受用而",
    "T35n1735_031:0735a18": "有所作。非自事故。自他相作皆自在故。將",
    "T35n1735_031:0735a19": "證離欲之實際故。不處化樂者。表凡聖",
    "T35n1735_031:0735a20": "隔絕故。三約法名十地會。即同品名。所",
    "T35n1735_031:0735a21": "以得此名者。本業云。地名為持。持百萬阿",
    "T35n1735_031:0735a22": "僧祇功德。亦名生成一切因果。故名為地。",
    "T35n1735_031:0735a23": "本論云。生成佛智住持故。即斯義也。唯識",
    "T35n1735_031:0735a24": "第九云。與所修行為勝依持令得生故者。",
    "T35n1735_031:0735a25": "但語其因闕生果義。有別行譯本名十住",
    "T35n1735_031:0735a26": "經。住是地中一義故。仁王兼明云。入理般若",
    "T35n1735_031:0735a27": "名為住。住生功德稱為地。而下經又名集",
    "T35n1735_031:0735a28": "一切智智法門。亦兼因果。復有別譯名漸",
    "T35n1735_031:0735a29": "備一切智德經。以後後過前前。故名為漸",
    "T35n1735_031:0735b01": "備。漸備即是集義。若名十地就義約喻以",
    "T35n1735_031:0735b02": "受其名。若云十住。唯就法稱。十是一周圓",
    "T35n1735_031:0735b03": "數十十無盡。皆帶數釋。後之二釋皆是依主。",
    "T35n1735_031:0735b04": "一切智智之法門故。漸備一切智之德故。十",
    "T35n1735_031:0735b05": "之別名見於本分。三宗趣者。先總後別。總",
    "T35n1735_031:0735b06": "有二義。一以地智斷證寄位修行為宗。以",
    "T35n1735_031:0735b07": "顯圓融無礙行相為趣。二前二皆宗。為成",
    "T35n1735_031:0735b08": "佛果為趣。後別者。別於上總略有十義。一",
    "T35n1735_031:0735b09": "約本。唯是果海不可說性。以離能所證故。",
    "T35n1735_031:0735b10": "雖通一部此品正明。二約所證是離垢真",
    "T35n1735_031:0735b11": "如。三者約智。謂根本後得亦通方便。四約",
    "T35n1735_031:0735b12": "所斷。謂離二障種現。五約所修。初地修願",
    "T35n1735_031:0735b13": "行。二地戒行。三禪行。四道品行。五四諦行。",
    "T35n1735_031:0735b14": "六緣生行。七菩提分行。八淨土行。九說法",
    "T35n1735_031:0735b15": "行。十受位行。六約修成有四行。謂初地信",
    "T35n1735_031:0735b16": "樂行。二戒行。三定行。四地已上皆慧行。於",
    "T35n1735_031:0735b17": "中四五六地。是寄二乘慧。七地已去是菩",
    "T35n1735_031:0735b18": "薩慧。七約寄位行。十地各寄一度。八者約",
    "T35n1735_031:0735b19": "法有三德。謂證德阿含德及不住道。是十",
    "T35n1735_031:0735b20": "地之德故。九約寄乘法。謂初二三地。寄世",
    "T35n1735_031:0735b21": "間人天乘。四五六七。寄出世三乘。八地已上",
    "T35n1735_031:0735b22": "出出世間。是一乘法故。以諸乘為此地法。",
    "T35n1735_031:0735b23": "十者撮要謂六決定。宗辯此故。於此十",
    "T35n1735_031:0735b24": "中。二三四八十通於圓融行布。初一雙非餘",
    "T35n1735_031:0735b25": "皆行布。多約寄法顯淺深故。若以圓融",
    "T35n1735_031:0735b26": "融彼行布。則無不圓融。故以別從總。皆十",
    "T35n1735_031:0735b27": "地宗。若別中之別則地地別宗。別論其趣。不",
    "T35n1735_031:0735b28": "異總趣。論其體性多不出前。為成十故",
    "T35n1735_031:0735b29": "小有加減。一即離言體。二所證體。梁攝論",
    "T35n1735_031:0735c01": "云。出離真如為地體故。三能證體。無性論",
    "T35n1735_031:0735c02": "云。法無我智分地位故。此論亦名為智地",
    "T35n1735_031:0735c03": "故。其所斷約離故非地體。若取離惑所",
    "T35n1735_031:0735c04": "顯又即真如。四合能所證以為地體。獨不",
    "T35n1735_031:0735c05": "立故。梁攝論云。如如及如如智獨存故。五",
    "T35n1735_031:0735c06": "收五六七及其第九為隨相體。此等皆為",
    "T35n1735_031:0735c07": "成地法故。六取光明三昧即證入體正相應",
    "T35n1735_031:0735c08": "故。論云三昧是法體故。七就德體即教證",
    "T35n1735_031:0735c09": "不住三道為體。八隨要體。謂六決定。九總攝",
    "T35n1735_031:0735c10": "體。成唯識云。總攝一切有為無為功德為",
    "T35n1735_031:0735c11": "自性故。十唯因體取其別相異果海故。收",
    "T35n1735_031:0735c12": "此十體不出三體。一總含體。二剋實體。謂",
    "T35n1735_031:0735c13": "智與證。三離言體配屬可知。上二即因下",
    "T35n1735_031:0735c14": "一為果。因果非即離。言慮雙絕以為地體。",
    "T35n1735_031:0735c15": "問何為地前顯圓融德地上行。布彰淺劣",
    "T35n1735_031:0735c16": "耶。答顯一乘故。云何顯耶。三乘之位。地前",
    "T35n1735_031:0735c17": "行布地上圓融。今一乘位地前地上俱有行",
    "T35n1735_031:0735c18": "布圓融。若俱雙辯則前後不異。若地前行布",
    "T35n1735_031:0735c19": "地上圓融。則全同三乘前淺後深。又似行布",
    "T35n1735_031:0735c20": "圓融各別。教行不知法性。教行非即非離",
    "T35n1735_031:0735c21": "故。於地前但顯圓融已過三乘。地上多明",
    "T35n1735_031:0735c22": "行布以顯超勝。勝相云何。謂賢位始終已圓",
    "T35n1735_031:0735c23": "融自在。登地已去則甚深甚深。言所不至。",
    "T35n1735_031:0735c24": "若不寄位何以顯深。不包三乘何以顯",
    "T35n1735_031:0735c25": "廣。故虛空鳥迹迹迹合空。大海十德德德皆",
    "T35n1735_031:0735c26": "海。地地之中具攝一切諸地功德。文文之內。",
    "T35n1735_031:0735c27": "皆云若以殊勝願力復過於此不可數知。",
    "T35n1735_031:0735c28": "故剛藏俟五請而方說。世親以六相而圓",
    "T35n1735_031:0735c29": "融。意在斯矣。又此一會文唯一品。闕於方",
    "T35n1735_031:0736a01": "便及勝進者。正表斯義。所以闕方便者。",
    "T35n1735_031:0736a02": "有二義故。一表證法無二離方便故。二總",
    "T35n1735_031:0736a03": "攝三賢皆為入地之方便故。闕進趣者亦",
    "T35n1735_031:0736a04": "有二義。一十地如佛更無趣故。二以十定",
    "T35n1735_031:0736a05": "等品即此勝進故。若爾何以別會說耶。含二",
    "T35n1735_031:0736a06": "義故。一開此勝進成等覺故。二勝進趣佛",
    "T35n1735_031:0736a07": "行深遠故。若別立方便勝進。即不得包攝",
    "T35n1735_031:0736a08": "前後。顯地圓融。十地甚深良在於此。地前",
    "T35n1735_031:0736a09": "乃我地之前。安得云深。異於地上此解尤",
    "T35n1735_031:0736a10": "妙。學者應思。第四釋文。一品分二。初長行",
    "T35n1735_031:0736a11": "散說。後偈頌總攝。偈中雖有第十地偈。以",
    "T35n1735_031:0736a12": "後有總攝之偈。前隔結通等文。故從文便",
    "T35n1735_031:0736a13": "科之。中間諸頌攝在當地。初長行中二。先",
    "T35n1735_031:0736a14": "正說十地。後爾時復以下菩薩證成。前中亦",
    "T35n1735_031:0736a15": "二。先顯此界所說。後如此世界下。結通十",
    "T35n1735_031:0736a16": "方齊說。前中或總為一十地法門。或為二",
    "T35n1735_031:0736a17": "分。謂初正說。後動地等顯實證成。或為三",
    "T35n1735_031:0736a18": "分。為序正流通。然教證不同三分亦異。就",
    "T35n1735_031:0736a19": "教三者。初至起分是其由致。以發起正說",
    "T35n1735_031:0736a20": "故。二本分已去是其正宗。正說地故。三地利",
    "T35n1735_031:0736a21": "益分以為流通。益末代故。二就證三者。序",
    "T35n1735_031:0736a22": "分為序。三昧分為正宗。因入此定顯實",
    "T35n1735_031:0736a23": "證故。故論。云三昧是法體故也。加分已去",
    "T35n1735_031:0736a24": "皆是流通。由說自所得。令信行菩薩證入",
    "T35n1735_031:0736a25": "地故。或為四分。於正說中。初法說顯地影",
    "T35n1735_031:0736a26": "像分喻顯地故。教證準前。或為五分。序為",
    "T35n1735_031:0736a27": "遠序。三昧已下是近序故。或為六分。隨行",
    "T35n1735_031:0736a28": "德分。初至起分起化之由。為生物信。二本",
    "T35n1735_031:0736a29": "分中略說讚勝。起眾樂欲。三請分中彰地超",
    "T35n1735_031:0736b01": "言令生正解。四說分中廣明修相。令物起",
    "T35n1735_031:0736b02": "行。五影像分寄喻顯德。六利益分。明德成",
    "T35n1735_031:0736b03": "證實。感化斯現。或為七分。從初至請分為",
    "T35n1735_031:0736b04": "六。說分遍通於十地故。問論云。初地所攝",
    "T35n1735_031:0736b05": "八分。第七說分。八校量勝分。明知說分唯說",
    "T35n1735_031:0736b06": "初地。如何得通。答若不許通。何為初地獨",
    "T35n1735_031:0736b07": "受說名。故知標於總稱。即受初地別名。若",
    "T35n1735_031:0736b08": "以論云初地所攝便定局者。則前六分亦不",
    "T35n1735_031:0736b09": "應通。是知八中前七皆通。後一方局。又下",
    "T35n1735_031:0736b10": "說分。雖言自此已後正說初地。既有初地",
    "T35n1735_031:0736b11": "說分。則有二地乃至十地說分。或為八分。",
    "T35n1735_031:0736b12": "開地利益異正說故。或為九分。影像望前",
    "T35n1735_031:0736b13": "法喻別故。或為十分。即是十地。或於前九",
    "T35n1735_031:0736b14": "加後偈頌。此十次第有其三義。一就化相",
    "T35n1735_031:0736b15": "通為起說。二就化意通為顯證。三隨宗要",
    "T35n1735_031:0736b16": "教證雙辯。初之一義隨文釋中論自具之。今",
    "T35n1735_031:0736b17": "當略辯。一起說由致故有序分。二顯證能說",
    "T35n1735_031:0736b18": "有三昧分。三示說不虛故有加分。四定無",
    "T35n1735_031:0736b19": "言說故有起分。五起先略陳故有本分。六",
    "T35n1735_031:0736b20": "聞名渴仰故有請分。七正為廣陳故有說",
    "T35n1735_031:0736b21": "分。上七依論次第。八別說難曉以喻總明。",
    "T35n1735_031:0736b22": "有影像分。九為說既竟顯勝勸修有利益",
    "T35n1735_031:0736b23": "分。十散說難知有偈頌分。二顯證者。初分",
    "T35n1735_031:0736b24": "為顯證由致。餘九正顯證相。於中前三就相",
    "T35n1735_031:0736b25": "顯證。一寄入顯證。二因加顯證。由得加故",
    "T35n1735_031:0736b26": "顯證不虛。三寄出顯證。不起無言不能顯",
    "T35n1735_031:0736b27": "寂故。次四就說顯證。謂本分略說顯證。請分",
    "T35n1735_031:0736b28": "拂相顯寂說及影像寄修相以表德。但法喻",
    "T35n1735_031:0736b29": "不同。次一分就益顯證。後一重述證德。三",
    "T35n1735_031:0736c01": "雙辯者。初一為由。後九正顯教證之相。於",
    "T35n1735_031:0736c02": "中三昧顯證。後八顯教。從加已去即有說",
    "T35n1735_031:0736c03": "故。八中次第同初門說。或為四十八分。謂",
    "T35n1735_031:0736c04": "初地十地各攝八分。二地二分。三四與九",
    "T35n1735_031:0736c05": "各攝四分。五六各三。七地五分。八地七分。",
    "T35n1735_031:0736c06": "故四十八。問初地八中前七十地。八中後二",
    "T35n1735_031:0736c07": "義該十地。何為論判屬初十耶。答地論科",
    "T35n1735_031:0736c08": "文有其四例。一以後攝前例。以前序等近",
    "T35n1735_031:0736c09": "初地故。判屬於初。二以前攝後例。後二近",
    "T35n1735_031:0736c10": "於十地故法雲攝。非謂不通。三當相分文",
    "T35n1735_031:0736c11": "例。如中間諸分。四顯地該收例。謂顯十地",
    "T35n1735_031:0736c12": "是陀羅尼法故。諸地中文雖隱顯。義必全收",
    "T35n1735_031:0736c13": "一一地中。皆四十八。如初六分屬於初地。",
    "T35n1735_031:0736c14": "許該餘九。類顯餘分無所不通。問初不",
    "T35n1735_031:0736c15": "說戒無彼二淨。不說禪枝無起厭等。如",
    "T35n1735_031:0736c16": "何諸分地地皆通。答明言義通那引文局。豈",
    "T35n1735_031:0736c17": "不經說。地地之中。具足一切諸地功德。寧",
    "T35n1735_031:0736c18": "許初地不持戒等。已略料揀。次正釋文。若",
    "T35n1735_031:0736c19": "依十地即為十段。初歡喜地文有八分。七",
    "T35n1735_031:0736c20": "如前明。第八名為校量勝分。文之分齊至",
    "T35n1735_031:0736c21": "下明顯。今初序分。論經別行具六成就。今",
    "T35n1735_031:0736c22": "攝在大部故闕信聞。但有餘四。謂一時二",
    "T35n1735_031:0736c23": "主。三處四眾。雖有四事。而論但云時處等。",
    "T35n1735_031:0736c24": "校量顯示勝故。此法勝故。在於初時及勝",
    "T35n1735_031:0736c25": "處說。而不言主眾勝者。意明主眾餘經容",
    "T35n1735_031:0736c26": "有故。若以相從主既十身。眾不可說亦得",
    "T35n1735_031:0736c27": "名勝故。論有等言。今初爾時者時勝。以是",
    "T35n1735_031:0736c28": "初時得名為勝故。論云。婆伽婆成道未久",
    "T35n1735_031:0736c29": "第二七日故。論經別行故標二七。今經攝在",
    "T35n1735_031:0737a01": "大部。但云爾時。即是初會始成正覺時也。且",
    "T35n1735_031:0737a02": "依論明。若以初表勝。初七最初何故不說。",
    "T35n1735_031:0737a03": "論云。思惟行因緣行故。因者能說之智。緣者",
    "T35n1735_031:0737a04": "所化之機。欲將所得妙法。以逗物機故云",
    "T35n1735_031:0737a05": "思惟行行。故法華云。我所得智慧微妙最第",
    "T35n1735_031:0737a06": "一。思惟因也。眾生諸根鈍等。思惟緣也。論云。",
    "T35n1735_031:0737a07": "本為利他成道。何故七日思惟不說。顯示",
    "T35n1735_031:0737a08": "自樂大法樂故。此問意云。在法身地見機",
    "T35n1735_031:0737a09": "堪化。方應成佛何用更思。今答意云。非是",
    "T35n1735_031:0737a10": "思而後知。自為受法樂故。大法樂者。即所",
    "T35n1735_031:0737a11": "得智慧寂靜樂也。論云。何故顯己法樂。為",
    "T35n1735_031:0737a12": "令眾生於如來所。增長愛敬心故。復捨如",
    "T35n1735_031:0737a13": "是妙樂。悲愍眾生為說法故。何故惟行因",
    "T35n1735_031:0737a14": "緣行耶。顯示不共法故。謂窮智究竟照機",
    "T35n1735_031:0737a15": "無遺。除佛一人無能及者。名不共法。又",
    "T35n1735_031:0737a16": "因緣亦即所證深理。唯佛窮故。二世尊者主",
    "T35n1735_031:0737a17": "勝義如前釋。三在他化下處勝。論云。此處宮",
    "T35n1735_031:0737a18": "殿勝故。宮即自在天宮勝下五天故。殿即摩",
    "T35n1735_031:0737a19": "尼寶藏純寶所成。勝寶嚴故。他化天宮。既表",
    "T35n1735_031:0737a20": "地智無心而成化事。摩尼寶殿。亦表慈覆",
    "T35n1735_031:0737a21": "無心出用無盡。若以欲頂為表勝者。色界",
    "T35n1735_031:0737a22": "尤勝何不彼說。論云。此處感果故。謂機感",
    "T35n1735_031:0737a23": "在此故。又色界為長壽天難不能感果。能",
    "T35n1735_031:0737a24": "感勝果必是欲界之身故。密嚴中明。此處",
    "T35n1735_031:0737a25": "十地菩薩常所游履。大乘同性經云。此處有",
    "T35n1735_031:0737a26": "報佛淨土故。於此處說。若唯約機感失所",
    "T35n1735_031:0737a27": "表義。四與大下眾勝。文分為五。一揀定眾",
    "T35n1735_031:0737a28": "類。二住一切下歎其勝德。三其名下依德",
    "T35n1735_031:0737a29": "列名。四如是下結數難測。五金剛藏下標",
    "T35n1735_031:0737b01": "說法主。今初又三。一揀大異小同菩薩故。",
    "T35n1735_031:0737b02": "二其諸下揀尊異卑。謂八地已上念不退轉",
    "T35n1735_031:0737b03": "故。彌勒問經云。自分堅固名不退。勝進不壞",
    "T35n1735_031:0737b04": "名不轉。若準論經又云。皆一生得無上菩",
    "T35n1735_031:0737b05": "提。則皆等覺。等覺亦通念不退故。又仁王",
    "T35n1735_031:0737b06": "經。一生正得下寂滅忍。言不退者不復退",
    "T35n1735_031:0737b07": "入無生忍故。顯文雖爾本迹難量。多是諸",
    "T35n1735_031:0737b08": "佛之所化故。三悉從下揀新異舊。他方集",
    "T35n1735_031:0737b09": "故。二歎德中有二十句。初二略明後二總結。",
    "T35n1735_031:0737b10": "中間廣歎。今初略中。初句自分行滿。謂權實",
    "T35n1735_031:0737b11": "無礙智住真俗雙融境。境智一如無住住故。",
    "T35n1735_031:0737b12": "後句勝進行滿證佛所證。則是如來勤行不",
    "T35n1735_031:0737b13": "息。故名菩薩。二善能下廣歎有十六句分",
    "T35n1735_031:0737b14": "二。前十三句廣自分。後三廣勝進。前中亦",
    "T35n1735_031:0737b15": "二。初三明行修具足。一神用善巧。二調化應",
    "T35n1735_031:0737b16": "時。三行願遍於時處。餘十句德用圓備。四",
    "T35n1735_031:0737b17": "福智益而不竭。五權實知慧雖已究竟。六",
    "T35n1735_031:0737b18": "以無住道不捨修行。七內證定智通明。八",
    "T35n1735_031:0737b19": "外用施為自在。七中若順三乘法相。禪即四",
    "T35n1735_031:0737b20": "禪定即四無色定。解脫謂八解脫。三昧者此",
    "T35n1735_031:0737b21": "云等持。平等持心趣一境故。即三三昧諸",
    "T35n1735_031:0737b22": "有心定。三摩鉢底此云等至。由離沈掉至",
    "T35n1735_031:0737b23": "一境故。局在定地通無心定。謂無想滅定",
    "T35n1735_031:0737b24": "等。神通明智。即通目一切有心無心定地所",
    "T35n1735_031:0737b25": "引功德。今此菩薩皆能善入善引。若就一乘",
    "T35n1735_031:0737b26": "釋者。禪定即十禪定。解脫即不思議等三昧。",
    "T35n1735_031:0737b27": "等至各有無量百千通明及智。皆各有十。十",
    "T35n1735_031:0737b28": "十無盡是普賢位菩薩所得。九內獲自在幹",
    "T35n1735_031:0737b29": "能。十外能一念周遍請法。十一護法。十二",
    "T35n1735_031:0737c01": "供養。十三二利勤修。後三廣勝進。即三業",
    "T35n1735_031:0737c02": "廣大。及下結文並顯可知。三列名中。前三",
    "T35n1735_031:0737c03": "十八同名藏者。表於地法有含攝眾德出",
    "T35n1735_031:0737c04": "生果用故。後一名解脫月者。即請法上首",
    "T35n1735_031:0737c05": "脫眾疑闇使得清涼。如夜月故。又藏表",
    "T35n1735_031:0737c06": "根本智包含出生。月表後得清涼益物。蘇利",
    "T35n1735_031:0737c07": "耶者此云月也。俱蘇摩者悅意也。即是華名。",
    "T35n1735_031:0737c08": "餘之別名可隨義釋。四結數可知。五標法",
    "T35n1735_031:0737c09": "主。論云。何故菩薩說此法門。為令增長諸",
    "T35n1735_031:0737c10": "菩薩力故。謂彼同類而能爾故。菩薩眾多。何",
    "T35n1735_031:0737c11": "故唯金剛藏說。論答云。一切煩惱難壞此法",
    "T35n1735_031:0737c12": "能破。善根堅實猶如金剛故。不異名說。此",
    "T35n1735_031:0737c13": "釋金剛。謂表地智有堅利二義。如金剛故。",
    "T35n1735_031:0737c14": "能壞煩惱即是利義。下釋藏義。論先問云。",
    "T35n1735_031:0737c15": "何故名金剛藏。此問意云。為以藏攝金剛",
    "T35n1735_031:0737c16": "名金剛藏。為以金剛而為藏耶。上即有財",
    "T35n1735_031:0737c17": "下即持業。而論雙順二句。順後句云。藏即",
    "T35n1735_031:0737c18": "名堅其猶樹藏。謂如樹心堅密能生長枝",
    "T35n1735_031:0737c19": "葉華實。地智亦爾能生因果。此就能藏名",
    "T35n1735_031:0737c20": "藏。次順上句云。又如懷孕在藏。是故堅",
    "T35n1735_031:0737c21": "如金剛。如金剛藏。此謂子孕在胎藏中。善",
    "T35n1735_031:0737c22": "業所持堅不可壞。而得生長。此就所藏名",
    "T35n1735_031:0737c23": "藏。二喻俱有生長之義。論下廣合云。是諸",
    "T35n1735_031:0737c24": "善根一切餘善根中其力最上。猶如金剛。亦",
    "T35n1735_031:0737c25": "能生成人天道行。諸餘善根所不能壞。故",
    "T35n1735_031:0737c26": "名金剛藏。此之一合通上二喻。是諸善根。",
    "T35n1735_031:0737c27": "謂無漏善。餘諸善根即二乘地前。今無漏善",
    "T35n1735_031:0737c28": "於餘善中如孕在於胎藏其力最上。雙合",
    "T35n1735_031:0737c29": "二喻堅義。亦能生成通合二喻生長之義。其",
    "T35n1735_031:0738a01": "力最上猶如金剛。當體名堅。餘不能壞對",
    "T35n1735_031:0738a02": "他名堅。等二爾時下明三昧分。爾時者眾",
    "T35n1735_031:0738a03": "已集時。金剛藏菩薩者標入定人。為眾首",
    "T35n1735_031:0738a04": "故承佛神力者。辯入所依。顯定深玄唯佛",
    "T35n1735_031:0738a05": "窮究故。推功有在無我慢故。菩薩大智慧",
    "T35n1735_031:0738a06": "光明三昧者。顯所入定名。三昧通稱餘皆別",
    "T35n1735_031:0738a07": "名。智慧是體光明就用。照二無我。證如名",
    "T35n1735_031:0738a08": "慧照事名智。此二無礙能破見惑及無明。",
    "T35n1735_031:0738a09": "故名曰光明。大有二義。一揀異凡小。二能",
    "T35n1735_031:0738a10": "斷大惑能證大理。成大果故。彰非果定",
    "T35n1735_031:0738a11": "故云菩薩。即照之寂故云三昧。智與理冥",
    "T35n1735_031:0738a12": "故稱為入。論經名為大乘光明三昧。則光",
    "T35n1735_031:0738a13": "明即智。此與唯識第九四定初定名同。然其",
    "T35n1735_031:0738a14": "體性不出三種。一定。二慧。三所證如。以具",
    "T35n1735_031:0738a15": "能所證兼寂照故。所以入者。意略有六。論",
    "T35n1735_031:0738a16": "但有二。一謂表深。論云。顯示此法非思量",
    "T35n1735_031:0738a17": "境界故。二即以此義顯非證不說故。餘四",
    "T35n1735_031:0738a18": "如十住品。第三入是下加分有六。一辯加",
    "T35n1735_031:0738a19": "所因。二即時下能加佛現。三作如是下讚其",
    "T35n1735_031:0738a20": "得定。四善男子此是下。雙辯加定因緣。五欲",
    "T35n1735_031:0738a21": "今汝下辯加所為。六善男子下別顯加相。",
    "T35n1735_031:0738a22": "今初。入是三昧已者。若未入定佛不加故。",
    "T35n1735_031:0738a23": "故下論云。所以偏加金剛藏者。得此三昧",
    "T35n1735_031:0738a24": "故。十住會云。以三昧力故。二能加佛現中",
    "T35n1735_031:0738a25": "有五。一佛現時。謂正入定時。二十方下來",
    "T35n1735_031:0738a26": "處遠近。三各有下能加佛數。四同名金剛藏。",
    "T35n1735_031:0738a27": "顯名同所加。五而現其前現身生信。上二",
    "T35n1735_031:0738a28": "三中。意明多數勝前位故。若爾何以不言",
    "T35n1735_031:0738a29": "無量世界。而云十億剎塵界耶。論云。方便",
    "T35n1735_031:0738b01": "顯多佛故。謂無量雖多。其言猶漫人不謂",
    "T35n1735_031:0738b02": "多。今假以剎塵。一塵一剎一剎一佛。便謂",
    "T35n1735_031:0738b03": "細而叵測。若爾但趣舉剎塵即已顯多。何",
    "T35n1735_031:0738b04": "要定言十億。有二意故。一為說十地故。",
    "T35n1735_031:0738b05": "二此經如是多說十數。顯無盡故。即由此",
    "T35n1735_031:0738b06": "義不云無量。無量不得顯無盡故。何要",
    "T35n1735_031:0738b07": "顯此多佛加耶。論云。顯於法及法師增長",
    "T35n1735_031:0738b08": "恭敬心故。又表諸佛皆同說故。何要同名",
    "T35n1735_031:0738b09": "加。論有二意。一云本願力故。何故如來作",
    "T35n1735_031:0738b10": "如是願。顯示多佛故。此三昧是法體。本行",
    "T35n1735_031:0738b11": "菩薩時皆名金剛藏。同說此法。今成正覺",
    "T35n1735_031:0738b12": "亦名金剛藏。故不異名加。此中論意云。諸",
    "T35n1735_031:0738b13": "佛因中得定名金剛藏。遂發願言。我成佛",
    "T35n1735_031:0738b14": "時亦同其名。所為同者。為顯菩薩所得法",
    "T35n1735_031:0738b15": "體同於多佛。明人異道同故。論意正爾。若",
    "T35n1735_031:0738b16": "以義取亦通遮那本願。以佛因中得定說",
    "T35n1735_031:0738b17": "法。能加所加同名法爾。亦發斯願。以顯道",
    "T35n1735_031:0738b18": "同故。下經云。亦是毘盧遮那如來本願力故。",
    "T35n1735_031:0738b19": "第二意論云。又是菩薩聞諸如來同己名",
    "T35n1735_031:0738b20": "已。增勇悅故。前就法理此就化儀。第三同",
    "T35n1735_031:0738b21": "讚得定顯有加因。第四雙辯加定因緣中。",
    "T35n1735_031:0738b22": "有四因緣。一伴佛同加故。二主佛本願故。三",
    "T35n1735_031:0738b23": "主佛現威故。四定者智力故。初之一事唯得",
    "T35n1735_031:0738b24": "定因。先由佛加方能入故。故論云。彼佛先",
    "T35n1735_031:0738b25": "作是願。今復自加。後之三事通於二因。由",
    "T35n1735_031:0738b26": "此能入定由此得加故。非正加相故。論",
    "T35n1735_031:0738b27": "云。後餘佛加故。言盧舍那佛本願力故加。",
    "T35n1735_031:0738b28": "此論意云。後文方顯諸佛加相。即由此中本",
    "T35n1735_031:0738b29": "願力耳。則此是加因。若約得定。由主佛加",
    "T35n1735_031:0738c01": "則此中願等已顯加相。但意冥加故。即前承",
    "T35n1735_031:0738c02": "佛神力耳。是則定因有四加因亦四。雖闕",
    "T35n1735_031:0738c03": "伴佛加因。而有得定一因。故有四也。所以",
    "T35n1735_031:0738c04": "第三會中。後三因初有又是之言。四五兩會",
    "T35n1735_031:0738c05": "同云亦是。故不可將前一因為正作加。若",
    "T35n1735_031:0738c06": "此已作加。何用下文正顯加相。餘如第三",
    "T35n1735_031:0738c07": "會辯。第五明加所為故。論云何故加。然直",
    "T35n1735_031:0738c08": "就經文則應分二。初總明。後所謂下別顯。",
    "T35n1735_031:0738c09": "論無所謂二字。故取別中入智地句。入初總",
    "T35n1735_031:0738c10": "句。總別合明但有二十。前十依自利行。後",
    "T35n1735_031:0738c11": "十依利他行。義雖兼通從多分判。欲顯",
    "T35n1735_031:0738c12": "二利差別相故。今依論釋。初十句中。論以",
    "T35n1735_031:0738c13": "二門解釋。一直釋經文。二會通本末。初門",
    "T35n1735_031:0738c14": "先釋總句。彼經云。又一切菩薩不可思議諸",
    "T35n1735_031:0738c15": "佛法明說。令入智慧地故。既將別句入",
    "T35n1735_031:0738c16": "總。即經論開合不同。論經云明。即今經光",
    "T35n1735_031:0738c17": "明。但廣略有異。彼云明說。此云說不思議。",
    "T35n1735_031:0738c18": "彼未迴文。即經論方言有異。既知二經同",
    "T35n1735_031:0738c19": "異。次正釋文。初欲令汝為者標舉章門。總",
    "T35n1735_031:0738c20": "顯加意。意為何事。謂一切菩薩說等。此中",
    "T35n1735_031:0738c21": "三義。一一切菩薩是所被機。二不思議諸佛",
    "T35n1735_031:0738c22": "法光明。是所說法。三令入智地是說之益。被",
    "T35n1735_031:0738c23": "何等機。論云。是中一切菩薩者。謂住信行",
    "T35n1735_031:0738c24": "地。此通二類。一謂地前未證真如。但依信",
    "T35n1735_031:0738c25": "心而起行故。無著論中亦同此名。二通地",
    "T35n1735_031:0738c26": "上。如初地加行位中名信行地。即地地加",
    "T35n1735_031:0738c27": "行皆名信行。以攝論中意言無分別觀通",
    "T35n1735_031:0738c28": "於四位故。知地上亦有信行。下釋所入智",
    "T35n1735_031:0738c29": "地。及別入中皆通十地。明知所被不唯地",
    "T35n1735_031:0739a01": "前。況下請分中。論云。未入地者令得淨心。",
    "T35n1735_031:0739a02": "已入地者令得十力。必通被也。二中說何",
    "T35n1735_031:0739a03": "法被。此有二種。一所證法。論云不可思議諸",
    "T35n1735_031:0739a04": "佛法者。是出世間道品。此明十地法體是無",
    "T35n1735_031:0739a05": "漏。故名出世間。生佛果故名道。十位行法",
    "T35n1735_031:0739a06": "類別名品。既是佛因是佛所證。故云佛法。",
    "T35n1735_031:0739a07": "心言路絕名不思議。二說能證。論云。光明",
    "T35n1735_031:0739a08": "者見智得證。此謂後得觀事差別名見。根",
    "T35n1735_031:0739a09": "本觀理一相名智。見達於事名得。智契",
    "T35n1735_031:0739a10": "於理名證。直語智體故言見智。以智合",
    "T35n1735_031:0739a11": "境故言得證。地法雖多不出此二。見智雖",
    "T35n1735_031:0739a12": "廣此釋正宜。故解深密第三云。我無量門宣",
    "T35n1735_031:0739a13": "說智見。今當為汝略說其相。若緣總法。修",
    "T35n1735_031:0739a14": "奢摩他毘鉢舍那所有妙慧。是名為智。若緣",
    "T35n1735_031:0739a15": "別法。修奢摩他毘鉢舍那所有妙慧。是名為",
    "T35n1735_031:0739a16": "見即斯義也。上云說者令分別上來能所",
    "T35n1735_031:0739a17": "證法。三中說此何益。令入智地。論云。入",
    "T35n1735_031:0739a18": "者信樂得證。此中信樂即所被機得證。即上",
    "T35n1735_031:0739a19": "二智契。合入何法耶。所謂智地。論云。智慧",
    "T35n1735_031:0739a20": "地者謂十地智。如本分中說。即上不思議佛",
    "T35n1735_031:0739a21": "法也。上說能所證者。意令菩薩以能證智。",
    "T35n1735_031:0739a22": "入佛所證法。是此總意。已說總句入地之",
    "T35n1735_031:0739a23": "相。次下九句。依本開末顯入差別。論云此",
    "T35n1735_031:0739a24": "修多羅中。依根本入有九種入。此九種入",
    "T35n1735_031:0739a25": "寄於四位。初四願樂位。次一見位。次三修",
    "T35n1735_031:0739a26": "位。後一究竟位。近地方便亦屬地故。地後",
    "T35n1735_031:0739a27": "勝進趣究竟故。皆十地攝。言九入者。一者",
    "T35n1735_031:0739a28": "攝入。謂聞慧中攝一切善根故。二者思義",
    "T35n1735_031:0739a29": "入。思慧於一切道品中智方便故。智方便",
    "T35n1735_031:0739b01": "者。即善揀擇道品。即是佛法。三法相入。彼",
    "T35n1735_031:0739b02": "彼義中無量種種知故。彼彼即是諸法。種種",
    "T35n1735_031:0739b03": "知即廣知。此即所思法成。四教化入。隨所",
    "T35n1735_031:0739b04": "思義。名字具足故。能善說此知修慧。修通",
    "T35n1735_031:0739b05": "二利。菩薩利他即是自成佛法故。入自利",
    "T35n1735_031:0739b06": "中收。五證入於一切法中。平等智。見道時",
    "T35n1735_031:0739b07": "中善清淨故。言平等者。即無分別。無分別",
    "T35n1735_031:0739b08": "智正證真如。離二取相故云平等。二我分",
    "T35n1735_031:0739b09": "別隨眠不生。名善清淨。最初照理立見道",
    "T35n1735_031:0739b10": "名。六不放逸。入於修道時中。遠離一切煩",
    "T35n1735_031:0739b11": "惱障故。故世法不染。七地地轉入。出世間",
    "T35n1735_031:0739b12": "道品無貪等善根淨故。此明修道位中。離障",
    "T35n1735_031:0739b13": "證理智行轉進。於地地中雙斷二愚。是無",
    "T35n1735_031:0739b14": "漏善能淨所知。以此無漏淨三善根。名淨",
    "T35n1735_031:0739b15": "煩惱。論云。復有善根能為出世間道品因。",
    "T35n1735_031:0739b16": "此明諸地中加行善根淨也。八菩薩盡入。",
    "T35n1735_031:0739b17": "於第十地中。入一切如來祕密智故。即下",
    "T35n1735_031:0739b18": "大盡分中。入如來十種祕密之智是也。如",
    "T35n1735_031:0739b19": "來祕密下地不測。名不思議。若入彼所入",
    "T35n1735_031:0739b20": "是智之境。入彼能入即智是境。得即是入",
    "T35n1735_031:0739b21": "故。歎淨名云。諸佛祕藏無不得入。九佛盡",
    "T35n1735_031:0739b22": "入。於一切智入智故。上一切智釋一切智",
    "T35n1735_031:0739b23": "入。下智字即智境界。入即得也。上直釋竟。自",
    "T35n1735_031:0739b24": "下論文融會本末。初會末歸本。謂上九種",
    "T35n1735_031:0739b25": "入。為欲校量地智差別轉勝之相。非根本",
    "T35n1735_031:0739b26": "入有此行布。後明本末無礙。欲顯前從本",
    "T35n1735_031:0739b27": "起末。則無別之別。次攝末歸本。別而無別",
    "T35n1735_031:0739b28": "故。以六相融而無礙。論云。一切所說十句",
    "T35n1735_031:0739b29": "中。皆有六種差別相門者。此標舉顯通。故",
    "T35n1735_031:0739c01": "云。一切皆有。此言說解釋應知除事者。此",
    "T35n1735_031:0739c02": "顯立意。謂此六相為顯緣起圓融之法。勿",
    "T35n1735_031:0739c03": "以陰界入等事相執取。言六相者。謂總相",
    "T35n1735_031:0739c04": "別相。同相異相。成相壞相。此標列也。下釋",
    "T35n1735_031:0739c05": "云。總者是根本入者。以初一入無不攝故。",
    "T35n1735_031:0739c06": "別者餘九入。別依止本滿彼本故者。謂依",
    "T35n1735_031:0739c07": "一開九。無總別不立故云依止。由別方",
    "T35n1735_031:0739c08": "成總故云滿彼。同相者入故者。同名入故。",
    "T35n1735_031:0739c09": "異相者增相故者。九相漸增不相似故。成",
    "T35n1735_031:0739c10": "相者略說故者。攬九緣以成一略言標顯故。",
    "T35n1735_031:0739c11": "壞相者廣說故者。分一作九九外無一。此",
    "T35n1735_031:0739c12": "九因緣各住自相不相成也。又云。如世界",
    "T35n1735_031:0739c13": "成壞者。猶如世界多緣共成。其中事物一一",
    "T35n1735_031:0739c14": "推徵。何者是界名壞。亦如梁等共成一舍。",
    "T35n1735_031:0739c15": "總則一舍別則諸緣。同則互不相違。異則諸",
    "T35n1735_031:0739c16": "緣各別。成則諸緣辦果。壞即各住自法。餘",
    "T35n1735_031:0739c17": "一切十句皆應隨義類知。別章廣顯。第二又",
    "T35n1735_031:0739c18": "令得下。十句依利他行是增數十。經有十",
    "T35n1735_031:0739c19": "二句。論經合七八二句故唯十一。初句為總",
    "T35n1735_031:0739c20": "餘十為別。總中始者內起信欲外近善友",
    "T35n1735_031:0739c21": "聽聞。終者憶念任持所聞地法。地地皆爾。",
    "T35n1735_031:0739c22": "故云十地始終。此約教行。復有阿含為始",
    "T35n1735_031:0739c23": "以證為終。則前皆是教。此教證義總有九",
    "T35n1735_031:0739c24": "重。一教行相對。言聲為教行德為證。猶下",
    "T35n1735_031:0739c25": "請中字義二藏。二地前地上相對。如下請中",
    "T35n1735_031:0739c26": "歎眾。以地前聞思修等為教淨。地上行德",
    "T35n1735_031:0739c27": "為證淨。三真偽相對。即於地中聞思修慧",
    "T35n1735_031:0739c28": "報生識智緣照之解。名曰阿含。真智出言為",
    "T35n1735_031:0739c29": "證。下論云。聞思修等是則可說。地智離言。",
    "T35n1735_031:0740a01": "四修成相對。一切地中真偽合修為教。捨偽",
    "T35n1735_031:0740a02": "契真為證。猶下所明義說二大。五相實相",
    "T35n1735_031:0740a03": "對。世間中修得彼證相名教。契本實相為",
    "T35n1735_031:0740a04": "證。猶下所說增上妙法光明法門。光明是教",
    "T35n1735_031:0740a05": "增上是證。六體德相對。就彼離相所成行",
    "T35n1735_031:0740a06": "中。顯本法性為證。依本成德為教。猶下",
    "T35n1735_031:0740a07": "鍊金金體與釧等。七體用相對。前體及德皆",
    "T35n1735_031:0740a08": "證。依體起教智之用為教。下珠放光。光喻",
    "T35n1735_031:0740a09": "於教珠體喻證。八自分勝進相對。自分所",
    "T35n1735_031:0740a10": "成體德及用皆證。進受佛教為教。下歎金",
    "T35n1735_031:0740a11": "剛藏。二力妙智及辯名為證力。堅念教法",
    "T35n1735_031:0740a12": "為阿含。九約詮就實相對。真智之體為證。",
    "T35n1735_031:0740a13": "約言分十為阿含。猶下迹處虛空喻證。空",
    "T35n1735_031:0740a14": "處之迹喻地阿含。下論云。字身住處證智所",
    "T35n1735_031:0740a15": "攝。非無地智名句字身。名句字身即阿含",
    "T35n1735_031:0740a16": "也。今當第四。一經之內頻語教證。理須通",
    "T35n1735_031:0740a17": "會勿厭繁文。次依根本始終有十始終。前",
    "T35n1735_031:0740a18": "三地前思修利物。次一見道餘六修道。此陜",
    "T35n1735_031:0740a19": "前入。謂初闕聞慧。後無佛盡者理實齊通。",
    "T35n1735_031:0740a20": "以此二並非正。地前已說竟。故此略無。一",
    "T35n1735_031:0740a21": "攝始終。經云。如實說菩薩十地差別相故。",
    "T35n1735_031:0740a22": "謂以思慧智攝持所聞。稱思宣說。故云如",
    "T35n1735_031:0740a23": "實。二欲始終。緣念佛法意欲令物證故。",
    "T35n1735_031:0740a24": "此即思慧上品求心。三行始終。以是修慧",
    "T35n1735_031:0740a25": "故名修習。言分別無漏法者。於地上無漏",
    "T35n1735_031:0740a26": "道品。起意言分別觀行故。以未證故。但",
    "T35n1735_031:0740a27": "是觀分之時帶相觀心。未覺無相故云分",
    "T35n1735_031:0740a28": "別。四證始終。即見道位。大智者即真見道。",
    "T35n1735_031:0740a29": "根本法無我智過小乘故名大。治無明故",
    "T35n1735_031:0740a30": "云光明。此智親證真如。平等平等離二取",
    "T35n1735_031:0740b01": "相。名善觀察。實斷二障分別隨眠。名善",
    "T35n1735_031:0740b02": "選擇。巧莊嚴者即相見道。是後得智故論名",
    "T35n1735_031:0740b03": "方便。方便即巧法。真見道種種建立名為",
    "T35n1735_031:0740b04": "莊嚴。又莊嚴者即二智成德。由得此二善",
    "T35n1735_031:0740b05": "達法界。於多百門已得自在。故云莊嚴。",
    "T35n1735_031:0740b06": "故論云。此事中彼時中皆善知故。由相見",
    "T35n1735_031:0740b07": "道復有二種。一觀安立諦名此事中。二觀",
    "T35n1735_031:0740b08": "非安立諦名彼時中。以法真見道正證如",
    "T35n1735_031:0740b09": "時不可名事。相望前真故名為彼。五修道",
    "T35n1735_031:0740b10": "始終。論云。出世間智智力得入法義故者。",
    "T35n1735_031:0740b11": "以後得了俗由於證真名出世間智。智由",
    "T35n1735_031:0740b12": "證真達俗。故名善入。智能入法即名為門。",
    "T35n1735_031:0740b13": "上寄從二地至七地竟。次下五句有五始",
    "T35n1735_031:0740b14": "終。寄入八地至於佛地。治菩薩於菩提五",
    "T35n1735_031:0740b15": "障。五障在於七地。至於等覺。經文但有能",
    "T35n1735_031:0740b16": "治障在文外。今初二句即能破邪論障。始",
    "T35n1735_031:0740b17": "終不能破邪論障即是所治。隨所住處者。",
    "T35n1735_031:0740b18": "即邪論心住著之處。言次第顯說者。以宗",
    "T35n1735_031:0740b19": "因喻現比教量。顯己正義隨病治之。上皆",
    "T35n1735_031:0740b20": "論所據。言無所畏者。即論莊嚴。後句辯才",
    "T35n1735_031:0740b21": "即是論體。亦論莊嚴。謂語具圓滿順言敦肅。",
    "T35n1735_031:0740b22": "故名辯才。又上皆論多所作法。所作有三。一",
    "T35n1735_031:0740b23": "善自他宗。二勇猛無畏。三辯才不竭。配文",
    "T35n1735_031:0740b24": "可知。言光明者。性不闇故。即論出離。謂",
    "T35n1735_031:0740b25": "善觀察得失等故。由具上諸義故不墮",
    "T35n1735_031:0740b26": "負。由破此障得入八地。二能善答難始終。",
    "T35n1735_031:0740b27": "上明能破此顯能立。第九善慧是辯才。地",
    "T35n1735_031:0740b28": "住即證也。三樂著小乘對治始終。不忘菩",
    "T35n1735_031:0740b29": "提上求下化故。四化眾生懈怠對治始終。",
    "T35n1735_031:0740b30": "成就不疲故。五無方便對治始終。善達五",
    "T35n1735_031:0740c01": "明為一切處開悟。故能巧化。又上五障。一",
    "T35n1735_031:0740c02": "不能破邪。二雖能破而不能立。三雖能",
    "T35n1735_031:0740c03": "破立情樂小乘。四雖不樂小乘而不勤",
    "T35n1735_031:0740c04": "化他。五雖化不疲而無化方便。治於此五",
    "T35n1735_031:0740c05": "行化略周。第六正顯加相。論云。已說何故",
    "T35n1735_031:0740c06": "加。復云何加。加相有三。謂口意身。約別相",
    "T35n1735_031:0740c07": "說。口加以益辯。意加以與智。身加以增威。",
    "T35n1735_031:0740c08": "如實說者。能加則局所加皆通。乘前語便",
    "T35n1735_031:0740c09": "故先口加。得智堪說事須起定。便身觸令",
    "T35n1735_031:0740c10": "覺故為此。次此就十方佛辯。若約舍那先",
    "T35n1735_031:0740c11": "意令得定。當有所說。次身光照觸增威。後",
    "T35n1735_031:0740c12": "雲臺說偈令演。亦義次第非有優劣。初口",
    "T35n1735_031:0740c13": "加中有十一句。初總餘別。總中令以樂說",
    "T35n1735_031:0740c14": "辯說十地法門。名相差別不違事理。善巧",
    "T35n1735_031:0740c15": "成故。故云汝當辯說等。所謂下十句別中。",
    "T35n1735_031:0740c16": "依根本辯才有二種辯才。一他力辯即是初",
    "T35n1735_031:0740c17": "句。謂承佛力。承何力耶。如來智明故。二自",
    "T35n1735_031:0740c18": "力辯。即後九句。自他因緣方有說故。攝此",
    "T35n1735_031:0740c19": "九力為四種淨。以因中有四義故。一有力",
    "T35n1735_031:0740c20": "能作。二無力不作。三具二能引生。四泯攝",
    "T35n1735_031:0740c21": "前三。稱理成德故為四淨。一淨自善根者。",
    "T35n1735_031:0740c22": "有作善法淨即是教行。亦約相故名為有作。",
    "T35n1735_031:0740c23": "二普淨法界者無作法淨。此約證行。亦約體",
    "T35n1735_031:0740c24": "故名為無作。依此性相而有說故。上二皆",
    "T35n1735_031:0740c25": "自利。三普攝眾生者教化眾生淨。即是利他。",
    "T35n1735_031:0740c26": "餘六句經皆名身淨。攝為三種盡。皆顯二",
    "T35n1735_031:0740c27": "利滿故成德。成德有二義。一當位顯益有",
    "T35n1735_031:0740c28": "菩薩盡。二寄對辯勝有後二盡初菩薩盡",
    "T35n1735_031:0740c29": "者。因位窮終故。攝經三句。初句位滿。謂十",
    "T35n1735_031:0740c30": "地勝進破和合識。顯現法身。非心意識之",
    "T35n1735_031:0741a01": "所能得。唯如智所依成於智身。菩薩照寂",
    "T35n1735_031:0741a02": "故云深入。後二句成益。一成現報益。得佛",
    "T35n1735_031:0741a03": "灌頂受佛位故。二成後報益。十地攝報。生",
    "T35n1735_031:0741a04": "大自在。云高大身。高大二義。一色形中極",
    "T35n1735_031:0741a05": "量最大故。居有頂故。二約三乘。此成報",
    "T35n1735_031:0741a06": "身位極普周。故云高大。論云。摩醯首羅智",
    "T35n1735_031:0741a07": "處生故者。智處亦二義。一摩醯首羅智自在",
    "T35n1735_031:0741a08": "故。二攝報智滿成種智故。二寄對顯勝中。",
    "T35n1735_031:0741a09": "一對下彰出有二乘不同盡。攝經二句。一",
    "T35n1735_031:0741a10": "超一切世間道者。度五道故。道即因義。二",
    "T35n1735_031:0741a11": "清淨出世善根者。論云。復涅槃道淨故。以二",
    "T35n1735_031:0741a12": "乘雖度五道有三餘故。不淨涅槃。今無",
    "T35n1735_031:0741a13": "三餘故云復淨也。由具此二故不同二",
    "T35n1735_031:0741a14": "乘。後一望上顯同名為佛盡。等覺菩薩同",
    "T35n1735_031:0741a15": "滿種智故。自力辯中多義顯者。校量後後",
    "T35n1735_031:0741a16": "勝前前故。第二意加中二。初正顯。後徵釋",
    "T35n1735_031:0741a17": "偏加所以。前中十句初總餘別。總中身有二",
    "T35n1735_031:0741a18": "種。一與無上勝威德身。如王處眾無能映",
    "T35n1735_031:0741a19": "奪。二與辯才無能映奪身。前色身勝後名",
    "T35n1735_031:0741a20": "身勝。後與無礙下別。別開名身成九種身。",
    "T35n1735_031:0741a21": "所加通三故。增其色身。在心名智在口稱",
    "T35n1735_031:0741a22": "辯。經云與智論判為名。二文影略顯義方",
    "T35n1735_031:0741a23": "備。一與不著辯才。說法不斷無滯礙故。謂",
    "T35n1735_031:0741a24": "無偏住著故。不滯事理。云無礙樂說。二",
    "T35n1735_031:0741a25": "與堪辯。分別法相能正說故。名為清淨。論",
    "T35n1735_031:0741a26": "云。善淨堪智有四種。一者緣。二者法。三者",
    "T35n1735_031:0741a27": "作。四者成。善知此義成不成相故。此言緣",
    "T35n1735_031:0741a28": "者。即因緣生法亦名觀待。二法者即法爾之",
    "T35n1735_031:0741a29": "法。三作者。此二作用。四成者。引正理例證",
    "T35n1735_031:0741b01": "成上三。若順此四名為成相。不順此四",
    "T35n1735_031:0741b02": "名不成相。菩薩善知故堪能有說名為堪",
    "T35n1735_031:0741b03": "辯。然其此四經論多明。相續解脫經名為四",
    "T35n1735_031:0741b04": "成。相續解脫即解深密經。前後異譯。深密第",
    "T35n1735_031:0741b05": "五名為四種道理。然上二經文博義隱。今依",
    "T35n1735_031:0741b06": "雜集十一釋之。名次全同深密。彼論云。觀",
    "T35n1735_031:0741b07": "待道理者。謂諸行生時要待眾緣。如牙生",
    "T35n1735_031:0741b08": "時。要待種子時節水土等。二作用者。謂異相",
    "T35n1735_031:0741b09": "諸法各別作用。如眼等根。為眼等識所依作",
    "T35n1735_031:0741b10": "用。色等境界。為眼識等所緣作用等。三證",
    "T35n1735_031:0741b11": "成者。謂為證成所應成義。宣說諸量不相",
    "T35n1735_031:0741b12": "違語。所應成義者。謂自體差別所攝所應成",
    "T35n1735_031:0741b13": "義。諸量不相違語者。謂現量等不違立宗等",
    "T35n1735_031:0741b14": "言故。四法爾者。謂無始時來。於自相共相",
    "T35n1735_031:0741b15": "所住法中。所有成就法性法爾。如火能燒等",
    "T35n1735_031:0741b16": "有為法無常等。而彼經論次第爾者。謂緣生",
    "T35n1735_031:0741b17": "之法。有此作用以理成證。後結諸法性相",
    "T35n1735_031:0741b18": "常爾。今論義次已如前說。三即任放辯才說",
    "T35n1735_031:0741b19": "不待次。言辭不斷。處處隨意不忘名義",
    "T35n1735_031:0741b20": "故。云善憶念不忘力。謂隨門異說不忘本",
    "T35n1735_031:0741b21": "宗故。四能說辯。隨所應度種種譬喻能斷",
    "T35n1735_031:0741b22": "疑故。謂應機斷疑故名決定。能隨所應是",
    "T35n1735_031:0741b23": "謂明了。五不雜辯。三種同智常現前故。三同",
    "T35n1735_031:0741b24": "智者。即自相同相及不二相。自相者色心等",
    "T35n1735_031:0741b25": "殊故。同相者同無常苦無我故。不二相者即",
    "T35n1735_031:0741b26": "一實理。又自相即俗諦。同相即真諦。不二即",
    "T35n1735_031:0741b27": "中道第一義諦。金剛仙等諸論。皆明此三無",
    "T35n1735_031:0741b28": "法不爾。故云遍至一切菩薩所了故云開",
    "T35n1735_031:0741b29": "悟。六教出辯。以十力智自在化物。斷惑得",
    "T35n1735_031:0741c01": "果故云自在成道。七不畏辯。於他言說不",
    "T35n1735_031:0741c02": "怯弱故。八無量辯。於一切智。隨順宣說修",
    "T35n1735_031:0741c03": "多羅等法。六種正見故。六正見者。即是法",
    "T35n1735_031:0741c04": "門。金剛仙論云。一真實智正見能知理法。二",
    "T35n1735_031:0741c05": "行正見能知行法。此二教旨。三教正見能知",
    "T35n1735_031:0741c06": "教法。四離二邊正見。知前理法不同情取。",
    "T35n1735_031:0741c07": "五不思議正見。知前行法成德出情。六根",
    "T35n1735_031:0741c08": "欲性正見。知前教法說隨物心。瑜伽六十",
    "T35n1735_031:0741c09": "四名。六種理門。大旨無異。九同化辯。一切",
    "T35n1735_031:0741c10": "如來同以三輪化故。三業殊勝故曰莊嚴。",
    "T35n1735_031:0741c11": "上十已辯他力。第二何以故下釋偏加所以。",
    "T35n1735_031:0741c12": "以顯自力堪加偏就意業釋者。意為本故。",
    "T35n1735_031:0741c13": "初徵意云。諸佛慈力若隨闕者可許偏加。既",
    "T35n1735_031:0741c14": "有力能與有慈能普。何以上十偏加剛藏而",
    "T35n1735_031:0741c15": "不加餘。下釋十句初總餘別。總明得此三",
    "T35n1735_031:0741c16": "昧法合偏加。剛藏得此餘不得故。何以得",
    "T35n1735_031:0741c17": "此三昧。下別顯中有二因故。一本願所致",
    "T35n1735_031:0741c18": "故。即初句顯示。二善淨下。三昧身攝功德",
    "T35n1735_031:0741c19": "故。此復八種淨。依自利利他故。謂前四自",
    "T35n1735_031:0741c20": "利後四利他。一善淨深心是因淨。信樂至極",
    "T35n1735_031:0741c21": "能趣菩薩地。皆盡清淨故。故云善淨。此一",
    "T35n1735_031:0741c22": "為眾行本故名為因。次三明自利行德。謂",
    "T35n1735_031:0741c23": "二即智淨。趣菩薩地盡。修道真如觀如日輪",
    "T35n1735_031:0741c24": "圓滿。普照法界故。此即智德。三身轉淨。謂",
    "T35n1735_031:0741c25": "生生轉勝集助道福德故。四心調伏淨善斷",
    "T35n1735_031:0741c26": "煩惱習。故云修治。此即斷德。上三亦證助不",
    "T35n1735_031:0741c27": "住。後四利他中。五聞攝淨。能聞持佛法。故",
    "T35n1735_031:0741c28": "為法器。此利他方便。餘三利他行體。即身語",
    "T35n1735_031:0741c29": "意業。六者通淨。以勝神通生物信解故。七",
    "T35n1735_031:0742a01": "辯才淨。由總持力於一字中攝一切字句。",
    "T35n1735_031:0742a02": "前後無違故無錯謬。八離慢淨。謂雖化眾",
    "T35n1735_031:0742a03": "生。以實智印印之不違法界。故無化慢。",
    "T35n1735_031:0742a04": "上八句中。前四自利因。一精進因。二不忘因。",
    "T35n1735_031:0742a05": "三勢力因。四彼不染因。如次配前四句。謂",
    "T35n1735_031:0742a06": "由深心能起行等。後四利他因。謂五是斷",
    "T35n1735_031:0742a07": "疑因。由知法故。六是敬重因。以神通力令",
    "T35n1735_031:0742a08": "信入故。七是轉法理因。法若壞時。假餘尊",
    "T35n1735_031:0742a09": "法誦持故。八教授出離因。論云。如是化者",
    "T35n1735_031:0742a10": "得自利不忘故。此意明。若化時取相。以法",
    "T35n1735_031:0742a11": "界印即自利不忘。便能出離。第三身加增威",
    "T35n1735_031:0742a12": "令起故。言各申者。不離本處而申。即延",
    "T35n1735_031:0742a13": "促無礙。諸佛皆摩故云各申。即一多無礙。即",
    "T35n1735_031:0742a14": "四通中如意通也。餘義如前第三會中說。第",
    "T35n1735_031:0742a15": "四摩頂已下起分。所以起者三昧事訖故。云",
    "T35n1735_031:0742a16": "何訖已得勝力故。雖已得力何不且定。說",
    "T35n1735_031:0742a17": "時至故。何不定中說。定無言說故。第五普",
    "T35n1735_031:0742a18": "告下本分略示綱要。為廣本故。亦與下請。",
    "T35n1735_031:0742a19": "為其本故。不請而說者。不自說本。眾則不",
    "T35n1735_031:0742a20": "知為說不說。又復不知欲說何法故。文",
    "T35n1735_031:0742a21": "分為三。初明六決定。以為地體。次佛子何",
    "T35n1735_031:0742a22": "等下標列十名。以顯地相。三佛子我不見下。",
    "T35n1735_031:0742a23": "舉十方同說彰地要勝。今初地體已如前",
    "T35n1735_031:0742a24": "辯。文中初句標。告諸佛子下正顯。於中初",
    "T35n1735_031:0742a25": "句總明。後無雜下別顯。總中言菩薩願善決",
    "T35n1735_031:0742a26": "定者。標人列法。故云菩薩於大菩提立",
    "T35n1735_031:0742a27": "誓趣求故名為願。即下初地中發菩提心也。",
    "T35n1735_031:0742a28": "此願所以名善決定者。以真實智攝故。謂",
    "T35n1735_031:0742a29": "攝導此願。皆令順理決擇揩定故。真智即",
    "T35n1735_031:0742b01": "善善即決定。持業受名。故論云善決定者。即",
    "T35n1735_031:0742b02": "是善決定。此揀依他受名也。此已入初地",
    "T35n1735_031:0742b03": "是證決定。非是地前信地所攝之願。受決定",
    "T35n1735_031:0742b04": "名。若通論決定。有其六義。一約行體決定",
    "T35n1735_031:0742b05": "堅固。二望所證決定須證。三定能斷惑。四",
    "T35n1735_031:0742b06": "決信不疑。五決聖度生。六決成佛果。後別",
    "T35n1735_031:0742b07": "中此善決定有六種。即經六句。瑜伽地持皆",
    "T35n1735_031:0742b08": "說此六。名次小異大旨不殊。此六行相。前",
    "T35n1735_031:0742b09": "五自分後一勝進。五中前四自利。後一利他。",
    "T35n1735_031:0742b10": "四中前三明行體德。後一顯行功能。三中前",
    "T35n1735_031:0742b11": "二行體周圓。後一行德具備。二中初一明行",
    "T35n1735_031:0742b12": "自體。後一顯行離過。是故自體離過攝德",
    "T35n1735_031:0742b13": "為因。二利行圓成就佛果。是此行相也。一",
    "T35n1735_031:0742b14": "無雜者。即觀相善決定。真如觀一味相故。謂",
    "T35n1735_031:0742b15": "正體緣如。境智一味為觀之相。則無帶相",
    "T35n1735_031:0742b16": "之雜。二不可見者。是真實善決定。非一切世",
    "T35n1735_031:0742b17": "間境界。出世間故。謂此真智超出世間可壞",
    "T35n1735_031:0742b18": "之法。故名真實。真實故非世智所見。三廣",
    "T35n1735_031:0742b19": "大如法界者。勝善決定。論總釋云。大法界故。",
    "T35n1735_031:0742b20": "一切諸佛根本故。此中上句出所如法界。亦",
    "T35n1735_031:0742b21": "釋大義。下句顯能如地智。亦釋廣義。法界",
    "T35n1735_031:0742b22": "所以名界者。一是因義。迷悟根故。二是性",
    "T35n1735_031:0742b23": "義。法本性故。今能如地智為佛根本。故得",
    "T35n1735_031:0742b24": "如之況體合如無所如矣。下開義釋。經",
    "T35n1735_031:0742b25": "標廣大釋以勝善。此云何同。論總釋云。大",
    "T35n1735_031:0742b26": "勝高廣一體異名。法相義故。言一體者唯一",
    "T35n1735_031:0742b27": "味故。異名者隨法相義故。體無不在曰大。",
    "T35n1735_031:0742b28": "而相非情取曰勝。理超數表為高。用無",
    "T35n1735_031:0742b29": "不該為廣。上釋廣大二字。次釋法界名。云",
    "T35n1735_031:0742c01": "一切法法爾故。一切法者釋法字。法爾者即",
    "T35n1735_031:0742c02": "是界義。性自爾故。下法爾字皆倣此知。此",
    "T35n1735_031:0742c03": "上釋所如法界。下辯能如地智。亦受四名。",
    "T35n1735_031:0742c04": "一雙釋大勝義云。復法界大真如觀。勝諸",
    "T35n1735_031:0742c05": "凡夫二乘智等。淨法法爾故此云淨者。異",
    "T35n1735_031:0742c06": "前所如體該染淨故。此即根本智地。當體穪",
    "T35n1735_031:0742c07": "如周遍名大。形對凡小超劣名勝。二釋",
    "T35n1735_031:0742c08": "廣義云。復法界大方便集地。謂說大乘法",
    "T35n1735_031:0742c09": "法爾故者。以證真了俗廣集大行。既通二",
    "T35n1735_031:0742c10": "智故曰大乘。三釋高義云。大白法界善法",
    "T35n1735_031:0742c11": "法爾故。謂無漏善法出世表故。即二智所成",
    "T35n1735_031:0742c12": "之善故隨義立四。不出境智一如。四究竟",
    "T35n1735_031:0742c13": "如虛空盡未來際。是因善決定。此有二種。",
    "T35n1735_031:0742c14": "一成無常愛果因。是因如虛空依是生諸",
    "T35n1735_031:0742c15": "色。色不盡故。二常果因。得涅槃道故。故經",
    "T35n1735_031:0742c16": "云盡未來際。有釋云。一為生因。生菩提有",
    "T35n1735_031:0742c17": "為果故。二為了因。了涅槃無為果故。此順",
    "T35n1735_031:0742c18": "法相不順經宗。以經宗常與無常非一異",
    "T35n1735_031:0742c19": "故。今更直釋論文。明此地智有其二能。一",
    "T35n1735_031:0742c20": "寂而常用故為無常因。用雖虧盈而智無",
    "T35n1735_031:0742c21": "起滅。如所依空非無常故。經明此智究竟",
    "T35n1735_031:0742c22": "如空。二用而常寂故為常果因。雖涅槃永",
    "T35n1735_031:0742c23": "寂而智體不無。不爾將何窮未來際。若會",
    "T35n1735_031:0742c24": "三身者。用為化身。寂為法身。智為報身。",
    "T35n1735_031:0742c25": "非無常矣。設智為了因亦雙了菩提涅槃",
    "T35n1735_031:0742c26": "故。論云涅槃道。道亦菩提故。若相融攝固不",
    "T35n1735_031:0742c27": "在言。言無常愛者用適機故。五遍一切佛",
    "T35n1735_031:0742c28": "剎。救護一切眾生者。大善決定。隨順作利",
    "T35n1735_031:0742c29": "益他行故。即普覆名大。論又云。次前善決",
    "T35n1735_031:0743a01": "定此願世間涅槃中非一向住故者。謂由前",
    "T35n1735_031:0743a02": "因善則大智不住生死。由此大善則大悲",
    "T35n1735_031:0743a03": "不住涅槃。前雖有應用。亦智所成故。有云。",
    "T35n1735_031:0743a04": "取前常果因故不住生死。取前無常果因。",
    "T35n1735_031:0743a05": "及此大善。為不住涅槃亦不違理。然約",
    "T35n1735_031:0743a06": "雙遮則俱不住。若約雙照即二俱住。謂大",
    "T35n1735_031:0743a07": "悲故常處生死等。是故論云非一向住。六",
    "T35n1735_031:0743a08": "為一切下是不怯弱善。上入智地不怯弱",
    "T35n1735_031:0743a09": "故。論經闕於一切諸佛所護一句。但云入智",
    "T35n1735_031:0743a10": "地不怯弱。若準此經由護故入智無怯。言",
    "T35n1735_031:0743a11": "佛護者。智造佛境佛智照故。故佛所護與",
    "T35n1735_031:0743a12": "入智地反覆相成。論下六相圓融類前可見。",
    "T35n1735_031:0743a13": "第二地相中四。一寄問徵起。二佛子下舉數",
    "T35n1735_031:0743a14": "顯同。三何等下徵數列名。四佛子此菩薩",
    "T35n1735_031:0743a15": "下結名顯勝。初一可知。二中以生成住持",
    "T35n1735_031:0743a16": "故。三世同說。同說之言。文在地相義兼地",
    "T35n1735_031:0743a17": "體。三列名中。為對治十障證十真如成十",
    "T35n1735_031:0743a18": "勝行。說於十地及引諸論。並如下廣釋中",
    "T35n1735_031:0743a19": "辯。今依本論略釋地名。論云。成就無上自",
    "T35n1735_031:0743a20": "利利他行。初證聖處多生歡喜。故名歡喜",
    "T35n1735_031:0743a21": "地。此有二義。一二利創成故。二聖位新得",
    "T35n1735_031:0743a22": "故。遂本期心故生歡喜。二離能起誤心犯",
    "T35n1735_031:0743a23": "戒煩惱垢等。清淨戒具足故名離垢地。此有",
    "T35n1735_031:0743a24": "三義。一即因離。謂離能起誤犯煩惱。二果行",
    "T35n1735_031:0743a25": "離。謂離犯戒惡業故云等也。三對治離。謂",
    "T35n1735_031:0743a26": "清淨戒具足。三隨聞思修等照法顯現。故",
    "T35n1735_031:0743a27": "名明地。此唯一義。謂三慧照當地所聞之",
    "T35n1735_031:0743a28": "法。若準下論更有一義。謂得四地慧光明",
    "T35n1735_031:0743a29": "相故。如明得定等故。下論云。彼無行無生",
    "T35n1735_031:0743b01": "行慧此名光明。依是光明故名明地。然唯",
    "T35n1735_031:0743b02": "識此經皆名發光。謂成就勝定大法總持。能",
    "T35n1735_031:0743b03": "發無邊妙慧光故。此則三義。一定為能發。",
    "T35n1735_031:0743b04": "二持為能持。三後地慧光為所發所持。然",
    "T35n1735_031:0743b05": "三慧就初。發光約後。故受名不同。四不忘",
    "T35n1735_031:0743b06": "煩惱薪智火能燒。故名焰地。焰即慧焰故此",
    "T35n1735_031:0743b07": "名焰慧地。此亦兼下二義。今即根本智火能",
    "T35n1735_031:0743b08": "燒前地。聞持不忘恃以成慢之煩惱故。二",
    "T35n1735_031:0743b09": "就後得智起用故。下論云。彼證智法明摩",
    "T35n1735_031:0743b10": "尼寶光中。放阿含光明入無量法門義。光",
    "T35n1735_031:0743b11": "明智處普照示現。以是義故。此地釋名為",
    "T35n1735_031:0743b12": "焰。問約初義者。前後諸地豈不燒惑。有",
    "T35n1735_031:0743b13": "二義故此偏受名。一就寄位言。此地寄當",
    "T35n1735_031:0743b14": "出世間無漏故。二以三學此地當慧。初得",
    "T35n1735_031:0743b15": "慧故。五得出世間智方便善巧能度難度",
    "T35n1735_031:0743b16": "故名難勝。此唯一義。謂真俗無違極難勝",
    "T35n1735_031:0743b17": "故。以三地同世未能得出。四地雖出而不",
    "T35n1735_031:0743b18": "能隨。多滯二邊難以越度。今得出世。又能",
    "T35n1735_031:0743b19": "隨俗巧達五明。真俗無違能度偏滯實為",
    "T35n1735_031:0743b20": "難勝。此初得故偏受其名。六般若波羅蜜行",
    "T35n1735_031:0743b21": "有間。大智現前故名現前地。謂妙達緣生。",
    "T35n1735_031:0743b22": "引無分別名般若行。親如目覩名曰現前。",
    "T35n1735_031:0743b23": "對後彰劣名為有間。以第七地常在觀故。",
    "T35n1735_031:0743b24": "七善修無相行功用。究竟能過世間二乘出",
    "T35n1735_031:0743b25": "世間道。故名遠行。此或三義。一善修無相",
    "T35n1735_031:0743b26": "到無相邊。故名遠行。二功用至極故名遠",
    "T35n1735_031:0743b27": "行。三望前超過故名遠行。合唯一義善修",
    "T35n1735_031:0743b28": "無相行。釋行字。功用下皆釋遠字。然善修",
    "T35n1735_031:0743b29": "有二義。一前地有間不名善修。今常在觀",
    "T35n1735_031:0743c01": "故云善修。二捨有之無非善修無。今有無",
    "T35n1735_031:0743c02": "雙離。故名善修。云何雙離。謂空中方便慧故",
    "T35n1735_031:0743c03": "離有。有中殊勝行故離無。下釋遠中功用",
    "T35n1735_031:0743c04": "究竟正明遠義。如極一界之邊故遠。何所",
    "T35n1735_031:0743c05": "過望前三地相同世間。過之已遠。望四五",
    "T35n1735_031:0743c06": "六相同二乘。今亦超過五地真俗無違。何",
    "T35n1735_031:0743c07": "異此中有無雙離。略有三異。一彼猶未能",
    "T35n1735_031:0743c08": "過二乘故。二雖以真入俗猶於雙行未",
    "T35n1735_031:0743c09": "自在故。三彼尚未得甚深般若故。於雙行",
    "T35n1735_031:0743c10": "非深妙故。八報行純熟無相無間。故名不",
    "T35n1735_031:0743c11": "動地。此亦三義。一捨三界行生受變易果。",
    "T35n1735_031:0743c12": "故云報行。依此起行任運而成。故功用不",
    "T35n1735_031:0743c13": "動。二得無生忍無相妙慧。則有相不動。三",
    "T35n1735_031:0743c14": "此二無間煩惱不動。合唯一義。謂前地無相",
    "T35n1735_031:0743c15": "已得。無間相及煩惱亦不能動。而為功用",
    "T35n1735_031:0743c16": "所動。無不動名。今由無功用故。令無相",
    "T35n1735_031:0743c17": "觀任運無間故。三不能動。下輪王梵王之",
    "T35n1735_031:0743c18": "喻可以證此。九得無礙力說法。成就利他",
    "T35n1735_031:0743c19": "行。故名善慧地。得無礙慧尚未稱善。遍說",
    "T35n1735_031:0743c20": "遍益方名為善。十得大法身具足自在。故",
    "T35n1735_031:0743c21": "名法雲。此有二義。一得大法身語法雲體。",
    "T35n1735_031:0743c22": "具足自在釋法雲義。謂能雲雨說法自在用",
    "T35n1735_031:0743c23": "故。此約能說為名。二得大法身此明法義。",
    "T35n1735_031:0743c24": "是大法器故。具足自在此釋雲義。能受如",
    "T35n1735_031:0743c25": "來雲雨說故。下釋名分自當廣釋。此十得名",
    "T35n1735_031:0743c26": "略有四對。一約法喻。焰慧法雲法喻合目。",
    "T35n1735_031:0743c27": "餘皆就法。二約體用。歡喜善慧約體為名。",
    "T35n1735_031:0743c28": "餘皆就用。三約自他。離垢不動就他受稱。",
    "T35n1735_031:0743c29": "餘皆自義立名。四約當位相形。雖勝遠行形",
    "T35n1735_031:0744a01": "他受稱餘皆當位受名。此十圓融地地皆",
    "T35n1735_031:0744a02": "具。若約行布。則前前之名應該後後。後。後",
    "T35n1735_031:0744a03": "之稱不該前前。如歡喜之名義該十地。法",
    "T35n1735_031:0744a04": "雲之稱不預前九。今為顯別相。各從初得",
    "T35n1735_031:0744a05": "受名。下文重顯。四結名顯勝可知。第三",
    "T35n1735_031:0744a06": "彰地要勝者。為欲令物生渴仰故。文中",
    "T35n1735_031:0744a07": "二。初明不見不說。反顯十方報化皆說。二",
    "T35n1735_031:0744a08": "徵釋所由。徵云。佛國不同化儀亦異。如何",
    "T35n1735_031:0744a09": "十地要皆說耶。釋意云。此最勝故。謂萬法皆",
    "T35n1735_031:0744a10": "如體如成聖。離斯證智皆是隨宜。故為要",
    "T35n1735_031:0744a11": "勝。文有四句。初二句總標顯勝。初句證行。",
    "T35n1735_031:0744a12": "謂諸佛證此為因成菩提故。餘皆助道故。",
    "T35n1735_031:0744a13": "此最上最勝。次句阿含法門者。名為法體。光",
    "T35n1735_031:0744a14": "明者顯照一切餘法門故。後二句別顯其",
    "T35n1735_031:0744a15": "相。初句釋前阿含。云分別說即明前法光",
    "T35n1735_031:0744a16": "明。是教體用。此句是教所照法門故。論云。分",
    "T35n1735_031:0744a17": "別十地事者。顯示世間智所知法故。後句顯",
    "T35n1735_031:0744a18": "上證道非地前世智所知。名不可思議故。",
    "T35n1735_031:0744a19": "論云。顯示出世間智故。說證將默。故呼佛",
    "T35n1735_031:0744a20": "子已說本分。",
    "T35n1735_031:0744a21": "大方廣佛華嚴經疏卷第三十一"
}