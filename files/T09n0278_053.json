{
    "T09n0278_053:0731c02": "大方廣佛華嚴經卷第五十三",
    "T09n0278_053:0731c04": "東晉天竺三藏佛馱跋陀羅譯",
    "T09n0278_053:0731c05": "入法界品第三十四之十",
    "T09n0278_053:0731c06": "「◎爾時，普賢菩薩在彼聖王寶宮殿上，於虛",
    "T09n0278_053:0731c07": "空中而告之言：『大王！當知佛興於世，今在",
    "T09n0278_053:0731c08": "普光明妙法音幢菩提樹下。』時，彼眾生見普",
    "T09n0278_053:0731c09": "賢菩薩相好嚴身，無量光明，聞妙音聲，歡",
    "T09n0278_053:0731c10": "喜無量，發如是願：『令我等所作善根，得此妙",
    "T09n0278_053:0731c11": "身，相好莊嚴，威儀無異，神力自在；除滅一",
    "T09n0278_053:0731c12": "切眾生愚闇，覺悟一切；佛興于世，趣趣受",
    "T09n0278_053:0731c13": "生，願常不離此善知識。』「時，彼聖王與其寶",
    "T09n0278_053:0731c14": "女，及諸眷屬、千子、大臣，并四種兵，上昇虛空，",
    "T09n0278_053:0731c15": "放大光明，照四天下，普為眾生，以偈頌",
    "T09n0278_053:0731c16": "曰：",
    "T09n0278_053:0731c17": "「『如來出世間，　　普救諸群生，",
    "T09n0278_053:0731c18": "　　汝等應速起，　　往詣導師所。",
    "T09n0278_053:0731c19": "　　無量無數劫，　　或有佛興世，",
    "T09n0278_053:0731c20": "　　演說深妙法，　　饒益一切眾。",
    "T09n0278_053:0731c21": "　　普見諸群生，　　愚癡顛倒惑，",
    "T09n0278_053:0731c22": "　　流轉生死苦，　　於彼起大悲。",
    "T09n0278_053:0731c23": "　　無量無數劫，　　修習菩薩行，",
    "T09n0278_053:0731c24": "　　為化眾生故，　　發起無上悲。",
    "T09n0278_053:0731c25": "　　頭目手足等，　　難捨悉能施，",
    "T09n0278_053:0731c26": "　　無量無數劫，　　專求佛菩提。",
    "T09n0278_053:0731c27": "　　無量無邊劫，　　如來難值遇，",
    "T09n0278_053:0731c28": "　　其有見聞者，　　一切悉不虛。",
    "T09n0278_053:0731c29": "　　如來在道場，　　處佛正法座，",
    "T09n0278_053:0732a01": "　　降伏一切魔，　　得成最正覺。",
    "T09n0278_053:0732a02": "　　觀察如來身，　　放演無量光，",
    "T09n0278_053:0732a03": "　　種種微妙色，　　除滅一切闇。",
    "T09n0278_053:0732a04": "　　一一毛孔中，　　放光不思議，",
    "T09n0278_053:0732a05": "　　除滅愚癡曀，　　令眾悉歡喜。",
    "T09n0278_053:0732a06": "　　各辨眾供具，　　發大精進心，",
    "T09n0278_053:0732a07": "　　咸詣如來所，　　恭敬設供養。』",
    "T09n0278_053:0732a08": "「爾時，轉輪聖王讚歎佛已，以轉輪王功德",
    "T09n0278_053:0732a09": "善根，興十種雲，普覆虛空，往詣道場，供養",
    "T09n0278_053:0732a10": "如來；所謂：一切寶雲、一切華雲、一切衣雲、",
    "T09n0278_053:0732a11": "一切寶衣雲、一切寶網金鈴雲、一切堅固香",
    "T09n0278_053:0732a12": "雲、一切如意珠雲、一切妙寶幢雲、一切寶宮",
    "T09n0278_053:0732a13": "殿雲、一切莊嚴雲，普覆一切莊嚴虛空，供",
    "T09n0278_053:0732a14": "養如來，往詣佛所；頭面禮足，遶無數匝，退坐",
    "T09n0278_053:0732a15": "普照寶藏之座。「爾時，妙德眼女即解身上諸",
    "T09n0278_053:0732a16": "莊嚴具，奉散如來。時，莊嚴具於虛空中，變",
    "T09n0278_053:0732a17": "成寶蓋，眾寶莊嚴，悉與一切諸宮殿等，端",
    "T09n0278_053:0732a18": "嚴齊整，十寶莊嚴，金剛圍山周匝圍遶；其形",
    "T09n0278_053:0732a19": "猶如明淨樓閣，眾寶莊嚴，無量龍王悉共執",
    "T09n0278_053:0732a20": "持，寶樹圍遶，妙香普熏。於其蓋中，有菩提",
    "T09n0278_053:0732a21": "樹，枝葉榮茂，普覆法界，以無量莊嚴而莊",
    "T09n0278_053:0732a22": "嚴之。見盧舍那佛坐此樹下，與不可說佛",
    "T09n0278_053:0732a23": "剎微塵等大菩薩俱，皆悉具足普賢菩薩一",
    "T09n0278_053:0732a24": "切所行，住菩薩住，無能壞者。又見一切世",
    "T09n0278_053:0732a25": "界諸王，圍遶如來；又見彼佛神力自在；又",
    "T09n0278_053:0732a26": "見一切諸劫次第，世界成敗；又見一切諸佛",
    "T09n0278_053:0732a27": "次第出世；又見普賢菩薩在一切佛所，恭敬",
    "T09n0278_053:0732a28": "供養，教化眾生；又見彼一一世界中，悉有",
    "T09n0278_053:0732a29": "佛剎微塵等世界，種種安住、種種莊嚴、種種",
    "T09n0278_053:0732b01": "清淨、種種劫、種種如來出興于世、種種三世、",
    "T09n0278_053:0732b02": "種種國土、種種法界、種種諸道、種種入法界、",
    "T09n0278_053:0732b03": "種種虛空、種種道場、種種佛光、種種諸佛莊",
    "T09n0278_053:0732b04": "嚴師子之座、種種如來眷屬、種種如來方便、",
    "T09n0278_053:0732b05": "種種轉法輪、種種如來妙音說、種種音聲海",
    "T09n0278_053:0732b06": "說、種種修多羅雲。時，彼女人見聞如是，歡喜",
    "T09n0278_053:0732b07": "無量。「爾時，妙德幢佛於大眾中，說修多羅，",
    "T09n0278_053:0732b08": "名一切如來法輪妙音，十佛世界微塵等修",
    "T09n0278_053:0732b09": "多羅，以為眷屬。時，彼女人聞此經已，即得",
    "T09n0278_053:0732b10": "一萬三昧，身心柔軟，如初受胎，又如眾生初",
    "T09n0278_053:0732b11": "受勝業果報，又如初生堅固吉樹。所謂：見現",
    "T09n0278_053:0732b12": "在一切諸佛三昧、普照一切佛剎三昧、深入",
    "T09n0278_053:0732b13": "三世三昧、一切如來妙音轉法輪三昧、知一",
    "T09n0278_053:0732b14": "切佛願海三昧、滅一切眾生生死苦惱三昧、",
    "T09n0278_053:0732b15": "滅一切眾生癡闇滿足莊嚴大願三昧、滅一",
    "T09n0278_053:0732b16": "切眾生諸苦三昧、令一切眾生具足快樂三",
    "T09n0278_053:0732b17": "昧、教化一切眾生心無疲倦三昧、一切菩薩",
    "T09n0278_053:0732b18": "無礙幢三昧、菩薩降神母胎莊嚴三昧。得如",
    "T09n0278_053:0732b19": "是等一萬三昧，復得淨三昧心、不動心、歡",
    "T09n0278_053:0732b20": "喜心、正希望心、廣大心、順善知識教心、甚深",
    "T09n0278_053:0732b21": "薩婆若心、隨順方便海心、一切無著心、捨離",
    "T09n0278_053:0732b22": "一切世間境界心、究竟如來境界心、普照一",
    "T09n0278_053:0732b23": "切色海心、滅瞋恚心、愛念心、平等心、無疲倦",
    "T09n0278_053:0732b24": "心、不退轉心、離懈怠心、觀一切法寂靜心、隨",
    "T09n0278_053:0732b25": "順一切法海心、隨順分別一切法心、分別一",
    "T09n0278_053:0732b26": "切眾生海心、救護一切眾生心、普照一切世",
    "T09n0278_053:0732b27": "界心、滿一切佛大願海心、壞散一切障礙山",
    "T09n0278_053:0732b28": "心、積集無量功德山心、向佛十力心、普照一",
    "T09n0278_053:0732b29": "切菩薩境界心、長養一切菩薩諸功德心、充",
    "T09n0278_053:0732c01": "滿一切十方海心、發平等心、成滿佛剎微塵",
    "T09n0278_053:0732c02": "等諸願海心、願淨一切如來剎心。如是等心，",
    "T09n0278_053:0732c03": "出生十佛世界微塵等法門，所謂：教化一切",
    "T09n0278_053:0732c04": "眾生法門；分別一切法界法門；究竟一切法",
    "T09n0278_053:0732c05": "海法門；於一切世界盡未來劫，出生菩薩行",
    "T09n0278_053:0732c06": "法門；於一切世界盡未來劫，住菩薩行法門；",
    "T09n0278_053:0732c07": "往詣一切佛所法門；值遇一切善知識法門；",
    "T09n0278_053:0732c08": "恭敬供養一切佛法門；於念念中，出生一切",
    "T09n0278_053:0732c09": "智，不斷菩薩行法門；出生如是等十佛世界",
    "T09n0278_053:0732c10": "微塵等法門，出生普賢菩薩願行，專求一切",
    "T09n0278_053:0732c11": "智。時，彼女人得諸如來初發心願。善男子！復",
    "T09n0278_053:0732c12": "於是前過十大劫，有世界名日輪光照，佛",
    "T09n0278_053:0732c13": "號因陀羅妙德幢，此妙德眼女，因普賢菩薩",
    "T09n0278_053:0732c14": "善知識故，造蓮華如來像，眾寶莊嚴，發菩",
    "T09n0278_053:0732c15": "提心。善男子！爾時，明淨寶藏妙德轉輪聖王",
    "T09n0278_053:0732c16": "者，豈異人乎？今彌勒菩薩是也；時，寶女妙德",
    "T09n0278_053:0732c17": "成滿者，今寂靜音夜天是也；妙德眼女者，我",
    "T09n0278_053:0732c18": "身是也。善男子！我以莊嚴具，供養妙德幢",
    "T09n0278_053:0732c19": "如來故，見佛無量自在神力，聞說正法，聞",
    "T09n0278_053:0732c20": "正法已，即得教化一切眾生法門，恭敬供",
    "T09n0278_053:0732c21": "養須彌山微塵等一切如來，聞彼諸佛所說",
    "T09n0278_053:0732c22": "經法，皆悉受持，於一念中，見彼一切佛剎，",
    "T09n0278_053:0732c23": "一切如來及菩薩眾。「善男子！其後有劫，名大",
    "T09n0278_053:0732c24": "光明，世界名種種莊嚴，有五百佛出興于",
    "T09n0278_053:0732c25": "世，我悉恭敬供養。此諸如來，其最初佛，名",
    "T09n0278_053:0732c26": "大悲幢，我為夜天，恭敬供養。次後如來，名",
    "T09n0278_053:0732c27": "金剛那羅延幢，時我為轉輪王，恭敬供養；彼",
    "T09n0278_053:0732c28": "佛為我說修多羅，名起一切如來性，十佛",
    "T09n0278_053:0732c29": "世界微塵等修多羅，以為眷屬。次後如來，",
    "T09n0278_053:0733a01": "名無礙妙德住，時我為轉輪王，恭敬供養；",
    "T09n0278_053:0733a02": "彼佛為我說修多羅，名普照一切眾生諸",
    "T09n0278_053:0733a03": "根，須彌山微塵等修多羅，以為眷屬，悉聞受",
    "T09n0278_053:0733a04": "持。次後如來，名明淨焰妙德山莊嚴，時我",
    "T09n0278_053:0733a05": "為長者，恭敬供養；彼佛為我說修多羅，名",
    "T09n0278_053:0733a06": "普照三世藏，閻浮提微塵等修多羅，以為眷",
    "T09n0278_053:0733a07": "屬，悉聞受持。次後如來，名一切法海起王，",
    "T09n0278_053:0733a08": "時我為阿脩羅，恭敬供養；彼佛為我說經，",
    "T09n0278_053:0733a09": "名分別一切法界，五百修多羅，以為眷屬，悉",
    "T09n0278_053:0733a10": "聞受持。次後如來，名甚深妙法海光，時我",
    "T09n0278_053:0733a11": "為龍女，雨如意摩尼寶雲，恭敬供養；彼佛",
    "T09n0278_053:0733a12": "為我說修多羅，名長養歡喜海，百萬億修",
    "T09n0278_053:0733a13": "多羅，以為眷屬，悉聞受持。次後如來，名寶",
    "T09n0278_053:0733a14": "焰功德山燈，時我為海神，雨眾寶華雲，恭",
    "T09n0278_053:0733a15": "敬供養；彼佛為我說修多羅，名法界方便",
    "T09n0278_053:0733a16": "海，世界微塵等修多羅，以為眷屬，悉聞受",
    "T09n0278_053:0733a17": "持。次後如來，名功德海光圓滿妙德，時我",
    "T09n0278_053:0733a18": "為仙人，在雪山住，與六萬仙人俱，往詣彼",
    "T09n0278_053:0733a19": "佛，雨寶華雲，恭敬供養；彼佛為我說修多",
    "T09n0278_053:0733a20": "羅，名法燈無所著，六萬修多羅，以為眷屬，",
    "T09n0278_053:0733a21": "悉聞受持。次後如來，名明淨妙德藏，時我",
    "T09n0278_053:0733a22": "為地天，名夜平等義，與無量天俱，往詣",
    "T09n0278_053:0733a23": "彼佛，雨一切寶、一切寶藏、一切莊嚴雲，恭敬",
    "T09n0278_053:0733a24": "供養；彼佛為我說修多羅，名起一切如來智",
    "T09n0278_053:0733a25": "藏，無量修多羅，以為眷屬，悉聞受持。佛子！",
    "T09n0278_053:0733a26": "如是五百如來，次第興世，其最後佛，名法",
    "T09n0278_053:0733a27": "界虛空寶山妙德燈；時，我為妓人，名曰善",
    "T09n0278_053:0733a28": "口；彼佛入城，我在空中，以一千偈讚歎如",
    "T09n0278_053:0733a29": "來。爾時，世尊眉間白毫相，放大光明，名普",
    "T09n0278_053:0733b01": "照法界莊嚴，普照十方；照已，入我身中，即",
    "T09n0278_053:0733b02": "得法界方便不退藏法門。佛子！如是等世界",
    "T09n0278_053:0733b03": "微塵等劫諸佛興世，我悉恭敬供養；彼諸如",
    "T09n0278_053:0733b04": "來所說正法，悉聞受持，未曾忘失一句一",
    "T09n0278_053:0733b05": "味。於一一佛所，得三世甚深法界清淨法",
    "T09n0278_053:0733b06": "身；一切智光，普照一切，攝取普賢菩薩所",
    "T09n0278_053:0733b07": "行。於念念中，悉見無量無邊諸佛，得無量",
    "T09n0278_053:0733b08": "無邊淨慧光明，普照一切。先未得未證",
    "T09n0278_053:0733b09": "普賢所行，今悉成滿，何以故？說無量無邊故。」",
    "T09n0278_053:0733b10": "爾時，妙德救護眾生夜天欲重明此義，以",
    "T09n0278_053:0733b11": "偈頌曰：",
    "T09n0278_053:0733b12": "「善財應諦聽，　　甚深難見法，",
    "T09n0278_053:0733b13": "　普照於三世，　　分別深法界。",
    "T09n0278_053:0733b14": "　如我初發心，　　專求無上道，",
    "T09n0278_053:0733b15": "　隨所得法門，　　諦聽我今說。",
    "T09n0278_053:0733b16": "　過去久遠世，　　佛剎微塵劫，",
    "T09n0278_053:0733b17": "　爾時有一劫，　　名離垢圓滿。",
    "T09n0278_053:0733b18": "　時有世界名，　　明淨妙德幢，",
    "T09n0278_053:0733b19": "　須彌微塵等，　　如來出興世。",
    "T09n0278_053:0733b20": "　初佛妙德幢，　　二普慧光焰，",
    "T09n0278_053:0733b21": "　法幢德須彌，　　第四師子佛，",
    "T09n0278_053:0733b22": "　第五寂靜王，　　六號除滅惡，",
    "T09n0278_053:0733b23": "　第七功德聚，　　第八須彌山，",
    "T09n0278_053:0733b24": "　第九妙德佛，　　第十明淨月，",
    "T09n0278_053:0733b25": "　如是十如來，　　彼劫初出世。",
    "T09n0278_053:0733b26": "　次復有十佛，　　初虛空方便，",
    "T09n0278_053:0733b27": "　第二普光明，　　三安住諸方，",
    "T09n0278_053:0733b28": "　第四功德海，　　第五高無上，",
    "T09n0278_053:0733b29": "　第六最勝雲，　　第七功德佛，",
    "T09n0278_053:0733c01": "　第八光焰山，　　第九蓮華佛，",
    "T09n0278_053:0733c02": "　第十法界化，　　是為第二十。",
    "T09n0278_053:0733c03": "　初光明幢王，　　第二智慧佛，",
    "T09n0278_053:0733c04": "　第三心義佛，　　因陀羅妙德，",
    "T09n0278_053:0733c05": "　第五妙天佛，　　第六勇猛王，",
    "T09n0278_053:0733c06": "　第七智慧德，　　第八光明幢，",
    "T09n0278_053:0733c07": "　第九如來號，　　超出一切世，",
    "T09n0278_053:0733c08": "　第十蓮華佛，　　是為第三十。",
    "T09n0278_053:0733c09": "　第一光焰山，　　第二功德海，",
    "T09n0278_053:0733c10": "　第三法光明，　　第四妙蓮華，",
    "T09n0278_053:0733c11": "　第五眾生眼，　　第六香光明，",
    "T09n0278_053:0733c12": "　七妙德寶山，　　八乾闥婆王，",
    "T09n0278_053:0733c13": "　第九明淨智，　　第十寂靜色。",
    "T09n0278_053:0733c14": "　初佛光智慧，　　第二寶光明，",
    "T09n0278_053:0733c15": "　三虛空妙德，　　第四妙相佛，",
    "T09n0278_053:0733c16": "　圓滿功德光，　　第六那羅延，",
    "T09n0278_053:0733c17": "　第七妙須彌，　　八功德轉輪，",
    "T09n0278_053:0733c18": "　九不可壞王，　　第十寶山佛。",
    "T09n0278_053:0733c19": "　初佛娑羅王，　　第二妙德藏，",
    "T09n0278_053:0733c20": "　第三光明王，　　第四真實起，",
    "T09n0278_053:0733c21": "　第五光明德，　　六陀羅尼德，",
    "T09n0278_053:0733c22": "　七光明甚深，　　八法海音佛，",
    "T09n0278_053:0733c23": "　第九須彌幢，　　光明妙德佛，",
    "T09n0278_053:0733c24": "　寶光焰如來，　　是為第十佛。",
    "T09n0278_053:0733c25": "　初佛梵光焰，　　第二虛空音，",
    "T09n0278_053:0733c26": "　第三法界光，　　第四圓滿光，",
    "T09n0278_053:0733c27": "　第五分別光，　　第六光明幢，",
    "T09n0278_053:0733c28": "　第七虛空燈，　　第八樂妙德，",
    "T09n0278_053:0733c29": "　第九明淨光，　　妙功德如來，",
    "T09n0278_053:0734a01": "　十寂靜妙德，　　大悲雲如來。",
    "T09n0278_053:0734a02": "　初佛力光慧，　　二眾生現前，",
    "T09n0278_053:0734a03": "　第三無上福，　　第四妙德光，",
    "T09n0278_053:0734a04": "　第五法起佛，　　六風速妙德，",
    "T09n0278_053:0734a05": "　第七淨幢佛，　　第八寶蓋佛，",
    "T09n0278_053:0734a06": "　第九妙德佛，　　十普照三世。",
    "T09n0278_053:0734a07": "　初佛號願海，　　第二光明德，",
    "T09n0278_053:0734a08": "　第三金剛身，　　四須彌妙德，",
    "T09n0278_053:0734a09": "　第五正念佛，　　六幢王妙德，",
    "T09n0278_053:0734a10": "　第七智慧燈，　　第八無量寶，",
    "T09n0278_053:0734a11": "　第九號方便，　　明淨法界佛，",
    "T09n0278_053:0734a12": "　第十號法海，　　明淨智妙德。",
    "T09n0278_053:0734a13": "　初佛號法寶，　　功德轉輪王，",
    "T09n0278_053:0734a14": "　第三功德雲，　　第四忍辱燈，",
    "T09n0278_053:0734a15": "　第五寂靜音，　　第六寂靜幢，",
    "T09n0278_053:0734a16": "　第七眾生燈，　　第八大願佛，",
    "T09n0278_053:0734a17": "　第九如來號，　　不可壞幢王，",
    "T09n0278_053:0734a18": "　第十號智慧，　　焰起妙德佛。",
    "T09n0278_053:0734a19": "　初佛號法王，　　第二無礙智，",
    "T09n0278_053:0734a20": "　三照語言海，　　第四妙音聲，",
    "T09n0278_053:0734a21": "　第五妙德音，　　第六自在佛，",
    "T09n0278_053:0734a22": "　七十方一切，　　眾生現前佛，",
    "T09n0278_053:0734a23": "　第八平等意，　　九無上如來，",
    "T09n0278_053:0734a24": "　第十號自然，　　賢妙德最勝。",
    "T09n0278_053:0734a25": "　如是等一切，　　須彌塵數佛，",
    "T09n0278_053:0734a26": "　彼諸如來等，　　我已悉供養，",
    "T09n0278_053:0734a27": "　佛剎微塵劫，　　所出諸如來，",
    "T09n0278_053:0734a28": "　悉恭敬供養，　　逮得此法門，",
    "T09n0278_053:0734a29": "　我於無量劫，　　修行得法門，",
    "T09n0278_053:0734b01": "　善財聞思惟，　　應當速究竟，",
    "T09n0278_053:0734b02": "「善男子！我唯知此教化眾生菩薩法門；諸大",
    "T09n0278_053:0734b03": "菩薩，究竟無量無邊菩薩所行悉從種種性",
    "T09n0278_053:0734b04": "海中起，種種正直身心，滿諸根海，具足一",
    "T09n0278_053:0734b05": "切諸大願門，修行無量諸三昧門，具足成",
    "T09n0278_053:0734b06": "就無量神力，修行無量智慧之行，入種種",
    "T09n0278_053:0734b07": "智，諸法光明，普照一切；我當云何能知、能",
    "T09n0278_053:0734b08": "說彼功德行？善男子！於此道場，去我不遠，",
    "T09n0278_053:0734b09": "有一夜天，名寂靜音，處寶幢蓮華藏師子",
    "T09n0278_053:0734b10": "之座，百萬阿僧祇諸天，眷屬圍遶。汝詣彼問",
    "T09n0278_053:0734b11": "云何菩薩學菩薩行、修菩薩道。」時，善財童",
    "T09n0278_053:0734b12": "子頭面敬禮妙德救護眾生夜天足，遶無數",
    "T09n0278_053:0734b13": "匝，敬心辭退。",
    "T09n0278_053:0734b14": "爾時，善財童子往詣寂靜音夜天所，頭面",
    "T09n0278_053:0734b15": "禮足，遶無數匝，恭敬合掌，於一面住，白言：「天",
    "T09n0278_053:0734b16": "神！我已先發阿耨多羅三藐三菩提心，我依",
    "T09n0278_053:0734b17": "善知識學菩薩行，入菩薩行，入菩薩行地，",
    "T09n0278_053:0734b18": "住菩薩行住；唯願天神，為我解說。」爾時，夜",
    "T09n0278_053:0734b19": "天告善財言：「善哉！善哉！善男子！乃能依善",
    "T09n0278_053:0734b20": "知識求菩薩道。善男子！我成就菩薩無量",
    "T09n0278_053:0734b21": "歡喜莊嚴法門。」白言：「天神！此法門者，為何所",
    "T09n0278_053:0734b22": "作？境界云何？何等方便？為何等行？」答言：「善",
    "T09n0278_053:0734b23": "男子！我能清淨一切眾生心海；除滅塵垢，不",
    "T09n0278_053:0734b24": "斷清淨莊嚴之心；得不退境界堅固之心、不",
    "T09n0278_053:0734b25": "可動心；決定了知功德寶山，莊嚴無染著心；",
    "T09n0278_053:0734b26": "常現前護一切眾生心；見一切佛諸菩薩海",
    "T09n0278_053:0734b27": "無厭足心；清淨菩薩正直力心；普照一切智",
    "T09n0278_053:0734b28": "慧海心。善男子！我為眾生滅除憂惱，無量",
    "T09n0278_053:0734b29": "眾苦，令其永離諸惡色、聲、香、味、觸、意法，除",
    "T09n0278_053:0734c01": "滅眾生愛別離苦、怨憎會苦，及餘一切諸惡因",
    "T09n0278_053:0734c02": "緣，壞敗大苦，住生死苦，生老病死，憂悲惱苦，",
    "T09n0278_053:0734c03": "令得如來無上快樂。一切城邑聚落眾生，我",
    "T09n0278_053:0734c04": "悉救護，令得安樂，廣為說法，教令漸求一",
    "T09n0278_053:0734c05": "切種智。若見眾生在家宮殿，心樂著者，為",
    "T09n0278_053:0734c06": "彼說法，令知諸法真實之性；若見眾生與",
    "T09n0278_053:0734c07": "父母兄弟歡娛讌集，為彼說法，令與諸佛",
    "T09n0278_053:0734c08": "菩薩共會；若見眾生妻子歡會，為彼說法，",
    "T09n0278_053:0734c09": "令竭生死愛欲之海，具足大悲，等觀一切；",
    "T09n0278_053:0734c10": "若見眾生處王宮殿，為彼說法，悉令逮得",
    "T09n0278_053:0734c11": "賢聖快樂；若見眾生著境界者，為彼說法，",
    "T09n0278_053:0734c12": "令得如來甚深境界；若見眾生起瞋恚者，",
    "T09n0278_053:0734c13": "為彼說法，令得如來羼提波羅蜜；為懈怠",
    "T09n0278_053:0734c14": "者，演說正法，令得菩薩清淨毘梨耶波羅",
    "T09n0278_053:0734c15": "蜜；為亂心者，演說正法，令得如來禪波羅",
    "T09n0278_053:0734c16": "蜜；為邪癡者，演說正法，令得般若波羅蜜；",
    "T09n0278_053:0734c17": "為著三界者，演說正法，令出三有；為樂",
    "T09n0278_053:0734c18": "小法者，演說正法，令其滿足菩提大願；為",
    "T09n0278_053:0734c19": "自安者，演說正法，令具大願，饒益一切；",
    "T09n0278_053:0734c20": "為心劣者，演說正法，令得菩薩力波羅蜜；",
    "T09n0278_053:0734c21": "為無智者，演說正法，令得菩薩智波羅蜜；",
    "T09n0278_053:0734c22": "為無色者，演說正法，令得如來清淨色身；",
    "T09n0278_053:0734c23": "為危脆身者，演說正法，令得無上清淨法",
    "T09n0278_053:0734c24": "身；為惡色者，演說正法，令得如來清淨妙",
    "T09n0278_053:0734c25": "色；為苦惱者，演說正法，令得如來無上快",
    "T09n0278_053:0734c26": "樂；為貧窮者，演說正法，令得菩薩諸清淨",
    "T09n0278_053:0734c27": "藏；為園觀者，演說正法，令一向求諸佛妙",
    "T09n0278_053:0734c28": "法；為在路者，演說正法，令得一切智道；",
    "T09n0278_053:0734c29": "為聚落者，演說正法，令出三界；為國土",
    "T09n0278_053:0735a01": "者，演說正法，令過聲聞、緣覺及菩薩地，住",
    "T09n0278_053:0735a02": "如來地；為在城郭者，演說正法，令入法",
    "T09n0278_053:0735a03": "王城，普照一切；為在隅者，演說正法，令",
    "T09n0278_053:0735a04": "得三世平等智慧；為在方者，演說正法，",
    "T09n0278_053:0735a05": "令一切智，常現在前，觀一切法；為貪欲多",
    "T09n0278_053:0735a06": "者，演說正法，令觀不淨，滅生死愛；為瞋",
    "T09n0278_053:0735a07": "恚多者，演說正法，令得究竟大慈之海；為",
    "T09n0278_053:0735a08": "愚癡多者，演說正法，令得智慧，觀諸法海；",
    "T09n0278_053:0735a09": "為等分者，演說正法，令其分別諸勝願海，",
    "T09n0278_053:0735a10": "離生死樂，滅生死苦，顯佛正法，不著五陰，",
    "T09n0278_053:0735a11": "常行妙法；為懈怠者，演說正法，令得莊嚴",
    "T09n0278_053:0735a12": "勝道；為憍慢者，演說正法，令觀一切諸法",
    "T09n0278_053:0735a13": "平等；為諂曲者，演說正法，令得菩薩清淨",
    "T09n0278_053:0735a14": "直心。善男子！我以如是等無量法施，攝取",
    "T09n0278_053:0735a15": "眾生，滅惡道苦，處天人樂，永離三界，具諸",
    "T09n0278_053:0735a16": "功德種種方便而化度之，歡喜無量。◎",
    "T09n0278_053:0735a17": "「◎復次，善男子！我常觀察菩薩大海種種",
    "T09n0278_053:0735a18": "願行、種種淨身、種種淨光、種種光焰、種種",
    "T09n0278_053:0735a19": "諸道，趣薩婆若，入種種三昧海；顯現種種",
    "T09n0278_053:0735a20": "自在神力；出生種種妙音聲海、種種妙莊嚴",
    "T09n0278_053:0735a21": "身、種種方便入如來海；往詣種種諸佛剎",
    "T09n0278_053:0735a22": "海；究竟種種諸如來海；深入種種諸辯才",
    "T09n0278_053:0735a23": "海；普照種種如來境界；成就種種諸智慧",
    "T09n0278_053:0735a24": "海；超度種種三昧印海；安住種種遊戲法",
    "T09n0278_053:0735a25": "門；以種種門趣薩婆若；種種莊嚴虛空法",
    "T09n0278_053:0735a26": "界；種種莊嚴雲普覆虛空；觀察種種諸大眾",
    "T09n0278_053:0735a27": "海；十方世界一切剎中，諸如來所，菩薩眷屬，",
    "T09n0278_053:0735a28": "普雨種種妙莊嚴雲，皆悉來會，安處種種莊",
    "T09n0278_053:0735a29": "嚴之座，深入如來方便大海，行諸法海，度",
    "T09n0278_053:0735b01": "種種智海。我見此已，起無量歡喜，與佛力",
    "T09n0278_053:0735b02": "等。「又，善男子！盧舍那佛不可思議清淨色",
    "T09n0278_053:0735b03": "身，相好莊嚴；我見此已，起無量歡喜。盧舍",
    "T09n0278_053:0735b04": "那佛於念念中，放法界等光，普照一切諸",
    "T09n0278_053:0735b05": "法界海；我見是已，起無量歡喜。盧舍那佛",
    "T09n0278_053:0735b06": "於念念中，一一毛孔，放無量佛剎微塵等",
    "T09n0278_053:0735b07": "光，一一光明，有無量佛剎微塵等光以為",
    "T09n0278_053:0735b08": "眷屬，普照一切，充滿法界，除滅眾生一切",
    "T09n0278_053:0735b09": "苦惱；我見是已，起無量歡喜。盧舍那佛於",
    "T09n0278_053:0735b10": "念念中，從頂上、兩肩上，放一切佛剎微塵等",
    "T09n0278_053:0735b11": "寶光山雲，普照一切，充滿法界；我見是已，",
    "T09n0278_053:0735b12": "起無量歡喜。盧舍那佛一一毛孔，放一切",
    "T09n0278_053:0735b13": "佛剎微塵等香雲，普熏十方一切佛剎；我見",
    "T09n0278_053:0735b14": "是已，起無量歡喜。盧舍那佛一一相中，出",
    "T09n0278_053:0735b15": "一切佛剎微塵等相，充滿一切諸世界海；我",
    "T09n0278_053:0735b16": "見是已，起無量歡喜。盧舍那佛一一毛孔，",
    "T09n0278_053:0735b17": "出一切佛剎微塵等自在力雲，初發心等清",
    "T09n0278_053:0735b18": "淨波羅蜜，莊嚴菩薩諸地；我見是已，起無",
    "T09n0278_053:0735b19": "量歡喜。盧舍那佛一一毛孔，念念出生不可",
    "T09n0278_053:0735b20": "說不可說佛剎微塵等諸龍王身，為見龍身",
    "T09n0278_053:0735b21": "而受化故；又出不可說不可說佛剎微塵等",
    "T09n0278_053:0735b22": "諸夜叉身，乾闥婆、阿脩羅、迦樓羅、緊那羅、摩睺",
    "T09n0278_053:0735b23": "羅伽等身，為見彼身而受化故；我見是已，",
    "T09n0278_053:0735b24": "起無量歡喜。盧舍那佛一一毛孔，出不可",
    "T09n0278_053:0735b25": "說不可說佛剎微塵等轉輪王身雲，七寶成",
    "T09n0278_053:0735b26": "就，神力自在，充滿法界，為見彼身而受化",
    "T09n0278_053:0735b27": "故；我見是已，起無量歡喜。盧舍那佛一一",
    "T09n0278_053:0735b28": "毛孔，出不可說不可說佛剎微塵等梵王身",
    "T09n0278_053:0735b29": "雲，出淨梵音，為眾生說法，為見聞彼而",
    "T09n0278_053:0735c01": "受化故；我見是已，於念念中，起無量歡喜，",
    "T09n0278_053:0735c02": "悉與法界薩婆若等，起者非起，得者非得，",
    "T09n0278_053:0735c03": "見者非見，入者非入，度者非度，滿者非滿，",
    "T09n0278_053:0735c04": "聞者非聞。何以故？分別了知法界性故，解",
    "T09n0278_053:0735c05": "三世法悉一性故。佛子！此菩薩無量歡喜莊",
    "T09n0278_053:0735c06": "嚴法門，有如是等無量境界。「佛子！此法門",
    "T09n0278_053:0735c07": "者，無量無邊，究竟方便諸法海故；此法門者，",
    "T09n0278_053:0735c08": "不可損減薩婆若，心不可壞故；此法門者，不",
    "T09n0278_053:0735c09": "可窮盡眾生妄想，不可盡故；此法門者，最",
    "T09n0278_053:0735c10": "為甚深寂靜智境界故；此法門者，最為廣",
    "T09n0278_053:0735c11": "大一切佛境界故；此法門者，不可破壞菩",
    "T09n0278_053:0735c12": "薩智所知故；此法門者，不可稱量，不可破",
    "T09n0278_053:0735c13": "壞，滿法界故；此法門者，即是普門於一相",
    "T09n0278_053:0735c14": "中，攝取一切自在力故；此法門者，是第一",
    "T09n0278_053:0735c15": "法，一切法無身，行無二故；此法門者，非生一",
    "T09n0278_053:0735c16": "切諸法，悉如幻故；此法門者，如電，攝薩婆",
    "T09n0278_053:0735c17": "若諸大願故；此法門者，如化，善能變化菩",
    "T09n0278_053:0735c18": "薩行故；此法門者，如大地輪，饒益一切諸",
    "T09n0278_053:0735c19": "眾生故；此法門者，如大水輪，以廣大悲潤",
    "T09n0278_053:0735c20": "眾生故；此法門者，如大火輪，消竭眾生諸",
    "T09n0278_053:0735c21": "貪愛故；此法門者，如大風輪，立一切眾生",
    "T09n0278_053:0735c22": "薩婆若故；此法門者，猶如大海，功德莊嚴",
    "T09n0278_053:0735c23": "一切眾生故；此法門者，如須彌山，一切功德",
    "T09n0278_053:0735c24": "海中起故；此法門者，如大城郭，一切法街巷",
    "T09n0278_053:0735c25": "而莊嚴故；此法門者，猶如虛空，三世諸佛自",
    "T09n0278_053:0735c26": "在，最無上故；此法門者，猶如慶雲，普雨眾生",
    "T09n0278_053:0735c27": "甘露法故；此法門者，猶如白日，普照一切，",
    "T09n0278_053:0735c28": "滅癡闇故；此法門者，猶如滿月，滿足眾生",
    "T09n0278_053:0735c29": "功德海故；此法門者，如如，至一切故；此法",
    "T09n0278_053:0736a01": "門者，如影，善能應化諸業報故；此法門者，",
    "T09n0278_053:0736a02": "如響，隨其所應，為說法故；此法門者，猶如",
    "T09n0278_053:0736a03": "電光，隨其所應，悉照知故；此法門者，猶如",
    "T09n0278_053:0736a04": "樹王，一切諸佛功德妙華，成就一切智果實",
    "T09n0278_053:0736a05": "故；此法門者，猶如金剛，一切世間無能壞",
    "T09n0278_053:0736a06": "故；此法門者，如隨意寶王，出生無量自在",
    "T09n0278_053:0736a07": "力故；此法門者，如離垢寶，悉分別知三世",
    "T09n0278_053:0736a08": "佛故；此法門者，猶如寶幢，出一切佛平等法",
    "T09n0278_053:0736a09": "輪妙音聲故。佛子！如此諸諭，非諭為諭。」",
    "T09n0278_053:0736a10": "爾時，善財白寂靜音夜天言：「菩薩修何等",
    "T09n0278_053:0736a11": "法，得此法門？」答言：「佛子！菩薩修行十妙法",
    "T09n0278_053:0736a12": "故，得此法門。何等為十？所謂：菩薩修行布",
    "T09n0278_053:0736a13": "施，令一切眾生海，皆悉歡喜；修行淨戒，成",
    "T09n0278_053:0736a14": "滿諸佛功德大海；修行忍辱，了知一切諸法",
    "T09n0278_053:0736a15": "真性；修行精進，於薩婆若堅固不退；修行",
    "T09n0278_053:0736a16": "禪定，除滅一切眾生煩惱；修行智慧，分別",
    "T09n0278_053:0736a17": "了知一切法海；修行方便教化，成熟一切",
    "T09n0278_053:0736a18": "眾生海；修行大願，於一切佛剎海，盡未來",
    "T09n0278_053:0736a19": "劫，修菩薩行；修行諸力，於念念中，現一切",
    "T09n0278_053:0736a20": "剎，成等正覺；修行無盡智，了三世法，無",
    "T09n0278_053:0736a21": "所障礙。佛子！是為十妙法；菩薩摩訶薩修",
    "T09n0278_053:0736a22": "行此法、起此法門、得此法門、淨此法門、成",
    "T09n0278_053:0736a23": "此法門，長養增廣，不可沮壞。」善財白言：「天",
    "T09n0278_053:0736a24": "神！發阿耨多羅三藐三菩提心為久如耶？」",
    "T09n0278_053:0736a25": "答言：「佛子！乃往古世，過二佛剎微塵等劫，",
    "T09n0278_053:0736a26": "有劫名普照幢；於此蓮華藏莊嚴世界海",
    "T09n0278_053:0736a27": "東，過十世界海，有一世界海，名曰離垢眾",
    "T09n0278_053:0736a28": "寶莊嚴；彼世界海中，有世界性，名一切佛",
    "T09n0278_053:0736a29": "光明願音；彼世界性中，有一世界，名離垢",
    "T09n0278_053:0736b01": "光。金色莊嚴，一切寶雲而莊嚴之，眾寶為地，",
    "T09n0278_053:0736b02": "堅固不動，形如一切香妙德王，莊嚴樓閣皆",
    "T09n0278_053:0736b03": "悉清淨，諸天宮殿充滿其中。彼有王都，名",
    "T09n0278_053:0736b04": "曰普滿妙德藏王，彼有道場，名一切眾寶莊",
    "T09n0278_053:0736b05": "嚴藏月光明，其佛號不退法界妙音，於此道",
    "T09n0278_053:0736b06": "場，得阿耨多羅三藐三菩提。我於爾時，為",
    "T09n0278_053:0736b07": "菩提樹神，名功德燈無邊光幢，我見彼佛，",
    "T09n0278_053:0736b08": "成等正覺，顯現無量自在神力；我於爾時，",
    "T09n0278_053:0736b09": "發阿耨多羅三藐三菩提心，於彼佛所，逮",
    "T09n0278_053:0736b10": "得三昧，名普照佛功德海。彼道場上，次有",
    "T09n0278_053:0736b11": "如來出興于世，號法樹功德山；彼菩提樹神，",
    "T09n0278_053:0736b12": "命終之後，還生此處，為菩提樹夜天，名妙",
    "T09n0278_053:0736b13": "德慧功德光明，聞彼如來轉正法輪，復得",
    "T09n0278_053:0736b14": "無量歡喜，普照一切境界三昧。彼道場上，次",
    "T09n0278_053:0736b15": "有如來出興于世，號一切法海妙音聲王；",
    "T09n0278_053:0736b16": "值彼如來，復得三昧，名成就一切法地。彼道",
    "T09n0278_053:0736b17": "場上，次有如來出興于世，號寶光焰燈幢",
    "T09n0278_053:0736b18": "王；值彼如來，復得三昧，名分別一切普照",
    "T09n0278_053:0736b19": "雲。彼道場上，次有如來出興于世，號功德",
    "T09n0278_053:0736b20": "須彌光王；值彼如來，復得三昧，名照諸佛",
    "T09n0278_053:0736b21": "海。彼道場上，次有如來出興于世，號法雲",
    "T09n0278_053:0736b22": "妙音聲王；值彼如來，復得三昧，名一切法",
    "T09n0278_053:0736b23": "海燈。彼道場上，次有如來出興于世，號智",
    "T09n0278_053:0736b24": "慧炬明淨燈王；時我為天女，值彼如來，復",
    "T09n0278_053:0736b25": "得三昧，名明淨燈，滅眾生苦。彼道場上，次",
    "T09n0278_053:0736b26": "有如來出興于世，號法勇幢妙德；值彼如",
    "T09n0278_053:0736b27": "來，復得三昧，名三世佛普照藏。彼道場上，",
    "T09n0278_053:0736b28": "次有如來出興于世，號法燈勇猛智慧師",
    "T09n0278_053:0736b29": "子；值彼如來，復得三昧，名明淨智，普照一",
    "T09n0278_053:0736c01": "切，無所障礙。彼道場上，次有如來出興于",
    "T09n0278_053:0736c02": "世，號智力山王；值彼如來，復得三昧，名普",
    "T09n0278_053:0736c03": "照三世眾生根行。「佛子！彼普照幢劫離垢",
    "T09n0278_053:0736c04": "光金色莊嚴世界，如是次第，有十佛世界微",
    "T09n0278_053:0736c05": "塵等如來，出興于世。我於爾時，或為天王、",
    "T09n0278_053:0736c06": "龍王、夜叉王、乾闥婆王、阿脩羅王、迦樓羅王、緊",
    "T09n0278_053:0736c07": "那羅王、摩睺羅伽王；或為人王、梵王、男子、女",
    "T09n0278_053:0736c08": "人、童男、童女皆悉值彼一切如來，恭敬供養；",
    "T09n0278_053:0736c09": "彼佛說法，悉聞受持。於彼佛剎二佛世界微",
    "T09n0278_053:0736c10": "塵等劫，修菩薩行，經佛剎微塵等受生，最",
    "T09n0278_053:0736c11": "後命終，生此蓮華藏莊嚴世界海，娑婆世界",
    "T09n0278_053:0736c12": "中，作道場夜神，值拘樓孫如來，得三昧眼，",
    "T09n0278_053:0736c13": "名離垢一切香王光明；次值拘那含牟尼如",
    "T09n0278_053:0736c14": "來，復得三昧，名隨順普照一切剎海；次值",
    "T09n0278_053:0736c15": "迦葉如來，復得三昧，名妙音聲海，分別一",
    "T09n0278_053:0736c16": "切眾生音海；今復值見盧舍那佛，坐於道",
    "T09n0278_053:0736c17": "場菩提樹下，成等正覺，於念念中，顯現無",
    "T09n0278_053:0736c18": "量自在力海，復得菩薩無量歡喜莊嚴法門。",
    "T09n0278_053:0736c19": "得法門已，深入十不可說不可說世界海微",
    "T09n0278_053:0736c20": "塵等法界方便海。以此法界方便海，於一切",
    "T09n0278_053:0736c21": "佛剎微塵，一一微塵中，悉見十不可說不",
    "T09n0278_053:0736c22": "可說佛剎微塵等世界，及彼諸佛，彼諸如來",
    "T09n0278_053:0736c23": "所說正法，悉聞受持。又見盧舍那佛，於念念",
    "T09n0278_053:0736c24": "中一切世界，坐於道場，成等正覺，出生無",
    "T09n0278_053:0736c25": "量自在神力，一一神力，滿法界海，我悉詣",
    "T09n0278_053:0736c26": "彼所說正法，悉聞受持。又復見彼一切諸",
    "T09n0278_053:0736c27": "佛，一一毛孔，出化身海，滿法界海，顯現種",
    "T09n0278_053:0736c28": "種自在神力，於一切佛剎海、一切世界性、一",
    "T09n0278_053:0736c29": "切世界、一切諸趣、一切眾生中，隨其所應，",
    "T09n0278_053:0737a01": "轉正法輪。我以精進聞持陀羅尼故，悉能",
    "T09n0278_053:0737a02": "受持，正念思惟，知味知義，明智慧藏，圓滿清",
    "T09n0278_053:0737a03": "淨，分別了知一切法海，觀察三世諸佛平",
    "T09n0278_053:0737a04": "等，出生一切方便法門；於一一方便，出生",
    "T09n0278_053:0737a05": "一切修多羅雲；一一修多羅雲，成就一切諸",
    "T09n0278_053:0737a06": "正法海；一一法海，攝取一切諸迴轉法；一一",
    "T09n0278_053:0737a07": "迴轉法，普出一切諸妙法雲；一一法雲，出",
    "T09n0278_053:0737a08": "生一切諸法波浪；一一波浪，逮得一切歡",
    "T09n0278_053:0737a09": "喜法海；一一歡喜法海，出生一切諸功德地；",
    "T09n0278_053:0737a10": "一一功德地，出生一切諸三昧海；一一三昧",
    "T09n0278_053:0737a11": "海，見一切佛海；一一佛所，得一切光明海；",
    "T09n0278_053:0737a12": "一一光明海，普照三世，得圓滿智地，普照",
    "T09n0278_053:0737a13": "十方，知無量佛過去行海，照一切佛無量本",
    "T09n0278_053:0737a14": "事海；難捨能施，持無量淨戒，行無量忍，長",
    "T09n0278_053:0737a15": "養清淨菩薩精進，清淨無量諸禪定海；了知",
    "T09n0278_053:0737a16": "如來般若波羅蜜海，普照如來無量方便海；",
    "T09n0278_053:0737a17": "了知如來長養功德智慧力波羅蜜，分別如",
    "T09n0278_053:0737a18": "來無量智波羅蜜海。普照如來過去無量菩",
    "T09n0278_053:0737a19": "薩諸地，無量佛地，神力自在；無量劫中，所修",
    "T09n0278_053:0737a20": "習起，淨無量佛過去菩薩地，修無量佛過去",
    "T09n0278_053:0737a21": "智地，照無量佛諸智慧地。知無量佛為菩",
    "T09n0278_053:0737a22": "薩時，相續善根，知無量佛為菩薩時，於一",
    "T09n0278_053:0737a23": "切劫海中，一切佛海，所修菩薩行；知無量佛",
    "T09n0278_053:0737a24": "為菩薩時，出生佛剎海，無量菩薩行充滿",
    "T09n0278_053:0737a25": "法界，種種方便門教化眾生。普照十方諸世",
    "T09n0278_053:0737a26": "界海，為諸眾生，現自在力；普照如來一切",
    "T09n0278_053:0737a27": "智地，轉淨法輪，悉聞受持一切法雲，顯現無",
    "T09n0278_053:0737a28": "量菩薩自在神力；普照諸佛相海、行海、力海，",
    "T09n0278_053:0737a29": "於念念中，知彼諸佛，從初發心，乃至無餘",
    "T09n0278_053:0737b01": "涅槃，遺法滅盡。善男子！汝所問我發心已來",
    "T09n0278_053:0737b02": "為幾時者，如上所說，乃至來生此剎，供養",
    "T09n0278_053:0737b03": "盧舍那佛，如此世界，供養拘樓孫佛，乃至盧",
    "T09n0278_053:0737b04": "舍那佛，供養賢劫未來諸佛，亦復如是；如",
    "T09n0278_053:0737b05": "供養賢劫諸佛，供養一切世界未來諸佛，",
    "T09n0278_053:0737b06": "亦復如是；而彼離垢光金色莊嚴世界，今猶",
    "T09n0278_053:0737b07": "現在。是故，善男子！汝當一心修此法門。」爾",
    "T09n0278_053:0737b08": "時，寂靜音夜天欲重明此法門義，以偈頌",
    "T09n0278_053:0737b09": "曰：",
    "T09n0278_053:0737b10": "「善財應諦聽，　　我說此法門，",
    "T09n0278_053:0737b11": "　應生歡喜心，　　勤修令究竟。",
    "T09n0278_053:0737b12": "　無量諸劫海，　　修習菩薩行，",
    "T09n0278_053:0737b13": "　心淨如虛空，　　入一切智城。",
    "T09n0278_053:0737b14": "　聞三世佛法，　　一心樂專求，",
    "T09n0278_053:0737b15": "　於彼如來所，　　修習諸功德。",
    "T09n0278_053:0737b16": "　我見過去佛，　　恭敬悉供養，",
    "T09n0278_053:0737b17": "　聞佛說正法，　　歡喜心無量。",
    "T09n0278_053:0737b18": "　亦已悉恭敬，　　供養於父母，",
    "T09n0278_053:0737b19": "　一心樂專求，　　究竟此法門。",
    "T09n0278_053:0737b20": "　老病貧窮等，　　諸根不具者，",
    "T09n0278_053:0737b21": "　除滅彼苦惱，　　悉令得安樂。",
    "T09n0278_053:0737b22": "　水火官賊難，　　怨敵諸恐怖，",
    "T09n0278_053:0737b23": "　及海中諸難，　　我皆救濟之。",
    "T09n0278_053:0737b24": "　眾生煩惱業，　　種種受報苦，",
    "T09n0278_053:0737b25": "　摧破生死山，　　救護諸群生。",
    "T09n0278_053:0737b26": "　一切諸惡道，　　無量楚毒苦，",
    "T09n0278_053:0737b27": "　生老病死痛，　　我當悉除滅。",
    "T09n0278_053:0737b28": "　我願無量劫，　　安隱一切眾，",
    "T09n0278_053:0737b29": "　常見一切佛，　　滅除生死苦。",
    "T09n0278_053:0737c01": "「善男子！我唯成就此無量歡喜莊嚴法門；諸",
    "T09n0278_053:0737c02": "大菩薩，深入法海，分別一切劫，善知一切",
    "T09n0278_053:0737c03": "諸世界海成敗之事，我當云何能知、能說彼",
    "T09n0278_053:0737c04": "功德行？善男子！此道場上，如來眾中，有一",
    "T09n0278_053:0737c05": "夜天，名曰妙德守護諸城；汝詣彼問云何",
    "T09n0278_053:0737c06": "菩薩學菩薩行、修菩薩道。」爾時，善財讚歎",
    "T09n0278_053:0737c07": "寂靜音夜天，以偈頌曰：",
    "T09n0278_053:0737c08": "「我受知識教，　　來詣天神所，",
    "T09n0278_053:0737c09": "　見無量淨身，　　安處天寶座。",
    "T09n0278_053:0737c10": "　虛妄取諸相，　　染著一切法，",
    "T09n0278_053:0737c11": "　無智眾生等，　　不能知境界。",
    "T09n0278_053:0737c12": "　清淨妙色身，　　一切諸天眾，",
    "T09n0278_053:0737c13": "　無量劫諦觀，　　其心無厭足。",
    "T09n0278_053:0737c14": "　遠離於五陰，　　一切無所著，",
    "T09n0278_053:0737c15": "　超出世疑惑，　　顯現自在力。",
    "T09n0278_053:0737c16": "　不染內外法，　　無礙心不動，",
    "T09n0278_053:0737c17": "　明淨智慧眼，　　見佛自在力。",
    "T09n0278_053:0737c18": "　身為正法藏，　　心是無礙智，",
    "T09n0278_053:0737c19": "　成佛智慧光，　　普照諸群生。",
    "T09n0278_053:0737c20": "　分別說心業，　　莊飾諸世間，",
    "T09n0278_053:0737c21": "　知心業自性，　　現身等眾生。",
    "T09n0278_053:0737c22": "　知世悉如夢，　　了佛如電光，",
    "T09n0278_053:0737c23": "　一切法如響，　　令眾無所著。",
    "T09n0278_053:0737c24": "　念念悉除滅，　　三世眾生惑，",
    "T09n0278_053:0737c25": "　不取三世相，　　而能演說法。",
    "T09n0278_053:0737c26": "　一切佛剎海，　　一切諸佛海，",
    "T09n0278_053:0737c27": "　無量眾生海，　　無著修法門。」",
    "T09n0278_053:0737c28": "時，善財童子頭面敬禮彼夜天足，遶無數匝，",
    "T09n0278_053:0737c29": "敬心辭退。◎",
    "T09n0278_053:0738a01": "◎爾時，善財童子正念思惟智慧分別隨",
    "T09n0278_053:0738a02": "順正趣修廣身證無量歡喜莊嚴法門，往詣",
    "T09n0278_053:0738a03": "妙德守護諸城夜天所。見彼夜天處普照一",
    "T09n0278_053:0738a04": "切宮殿寶師子座，不可說諸天眷屬圍遶，隨",
    "T09n0278_053:0738a05": "方面身、一切眾生色身，普現一切眾生前身、",
    "T09n0278_053:0738a06": "一切眾生無所著身、一切眾生身身、一切眾",
    "T09n0278_053:0738a07": "生無上身、隨順教化一切眾生身；遊十方身、",
    "T09n0278_053:0738a08": "至一切十方身、究竟佛身、究竟教化一切眾",
    "T09n0278_053:0738a09": "生身。善財見此身已，歡喜無量，頭面禮足，",
    "T09n0278_053:0738a10": "遶無數匝，恭敬合掌，於一面住，白言：「天神！",
    "T09n0278_053:0738a11": "我已先發阿耨多羅三藐三菩提心，而未知",
    "T09n0278_053:0738a12": "菩薩云何學菩薩道，饒益眾生；以無上攝",
    "T09n0278_053:0738a13": "法，攝取眾生，順如來業，親近法王。」時，彼夜",
    "T09n0278_053:0738a14": "天告善財言：「善哉！善哉！佛子！為救護一切",
    "T09n0278_053:0738a15": "眾生故，問菩薩行；為嚴淨一切佛剎、供",
    "T09n0278_053:0738a16": "養一切佛、住一切劫、救護一切眾生、守護",
    "T09n0278_053:0738a17": "一切如來種姓、究竟十方一切法界海平等",
    "T09n0278_053:0738a18": "之心，充滿一切；悉聞受持一切諸佛所轉法",
    "T09n0278_053:0738a19": "輪，隨其所應，雨甘露法故，問菩薩行。善男",
    "T09n0278_053:0738a20": "子！我已成就甚深妙德自在音聲法門；是故，",
    "T09n0278_053:0738a21": "佛子！我為勝大法師，無所罣礙；於一切法，",
    "T09n0278_053:0738a22": "心無所著、分別如來一切法藏，安住如來",
    "T09n0278_053:0738a23": "大慈大悲。建立眾生，於菩提心，得一切利，",
    "T09n0278_053:0738a24": "不捨菩提心，長養一切善根。為一切眾生，",
    "T09n0278_053:0738a25": "調御大師，安立眾生一切智道故。於一切",
    "T09n0278_053:0738a26": "世界，為明淨日，照一切眾生無量善根故。",
    "T09n0278_053:0738a27": "等心觀察一切眾生，不捨一切眾生，出生",
    "T09n0278_053:0738a28": "長養一切善根，甚深智慧，觀淨爾焰，斷一",
    "T09n0278_053:0738a29": "切不善業，行諸善業，救護眾生，顯現一切",
    "T09n0278_053:0738b01": "諸佛世界，修行嚴淨諸本事業，立一切眾",
    "T09n0278_053:0738b02": "生清淨善根，令值一切諸善知識，無能壞",
    "T09n0278_053:0738b03": "者，立一切眾生佛正教故。佛子！我常以法",
    "T09n0278_053:0738b04": "施為首，出生長養諸白淨法，一切智心，堅",
    "T09n0278_053:0738b05": "固不動，如金剛藏，不可沮壞；心常依止佛",
    "T09n0278_053:0738b06": "力、魔力、善知識力，心壞一切諸結業山，心",
    "T09n0278_053:0738b07": "能專求一切智，因滿白淨法無礙法門一切",
    "T09n0278_053:0738b08": "種智。佛子！我以如是智慧光明，淨諸眾生",
    "T09n0278_053:0738b09": "無量善法，饒益一切。復次，佛子！我以十行",
    "T09n0278_053:0738b10": "觀察法界，隨順法界，攝取法界。何等為十？",
    "T09n0278_053:0738b11": "所謂：知法界無量，智慧無量故；知法界無量",
    "T09n0278_053:0738b12": "無邊，悉見一切諸如來故；知佛法界無量",
    "T09n0278_053:0738b13": "無邊，詣一切剎，恭敬供養一切佛故；知法",
    "T09n0278_053:0738b14": "界無分齊，於一切世界海，行菩薩行故；知",
    "T09n0278_053:0738b15": "法界不可壞，究竟如來不可沮壞圓滿智故；",
    "T09n0278_053:0738b16": "知法界一如來妙音，一切眾生無不聞故；",
    "T09n0278_053:0738b17": "知法界自然清淨，教化一切眾生，滿佛願",
    "T09n0278_053:0738b18": "故；知法界遍至眾生，深入普賢菩薩行故；",
    "T09n0278_053:0738b19": "知法界一切莊嚴普賢菩薩行，自在莊嚴",
    "T09n0278_053:0738b20": "故；知法界不可滅一切智善根，充滿法界，",
    "T09n0278_053:0738b21": "令諸眾生悉清淨故。佛子！我以此十行，觀",
    "T09n0278_053:0738b22": "察法界，增長善根，知佛奇特境界，不可思",
    "T09n0278_053:0738b23": "議。佛子！我如是正念思惟，以一萬陀羅尼，",
    "T09n0278_053:0738b24": "為眾生說法；所謂：攝取一切諸法圓滿陀羅",
    "T09n0278_053:0738b25": "尼，持一切法圓滿陀羅尼，一切法雲雷震圓",
    "T09n0278_053:0738b26": "滿陀羅尼，諸佛起住圓滿陀羅尼，轉一切佛",
    "T09n0278_053:0738b27": "名號輪圓滿陀羅尼，分別演說三世諸佛大",
    "T09n0278_053:0738b28": "願海圓滿陀羅尼，攝一切乘海圓滿陀羅尼，",
    "T09n0278_053:0738b29": "照一切眾生業海燈藏圓滿陀羅尼，一切法",
    "T09n0278_053:0738c01": "現前旋流勇猛圓滿陀羅尼，一切智勇猛圓",
    "T09n0278_053:0738c02": "滿陀羅尼；以如是等萬陀羅尼，為一切眾",
    "T09n0278_053:0738c03": "生分別說法。◎",
    "T09n0278_053:0738c04": "大方廣佛華嚴經卷第五十三"
}