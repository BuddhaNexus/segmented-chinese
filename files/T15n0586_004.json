{
    "T15n0586_004:0055a06": "思益梵天所問經卷第四",
    "T15n0586_004:0055a08": "姚秦龜茲國三藏鳩摩羅什譯",
    "T15n0586_004:0055a09": "稱歎品第十二(丹無此品名)",
    "T15n0586_004:0055a10": "[0055a10] ◎爾時釋、梵、四天王俱在會中，即以天花散",
    "T15n0586_004:0055a11": "於佛上而作是言：「世尊！若善男子、善女人聞",
    "T15n0586_004:0055a12": "文殊師利說是法，有信解者，當知是人能破",
    "T15n0586_004:0055a13": "魔怨。所以者何？文殊師利今所說法，能破",
    "T15n0586_004:0055a14": "一切邪見妄想。世尊！若善男子、善女人聞",
    "T15n0586_004:0055a15": "是法不驚不怖，當知是人不從小功德來。若",
    "T15n0586_004:0055a16": "是經所在之處，當知此處則為諸佛擁護受",
    "T15n0586_004:0055a17": "用。若聞是經處，當知此處轉於法輪。是經",
    "T15n0586_004:0055a18": "在所住處——聚落、村邑、山林、曠野、塔寺、僧坊、",
    "T15n0586_004:0055a19": "經行之處——諸魔、外道、貪著之人不能侵嬈。世",
    "T15n0586_004:0055a20": "尊！若人多供養過去諸佛，乃能得聞如是經",
    "T15n0586_004:0055a21": "典。世尊！我等於此經中得智慧光明，而不",
    "T15n0586_004:0055a22": "能得報佛及文殊師利、思益梵天之恩。世尊！",
    "T15n0586_004:0055a23": "我等所從聞經，於是法師生世尊想；我等常",
    "T15n0586_004:0055a24": "當隨侍說是經者，此善男子常為諸天之所",
    "T15n0586_004:0055a25": "擁護。若人書寫是經，讀誦、解說時，無量諸",
    "T15n0586_004:0055a26": "天為聽法故來至其所。」◎",
    "T15n0586_004:0055a27": "詠德品第十三(丹無此品名)",
    "T15n0586_004:0055a28": "[0055a28] ◎爾時世尊讚釋、梵、四天王等大眾言：「善哉，",
    "T15n0586_004:0055a29": "善哉！如汝所說，若三千大千世界滿中珍寶",
    "T15n0586_004:0055b01": "以為一分，聞是經者所得功德以為一分，福",
    "T15n0586_004:0055b02": "勝於彼。置是三千大千世界，若恒河沙等十",
    "T15n0586_004:0055b03": "方世界滿中珍寶，聞是經者所得功德復勝",
    "T15n0586_004:0055b04": "於彼。諸善男子！若欲得功德者當聽是經，",
    "T15n0586_004:0055b05": "欲得身色端正，欲得財富，欲得眷屬，欲得",
    "T15n0586_004:0055b06": "自在，欲得具足天樂人樂，欲得名稱，欲得",
    "T15n0586_004:0055b07": "多聞、憶念堅固、正行威儀、戒定智慧、解達經",
    "T15n0586_004:0055b08": "書，欲得善知識，欲得三明六通，欲得一切",
    "T15n0586_004:0055b09": "善法，欲得阿耨多羅三藐三菩提，欲得與一",
    "T15n0586_004:0055b10": "切眾生樂具，欲得涅槃者，當聽是經，受持、讀",
    "T15n0586_004:0055b11": "誦，如法修行，廣為人說。諸善男子！若行是經",
    "T15n0586_004:0055b12": "者，我不見其人不得如此具足快樂。[0055b12] 「諸善",
    "T15n0586_004:0055b13": "男子！我今語汝，若人所從聞是經處，若和",
    "T15n0586_004:0055b14": "上、若阿闍梨，我不見世間供養之具能報",
    "T15n0586_004:0055b15": "其恩。是法出於世間，世間供養所不能報；是",
    "T15n0586_004:0055b16": "法度於世間，世間財物所不能報；是法無",
    "T15n0586_004:0055b17": "染，染污之物所不能報。諸善男子！是法餘",
    "T15n0586_004:0055b18": "無能報，惟有一事——如說修行。若人於此法",
    "T15n0586_004:0055b19": "中能如說行者，是名能報師恩，亦為恭敬",
    "T15n0586_004:0055b20": "於師，淨畢報恩；是名不空食人信施；是名",
    "T15n0586_004:0055b21": "順如來語、順如來教；是名越渡諸流；是名過",
    "T15n0586_004:0055b22": "諸險道；是名建立勝幢；是名能破敵陣；是",
    "T15n0586_004:0055b23": "名師子之王，無所畏故；是名象王，心柔軟",
    "T15n0586_004:0055b24": "故；是名牛王，外道論師無能壞故；是名醫",
    "T15n0586_004:0055b25": "王，能療一切眾生病故；是名無所驚怖，能",
    "T15n0586_004:0055b26": "說甚深法故；是名能具足捨，捨諸煩惱故；是",
    "T15n0586_004:0055b27": "名持清淨戒，究盡善法故；是名得大忍辱，離",
    "T15n0586_004:0055b28": "我、我所故；是名大精進力，於無量劫心無倦",
    "T15n0586_004:0055b29": "故；是名具足禪定，常念繫心住一處故；是",
    "T15n0586_004:0055c01": "名有大智慧，善解言說諸章句故；是名有大",
    "T15n0586_004:0055c02": "威德，以無量福莊嚴身相故；是名有大威",
    "T15n0586_004:0055c03": "德，能蔽日月諸光明故；是名大力，持佛十",
    "T15n0586_004:0055c04": "力故；是名大雲，能震法雷故；是名大雨，能",
    "T15n0586_004:0055c05": "滅煩惱塵故；是名為舍，至涅槃故；是名大",
    "T15n0586_004:0055c06": "救，救生死畏故；是名燈明，離無明闇故；是名",
    "T15n0586_004:0055c07": "歸趣，魔所怖者之所依故；是名眾生究竟之",
    "T15n0586_004:0055c08": "道；是名得位，坐道場故；是名已得法眼；是",
    "T15n0586_004:0055c09": "名見諸法如；是名知空法相；是名安住大",
    "T15n0586_004:0055c10": "悲；是名安立大慈；是名不捨一切眾生；是",
    "T15n0586_004:0055c11": "名背於小乘；是名向於大乘；是名除捨顛倒；",
    "T15n0586_004:0055c12": "是名至於平等；是名入於法位；是名安住道",
    "T15n0586_004:0055c13": "場；是名破壞諸魔；是名轉於法輪。諸善男",
    "T15n0586_004:0055c14": "子！我若一劫、若減一劫，稱揚、讚歎說是如說",
    "T15n0586_004:0055c15": "修行功德不可窮盡，如來之辯亦不可盡。」◎",
    "T15n0586_004:0055c16": "等行品第十四(丹無此品名)",
    "T15n0586_004:0055c17": "[0055c17] ◎爾時會中有天子，名不退轉，白佛言：「世尊！",
    "T15n0586_004:0055c18": "所說隨法行，隨法行者為何謂耶？」佛告天子：",
    "T15n0586_004:0055c19": "「隨法行者，不行一切法。所以者何？若不行",
    "T15n0586_004:0055c20": "諸法，則不分別是正是邪。如是行者則不",
    "T15n0586_004:0055c21": "行善、不行不善，不行有漏、不行無漏，不行",
    "T15n0586_004:0055c22": "世間、不行出世間，不行有為、不行無為，不",
    "T15n0586_004:0055c23": "行生死、不行涅槃，是名隨法行；若起法相",
    "T15n0586_004:0055c24": "者，是則不名隨法行也。若念言：『我行是法。』是",
    "T15n0586_004:0055c25": "則戲論、不隨法行；若不受一切法，則隨法行；",
    "T15n0586_004:0055c26": "於一切法無憶念、無分別、無所行，是名隨",
    "T15n0586_004:0055c27": "法行。」[0055c27] 爾時不退轉天子白佛言：「世尊！若能如",
    "T15n0586_004:0055c28": "是隨法行者，是人畢竟不復邪行。所以者何？",
    "T15n0586_004:0055c29": "正行者名為畢竟。住邪道者無隨法行，住正",
    "T15n0586_004:0056a01": "道者有隨法行。世尊！行正行者，無有邪法。所",
    "T15n0586_004:0056a02": "以者何？諸法平等無差別故。」[0056a02] 爾時思益梵天",
    "T15n0586_004:0056a03": "謂不退轉天子：「汝於此中隨法行不？」[0056a03] 答言：「若",
    "T15n0586_004:0056a04": "世尊所說法中有二相者，我當行隨法行；今",
    "T15n0586_004:0056a05": "以無二相是隨法行，於中行者及所行法俱",
    "T15n0586_004:0056a06": "不可得。梵天！我以不二法行隨法行，離諸分",
    "T15n0586_004:0056a07": "別故如，諸法如行，是名隨法行。」[0056a07] 思益言：「汝未",
    "T15n0586_004:0056a08": "曾見此佛土耶？」[0056a08] 天子言：「此佛土亦未曾見",
    "T15n0586_004:0056a09": "我。」[0056a09] 思益言：「此佛土不能思惟、分別見與不見。」",
    "T15n0586_004:0056a10": "[0056a10] 天子言：「我亦不思惟、分別曾於佛土見與不",
    "T15n0586_004:0056a11": "見。」[0056a11] 思益言：「何人未見能見？」[0056a11] 答言：「一切凡夫",
    "T15n0586_004:0056a12": "未見聖法位。若能入者，是為先所未見而見；",
    "T15n0586_004:0056a13": "是法位相非眼所見，非耳、鼻、舌、身、意、識所知；",
    "T15n0586_004:0056a14": "但應隨如相——見如、眼如、乃至意如，法位如亦",
    "T15n0586_004:0056a15": "如是。若能如是見者，是名正見。」◎",
    "T15n0586_004:0056a16": "◎授不退轉天子記品第十五(丹師子吼品第十九)",
    "T15n0586_004:0056a17": "[0056a17] ◎爾時釋提桓因白佛言：「世尊！譬如賈客主",
    "T15n0586_004:0056a18": "入於寶洲，其人所見皆是寶物。如是成就不",
    "T15n0586_004:0056a19": "可思議功德者，有所樂說皆是法寶，所樂說",
    "T15n0586_004:0056a20": "者皆是實際。所樂說者，於諸法中無所貪著，",
    "T15n0586_004:0056a21": "不著彼我。所樂說者，皆是真實無有顛倒。",
    "T15n0586_004:0056a22": "所樂說者，過去際空，未來際不可得，現在",
    "T15n0586_004:0056a23": "際不起見。所樂說者，不信解者得信解，信解",
    "T15n0586_004:0056a24": "者得解脫。所樂說者，破增上慢；無增上慢",
    "T15n0586_004:0056a25": "者自說所作已辦。所樂說者，魔不得便，所",
    "T15n0586_004:0056a26": "聽法者超度魔事。所樂說者，未生善法令生，",
    "T15n0586_004:0056a27": "已生善法令得增長。所樂說者，已生諸煩惱",
    "T15n0586_004:0056a28": "令斷，未生諸煩惱令不生。所樂說者，未大",
    "T15n0586_004:0056a29": "莊嚴者令大莊嚴，已大莊嚴者令不退轉。所",
    "T15n0586_004:0056b01": "樂說者，不斷滅諸法而護佛法。世尊！以是",
    "T15n0586_004:0056b02": "樂說，能降伏一切外道。所以者何？一切野",
    "T15n0586_004:0056b03": "干不能於師子王前自現其身，況聞其吼。世",
    "T15n0586_004:0056b04": "尊！一切外道諸論議師不能堪忍無上師子",
    "T15n0586_004:0056b05": "之吼，亦復如是。」(八幅爾時佛告下，丹為梵行牢強精進品第二十)。",
    "T15n0586_004:0056b06": "[0056b06] 爾時不退轉天子謂釋提桓因：「憍尸迦！所言",
    "T15n0586_004:0056b07": "師子吼，師子吼者為何謂耶？」[0056b07] 答言：「若行者",
    "T15n0586_004:0056b08": "說法無所貪著，是名師子吼。若行者貪著所",
    "T15n0586_004:0056b09": "見而有所說，是野干鳴，不名師子吼，起諸",
    "T15n0586_004:0056b10": "邪見故。天子！汝當復說所以為師子吼者？」",
    "T15n0586_004:0056b11": "[0056b11] 天子言：「憍尸迦！有所說法，乃至如來尚不貪",
    "T15n0586_004:0056b12": "著，何況餘法，是名師子吼。又，憍尸迦！如說",
    "T15n0586_004:0056b13": "修行名師子吼，決定說法名師子吼，說法無",
    "T15n0586_004:0056b14": "畏名師子吼。又，憍尸迦！若行者為不生、不滅、",
    "T15n0586_004:0056b15": "不出故說法，名師子吼。若為無垢、無淨、無合、",
    "T15n0586_004:0056b16": "無散故說法，名師子吼。又，憍尸迦！師子吼名",
    "T15n0586_004:0056b17": "決定說一切法無我、無眾生；師子吼名決定",
    "T15n0586_004:0056b18": "說諸法空；師子吼名守護法故而有所說；師",
    "T15n0586_004:0056b19": "子吼名作是願言：『我當作佛，滅一切眾生苦",
    "T15n0586_004:0056b20": "惱。』；師子吼名於清淨所須物中少欲知足；師",
    "T15n0586_004:0056b21": "子吼名常能不捨阿蘭若住處；師子吼名行",
    "T15n0586_004:0056b22": "施唱導；師子吼名不捨持戒；師子吼名等心",
    "T15n0586_004:0056b23": "怨親；師子吼名常行精進不捨本願；師子吼",
    "T15n0586_004:0056b24": "名能除煩惱；師子吼名以智慧善知所行。」[0056b24] 說",
    "T15n0586_004:0056b25": "是師子吼法時，三千大千世界六種震動，百",
    "T15n0586_004:0056b26": "千伎樂不鼓自鳴，其大光明普照天地。百千",
    "T15n0586_004:0056b27": "諸天踊躍歡喜言：「我等聞不退轉天子說師",
    "T15n0586_004:0056b28": "子吼法，於閻浮提再見轉法輪。」[0056b28] 時佛微笑。諸",
    "T15n0586_004:0056b29": "佛常法，若微笑時，若干百千種青、黃、赤、白、紅、",
    "T15n0586_004:0056c01": "紫等光，從口中出普照無量無邊世界，上過",
    "T15n0586_004:0056c02": "梵世蔽日月光，還繞身三匝，從頂相入。於是",
    "T15n0586_004:0056c03": "思益梵天向佛合掌，以偈讚曰：",
    "T15n0586_004:0056c04": "「度一切慧最勝尊，  悉知三世眾生行，",
    "T15n0586_004:0056c05": " 智慧功德及解脫，  唯願演說笑因緣。",
    "T15n0586_004:0056c06": " 佛慧無量無障礙，  聲聞緣覺所不及，",
    "T15n0586_004:0056c07": " 知眾生心隨意說，  願最上尊說笑緣。",
    "T15n0586_004:0056c08": " 佛光可樂淨無穢，  普照天人蔽日月，",
    "T15n0586_004:0056c09": " 須彌鐵圍及眾山，  願無比尊說笑緣。",
    "T15n0586_004:0056c10": " 大聖寂然離瞋恨，  天人瞻仰無厭足，",
    "T15n0586_004:0056c11": " 一切皆蒙得快樂，  願為分別笑因緣。",
    "T15n0586_004:0056c12": " 通達諸法空無我，  水沫雲露夢所見，",
    "T15n0586_004:0056c13": " 水中月影虛空相，  願以妙音說笑緣。",
    "T15n0586_004:0056c14": " 離分別想諸邪見，  了空無相及無作，",
    "T15n0586_004:0056c15": " 常樂禪定寂然法，  願說放此淨光緣。",
    "T15n0586_004:0056c16": " 不著文字言音聲，  說不依法及眾生，",
    "T15n0586_004:0056c17": " 彼各自謂為我說，  願神通智說笑緣。",
    "T15n0586_004:0056c18": " 佛為醫王滅眾病，  那羅延力救世者，",
    "T15n0586_004:0056c19": " 趣舍燈明究竟道，  天人供養說笑緣。」",
    "T15n0586_004:0056c20": "[0056c20] 爾時佛告思益梵天：「汝見是不退轉天子不？」",
    "T15n0586_004:0056c21": "[0056c21] 「唯然，已見！」[0056c21] 「梵天！此不退轉天子從今已後，過",
    "T15n0586_004:0056c22": "三百二十萬阿僧祇劫當得作佛，號須彌燈",
    "T15n0586_004:0056c23": "王如來、應供、正遍知、明行足、善逝、世間解、無上",
    "T15n0586_004:0056c24": "士、調御丈夫、天人師、佛、世尊，世界名妙化，劫",
    "T15n0586_004:0056c25": "名梵歎。其佛國土以閻浮檀金琉璃為地，純",
    "T15n0586_004:0056c26": "以菩薩為僧，無諸魔怨。所須之物應念即至，",
    "T15n0586_004:0056c27": "佛壽無量不可計數。」[0056c27] 於是思益梵天謂不",
    "T15n0586_004:0056c28": "退轉天子：「如來今已授仁者記。」[0056c28] 天子言：「梵",
    "T15n0586_004:0056c29": "天！如與如、法性受記、與我受記亦復如是。」",
    "T15n0586_004:0057a01": "[0057a01] 思益言：「如、法性不可授記。」[0057a01] 天子言：「如、法性",
    "T15n0586_004:0057a02": "不可授記者，當知一切菩薩受記亦復如是。」",
    "T15n0586_004:0057a03": "[0057a03] 思益言：「若如來不與汝記，汝於過去諸佛所",
    "T15n0586_004:0057a04": "則為空住梵行。」[0057a04] 天子言：「若無所住是住梵行。」",
    "T15n0586_004:0057a05": "[0057a05] 思益言：「云何無住而住梵行？」[0057a05] 答言：「若不住",
    "T15n0586_004:0057a06": "欲界、不住色界、不住無色界，是住梵行。又，",
    "T15n0586_004:0057a07": "梵天！若行者不住我、不住眾生、不住壽命",
    "T15n0586_004:0057a08": "者、不住人者，是住梵行。以要言之，若不",
    "T15n0586_004:0057a09": "住法、不住非法，是住梵行。」[0057a09] 又問：「梵行者有",
    "T15n0586_004:0057a10": "何義？」[0057a10] 答言：「住不二道，是梵行義！」[0057a10] 又問：「住不",
    "T15n0586_004:0057a11": "二道，為住何所？」[0057a11] 答言：「住不二道，是即不住一",
    "T15n0586_004:0057a12": "切諸法。所以者何？眾賢聖無所住、不取於",
    "T15n0586_004:0057a13": "法，能度諸流。」[0057a13] 又問：「云何為修道？」[0057a13] 答言：「不墮",
    "T15n0586_004:0057a14": "有，不墮無，亦不分別是有、是無。習如是者，名",
    "T15n0586_004:0057a15": "為修道。」[0057a15] 又問：「以何法修道？」[0057a15] 答言：「不以見、聞、",
    "T15n0586_004:0057a16": "覺、知法，不以得、不以證，於一切法無相、無示，",
    "T15n0586_004:0057a17": "名為修道。」[0057a17] 又問：「何謂菩薩牢強精進？」[0057a17] 答言：",
    "T15n0586_004:0057a18": "「若菩薩於諸法不見一相、不見異相，是名菩",
    "T15n0586_004:0057a19": "薩牢強精進大莊嚴也。於諸法不壞法性故，",
    "T15n0586_004:0057a20": "於諸法無著、無斷、無增、無減，不見垢淨，出",
    "T15n0586_004:0057a21": "於法性，是名菩薩第一精進，所謂身無所",
    "T15n0586_004:0057a22": "起、心無所起。」[0057a22] 於是世尊讚不退轉天子：「善",
    "T15n0586_004:0057a23": "哉，善哉！」讚已，語思益梵天言：「如此天子所",
    "T15n0586_004:0057a24": "說：『身無所起、心無所起，是為第一牢強精",
    "T15n0586_004:0057a25": "進。』梵天！我念宿世一切所行牢強精進，持",
    "T15n0586_004:0057a26": "戒頭陀，於諸師長供養恭敬，在空閑處專",
    "T15n0586_004:0057a27": "精行道，讀誦多聞，愍念眾生，給其所須；一",
    "T15n0586_004:0057a28": "切難行苦行慇懃精進，而過去諸佛不見授",
    "T15n0586_004:0057a29": "阿耨多羅三藐三菩提記。所以者何？我住身、",
    "T15n0586_004:0057b01": "口、心，起精進相故。梵天！我後得如天子所說",
    "T15n0586_004:0057b02": "牢強精進故，然燈佛授我記言：『汝於來世當",
    "T15n0586_004:0057b03": "得作佛，號釋迦牟尼。』是故，梵天！若菩薩疾欲",
    "T15n0586_004:0057b04": "受記，應當修習如是牢強精進，謂於諸法不",
    "T15n0586_004:0057b05": "起精進相。」[0057b05] 「世尊！何等是不起相精進？」[0057b05] 佛言：",
    "T15n0586_004:0057b06": "「三世等空精進，是名不起相精進。」[0057b06] 「世尊！云",
    "T15n0586_004:0057b07": "何為三世等空精進？」[0057b07] 佛言：「過去心已滅，未來",
    "T15n0586_004:0057b08": "心未至，現在心無住；若法滅不復更起，若",
    "T15n0586_004:0057b09": "未至即無生相，若無住即住實相。又實相亦",
    "T15n0586_004:0057b10": "無有生，若法無生則無去、來、今，若無去、來、今",
    "T15n0586_004:0057b11": "者則從本已來性常不生，是名三世等空精",
    "T15n0586_004:0057b12": "進，能令菩薩疾得受記。[0057b12] 「梵天！菩薩成就如",
    "T15n0586_004:0057b13": "是法忍者，能了達一切法無所捨，是名檀波",
    "T15n0586_004:0057b14": "羅蜜；了達一切法無漏，是名尸波羅蜜；了",
    "T15n0586_004:0057b15": "達一切法無傷，是名羼提波羅蜜；了達一切",
    "T15n0586_004:0057b16": "法無所起，是名毘梨耶波羅蜜；了達一切法",
    "T15n0586_004:0057b17": "平等，是名禪波羅蜜；了達一切法無所分",
    "T15n0586_004:0057b18": "別，是名般若波羅蜜。若菩薩如是了達，則於",
    "T15n0586_004:0057b19": "諸法無增無減、無正無邪。是菩薩雖布施，不",
    "T15n0586_004:0057b20": "求果報；雖持戒，無所貪著；雖忍辱，知內外空；",
    "T15n0586_004:0057b21": "雖精進，知無起相；雖禪定，無所依止；雖行慧，",
    "T15n0586_004:0057b22": "無所取相。[0057b22] 「梵天！菩薩成就如是法忍，雖示",
    "T15n0586_004:0057b23": "現一切所行，而無所染污。是人得世間平等",
    "T15n0586_004:0057b24": "相，不為利衰、毀譽、稱譏、苦樂之所傾動，出過",
    "T15n0586_004:0057b25": "一切世間法故；不自高、不自下、不喜不慼、不",
    "T15n0586_004:0057b26": "動不逸、無二心、離諸緣，得無二法；為墮見",
    "T15n0586_004:0057b27": "二法眾生起大悲心，為其受身而教化之。梵",
    "T15n0586_004:0057b28": "天！是名第一牢強精進，所謂得無我、空、法忍，",
    "T15n0586_004:0057b29": "而於眾生起大悲心，為之受身。」[0057b29] 說是牢強精",
    "T15n0586_004:0057c01": "進相時，八千菩薩得無生法忍，佛為受記，皆",
    "T15n0586_004:0057c02": "當得阿耨多羅三藐三菩提，各於異土得成",
    "T15n0586_004:0057c03": "佛道，皆同一號，號堅精進。",
    "T15n0586_004:0057c04": "[0057c04] ◎爾時大迦葉白佛言：「世尊！譬如諸大龍，若",
    "T15n0586_004:0057c05": "欲雨時，雨於大海；此諸菩薩亦復如是，以大",
    "T15n0586_004:0057c06": "法雨雨菩薩心。」[0057c06] 佛言：「迦葉！如汝所說，諸大",
    "T15n0586_004:0057c07": "龍王所以不雨閻浮提者，非有&#x608B;也，但以其",
    "T15n0586_004:0057c08": "地不堪受故。所以者何？大龍所雨，澍如車軸。",
    "T15n0586_004:0057c09": "若其雨者，是閻浮提及城邑、聚落、山林、陂池，",
    "T15n0586_004:0057c10": "悉皆漂流如漂棗葉，是故大龍不雨大雨於",
    "T15n0586_004:0057c11": "閻浮提。如是，迦葉！此諸菩薩所以不雨法雨",
    "T15n0586_004:0057c12": "於餘眾生者，亦無&#x608B;心，以其器不堪受如是",
    "T15n0586_004:0057c13": "等法。是故此諸菩薩但於甚深智慧無量大",
    "T15n0586_004:0057c14": "海菩薩心中，雨如是等不可思議無上法雨。",
    "T15n0586_004:0057c15": "[0057c15] 「迦葉！又如大海，堪受大雨，澍如車軸，不增不",
    "T15n0586_004:0057c16": "減；此諸菩薩亦復如是，若於一劫、若復百劫，",
    "T15n0586_004:0057c17": "若聽、若說，其法湛然，不增不減。[0057c17] 「迦葉！又如大",
    "T15n0586_004:0057c18": "海，百川眾流入其中者，同一鹹味；此諸菩薩",
    "T15n0586_004:0057c19": "亦復如是，聞種種法、種種論議，皆能信解",
    "T15n0586_004:0057c20": "為一空味。(前幅爾時大迦葉下丹本為海喻品第二十一)",
    "T15n0586_004:0057c21": "[0057c21] 「迦葉！又如大海，澄淨無垢，濁水流入即皆清",
    "T15n0586_004:0057c22": "潔；此諸菩薩亦復如是，淨諸結恨塵勞之",
    "T15n0586_004:0057c23": "垢。[0057c23] 「迦葉！又如大海，甚深無底；此諸菩薩亦復",
    "T15n0586_004:0057c24": "如是，能思惟入無量法，故名為甚深，一切",
    "T15n0586_004:0057c25": "聲聞、辟支佛不能測，故名為無底。[0057c25] 「迦葉！又如",
    "T15n0586_004:0057c26": "大海，集無量水；此諸菩薩亦復如是，集無量",
    "T15n0586_004:0057c27": "法、無量智慧，是故說諸菩薩心如大海。[0057c27] 「迦葉！",
    "T15n0586_004:0057c28": "又如大海，積聚種種無量珍寶；此諸菩薩亦",
    "T15n0586_004:0057c29": "復如是，入種種法門，集諸法寶，種種行道，出",
    "T15n0586_004:0058a01": "生無量法寶之聚。[0058a01] 「迦葉！又如大海，有三種寶：",
    "T15n0586_004:0058a02": "一者少價、二者有價、三者無價；此諸菩薩",
    "T15n0586_004:0058a03": "所可說法亦復如是，隨諸眾生根之利鈍令",
    "T15n0586_004:0058a04": "得解脫——有以小乘而得解脫，有以中乘而得",
    "T15n0586_004:0058a05": "解脫，有以大乘而得解脫。[0058a05] 「迦葉！又如大海，",
    "T15n0586_004:0058a06": "漸漸轉深；此諸菩薩亦復如是，向薩婆若漸",
    "T15n0586_004:0058a07": "漸轉深。[0058a07] 「迦葉！又如大海，不宿死屍；此諸菩",
    "T15n0586_004:0058a08": "薩亦復如是，不宿聲聞、辟支佛心，亦不宿慳",
    "T15n0586_004:0058a09": "貪、毀戒、瞋恚、懈怠、亂念、愚癡之心，亦不宿我、",
    "T15n0586_004:0058a10": "人、眾生之見。[0058a10] 「迦葉！又如劫盡燒時，諸小陂池、",
    "T15n0586_004:0058a11": "江河、泉源在前枯竭，然後大海乃當消盡；正",
    "T15n0586_004:0058a12": "法滅時亦復如是，諸行小道正法先盡，然後",
    "T15n0586_004:0058a13": "菩薩大海之心正法乃滅。迦葉！此諸菩薩寧",
    "T15n0586_004:0058a14": "失身命不捨正法。汝謂菩薩失正法耶？勿",
    "T15n0586_004:0058a15": "造斯觀。迦葉！如彼大海有金剛珠，名集諸寶，",
    "T15n0586_004:0058a16": "乃至七日出時，火至梵世，而此寶珠不燒不",
    "T15n0586_004:0058a17": "失，轉至他方大海之中。若是寶珠在此世界，",
    "T15n0586_004:0058a18": "世界燒者無有是處；此諸菩薩亦復如是，正",
    "T15n0586_004:0058a19": "法滅時，七邪法出，爾乃至於他方世界。何等",
    "T15n0586_004:0058a20": "七？一者，外道論；二者，惡知識；三者，邪用道",
    "T15n0586_004:0058a21": "法；四者，互相惱亂；五者，入邪見棘林；六者，",
    "T15n0586_004:0058a22": "不修福德；七者，無有得道。此七惡出時，是",
    "T15n0586_004:0058a23": "諸菩薩知諸眾生不可得度，爾乃至於他方",
    "T15n0586_004:0058a24": "佛國，不離見佛、聞法、教化眾生、增長善根。[0058a24] 「迦",
    "T15n0586_004:0058a25": "葉！又如大海，為無量眾生之所依止；此諸菩",
    "T15n0586_004:0058a26": "薩亦復如是，眾生依止得三種樂：人樂、天樂、",
    "T15n0586_004:0058a27": "涅槃之樂。[0058a27] 「迦葉！又如大海，鹹不可飲；此諸",
    "T15n0586_004:0058a28": "菩薩亦復如是，諸魔外道不能吞滅。」[0058a28] 於是大",
    "T15n0586_004:0058a29": "迦葉白佛言：「世尊！大海雖深尚可測量，此",
    "T15n0586_004:0058b01": "諸菩薩不可測也。」[0058b01] 佛告迦葉：「三千大千世界",
    "T15n0586_004:0058b02": "微塵猶可數知，此諸菩薩功德無量不可數",
    "T15n0586_004:0058b03": "也。」[0058b03] 爾時世尊欲重宣此事，而說偈言：",
    "T15n0586_004:0058b04": "「譬如大海能悉受，  一切眾水無滿時，",
    "T15n0586_004:0058b05": " 此諸菩薩亦如是，  常求法利無厭足。",
    "T15n0586_004:0058b06": " 又如大海納眾流，  一切悉歸無損益，",
    "T15n0586_004:0058b07": " 此諸菩薩亦如是，  聽受深法無增減。",
    "T15n0586_004:0058b08": " 又如大海不受濁，  濁水流入悉清淨，",
    "T15n0586_004:0058b09": " 此諸菩薩亦如是，  不受一切煩惱垢。",
    "T15n0586_004:0058b10": " 又如大海無涯底，  此諸菩薩亦如是，",
    "T15n0586_004:0058b11": " 功德智慧無有量，  一切眾生不能測。",
    "T15n0586_004:0058b12": " 又如大海無別異，  百川流入皆一味，",
    "T15n0586_004:0058b13": " 此諸菩薩亦如是，  所聽受法同一相。",
    "T15n0586_004:0058b14": " 又如大海所以成，  非但為一眾生故，",
    "T15n0586_004:0058b15": " 此諸菩薩亦如是，  普為一切發道心。",
    "T15n0586_004:0058b16": " 如海寶珠名集寶，  因是寶故有眾寶，",
    "T15n0586_004:0058b17": " 菩薩寶聚亦如是，  從菩薩寶出諸寶。",
    "T15n0586_004:0058b18": " 如大海出三種寶，  而此大海無分別，",
    "T15n0586_004:0058b19": " 菩薩說法亦如是，  三乘度人無彼此。",
    "T15n0586_004:0058b20": " 又如大海漸漸深，  此諸菩薩亦如是，",
    "T15n0586_004:0058b21": " 為眾生故修功德，  迴向甚深薩婆若。",
    "T15n0586_004:0058b22": " 又如大海不宿屍，  此諸菩薩亦如是，",
    "T15n0586_004:0058b23": " 發清淨心菩提願，  不宿聲聞煩惱心。",
    "T15n0586_004:0058b24": " 如大海有堅牢寶，  其寶名曰集諸寶，",
    "T15n0586_004:0058b25": " 劫盡燒時終不燒，  轉至他方諸佛國。",
    "T15n0586_004:0058b26": " 正法滅時亦如是，  堅精進者能持法，",
    "T15n0586_004:0058b27": " 知諸眾生不可度，  轉至他方諸佛所。",
    "T15n0586_004:0058b28": " 三千世界欲壞時，  火劫將起燒天地，",
    "T15n0586_004:0058b29": " 百川眾流在前涸，  爾時水王於後竭。",
    "T15n0586_004:0058c01": " 行小道者亦如是，  法欲盡時在前滅，",
    "T15n0586_004:0058c02": " 菩薩勇猛不惜身，  護持正法後乃盡。",
    "T15n0586_004:0058c03": " 若佛在世滅度後，  是心中法寶不滅，",
    "T15n0586_004:0058c04": " 深心清淨住是法，  以此善法修行道。",
    "T15n0586_004:0058c05": " 百千眾生依止海，  海成非為一眾生，",
    "T15n0586_004:0058c06": " 菩薩發心亦如是，  為度一切眾生故。",
    "T15n0586_004:0058c07": " 十方世界諸大海，  猶尚可得測其量，",
    "T15n0586_004:0058c08": " 是諸菩薩所行道，  聲聞緣覺不能測。",
    "T15n0586_004:0058c09": " 迦葉當知諸菩薩，  勇猛精進迴向心，",
    "T15n0586_004:0058c10": " 願欲作佛度眾生，  尚無與等何況勝？",
    "T15n0586_004:0058c11": " 是德寶聚如大海，  是可供養良福田，",
    "T15n0586_004:0058c12": " 是為最上大醫王，  能療一切眾生病。",
    "T15n0586_004:0058c13": " 是世歸依作救護，  洲渚燈明究竟道，",
    "T15n0586_004:0058c14": " 能與世間無明眼，  得眼則能服甘露。",
    "T15n0586_004:0058c15": " 是為世間諸法王，  是為帝釋決斷智，",
    "T15n0586_004:0058c16": " 是為梵王行四禪，  是為能轉梵法輪。",
    "T15n0586_004:0058c17": " 是為大智導世師，  示諸邪徑正真道，",
    "T15n0586_004:0058c18": " 是為勇猛能破魔，  是為清淨除惱穢。",
    "T15n0586_004:0058c19": " 是修白法如滿月，  光明高顯猶如日，",
    "T15n0586_004:0058c20": " 智慧超出如須彌，  猶如密雲雨甘露。",
    "T15n0586_004:0058c21": " 是無所畏如師子，  是心調柔如象王，",
    "T15n0586_004:0058c22": " 是則譬如金剛山，  一切外道不能壞。",
    "T15n0586_004:0058c23": " 是則清淨猶如水，  是有威猛如大火，",
    "T15n0586_004:0058c24": " 是則如風無障礙，  是則如地無能動。",
    "T15n0586_004:0058c25": " 是拔憍慢我根等，  是如藥樹無分別，",
    "T15n0586_004:0058c26": " 是持淨戒如蓮華，  是於世法無所染。",
    "T15n0586_004:0058c27": " 是如優曇&#x9262;羅華，  千萬億劫時一出，",
    "T15n0586_004:0058c28": " 是為知報佛之恩，  是為不斷諸佛種。",
    "T15n0586_004:0058c29": " 是為精進行大悲，  是用慈喜而超出，",
    "T15n0586_004:0059a01": " 是能捨離五欲心，  是常求佛法寶財。",
    "T15n0586_004:0059a02": " 是行布施為最勝，  是持淨戒無等侶，",
    "T15n0586_004:0059a03": " 是忍辱健無疇匹，  是勤精進無厭倦，",
    "T15n0586_004:0059a04": " 是行禪定具神通，  能至無量諸佛土，",
    "T15n0586_004:0059a05": " 常見諸佛聽受法，  如其所聞為人說。",
    "T15n0586_004:0059a06": " 是知眾生所行道，  隨其性欲根利鈍，",
    "T15n0586_004:0059a07": " 是名善知方便力，  是然慧燈得濟處。",
    "T15n0586_004:0059a08": " 是能善知一切法，  皆從和合因緣生，",
    "T15n0586_004:0059a09": " 是能決了因緣相，  離於我見樂平等。",
    "T15n0586_004:0059a10": " 是能正觀於諸法，  為從何來至何所，",
    "T15n0586_004:0059a11": " 善知諸法無去來，  常住法性而不動。",
    "T15n0586_004:0059a12": " 是見有為法皆空，  增益大悲濟眾生，",
    "T15n0586_004:0059a13": " 眾生妄想起眾苦，  為欲度故修行道。",
    "T15n0586_004:0059a14": " 凡夫分別我我所，  行於種種諸邪見，",
    "T15n0586_004:0059a15": " 是能曉了法實相，  為斷諸見講說法。",
    "T15n0586_004:0059a16": " 無常為常不清淨，  無我謂我苦為樂，",
    "T15n0586_004:0059a17": " 凡夫顛倒貪著故，  生死前際不可知。",
    "T15n0586_004:0059a18": " 是能知此從顛倒，  無我無人無眾生，",
    "T15n0586_004:0059a19": " 我當如是修正道，  無常我樂及不淨。",
    "T15n0586_004:0059a20": " 迦葉當知此菩薩，  我所稱讚諸功德，",
    "T15n0586_004:0059a21": " 於其所行不可盡，  猶如大地舉一塵。",
    "T15n0586_004:0059a22": " 若發菩提心不退，  三千大千供養具，",
    "T15n0586_004:0059a23": " 若復有供過於是，  悉應供養如是人。",
    "T15n0586_004:0059a24": " 若人發心願作佛，  是則恭敬供養我，",
    "T15n0586_004:0059a25": " 於諸去來現在佛，  亦皆恭敬供養已。」◎",
    "T15n0586_004:0059a26": "建立法品第十六(丹天子授記品第二十二)",
    "T15n0586_004:0059a27": "[0059a27] ◎爾時思益梵天謂文殊師利法王子：「當請",
    "T15n0586_004:0059a28": "如來護念斯經，於後末世五百歲時令廣流",
    "T15n0586_004:0059a29": "布。」[0059a29] 文殊師利言：「於意云何？佛於是經，有法、",
    "T15n0586_004:0059b01": "有說、有示、可護念不？」[0059b01] 思益言：「不也。」[0059b01] 「梵天！是",
    "T15n0586_004:0059b02": "故當知，一切法無說、無示、無有護念，是法終",
    "T15n0586_004:0059b03": "不可滅、不可護念。若欲護此法者，為欲護念",
    "T15n0586_004:0059b04": "虛空。梵天！菩薩若言：『欲有所受法』者，即非",
    "T15n0586_004:0059b05": "法言。所以者何？出過一切言論。是名菩薩樂",
    "T15n0586_004:0059b06": "無諍訟。梵天！若有菩薩於此眾中作是念：",
    "T15n0586_004:0059b07": "『今說是法』，當知是人即非聽法。所以者何？不",
    "T15n0586_004:0059b08": "聽法者乃為聽法。」[0059b08] 梵天言：「何故說不聽法者",
    "T15n0586_004:0059b09": "乃為聽法？」[0059b09] 文殊師利言：「眼、耳、鼻、舌、身、意不",
    "T15n0586_004:0059b10": "漏，是聽法也。所以者何？若於內六入不漏，",
    "T15n0586_004:0059b11": "色聲香味觸法中乃為聽法。」[0059b11] 爾時會中三萬",
    "T15n0586_004:0059b12": "二千天子、五百比丘、三百比丘尼、八百優婆",
    "T15n0586_004:0059b13": "塞、八百優婆夷，聞文殊師利所說，皆得無生",
    "T15n0586_004:0059b14": "法忍；得是忍已作是言：「如是，如是！文殊師利！",
    "T15n0586_004:0059b15": "如仁者所說，不聽法者乃為聽法。」",
    "T15n0586_004:0059b16": "[0059b16] 爾時思益梵天問得忍諸菩薩言：「汝等豈不",
    "T15n0586_004:0059b17": "聽是經耶？」[0059b17] 諸菩薩言：「如我等聽，以不聽為",
    "T15n0586_004:0059b18": "聽。」[0059b18] 又問：「汝等云何知是法耶？」[0059b18] 答言：「以不知",
    "T15n0586_004:0059b19": "為知。」[0059b19] 又問：「汝等得何等故名為得忍？」[0059b19] 答言：",
    "T15n0586_004:0059b20": "「以一切法不可得故，我等名為得忍。」[0059b20] 思益言：",
    "T15n0586_004:0059b21": "「云何隨是法行？」[0059b21] 答言：「以不隨行故隨行。」[0059b21] 又",
    "T15n0586_004:0059b22": "問：「汝等於此法中明了通達耶？」[0059b22] 答言：「一切諸",
    "T15n0586_004:0059b23": "法皆明了通達，無彼我故。」[0059b23] 爾時會中有天子",
    "T15n0586_004:0059b24": "名淨相，謂思益梵天：「若有但聞此經，佛不與",
    "T15n0586_004:0059b25": "受記者，我當授其阿耨多羅三藐三菩提記。",
    "T15n0586_004:0059b26": "所以者何？此經不破因果、能生一切善法、",
    "T15n0586_004:0059b27": "能壞魔怨、離諸憎愛、能令眾生心得清淨、能",
    "T15n0586_004:0059b28": "令信者皆得歡喜除諸瞋恨。斯經一切善人",
    "T15n0586_004:0059b29": "之所修行，斯經一切諸佛之所護念，斯經一",
    "T15n0586_004:0059c01": "切世間天、人、阿修羅所共守護，斯經決定至",
    "T15n0586_004:0059c02": "不退轉故，斯經不誑至道場故，斯經真實能",
    "T15n0586_004:0059c03": "令眾生得諸佛法，斯經能轉法輪，斯經能除",
    "T15n0586_004:0059c04": "疑悔，斯經能開聖道，斯經求解脫者所應善",
    "T15n0586_004:0059c05": "聽，斯經欲得陀羅尼者所應善持，斯經求福",
    "T15n0586_004:0059c06": "之人所應善說，斯經樂法之人所應善念。斯",
    "T15n0586_004:0059c07": "經能與快樂至於涅槃，斯經若魔外道有所",
    "T15n0586_004:0059c08": "得人所不能斷，斯經應受供養人能隨其義，",
    "T15n0586_004:0059c09": "斯經能令利根者欣悅，斯經能令智慧者歡",
    "T15n0586_004:0059c10": "喜。斯經能與人慧，離諸見故；斯經能與人智，",
    "T15n0586_004:0059c11": "破愚癡故。斯經文辭次第善說，斯經究竟善",
    "T15n0586_004:0059c12": "隨義說，斯經多所利益說第一義，斯經愛樂",
    "T15n0586_004:0059c13": "法人之所貪惜，斯經有智之人所不能離，斯",
    "T15n0586_004:0059c14": "經施者之大藏，斯經熱惱者之清涼池，斯",
    "T15n0586_004:0059c15": "經能令慈者心等，斯經能令懈怠者精進，斯",
    "T15n0586_004:0059c16": "經能令妄念者得定，斯經能與愚者慧明。",
    "T15n0586_004:0059c17": "梵天！斯經一切諸佛之所貴重。」[0059c17] 淨相天子說",
    "T15n0586_004:0059c18": "是法時，三千大千世界皆大振動。佛即讚",
    "T15n0586_004:0059c19": "言：「善哉，善哉！天子！如汝所說。」",
    "T15n0586_004:0059c20": "[0059c20] 爾時思益梵天白佛言：「世尊！是天子曾於過",
    "T15n0586_004:0059c21": "去諸佛所聞是經耶？」[0059c21] 佛言：「是天子已於六十",
    "T15n0586_004:0059c22": "四億諸佛所，得聞是經。過四萬二千劫當",
    "T15n0586_004:0059c23": "得作佛，號寶莊嚴，國名多寶。於其中間有諸",
    "T15n0586_004:0059c24": "佛出，皆得供養亦聞是經。梵天！是諸比丘、",
    "T15n0586_004:0059c25": "比丘尼、優婆塞、優婆夷，諸天、龍、鬼神在此會",
    "T15n0586_004:0059c26": "中得法忍者，皆當得生多寶國土。」[0059c26] 爾時淨相",
    "T15n0586_004:0059c27": "天子白佛言：「世尊！我不求菩提、不願菩提、",
    "T15n0586_004:0059c28": "不貪菩提、不樂菩提、不念菩提、不分別菩",
    "T15n0586_004:0059c29": "提，云何如來見授記耶？」[0059c29] 佛告天子：「如以草",
    "T15n0586_004:0060a01": "木莖節枝葉投於火中，而語之言：『汝等莫然！",
    "T15n0586_004:0060a02": "汝等莫然！』若以是語而不然者，無有是處。天",
    "T15n0586_004:0060a03": "子！菩薩亦如是，雖不喜樂貪著菩提，當知是",
    "T15n0586_004:0060a04": "人已為一切諸佛所記。所以者何？若菩薩不",
    "T15n0586_004:0060a05": "喜、不樂、不貪、不著、不得菩提，則於諸佛必得",
    "T15n0586_004:0060a06": "受阿耨多羅三藐三菩提記。」[0060a06] 爾時會中有五",
    "T15n0586_004:0060a07": "百菩薩白佛言：「世尊！我等今不求菩提、不願",
    "T15n0586_004:0060a08": "菩提、不喜樂菩提、不貪著菩提、不思念菩",
    "T15n0586_004:0060a09": "提、不分別菩提。」作是語已，以佛神力即見上",
    "T15n0586_004:0060a10": "方八萬四千諸佛，授其阿耨多羅三藐三菩",
    "T15n0586_004:0060a11": "提記。",
    "T15n0586_004:0060a12": "[0060a12] 爾時五百菩薩白佛言：「未曾有也。世尊！如",
    "T15n0586_004:0060a13": "來所說甚善快哉！所謂菩薩不求、不願、不貪、",
    "T15n0586_004:0060a14": "不喜、不得菩提而諸佛授記。世尊！我等今見",
    "T15n0586_004:0060a15": "上方八萬四千諸佛，諸佛皆與我等受阿",
    "T15n0586_004:0060a16": "耨多羅三藐三菩提記。」◎",
    "T15n0586_004:0060a17": "諸天歎品第十七(丹如來神&#x546A;品第二十三)",
    "T15n0586_004:0060a18": "[0060a18] ◎爾時文殊師利白佛言：「惟願世尊護念是",
    "T15n0586_004:0060a19": "法，於當來世後五百歲，廣宣流布此閻浮提，",
    "T15n0586_004:0060a20": "令得久住；又令大莊嚴善男子、善女人咸得",
    "T15n0586_004:0060a21": "聞之；設魔事種種起而能不隨魔，若魔民亦",
    "T15n0586_004:0060a22": "不得便；以受持是經故，終不退失阿耨多",
    "T15n0586_004:0060a23": "羅三藐三菩提。」[0060a23] 爾時佛告文殊師利：「如是，如",
    "T15n0586_004:0060a24": "是！汝今善聽！欲令此經久住故，當為汝說召",
    "T15n0586_004:0060a25": "諸天、龍、夜叉、乾闥婆、鳩槃茶等&#x546A;術。若法師",
    "T15n0586_004:0060a26": "誦持此&#x546A;，則能致諸天、龍、夜叉、乾闥婆、阿修",
    "T15n0586_004:0060a27": "羅、迦樓羅、緊那羅、摩&#x777A;羅伽等，常隨護之。",
    "T15n0586_004:0060a28": "是法師若行道路、若失道時、若在聚落、",
    "T15n0586_004:0060a29": "若在空閑、若在僧房、若在宴室、若經行處、",
    "T15n0586_004:0060b01": "若在眾會，是諸神等常當隨侍衛護，益其樂",
    "T15n0586_004:0060b02": "說辯才。又復為作堅固憶念慧力因緣，無有",
    "T15n0586_004:0060b03": "怨賊得其便者，使是法師行、立、坐、臥一心安",
    "T15n0586_004:0060b04": "詳。文殊師利！何等為&#x546A;術章句？",
    "T15n0586_004:0060b05": "[0060b05] 「『&#x6B1D;頭隸(一) 頭頭隸(二) 摩隸(三) 遮隸(四) 麑隸(五) 梯",
    "T15n0586_004:0060b06": "&#x96B7;緹隸(六) 彌&#x96B7;(七) &#x777A;樓(八) &#x777A;樓(九) &#x777A;樓(十) 堙",
    "T15n0586_004:0060b07": "婆&#x96B7;(十一) 韋多&#x96B7;(十二) 麴丘&#x96B7;(十三) 阿那禰(十四) 伽帝",
    "T15n0586_004:0060b08": "(十五) 摩醯履(十六) 摩那徙(十七) 摩禰(十八) 婆&#x777A;乾地",
    "T15n0586_004:0060b09": "薩波樓帝(十九) 羅婆婆伽帝(二十) 辛頭&#x96B7;(二十一) 南無",
    "T15n0586_004:0060b10": "佛馱遮黎帝&#x96B7;(二十二) 南無達摩涅伽陀禰",
    "T15n0586_004:0060b11": "(二十三) 南無僧伽和醯陀和醯陀(二十四) 毘婆",
    "T15n0586_004:0060b12": "扇陀禰(二十五) 薩婆波波禰麑帝&#x96B7;彌浮",
    "T15n0586_004:0060b13": "提履(二十六) 薩遮涅提舍梵嵐摩波舍多予",
    "T15n0586_004:0060b14": "利師鞞波舍多阿哆羅提侘(侘，&#x52C5;寫反)提薩婆",
    "T15n0586_004:0060b15": "浮多伽羅呵(呵，呼奈反)南無佛馱悉纏&#x9B2A;曼",
    "T15n0586_004:0060b16": "哆邏』",
    "T15n0586_004:0060b17": "[0060b17] 「一切眾生中慈說聖諦，梵天所讚歎！諸賢",
    "T15n0586_004:0060b18": "聖所讚歎！此中住召一切諸神，南無諸佛，",
    "T15n0586_004:0060b19": "當成就是&#x546A;術。",
    "T15n0586_004:0060b20": "[0060b20] 「文殊師利！是為&#x546A;術章句。若菩薩摩訶薩欲",
    "T15n0586_004:0060b21": "行此經者，當誦持是&#x546A;術章句。應一心行，不",
    "T15n0586_004:0060b22": "調戲、不散亂；舉動進止悉令淨潔；不畜餘食，",
    "T15n0586_004:0060b23": "少欲知足；獨處遠離，不樂憒鬧，身心遠離；常",
    "T15n0586_004:0060b24": "樂慈悲，以法喜樂；安住實語，不欺誑人；貴於",
    "T15n0586_004:0060b25": "坐禪，樂欲說法；行於正念，常離邪念；常樂頭",
    "T15n0586_004:0060b26": "陀細行之法；於得、不得無有憂喜；趣向涅",
    "T15n0586_004:0060b27": "槃，畏厭生死；等心憎愛、離別異相；不&#x608B;身",
    "T15n0586_004:0060b28": "命及一切物，無有貪惜；威儀成就，常樂持戒；",
    "T15n0586_004:0060b29": "忍辱調柔，惡言能忍；顏色和悅，無惡姿容；先",
    "T15n0586_004:0060c01": "意問訊，除去憍慢，同心歡樂。[0060c01] 「文殊師利！此",
    "T15n0586_004:0060c02": "諸法師住如是法，誦是&#x546A;術，即於現世得十",
    "T15n0586_004:0060c03": "種力。何等為十？得念力，不忘失故；得慧力，善",
    "T15n0586_004:0060c04": "擇法故；得行力，隨經意故；得堅固力，行生死",
    "T15n0586_004:0060c05": "故；得慚愧力，護彼我故；得多聞力，具足慧故；",
    "T15n0586_004:0060c06": "得陀羅尼力，一切聞能持故；得樂說辯力，諸",
    "T15n0586_004:0060c07": "佛護念故；得深法力，具五通故；得無生忍力，",
    "T15n0586_004:0060c08": "速得具足薩婆若故。文殊師利！若法師能住",
    "T15n0586_004:0060c09": "是行、誦持&#x546A;術，現世得是十力。」[0060c09] 佛說是&#x546A;術",
    "T15n0586_004:0060c10": "力時，四天王驚怖毛&#x7AEA;，與無量鬼神眷屬圍",
    "T15n0586_004:0060c11": "遶，前詣佛所，頭面禮足，白佛言：「世尊！我是四",
    "T15n0586_004:0060c12": "天王，得須陀洹道，順佛教者。我等各當率諸",
    "T15n0586_004:0060c13": "親屬、營從人民，衛護法師。若善男子、善女人",
    "T15n0586_004:0060c14": "護念法者，能持如是等經讀誦、解說，我等四",
    "T15n0586_004:0060c15": "天王常往衛護。是人所在之處——若城邑聚落、",
    "T15n0586_004:0060c16": "若空閑靜處、若在家、若出家——我等及眷屬常",
    "T15n0586_004:0060c17": "當隨侍供給，令心安隱，無有厭倦，亦使一切",
    "T15n0586_004:0060c18": "無能嬈者。世尊！又是經所在之處面五十里，",
    "T15n0586_004:0060c19": "若天、天子、若龍、龍子、若夜叉、夜叉子、若鳩槃",
    "T15n0586_004:0060c20": "茶、鳩槃茶子等，不能得便。」[0060c20] 爾時毘樓勒迦",
    "T15n0586_004:0060c21": "護世天王即說偈言：",
    "T15n0586_004:0061a01": "「我所有眷屬，  親戚及人民，",
    "T15n0586_004:0061a02": " 皆當共衛護，  供養是法師。」",
    "T15n0586_004:0061a03": "[0061a03] 爾時毘樓婆叉天王即說偈言：",
    "T15n0586_004:0061a04": "「我是法王子，  從法而化生，",
    "T15n0586_004:0061a05": " 求菩提佛子，  我皆當供給。」",
    "T15n0586_004:0061a06": "[0061a06] 爾時犍馱羅吒天王即說偈言：",
    "T15n0586_004:0061a07": "「若有諸法師，  能持如是經，",
    "T15n0586_004:0061a08": " 我常當衛護，  周遍於十方。」",
    "T15n0586_004:0061a09": "[0061a09] 爾時毘賒婆那天王即說偈言：",
    "T15n0586_004:0061a10": "「是人發道心，  所應受供養，",
    "T15n0586_004:0061a11": " 一切諸眾生，  無能辦之者。」",
    "T15n0586_004:0061a12": "[0061a12] 爾時毘賒婆那天王子，名曰善寶，持七寶蓋，",
    "T15n0586_004:0061a13": "奉上如來，即說偈言：",
    "T15n0586_004:0061a14": "「世尊我今當，  受持如是經，",
    "T15n0586_004:0061a15": " 亦為他人說，  我有如是心。",
    "T15n0586_004:0061a16": " 世尊知我心，  及先世所行，",
    "T15n0586_004:0061a17": " 從初所發意，  至誠求佛道。",
    "T15n0586_004:0061a18": " 世尊無見頂，  今奉此妙蓋，",
    "T15n0586_004:0061a19": " 願我得如是，  無見之頂相。",
    "T15n0586_004:0061a20": " 我以愛敬心，  瞻仰於世尊，",
    "T15n0586_004:0061a21": " 願成清淨眼，  得見彌勒佛。」",
    "T15n0586_004:0061a22": " 度智慧世尊，  即時以偈答：",
    "T15n0586_004:0061a23": "「汝於此命終，  即生兜術天，",
    "T15n0586_004:0061a24": " 從兜術下生，  得見彌勒佛。",
    "T15n0586_004:0061a25": " 二萬歲供養，  爾乃行出家，",
    "T15n0586_004:0061a26": " 既得出家已，  淨修於梵行。",
    "T15n0586_004:0061a27": " 賢劫中諸佛，  一切悉得見，",
    "T15n0586_004:0061a28": " 亦得供養之，  於彼修梵行。",
    "T15n0586_004:0061a29": " 過六十億劫，  汝當得成佛，",
    "T15n0586_004:0061b01": " 號名為寶蓋，  國土甚嚴淨，",
    "T15n0586_004:0061b02": " 唯有菩薩僧，  為講說妙法。",
    "T15n0586_004:0061b03": " 壽命盡一劫，  若滅度已後，",
    "T15n0586_004:0061b04": " 正法住半劫，  利益諸眾生。」",
    "T15n0586_004:0061b05": "[0061b05] 爾時釋提桓因與無數百千諸天圍遶，白佛",
    "T15n0586_004:0061b06": "言：「世尊！我今亦當衛護能持如是比經諸",
    "T15n0586_004:0061b07": "法師等，供養供給。是經所在之處，若讀誦、解",
    "T15n0586_004:0061b08": "說，我為聽受法故往詣其所；又當增益法師",
    "T15n0586_004:0061b09": "氣力，法句次第令不漏失。」",
    "T15n0586_004:0061b10": "[0061b10] 爾時釋提桓因子名曰劬婆伽，持真珠蓋七",
    "T15n0586_004:0061b11": "寶莊嚴，奉上如來，即說偈言：",
    "T15n0586_004:0061b12": "「我常現了知，  世尊之所說，",
    "T15n0586_004:0061b13": " 亦當如是行，  求佛一切智。",
    "T15n0586_004:0061b14": " 世尊於前世，  無物不施與，",
    "T15n0586_004:0061b15": " 我當隨此行，  亦捨諸所有。",
    "T15n0586_004:0061b16": " 我今法王前，  受持如是經，",
    "T15n0586_004:0061b17": " 當數為人說，  以報如來恩。",
    "T15n0586_004:0061b18": " 若愛念是經，  是即與我同，",
    "T15n0586_004:0061b19": " 我當供養之，  為得菩提故。",
    "T15n0586_004:0061b20": " 世尊聲聞人，  不能守護法，",
    "T15n0586_004:0061b21": " 於後恐怖世，  我當護是經。",
    "T15n0586_004:0061b22": " 世尊安慰我，  又斷諸天疑，",
    "T15n0586_004:0061b23": " 我今當久如，  得佛如世尊。」",
    "T15n0586_004:0061b24": " 佛通達智慧，  即時與受記：",
    "T15n0586_004:0061b25": "「汝後當作佛，  如我今無異，",
    "T15n0586_004:0061b26": " 過於千億劫，  又復過百億，",
    "T15n0586_004:0061b27": " 爾乃得成佛，  號曰為智王。」",
    "T15n0586_004:0061b28": "[0061b28] 爾時娑婆世界主梵天王白佛言：「世尊！我捨",
    "T15n0586_004:0061c01": "禪定樂，往詣法師，若善男子、善女人，能說是",
    "T15n0586_004:0061c02": "法者。所以者何？從如是等經出帝釋、梵王、諸",
    "T15n0586_004:0061c03": "豪尊等。世尊！我當供養是諸善男子，是諸",
    "T15n0586_004:0061c04": "善男子應受一切世間天、人、阿修羅之所供",
    "T15n0586_004:0061c05": "養。」[0061c05] 爾時妙梵天王即說偈言：",
    "T15n0586_004:0061c06": "「比丘比丘尼，  諸清信士女，",
    "T15n0586_004:0061c07": " 其能受是經，  是世供養處。",
    "T15n0586_004:0061c08": " 乃至有一人，  能行是經者，",
    "T15n0586_004:0061c09": " 我要當為之，  演說如是經。",
    "T15n0586_004:0061c10": " 敷眾妙花座，  高至于梵天，",
    "T15n0586_004:0061c11": " 於此座上坐，  演說如是經。",
    "T15n0586_004:0061c12": " 若於惡世中，  所從聞此經，",
    "T15n0586_004:0061c13": " 應發希有心，  踊躍稱善哉。",
    "T15n0586_004:0061c14": " 若無量世界，  大火悉充滿，",
    "T15n0586_004:0061c15": " 要當從中過，  往聽如是經。",
    "T15n0586_004:0061c16": " 能開佛道經，  若欲得聞者，",
    "T15n0586_004:0061c17": " 積寶如須彌，  應盡供是人。」",
    "T15n0586_004:0061c18": "囑累品第十八(丹第二十四)",
    "T15n0586_004:0061c19": "[0061c19] 爾時世尊現神通力，令魔波旬及其軍眾來",
    "T15n0586_004:0061c20": "詣佛所，作是言：「世尊！我與眷屬今於佛前立",
    "T15n0586_004:0061c21": "此誓願：『是經所流布處，若說法者及聽法者，",
    "T15n0586_004:0061c22": "并彼國土不起魔事，亦當擁護是經！』」[0061c22] 爾時世",
    "T15n0586_004:0061c23": "尊放金色光照此世界，告文殊師利言：「如來",
    "T15n0586_004:0061c24": "今護念是經，利益諸法師故。是經在閻浮提，",
    "T15n0586_004:0061c25": "隨其歲數佛法不滅。」[0061c25] 爾時會中眾生以一切花、",
    "T15n0586_004:0061c26": "一切香、一切末香而散佛上，作是言：「世尊！願",
    "T15n0586_004:0061c27": "使是經久住閻浮提，廣宣流布。」[0061c27] 於是佛告阿",
    "T15n0586_004:0061c28": "難：「汝受持是經不？」[0061c28] 阿難言：「唯然，受持！」[0061c28] 「阿難！我",
    "T15n0586_004:0061c29": "今以是經囑累於汝，受持、讀誦、為人廣說。」[0061c29] 阿",
    "T15n0586_004:0062a01": "難白佛言：「世尊！若人受持是經，讀誦、解說，得",
    "T15n0586_004:0062a02": "幾所功德？」[0062a02] 佛告阿難：「隨是經所有文字、章句",
    "T15n0586_004:0062a03": "之數，盡壽以一切樂具供養爾所諸佛及僧；",
    "T15n0586_004:0062a04": "若人乃至供養是經卷，恭敬、尊重、讚歎，其福",
    "T15n0586_004:0062a05": "為勝。是人現世得十一功德之藏。何等為",
    "T15n0586_004:0062a06": "十一？見佛藏，得天眼故；聽法藏，得天耳故；",
    "T15n0586_004:0062a07": "見僧藏，得不退轉菩薩僧故；無盡財藏，得寶",
    "T15n0586_004:0062a08": "手故；色身藏，具三十二相故；眷屬藏，得不可",
    "T15n0586_004:0062a09": "壞眷屬故；所未聞法藏，得陀羅尼故；憶念藏，",
    "T15n0586_004:0062a10": "得樂說辯故；無所畏藏，破壞一切外道論故；",
    "T15n0586_004:0062a11": "福德藏，利益眾生故；智慧藏，得一切佛法故。」",
    "T15n0586_004:0062a12": "[0062a12] 佛說是經時，七十二那由他眾生得無生法",
    "T15n0586_004:0062a13": "忍，無量眾生發阿耨多羅三藐三菩提心，無",
    "T15n0586_004:0062a14": "數眾生不受諸法，漏盡，心得解脫。[0062a14] 爾時阿難",
    "T15n0586_004:0062a15": "即從坐起，偏袒右肩，頭面禮佛足，白佛言：",
    "T15n0586_004:0062a16": "「世尊！當何名此經？云何奉持？」[0062a16] 佛告阿難：「此",
    "T15n0586_004:0062a17": "經名為『攝一切法』，亦名『莊嚴諸佛法』，又名『思",
    "T15n0586_004:0062a18": "益梵天所問』，又名『文殊師利論議』，當奉持之。」",
    "T15n0586_004:0062a19": "[0062a19] 佛說是經已，文殊師利法王子及思益梵天、",
    "T15n0586_004:0062a20": "等行菩薩、長老摩訶迦葉、慧命阿難，及諸",
    "T15n0586_004:0062a21": "天眾、一切世人，受持佛語，皆大歡喜。"
}