{
    "T43n1832_004:0726a14": "成唯識論了義燈卷第四(本)",
    "T43n1832_004:0726a16": "淄洲大雲寺苾芻惠沼撰",
    "T43n1832_004:0726a17": "論。觸謂三和分別變異等。辨其體業　問何",
    "T43n1832_004:0726a18": "故心王但辨自性．行相不說作業。心所即",
    "T43n1832_004:0726a19": "辨作業．自性不說行相耶　答互相影顯。",
    "T43n1832_004:0726a20": "或已略明故今不說。前第二云。識．受．想等",
    "T43n1832_004:0726a21": "了別領納等行相各異故。受等所依說是觸",
    "T43n1832_004:0726a22": "業。亦影顯識為餘所依即識作業　問心．",
    "T43n1832_004:0726a23": "心所法微隱難知。或以作用或以行相而",
    "T43n1832_004:0726a24": "顯自體。作用與行相復有何別　答行相",
    "T43n1832_004:0726a25": "顯自取境功能。作用顯他依止功能。然心",
    "T43n1832_004:0726a26": "王多己行相顯自體。心所不定。作意警心。",
    "T43n1832_004:0726a27": "思令造作非緣境用。受領順違。想取境像。",
    "T43n1832_004:0726a28": "此即緣用故。解識行相即是了別。了別即是",
    "T43n1832_004:0726a29": "見分所攝。第一卷云。識謂了別。即以行相",
    "T43n1832_004:0726b01": "顯於自體。第三卷引無始時來界等。即顯",
    "T43n1832_004:0726b02": "與他為因緣用。即是作用顯於自體。論云",
    "T43n1832_004:0726b03": "故以作用而顯示之　問若以了別即是",
    "T43n1832_004:0726b04": "顯自。何故觸等亦稱為了。下第五云。作意",
    "T43n1832_004:0726b05": "了此所未了相等　答同一了言各各顯自",
    "T43n1832_004:0726b06": "此有何妨　不爾違前第二所說。彼云了",
    "T43n1832_004:0726b07": "別領納等行相各異故　答了有二義。一緣",
    "T43n1832_004:0726b08": "境名了。通心及所。二行相了別。非所但",
    "T43n1832_004:0726b09": "王。而作意等亦言了者。說緣境了非行相",
    "T43n1832_004:0726b10": "了　或有單．複。單言了者即通王．所。言",
    "T43n1832_004:0726b11": "了別者非所唯王。前識但云了者。以頌文",
    "T43n1832_004:0726b12": "窄略去別字。後釋方言了謂了別　或汎明",
    "T43n1832_004:0726b13": "緣王．所俱了。辨別行相了非心所　問何",
    "T43n1832_004:0726b14": "故王．所或取了境。或餘作用而顯自性",
    "T43n1832_004:0726b15": "　答造論者意隨舉一種。或就顯明了。不可",
    "T43n1832_004:0726b16": "一准　問同舉作用以顯性．業二用何別",
    "T43n1832_004:0726b17": "　答有云。親用顯性。疎用顯業。近遠．內外．",
    "T43n1832_004:0726b18": "自他亦爾　要集云。作用有二。一唯自用。二",
    "T43n1832_004:0726b19": "通他用。唯自顯性。通他顯業　今謂不定。",
    "T43n1832_004:0726b20": "如觸順生心所功能以顯自識。亦能似根",
    "T43n1832_004:0726b21": "境順生。即是通他。雖總是觸自性。且舉和",
    "T43n1832_004:0726b22": "合令同觸境為觸自性。非謂三和分別變",
    "T43n1832_004:0726b23": "異非觸自性。正以此等明自性故　作意",
    "T43n1832_004:0726b24": "引心令趣於境。此即唯自舉一例餘。若云",
    "T43n1832_004:0726b25": "據心所說如何不簡。又通他顯業過亦未",
    "T43n1832_004:0726b26": "離。從多可爾　西明云。了者通行相。王．所",
    "T43n1832_004:0726b27": "俱有。如第五說　今謂不爾。若同了別何",
    "T43n1832_004:0726b28": "故次下難第三師。云勿觸等五亦能了別。",
    "T43n1832_004:0726b29": "故知了別非通行相。應如前解　問觸似",
    "T43n1832_004:0726c01": "三順生似彼是觸性。亦應似因之果皆觸",
    "T43n1832_004:0726c02": "自性。若不爾如何難他。似因之果應皆受",
    "T43n1832_004:0726c03": "性　答不唯領似名觸自性。更有餘用。彼",
    "T43n1832_004:0726c04": "唯似因名受自性故作是難　問觸謂三和",
    "T43n1832_004:0726c05": "即從因果為名。分別變異即能領似之稱。",
    "T43n1832_004:0726c06": "此即辨名。觸境為性應始顯體。今為但顯",
    "T43n1832_004:0726c07": "體。為雙辨名．體　答雖似釋名正只顯性",
    "T43n1832_004:0726c08": "　或兼辨名。尋名取體。所以雙辨。然依論",
    "T43n1832_004:0726c09": "意正為辨體。以理俱取義亦不違　問六．",
    "T43n1832_004:0726c10": "八境．根別。可說三和生。第七根．境同。應",
    "T43n1832_004:0726c11": "從二和起　一云可爾　二云根．境義殊",
    "T43n1832_004:0726c12": "亦三和起　又據極成說三和起。依大不",
    "T43n1832_004:0726c13": "共亦二和生。",
    "T43n1832_004:0726c14": "問觸依三和起。從彼名三和。識．受二．四",
    "T43n1832_004:0726c15": "生。應名二四和　答二解。一云觸亦和彼。",
    "T43n1832_004:0726c16": "餘不和彼故不得名　二云亦得　問識二",
    "T43n1832_004:0726c17": "和起得名二和。識作意生應名警覺　答",
    "T43n1832_004:0726c18": "識從彼起體亦和。故得從彼名二和。從作",
    "T43n1832_004:0726c19": "意生非警覺。不從於彼名警覺　問作意",
    "T43n1832_004:0726c20": "警心種位能警。三和起觸種位三和　答根．",
    "T43n1832_004:0726c21": "識種位劣無用未三和。作意性能警故種位",
    "T43n1832_004:0726c22": "起用。",
    "T43n1832_004:0726c23": "論。作意謂能警心為性者。為種位警。為現",
    "T43n1832_004:0726c24": "行位　答准諸師說通二位警。本疏種位",
    "T43n1832_004:0726c25": "非在現行西明．要集俱非本釋云。論二說",
    "T43n1832_004:0726c26": "通於種．現。如五蘊論云謂能令心發悟為",
    "T43n1832_004:0726c27": "性。顯揚第一云。依心所起。與心俱轉。相",
    "T43n1832_004:0726c28": "應。動心為體。引心為業。若依有部自有",
    "T43n1832_004:0726c29": "兩說。雜心依現故彼論云．憶者於緣發悟。",
    "T43n1832_004:0727a01": "一在生相。正理十一云。作意正現前者。謂正",
    "T43n1832_004:0727a02": "起近現前自境。即正生時將入現在取自",
    "T43n1832_004:0727a03": "境義。大乘亦二說。一依顯揚。現在作意警",
    "T43n1832_004:0727a04": "同時相應之心。文如前引。二依此論。擊發",
    "T43n1832_004:0727a05": "現起心種。引現起心趣所緣境。然釋此論",
    "T43n1832_004:0727a06": "自有兩解。一謂此未來作意種子。警覺未來",
    "T43n1832_004:0727a07": "應起心種。由此令心趣自現在境。一云現",
    "T43n1832_004:0727a08": "在作意。警覺現在應起心種。引彼現心令",
    "T43n1832_004:0727a09": "趣自境。此釋為勝　今謂不爾。若依有部",
    "T43n1832_004:0727a10": "正理為正。即雜心論於將所緣發悟為性。",
    "T43n1832_004:0727a11": "同於正理。若即如彼即不正義。若依大乘。",
    "T43n1832_004:0727a12": "亦唯一說。五蘊論云謂能令心者。心種亦得",
    "T43n1832_004:0727a13": "名心。不言能令現心發悟性故。若依顯",
    "T43n1832_004:0727a14": "揚云從阿賴耶識種子所生依心所起。與",
    "T43n1832_004:0727a15": "心俱轉。相應。動心為體者。初二句簡他宗",
    "T43n1832_004:0727a16": "義。依心所起顯心所義。與心俱轉簡前後",
    "T43n1832_004:0727a17": "生。相應者簡同時色根。因解心所相應義。",
    "T43n1832_004:0727a18": "動心為體方顯自體。動應起心為體即是",
    "T43n1832_004:0727a19": "種心。若正現在。即正已起。何名應起。既",
    "T43n1832_004:0727a20": "已現起。更何須警。若警令解此是惠能。警",
    "T43n1832_004:0727a21": "令趣境不異於業。若警令起起竟何須警。",
    "T43n1832_004:0727a22": "若云既許現因能生現果。何妨現在警覺",
    "T43n1832_004:0727a23": "於心者不爾。以種現在生現心時。雖俱",
    "T43n1832_004:0727a24": "在現要能生未生。若有種時已有彼現。何",
    "T43n1832_004:0727a25": "須種起。若現根等不是令生但為依住。若",
    "T43n1832_004:0727a26": "是能生應有根時常有識起。猶如作意有",
    "T43n1832_004:0727a27": "現能警必有心故　若云種位能警即是未",
    "T43n1832_004:0727a28": "來。未來無體如何能警者不爾。大乘因果深",
    "T43n1832_004:0727a29": "妙離言。觀當生現假說未來。雖在種位",
    "T43n1832_004:0727b01": "與所生現亦正現在。此護法宗。無勞異覺。",
    "T43n1832_004:0727b02": "麁觀即似現警。細尋警理難見　然瑜伽說。",
    "T43n1832_004:0727b03": "作意云何謂迴轉性者。即顯揚同。迴轉與動",
    "T43n1832_004:0727b04": "義意相似。故如前會不應於此有別師計。",
    "T43n1832_004:0727b05": "是論所破。故迴趣者但破小乘。",
    "T43n1832_004:0727b06": "論。破執中持心令住者。諸說但破大乘異",
    "T43n1832_004:0727b07": "計。西明初解亦破小乘。要集亦非本疏所",
    "T43n1832_004:0727b08": "說。集論但云持心為業。雜集釋云數數引",
    "T43n1832_004:0727b09": "心。是引名持。非住名持。既云數數引心。",
    "T43n1832_004:0727b10": "與此論同。故不應破　今謂不爾。雜集云。",
    "T43n1832_004:0727b11": "即於此境數數引心。是故心得定者名得",
    "T43n1832_004:0727b12": "作意。本疏意者。但以論言即於此境數數",
    "T43n1832_004:0727b13": "引心。既云此境即是一境。數數引心故於",
    "T43n1832_004:0727b14": "一境數數引心。明即是住。不爾何故復云",
    "T43n1832_004:0727b15": "是故心得定者名得作意。故雜集意明此",
    "T43n1832_004:0727b16": "作意持心令住方始得定。集論據增。雜集",
    "T43n1832_004:0727b17": "謂為盡理。故今論破。若但破小乘。何部所",
    "T43n1832_004:0727b18": "計判定為勝。",
    "T43n1832_004:0727b19": "問想既施設名言為業。何非語因　答准",
    "T43n1832_004:0727b20": "雜集論說。為隨說因非語加行。由想境像",
    "T43n1832_004:0727b21": "方立名言。此勢用疎。尋．伺用親正起語故",
    "T43n1832_004:0727b22": "說為語行。",
    "T43n1832_004:0727b23": "論。覆謂染法障礙聖道者。問染法障聖道說",
    "T43n1832_004:0727b24": "名為有覆。不善亦障聖同名為有覆　答",
    "T43n1832_004:0727b25": "據能障聖道。不善應名覆。招果勢用強故",
    "T43n1832_004:0727b26": "不名有覆　問不善招報強從勝不名覆。",
    "T43n1832_004:0727b27": "無想不感果障聖名有覆　答自性染法",
    "T43n1832_004:0727b28": "覆蔽勝障聖名有覆。無想報等翳理微故不",
    "T43n1832_004:0727b29": "名有覆。",
    "T43n1832_004:0727c01": "所例王門四師不同。第三難陀。若唯安惠者",
    "T43n1832_004:0727c02": "不爾。通則可然。救破隨舉言似根等。諸師",
    "T43n1832_004:0727c03": "各解得通種．現。文言通故。",
    "T43n1832_004:0727c04": "問且六能熏。為共成一本質之種。為各別",
    "T43n1832_004:0727c05": "熏　答有二解。一云共成一本質種。而相．",
    "T43n1832_004:0727c06": "見種各別。一云質亦各別。後說為正　問",
    "T43n1832_004:0727c07": "俱是多因共生一果。何故後正　答種同一",
    "T43n1832_004:0727c08": "處可共生果。能熏相異各別熏質　問受熏",
    "T43n1832_004:0727c09": "雖不在所。緣境俱同王．所。所變根．境之",
    "T43n1832_004:0727c10": "時俱有用不　答西明云。三藏二解。一云觸",
    "T43n1832_004:0727c11": "等所變俱無實用。境可增上緣。而非是所",
    "T43n1832_004:0727c12": "緣。一云非例。根是增上義。故唯心變。境是",
    "T43n1832_004:0727c13": "疎緣義。亦通心所。後釋為正　今謂未然。",
    "T43n1832_004:0727c14": "心所所變為六所緣理即不障。為五識境",
    "T43n1832_004:0727c15": "違於正義。護法五識不許緣假故。若云對",
    "T43n1832_004:0727c16": "第六說者亦不然。根．境相望根既望五論。",
    "T43n1832_004:0727c17": "境是五境。如何對六說。雖傳三藏不見同",
    "T43n1832_004:0727c18": "聞。況復教依法不依人故。",
    "T43n1832_004:0727c19": "論。體既本有等。本疏設難。要集云。有救。婆",
    "T43n1832_004:0727c20": "沙救云。見色等用不通過去故三世別。正",
    "T43n1832_004:0727c21": "理師救。約同類因取果作用以辨三世。餘",
    "T43n1832_004:0727c22": "皆功能。此設彼救。在疏不引云破不成據",
    "T43n1832_004:0727c23": "何所以　今謂若婆沙救見色等用。不通",
    "T43n1832_004:0727c24": "過去故三世別者。則色等五境雖在現在。亦",
    "T43n1832_004:0727c25": "無見等用應名過去。正理唯約因類之因",
    "T43n1832_004:0727c26": "取與果用名為作用。以同類勝者。則苦法",
    "T43n1832_004:0727c27": "忍應不得生。闕同類因無作用故　又復",
    "T43n1832_004:0727c28": "五因俱因緣性。俱能取果何非作用。若非作",
    "T43n1832_004:0727c29": "用應非因緣。又婆沙第十二云。等無間緣",
    "T43n1832_004:0728a01": "除阿羅漢最後心．心所法餘過．現心．心所",
    "T43n1832_004:0728a02": "法。有餘師說。亦為等無間緣。但後果不生。",
    "T43n1832_004:0728a03": "評不應爾。所以者何。等無間緣依作用立。",
    "T43n1832_004:0728a04": "若法與彼法作等無間緣。無法無有情能",
    "T43n1832_004:0728a05": "為障礙令彼不生。世第一法非最後心。後",
    "T43n1832_004:0728a06": "非同類可非無間。以此故知。無學後心無",
    "T43n1832_004:0728a07": "有作用。既無作用何非過去。故助難成。然",
    "T43n1832_004:0728a08": "准婆沙。等無間緣過去亦有取與果用。彼",
    "T43n1832_004:0728a09": "第十云。何者等無間緣。云與次第義。與作",
    "T43n1832_004:0728a10": "用義。此是與果。復云能生心義。能引發義。",
    "T43n1832_004:0728a11": "此取果義。又云能引等無間法名等無間",
    "T43n1832_004:0728a12": "緣。故知等無間有取．與義。",
    "T43n1832_004:0728a13": "論。前因滅位等。有三解。一約等無間。前因",
    "T43n1832_004:0728a14": "果滅。後念識因果生。二約種子。前種因滅",
    "T43n1832_004:0728a15": "位。後種果正生。三約前念。現種因果滅位。",
    "T43n1832_004:0728a16": "後念現種因果生。以諸種子與第八識俱生",
    "T43n1832_004:0728a17": "滅故。如秤兩頭。以影略說。前但云因滅。後",
    "T43n1832_004:0728a18": "但舉果生。此解為正。",
    "T43n1832_004:0728a19": "論。觀現在法等。西明云。觀現在種法有引",
    "T43n1832_004:0728a20": "後用。於因上假立當果。對說現因　今謂",
    "T43n1832_004:0728a21": "不爾。何者云於現在種因之上假立當果。",
    "T43n1832_004:0728a22": "為觀現因名作當果。為觀現因能有所引",
    "T43n1832_004:0728a23": "名為當果。若觀現因名為當果。果因無別",
    "T43n1832_004:0728a24": "　又論云假謂現識似彼相現。若觀引後",
    "T43n1832_004:0728a25": "用說彼所引名為當果。即不依於現因之",
    "T43n1832_004:0728a26": "上假立當果。所引非因但是依識變作未",
    "T43n1832_004:0728a27": "來假名當果。依現立當故是假立　又解",
    "T43n1832_004:0728a28": "云。現識者即種子識。有似酬前引後相故",
    "T43n1832_004:0728a29": "說之為似。即託此相而假說曾．當。非觀",
    "T43n1832_004:0728b01": "心上變　此亦不爾。何者前觀現在法等。",
    "T43n1832_004:0728b02": "後言假謂現識似彼相現。若非依此觀心",
    "T43n1832_004:0728b03": "現識之上有似曾．當相現。種子之上何能",
    "T43n1832_004:0728b04": "似有。然當兩重因果。文顯可知　問疏云",
    "T43n1832_004:0728b05": "依識變曾．當假立三世。為道理三世。為唯",
    "T43n1832_004:0728b06": "識三世。若道理三世。與唯識三世有何差",
    "T43n1832_004:0728b07": "別　答不尋因果相酬引邊。但說過去事。",
    "T43n1832_004:0728b08": "及記未來諸可怖事。而心變作過．未之相。",
    "T43n1832_004:0728b09": "對彼二相說名現在。即是唯識。故與此別。",
    "T43n1832_004:0728b10": "復更有解　然立三世諸宗不同。如一說部",
    "T43n1832_004:0728b11": "三世但言都無實體。若出世部依法立世。",
    "T43n1832_004:0728b12": "世間是假世亦假。出世實世亦實。大眾．經",
    "T43n1832_004:0728b13": "部等。過．未是假。現在是實　若薩婆多三世",
    "T43n1832_004:0728b14": "俱實。俱舍二十引教及理立三世實。然就",
    "T43n1832_004:0728b15": "彼宗有四師別。故彼頌云。此中有四種。類．",
    "T43n1832_004:0728b16": "相．位．待異。第三約作用立世最為善。一",
    "T43n1832_004:0728b17": "法救說。由三類不同三世有異。非體不同。",
    "T43n1832_004:0728b18": "如破金器作餘物時。形色雖有殊。而顯",
    "T43n1832_004:0728b19": "色無異。行於三世唯捨類得類。非捨體",
    "T43n1832_004:0728b20": "得體。二妙音說。由相不同三世有異。相不",
    "T43n1832_004:0728b21": "同者。一云不相應中別有一類世相不同三",
    "T43n1832_004:0728b22": "世有異隨一世相合。餘二世相隱。非謂體",
    "T43n1832_004:0728b23": "無。二云世相有用時名合。相雖無用而隨",
    "T43n1832_004:0728b24": "於法其體非無。三世友說。由位不同三世",
    "T43n1832_004:0728b25": "有異。非體有異。如運一籌置在一位名",
    "T43n1832_004:0728b26": "一。在千位名千。位雖別體不別。四覺天",
    "T43n1832_004:0728b27": "說。由觀待有別故三世異。觀待後故名過",
    "T43n1832_004:0728b28": "去。觀待前故名未來。俱觀待名現在。俱舍",
    "T43n1832_004:0728b29": "論破法救所說。執法轉變置數論朋中。妙",
    "T43n1832_004:0728c01": "音所立世相雜亂。三世皆有三世相故。覺天",
    "T43n1832_004:0728c02": "所說前後相待。一世法中應有三世。謂過去",
    "T43n1832_004:0728c03": "世前後剎那應名去．來。中名為現。唯許第",
    "T43n1832_004:0728c04": "三依作用立。世無雜亂。婆沙同俱舍。正理",
    "T43n1832_004:0728c05": "許類異。俱破妙音及覺天說　大乘所立或",
    "T43n1832_004:0728c06": "二或三如本疏辨。所指之文恐煩略引　瑜",
    "T43n1832_004:0728c07": "伽第三云何建立。謂諸種子不離法故如法",
    "T43n1832_004:0728c08": "建立。若諸果法若已滅相是過去。有因未生",
    "T43n1832_004:0728c09": "相是未來。已生未滅相是現在　瑜伽五十",
    "T43n1832_004:0728c10": "一云。過去行云何。謂相已滅沒自性已捨。現",
    "T43n1832_004:0728c11": "在行云何。謂相未滅沒自性未捨。未來行",
    "T43n1832_004:0728c12": "云何。謂因現在有自相未生未得自性　瑜",
    "T43n1832_004:0728c13": "伽五十二云。過去諸行與果故有。未來諸行",
    "T43n1832_004:0728c14": "攝因故有。所以者何現在諸行三相所顯。一",
    "T43n1832_004:0728c15": "是過去果性故。二是未來因性故。三自相相",
    "T43n1832_004:0728c16": "續不斷故　又云。已與果種子相續名過去",
    "T43n1832_004:0728c17": "界。若未與果當來種子相續名未來界。若",
    "T43n1832_004:0728c18": "未與果現在種子相續名現在界　辨中邊",
    "T43n1832_004:0728c19": "第二云。因果已．未用是世義應知　釋云。謂",
    "T43n1832_004:0728c20": "於因果俱已受用是過去義。俱未受用是",
    "T43n1832_004:0728c21": "未來義。若已受用因未已受用果是現在",
    "T43n1832_004:0728c22": "義。此等但約因果種子顯世差別。皆是道",
    "T43n1832_004:0728c23": "理三世所攝　諸說神通．三明等者。皆神通",
    "T43n1832_004:0728c24": "三世。今此論文。即唯識三世。",
    "T43n1832_004:0728c25": "論云假謂現識似彼相現。又宗明唯識。然",
    "T43n1832_004:0728c26": "准西明似約道理釋此因果。要集亦同。智",
    "T43n1832_004:0728c27": "者簡擇。",
    "T43n1832_004:0728c28": "問法有三性假立三世依何性耶　答據",
    "T43n1832_004:0728c29": "實道理唯依依他。若據隨緣假施設者通",
    "T43n1832_004:0729a01": "依三性。要集說云。圓成常住。遍計性無。俱",
    "T43n1832_004:0729a02": "不依立三世差別　今謂剋性雖爾。然諸",
    "T43n1832_004:0729a03": "經論亦依假立。且圓成實依詮以顯得說",
    "T43n1832_004:0729a04": "三世。何者如十二行眼智明覺。各於四諦",
    "T43n1832_004:0729a05": "觀去．來．今。於圓成實若不依詮假立三",
    "T43n1832_004:0729a06": "世。不成四行。故依圓成亦得假立。即通",
    "T43n1832_004:0729a07": "唯識．道理二種。依遍計性亦得假立。何",
    "T43n1832_004:0729a08": "者如般若經云。無我人等　天親論釋。約",
    "T43n1832_004:0729a09": "妄執我三世總別立此四種。即依遍計立",
    "T43n1832_004:0729a10": "三世也。此但唯識三世非餘。依依他起",
    "T43n1832_004:0729a11": "所立三世。如前所引。所引之文但全依觀",
    "T43n1832_004:0729a12": "緣起正理。圓成非緣起。遍計無自性。故略",
    "T43n1832_004:0729a13": "不說。",
    "T43n1832_004:0729a14": "論。必不退起煩惱障故者。退起煩惱分位",
    "T43n1832_004:0729a15": "前後。諸宗說異。若大眾部等。見道煩惱有",
    "T43n1832_004:0729a16": "退之者。以單道故。修必不退。以雙道故。",
    "T43n1832_004:0729a17": "若薩婆多。見道煩惱必定不退。以速疾道。",
    "T43n1832_004:0729a18": "修道有退。以容豫故。然修道惑。先六行斷",
    "T43n1832_004:0729a19": "後八聖者必定不退。一為利根。二以世出",
    "T43n1832_004:0729a20": "世二道斷故。又若經生即亦不退。若大乘宗",
    "T43n1832_004:0729a21": "二俱不退。以永斷種。過．未無故。然大乘",
    "T43n1832_004:0729a22": "言退退失世間現法樂住。小乘退者。退失",
    "T43n1832_004:0729a23": "聖果。然必此生還得彼果必不經生。然論",
    "T43n1832_004:0729a24": "退性通三界聖。若現退者。但在人間有退",
    "T43n1832_004:0729a25": "緣故。退緣有五。一謂僧事。二和諍。三謂遠",
    "T43n1832_004:0729a26": "行。四多病。五樂誦經。",
    "T43n1832_004:0729a27": "論。剎那剎那轉增進故。西明云。已上三地依",
    "T43n1832_004:0729a28": "生空觀入滅定時。為進不進。解云不進。以",
    "T43n1832_004:0729a29": "不斷法執故。准此義故有超劫事　今",
    "T43n1832_004:0729b01": "謂不爾。雖依生空入於滅定。而亦增進。",
    "T43n1832_004:0729b02": "不起滅定現諸威儀。能以剎那剎那行利",
    "T43n1832_004:0729b03": "樂故。非彼增進唯約法空斷法執說。不爾",
    "T43n1832_004:0729b04": "違此剎那進言。唯除大悲盡生界願。十地",
    "T43n1832_004:0729b05": "滿已可無增進。不爾修行無量阿僧祇而",
    "T43n1832_004:0729b06": "不滿足。非三大劫修能滿足以外皆增。又",
    "T43n1832_004:0729b07": "入定時定必自利功德亦進。而超劫事不妨",
    "T43n1832_004:0729b08": "亦成。若入法空正斷法執。有心利物更增",
    "T43n1832_004:0729b09": "進故。雖俱增進何廢勝劣。況復智增超",
    "T43n1832_004:0729b10": "悲增者　又解八地已去實無超者。地地",
    "T43n1832_004:0729b11": "力齊一種增進。無勝劣故。言超劫者。約",
    "T43n1832_004:0729b12": "為化生化身而說。非實報身。報身難思。十",
    "T43n1832_004:0729b13": "地菩薩尚不能見。況地前生。又不由報身",
    "T43n1832_004:0729b14": "方現八相。准華嚴經。十信菩薩亦現八相。",
    "T43n1832_004:0729b15": "豈十地聖不能現相。要須成佛耶。本疏云。",
    "T43n1832_004:0729b16": "八地已上初一剎那倍前二劫。第二剎那更",
    "T43n1832_004:0729b17": "倍前念　要集云。十地經云。於一念中所起",
    "T43n1832_004:0729b18": "智業。比自從初發心以來竟第七地。百分",
    "T43n1832_004:0729b19": "乃至非算數譬喻之所能及。准此經文非",
    "T43n1832_004:0729b20": "唯一倍　今謂此文或據別意。非必一切。",
    "T43n1832_004:0729b21": "如般若經以持經福比前捨身供養佛等。",
    "T43n1832_004:0729b22": "百分不及一。乃至所不能及。准無著論",
    "T43n1832_004:0729b23": "判在地前。豈在此位即一切行便能多倍",
    "T43n1832_004:0729b24": "已前行耶。",
    "T43n1832_004:0729b25": "第八識名總有十八　頌曰。",
    "T43n1832_004:0729b26": "　無沒．本．宅．藏　　種．無垢．持．緣",
    "T43n1832_004:0729b27": "　顯．現．轉．心．依　　異．識．根．生．有",
    "T43n1832_004:0729b28": "釋曰。初無沒識者。無相論云。一切諸種無所",
    "T43n1832_004:0729b29": "隱沒故無沒也　二名本識者。謂是一切法",
    "T43n1832_004:0729c01": "之根本故　第三宅者。亦無相論云。是種子",
    "T43n1832_004:0729c02": "之宅舍故　四藏識者。謂執藏識。即阿賴耶",
    "T43n1832_004:0729c03": "　五名種者。謂種子識　六無垢識者。如下",
    "T43n1832_004:0729c04": "引經　七名執持識。謂阿陀那識　八名緣",
    "T43n1832_004:0729c05": "者。辨中邊論云。能緣事識故　九名顯者。",
    "T43n1832_004:0729c06": "無相論云。為顯五根．四大等皆於此顯也",
    "T43n1832_004:0729c07": "　十名現識者。楞伽經云。諸法皆於本",
    "T43n1832_004:0729c08": "識上現故　十一轉者。無相論云。與諸法",
    "T43n1832_004:0729c09": "為依而起故　十二名心者。謂集起義故",
    "T43n1832_004:0729c10": "　十三名依者。謂所知依故　十四名異者。謂",
    "T43n1832_004:0729c11": "異熟識也　十五名識。無相論云。分別事識",
    "T43n1832_004:0729c12": "也　十六名根識者。大眾部立為根本識",
    "T43n1832_004:0729c13": "　十七名生者。謂化地部立名窮生死蘊",
    "T43n1832_004:0729c14": "　十八名有者。謂上坐部．分別說部立為有分",
    "T43n1832_004:0729c15": "識。所引經論當更撿文　問增一經中立四",
    "T43n1832_004:0729c16": "賴耶。何故不說　解云。彼四種名不唯目",
    "T43n1832_004:0729c17": "識故此不說。或為十九亦復不遮。准舊人",
    "T43n1832_004:0729c18": "釋名有十七。一阿梨耶此翻元沒。二阿陀",
    "T43n1832_004:0729c19": "那。三窮生陰識。四名了別識。五名質多此",
    "T43n1832_004:0729c20": "云心識。六意識。體是意根故名識故。七第",
    "T43n1832_004:0729c21": "一識。從本向末數為第一。八第八識。從末",
    "T43n1832_004:0729c22": "向本數為第八。九種子識。十名緣識。十一",
    "T43n1832_004:0729c23": "根本識。十二有分識。十三果報識。十四智相",
    "T43n1832_004:0729c24": "識。以有解性聞熏習故。楞伽云。一轉相識。",
    "T43n1832_004:0729c25": "二業相識。三智相識。十五真相識。四卷楞伽",
    "T43n1832_004:0729c26": "云。真相識即前智相。不同染法虛妄名真。",
    "T43n1832_004:0729c27": "十六藏識。楞伽云。藏識海常住。十七現識。常",
    "T43n1832_004:0729c28": "現不斷。楞伽云。略說有三。謂真識．現識．分",
    "T43n1832_004:0729c29": "別識。",
    "T43n1832_004:0730a01": "論。或名阿賴耶等。本云。但有能藏雜染及",
    "T43n1832_004:0730a02": "我見執。不說為染熏習所藏。不通果位。",
    "T43n1832_004:0730a03": "無熏習故。能緣執藏雖無我執。平等智緣",
    "T43n1832_004:0730a04": "亦通果位。所以但簡我執執藏。故論云。非",
    "T43n1832_004:0730a05": "無學位．不退菩薩。有雜染法執藏義故。執",
    "T43n1832_004:0730a06": "者緣執．妄執俱名為執。如言執受。執言通",
    "T43n1832_004:0730a07": "故。不唯妄執。故但簡染。不爾但應云非",
    "T43n1832_004:0730a08": "無學位．不退菩薩有執藏義。何須說云有",
    "T43n1832_004:0730a09": "雜染法執藏義故。故但說二。如下釋頌。",
    "T43n1832_004:0730a10": "初約一義名阿賴耶。後更義釋具足三義。",
    "T43n1832_004:0730a11": "不云唯以二義解藏。不違諸論。若如諸",
    "T43n1832_004:0730a12": "釋不假別文。即此論文可具三藏。即我見．",
    "T43n1832_004:0730a13": "愛等緣執我邊。是我愛執藏義。即能熏彼",
    "T43n1832_004:0730a14": "是所藏義。不可取藏雜染品法即是染法",
    "T43n1832_004:0730a15": "能藏之義。以攝大乘釋雜染者是諸轉識非",
    "T43n1832_004:0730a16": "阿賴耶。然此捨名。唯約緣縛斷伏盡位",
    "T43n1832_004:0730a17": "名之為捨。非捨能藏．所藏之義。以雜染言",
    "T43n1832_004:0730a18": "有漏三性皆名雜染通於二障。無文唯說",
    "T43n1832_004:0730a19": "是所知障。八地已去五．七有漏猶得現行能",
    "T43n1832_004:0730a20": "熏第八相．見二分具能所藏。但無我執即",
    "T43n1832_004:0730a21": "名為捨。故前文云。雖未斷盡異熟識中煩",
    "T43n1832_004:0730a22": "惱種子。而緣此識我見．愛等。不復執藏為",
    "T43n1832_004:0730a23": "自內我。由斯永捨阿賴耶名。不言能藏．",
    "T43n1832_004:0730a24": "所藏並無方名為捨　問何故不同阿陀那",
    "T43n1832_004:0730a25": "名失一之時而名不捨　答此約緣縛義。彼",
    "T43n1832_004:0730a26": "約自性義。若無我執離能緣縛捨賴耶名。",
    "T43n1832_004:0730a27": "雖無結生猶執根．種。陀那不失。",
    "T43n1832_004:0730a28": "論。異熟將得菩提時捨。准有二師。且言得",
    "T43n1832_004:0730a29": "者。准薩婆多自有二說。一云體別。以初得",
    "T43n1832_004:0730b01": "名得。後名成就。若爾何不立成就耶　答",
    "T43n1832_004:0730b02": "以得類故不立成就為不相應。二云得與",
    "T43n1832_004:0730b03": "成就體是其一。初得名得。得已相續名為",
    "T43n1832_004:0730b04": "成就。或未來名得。現．過名成。若大乘師雖",
    "T43n1832_004:0730b05": "無別文。准瑜伽論得．獲．成就體一名別。",
    "T43n1832_004:0730b06": "釋此將得有二師。一云因果別時。即下論",
    "T43n1832_004:0730b07": "引無種已生之師計也。以果與無間道俱",
    "T43n1832_004:0730b08": "生因在滅相。釋將得言如疏。二云因果同",
    "T43n1832_004:0730b09": "時。俱與無間同時生滅。准此二師各分為",
    "T43n1832_004:0730b10": "二。一無間道捨。一解脫道捨。合成四釋。",
    "T43n1832_004:0730b11": "論。無散動故。明佛果無尋伺　西明云。問",
    "T43n1832_004:0730b12": "八地已上無分別智豈不發業耶。解云無分",
    "T43n1832_004:0730b13": "別智有其二種。一獨行。二與後得俱。前不",
    "T43n1832_004:0730b14": "發業唯緣真故。後即發業與尋．伺俱。又",
    "T43n1832_004:0730b15": "解後得有二種。一與根本俱。一別頭起。初",
    "T43n1832_004:0730b16": "不發業。無分別故。後可發業。雖有二解",
    "T43n1832_004:0730b17": "前解為勝　今謂不爾。尋．伺既與根本智",
    "T43n1832_004:0730b18": "俱。云何根本不名分別。又若尋．伺與無分",
    "T43n1832_004:0730b19": "別同親緣如。不得名思惟真如。若不與",
    "T43n1832_004:0730b20": "同緣。豈王與所不全同緣耶。所餘心所亦",
    "T43n1832_004:0730b21": "應不與同緣真如。餘若不然。尋．伺何爾。故",
    "T43n1832_004:0730b22": "後說正。與根本俱必無尋伺　西明云。若",
    "T43n1832_004:0730b23": "其不許根本智俱後得正智與尋．伺並。",
    "T43n1832_004:0730b24": "如金剛定必二智俱。豈於此時不起言說。",
    "T43n1832_004:0730b25": "言說必假尋．伺為因。若不起說即此菩薩",
    "T43n1832_004:0730b26": "不及於前。云何剎那轉增勝耶　今謂雖",
    "T43n1832_004:0730b27": "許金剛定位起說增進。不必要與尋．伺相",
    "T43n1832_004:0730b28": "應。何者金剛喻定依第四定。尋．伺初靜豈下",
    "T43n1832_004:0730b29": "地心所與上心王相應耶。若爾便與雜集",
    "T43n1832_004:0730c01": "第五相應品違。又同分界地相應。非異分",
    "T43n1832_004:0730c02": "界地。如欲界．色．無色界不相應。初靜慮．第",
    "T43n1832_004:0730c03": "二靜慮不相應。今為二解。一云於藥．病未",
    "T43n1832_004:0730c04": "知據已前說。此位云等覺故不假尋．伺。",
    "T43n1832_004:0730c05": "一云金剛定前起於尋．伺。觀藥．病等擊發",
    "T43n1832_004:0730c06": "語言即入此定。故雖在定而能說法。方",
    "T43n1832_004:0730c07": "便雖屬於前。正說法時在金剛定能令增",
    "T43n1832_004:0730c08": "進何所相違。此解為正。",
    "T43n1832_004:0730c09": "論。亦捨受俱。本疏三釋。初釋為勝。餘地雖",
    "T43n1832_004:0730c10": "不起。如見道等亦得令增　西明．要集取",
    "T43n1832_004:0730c11": "第三說不同見道。見道後起故可得增。佛",
    "T43n1832_004:0730c12": "果不增　今謂不爾。本疏不云佛果更增",
    "T43n1832_004:0730c13": "故諸地有。如見無漏雖遍五地。大乘唯",
    "T43n1832_004:0730c14": "依第四定起。後亦不重起餘無漏。鏡智亦",
    "T43n1832_004:0730c15": "爾。在無間道但令彼增。佛位不起故第",
    "T43n1832_004:0730c16": "一勝　西明又云。唯依第四。自問云應闕",
    "T43n1832_004:0730c17": "喜無量。答設無何失。無眼．耳通及滅盡定",
    "T43n1832_004:0730c18": "不成失故。問既爾如何有喜無量。解云依",
    "T43n1832_004:0730c19": "第六識。豈第六識依下二地。解云通依九",
    "T43n1832_004:0730c20": "地。若爾有時無喜無量。諸地易故　今解許",
    "T43n1832_004:0730c21": "眼．耳通通八識有。佛智遍緣故有何過。設",
    "T43n1832_004:0730c22": "六識等依第四定。亦有喜無量。說彼無者",
    "T43n1832_004:0730c23": "約餘人說。如說上地無鼻．舌識。豈不許",
    "T43n1832_004:0730c24": "佛上地有耶。若不許者違論所說十八界",
    "T43n1832_004:0730c25": "通漏與無漏。然無漏五識不通無色。以色",
    "T43n1832_004:0730c26": "界中餘地少有故。彼界全無故。如鼻．舌識",
    "T43n1832_004:0730c27": "許通欲．色。不可無漏許色界有。亦令無",
    "T43n1832_004:0730c28": "色有。此喜無量亦復如是。通四禪有不通",
    "T43n1832_004:0730c29": "無色。",
    "T43n1832_004:0731a01": "問初能變中約染．不染二位對辨。上十義中",
    "T43n1832_004:0731a02": "何故但約四義聊簡耶　解云有三義。一有",
    "T43n1832_004:0731a03": "無對。二同異對。三信疑對。前十義中異熟．賴",
    "T43n1832_004:0731a04": "耶已明。捨位二唯因有果位即無。次前已明",
    "T43n1832_004:0731a05": "不須對辨。有無全別故。此有無對。其行相．",
    "T43n1832_004:0731a06": "一切種。捨受俱．如暴流。此之四義因果共同",
    "T43n1832_004:0731a07": "故亦不辨。其無記性．心所相應．緣三種境。",
    "T43n1832_004:0731a08": "與果有異故今對辨。餘並信故。唯捨受疑。",
    "T43n1832_004:0731a09": "故今更辨　問因位緣三。果一切寬狹不同",
    "T43n1832_004:0731a10": "即聊簡。果位行相與因殊。遍與不遍應分",
    "T43n1832_004:0731a11": "別　答有二解。一云實應分別。以行相者",
    "T43n1832_004:0731a12": "即約緣境功能而說。果位既言遍緣。即是",
    "T43n1832_004:0731a13": "簡別行相。二云影略　問因位通持漏無漏",
    "T43n1832_004:0731a14": "種。果唯無漏何不對簡　解云因果持種雖",
    "T43n1832_004:0731a15": "純雜不同。持種義同故不對辨　問因果兩",
    "T43n1832_004:0731a16": "位別持種名同故不簡。果因二位殊相應義",
    "T43n1832_004:0731a17": "同不對辨　答持種名雖通果位。不增故",
    "T43n1832_004:0731a18": "不簡。相應義雖等。果位增故相對辨。上同",
    "T43n1832_004:0731a19": "異對　問持種果不增義齊故不簡。捨受果",
    "T43n1832_004:0731a20": "不別義同何故辨　答果位唯善性。恐疑餘",
    "T43n1832_004:0731a21": "受俱。今辨性雖殊果因俱捨受。此即信疑",
    "T43n1832_004:0731a22": "對。",
    "T43n1832_004:0731a23": "論。末那意識轉識攝故等。此量以先成第六",
    "T43n1832_004:0731a24": "有別俱有依者。應有不定過　解云不然。",
    "T43n1832_004:0731a25": "以自許七有別依根。無不定過。為除他",
    "T43n1832_004:0731a26": "疑故。成第七有別俱有依。作量可知　此",
    "T43n1832_004:0731a27": "量應有有法不極成　答前成第六有別",
    "T43n1832_004:0731a28": "依根。即是意根意根即第七故無此過　要",
    "T43n1832_004:0731a29": "集云。成第六對小乘說。成第七對大乘",
    "T43n1832_004:0731b01": "說故有法成　今謂不爾。若不對小成七",
    "T43n1832_004:0731b02": "有依。他作不定過。如何遣故亦對小　有",
    "T43n1832_004:0731b03": "云。量有法差別相違云。第七不用第八為",
    "T43n1832_004:0731b04": "俱有別依。轉識攝故。如眼等識　此亦不",
    "T43n1832_004:0731b05": "爾。他許五識所依各別不唯是一。若不如",
    "T43n1832_004:0731b06": "是。如極成五識隨舉一量時。應有法差別",
    "T43n1832_004:0731b07": "相違過。以餘所依非此依故　有作比量",
    "T43n1832_004:0731b08": "相違云。不用第八為別依。自非異熟故",
    "T43n1832_004:0731b09": "　若爾五識亦同此過非唯異熟故　要集為",
    "T43n1832_004:0731b10": "作相違決定云。第七必用第八為俱有別",
    "T43n1832_004:0731b11": "依。恒行心品攝非識故。如第八五數　此",
    "T43n1832_004:0731b12": "亦不爾。夫言決定因．喻兩許可成決定。若",
    "T43n1832_004:0731b13": "對小乘第八他無。何成決定。又亦名意識",
    "T43n1832_004:0731b14": "持業釋名。又心．意．識亦八通名。今言非識",
    "T43n1832_004:0731b15": "即不成因。應如前辨。",
    "T43n1832_004:0731b16": "第八理應下。餘辨量過云。有有法自相相",
    "T43n1832_004:0731b17": "違。應非第八識。是識性故。亦有有法差別",
    "T43n1832_004:0731b18": "相違。應不受熏持種。亦有法差別相違",
    "T43n1832_004:0731b19": "因。應不用第七為俱有依　要集云。前",
    "T43n1832_004:0731b20": "二對大有違宗過。第三量中同喻一分所立",
    "T43n1832_004:0731b21": "不成　今謂有餘。若對小乘前二何過。不",
    "T43n1832_004:0731b22": "違自故。又前已成第七識有別所依根。即",
    "T43n1832_004:0731b23": "是第八故不諍有法。諍有法者。亦有宗中",
    "T43n1832_004:0731b24": "所別不極成。故知不諍有法。又亦未諍受",
    "T43n1832_004:0731b25": "熏持種。理門論云。隨所成立說名為宗。",
    "T43n1832_004:0731b26": "彼非所成故無差別。既立第八不依第",
    "T43n1832_004:0731b27": "七。依第七者即是異喻。識性故因於異喻",
    "T43n1832_004:0731b28": "轉有不定過。由前已成第六依七故有不",
    "T43n1832_004:0731b29": "定。餘煩不指　又成第八云。應有俱有相",
    "T43n1832_004:0731c01": "續識為增上不共俱有所依根。若言識性故",
    "T43n1832_004:0731c02": "因有不定過。五是識性不以相續識為不",
    "T43n1832_004:0731c03": "共俱有所依根。今云自體恒續識性故如第",
    "T43n1832_004:0731c04": "七識　問此頌本明第八與餘為依。何故",
    "T43n1832_004:0731c05": "此中明第八識依第七耶　答因言長理",
    "T43n1832_004:0731c06": "故便成立。為除他疑等。",
    "T43n1832_004:0731c07": "陀那不為二乘說。西明疏問言。若不為定",
    "T43n1832_004:0731c08": "性二乘說者。解深密經復云何通。彼云今",
    "T43n1832_004:0731c09": "第三時普為發趣一切乘耶。解云彼文非",
    "T43n1832_004:0731c10": "但為直往亦為不定性故通一切乘　今",
    "T43n1832_004:0731c11": "謂自違。前云為說令起滅定。今言不為故",
    "T43n1832_004:0731c12": "自相違　又經云普為一切乘。不為定性",
    "T43n1832_004:0731c13": "乘。還非普為　今謂。初教說有唯為小乘。",
    "T43n1832_004:0731c14": "次教說空唯為大乘。後通空有云為一切。",
    "T43n1832_004:0731c15": "非必句句皆通一切。如瑜伽論通說三乘",
    "T43n1832_004:0731c16": "法云為一切乘。非唯說大云為諸乘。",
    "T43n1832_004:0731c17": "西明云。勝軍論師立比量云。諸大乘經等。",
    "T43n1832_004:0731c18": "云有不定過。以發智論亦兩俱極成非佛",
    "T43n1832_004:0731c19": "語所不攝。自救云無不定過。彼有許發智",
    "T43n1832_004:0731c20": "是佛說故　今謂不爾。對彼小乘。自不許",
    "T43n1832_004:0731c21": "發智論是佛說者。豈無不定耶。又問此因",
    "T43n1832_004:0731c22": "豈不有隨一不成失。小乘不許極成非佛",
    "T43n1832_004:0731c23": "語所不攝故。唯大乘許不得云兩俱。若他",
    "T43n1832_004:0731c24": "許非外道語。云非佛語所不攝。則有不定。",
    "T43n1832_004:0731c25": "發智論等亦非外道語攝。若許是佛說故。",
    "T43n1832_004:0731c26": "云極成非佛語所不攝。即有相符失。如本",
    "T43n1832_004:0731c27": "疏立比量無過。",
    "T43n1832_004:0731c28": "判比量云。論第五因有相違決定云。諸大",
    "T43n1832_004:0731c29": "乘經。非至教量。樂小乘者不許顯示無顛",
    "T43n1832_004:0732a01": "倒理契經攝故。如外道論等　今謂不爾。",
    "T43n1832_004:0732a02": "彼因一分違宗。即一分不成之因。何名決定",
    "T43n1832_004:0732a03": "　問何名一分不成因耶　答彼許三法印",
    "T43n1832_004:0732a04": "教順於正理。今大乘教亦順三法印。何故不",
    "T43n1832_004:0732a05": "顯無顛倒理。若云不順三法印者。此亦不",
    "T43n1832_004:0732a06": "爾。何者俱顯無我諸行無常。何非順法印。",
    "T43n1832_004:0732a07": "若云非全者。豈增一等句句皆明無我等",
    "T43n1832_004:0732a08": "耶。若云雖非句句皆明。然順無我等。大教",
    "T43n1832_004:0732a09": "亦爾。故不成因。設縱云非全。亦彼因過。不",
    "T43n1832_004:0732a10": "云一分不能顯故。又因明法立自宗義。自",
    "T43n1832_004:0732a11": "許言簡共許得成。相違決定所立因．喻必須",
    "T43n1832_004:0732a12": "兩許。今因非共故。不得成決定相違。",
    "T43n1832_004:0732a13": "又判量云。勝軍量中三藏所加。亦有相違決",
    "T43n1832_004:0732a14": "定。云大乘教非至教量。自許非佛語攝故。",
    "T43n1832_004:0732a15": "亦不為過。理如前辨　又云有不定。為",
    "T43n1832_004:0732a16": "如增一等自許非佛語所不攝故至教量",
    "T43n1832_004:0732a17": "攝。為如色等自許非佛語所不攝故非至",
    "T43n1832_004:0732a18": "教量　此亦不爾。色等共許是非佛語攝。因",
    "T43n1832_004:0732a19": "於彼無不成不定。",
    "T43n1832_004:0732a20": "疏云又非唯體至離此說大乘無故者。彼莊",
    "T43n1832_004:0732a21": "嚴論以智為大乘體。此以教．理．行．果皆是",
    "T43n1832_004:0732a22": "故。不言體但總言大乘。若不爾大乘教理",
    "T43n1832_004:0732a23": "是何所攝。大乘以何為體。若唯取智有局",
    "T43n1832_004:0732a24": "義故　問此論七因與顯揚論十因有何差",
    "T43n1832_004:0732a25": "別　答多小開合有差別故。八因同莊嚴",
    "T43n1832_004:0732a26": "論　一先不記別故　二今不可知故。即是",
    "T43n1832_004:0732a27": "同行。與小同時行。寧知大乘獨非佛說",
    "T43n1832_004:0732a28": "　三多有所作故。即莊嚴論能行此法智。依",
    "T43n1832_004:0732a29": "信修行得三惠等　四極重障故。即莊嚴論",
    "T43n1832_004:0732b01": "生怖畏等。由畏大乘不順怖謗成重障",
    "T43n1832_004:0732b02": "故。此意於小教順修得益。怖謗獲罪。既是",
    "T43n1832_004:0732b03": "佛說大乘亦爾故是佛說。或俱第七收。莊嚴",
    "T43n1832_004:0732b04": "約能所斷合。顯揚別開。就能斷中加行後",
    "T43n1832_004:0732b05": "得開之為二。廣略別故　五非尋伺境。即",
    "T43n1832_004:0732b06": "莊嚴第三不行　六證大覺故。即莊嚴論四",
    "T43n1832_004:0732b07": "者成就。此意汝許先佛得菩提者說。今佛",
    "T43n1832_004:0732b08": "亦證大覺亦說大教。然顯揚云。若未成佛",
    "T43n1832_004:0732b09": "能說佛教不應道理者。反顯證大覺定",
    "T43n1832_004:0732b10": "說大教即應道理　七無第三乘過失故",
    "T43n1832_004:0732b11": "者。即莊嚴論第五體者。此意既許餘佛有大",
    "T43n1832_004:0732b12": "乘體。今佛亦有。大乘無異體是一故。此佛無",
    "T43n1832_004:0732b13": "者。即是此佛無第三乘體。故成過失　八",
    "T43n1832_004:0732b14": "者此若無有應無一切智者成過故者。即",
    "T43n1832_004:0732b15": "莊嚴第六非體。此言非者無也。既無大乘",
    "T43n1832_004:0732b16": "體。應無一切智。誰出於世說聲聞乘　九",
    "T43n1832_004:0732b17": "緣此為境如理思惟對治一切諸煩惱故。",
    "T43n1832_004:0732b18": "即莊嚴第七　十不應如言取彼意故。即",
    "T43n1832_004:0732b19": "莊嚴第八。故十與八但開合別。事意不差。",
    "T43n1832_004:0732b20": "以莊嚴論頌及顯揚論俱無著造故。",
    "T43n1832_004:0732b21": "論。上坐部經分別論者。上坐部者以有引",
    "T43n1832_004:0732b22": "經。亦名經量部。非二十部中經部。此上坐",
    "T43n1832_004:0732b23": "部中有阿羅漢迦多衍那弗呾羅。善閑論",
    "T43n1832_004:0732b24": "藏。難此上坐莫能對之。遂湊雪山。因名",
    "T43n1832_004:0732b25": "雪轉部　分別論者。即說假部。舊名分別說",
    "T43n1832_004:0732b26": "部。無性論中順古名分別說部。宗輪論中",
    "T43n1832_004:0732b27": "無分別部有說假部。俱說有分心。",
    "T43n1832_004:0732b28": "上坐九心。五門分別。一列名釋。二諸識分",
    "T43n1832_004:0732b29": "別。三三性分別。四生死分別。五前後分別。",
    "T43n1832_004:0732c01": "如樞要說。",
    "T43n1832_004:0732c02": "論。已引聖教等。瑜伽八證。雜集引同。頌云執",
    "T43n1832_004:0732c03": "受．初．明了。種子．業．身受。無心定．命終。無皆",
    "T43n1832_004:0732c04": "不應理。初生．明了．業用三義此論中無。趣",
    "T43n1832_004:0732c05": "生．壽識．互緣．依食．及心染淨。此之五種彼",
    "T43n1832_004:0732c06": "論非有。餘五共同。然互廣略　瑜伽等中第",
    "T43n1832_004:0732c07": "一執受。二最初生起。謂有部等既諸識不俱。",
    "T43n1832_004:0732c08": "如六境齊至。應無初生識。根．境．作意緣皆",
    "T43n1832_004:0732c09": "等故。大乘許俱。故難於他無初生識。他即",
    "T43n1832_004:0732c10": "設難。若無初生許俱起者。應一有情二識",
    "T43n1832_004:0732c11": "俱起。以大乘許賴耶定有故。今外人且就",
    "T43n1832_004:0732c12": "此難。不爾應難三四等俱。故下却難。猶如",
    "T43n1832_004:0732c13": "有一俱時欲見乃至欲識。隨有一識最初生",
    "T43n1832_004:0732c14": "起不應道理　問設許俱生如何能證有",
    "T43n1832_004:0732c15": "第八識　答此非正證。因釋外難故為一",
    "T43n1832_004:0732c16": "因　或應展轉立俱有根證有第八　又",
    "T43n1832_004:0732c17": "解傳釋。外難若有第八一切時行。最初生起",
    "T43n1832_004:0732c18": "識不得。我無第八初生可得　今牒外難",
    "T43n1832_004:0732c19": "云。云何不可得耶。有外難云。若許恒有第",
    "T43n1832_004:0732c20": "八識者。應有二識俱起之失。故初起識不",
    "T43n1832_004:0732c21": "可得義。應知容俱故有可得　問若爾第",
    "T43n1832_004:0732c22": "七亦復恒行何有初起　答以他未許有",
    "T43n1832_004:0732c23": "第七識。且八．六對許八初生證有賴耶。若",
    "T43n1832_004:0732c24": "他難七恒與八俱無初生亦成我義　問",
    "T43n1832_004:0732c25": "他救言。初生之位五根未成。意識初生此有",
    "T43n1832_004:0732c26": "何失。即應難言。有所依意與六俱生。故說",
    "T43n1832_004:0732c27": "初起義亦不立。前釋為勝　明了．作業亦是",
    "T43n1832_004:0732c28": "展轉。顯成俱起證第八義。然四業者初了",
    "T43n1832_004:0732c29": "器。第二了根．依處．種子。了我第七。了境",
    "T43n1832_004:0733a01": "第六。顯四業俱。故證第八道理稍隱　攝",
    "T43n1832_004:0733a02": "大乘論以染淨心總別合說。雜染之中定．散",
    "T43n1832_004:0733a03": "別故初說欲界　欲界之中初辨惑．業．生雜",
    "T43n1832_004:0733a04": "染三。生中復分色根執受。名色互依。及依",
    "T43n1832_004:0733a05": "食住。次辨色．無色界惑．業．生三。生中復分",
    "T43n1832_004:0733a06": "滅．離二趣。又約二界明生死位冷觸不成。",
    "T43n1832_004:0733a07": "次明清淨中分世．出世。出世之中明滅定",
    "T43n1832_004:0733a08": "證。次重顯前三雜染中為種不成破上坐",
    "T43n1832_004:0733a09": "部。准彼但有此論八義。初持種義即彼雜染",
    "T43n1832_004:0733a10": "清淨中攝。執受．名色．四食．趣生．生死．滅定",
    "T43n1832_004:0733a11": "七義名同。但開合廣略。異熟．壽識彼無此",
    "T43n1832_004:0733a12": "二。又復此論心染淨證。最在後明顯別依",
    "T43n1832_004:0733a13": "總故。彼即初明總離別故。",
    "T43n1832_004:0733a14": "言諸法種子之所集起故名為心者。經部",
    "T43n1832_004:0733a15": "雖以色心互熏俱得持種。識持法種通",
    "T43n1832_004:0733a16": "於三界勝故。但說種集名心　若薩婆多",
    "T43n1832_004:0733a17": "云。以心能分別色。非色分別心。故說心為",
    "T43n1832_004:0733a18": "種。即以現在心法為種　大眾部師亦心",
    "T43n1832_004:0733a19": "用強立種子稱　上坐部師雖前色心俱為",
    "T43n1832_004:0733a20": "後種。亦心強故獨心名種。",
    "T43n1832_004:0733a21": "論。別類必同別事性故者。西明云。一云不",
    "T43n1832_004:0733a22": "立法同。一云亦立。前說為勝　今謂不爾。",
    "T43n1832_004:0733a23": "俱舍論中經部破他大同唯識。此論既難令",
    "T43n1832_004:0733a24": "相似法立於同分故立法同。此義為勝",
    "T43n1832_004:0733a25": "　問彼宗識類為是何性　答本計無記故受",
    "T43n1832_004:0733a26": "熏持種　問許間斷不　答彼許相續",
    "T43n1832_004:0733a27": "　問若爾如何言又無心位此類定無　答此",
    "T43n1832_004:0733a28": "以理逼。既稱識類。識既間斷類亦應然。類",
    "T43n1832_004:0733a29": "依識立如得等故。",
    "T43n1832_004:0733b01": "論。又阿羅漢或異生心等者。問彼計識類亙",
    "T43n1832_004:0733b02": "通三世而性不易。即難令凡聖染淨應互",
    "T43n1832_004:0733b03": "相熏。第八一類三世不易應同彼過　答",
    "T43n1832_004:0733b04": "不例。彼立識類依識而成。即彼識攝。無別",
    "T43n1832_004:0733b05": "法收。故有此過。大乘八識體性各別。非一",
    "T43n1832_004:0733b06": "識類。故不成過。",
    "T43n1832_004:0733b07": "論。許類是假應不持種子者。問種子體是實。",
    "T43n1832_004:0733b08": "識類假不持。心．心法是真。假法非能礙",
    "T43n1832_004:0733b09": "　答持種具四義。假法闕不持。遮法據功能。",
    "T43n1832_004:0733b10": "假法何妨礙　今助解云。遮用勢疎遠。假法",
    "T43n1832_004:0733b11": "亦能防。持種據親含。要實方能受　又難",
    "T43n1832_004:0733b12": "云。二定依種立。雖假還防種。識類依識立。",
    "T43n1832_004:0733b13": "識類持識種　答解如前。",
    "T43n1832_004:0733b14": "論。依似比量撥無此識者。本疏及樞要皆辨",
    "T43n1832_004:0733b15": "過失。如彼諸說。宗中無有法不極成過。以",
    "T43n1832_004:0733b16": "其真性不是有法。舉此真性意。取有為以",
    "T43n1832_004:0733b17": "為有法故　今謂是過。彼舉真性。真性皆",
    "T43n1832_004:0733b18": "空無有為法。本意不取真性為有法。於真",
    "T43n1832_004:0733b19": "性中復不可言說。說何以為有為有法。故",
    "T43n1832_004:0733b20": "有法過。若取護法勝義有為。有為非空不",
    "T43n1832_004:0733b21": "空。彼一分違自宗過。取薩婆多勝義有為。",
    "T43n1832_004:0733b22": "俱違宗過　復有說彼因亦無過。緣生法空",
    "T43n1832_004:0733b23": "符宗無故　此亦不爾。若緣生法空。是護",
    "T43n1832_004:0733b24": "法許宗有相符。緣生不空。清辨言空隨一",
    "T43n1832_004:0733b25": "不成過。又勝義空。何有緣生。亦彼自隨一不",
    "T43n1832_004:0733b26": "成過。又依世俗緣生許有幻事為喻。世俗",
    "T43n1832_004:0733b27": "有體因於彼轉。是法自相相違因。若以實",
    "T43n1832_004:0733b28": "幻為喻。彼非緣生闕因後二相。以似幻",
    "T43n1832_004:0733b29": "喻有為異法喻緣生因轉。亦是法自相相違",
    "T43n1832_004:0733c01": "因。喻過准知　西明云。依清辨造中觀心論",
    "T43n1832_004:0733c02": "入真甘露品中說。阿賴耶識無別有性。眼等",
    "T43n1832_004:0733c03": "六識所不攝故。猶若空華。護法今破。然彼比",
    "T43n1832_004:0733c04": "量有三過失。故言似比。宗依勝義勝義說",
    "T43n1832_004:0733c05": "無第八。有相符過。亦有立已成過。若約世",
    "T43n1832_004:0733c06": "俗有違教過。因有共不定。為如空華六識",
    "T43n1832_004:0733c07": "不攝故非有。為如色等是有。若宗言無",
    "T43n1832_004:0733c08": "別識性。即有他不定。為如第七六識所不",
    "T43n1832_004:0733c09": "攝故第八是有　今謂不爾。要集雖云三藏",
    "T43n1832_004:0733c10": "所說。然恐傳錯。何者諸大乘經清辨同信。勝",
    "T43n1832_004:0733c11": "義諸法空。世俗諸法有。何獨偏破中宗第八。",
    "T43n1832_004:0733c12": "設依勝義。即無違教失。教依俗說。何得相",
    "T43n1832_004:0733c13": "違云違前經。又護法勝義非空不空。彼說",
    "T43n1832_004:0733c14": "皆空何得相符。又四勝義及四世俗。皆瑜",
    "T43n1832_004:0733c15": "伽．顯揚等立。未必清辨亦許各四。何須云",
    "T43n1832_004:0733c16": "勝義勝義撥無一切量　西明即取掌珍比",
    "T43n1832_004:0733c17": "量然出過云。若依勝義宗相符。若依世俗",
    "T43n1832_004:0733c18": "違聖教　今謂不爾。非相符過。義如前說。",
    "T43n1832_004:0733c19": "不違聖教比量標依真性說故。故本疏述",
    "T43n1832_004:0733c20": "正契深旨。",
    "T43n1832_004:0733c21": "論。彼特違害者。據勝義諦非空不空。今謂",
    "T43n1832_004:0733c22": "皆空故特違前集起心經。又仁王般若云。有",
    "T43n1832_004:0733c23": "無本自二。即辨世諦何得依勝義立一",
    "T43n1832_004:0733c24": "切皆空。雖亦違前楞伽．深密。在此證明即",
    "T43n1832_004:0733c25": "違此經。破無為量准前辨。",
    "T43n1832_004:0733c26": "釋身受中。問無心定中引輕安大種不",
    "T43n1832_004:0733c27": "　答引不引俱無妨難　二俱有過。何者若",
    "T43n1832_004:0733c28": "言不引。何故第七云令身安和故亦名定。",
    "T43n1832_004:0733c29": "若云引者定既無心以何法引。若言加行",
    "T43n1832_004:0734a01": "心引。即非無心定　答不引輕安大種。但",
    "T43n1832_004:0734a02": "無苦迫說為安和。或微調適如欲等持",
    "T43n1832_004:0734a03": "　問有心定中所引輕安大種定心緣不　答",
    "T43n1832_004:0734a04": "緣亦無失。然不緣時以別思慮故。",
    "T43n1832_004:0734a05": "論趣生體要具四義。如本疏明。然總聊簡。",
    "T43n1832_004:0734a06": "一切法有二種。一有為。二無為。無為非生",
    "T43n1832_004:0734a07": "故不須簡　有為之中略有三類。一色。二不",
    "T43n1832_004:0734a08": "相應。三心．心所　且色法中異熟五根。有實",
    "T43n1832_004:0734a09": "及恒起無雜亂。然體不遍。長養．等流則有",
    "T43n1832_004:0734a10": "雜亂。在下起上天眼耳故。是長養故。便闕",
    "T43n1832_004:0734a11": "三義但有一實。若五境色。一非一向實。二",
    "T43n1832_004:0734a12": "非是恒。三非遍。業果無色無。定果欲界無。",
    "T43n1832_004:0734a13": "四非不雜。以下上五識緣上下境故。法處",
    "T43n1832_004:0734a14": "色中初四闕四義。唯假不恒不遍起雜。定",
    "T43n1832_004:0734a15": "自在色體通假實。亦闕四義　第二不相應",
    "T43n1832_004:0734a16": "行總闕實義。命根．眾同分闕一具三。恒遍",
    "T43n1832_004:0734a17": "無雜故。異生性一闕三有一。遍三界故　或",
    "T43n1832_004:0734a18": "可具二。雖總言依見所斷立。若在欲界",
    "T43n1832_004:0734a19": "即依欲界分別惑立。故亦無雜。餘准可知",
    "T43n1832_004:0734a20": "　第三心．心所法中。初辨心所。後辨心王。心",
    "T43n1832_004:0734a21": "所之中六位差別總而言之。遍行．別境唯有",
    "T43n1832_004:0734a22": "實．遍闕恒．無雜。所餘四位總聚而言四義",
    "T43n1832_004:0734a23": "俱闕。約三性別辨具闕者。且於善中分",
    "T43n1832_004:0734a24": "為二種。一生得。二方便。其生得善四義具",
    "T43n1832_004:0734a25": "幾。答決定有二。謂實及遍。定闕恒一。無雜",
    "T43n1832_004:0734a26": "二說。一云約界不雜。據趣雜亂。如人中得",
    "T43n1832_004:0734a27": "起天．鬼趣等生得善業。由生得善感彼趣",
    "T43n1832_004:0734a28": "報故。然論云。諸生得善及意識中業所感者。",
    "T43n1832_004:0734a29": "雖遍趣生起無雜亂者。異熟是護法文。生",
    "T43n1832_004:0734b01": "得善者是難陀師義。與護法文合說無雜。",
    "T43n1832_004:0734b02": "據護法正義許生得善雜。二云不雜由在",
    "T43n1832_004:0734b03": "人中造作善業。擊彼舊業感餘善報。非",
    "T43n1832_004:0734b04": "在人中起彼天中生得善業。二說前正。以",
    "T43n1832_004:0734b05": "同欲界無定所屬。如煩惱等　又解五趣",
    "T43n1832_004:0734b06": "亦別。以定異因遍諸法故。雖然起雜　問",
    "T43n1832_004:0734b07": "惑．業．生三雖同一界五趣應別。不爾豈可",
    "T43n1832_004:0734b08": "是人趣中不善業於他趣受。若云非定屬。",
    "T43n1832_004:0734b09": "亦應報無屬。若許報無屬。應無五趣別。",
    "T43n1832_004:0734b10": "如業煩惱故。若言報有屬。惑．業亦應然。",
    "T43n1832_004:0734b11": "道理稍難智者思擇。以惑．業二隨報定勝。",
    "T43n1832_004:0734b12": "順定異因故。問方便善中得具幾義　答",
    "T43n1832_004:0734b13": "約總而言。有實及遍。闕恒．無雜。若別別說。",
    "T43n1832_004:0734b14": "但有實義。闕餘三種。亦不遍故。思惠但在",
    "T43n1832_004:0734b15": "欲聞惠通下二。修惠在上二。總聚亦假。義",
    "T43n1832_004:0734b16": "如前說　不善准知　無記有四。且異熟無",
    "T43n1832_004:0734b17": "記中若非業感所知障攝。總而言之亦闕",
    "T43n1832_004:0734b18": "四義。若業感異熟。得有實．無雜。餘二准知",
    "T43n1832_004:0734b19": "　次明心王。分為四類。謂五．六．七．八。五識",
    "T43n1832_004:0734b20": "唯實闕餘三義。若約三性善性如前。異熟",
    "T43n1832_004:0734b21": "無記或容有雜。如地獄等受等流樂。如在",
    "T43n1832_004:0734b22": "人中受別報苦。據界無雜。趣即有雜。第",
    "T43n1832_004:0734b23": "六有二。實．遍三界。闕恒．無雜。約三性言",
    "T43n1832_004:0734b24": "異熟無雜。以地獄中無異熟樂。於人趣中",
    "T43n1832_004:0734b25": "無異熟苦故　第七有云四義皆有。然非趣",
    "T43n1832_004:0734b26": "生　何故如是　答有四解。一云不共。今",
    "T43n1832_004:0734b27": "據共許簡趣生體。二云間斷。聖道．滅定中",
    "T43n1832_004:0734b28": "不起故。三云非業所感。謂是異熟具四義",
    "T43n1832_004:0734b29": "者方是趣生故。論云非異熟法趣生雜亂",
    "T43n1832_004:0734c01": "　今者又解。第七闕一。有性之人起有雜故。",
    "T43n1832_004:0734c02": "據界而言亦闕恒義。如生欲界起平等智。",
    "T43n1832_004:0734c03": "無性之人是此類故。又約識明不據人故。",
    "T43n1832_004:0734c04": "唯第八識具四義故　問若許第六異熟無",
    "T43n1832_004:0734c05": "雜。如殃掘摩．阿闍世轉異熟於餘受。何得",
    "T43n1832_004:0734c06": "不雜　答據五識說非第六識　又已解",
    "T43n1832_004:0734c07": "脫聖人身中無苦異熟。經說有者現業果",
    "T43n1832_004:0734c08": "化。設非無學見道惑亡因無果喪。設有苦",
    "T43n1832_004:0734c09": "者等流．增上非是異熟。如地獄樂。",
    "T43n1832_004:0734c10": "論。唯異熟心及彼心所實恒遍無雜是正實",
    "T43n1832_004:0734c11": "趣生　問立趣生體。為但依王。亦兼心所。",
    "T43n1832_004:0734c12": "為實．為假　答有三釋。一云但依心王立",
    "T43n1832_004:0734c13": "趣生體。具四義故。若依王．所即六趣生有",
    "T43n1832_004:0734c14": "違前失。此卷初云應一有情有六種體。第",
    "T43n1832_004:0734c15": "一云此識足為界趣生體。無勞別執有實",
    "T43n1832_004:0734c16": "命根。亦不得云此中識言亦攝心所。彼辨",
    "T43n1832_004:0734c17": "唯識義。此出趣生體　又若此識言亦攝心",
    "T43n1832_004:0734c18": "所。命根亦應通依王．所種。故但依王立趣",
    "T43n1832_004:0734c19": "生體。第七亦云然立有情依命根數惑異",
    "T43n1832_004:0734c20": "熟識。故知不多　何故論云唯異熟識及彼",
    "T43n1832_004:0734c21": "心所是正實趣生　答此相從說。正取心王。",
    "T43n1832_004:0734c22": "不爾同前六種體失何得難他　問八俱",
    "T43n1832_004:0734c23": "五數四闕何義而非有情　答八俱雖具。",
    "T43n1832_004:0734c24": "種類言之有雜有間。據百法簡不約相應。",
    "T43n1832_004:0734c25": "不爾命根及眾同分。遍．恒．無雜足為趣生。",
    "T43n1832_004:0734c26": "何要須實。一云通依王所立為趣生。此正",
    "T43n1832_004:0734c27": "辨云唯異熟識心及心所實．恒．遍．無雜是正",
    "T43n1832_004:0734c28": "實趣生。又結云正實趣生既唯異熟心及心",
    "T43n1832_004:0734c29": "所。彼心．心所離第八識理不得成。又復王．",
    "T43n1832_004:0735a01": "所同引業招。而前說云此識足為界趣生",
    "T43n1832_004:0735a02": "體。據勝偏說。難他有情應有六體者。據",
    "T43n1832_004:0735a03": "六受熏後生現時應六第八。經說無處無",
    "T43n1832_004:0735a04": "容二識並生故彼成過。不障王．所六各一",
    "T43n1832_004:0735a05": "體說為有情　問若爾何故第七云然立有",
    "T43n1832_004:0735a06": "情依命根數惑異熟識　答同一聚故名之",
    "T43n1832_004:0735a07": "為一。或從王勝說趣生一。一云通依王．",
    "T43n1832_004:0735a08": "所總立為一。何以得知。准前不許多體。准",
    "T43n1832_004:0735a09": "後依命根數立。此文復舉王．所順前後",
    "T43n1832_004:0735a10": "故　若爾趣生體應是假。何故論云是正實",
    "T43n1832_004:0735a11": "趣生　答正簡方便惑．業中有。實簡遍計妄",
    "T43n1832_004:0735a12": "立趣生。今此趣生體雖是假。依實法立故",
    "T43n1832_004:0735a13": "言實．恒．遍．無雜　問何理得知趣生體假。",
    "T43n1832_004:0735a14": "答准第七云然立有情依命根數惑異熟",
    "T43n1832_004:0735a15": "識故。不障能依趣生體假　問趣生體百",
    "T43n1832_004:0735a16": "法何攝　答依初二釋即心．心法攝。若依",
    "T43n1832_004:0735a17": "後體即有二解。一云假有三種。一相待假。",
    "T43n1832_004:0735a18": "如長等色。二分位假。如生等相。三聚集假。",
    "T43n1832_004:0735a19": "即隨實攝(是更一法師解)今云不相應攝。大乘許多",
    "T43n1832_004:0735a20": "不唯二十四。如隨煩惱且據勝說二十四",
    "T43n1832_004:0735a21": "種。或同分攝如法同分。但云眾同分者。且",
    "T43n1832_004:0735a22": "對他宗不立法同分者說。若據寬論。應",
    "T43n1832_004:0735a23": "但云同分。或有眾同分。眾同分中有總有",
    "T43n1832_004:0735a24": "別。此別同分。雖無教文理亦無失。",
    "T43n1832_004:0735a25": "問解執受中。准瑜伽論等。皆有五因。何",
    "T43n1832_004:0735a26": "故但舉三因。不說非善．染及業所引　答",
    "T43n1832_004:0735a27": "有二解　一云先業所引是相續上義。非",
    "T43n1832_004:0735a28": "善．染者一類上義。所以不說。一云亦簡佛",
    "T43n1832_004:0735a29": "果。雖有執受而非業引。雖是一類許是",
    "T43n1832_004:0735b01": "善故。故不言二。西明云。初二即一類攝。",
    "T43n1832_004:0735b02": "二云欲顯執受非要五義。佛有執受故。此",
    "T43n1832_004:0735b03": "解為正。若如前解但云眼等無如是義。何",
    "T43n1832_004:0735b04": "須重說一類等三。",
    "T43n1832_004:0735b05": "論受生命終必住散．心非無心．定　問若",
    "T43n1832_004:0735b06": "爾何故摩訶俱瑟恥羅經。羅漢入滅定方化",
    "T43n1832_004:0735b07": "火燒身。入無餘涅槃耶　答有二解。一云",
    "T43n1832_004:0735b08": "以期願故。入滅定前起加行意。願化火",
    "T43n1832_004:0735b09": "燒身。方入滅定折伏心力令其衰損方",
    "T43n1832_004:0735b10": "入無餘。言住散．心非定心非無心者。據",
    "T43n1832_004:0735b11": "不期願說。惑約有學及異生說。不遮無",
    "T43n1832_004:0735b12": "學　一云入滅定已損伏心力出滅定後",
    "T43n1832_004:0735b13": "方入無餘。言入滅定即入無餘者。據前方",
    "T43n1832_004:0735b14": "便說　此雖二解約小乘說。若大乘師。雖",
    "T43n1832_004:0735b15": "入滅定。有第八識。是散非定。有心非無。",
    "T43n1832_004:0735b16": "故此論云。若無此識生．死時心不應有故",
    "T43n1832_004:0735b17": "　問若有第八許在滅定得入無餘。何故",
    "T43n1832_004:0735b18": "在有心定而無死者　答約無期願有學",
    "T43n1832_004:0735b19": "等說。何故如是。若無期願。定力所持不得",
    "T43n1832_004:0735b20": "死故　又准大乘。正死時心。中有初心。本",
    "T43n1832_004:0735b21": "有初心。皆是無記。然有一師云。中有初心及",
    "T43n1832_004:0735b22": "與末心。是起愛心。本有初心亦爾。何以得",
    "T43n1832_004:0735b23": "知。以瑜伽論六位無心。不說生．死位是無",
    "T43n1832_004:0735b24": "心故。准知有第六　一師云是無記心。六",
    "T43n1832_004:0735b25": "無心位不言生死時者。即悶絕攝故不別",
    "T43n1832_004:0735b26": "說。後師為正。",
    "T43n1832_004:0735b27": "論。識緣名色名色緣識。問此中所說識與名",
    "T43n1832_004:0735b28": "色為據種說。為據現行　答二俱何失",
    "T43n1832_004:0735b29": "　二俱有過。何者若據種說不應難他云羯",
    "T43n1832_004:0735c01": "剌藍時無五識故。種子恒有何得云無。若",
    "T43n1832_004:0735c02": "約現行即非正支。又初生位一剎那時。大",
    "T43n1832_004:0735c03": "乘自許亦無第六。何得說言猶如束蘆俱",
    "T43n1832_004:0735c04": "時而轉。若取第七非名色支　答名色有",
    "T43n1832_004:0735c05": "二。一十二支中所說名色。二汎爾名色。若十",
    "T43n1832_004:0735c06": "二支所說名色。據體是種。依當分位亦說",
    "T43n1832_004:0735c07": "現行。故十地論說。十二支皆有子時果時。又",
    "T43n1832_004:0735c08": "種子中復有總別。如下第八說。若汎名色。",
    "T43n1832_004:0735c09": "但云名色未必名支。設名為支即通假實。",
    "T43n1832_004:0735c10": "今此中說汎名色支。名中識支即第七識。一",
    "T43n1832_004:0735c11": "切恒有如二束蘆故自無過　然釋此經",
    "T43n1832_004:0735c12": "文總有七釋。一薩婆多師。如本疏辨。二本",
    "T43n1832_004:0735c13": "經部師。同有部釋。三末經部師。許有細意",
    "T43n1832_004:0735c14": "識。羯剌藍時麁識為名中識。細識為識故",
    "T43n1832_004:0735c15": "如束蘆。四本上坐。亦計二識許俱時轉。釋",
    "T43n1832_004:0735c16": "同末經部。五末上坐。麁細二識必不俱時。釋",
    "T43n1832_004:0735c17": "意大同一切有部。六大眾部師。六識俱轉言",
    "T43n1832_004:0735c18": "如束蘆。據七日已後。七日已前未有五識",
    "T43n1832_004:0735c19": "約長時說。七大乘師。復有三釋。一依此論",
    "T43n1832_004:0735c20": "十二有支當起位說。二依瑜伽第九所說。",
    "T43n1832_004:0735c21": "復有二解。如本疏明。三依汎明名色支說。",
    "T43n1832_004:0735c22": "今此論意約汎名色。不依瑜伽第九二說。",
    "T43n1832_004:0735c23": "及下緣起。皆喻不成　然有解云。依瑜伽",
    "T43n1832_004:0735c24": "後說名中非必具四蘊故。亦取束蘆而為",
    "T43n1832_004:0735c25": "喻故　此亦不爾同上坐等過。本疏雖云",
    "T43n1832_004:0735c26": "瑜伽第九第二解意同於此論。意亦取七為",
    "T43n1832_004:0735c27": "名中識。彼論第九但云所餘曰名不遮第",
    "T43n1832_004:0735c28": "七。故束蘆喻善得成立。",
    "T43n1832_004:0735c29": "觀於緣起染淨順逆。四十四智七十七智等。",
    "T43n1832_004:0736a01": "廣如餘辨。今且略　問如有處言觀緣起",
    "T43n1832_004:0736a02": "支齊識退還者何　答依染逆中初修習位。",
    "T43n1832_004:0736a03": "作安立諦近方便觀作如是說。何者如觀",
    "T43n1832_004:0736a04": "老死苦．老死集．老死滅．老死趣滅行。乃至隨",
    "T43n1832_004:0736a05": "應歷觀諸諦。由老死支苦諦所攝。於緣起",
    "T43n1832_004:0736a06": "中先逆觀察。以三種相觀老死支。一細因",
    "T43n1832_004:0736a07": "緣。二麁因緣。三非不定。感生因緣。細謂愛．",
    "T43n1832_004:0736a08": "取．有。生自體名麁。由此二生而有老死。當",
    "T43n1832_004:0736a09": "來老死細生為因。現法老死麁生為因。除",
    "T43n1832_004:0736a10": "二生體餘定無能與老死果名非不定。雖",
    "T43n1832_004:0736a11": "觀老死苦諦至愛。於後際苦并彼集諦未",
    "T43n1832_004:0736a12": "為喜足。遂復觀察後集因緣現在眾苦。謂",
    "T43n1832_004:0736a13": "遍逆觀受．觸．六處．名色．與識。觀未來苦是",
    "T43n1832_004:0736a14": "當苦諦。觀彼集因是當集諦。觀未來世苦",
    "T43n1832_004:0736a15": "之集諦由誰而有。知由從前集所生起識",
    "T43n1832_004:0736a16": "為邊際現法苦有。既知從先集所生起。",
    "T43n1832_004:0736a17": "不應復觀此云何有。由識．名色譬如束蘆",
    "T43n1832_004:0736a18": "展轉相緣無作者等。是故觀察齊識退還。",
    "T43n1832_004:0736a19": "故不至於行．無明支。如是觀察苦．集十支",
    "T43n1832_004:0736a20": "次觀滅諦。始從老死乃至無明。云何當",
    "T43n1832_004:0736a21": "滅。由不造彼無明為緣新行支。故彼苦方",
    "T43n1832_004:0736a22": "滅。次更尋求證此滅道。憶昔師授於緣起",
    "T43n1832_004:0736a23": "法。世間正見令起現前。如是數觀令見增",
    "T43n1832_004:0736a24": "長。是染逆觀　此觀老死滅及趣滅行即至",
    "T43n1832_004:0736a25": "無明。此中且約未來現在老死支因。略不",
    "T43n1832_004:0736a26": "言過去老死及因。由作四諦故合觀察。若",
    "T43n1832_004:0736a27": "作七十七智。即三世別觀。或約現老死。觀",
    "T43n1832_004:0736a28": "近遠因。因皆過去。即至愛支。若觀未來老",
    "T43n1832_004:0736a29": "死。從有至愛。若受已前是未來苦。約當起",
    "T43n1832_004:0736b01": "次第。不爾種子非展轉緣　問或有處說",
    "T43n1832_004:0736b02": "從觀無明至生即止者何。答約機欲待",
    "T43n1832_004:0736b03": "尋因果說。老死無果但至生支　問或有",
    "T43n1832_004:0736b04": "逆觀至名色支。有何所以　答據業種名",
    "T43n1832_004:0736b05": "識支。識在名色攝故　論中名色名體多釋。",
    "T43n1832_004:0736b06": "或四蘊為名。如此中說。或三蘊為名。即薩",
    "T43n1832_004:0736b07": "婆多等。或無間滅意因名。瑜伽第九。或通",
    "T43n1832_004:0736b08": "染污。即此文是。或淨無記。即下十二支。剋性",
    "T43n1832_004:0736b09": "名支。唯業所感故。◎",
    "T43n1832_004:0736b10": "成唯識論了義燈卷第四(本終)"
}