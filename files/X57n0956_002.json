{
    "X57n0956_002:0077a08": "山家義菀卷下",
    "X57n0956_002:0077a10": "雲間沙門 可觀 述",
    "X57n0956_002:0077a11": "部教定散",
    "X57n0956_002:0077a12": "受戒普說議蘭盆五章",
    "X57n0956_002:0077a13": "初燄正義料揀借別名通",
    "X57n0956_002:0077a14": "部教",
    "X57n0956_002:0077a15": "[0077a15] 山家學者以部教為難其有二焉一者部教有帶不",
    "X57n0956_002:0077a16": "帶二者部教有開不開初意者法華已前既未開權",
    "X57n0956_002:0077a17": "應一向帶何故十六觀正宗但說一圓又復無量義",
    "X57n0956_002:0077a18": "既同醍醐此經不帶何故所說猶通偏小舊人從此",
    "X57n0956_002:0077a19": "即立四句而收束之一者部帶教不帶如十六觀二",
    "X57n0956_002:0077a20": "者教帶部不帶如無量義三者部教俱帶如華嚴方",
    "X57n0956_002:0077a21": "等般若諸經四者部教俱不帶如法華開權從來相",
    "X57n0956_002:0077a22": "傳以為口實便謂是乎今家祖師規矩之說使他宗",
    "X57n0956_002:0077a23": "聞之豈不謂今家有無可奈何之誚觀夫天台善能",
    "X57n0956_002:0077a24": "判釋群經可以獨步於千古之上者以其深得化意",
    "X57n0956_002:0077b01": "具部教之眼故也雖十方三世諸佛之法如珠走盤",
    "X57n0956_002:0077b02": "不出於此予&#x751E;考論部教決無四句自是舊人妄立",
    "X57n0956_002:0077b03": "沿襲于茲學者無擇須知部教在昔四時不可言之",
    "X57n0956_002:0077b04": "凡言有部有教即是開權化意義歸法華以今對昔",
    "X57n0956_002:0077b05": "有帶不帶法華已前圓未開偏部教俱帶若到法華",
    "X57n0956_002:0077b06": "圓既開偏一切不帶今問十六觀正宗一圓為開未",
    "X57n0956_002:0077b07": "開若未開偏如何得云此教不帶方等化意以圓對",
    "X57n0956_002:0077b08": "偏自通二義一者彈斥義二者逗會義豈可以在昔",
    "X57n0956_002:0077b09": "方等部帙所說隨緣不同混部類化意有帶不帶殊",
    "X57n0956_002:0077b10": "不知自有部類化意自有部帙所說隨緣不同如方",
    "X57n0956_002:0077b11": "等中或唯一圓或該別圓或在衍門或通四教或有",
    "X57n0956_002:0077b12": "彈斥之事或無彈斥之事以法華化意判之既未開",
    "X57n0956_002:0077b13": "偏一切俱帶以圓對偏彈斥逗會華嚴兼一鹿苑施",
    "X57n0956_002:0077b14": "三般若帶二不勞繁說若無量義猶通偏小者此為",
    "X57n0956_002:0077b15": "法華作序所生未即能生故若欲判之須從正說屬",
    "X57n0956_002:0077b16": "醍醐味良由於此故知此經全不可以諸經雷同而",
    "X57n0956_002:0077b17": "說若作舊人所說大經約部一切並帶且如何入句",
    "X57n0956_002:0077b18": "法收束況長出鹿苑尤為可笑既有所漏句法不成",
    "X57n0956_002:0077b19": "其次部教有開不開者初心多見問云昔圓既同今",
    "X57n0956_002:0077b20": "圓若到法華為開不開尋常答曰約教不開約部須",
    "X57n0956_002:0077b21": "開人又詰云既是一圓如何約部須開之耶答曰圓",
    "X57n0956_002:0077b22": "教雖同以今對昔昔圓未開偏故從過邊說故須開",
    "X57n0956_002:0077b23": "之人又詰云畢竟開圓之相如何予頃&#x751E;答曰以其",
    "X57n0956_002:0077b24": "能開偏開其所不能開偏也是故法華一番開權部",
    "X57n0956_002:0077c01": "教兩意同時而得此答猶未也若了約教開權之相",
    "X57n0956_002:0077c02": "此疑自除須知只有約部開權無約部開圓也又復",
    "X57n0956_002:0077c03": "學者多疑法華文句記云圓實不異但未開顯圓人",
    "X57n0956_002:0077c04": "初心謂圓隔偏須聞開顯諸法實相若已入實但論",
    "X57n0956_002:0077c05": "增進之文此何故只開初心不開後心為是部義為",
    "X57n0956_002:0077c06": "是教義說者云此是部義自有約法通論自有約人",
    "X57n0956_002:0077c07": "別簡此文乃是約人別簡也此說然未深知部教須",
    "X57n0956_002:0077c08": "知一番開權有部有教所對之機通偏通圓此文荊",
    "X57n0956_002:0077c09": "谿為約所被圓機而簡初後若乃通論約部開權如",
    "X57n0956_002:0077c10": "上文云圓實不異但未開顯此之二句宜善思之予",
    "X57n0956_002:0077c11": "退居山林間無事靜坐因思部教之說上為宗教聊",
    "X57n0956_002:0077c12": "寄學者云爾。",
    "X57n0956_002:0077c13": "定散",
    "X57n0956_002:0077c14": "[0077c14] 天台十六觀疏至明觀往生三觀之前會釋經論之",
    "X57n0956_002:0077c15": "後釋經云問大本五逆謗法不得生此經逆罪得生",
    "X57n0956_002:0077c16": "釋有兩義約人造罪有上有下上根者如世王造逆",
    "X57n0956_002:0077c17": "必有重悔令罪消薄容使得生下根人造逆多無重",
    "X57n0956_002:0077c18": "悔故不得生二者約行行有定散觀佛三昧名定諸",
    "X57n0956_002:0077c19": "餘善業說以為散散善力微不得滅除五逆不得往",
    "X57n0956_002:0077c20": "生大本就此故言不生此經明觀故說得生今先解",
    "X57n0956_002:0077c21": "初義然悔有輕重由根有利鈍其根有利鈍由宿習",
    "X57n0956_002:0077c22": "不同若下根人遇緣造逆既無重悔逆罪不滅非但",
    "X57n0956_002:0077c23": "障淨土生必墮無間若上根人遇緣造逆既有重悔",
    "X57n0956_002:0077c24": "逆罪必滅非但不障淨土生亦能入位得無根信如",
    "X57n0956_002:0078a01": "阿闍世此等雖有重悔滅罪未必一向得生淨土必",
    "X57n0956_002:0078a02": "須發往生願若無願力或得罪滅及以入位未必得",
    "X57n0956_002:0078a03": "生今來疏中但引世王重悔事同其實世王未聞發",
    "X57n0956_002:0078a04": "往生願凡論罪滅必有能滅之功此約人義須指利",
    "X57n0956_002:0078a05": "根勇猛重悔一念即能滅之功也況能造之人既有",
    "X57n0956_002:0078a06": "上下所造逆罪諒有輕重輕則易滅重則難滅不論",
    "X57n0956_002:0078a07": "輕重逆罪未滅欲往生者必為所障彼佛願力雖大",
    "X57n0956_002:0078a08": "揀之宜矣今十六觀所說逆謗之人罪若未滅應墮",
    "X57n0956_002:0078a09": "惡道受苦無窮事同大本不得往生豈十六觀容具",
    "X57n0956_002:0078a10": "逆罪得往生耶彼佛發願所以揀逆謗者心欲眾生",
    "X57n0956_002:0078a11": "乘戒俱急當以孝為本故其次解約行一義明文自",
    "X57n0956_002:0078a12": "云觀佛三昧名定修餘善業為散故知自非用圓三",
    "X57n0956_002:0078a13": "觀觀佛一體三身三德三諦即以上品常寂光土而",
    "X57n0956_002:0078a14": "為觀體成乎觀佛三昧雖稟圓教修餘善業不入觀",
    "X57n0956_002:0078a15": "心皆名為散今淨土行須約圓論自分定散何關權",
    "X57n0956_002:0078a16": "行縱約權行對圓為散殊非滅逆願生之人若以權",
    "X57n0956_002:0078a17": "行為散善者且如別教破惑入位豈可力微不滅逆",
    "X57n0956_002:0078a18": "罪今家以四三昧收諸行盡通皆名為念佛三昧若",
    "X57n0956_002:0078a19": "依大本修淨土行三昧成時逆罪必滅然則兩經皆",
    "X57n0956_002:0078a20": "有定善究竟疏中如何分辯學者須知若依彼經修",
    "X57n0956_002:0078a21": "淨土行行成罪滅理無不然但在彼經不說逆謗罪",
    "X57n0956_002:0078a22": "滅得生者良由能詮之教不明觀故今十六觀能詮",
    "X57n0956_002:0078a23": "之教即明觀法所以經中說逆謗之人罪若滅者得",
    "X57n0956_002:0078a24": "以往生顯經力用功在明觀故知疏中正約兩經能",
    "X57n0956_002:0078b01": "詮之教明觀與不明觀所以說逆謗得生與不說逆",
    "X57n0956_002:0078b02": "謗得生不同而分辨也若約所詮無非圓行無非名",
    "X57n0956_002:0078b03": "為念佛三昧縱約彼經行六波羅蜜一心精進之文",
    "X57n0956_002:0078b04": "奈何能詮不明觀法若執彼經有理一心依之修行",
    "X57n0956_002:0078b05": "並屬所詮即非疏中分辨兩經定散大體天台豈強",
    "X57n0956_002:0078b06": "抑彼經哉良有以也若得今意異端可斥淨覺云一",
    "X57n0956_002:0078b07": "往消文此乃顯疏無功徒分二行廣智云且寄權行",
    "X57n0956_002:0078b08": "此乃顯經無理謾抑時機疑誤後生何成贊述又復",
    "X57n0956_002:0078b09": "大本說疑心修行在邊地胎宮十六觀中不說此者",
    "X57n0956_002:0078b10": "孤山云此經是定無疑故無此報淨覺云佛言隱略",
    "X57n0956_002:0078b11": "理必有之二師所說寧與孤山今欲知之須分兩意",
    "X57n0956_002:0078b12": "一者當機一眾逮無生忍決無疑心若說邊地所被",
    "X57n0956_002:0078b13": "者誰二者十六觀門所觀之境須觀極樂主伴勝處",
    "X57n0956_002:0078b14": "豈令行人用圓三觀觀彼胎宮是則經中隱略何為",
    "X57n0956_002:0078b15": "山居伏讀十六觀經繹思此義聊記大&#x69E9;俾夫學者",
    "X57n0956_002:0078b16": "無諸猶豫。",
    "X57n0956_002:0078b17": "受戒普說",
    "X57n0956_002:0078b18": "[0078b18] 菩薩十重四十八輕戒相其文唯出梵網梵網大本",
    "X57n0956_002:0078b19": "一百一十二卷六十一品此重輕戒相在第十菩薩",
    "X57n0956_002:0078b20": "心地品中菩薩心地品有上下二卷上卷序菩薩階",
    "X57n0956_002:0078b21": "位下卷明此十重四十八輕戒相今別行者是也若",
    "X57n0956_002:0078b22": "從大本經題須號梵網以世尊觀大梵王因陀羅網",
    "X57n0956_002:0078b23": "千重文綵不相障礙為說無量世界猶如網目一一",
    "X57n0956_002:0078b24": "世界各各不同諸佛教門亦復如是莊嚴梵身無所",
    "X57n0956_002:0078c01": "障礙從譬立名總喻一部所詮參差不同如梵王網",
    "X57n0956_002:0078c02": "若從品目須號菩薩心地亦是從喻立名品內所明",
    "X57n0956_002:0078c03": "大士要用如人身之有心能總萬事能生勝果為大",
    "X57n0956_002:0078c04": "士所依義如地也又復菩薩律儀&#x5FA7;防三業然心意",
    "X57n0956_002:0078c05": "識一體異名三業之中意業為主身口居次據勝為",
    "X57n0956_002:0078c06": "論故言心地今天台智者大師以樂說辨通之經前",
    "X57n0956_002:0078c07": "開三重玄義第一釋名第二出體第三料揀於第一",
    "X57n0956_002:0078c08": "釋名中不釋經題梵網亦不釋品目心地蓋為此戒",
    "X57n0956_002:0078c09": "既別行經品之外通一化大乘別圓兩教菩薩所持",
    "X57n0956_002:0078c10": "所以但釋菩薩人名及戒字法號此疏只釋名一章",
    "X57n0956_002:0078c11": "與諸疏有異諸疏若非釋經總題即是釋品別目由",
    "X57n0956_002:0078c12": "此釋名與諸疏有異既釋菩薩戒三字之名所詮之",
    "X57n0956_002:0078c13": "體即菩薩戒體此體非諸疏所辨經題品目之下所",
    "X57n0956_002:0078c14": "詮理體此體乃是所發善體所詮理體至果方顯所",
    "X57n0956_002:0078c15": "發善體初心便可得之經云但解法師語者盡應受",
    "X57n0956_002:0078c16": "戒既非從因至果所顯理體乃是初心所發戒善之",
    "X57n0956_002:0078c17": "體是故玄義但有釋名出體而已不可立宗與用以",
    "X57n0956_002:0078c18": "宗者即因果也用者果後事也若所顯理體非因果",
    "X57n0956_002:0078c19": "不能趣既顯此體任運真化安能無用今此戒體初",
    "X57n0956_002:0078c20": "心便可發之不必因果所趣此體未能起化他用所",
    "X57n0956_002:0078c21": "以大師不立宗用二章良在斯矣又復不判教相者",
    "X57n0956_002:0078c22": "如向所說此戒既別行經品之外通一化大乘不可",
    "X57n0956_002:0078c23": "以一部判之當知此戒本文但詮菩薩因中戒學一",
    "X57n0956_002:0078c24": "法耳此三聚體由因至果極果無惡可止轉為三德",
    "X57n0956_002:0079a01": "三身若在因中從初發心以能防非名三聚戒大師",
    "X57n0956_002:0079a02": "若於釋名章中釋其品目者貫通上下兩卷之文菩",
    "X57n0956_002:0079a03": "薩心地名下須詮其理既詮其理不可不立宗用若",
    "X57n0956_002:0079a04": "論一品屬何部帙部類又不可缺教相一章他人不",
    "X57n0956_002:0079a05": "見大體只云體非經體故無宗用教相三章未明的",
    "X57n0956_002:0079a06": "無之相又有人云既有兩卷今釋下卷一品不足故",
    "X57n0956_002:0079a07": "無餘章此說遠矣又有人云宗用教相總在第三料",
    "X57n0956_002:0079a08": "揀章中此說最劣今問料揀為說何事料揀之中有",
    "X57n0956_002:0079a09": "三一須信心二無障三人法為緣三料並明菩薩受",
    "X57n0956_002:0079a10": "法如何謂之總在其中然此菩薩所發善根大師於",
    "X57n0956_002:0079a11": "第二出體章初示云不起而已起即性無作假色此",
    "X57n0956_002:0079a12": "文大師的示菩薩所發善體大乘之戒雖通別圓兩",
    "X57n0956_002:0079a13": "教今乃從圓而示此全性而起當體即性圓詮諸法",
    "X57n0956_002:0079a14": "善體無非即性惡體尚皆即性況善體耶良由上之",
    "X57n0956_002:0079a15": "釋名既以菩薩戒為名名下所詮只是第三料揀受",
    "X57n0956_002:0079a16": "法所發善體初心一發此體若不捨菩提弘願無增",
    "X57n0956_002:0079a17": "上心破根本戒此體護持直至無上佛果始終防一",
    "X57n0956_002:0079a18": "切非者也若捨菩提願增上心破根本戒當知此體",
    "X57n0956_002:0079a19": "因中則失然則大師既以所發假色為體何故瓔珞",
    "X57n0956_002:0079a20": "經云一切聖凡戒盡以心為體心無盡故戒亦無盡",
    "X57n0956_002:0079a21": "此義若據淨覺法師和會意謂凡論&#x8EB0;者有當&#x8EB0;體",
    "X57n0956_002:0079a22": "有所依體若止觀中依法&#x76B7;經以心為&#x8EB0;此乃所依",
    "X57n0956_002:0079a23": "之體不即心性何異小乘若云假色此乃當&#x8EB0;之體",
    "X57n0956_002:0079a24": "戒疏既云性無作假色當體所依二體具矣然則此",
    "X57n0956_002:0079b01": "說於戒疏中有性無作假色之言可云二體具矣且",
    "X57n0956_002:0079b02": "法&#x76B7;瓔珞及以止觀都不言假色但言心性所依之",
    "X57n0956_002:0079b03": "&#x8EB0;者其義如何未明厥旨直以當體所依二體和會",
    "X57n0956_002:0079b04": "兩說者恐未可也當知凡論圓教一切諸法無不依",
    "X57n0956_002:0079b05": "乎心性此義可知須知章安於大師觀心論疏中依",
    "X57n0956_002:0079b06": "止觀及法&#x76B7;瓔珞等大乘經以心為&#x8EB0;唯戒疏中以",
    "X57n0956_002:0079b07": "無作假色為體者正示所發善體故也若乃諸經皆",
    "X57n0956_002:0079b08": "云心為體者正示大乘制意故也大乘制戒正為制",
    "X57n0956_002:0079b09": "意若乃小乘但制身口七支不云以心為體所以章",
    "X57n0956_002:0079b10": "安於大師觀心論疏中云然佛初於寂滅道場成等",
    "X57n0956_002:0079b11": "正覺為大根大行制戒則說十重四十八輕正防意",
    "X57n0956_002:0079b12": "地故心為體也次為小根小行則說二百五十戒止",
    "X57n0956_002:0079b13": "防七支作法發無作戒因以無作為戒體又如大師",
    "X57n0956_002:0079b14": "禪波羅蜜方便章中云小乘教門絡是無作戒為體",
    "X57n0956_002:0079b15": "其義不差若大乘教門中說戒從心起即以善心為",
    "X57n0956_002:0079b16": "戒體此義如瓔珞經說當知未發性無作假色時其",
    "X57n0956_002:0079b17": "惡體&#x5FA7;法界若能發性無作假色者此法界之惡全",
    "X57n0956_002:0079b18": "體轉為法界之善此性無作假色之體體能防非即",
    "X57n0956_002:0079b19": "止善也止而不犯即行善也又復當知大乘制意地",
    "X57n0956_002:0079b20": "者以一念動即成重因剎那念動生死根本眾生念",
    "X57n0956_002:0079b21": "念造未來果念念不息未來無際所以大乘戒學制",
    "X57n0956_002:0079b22": "意地者厥旨在此若能了念不生本來寂滅諸佛之",
    "X57n0956_002:0079b23": "戒從何而立如古德云佛說一切戒戒我一切心我",
    "X57n0956_002:0079b24": "無一切心何用一切戒只為眾生念念無盡諸佛之",
    "X57n0956_002:0079c01": "戒戒亦無盡念若不可得戒從何所立諸佛之法並",
    "X57n0956_002:0079c02": "是空拳誰小兒誘度於一切亦如莊子所謂以刑為",
    "X57n0956_002:0079c03": "&#x8EB0;者綽乎殺也刑期無刑聖人豈特有意哉蓋不獲",
    "X57n0956_002:0079c04": "已悲夫眾生有念久矣不能即無直至金剛後心此",
    "X57n0956_002:0079c05": "念方盡此念盡處即名為佛經不云乎離一切相即",
    "X57n0956_002:0079c06": "名為佛然則此念未盡安得無戒若無戒者與畜生",
    "X57n0956_002:0079c07": "無異與木頭無異當知大乘戒學之中有無量佛事",
    "X57n0956_002:0079c08": "有無量快樂而眾生不知自投攏檻可謂倒置良可",
    "X57n0956_002:0079c09": "悲也原夫欲受此戒須知受法不同一梵網本二地",
    "X57n0956_002:0079c10": "持本三高昌本四瓔珞本五新撰本六制旨本七優",
    "X57n0956_002:0079c11": "婆塞戒經八普賢行法經前之六本通在家出家若",
    "X57n0956_002:0079c12": "優婆塞戒經偏為在家普賢觀經者大師於戒疏中",
    "X57n0956_002:0079c13": "云似高位人自誓受法以不從凡師故高位之人對",
    "X57n0956_002:0079c14": "諸佛菩薩前自誓求戒所以須請五師若非高位自",
    "X57n0956_002:0079c15": "誓求戒既有凡師作法何須更請五師近世人師不",
    "X57n0956_002:0079c16": "本此意例請五師乃云為生善故噫六本受法應無",
    "X57n0956_002:0079c17": "善可生耶又復當知三聚戒名名出瓔珞善戒等經",
    "X57n0956_002:0079c18": "此名唯大不通小乘三&#x5FA7;作法字字須本諸佛菩薩",
    "X57n0956_002:0079c19": "之語不可妄自加減若妄自加減戒&#x8EB0;何由可發請",
    "X57n0956_002:0079c20": "撿大藏彌勒羯磨文一卷自見其語作法語下既欲",
    "X57n0956_002:0079c21": "發戒實非細事且如世間幻術&#x546A;語可以任加減否",
    "X57n0956_002:0079c22": "何況出世戒體無作善法羯磨之前作三歸依亦須",
    "X57n0956_002:0079c23": "本乎諸佛菩薩之語語下亦欲發其善體故也作三",
    "X57n0956_002:0079c24": "歸依已其次發菩提心不可缺之其他勸遵廣采因",
    "X57n0956_002:0080a01": "緣欲令眾生信因信果信一念心定當作佛若一念",
    "X57n0956_002:0080a02": "心不可作佛戒何為定何為慧何為受戒者須有大",
    "X57n0956_002:0080a03": "善根能自發戒授戒者須有大學行令他發戒能受",
    "X57n0956_002:0080a04": "者必須罪業清淨感聖加被能授者必須色心殊勝",
    "X57n0956_002:0080a05": "不可&#x8F19;為世間名聞利養若不如此受者無戒授者",
    "X57n0956_002:0080a06": "獲罪如河西道進求曇無讖受菩薩戒讖不許且令",
    "X57n0956_002:0080a07": "悔過七日七夜竟詣讖求戒讖大怒不答進自念是",
    "X57n0956_002:0080a08": "我業未消耳復更竭誠首尾三年行讖夢感釋迦授",
    "X57n0956_002:0080a09": "戒明日詣讖欲說所夢未至數十步讖驚起唱善哉",
    "X57n0956_002:0080a10": "已感戒矣我當為汝作證於是次第更說戒相故知",
    "X57n0956_002:0080a11": "受授豈細事也今則去聖逾遠為作大乘種子而已",
    "X57n0956_002:0080a12": "恐難感戒然而有大丈夫宿殖善根一念業消戒體",
    "X57n0956_002:0080a13": "即發入諸佛位亦不難矣法無今古得之在人爰自",
    "X57n0956_002:0080a14": "達磨西來言禪者多撥戒學以為法縛當知戒學者",
    "X57n0956_002:0080a15": "無他無蓋欲使人不作惡耳所謂知空之人尚不作",
    "X57n0956_002:0080a16": "善何況作惡不作惡處即名佛戒非特以戒縛汝於",
    "X57n0956_002:0080a17": "教如永嘉云不是山僧聘人我修行恐落斷常坑思",
    "X57n0956_002:0080a18": "之慎之勿自欺也大略如此若要委知請尋天台戒",
    "X57n0956_002:0080a19": "疏。",
    "X57n0956_002:0080a20": "議蘭盆五章",
    "X57n0956_002:0080a21": "[0080a21] 盂蘭盆經目連救親施及後世實為要道圭山作疏",
    "X57n0956_002:0080a22": "文辭簡古孤山因興師之鈔以事筆削全依他宗用",
    "X57n0956_002:0080a23": "與若天台宗教則不涉一句於其間也且為懲勸道",
    "X57n0956_002:0080a24": "俗行孝諒天台再生于時亦不必有作也然吾徒或",
    "X57n0956_002:0080b01": "自欲展卷林下考論此經大義豈可唯可唯而已&#x8F19;",
    "X57n0956_002:0080b02": "議此經五章大義以期吾徒審是云爾。",
    "X57n0956_002:0080b03": "[0080b03] 議曰此經既蘭盆為名應以法供為體救親為宗",
    "X57n0956_002:0080b04": "滅惡為用大乘為教相學者應知凡判諸經教相",
    "X57n0956_002:0080b05": "須觀正宗所說之法如荊溪云但觀諸經會未得",
    "X57n0956_002:0080b06": "道即識所說共別之意今此經中正宗所說救親",
    "X57n0956_002:0080b07": "之初法云當須十方眾僧威神之力乃得解脫解",
    "X57n0956_002:0080b08": "脫之言雖通大小及其下文指受供之人既云或",
    "X57n0956_002:0080b09": "十地菩薩大人權現比丘在大眾中皆同一心十",
    "X57n0956_002:0080b10": "地之言有通有別既云權現豈非證道登圓初住",
    "X57n0956_002:0080b11": "應來同比丘事摭華引法華內秘外現雖云佐成",
    "X57n0956_002:0080b12": "本疏第恐已有異意圭山判為人天乘摭華斷云",
    "X57n0956_002:0080b13": "約所救人說今謂經云七世父母離餓鬼苦生人",
    "X57n0956_002:0080b14": "天中者此是改報人天為受道器若乃聞經結益",
    "X57n0956_002:0080b15": "須約得道況復得道又有多塗若曉此意須以大",
    "X57n0956_002:0080b16": "乘為教相也昇師所緣稍有眉目教相若立一總",
    "X57n0956_002:0080b17": "三別次第成列名既是乎攬別為總全以盆供而",
    "X57n0956_002:0080b18": "為經名名下辨體須云法供所謂諸供養中法供",
    "X57n0956_002:0080b19": "養最為第一十地大人受此盆供無非法供言法",
    "X57n0956_002:0080b20": "供養者稱實相也如經云行禪定意然後受食十",
    "X57n0956_002:0080b21": "地大人所行禪者豈是事禪即清淨禪所受盆供",
    "X57n0956_002:0080b22": "即與法等故知此經法供為體以此盆供為救親",
    "X57n0956_002:0080b23": "法宗者要也舉一經要豈過於此故知此經救親",
    "X57n0956_002:0080b24": "為宗任運該收報恩孝順所救之親改報人天為",
    "X57n0956_002:0080c01": "受道器所以即脫餓鬼苦者良由業消其母五百",
    "X57n0956_002:0080c02": "世中餓鬼惡業根深自非權實眾僧住津之德不",
    "X57n0956_002:0080c03": "可消滅故知此經滅惡為用或有專執生人天中",
    "X57n0956_002:0080c04": "判為小乘者若就他宗非予所知今據天台未以",
    "X57n0956_002:0080c05": "為然又復生人天中經文之下即云福樂無極人",
    "X57n0956_002:0080c06": "天之樂豈無極耶經文義深不可膚受大綱如此",
    "X57n0956_002:0080c07": "網目可尋。",
    "X57n0956_002:0080c08": "初燄正義",
    "X57n0956_002:0080c09": "[0080c09] 法華玄義問曰大論三處明初燄約別圓皆取發真",
    "X57n0956_002:0080c10": "為初燄通教何意取乾慧為初燄答別圓各逗一種",
    "X57n0956_002:0080c11": "根性故用發真為初燄通教為逗多種根性所謂別",
    "X57n0956_002:0080c12": "圓入通含容取乾慧耳然通教中乾慧初燄所以異",
    "X57n0956_002:0080c13": "說而未聞正義者由不了此文今欲明正義須敘斥",
    "X57n0956_002:0080c14": "異說一云通教乾慧明初燄者此乃藉通開導人也",
    "X57n0956_002:0080c15": "如四念處引大論已結云此是通教通別通圓既云",
    "X57n0956_002:0080c16": "通別通圓豈非藉通開導斥曰若是藉通開導只應",
    "X57n0956_002:0080c17": "藉通教無生觀智而開導之必歸別圓破惑如何便",
    "X57n0956_002:0080c18": "就此地以明初燄又據四念處者意謂藉通開導謂",
    "X57n0956_002:0080c19": "之通別通圓下引論已既云此是通教通別通圓故",
    "X57n0956_002:0080c20": "知是結上藉通開導者一何麤&#x758E;不曉文理又復上",
    "X57n0956_002:0080c21": "標三具大師何以獨於藉通開導如此廣釋餘之二",
    "X57n0956_002:0080c22": "義何略之甚乎此且縱而斥之其不曉文理俟下為",
    "X57n0956_002:0080c23": "點之一云由被接故乃據法華玄文(已如上出)此文答中",
    "X57n0956_002:0080c24": "既云所謂別圓入通知是於被接也斥曰若云乾慧",
    "X57n0956_002:0081a01": "由被接故明初燄者若斷無明先於何位斷見得被",
    "X57n0956_002:0081a02": "此接若云並在乾慧今不問被接初燄今問乾慧斷",
    "X57n0956_002:0081a03": "見為何意耶救云非即被接乃可接之機耳今問纔",
    "X57n0956_002:0081a04": "是可接之機盡在乾慧而斷見耶若云鈍者還至三",
    "X57n0956_002:0081a05": "四焉知不可接機而無利者若云不可接故但有鈍",
    "X57n0956_002:0081a06": "者&#x5374;顯可接又唯有利盡不至三四耶又復一家盛",
    "X57n0956_002:0081a07": "談被接之處曾不涉言據玄義文者此文既云通教",
    "X57n0956_002:0081a08": "為逗多種根性如何但舉別圓入通若云由多種故",
    "X57n0956_002:0081a09": "取乾慧明初燄者此乃不見含容大旨一云是發毒",
    "X57n0956_002:0081a10": "者發毒須破無明即非乾慧初燄更有通三通人以",
    "X57n0956_002:0081a11": "伸含容義者但見根性實繁亦不見含容大旨已上",
    "X57n0956_002:0081a12": "敘斥異說竟。",
    "X57n0956_002:0081a13": "[0081a13] 正義開二一者正示二者釋疑正示又二初通點含",
    "X57n0956_002:0081a14": "容二別揀初燄且初通點者當知若明三藏其義定",
    "X57n0956_002:0081a15": "無若明通教以名摩訶衍故須曉含容之旨此有於",
    "X57n0956_002:0081a16": "二一者名含容二者義含容名含容者摩訶衍梵",
    "X57n0956_002:0081a17": "語也含大多勝語既含三一言摩訶衍者實通別圓",
    "X57n0956_002:0081a18": "三教之都名也二義含容者於中又有二義一者機",
    "X57n0956_002:0081a19": "教含容二者經論含容且機教含容者通教一教通",
    "X57n0956_002:0081a20": "有三機所謂因果俱通因通果不通通別通圓當知",
    "X57n0956_002:0081a21": "然雖三機差別對藏分門含容三教故云摩訶衍故",
    "X57n0956_002:0081a22": "云若通因果正是大小半滿分門從此分門若三人",
    "X57n0956_002:0081a23": "同以無言說道斷煩惱者是滿字門多所含容即開",
    "X57n0956_002:0081a24": "為三一通二別三圓既標三教因果之位初釋通教",
    "X57n0956_002:0081b01": "正是初門次釋別圓皆云因通門得入者此乃對於",
    "X57n0956_002:0081b02": "三藏分之總申通門雖有通後之機不出別圓二人",
    "X57n0956_002:0081b03": "因果位也何者若藉通開導則見思並歸別圓而斷",
    "X57n0956_002:0081b04": "若被接人先在通教斷見或斷思已被接不定此文",
    "X57n0956_002:0081b05": "乃約教總申更不約機別揀所以而知雖有三機差",
    "X57n0956_002:0081b06": "別對藏分門總而申之不出通別圓三教是故須曉",
    "X57n0956_002:0081b07": "此文乃是以教收機以機從教總申通門含容三教",
    "X57n0956_002:0081b08": "故得名為摩訶衍也不見斯旨其文亦難不可見因",
    "X57n0956_002:0081b09": "通門得入之言便將下通別圓通即謂是於藉通開",
    "X57n0956_002:0081b10": "導上斥初師不曉文理者良在此也二經論含容者",
    "X57n0956_002:0081b11": "當知大論通教乾慧初燄者由大品中只一初燄含",
    "X57n0956_002:0081b12": "容三教故也既乃只一初燄含容三教而說遂使外",
    "X57n0956_002:0081b13": "人三解不同所以大論引而申之天台辨而示之如",
    "X57n0956_002:0081b14": "四念處云通教明乾慧非斷道而為初燄者乃是論",
    "X57n0956_002:0081b15": "主申含容引外人作此解乃以相似燈炷為初燄耳",
    "X57n0956_002:0081b16": "(有據相似燈炷之言亦通名伏為斷為初燄者不善消文)乃至下云而今不取三",
    "X57n0956_002:0081b17": "地四地乃取乾慧者故知是通三人之初以似道為",
    "X57n0956_002:0081b18": "初燄耳大師灼然判云乃是論主為申含容作此解",
    "X57n0956_002:0081b19": "者故知由大品中只一初燄含容三教以乾慧明初",
    "X57n0956_002:0081b20": "燄也若不含容三教則不明初燄請觀申含容之言",
    "X57n0956_002:0081b21": "斯言有以已上總當通點含容 二別揀者此別無",
    "X57n0956_002:0081b22": "說只是揀上通點而已何者若欲知一家通教乾慧",
    "X57n0956_002:0081b23": "明初燄者須得經論含容一義然此一義昔人不見",
    "X57n0956_002:0081b24": "正示略竟。",
    "X57n0956_002:0081c01": "[0081c01] 次釋十重之疑將欲愈顯正義初疑曰四念處中因",
    "X57n0956_002:0081c02": "有今來引證機教含容一義之文所以先引習應次",
    "X57n0956_002:0081c03": "引大論然後結云此是通教通別通圓今此云何嶄",
    "X57n0956_002:0081c04": "絕作兩節用釋曰須曉此中一段文理只由上文以",
    "X57n0956_002:0081c05": "通對藏分門通教雖有差別之機總而申之不出通",
    "X57n0956_002:0081c06": "別圓三教所以大師引經與論三教之文示摩訶衍",
    "X57n0956_002:0081c07": "令知依經准論故知此中但取般若三教之文通可",
    "X57n0956_002:0081c08": "引證對小立衍若不爾者上文三教因果通教乃從",
    "X57n0956_002:0081c09": "八人見地方明斷見下文引證&#x5374;於乾慧初燄豈可",
    "X57n0956_002:0081c10": "執於引證之文與上泯齊又復此中引習應通教文",
    "X57n0956_002:0081c11": "已判此是通通意然所以重著通字者只由此中乃",
    "X57n0956_002:0081c12": "是示於摩訶衍含容三教之經文故上之通字得非",
    "X57n0956_002:0081c13": "含容之異名乎夫如是則始曉下引證已結云此是",
    "X57n0956_002:0081c14": "通教通別通圓者即非藉通開導正是結上所明摩",
    "X57n0956_002:0081c15": "訶衍門含容三教通別通圓也如何不曉文理便謂",
    "X57n0956_002:0081c16": "結上藉通開導疑曰昔人據於法華玄文謂之被接",
    "X57n0956_002:0081c17": "雖已敘斥文如何消釋曰此文正是答示大論申通",
    "X57n0956_002:0081c18": "大品含容之旨何者當知別圓發真定在地住說則",
    "X57n0956_002:0081c19": "各逗一機通教斷見既通乾慧所以初燄亦可逗於",
    "X57n0956_002:0081c20": "別圓之機是故大品含容而說只一乾慧初燄逗三",
    "X57n0956_002:0081c21": "教機遂使大論以別圓入通而釋故云通教為逗多",
    "X57n0956_002:0081c22": "種根性所謂別圓入通含容取乾慧耳若其然者四",
    "X57n0956_002:0081c23": "念處引論已結云通別通圓即非藉通開導此文別",
    "X57n0956_002:0081c24": "圓入通即非被接然藉通開導&#x5374;亦謂之通別通圓",
    "X57n0956_002:0082a01": "被接亦謂之別圓入通但不可一&#x69E9;而釋也疑曰究",
    "X57n0956_002:0082a02": "竟通教發真斷見何故通在初地釋曰通教斷見有",
    "X57n0956_002:0082a03": "利鈍故如法華玄文云若鈍者八人見地為初燄利",
    "X57n0956_002:0082a04": "者乾慧即能斷結故是初燄當知此文約利鈍機正",
    "X57n0956_002:0082a05": "示通教斷見不定故得乾慧亦通初燄然此分利鈍",
    "X57n0956_002:0082a06": "不分接與不接在通教當教斷見自有此利鈍也若",
    "X57n0956_002:0082a07": "斷見已自有被接者不被接者疑曰利者乾慧斷見",
    "X57n0956_002:0082a08": "是則伏道全無釋曰利故雖爾伏道不無此則須約",
    "X57n0956_002:0082a09": "借別十地名通十地伏道之義或借信入地或假立",
    "X57n0956_002:0082a10": "七賢如法華文句記第二須者撿之疑曰今辨初燄",
    "X57n0956_002:0082a11": "與夫借別十地名通十地同異如何釋曰若約並由",
    "X57n0956_002:0082a12": "般若含容其旨不別若辨異者今辨初燄含容三教",
    "X57n0956_002:0082a13": "借別名通所名唯通故知舊學亦有直將借別名通",
    "X57n0956_002:0082a14": "而辨者遠矣疑曰利者即於乾慧初燄既通可接之",
    "X57n0956_002:0082a15": "機何故一家三根被接但從三地四地已去而判釋",
    "X57n0956_002:0082a16": "曰此約通教教門定位而說所以但從三地四地已",
    "X57n0956_002:0082a17": "去而判若大品者為含容故故以利人斷見說在乾",
    "X57n0956_002:0082a18": "慧為初燄也疑曰既通可接之機應是被接上文何",
    "X57n0956_002:0082a19": "苦破他釋曰上文正示奚&#x751E;分於接與不接思之可",
    "X57n0956_002:0082a20": "解疑曰大品若說乾慧初燄亦逗別圓機者此則莫",
    "X57n0956_002:0082a21": "成不定教相釋曰灼然含容而說非說漸而得頓益",
    "X57n0956_002:0082a22": "也然若約如來不思議智力亦何局哉疑曰乾慧明",
    "X57n0956_002:0082a23": "初燄為亦逗鈍機否釋曰乾慧為含容故故明初燄",
    "X57n0956_002:0082a24": "不妨通教教門伏斷之位何也初地還名乾慧是故",
    "X57n0956_002:0082b01": "不妨鈍機以為伏道疑曰藉通開導約位定之為藉",
    "X57n0956_002:0082b02": "一二為歷始終釋曰約人定之但至一二若斷惑者",
    "X57n0956_002:0082b03": "已歸別圓故然則若約般若所說乾慧十地逗三教",
    "X57n0956_002:0082b04": "不一之機者亦可得云歷十地也但若斷惑已非通",
    "X57n0956_002:0082b05": "人然此初燄辨者雖多含容之旨曾未聞也宜乎識",
    "X57n0956_002:0082b06": "者一為鑑之。",
    "X57n0956_002:0082b07": "料揀借別名通",
    "X57n0956_002:0082b08": "[0082b08] 問妙玄中明通教位揀別教名唯有一番若止觀中",
    "X57n0956_002:0082b09": "明通教位何故乃有三番。[0082b09] 答先須了知般若說位通",
    "X57n0956_002:0082b10": "別不定今家明此兩教位次故須比決而釋所以若",
    "X57n0956_002:0082b11": "明通教位義則須取用別教位名准望而釋若明別",
    "X57n0956_002:0082b12": "教位義又須取用通教位名亦准望而釋但在別教",
    "X57n0956_002:0082b13": "不作通教而揀之者良由不共二乘故也既知此已",
    "X57n0956_002:0082b14": "方曉妙玄自是以通教位義准望別教位名而釋所",
    "X57n0956_002:0082b15": "以但有一番者止觀中有三番者此乃備立借別以",
    "X57n0956_002:0082b16": "消經文不同妙玄用名比決故也然止觀須備立三",
    "X57n0956_002:0082b17": "番者當知此為破法&#x5FA7;中明破思假入空之位經中",
    "X57n0956_002:0082b18": "所說既而不定必須備立消經故也若妙玄明位妙",
    "X57n0956_002:0082b19": "只應約四教義門定位而辨是故不須備立三番借",
    "X57n0956_002:0082b20": "別但用別名比決令位義分明而已。",
    "X57n0956_002:0082b21": "[0082b21] 問別教初住已斷於見如何得以通教性地而為比",
    "X57n0956_002:0082b22": "決。[0082b22] 答別教教旨詮中是故未破無明諸位望於地上",
    "X57n0956_002:0082b23": "並名伏道所以得用通教性地比決也。",
    "X57n0956_002:0082b24": "[0082b24] 問既是由經中所說通別之位不定故須比決者若",
    "X57n0956_002:0082c01": "至消經何故但云借別名通而無借通名別之說。[0082c01] 答",
    "X57n0956_002:0082c02": "別位名義教門自足不須借通以通教或開果向以",
    "X57n0956_002:0082c03": "為六位於菩薩則位名不足故須借別故荊谿云人",
    "X57n0956_002:0082c04": "多不見謂通義足何須借別。",
    "X57n0956_002:0082c05": "[0082c05] 問單借十地初地斷見者是為利入為是鈍入若云",
    "X57n0956_002:0082c06": "鈍人據妙玄判鈍者須至三四地若云利人利人不",
    "X57n0956_002:0082c07": "制十地若制十地何故妙玄云以根利故故不制位。",
    "X57n0956_002:0082c08": "[0082c08] 答大品為利根人說初地斷見者然今家若作單借",
    "X57n0956_002:0082c09": "十地名通十地消之須用斷思為六亦無妨為利者",
    "X57n0956_002:0082c10": "制十地位若妙玄據大論不作單借別教十地而消",
    "X57n0956_002:0082c11": "不開斷思為六位故故不可以通教教門十地為利",
    "X57n0956_002:0082c12": "根制也若其制為利人位者是則七地成佛無十地",
    "X57n0956_002:0082c13": "也然又須知雖云利故不制或以通教教門十地往",
    "X57n0956_002:0082c14": "判還備有也所以利鈍雖殊智斷不別如釋籤云教",
    "X57n0956_002:0082c15": "門具有利人不制即此意也。",
    "X57n0956_002:0082c16": "[0082c16] 問如常所辯通教借別名通故立兩地斷見者何故",
    "X57n0956_002:0082c17": "止觀名通家共位中唯借歡喜一地之名名通三四",
    "X57n0956_002:0082c18": "若爾顯借別名則無兩地義通&#x5374;有兩地斷見。[0082c18] 答借",
    "X57n0956_002:0082c19": "別之名固非一向然所借雖三四名殊而所名乃義",
    "X57n0956_002:0082c20": "同一地所名所借理不相違。",
    "X57n0956_002:0082c21": "[0082c21] 問借別名通之位既別為菩薩何故止觀有一番借",
    "X57n0956_002:0082c22": "別而云判三人位。[0082c22] 答雖為菩薩借別奈何所名之位",
    "X57n0956_002:0082c23": "本是三人共十地故故云判三人位也然第三番借",
    "X57n0956_002:0082c24": "別所名之位亦是通家三乘共位而特標名通家菩",
    "X57n0956_002:0083a01": "薩位者約所名位立忍名故又復須知所明借中雖",
    "X57n0956_002:0083a02": "無忍名據下料揀驗知是立忍位也。",
    "X57n0956_002:0083a03": "[0083a03] 問妙玄名別義通何故不作止觀中云借別名通而",
    "X57n0956_002:0083a04": "但謂之用者有何所以。[0083a04] 答妙玄是大師用與止觀正",
    "X57n0956_002:0083a05": "是消經借別已如向辨各有所以。",
    "X57n0956_002:0083a06": "[0083a06] 問名別義通與借別名通同異云何。[0083a06] 答若了向說不",
    "X57n0956_002:0083a07": "須此問為未曉者更為揀之須知若云名別義通者",
    "X57n0956_002:0083a08": "其名甚通別立忍名准望別名借別名通並得謂之",
    "X57n0956_002:0083a09": "名別義通然雖名通而通別之名不可不揀若立忍",
    "X57n0956_002:0083a10": "名謂之名別義通者此以菩薩對二乘言也若准望",
    "X57n0956_002:0083a11": "別名借別名通謂之名別義通者即是別教之別通",
    "X57n0956_002:0083a12": "教之通。",
    "X57n0956_002:0083a13": "[0083a13] 問今家借別名通所以立者為消經也然究經中何",
    "X57n0956_002:0083a14": "故如此若云機宜借別名通既有兩關畢竟是何教",
    "X57n0956_002:0083a15": "機宜若非機宜何故如此。[0083a15] 答經中如此深有所以當",
    "X57n0956_002:0083a16": "知借別出乎般若今據祖師所引自般若外無有一",
    "X57n0956_002:0083a17": "文以此而知只由般若明摩訶衍義凡有所說含容",
    "X57n0956_002:0083a18": "三教是故位次通別不定是故今家或作比決而釋",
    "X57n0956_002:0083a19": "或作借別而消方信祖師通經亦未&#x751E;獨斷然般若",
    "X57n0956_002:0083a20": "所說雖含容三教而不可以通別對圓而比決者偏",
    "X57n0956_002:0083a21": "圓不同故也又復無借圓之說者圓本無位故也若",
    "X57n0956_002:0083a22": "然者經旨教義於茲燦然。",
    "X57n0956_002:0083a23": "[0083a23] 問古人無今家四教教義何故輔行云人多不見謂",
    "X57n0956_002:0083a24": "通義足何須借別。[0083a24] 答古人雖無今家教義而據他所",
    "X57n0956_002:0083b01": "明之位由不了借別之說以今家教義往判故云謂",
    "X57n0956_002:0083b02": "通義足。",
    "X57n0956_002:0083b03": "[0083b03] 問止觀中第一番列始終借於別教一教位名若然",
    "X57n0956_002:0083b04": "者與第三番如何揀之。[0083b04] 答雖並為菩薩而經中或開",
    "X57n0956_002:0083b05": "通位自有此之兩番不同所以大師如此明之若究",
    "X57n0956_002:0083b06": "經中意者&#x5374;須約機宜不一伸之如荊谿云通教機",
    "X57n0956_002:0083b07": "雜故知非止三乘而已於三乘中又有不一之機故",
    "X57n0956_002:0083b08": "不可局。",
    "X57n0956_002:0083b09": "[0083b09] 問借別名通別見義長須立兩地斷見此則常談若",
    "X57n0956_002:0083b10": "不借別何故當教自分兩地荊谿雖云三乘共故雖",
    "X57n0956_002:0083b11": "促復長未審出何誠教。[0083b11] 答三乘共故則諸部有文雖",
    "X57n0956_002:0083b12": "促復長乃荊谿示義何者須知三乘同不出入觀而",
    "X57n0956_002:0083b13": "斷見雖促於不出入觀中既三乘共行不無利鈍是",
    "X57n0956_002:0083b14": "故有乎復長之義所以此教教門從容立兩地也然",
    "X57n0956_002:0083b15": "立位雖長斷見還促促者以皆用不出入觀故也。"
}