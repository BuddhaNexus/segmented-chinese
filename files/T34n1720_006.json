{
    "T34n1720_006:0405c02": "法華玄論卷第六",
    "T34n1720_006:0405c04": "胡吉藏撰",
    "T34n1720_006:0405c05": "[0405c05] 論羅漢知一乘不知一乘義。[0405c05] 問。得羅漢意即",
    "T34n1720_006:0405c06": "自知一乘。為得說法華方乃知耶。又方便",
    "T34n1720_006:0405c07": "品以簡真偽章二文相違。初云若實得羅漢",
    "T34n1720_006:0405c08": "不信此法無有是處。若不信此增上慢人。",
    "T34n1720_006:0405c09": "非阿羅漢。此明羅漢必信一乘。次文云除佛",
    "T34n1720_006:0405c10": "滅後現前無佛。明佛滅後羅漢亦有不信一",
    "T34n1720_006:0405c11": "乘。是以二文互相鉾楯。云何會通。[0405c11] 答。此",
    "T34n1720_006:0405c12": "義前已論之。後當廣說。既為一經之難今略",
    "T34n1720_006:0405c13": "云其相也。有人言一切得道並知得歸常住。",
    "T34n1720_006:0405c14": "若知同歸常住皆是菩薩。無有二乘成聖。故",
    "T34n1720_006:0405c15": "大經云不知常住尚不得二乘菩提說後無上",
    "T34n1720_006:0405c16": "道。若爾前章明羅漢。此名據權行之人。後",
    "T34n1720_006:0405c17": "明不信者此據六心之前有實行聲聞。故不",
    "T34n1720_006:0405c18": "信了。有人言一切道要得會空。不必須知",
    "T34n1720_006:0405c19": "同歸常住。故亦有知者亦有不知者。利根則",
    "T34n1720_006:0405c20": "知鈍根不知。前文據知者後文據不知。有人",
    "T34n1720_006:0405c21": "言前說就理為論。三乘初業不愚於法故。",
    "T34n1720_006:0405c22": "凡是羅漢皆知同歸。聞經則信。後就教中",
    "T34n1720_006:0405c23": "為論。羅漢稟小乘教成聖不知同歸。例如大",
    "T34n1720_006:0405c24": "經云。十住菩薩如來不說。不知佛性。今亦",
    "T34n1720_006:0405c25": "然也。有人言是真羅漢則知。後據末世凡夫",
    "T34n1720_006:0405c26": "故是不知耳。所以然者。凡夫具足三毒聞經",
    "T34n1720_006:0405c27": "尚信。況末世羅漢而不信耶。有人言此為時",
    "T34n1720_006:0405c28": "座今其專聽速決疑心。若不信受則抱疑永",
    "T34n1720_006:0405c29": "世以傳。後佛來令促乘可以決言。[0405c29] 評曰。蓋",
    "T34n1720_006:0406a01": "是一經之大宗不可存於異釋。然眾師厝意",
    "T34n1720_006:0406a02": "不同皆言二文相違。故異釋紛綸耳。今明二",
    "T34n1720_006:0406a03": "文不相違也。前明是真羅漢者聞經必信。若",
    "T34n1720_006:0406a04": "聞經不信者此非羅漢也。後文佛更簡之。若",
    "T34n1720_006:0406a05": "真羅漢聞經必信。頗有羅漢不信一乘以不。",
    "T34n1720_006:0406a06": "是故釋云亦有此義。即佛滅度後現前無佛",
    "T34n1720_006:0406a07": "復。無傳經之人及所傳之法。闕此三義則",
    "T34n1720_006:0406a08": "羅漢亦有不信義也。若佛雖滅度有傳經人",
    "T34n1720_006:0406a09": "及所傳之法羅漢聞之則便信受也。[0406a09] 問。佛滅",
    "T34n1720_006:0406a10": "度後無人法故羅漢無所信者。何故信耶。",
    "T34n1720_006:0406a11": "[0406a11] 答。佛自更釋之。若值餘佛則能決了。若爾",
    "T34n1720_006:0406a12": "者前後二文無相鉾楯。不應異釋紛然也。",
    "T34n1720_006:0406a13": "晚見法華論亦不明二文相違。除佛滅後現",
    "T34n1720_006:0406a14": "前無佛者。論明云何如來不成不堪說法人。",
    "T34n1720_006:0406a15": "為斷此疑如經。除佛滅度後現前無佛故也。",
    "T34n1720_006:0406a16": "論意明。如來在世說一乘必然令羅漢信受。",
    "T34n1720_006:0406a17": "故不成不堪說法人。明除佛滅後無復佛者",
    "T34n1720_006:0406a18": "則有羅漢不信耳。[0406a18] 問。依此釋者則羅漢聞法",
    "T34n1720_006:0406a19": "華經始知作佛。不聞則不知作佛以不。[0406a19] 答",
    "T34n1720_006:0406a20": "曰。如是。[0406a20] 問。何以為證。[0406a20] 答。即向釋文為證",
    "T34n1720_006:0406a21": "也。又前身子云而今乃自覺非是實滅度。",
    "T34n1720_006:0406a22": "則知爾前皆未覺也。及三請之中一切二乘",
    "T34n1720_006:0406a23": "皆生疑惑。若自知作佛何所疑耶。法華教",
    "T34n1720_006:0406a24": "起復何所為耶。又下化城品分明說之。我",
    "T34n1720_006:0406a25": "滅度後復有弟子不聞是經不知不覺菩薩所",
    "T34n1720_006:0406a26": "行。而於自功德生滅度想入涅槃。我於餘國",
    "T34n1720_006:0406a27": "作佛為說是經方得神契部知作佛也。又釋",
    "T34n1720_006:0406a28": "論解畢定品亦作此說。明羅漢生三界外淨",
    "T34n1720_006:0406a29": "土得聞法華經修行求佛。故知二乘不聞法",
    "T34n1720_006:0406b01": "華不知同歸也。又二乘自知作佛者何得云",
    "T34n1720_006:0406b02": "為諸聲聞說妙法華經。[0406b02] 問。大經云不知常住",
    "T34n1720_006:0406b03": "不得二乘菩提。今云何言得二乘菩提不知",
    "T34n1720_006:0406b04": "常住。[0406b04] 答。大經復云為諸聲聞開發慧眼。說",
    "T34n1720_006:0406b05": "祕密藏。如其已知則慧明已發。云何更開。",
    "T34n1720_006:0406b06": "又二乘已知則無復八倒。何所斥耶。[0406b06] 問。不",
    "T34n1720_006:0406b07": "知常住不得二乘菩提云何偏耶。[0406b07] 答。此呵嘖",
    "T34n1720_006:0406b08": "二乘保執昔教。汝不改無常不信常住者。",
    "T34n1720_006:0406b09": "亦不得二乘菩提故作此呵耳。又此是欲時",
    "T34n1720_006:0406b10": "會令信常住故。又若不知常住不得二乘菩",
    "T34n1720_006:0406b11": "提。若不知常住亦不得三歸五戒。若爾者涅",
    "T34n1720_006:0406b12": "槃之前無佛弟子皆是俗人也。而經但云不",
    "T34n1720_006:0406b13": "識常住歸戒不具足耳。非不隨分得之。二",
    "T34n1720_006:0406b14": "乘亦爾。隨分斷三界惑成羅漢耳。[0406b14] 問。既斷",
    "T34n1720_006:0406b15": "三界惑盡云何不同歸耶。[0406b15] 答。外道亦斷三宮",
    "T34n1720_006:0406b16": "惑盡可言惑盡即知一乘耶。二乘之人但勝",
    "T34n1720_006:0406b17": "凡夫一階。不應全閉菩薩也。又難曰。斷惑要",
    "T34n1720_006:0406b18": "論知同歸常住者。外道斷亦應然也。[0406b18] 問。外",
    "T34n1720_006:0406b19": "道伏惑實不斷也。[0406b19] 答。伏惑斷惑此諸部異",
    "T34n1720_006:0406b20": "之。佛陀人云伏惑薩衛人斷惑。不應偏用。",
    "T34n1720_006:0406b21": "又大經親。言外道斷惑不言伏。又釋論攝大",
    "T34n1720_006:0406b22": "乘論皆言外道斷惑不應言伏。又毘婆娑云",
    "T34n1720_006:0406b23": "以迦旃延子為三明六通大阿羅漢。及五百",
    "T34n1720_006:0406b24": "評解者亦是羅漢。龍樹呵云。汝於八揵度",
    "T34n1720_006:0406b25": "中處處有失。況名解大乘義耶。諸羅漢答云。",
    "T34n1720_006:0406b26": "乘聞大乘心都不信。若羅漢聞大乘為有失",
    "T34n1720_006:0406b27": "復云何不聞而自知耶。又佛滅度後五百部",
    "T34n1720_006:0406b28": "聞大乘法畢竟空如刀傷心。況聞常而即信。",
    "T34n1720_006:0406b29": "彼云何能知常耶。又化城品云大通智勝佛",
    "T34n1720_006:0406c01": "說法華經。十六菩薩即便信受。聲聞眾中或",
    "T34n1720_006:0406c02": "有信受成不信者。然羅漢值佛聞法華經尚",
    "T34n1720_006:0406c03": "有信者及未信者。云何不聞而自知耶。[0406c03] 問。",
    "T34n1720_006:0406c04": "若二乘不自知作佛者。何得勝鬘云三乘初",
    "T34n1720_006:0406c05": "業不愚於法自知當覺當得耶。又優婆塞經",
    "T34n1720_006:0406c06": "十四品說自知應得菩提。而且取小乘果。十",
    "T34n1720_006:0406c07": "三品中正明受戒得三道果。以知之甚易行",
    "T34n1720_006:0406c08": "之甚難。故雖知一乘而取證羅漢。[0406c08] 答。此義",
    "T34n1720_006:0406c09": "前已說竟。利根者得知鈍根不知。又過去久",
    "T34n1720_006:0406c10": "習大乘者聞小乘教得道即悟大乘。如此人",
    "T34n1720_006:0406c11": "即知。不爾者不知。又實行者不知權行者知。",
    "T34n1720_006:0406c12": "此義索車中廣說。晚見法華論開示悟入作",
    "T34n1720_006:0406c13": "四義釋之。第三義名為不知。不知者以一",
    "T34n1720_006:0406c14": "切聲聞辟支佛不知彼真實處故。不知真實",
    "T34n1720_006:0406c15": "處者不知畢竟唯一佛乘故。此文分明釋二",
    "T34n1720_006:0406c16": "乘人不知一乘也。第二義明三乘同有佛性",
    "T34n1720_006:0406c17": "法身即是常住。二乘人既不知一乘。不知",
    "T34n1720_006:0406c18": "常住佛性。不應云得道者。惡須牒解常住。",
    "T34n1720_006:0406c19": "此證上不知常義也。[0406c19] 問。凡夫人常知作佛。",
    "T34n1720_006:0406c20": "羅漢是聖人何故不知作佛耶。[0406c20] 答。法華疏",
    "T34n1720_006:0406c21": "云。三種無煩惱人而有染慢顛倒信故。一者",
    "T34n1720_006:0406c22": "信種種乘。二者信世間涅槃異。三者信彼此",
    "T34n1720_006:0406c23": "身異。為對治此三種病故說三旗平等。一者",
    "T34n1720_006:0406c24": "乘平等。與聲聞授記唯有大乘無有二乘也。",
    "T34n1720_006:0406c25": "二者世間涅槃平等。以多寶如來入涅槃是",
    "T34n1720_006:0406c26": "世間涅槃平等故也。三者身平等。多寶如",
    "T34n1720_006:0406c27": "來已入涅槃復示現身。自身他身法身平等",
    "T34n1720_006:0406c28": "無差別故。是無煩惱染慢人見彼此身所作",
    "T34n1720_006:0406c29": "差別。不知彼此佛性法身平等故。論釋三",
    "T34n1720_006:0407a01": "義中初明羅漢不知一乘。後明羅漢不可知",
    "T34n1720_006:0407a02": "佛性常住。所以不知者。雖無界內煩惱而有",
    "T34n1720_006:0407a03": "染慢。染慢即是無明。此是智障。是故不知",
    "T34n1720_006:0407a04": "也。[0407a04] 問。若爾者凡夫能知一乘常住者應無無",
    "T34n1720_006:0407a05": "明耶。[0407a05] 答。凡夫但是信佛語名為知耳。此未",
    "T34n1720_006:0407a06": "足是證。羅漢破此無明即能決定知異凡夫",
    "T34n1720_006:0407a07": "也。又佛種種方便度脫眾生。聞知以悟則為",
    "T34n1720_006:0407a08": "說知。聞不知以悟則為說不知。[0407a08] 問。說知不",
    "T34n1720_006:0407a09": "知有何義耶。[0407a09] 答。佛為七歲已上學大乘人",
    "T34n1720_006:0407a10": "說。二乘人尚自知作佛汝云何不信大乘耶。",
    "T34n1720_006:0407a11": "又化城求二乘人作如是說。已證羅漢者自",
    "T34n1720_006:0407a12": "知作佛。汝云何欲證羅漢不求佛耶。[0407a12] 問。說",
    "T34n1720_006:0407a13": "羅漢不知者何義耶。[0407a13] 答。此依小乘教令證小",
    "T34n1720_006:0407a14": "乘果。若說自知成佛豈求小乘耶。譬本義",
    "T34n1720_006:0407a15": "八重第一序來意。有此文來者凡有二義。一",
    "T34n1720_006:0407a16": "者頌上長行二者為下譬本。所以為譬本者",
    "T34n1720_006:0407a17": "利根已解中根未解。故復以譬還辨前法。",
    "T34n1720_006:0407a18": "是以先法為後譬本也。[0407a18] 問。後譬文長何故但",
    "T34n1720_006:0407a19": "譬此中法也。[0407a19] 答。此文雖[打-丁+豆]總序釋迦一化始",
    "T34n1720_006:0407a20": "終。故得為後譬本。第二定譬多少。古舊開",
    "T34n1720_006:0407a21": "為五譬。一長者譬。二思濟譬。三權誘譬。四平",
    "T34n1720_006:0407a22": "等譬。五不虛譬。[0407a22] 評曰。初實總譬非獨長者。",
    "T34n1720_006:0407a23": "思濟者思惟救濟。此是一乘化不得義了。猶",
    "T34n1720_006:0407a24": "少見火譬不用此釋也。光宅云十譬。一總二",
    "T34n1720_006:0407a25": "見火三救子不得四救子得五見子免難六諸",
    "T34n1720_006:0407a26": "子索車七見子免難歡喜八等賜大車九得車",
    "T34n1720_006:0407a27": "歡喜第十不虛譬。此中十法為後十譬作本",
    "T34n1720_006:0407a28": "也。[0407a28] 評曰。十譬起即光宅。眾師所無。今以四",
    "T34n1720_006:0407a29": "義評之。一者若以句斷有九句不應十也。",
    "T34n1720_006:0407b01": "若以義分唯有六義。一總二見火三二乘化",
    "T34n1720_006:0407b02": "不得四三乘化得五還說一乘六不虛自餘細",
    "T34n1720_006:0407b03": "句皆是枝流。收攝屬此六義也。今進不取",
    "T34n1720_006:0407b04": "句退不依義。故十譬非也。二者若六十譬則",
    "T34n1720_006:0407b05": "法譬顛倒。法說之中索車在前父喜居後。譬",
    "T34n1720_006:0407b06": "說之中父喜在前索車居後。雖欲會通終成",
    "T34n1720_006:0407b07": "迂曲。至後自顯也。三者大小相違之。先法",
    "T34n1720_006:0407b08": "說中見大機動故喜。譬說中見小機免難故",
    "T34n1720_006:0407b09": "喜。法說明其大因譬說序其小果。法說大障",
    "T34n1720_006:0407b10": "將傾。譬說小難已離。義勢即乘小應相主也。",
    "T34n1720_006:0407b11": "四者有無異。法說中序上根易悟故無索車。",
    "T34n1720_006:0407b12": "譬說明中根猶惑故有索車。若爾恭敬之言",
    "T34n1720_006:0407b13": "用為索車之本。殊不體文意。此四義品下文",
    "T34n1720_006:0407b14": "自顯也。今依六譬無此四先也。第三明有無",
    "T34n1720_006:0407b15": "者。長行有五。一開三。二顯一。三五偈。四真",
    "T34n1720_006:0407b16": "偽。五不虛。今偈六。五但長行。有真偽偈則無",
    "T34n1720_006:0407b17": "也。偈有欲法長行則無。屬顯意也。餘者皆",
    "T34n1720_006:0407b18": "同也。第四明次第。長行先開三後顯一。偈",
    "T34n1720_006:0407b19": "先顯一後開三。餘者同也。第五明開合。開三",
    "T34n1720_006:0407b20": "顯一為總譬本合而不開。次離五濁文為四",
    "T34n1720_006:0407b21": "譬之本開而不合。不虛一章還為不虛譬不",
    "T34n1720_006:0407b22": "開不合也。第六明取捨。四段經文為六譬",
    "T34n1720_006:0407b23": "之本取而不捨。歎法一章非六譬本捨而不",
    "T34n1720_006:0407b24": "取也。第七論總別。初開三顯一總序釋迦",
    "T34n1720_006:0407b25": "一化教門也。從五濁去皆屬別譬。第八明本",
    "T34n1720_006:0407b26": "&#x8FF9;。總敘佛教總含本&#x8FF9;也。從五濁去別明本",
    "T34n1720_006:0407b27": "&#x8FF9;。五濁一章正明居法身之本。見眾生有苦",
    "T34n1720_006:0407b28": "無樂起大悲心。起從一乘化不得去。皆屬",
    "T34n1720_006:0407b29": "以本垂&#x8FF9;八相成道。始坐道場終訖今日說",
    "T34n1720_006:0407c01": "法華教也。索車義釋有二重(一明索二釋車)。初門十",
    "T34n1720_006:0407c02": "句論名也。第一論曰。文中無索字但有賜言。",
    "T34n1720_006:0407c03": "長行明願時賜與偈中云願賜我等三種寶",
    "T34n1720_006:0407c04": "車。雖無索字言但願時賜與即是索也。然索",
    "T34n1720_006:0407c05": "有二種。一者許故索。如偈云願賜我等三",
    "T34n1720_006:0407c06": "種寶車。如前所許諸子出來。此索先所許",
    "T34n1720_006:0407c07": "也。二者未許而索。如世人乞索名索。然索",
    "T34n1720_006:0407c08": "前所許可名為索。未許稱索宜作求名。[0407c08] 問。",
    "T34n1720_006:0407c09": "此文唯有索許。亦索未許耶。[0407c09] 答。具有二義。",
    "T34n1720_006:0407c10": "一者索許名索。謂三乘人索果義也。若以求",
    "T34n1720_006:0407c11": "索名索。大機既動扣佛說於一佛乘。故有未",
    "T34n1720_006:0407c12": "許名索也。此就言許及言未許故作斯判。",
    "T34n1720_006:0407c13": "若言意合論者皆是許也。言許於三是故索",
    "T34n1720_006:0407c14": "三。意許於一所以索一。亦是顯密二許。顯",
    "T34n1720_006:0407c15": "密二索。顯許其三密欲與一。言顯索三機密",
    "T34n1720_006:0407c16": "索一也。[0407c16] 問。此二索云何解惑耶。[0407c16] 答。求一為",
    "T34n1720_006:0407c17": "解索三為惑。不知無三假說三就父索三。故",
    "T34n1720_006:0407c18": "是惑也。大機扣佛以求於一故是解也。[0407c18] 第",
    "T34n1720_006:0407c19": "二辨大意。先總敘三譬次明索車。總序三譬",
    "T34n1720_006:0407c20": "者。一索車二賜車三得車歡喜。此三屬大乘",
    "T34n1720_006:0407c21": "化得故合為一段也。可擬上三處。一者擬",
    "T34n1720_006:0407c22": "方便品末三事。索車擬上我見佛子等發大",
    "T34n1720_006:0407c23": "機也。賜車擬上於諸菩薩中正直捨方便。",
    "T34n1720_006:0407c24": "但說無上道也。得車歡喜擬上菩薩聞是法",
    "T34n1720_006:0407c25": "疑網皆已除。千二百羅漢悉亦當作佛也。",
    "T34n1720_006:0407c26": "二者擬譬喻品三事。索車擬身子騰學無學",
    "T34n1720_006:0407c27": "人疑悔也。賜車擬佛詶請說法也。得車歡",
    "T34n1720_006:0407c28": "喜擬信解品中中根人領解也。三者還譬上",
    "T34n1720_006:0407c29": "方便品三事。索車擬三請中大眾執動疑生",
    "T34n1720_006:0408a01": "也。賜車擬佛詶請廣說也。得車歡喜擬身子",
    "T34n1720_006:0408a02": "領解也。[0408a02] 問。但應擬中下根人云何更擬三根",
    "T34n1720_006:0408a03": "人耶。[0408a03] 答。三請中通明大眾皆疑悔非獨身",
    "T34n1720_006:0408a04": "子。故得擬之。又今雖別為中下根人說譬。但",
    "T34n1720_006:0408a05": "佛就一一周中總序一化大意。遍為一切乃",
    "T34n1720_006:0408a06": "至為末代世眾生令識一三權實義也。次別",
    "T34n1720_006:0408a07": "序索車大意者。上一乘化不得故虛指門外",
    "T34n1720_006:0408a08": "明有三車引出諸子。諸子並承權出宅。有智",
    "T34n1720_006:0408a09": "之者不執父言。懸領父意知權有實無則無",
    "T34n1720_006:0408a10": "所索。無智之子執父之言不領父意。未鑒權",
    "T34n1720_006:0408a11": "有實無。是故有索。佛以此喻令執三之徒因",
    "T34n1720_006:0408a12": "此而改未信一乘。藉斯而信故前身子請云。",
    "T34n1720_006:0408a13": "善哉世尊願為四眾說其因緣。今說索譬即",
    "T34n1720_006:0408a14": "說因緣詶其請也。[0408a14] 第三明索人。[0408a14] 問。為是三",
    "T34n1720_006:0408a15": "人索三。為是二人索三耶。[0408a15] 答。舊經師云。三",
    "T34n1720_006:0408a16": "人索三車也。何以知然。下文云爾時諸子各",
    "T34n1720_006:0408a17": "白父言。願賜我等三種寶車。故知三人索三。",
    "T34n1720_006:0408a18": "又所以索三者。實無三乘但昔於一佛乘方",
    "T34n1720_006:0408a19": "便說三。以是方便所以索也。[0408a19] 評曰。今以十",
    "T34n1720_006:0408a20": "義推之不應有三人索三也。一者本以三車",
    "T34n1720_006:0408a21": "譬於三果。故云今此三車皆在門外。二乘人",
    "T34n1720_006:0408a22": "出門外至許車處覓果不得。可言索果。菩薩",
    "T34n1720_006:0408a23": "之人未至許車處覓佛果不得。何有索佛果",
    "T34n1720_006:0408a24": "耶。二者設云六地菩薩出三界外。乃不索佛",
    "T34n1720_006:0408a25": "果。亦同二乘索盡無生智。故菩薩三人亦有",
    "T34n1720_006:0408a26": "索者。是義不然。尋大小乘經無菩薩索。小乘",
    "T34n1720_006:0408a27": "中明二種菩薩。一者所化菩薩。始自發心終",
    "T34n1720_006:0408a28": "至補處。皆是凡夫。無出三界之義。則無有索。",
    "T34n1720_006:0408a29": "故彌勒觀經優婆離白佛。是阿逸多未斷三",
    "T34n1720_006:0408b01": "毒命終當生何處。故知始行終心皆是凡夫。",
    "T34n1720_006:0408b02": "不得出門外索也。二者能化釋迦菩薩。三十",
    "T34n1720_006:0408b03": "四心成道三十三心猶是菩薩。三十四心是",
    "T34n1720_006:0408b04": "佛。三十三心是菩薩。而見諦已傾思惟未盡。",
    "T34n1720_006:0408b05": "此時未出三界故無索。三十四心見思俱斷",
    "T34n1720_006:0408b06": "結習皆亡。爾時出於三界。便是佛果亦無索",
    "T34n1720_006:0408b07": "也。又小乘法中尚無出三界菩薩。何得言菩",
    "T34n1720_006:0408b08": "薩出三界而索耶。又三十四心成道無出觀",
    "T34n1720_006:0408b09": "義豈有索耶。又本就佛索果。釋迦菩薩就",
    "T34n1720_006:0408b10": "誰索耶。又大乘經中明有十地。至第六地",
    "T34n1720_006:0408b11": "時斷三界正使盡。豈不知有七地而就佛覓",
    "T34n1720_006:0408b12": "究竟果耶。三者若救云都無三藏中佛。道",
    "T34n1720_006:0408b13": "理而權言有。即是昔有今無。菩薩何故不",
    "T34n1720_006:0408b14": "索耶。若無菩薩索者三藏中明。佛菩薩皆",
    "T34n1720_006:0408b15": "應是究竟實有也。[0408b15] 答曰。原索意者本為昔有",
    "T34n1720_006:0408b16": "今無。是故索耳。若今昔俱有者必不索也。",
    "T34n1720_006:0408b17": "尋大小乘經始終皆明佛乘是有。如初教明",
    "T34n1720_006:0408b18": "佛乘是有。至法華亦明佛乘是有。以始終",
    "T34n1720_006:0408b19": "明佛乘是有故不索也。後見法華論亦明唯",
    "T34n1720_006:0408b20": "有佛乘無有二乘。凡有二義。一者云無有二",
    "T34n1720_006:0408b21": "乘涅槃唯有大乘涅槃。名為佛乘。前已答竟。",
    "T34n1720_006:0408b22": "二者總序方便品有五分。明義但為破二明",
    "T34n1720_006:0408b23": "一。若爾不言無有佛乘。菩薩何所索耶。法",
    "T34n1720_006:0408b24": "華前後文無有言佛乘是方便。但言二乘是",
    "T34n1720_006:0408b25": "方便。故二乘人索菩薩不索。[0408b25] 問。今昔佛乘",
    "T34n1720_006:0408b26": "是有者亦應今昔明佛乘是究竟。[0408b26] 答。佛乘是",
    "T34n1720_006:0408b27": "有斯義究竟。但就有之中說盡不盡故有究",
    "T34n1720_006:0408b28": "竟不究竟耳。但昔教說佛乘不具足。今教明",
    "T34n1720_006:0408b29": "佛乘具足。釋論云佛於三藏中不具說佛功",
    "T34n1720_006:0408c01": "德略有三義。一者有無不具足如三藏中不",
    "T34n1720_006:0408c02": "說十八不共法等。唯大乘說之。二者說不",
    "T34n1720_006:0408c03": "盡故不具足。如三藏中說十力。不言盡智遍",
    "T34n1720_006:0408c04": "智而言盡智遍智者。此是諸論義師說耳。",
    "T34n1720_006:0408c05": "三者於一科中半說半不說故不具足。如三",
    "T34n1720_006:0408c06": "藏中唯明三眼。大乘經中具說五眼。[0408c06] 問。何",
    "T34n1720_006:0408c07": "以知三藏中不說五眼。[0408c07] 答。雜心論及舍利弗",
    "T34n1720_006:0408c08": "毘曇皆云唯有三眼。肉眼天眼惠眼也。[0408c08] 問。",
    "T34n1720_006:0408c09": "昔說佛既不具足。即是方便。道理唯有具足",
    "T34n1720_006:0408c10": "無不具足。昔有此不具佛今無此不具足佛。",
    "T34n1720_006:0408c11": "即是昔有今無。菩薩應索不具足車。[0408c11] 答。權",
    "T34n1720_006:0408c12": "實有二種。一者有無論權實。二者具足不具",
    "T34n1720_006:0408c13": "足論權實。有無論權實者無二而說二。故二",
    "T34n1720_006:0408c14": "乘是權。有一而說一故佛乘是實。二者具足",
    "T34n1720_006:0408c15": "不具足論權實者。昔說佛乘未盡為權。今說",
    "T34n1720_006:0408c16": "佛乘盡為實。索車之義者正就三乘有無義",
    "T34n1720_006:0408c17": "有索。不就佛乘具足不具足明索義也。又反",
    "T34n1720_006:0408c18": "責曰。若言昔不具足故今索者。依汝義法華",
    "T34n1720_006:0408c19": "中明佛果義猶是無常。即是果車不具足。若",
    "T34n1720_006:0408c20": "爾至涅槃時應有索無常果車也。法華但為",
    "T34n1720_006:0408c21": "緣因未明正因。則因車不具足。至涅槃時亦",
    "T34n1720_006:0408c22": "應索前不具足因車也。而涅槃時無有索。",
    "T34n1720_006:0408c23": "法華不具足車者。當知至法華時亦不索爾",
    "T34n1720_006:0408c24": "前不具足佛果也。四者譬中云三車門外者",
    "T34n1720_006:0408c25": "此總相說耳。依昔義者二車在三界正使門",
    "T34n1720_006:0408c26": "外。佛果在習氣無知門外。二乘人以正使",
    "T34n1720_006:0408c27": "限域為門。佛以無知習氣限域為門。昔說",
    "T34n1720_006:0408c28": "二乘人盡無生智在三界正使門外。今二乘",
    "T34n1720_006:0408c29": "人斷正使盡而不見車。是故索耳。昔說佛",
    "T34n1720_006:0409a01": "果在習氣無知門外。今菩薩斷正使盡習氣",
    "T34n1720_006:0409a02": "無知則盡則便成佛亦無索也。大乘菩薩有",
    "T34n1720_006:0409a03": "正使無知習氣二門。今出正使未出習氣無",
    "T34n1720_006:0409a04": "知門。遂索果者二乘有見諦門。復有思惟",
    "T34n1720_006:0409a05": "門。今出見諦惑門亦應有索。聲聞既不爾。",
    "T34n1720_006:0409a06": "菩薩何猶然。進退往論大小窮撿。菩薩之人",
    "T34n1720_006:0409a07": "無有索也。五者經明三乘是方便可言索三。",
    "T34n1720_006:0409a08": "又云唯此一事實餘二則非真。又云世間無",
    "T34n1720_006:0409a09": "有二乘唯一佛乘。以此推之唯索二乘不索",
    "T34n1720_006:0409a10": "佛乘。六者若言昔明三乘皆是方便者。從大",
    "T34n1720_006:0409a11": "品已上乃至法華之前明佛乘皆是方便。若",
    "T34n1720_006:0409a12": "佛乘是方便六度等因亦是方便。若爾者付",
    "T34n1720_006:0409a13": "窮子財之珍寶庫藏皆是方便說耳。應非真",
    "T34n1720_006:0409a14": "實也。若付財之寶遂是夜光非魚目者。則",
    "T34n1720_006:0409a15": "大品明佛乘已是真實不名方便。[0409a15] 問。付財之",
    "T34n1720_006:0409a16": "寶即是委屬家業珍寶者。說波若時已應是",
    "T34n1720_006:0409a17": "說法華也。[0409a17] 答。於他為難於今是通。故方便",
    "T34n1720_006:0409a18": "品云為此諸佛子說是大乘經。既稱說是經",
    "T34n1720_006:0409a19": "者當知波若之時已是說法華也。但教菩薩",
    "T34n1720_006:0409a20": "故作波若名。未教二乘不作法華稱耳。此",
    "T34n1720_006:0409a21": "義已如前說也。七者方便品初偈文敘昔說",
    "T34n1720_006:0409a22": "二乘。復明二乘是方便。敘昔說大乘不明",
    "T34n1720_006:0409a23": "大乘是方便。但明為此諸佛子說是大乘經。",
    "T34n1720_006:0409a24": "則知佛乘非是方便。菩薩不應索佛大乘也。",
    "T34n1720_006:0409a25": "八者既有三人索者何故無菩薩領解耶。但",
    "T34n1720_006:0409a26": "明二乘領解不明菩薩領解。故知無菩薩索",
    "T34n1720_006:0409a27": "也。[0409a27] 問。若以無菩薩領解謂無菩薩索者。亦",
    "T34n1720_006:0409a28": "無緣覺果人領解應無緣覺索。[0409a28] 答。無緣覺領",
    "T34n1720_006:0409a29": "解此有其義。以緣覺果人出無佛世也。又",
    "T34n1720_006:0409b01": "法華座中所無故不敘其領解。菩薩有座何",
    "T34n1720_006:0409b02": "義故不明領解耶。九者下合賜車云。見諸眾",
    "T34n1720_006:0409b03": "生出三界若得涅槃樂。是故賜以大乘。若",
    "T34n1720_006:0409b04": "爾二乘人得涅槃故與大乘。菩薩云何已證",
    "T34n1720_006:0409b05": "涅槃耶。既但賜二乘當知但二乘人索。用此",
    "T34n1720_006:0409b06": "一文可斷得失也。十者諸子安座故就父索。",
    "T34n1720_006:0409b07": "二乘人果滿息求不復修行。故名安座。可得",
    "T34n1720_006:0409b08": "有索未出門。菩薩本知車非正使門外。出門",
    "T34n1720_006:0409b09": "菩薩故自知之。則始終二人俱有前進之義。",
    "T34n1720_006:0409b10": "無安座之理。是以菩薩無索車義也。又合賜",
    "T34n1720_006:0409b11": "車云。不令有人獨得滅度。皆以如來滅度而",
    "T34n1720_006:0409b12": "滅度之。獨取滅度可有二義。一者昔日菩薩",
    "T34n1720_006:0409b13": "受記作佛故。菩薩獨得如來滅度。二乘人昔",
    "T34n1720_006:0409b14": "不得作佛。故不得滅度。今日令二乘人亦得",
    "T34n1720_006:0409b15": "如來滅度。故名等賜。二者昔二乘人獨取",
    "T34n1720_006:0409b16": "小乘滅度。今令同得大乘涅槃。以此二文推",
    "T34n1720_006:0409b17": "無菩薩索。既言菩薩獨得如來滅度。菩薩何",
    "T34n1720_006:0409b18": "由更索。又昔二乘人獨取小乘滅度。故今",
    "T34n1720_006:0409b19": "以大車賜之。菩薩不爾。云何賜菩薩耶。即",
    "T34n1720_006:0409b20": "以此文破四車義也。若三乘皆索則失獨得",
    "T34n1720_006:0409b21": "滅度之言也。夫論獨者此是偏謂此人得彼",
    "T34n1720_006:0409b22": "人不得故名為獨。若三乘皆索何有獨耶。今",
    "T34n1720_006:0409b23": "所明者但二乘人索菩薩不索。如上十推。[0409b23] 問。",
    "T34n1720_006:0409b24": "若爾者唯應索二。何得文云願賜我等三種",
    "T34n1720_006:0409b25": "寶車。[0409b25] 答。昔說三乘是實今遂云有一無二。",
    "T34n1720_006:0409b26": "昔有三之言竟何所在。以今無徵昔有。亦以",
    "T34n1720_006:0409b27": "昔有難今無。故名為索也。經師不體此言故",
    "T34n1720_006:0409b28": "謂三人索。致成異說。今觀其言甚易見耳。",
    "T34n1720_006:0409b29": "[0409b29] 問。經文題三車名。就文索之故云羊車鹿",
    "T34n1720_006:0409c01": "車牛車願時賜與。云何背文但言二乘人索",
    "T34n1720_006:0409c02": "菩薩不索耶。又並曰若二乘人索三者應二",
    "T34n1720_006:0409c03": "乘人乘三車。二乘人實不乘三。二乘人亦不",
    "T34n1720_006:0409c04": "索三。又並曰若二乘人索菩薩車者。菩薩之",
    "T34n1720_006:0409c05": "人應索二乘車也。文義往推進退窮撿。幸",
    "T34n1720_006:0409c06": "宜依舊無俟斯通。[0409c06] 答。若領解前通無俟後",
    "T34n1720_006:0409c07": "問。蓋是騰昔三以徵今一耳。昔本道三今遂",
    "T34n1720_006:0409c08": "云唯此一事實餘二則非真。若爾昔日明有",
    "T34n1720_006:0409c09": "羊鹿牛車為何所在。騰三徵一文義煥然。下",
    "T34n1720_006:0409c10": "諸難並不通自去。宜改舊迷以從新悟也。[0409c10] 問。",
    "T34n1720_006:0409c11": "何以證知二乘索三車耶。[0409c11] 答。本為二乘人開",
    "T34n1720_006:0409c12": "三乘耳。初以一乘化之不得。故於一佛乘分",
    "T34n1720_006:0409c13": "別說三。謂三乘化得今明無三唯一。故二乘",
    "T34n1720_006:0409c14": "人索覓三也。又此經始終正為二乘人說。故",
    "T34n1720_006:0409c15": "二乘人索三。今當具烈三周文證之。方便品",
    "T34n1720_006:0409c16": "云告諸聲聞眾及求緣覺乘佛以方便力示以",
    "T34n1720_006:0409c17": "三乘教。既但告二乘人明方便說三不告菩",
    "T34n1720_006:0409c18": "薩。故知三乘教為二乘人也。次三請初但明",
    "T34n1720_006:0409c19": "二乘人執動生疑不明菩薩。故知二乘疑無",
    "T34n1720_006:0409c20": "三有一也。三者十方佛勸釋迦云。少智樂小",
    "T34n1720_006:0409c21": "法不自信作佛。是故以方便分別說諸果。不",
    "T34n1720_006:0409c22": "明為菩薩分別說三也。故知為二乘人分別",
    "T34n1720_006:0409c23": "說三也。諸果者謂三乘果也。次第二周文。身",
    "T34n1720_006:0409c24": "子騰學無學人皆墮疑悔。請佛重說。不明菩",
    "T34n1720_006:0409c25": "薩疑悔請佛重說。故知第二周說但為二乘",
    "T34n1720_006:0409c26": "人。云我今還欲令汝憶念本願所行道。故為",
    "T34n1720_006:0409c27": "諸聲聞說大乘經名妙法蓮華經。不明為菩",
    "T34n1720_006:0409c28": "薩說。第三周文云。若如來自知涅槃時到",
    "T34n1720_006:0409c29": "眾又清淨為說此經。世間無有二乘而得滅",
    "T34n1720_006:0410a01": "度。唯一佛乘得滅度耳。又云唯有一佛乘息",
    "T34n1720_006:0410a02": "處故說二。以此三周文證。故知開一為三。但",
    "T34n1720_006:0410a03": "為二乘人。今會三歸一。亦為二乘。若爾索三",
    "T34n1720_006:0410a04": "之義亦二乘人索。[0410a04] 問。二乘人出門外但不見",
    "T34n1720_006:0410a05": "二車。亦不見三。[0410a05] 答。出正使近門無有二車。",
    "T34n1720_006:0410a06": "是故不見。未出無知習氣遠門亦不見一大",
    "T34n1720_006:0410a07": "車。二車無故不見。大車有而未見也。[0410a07] 又問亦",
    "T34n1720_006:0410a08": "得近遠二門俱不見三以不。[0410a08] 答。若言於一說",
    "T34n1720_006:0410a09": "三實無三者。近遠二門俱不見三。若就三中",
    "T34n1720_006:0410a10": "自論虛實如云唯此一事實餘二則非真耳。",
    "T34n1720_006:0410a11": "出近門不見二出遠門見有一也。又近遠二",
    "T34n1720_006:0410a12": "門俱不見二以無二。故近遠二門俱見有一。",
    "T34n1720_006:0410a13": "一是實有故。出遠門得一出近門知有一。此",
    "T34n1720_006:0410a14": "據菩薩也。[0410a14] 問。羅漢出界外故索緣覺亦然不。",
    "T34n1720_006:0410a15": "[0410a15] 答。當法華座唯有羅漢無緣覺果。故唯是",
    "T34n1720_006:0410a16": "一人索三耳。非二乘果人索三也。[0410a16] 問。若是",
    "T34n1720_006:0410a17": "一人者何得文云諸子就父覓車。既云諸子",
    "T34n1720_006:0410a18": "則知三乘人也。[0410a18] 答。下合譬中云若見無量億",
    "T34n1720_006:0410a19": "千眾生。以佛教門出三界苦得涅槃樂。便",
    "T34n1720_006:0410a20": "賜大車。此約羅漢非一故有諸子耳。又雖無",
    "T34n1720_006:0410a21": "緣覺懸為緣覺果人。作索車譬合緣覺因人",
    "T34n1720_006:0410a22": "領解亦義無失也。又即以此文證無菩薩索",
    "T34n1720_006:0410a23": "車義。但羅漢一人即得索三。豈須三人方索",
    "T34n1720_006:0410a24": "三耶。[0410a24] 第四明時節。[0410a24] 問。何時索果耶。[0410a24] 答。舊",
    "T34n1720_006:0410a25": "云得羅漢已後法華之前此時有索。昔佛為",
    "T34n1720_006:0410a26": "三乘人說若能斷三界煩惱即得盡無生智。",
    "T34n1720_006:0410a27": "三乘人即依教修行斷三界惑成無學果。此",
    "T34n1720_006:0410a28": "無學人並具三明之解。有未來生死智通。在",
    "T34n1720_006:0410a29": "閑暇心中思惟量度遂見未來猶有生死因",
    "T34n1720_006:0410b01": "果。生死因未盡未有盡智。生死果未傾未",
    "T34n1720_006:0410b02": "有無生智。若爾佛云何言斷惑盡故有盡智。",
    "T34n1720_006:0410b03": "果亡故有無生智耶。故就佛索覓盡無生二",
    "T34n1720_006:0410b04": "智也。[0410b04] 評曰。尋第二周譬說意正在索車。若",
    "T34n1720_006:0410b05": "斯言可領眾譬自明。今請問之。若得羅漢即",
    "T34n1720_006:0410b06": "索二智者。此時已應執動疑生。若爾法華唯",
    "T34n1720_006:0410b07": "開三顯一。便為無用。故何者。開三顯一本",
    "T34n1720_006:0410b08": "為動執生疑。未說之前疑執已動。何煩復用",
    "T34n1720_006:0410b09": "前略說耶。又難若未說法華已生疑者。身子",
    "T34n1720_006:0410b10": "得果竟已應云我今自於智疑惑不能了。為是",
    "T34n1720_006:0410b11": "究竟法為是所行道。豈待說法華方有此唱。",
    "T34n1720_006:0410b12": "又領解中云初聞佛所說心中大驚疑。若前",
    "T34n1720_006:0410b13": "已執動何事今聞而始驚疑耶。[0410b13] 問。若說法華",
    "T34n1720_006:0410b14": "之前未動執生疑者。何得身子云欲以問世",
    "T34n1720_006:0410b15": "尊為失為不失。[0410b15] 答。文已釋之。此文不明理",
    "T34n1720_006:0410b16": "中無三教有三。但保執昔教謂永失大乘。復",
    "T34n1720_006:0410b17": "見如來諸勝功德而帳帙遲迴或恐不失。是",
    "T34n1720_006:0410b18": "故致有此難耳。若實見未來生死因果者。必",
    "T34n1720_006:0410b19": "知修行作佛。何事嗟傷耶。即以此文破子所",
    "T34n1720_006:0410b20": "說。又依汝此義淨名次法華。而諸聲聞於是",
    "T34n1720_006:0410b21": "淨名經自云。我等何為永絕其根。於此大乘",
    "T34n1720_006:0410b22": "已如敗種。又云高原陸地不生蓮華。何得云",
    "T34n1720_006:0410b23": "爾前聲聞以理疑教以教惑理。踟&#x8E70;理教之",
    "T34n1720_006:0410b24": "間。既踟&#x8E70;理教之間復何得云永絕其根已",
    "T34n1720_006:0410b25": "如敗種。自成鉾楯不可會通。又問羅漢得果",
    "T34n1720_006:0410b26": "竟即索者。依汝義從初教至法華之前未明",
    "T34n1720_006:0410b27": "三界外事。云何爾者。已見未來界外生死不",
    "T34n1720_006:0410b28": "盡耶。若言深解故見界外事者。何不深解即",
    "T34n1720_006:0410b29": "知三權一實耶。又阿羅漢見未來生死不盡",
    "T34n1720_006:0410c01": "者。此是理中說。為是教中說。若理中說三乘",
    "T34n1720_006:0410c02": "初業已知當得作佛生死未亡。不待證無學方",
    "T34n1720_006:0410c03": "始知也。若教中說者。法華之前大乘教尚未",
    "T34n1720_006:0410c04": "明三界外事。云何三藏教中得羅漢。後即見",
    "T34n1720_006:0410c05": "未來生死不盡耶。今所明者昔日未索今始",
    "T34n1720_006:0410c06": "索也。何以知之。前救子得譬屬昔三乘化得",
    "T34n1720_006:0410c07": "義。索車譬屬今一乘化得也。故以知約今",
    "T34n1720_006:0410c08": "明索昔不索也。[0410c08] 問。何故昔不索今明索耶。",
    "T34n1720_006:0410c09": "[0410c09] 答。昔教明實有三。復而自謂實得於三。是故",
    "T34n1720_006:0410c10": "不索。今教明無三時會。聞無有三即便生疑",
    "T34n1720_006:0410c11": "是故索三。如父母以空捲誑子。云謂手實有",
    "T34n1720_006:0410c12": "物子謂實有。子便止啼。復知空捲方就父索",
    "T34n1720_006:0410c13": "也。[0410c13] 問。文云諸子出宅則就父索也。云何言",
    "T34n1720_006:0410c14": "昔不索今索耶。若爾今始出宅昔應未出。",
    "T34n1720_006:0410c15": "[0410c15] 答。若出門即索亦應出三界竟即知無三有",
    "T34n1720_006:0410c16": "一。今撿法華三周文但明羅漢聞法華經始",
    "T34n1720_006:0410c17": "知無三。未聞之時不知無三。何者身子領解",
    "T34n1720_006:0410c18": "云我悉除邪見於空法得證。爾時心自謂得",
    "T34n1720_006:0410c19": "至於滅度。而今乃自覺非是實滅度。此文",
    "T34n1720_006:0410c20": "分明云法華之前自謂實得三。聞今教始知",
    "T34n1720_006:0410c21": "無三也。第二周文云是諸千二百心自在者",
    "T34n1720_006:0410c22": "是學無學人亦各自以離我見及有無見等謂",
    "T34n1720_006:0410c23": "得涅槃。化城中云於是眾人前入化城。生",
    "T34n1720_006:0410c24": "已度想生安穩想。故知三根之人未聞法華",
    "T34n1720_006:0410c25": "自謂究竟。不知無三。云何言得果畢即知無",
    "T34n1720_006:0410c26": "三而索三耶。[0410c26] 問。譬中明出宅即便索車。如",
    "T34n1720_006:0410c27": "向所引至法華時方索。斯則法譬相反云何",
    "T34n1720_006:0410c28": "會通。[0410c28] 答。須得譬意。意不論索之久近。但",
    "T34n1720_006:0410c29": "作癡子無知不領父意不識權實有無故就父",
    "T34n1720_006:0411a01": "索用此曉於時會令改三執耳。是故法譬言",
    "T34n1720_006:0411a02": "不相違。後見法華論釋三請文明。有三種義。",
    "T34n1720_006:0411a03": "一者決定義。二者疑義。三者依何事疑。決",
    "T34n1720_006:0411a04": "定者有聲聞方便證得深法。作決定心得涅",
    "T34n1720_006:0411a05": "槃證。此明爾前證得涅槃生決定究竟心。",
    "T34n1720_006:0411a06": "不疑為究竟為不究竟。若爾前已疑者疑名",
    "T34n1720_006:0411a07": "猶豫。不得稱為決定。以論推之則知爾前猶",
    "T34n1720_006:0411a08": "未索。聞今教生疑方乃索耳。[0411a08] 問曰。汝引法",
    "T34n1720_006:0411a09": "華論證爾前不索者。我亦引法華論證知有",
    "T34n1720_006:0411a10": "菩薩索。論釋三請中驚怖文云有五種驚怖。",
    "T34n1720_006:0411a11": "一者損驚怖。如二乘人取小為實謗無大乘。",
    "T34n1720_006:0411a12": "二者多事驚怖。以大乘人生如是心。我無量",
    "T34n1720_006:0411a13": "無邊劫行菩薩行。生驚怖意起取異乘心。三",
    "T34n1720_006:0411a14": "者顛倒驚怖。分別我我所見身不善故。四悔",
    "T34n1720_006:0411a15": "驚怖。如身子云我不應證如是小乘。五誑驚",
    "T34n1720_006:0411a16": "怖。增上慢比丘作如是言。云何如來誑於我。",
    "T34n1720_006:0411a17": "觀此五驚怖第二有菩薩驚故有菩薩索。第",
    "T34n1720_006:0411a18": "四身子悔故爾前已索。將非汝解與論相違",
    "T34n1720_006:0411a19": "耶。[0411a19] 答。若以驚怖為索者。諸大乘經皆云聞",
    "T34n1720_006:0411a20": "大乘法驚疑怖畏。法華應是索也。[0411a20] 問。即以",
    "T34n1720_006:0411a21": "此言相難。既以疑為索者諸大乘經皆明聞",
    "T34n1720_006:0411a22": "大乘驚疑。皆應是索也。[0411a22] 答。須諦論文語意。",
    "T34n1720_006:0411a23": "論云菩薩驚怖起取異乘心。故若以此文為",
    "T34n1720_006:0411a24": "索佛乘者。菩薩正應覓昔日佛乘耳。何得起",
    "T34n1720_006:0411a25": "取異乘心耶。今釋論此文者。正言大乘甚深",
    "T34n1720_006:0411a26": "二乘之人聞之生謗。如五義中第一。菩薩聞",
    "T34n1720_006:0411a27": "大乘甚深。唯佛能究竟解了餘人不解。如上",
    "T34n1720_006:0411a28": "發心已上不退已還皆不能了佛智。菩薩聞",
    "T34n1720_006:0411a29": "此言欲退取二乘。故言起取異乘心。故非是",
    "T34n1720_006:0411b01": "索菩薩乘也。身子之悔前文已通。[0411b01] 第五明有",
    "T34n1720_006:0411b02": "索無索。[0411b02] 注經云。修空離有則空有同盡。若",
    "T34n1720_006:0411b03": "實在門外唯見一極。則眾求自亡何有索情。",
    "T34n1720_006:0411b04": "今欲辨三乘初業之所期將顯終成之所會。",
    "T34n1720_006:0411b05": "故假設時與之。言以彰等賜之義耳。[0411b05] 評曰。注",
    "T34n1720_006:0411b06": "依勝鬘意釋故無索義。此得在於彼經失在",
    "T34n1720_006:0411b07": "於此教。此教既明有索不應言假設也。基",
    "T34n1720_006:0411b08": "公云無別有索。但大機扣佛義同於索。所以",
    "T34n1720_006:0411b09": "然者。大機既發反望昔則無有三乘故言索",
    "T34n1720_006:0411b10": "三耳。[0411b10] 評曰。基公得在於求一失在於索三。",
    "T34n1720_006:0411b11": "所以然者。實有機動求一。復有情中索三。偏",
    "T34n1720_006:0411b12": "執一機失三情索。故非所用也。[0411b12] 第六明大",
    "T34n1720_006:0411b13": "小。[0411b13] 有人言索一大車非索三也。何以故者。",
    "T34n1720_006:0411b14": "父既賜大則知索大。若不索大何由賜大。有",
    "T34n1720_006:0411b15": "人言文云願賜我等三種寶車。不應背文言",
    "T34n1720_006:0411b16": "索一也。[0411b16] 評曰。偏執二文俱失圓意。考其旨",
    "T34n1720_006:0411b17": "歸具索一二也。以大機既動是故求一。情執",
    "T34n1720_006:0411b18": "於三所以索三。機情合論則三一俱索。[0411b18] 第",
    "T34n1720_006:0411b19": "七會二經。[0411b19] 問。依勝鬘初業已知無三此則無",
    "T34n1720_006:0411b20": "索。就此經無學猶惑於教是故有索。云何會",
    "T34n1720_006:0411b21": "通。[0411b21] 答。舊云勝鬘是了義教理實言之。是故",
    "T34n1720_006:0411b22": "無有索也。此經就教所以有索。[0411b22] 評曰。此義已",
    "T34n1720_006:0411b23": "如方便品廣釋二經同異。今更敘之。若勝鬘",
    "T34n1720_006:0411b24": "是理說此經據教者。亦不同舊釋明三乘人",
    "T34n1720_006:0411b25": "保昔教。謂有究竟是故無索。今教無三故就",
    "T34n1720_006:0411b26": "佛索三耳。[0411b26] 第八三根索不索義。舊云但中",
    "T34n1720_006:0411b27": "根人索利鈍二人不索。[0411b27] 問。何以知二根不索",
    "T34n1720_006:0411b28": "耶。[0411b28] 答。化城云。生已度想生安穩想。執教作",
    "T34n1720_006:0411b29": "解是故不索。[0411b29] 評曰。不然。尋三根人皆有索也",
    "T34n1720_006:0411c01": "身子疑云我今自於知疑惑不能了。為是究",
    "T34n1720_006:0411c02": "竟法為是所行道。即是上根索也。第二周中",
    "T34n1720_006:0411c03": "有索車譬。驗中根人必有索也。上中二人既",
    "T34n1720_006:0411c04": "索即知下根亦索。[0411c04] 問。下根人何故無索文耶。",
    "T34n1720_006:0411c05": "[0411c05] 答。身子譬喻品初總騰中下根皆有疑悔。",
    "T34n1720_006:0411c06": "故即中下根人有索文也。又以義推之昔三",
    "T34n1720_006:0411c07": "根皆保執。昔教自謂究竟。故並無索。聞今",
    "T34n1720_006:0411c08": "教無三究竟故皆有索。則義可知也。[0411c08] 問。三",
    "T34n1720_006:0411c09": "周文皆明三根人有疑執。云何是索耶。[0411c09] 答。",
    "T34n1720_006:0411c10": "若不用疑執為索者。復取何文為三根人索",
    "T34n1720_006:0411c11": "耶。又鹿園已後法華之前何經中說三乘情",
    "T34n1720_006:0411c12": "索耶。今明但法華時三根有疑故有索。爾前",
    "T34n1720_006:0411c13": "無疑故不索也。[0411c13] 問。若三根人皆有索何故第",
    "T34n1720_006:0411c14": "二周有索車餘文無耶。[0411c14] 答。上根人索三。佛",
    "T34n1720_006:0411c15": "於方便品中直為法說便悟。不須作索車譬。",
    "T34n1720_006:0411c16": "中根人未悟為作索車譬便了。下根聞索車",
    "T34n1720_006:0411c17": "譬不悟更待化城譬乃解。若皆作一譬何名",
    "T34n1720_006:0411c18": "逗三緣耶。復何名三周說異耶。[0411c18] 問。若以疑",
    "T34n1720_006:0411c19": "為索者。凡聖一切人疑應一切人皆索。而今",
    "T34n1720_006:0411c20": "出門不見有三可索三。門內未見有無云何",
    "T34n1720_006:0411c21": "索耶。[0411c21] 答。門內人及門外人並執昔教俱有三",
    "T34n1720_006:0411c22": "究竟果。今聞無三故內外人俱索三。[0411c22] 問。門",
    "T34n1720_006:0411c23": "外人索云何異。[0411c23] 答。門內人索於當三。門外",
    "T34n1720_006:0411c24": "人索於現三。是故異也。[0411c24] 問。文但云出門外",
    "T34n1720_006:0411c25": "索。不云門內索。何故違經耶。[0411c25] 答。佛說譬喻",
    "T34n1720_006:0411c26": "欲令易解。令寄門外人索三通曉時會疑悔",
    "T34n1720_006:0411c27": "也。又反責曰。若但門外人索者。亦但賜門",
    "T34n1720_006:0411c28": "外人車不賜門內人車。但應無學受記作佛。",
    "T34n1720_006:0411c29": "學人應不得記。無學人所行是菩薩道。學",
    "T34n1720_006:0412a01": "人所行應非菩薩道。今賜車之譬雖賜無學",
    "T34n1720_006:0412a02": "實通賜一切人。亦雖無學人索實通一切人",
    "T34n1720_006:0412a03": "索也。經師不究竟其始終故不識譬意耳。",
    "T34n1720_006:0412a04": "[0412a04] 問。若以疑為索者方便品云。菩薩聞是法疑",
    "T34n1720_006:0412a05": "網皆已除。若爾菩薩應有索也。[0412a05] 答。菩薩疑",
    "T34n1720_006:0412a06": "與二乘疑異。二乘昔謂究竟今聞無究竟。是",
    "T34n1720_006:0412a07": "故以昔疑今。所以有索。菩薩不昔自謂究",
    "T34n1720_006:0412a08": "竟今聞無究竟。是故生疑。所以菩薩無索也。",
    "T34n1720_006:0412a09": "但以始行之人疑昔何故說三。今何故說一。",
    "T34n1720_006:0412a10": "今昔三一相違。故生疑耳。[0412a10] 問。菩薩疑昔明",
    "T34n1720_006:0412a11": "有三今明無三。即是菩薩索耶。[0412a11] 答。領上一",
    "T34n1720_006:0412a12": "有二無。此疑又息。二乘索三終為索二。菩薩",
    "T34n1720_006:0412a13": "疑三亦為疑二也。佛乘始終皆是有。故不疑",
    "T34n1720_006:0412a14": "不索也。[0412a14] 問。菩薩亦有索佛乘以不。[0412a14] 答。昔明",
    "T34n1720_006:0412a15": "三乘俱有。今忽言二乘無者。昔雖言佛乘是",
    "T34n1720_006:0412a16": "有。今亦可無脫。有此疑非正意也。[0412a16] 問。二乘",
    "T34n1720_006:0412a17": "人亦索佛乘不。[0412a17] 答。亦有此義例如菩薩昔明",
    "T34n1720_006:0412a18": "有二。今還無二者佛乘亦爾也。此皆是傍義",
    "T34n1720_006:0412a19": "非索車之大宗。[0412a19] 問。子出門自見無車。得羅",
    "T34n1720_006:0412a20": "漢出三界亦應自見無三。[0412a20] 答。舊說正爾今請",
    "T34n1720_006:0412a21": "問之。若自見無三亦應自見有一。何所索",
    "T34n1720_006:0412a22": "耶。今明若審知無三亦不索。若昔有三亦不",
    "T34n1720_006:0412a23": "索。但昔許有今遂言無。今昔有無合說。是故",
    "T34n1720_006:0412a24": "有索耳。[0412a24] 第九次明四句。舊云有四句一索",
    "T34n1720_006:0412a25": "而機不發。即是鹿園已後無學人及六住菩",
    "T34n1720_006:0412a26": "薩也。二發而不索。法華座席七種學人五住",
    "T34n1720_006:0412a27": "大士及凡夫是也。三亦發亦索。謂今教時無",
    "T34n1720_006:0412a28": "學人是也。四不發不索。即法華前七種學",
    "T34n1720_006:0412a29": "人五住菩薩及凡夫是也。[0412a29] 評曰。破此義如前。",
    "T34n1720_006:0412b01": "今開四句。一者機發而不索。謂菩薩聞一乘",
    "T34n1720_006:0412b02": "領悟。是故機發無自保之執。是故不索。二",
    "T34n1720_006:0412b03": "者索而不發。如二乘人聞法華經不領悟者",
    "T34n1720_006:0412b04": "是也。如求二乘昔有自保之執。是故今索",
    "T34n1720_006:0412b05": "而無大機所以不悟。[0412b05] 問。既無大機何由聞耶。",
    "T34n1720_006:0412b06": "[0412b06] 答。但有聞機無有悟機故云無也。[0412b06] 問。何以",
    "T34n1720_006:0412b07": "知有此句。[0412b07] 答。化城品云聲聞眾中或有信解",
    "T34n1720_006:0412b08": "或不信解即其事也。三亦發亦索。如三根之",
    "T34n1720_006:0412b09": "流。四不發不索。即法華之前及化城品云。",
    "T34n1720_006:0412b10": "我滅度後復有弟子。不聞是經不知不覺菩",
    "T34n1720_006:0412b11": "薩所行。自於所得功德生滅度想也。復有四",
    "T34n1720_006:0412b12": "句。一者權而非實。謂二乘也。二者實而非",
    "T34n1720_006:0412b13": "權。今日一乘也。三亦權亦實。昔日三中之大",
    "T34n1720_006:0412b14": "是也。非無佛乘道故實。但昔說之未盡故權。",
    "T34n1720_006:0412b15": "四非權非實。即是諸法寂滅相。不可以言宣",
    "T34n1720_006:0412b16": "泯上三句也。復有四句。一合大而離小。合",
    "T34n1720_006:0412b17": "大者佛菩薩同名佛乘也。離小者聲聞緣覺",
    "T34n1720_006:0412b18": "乘也。二離大而合小。大品中明三智義。佛為",
    "T34n1720_006:0412b19": "一切種智。菩薩為道種智。故佛菩薩開二智",
    "T34n1720_006:0412b20": "也。合小者二乘人總名一切智也。三大小俱",
    "T34n1720_006:0412b21": "合者。直名大小二乘亦是摩訶衍藏及三藏",
    "T34n1720_006:0412b22": "也。四俱開者如三乘共十地。八地即是二乘",
    "T34n1720_006:0412b23": "因果。九地與十地為大乘因果也。生死河中",
    "T34n1720_006:0412b24": "七人亦是俱開之義也。[0412b24] 第十廣會今教。[0412b24] 問。",
    "T34n1720_006:0412b25": "何故車三使二。[0412b25] 答。舊云車為三乘人設譬故",
    "T34n1720_006:0412b26": "三。但二乘領解故使二。[0412b26] 評曰。若為三乘人設",
    "T34n1720_006:0412b27": "三車譬者。二乘人聞二事領解。有二使之譬",
    "T34n1720_006:0412b28": "者菩薩何故無領解。不作大使之譬。又譬",
    "T34n1720_006:0412b29": "喻品乃為中根聲聞耳。菩薩何得在中根數",
    "T34n1720_006:0412c01": "耶。今所明者通別二義釋之。一者通而為論",
    "T34n1720_006:0412c02": "皆平等也。三乘所乘既有三車。化於三人亦",
    "T34n1720_006:0412c03": "有三使。三人止息便有三城。大經云聲聞之",
    "T34n1720_006:0412c04": "人以小涅槃而般涅槃。乃至云菩薩之人以",
    "T34n1720_006:0412c05": "大涅槃而般涅槃。故知亦有三城也。別而為",
    "T34n1720_006:0412c06": "論車有三者。前以一乘化諸子不得。故於一",
    "T34n1720_006:0412c07": "佛乘分別說三。方便信解化城並明於一佛",
    "T34n1720_006:0412c08": "乘分別說三。故知說三之義皆為二乘人也。",
    "T34n1720_006:0412c09": "既為二乘人於一說三。二乘人便領解。知三",
    "T34n1720_006:0412c10": "中之一是實。餘二非真。故但明二使無有三",
    "T34n1720_006:0412c11": "使也。[0412c11] 問。初成道時實有三乘根性。故云長",
    "T34n1720_006:0412c12": "者諸子若十二十或至三十。若爾三乘教為",
    "T34n1720_006:0412c13": "三根人。何得於一說三為二乘人耶。[0412c13] 答。前",
    "T34n1720_006:0412c14": "已通竟。今亦二條釋兩品意。長者宅中有三",
    "T34n1720_006:0412c15": "十子者。此約二乘人始終具三乘根性耳。但",
    "T34n1720_006:0412c16": "成道時唯有二乘根性而無大機。是以一乘",
    "T34n1720_006:0412c17": "化之不得。故於一說三為二乘人也。[0412c17] 問。何",
    "T34n1720_006:0412c18": "以知二乘人始終具三乘根性耶。[0412c18] 答。文云若",
    "T34n1720_006:0412c19": "十二十或至三十。若以定有三乘根性何事",
    "T34n1720_006:0412c20": "稱或耶。以初有二性後方有一機故稱或至",
    "T34n1720_006:0412c21": "也。此望方便品意也。二者初一乘化不得",
    "T34n1720_006:0412c22": "後以三乘化得者。此約總別為論。明長者本",
    "T34n1720_006:0412c23": "有三十子。佛初出世時已有三乘根性。若但",
    "T34n1720_006:0412c24": "以一乘化三乘根性者。有三種機唯有一教",
    "T34n1720_006:0412c25": "無從化理。是故息一乘之化於一佛乘分別",
    "T34n1720_006:0412c26": "說三化得三人。[0412c26] 問。何以知然。[0412c26] 答。譬喻品",
    "T34n1720_006:0412c27": "云。若我但以神力及智慧力為諸眾生讚如",
    "T34n1720_006:0412c28": "來知見力無所畏者。眾生不能以是得度。",
    "T34n1720_006:0412c29": "文既有但以之言。故知一乘化三人不得。",
    "T34n1720_006:0413a01": "故於一說三。化得三人故有三子求三車也。",
    "T34n1720_006:0413a02": "[0413a02] 問。初成道時有三根性。一乘化二乘機不得化。",
    "T34n1720_006:0413a03": "菩薩應得。何故言我寧不說法疾入於涅槃。",
    "T34n1720_006:0413a04": "[0413a04] 答。此據前義耳。始終乃有三機。當時無有",
    "T34n1720_006:0413a05": "大機。以大化不得故欲入滅。又但用一化三",
    "T34n1720_006:0413a06": "進。無得益之功。退有起謗之罪。故欲入滅此",
    "T34n1720_006:0413a07": "據後義也。[0413a07] 問。何以知然。[0413a07] 答。以一乘化不",
    "T34n1720_006:0413a08": "得。即趣鹿園為聲聞說法。故知初無大機",
    "T34n1720_006:0413a09": "唯有小機。[0413a09] 問。昔於何處說三乘耶。[0413a09] 答。鹿園",
    "T34n1720_006:0413a10": "之時但說聲聞乘。故云昔於波羅奈轉四諦",
    "T34n1720_006:0413a11": "法輪也。但佛教主即有佛授彌勒記。亦是",
    "T34n1720_006:0413a12": "說佛乘也。[0413a12] 問。緣覺乘說何時耶。[0413a12] 答。大通智",
    "T34n1720_006:0413a13": "勝佛說四諦時即說十二因緣。釋迦亦例此",
    "T34n1720_006:0413a14": "也。又大經云於王城為迦葉具足演說十二",
    "T34n1720_006:0413a15": "因緣也。無量義經云先為聲聞說四諦。中",
    "T34n1720_006:0413a16": "為緣覺說十二因緣。後為菩薩說六度。以此",
    "T34n1720_006:0413a17": "文推之前說四諦後說因緣也。[0413a17] 問。門外何故",
    "T34n1720_006:0413a18": "無車。由旬外有化城耶。[0413a18] 答。義例可有三句。",
    "T34n1720_006:0413a19": "一者約昔教城車俱有。昔說有三車亦說有",
    "T34n1720_006:0413a20": "一城。二者據今教城車俱無。三者無車有城。",
    "T34n1720_006:0413a21": "欲明實故無三車。亦權有故有化城也。俱有",
    "T34n1720_006:0413a22": "示兩權俱無據兩實。一有一無即一權一實",
    "T34n1720_006:0413a23": "也。[0413a23] 問。何以知然。[0413a23] 答。眾生憚佛道長遠為止",
    "T34n1720_006:0413a24": "息。故權說化城。故知序昔即明權義。約今",
    "T34n1720_006:0413a25": "說十方佛土無有三乘。時會問無故就佛索。",
    "T34n1720_006:0413a26": "故知車無據今實也。又化城譬屬三乘化得。",
    "T34n1720_006:0413a27": "故是序昔權。索車譬屬大乘化得故是今實",
    "T34n1720_006:0413a28": "也。[0413a28] 問。何故唐捐三車而化一城耶。[0413a28] 答。車在",
    "T34n1720_006:0413a29": "宅外諸子在內。舉眼不見故唐捐門外不假",
    "T34n1720_006:0413b01": "化作也。城在&#x9008;絕。道中眾人疲極不復堪",
    "T34n1720_006:0413b02": "去。是以導師化作大城。眾人遙見便勸勵之。",
    "T34n1720_006:0413b03": "已望見城何為不去。故須化作城也。[0413b03] 問。諸",
    "T34n1720_006:0413b04": "子為求門外車而出宅。亦得眾人本為趣化",
    "T34n1720_006:0413b05": "城而進路以不。[0413b05] 答。二譬意別非一例也。三",
    "T34n1720_006:0413b06": "車本意為求三乘作譬。化城本意為求佛道",
    "T34n1720_006:0413b07": "作譬。但中途懈退故權設化城也。[0413b07] 問。何故",
    "T34n1720_006:0413b08": "車多城一。車動城靜。[0413b08] 答。車三約智優劣城",
    "T34n1720_006:0413b09": "一據涅槃無二。城為止息故靜。車明遊戲快",
    "T34n1720_006:0413b10": "樂故動。皆是互舉並不相違。[0413b10] 問。二使何故",
    "T34n1720_006:0413b11": "不言化作。亦不唐捐。[0413b11] 答。使是佛教。此不可",
    "T34n1720_006:0413b12": "無故不得言化。又教據被緣亦不得唐捐。",
    "T34n1720_006:0413b13": "[0413b13] 問。四種權實云何同異。[0413b13] 答。三車與一車此並",
    "T34n1720_006:0413b14": "是教所表理。三車為權一車為實也。一使謂",
    "T34n1720_006:0413b15": "一乘教。二使謂二乘教。教通因果也。此文",
    "T34n1720_006:0413b16": "三使皆是門內說之。三車一車皆是門外之",
    "T34n1720_006:0413b17": "事也。二使為權一使為實也。若大宅與草菴",
    "T34n1720_006:0413b18": "者。草菴者小乘理教也。大宅者大乘理教也。",
    "T34n1720_006:0413b19": "此二通因果也。若化城謂小乘果。寶所謂大",
    "T34n1720_006:0413b20": "乘果也。[0413b20] 問。唯是一法何故多種說之。[0413b20] 答。體",
    "T34n1720_006:0413b21": "雖是一隨義說四也。縱任自在歡喜快樂故",
    "T34n1720_006:0413b22": "名為車。所說教門隨佛運用。如使能示語。",
    "T34n1720_006:0413b23": "眾生如人也。大乘正法無患不障。如舍虛通",
    "T34n1720_006:0413b24": "無礙為一。眾德可珍遠涉乃得如寶所也。小",
    "T34n1720_006:0413b25": "乘四義可以意求也。[0413b25] 次明所索車四重。一因",
    "T34n1720_006:0413b26": "果。二福惠。三空有。四為無為。舊解三車但",
    "T34n1720_006:0413b27": "是果非因。大車二釋。光宅云果地究竟盡無",
    "T34n1720_006:0413b28": "生二智為體。遠出由旬之外。對昔近故為高。",
    "T34n1720_006:0413b29": "具含萬德。對昔狹義為廣。莊嚴云大車是因。",
    "T34n1720_006:0413c01": "總萬行為體。雖總萬行略明二法為主。一者",
    "T34n1720_006:0413c02": "菩提大願上求佛道為高。下度眾生為廣。",
    "T34n1720_006:0413c03": "二者空慧不離。初後得菩提為高。照窮法性",
    "T34n1720_006:0413c04": "為廣。[0413c04] 評曰。三車為果不遠文義。文云今此",
    "T34n1720_006:0413c05": "三車皆在門外。義者三界內未免生老病死",
    "T34n1720_006:0413c06": "之火。三界外則永免之。以斯弘文義可然",
    "T34n1720_006:0413c07": "也。大車互執因果文義俱傷。今當具說。若",
    "T34n1720_006:0413c08": "言大車但是果者。下何得云乘是寶車直至",
    "T34n1720_006:0413c09": "道場耶。故一不可也。又諸子索車父則賜",
    "T34n1720_006:0413c10": "車。諸子得車各乘之。今但是果者乃是懸許。",
    "T34n1720_006:0413c11": "竟未父賜子遂不得。何所乘耶。昔許其三實",
    "T34n1720_006:0413c12": "不得三。今許其一又未得一。若爾三一兩車",
    "T34n1720_006:0413c13": "並許而未賜。二不可也。救曰。正說同歸三",
    "T34n1720_006:0413c14": "教記三乘作佛。使其標心在果而修行取之",
    "T34n1720_006:0413c15": "故云乘。是大車而前進耳。難曰。昔於一說三。",
    "T34n1720_006:0413c16": "三非究竟故門外無車。今會三歸一。一乘是",
    "T34n1720_006:0413c17": "實故子得大車。更非別法。即捐昔三乘同運",
    "T34n1720_006:0413c18": "向佛為大車體。此豈標壽量果。而子竟不",
    "T34n1720_006:0413c19": "得耶。三不可也。又賜大車是當果記者。前",
    "T34n1720_006:0413c20": "許三車亦應是三乘記耳。四不可也。又出二",
    "T34n1720_006:0413c21": "死之外故高者出二死之外應常。若此教明",
    "T34n1720_006:0413c22": "佛猶是無常。此教明佛未出二死。未出二死",
    "T34n1720_006:0413c23": "則不名高。若云在二死之頂故未常者。則在",
    "T34n1720_006:0413c24": "二死之頂猶應未出。如三有頂猶未出有山",
    "T34n1720_006:0413c25": "頂猶未離山。二死頂猶未離二死也。又問二",
    "T34n1720_006:0413c26": "死攝無常為盡不盡。若盡既出二死則出無",
    "T34n1720_006:0413c27": "常豈非常耶。若不盡應有六百非五百也。",
    "T34n1720_006:0413c28": "又反難曰。若出而未常不常。而未出不可",
    "T34n1720_006:0413c29": "常而未出。豈得出而未常。又出二死而非",
    "T34n1720_006:0414a01": "常。未出二死應是常。未出既非常出則應常。",
    "T34n1720_006:0414a02": "五不可也。又若言未出二死者。亦應未應五",
    "T34n1720_006:0414a03": "百由旬。故出則害。義不出遠文。進退無取。不",
    "T34n1720_006:0414a04": "可救。六不可也。又問昔二車但出正使外。故",
    "T34n1720_006:0414a05": "下昔佛出習氣無知外。何故下耶。故通一未充",
    "T34n1720_006:0414a06": "釋三不足。七不可也。[0414a06] 次評曰。莊嚴義是亦",
    "T34n1720_006:0414a07": "不然。若言大車但是因者。下合中何因緣故",
    "T34n1720_006:0414a08": "舉果德合耶。文云皆以如來滅度而滅度之。",
    "T34n1720_006:0414a09": "又云悉與諸佛禪定解脫名賜大車耶。又難",
    "T34n1720_006:0414a10": "曰。若乘唯因非果行亦唯因非果。大經云復",
    "T34n1720_006:0414a11": "有一行是如來行。謂大乘大般涅槃。不應言",
    "T34n1720_006:0414a12": "車但是因。又昔三車是三果。今大車何非大",
    "T34n1720_006:0414a13": "果。理數然。無勞惑也。又此經云妙法然唯",
    "T34n1720_006:0414a14": "是果德乃是妙極。若爾則果車為妙極。因車",
    "T34n1720_006:0414a15": "未極。例因乘未極果乘乃極。何故不取極乘",
    "T34n1720_006:0414a16": "為乘。而取不極乘為乘耶。又因有乘果無乘。",
    "T34n1720_006:0414a17": "則因車果無車。則長者自無車以何賜之。",
    "T34n1720_006:0414a18": "若云此經但取進趣乘。不取果德乘者亦不",
    "T34n1720_006:0414a19": "然。要先應明果德妙乘。用此應物然後令",
    "T34n1720_006:0414a20": "乘因行以求果乘耳。則知果乘為上宗。云何",
    "T34n1720_006:0414a21": "不取耶。[0414a21] 問。若眾釋皆非。謂示今意。[0414a21] 答。以文",
    "T34n1720_006:0414a22": "義推之具有四句。一但果車非因車。如三車",
    "T34n1720_006:0414a23": "皆在門外。二但因車非果車。如大品是乘德",
    "T34n1720_006:0414a24": "從三界出到薩婆若。論釋云到。薩婆若邊",
    "T34n1720_006:0414a25": "則反不復名乘。例如在菩薩心中名波若。在",
    "T34n1720_006:0414a26": "佛心中反名薩婆若也。三亦因亦果車。具",
    "T34n1720_006:0414a27": "如此經二文。諸子所乘即是因車。如來所乘",
    "T34n1720_006:0414a28": "即是果車。因果更無有二。在菩薩心名因。",
    "T34n1720_006:0414a29": "在佛心名之為果。因則總萬行莊嚴為大車。",
    "T34n1720_006:0414b01": "果則萬德修飾為大車。[0414b01] 問。諸子出宅具賜因",
    "T34n1720_006:0414b02": "果二車不。[0414b02] 答。交賜其界外因車。為授佛記",
    "T34n1720_006:0414b03": "懸賜果車也。[0414b03] 問。諸子得果車不。[0414b03] 答。攝大乘",
    "T34n1720_006:0414b04": "論云。菩薩必得佛故亦名為佛乘。此是因中",
    "T34n1720_006:0414b05": "說果也。[0414b05] 問。此經有文以不。[0414b05] 答。處處皆有",
    "T34n1720_006:0414b06": "文。信解品云如彼窮子得無量寶。又云無上",
    "T34n1720_006:0414b07": "寶聚不求自得也。總束可有四句。一者因",
    "T34n1720_006:0414b08": "人乘因車。如云汝等所行是菩薩道。二者因",
    "T34n1720_006:0414b09": "人乘果車。如菩薩必得佛故名佛乘。佛乘即",
    "T34n1720_006:0414b10": "因中說果也。三果人乘果車。如萬德所成人",
    "T34n1720_006:0414b11": "為能乘。萬德為所乘。四果人乘因車。如文",
    "T34n1720_006:0414b12": "殊云昔為能仁師今為弟子化也。[0414b12] 問。云何名",
    "T34n1720_006:0414b13": "賜因車。[0414b13] 答。文中有說二乘所行是菩薩道。",
    "T34n1720_006:0414b14": "即指小行以為大車令信解故云乘。故身子",
    "T34n1720_006:0414b15": "自述云。昔來蒙佛教不失於大乘。[0414b15] 問。大車",
    "T34n1720_006:0414b16": "具因果二車。三乘亦有因果二車不。[0414b16] 答。就",
    "T34n1720_006:0414b17": "譬但果無因。就義亦有如諸子聞父許車之",
    "T34n1720_006:0414b18": "言。此則是教。競共馳走謂如教修行。如教",
    "T34n1720_006:0414b19": "修行即因車也。[0414b19] 問。大乘因車位長。何故但取",
    "T34n1720_006:0414b20": "界外。[0414b20] 答。今正為二乘人作譬。無學人出界",
    "T34n1720_006:0414b21": "外。令其從界外更復進趣。故是界外車也。",
    "T34n1720_006:0414b22": "[0414b22] 問。文中復有界內車不。[0414b22] 答。就譬亦復得作",
    "T34n1720_006:0414b23": "之。下明大車復有賓從。無學所行既是界外",
    "T34n1720_006:0414b24": "車。從七凡已上七種學人皆是賓從。既說汝",
    "T34n1720_006:0414b25": "等所行是菩薩道。亦是界內大乘因車也。",
    "T34n1720_006:0414b26": "約義論之故通有也。第四句非因非果車。",
    "T34n1720_006:0414b27": "即是諸法寂滅相。不可以言宣以因果言說。",
    "T34n1720_006:0414b28": "[0414b28] 問。何故明非因果耶。[0414b28] 答。如來說因果皆為",
    "T34n1720_006:0414b29": "開非因非果正法。故收上三句唯是因果二",
    "T34n1720_006:0414c01": "句。然因果是因緣義故。因名果因果稱因果。",
    "T34n1720_006:0414c02": "雖有二句是因果一句。因果則不果果因則",
    "T34n1720_006:0414c03": "非因。非因非果名為無句。亦由非因果故有",
    "T34n1720_006:0414c04": "因果。以無句為一句。次開一句為二句。二句",
    "T34n1720_006:0414c05": "為三句。三句或四句。如此開合皆是如來無",
    "T34n1720_006:0414c06": "名相中強名相說。不相應定生執著也。[0414c06] 問。文",
    "T34n1720_006:0414c07": "云有車有賓從云云何是耶。[0414c07] 答。前已略說。",
    "T34n1720_006:0414c08": "今更廣明。總云大車者具通因果收攝始終。",
    "T34n1720_006:0414c09": "但有一乘無賓從也。今開車與賓從者。約大",
    "T34n1720_006:0414c10": "乘五位論之。一者果地萬德為車。即果人",
    "T34n1720_006:0414c11": "登果車因人皆賓從也。二者三界內外判者。",
    "T34n1720_006:0414c12": "七地得無生忍出三界為登車。六地皆賓從",
    "T34n1720_006:0414c13": "也。釋論解能動能出云無生忍為出。出者",
    "T34n1720_006:0414c14": "出三界也。三者約真似判。登地真解為登",
    "T34n1720_006:0414c15": "車。三十心似解為賓從。四者三十心具解行。",
    "T34n1720_006:0414c16": "行地為登車。十信等始入為賓從。五者十信",
    "T34n1720_006:0414c17": "及三十心皆登車。舉手低頭之善為賓從也。",
    "T34n1720_006:0414c18": "依小乘明者。無學人出三界為登車。七種學",
    "T34n1720_006:0414c19": "人及凡夫皆賓從。餘例可知也。[0414c19] 問。大品經",
    "T34n1720_006:0414c20": "何故但明大乘不辨賓從。[0414c20] 答。約此可有四",
    "T34n1720_006:0414c21": "句。一者法華明因乘短。大品因乘長。何者",
    "T34n1720_006:0414c22": "法華賜門外諸子。大車不通門內。故門內賓",
    "T34n1720_006:0414c23": "從門外諸子。大車不通門內。故門內從門外",
    "T34n1720_006:0414c24": "為登車。以乘短故有賓從也。大品明是乘從",
    "T34n1720_006:0414c25": "三界出至薩婆若。攝內外皆為大乘。大乘",
    "T34n1720_006:0414c26": "則長。無復賓從。若以果德為車。因中賓從。",
    "T34n1720_006:0414c27": "則二經俱有也。二者約因果為論。法華乘",
    "T34n1720_006:0414c28": "長。大品則短。法華明諸子及佛皆乘大車。",
    "T34n1720_006:0414c29": "大車通因果故長。大品云是乘至薩婆若。",
    "T34n1720_006:0415a01": "則變不名為乘。乘義則短也。三者俱長。大",
    "T34n1720_006:0415a02": "品明薩婆若攝一切善法。又云從念處至十",
    "T34n1720_006:0415a03": "力等皆為大乘。此則通因果始終故長。法華",
    "T34n1720_006:0415a04": "亦爾。低頭之善及果地眾德皆為一乘也。四",
    "T34n1720_006:0415a05": "者俱短。大品有所得善不動不出不名為乘。",
    "T34n1720_006:0415a06": "無所得善方名為乘。法華云是乘清淨微妙",
    "T34n1720_006:0415a07": "第一。於諸世間為無有上。取無得眾行為",
    "T34n1720_006:0415a08": "乘。約此義二俱有賓從也。[0415a08] 次辨功德智慧。",
    "T34n1720_006:0415a09": "[0415a09] 舊云三車俱取智慧為體不捨功德。功德",
    "T34n1720_006:0415a10": "與凡夫共有。大車亦然。但取如來盡無生",
    "T34n1720_006:0415a11": "二智為體。[0415a11] 評曰。不然下合大小二車具取福",
    "T34n1720_006:0415a12": "慧。小車文云。乘是三乘以無漏根力覺道禪",
    "T34n1720_006:0415a13": "定解脫三昧等而自娛樂。豈可但取智慧耶。",
    "T34n1720_006:0415a14": "合大車云悉與諸佛禪定解脫名為等賜。豈",
    "T34n1720_006:0415a15": "但是智慧耶。[0415a15] 問。小車具取福慧者。亦得具取",
    "T34n1720_006:0415a16": "漏無漏耶。[0415a16] 答。但取無漏智慧。故文云自在不",
    "T34n1720_006:0415a17": "繫無所依求。又稱門外者是無漏也。大車既",
    "T34n1720_006:0415a18": "通始終義可知也。[0415a18] 次辨空有。舊云空有二",
    "T34n1720_006:0415a19": "解但取有解。空解無動是故不取。又盡無生",
    "T34n1720_006:0415a20": "智也。但是有智也。[0415a20] 評曰。不然。於小乘斷結",
    "T34n1720_006:0415a21": "為宗正是空解。應以空解為正。故下文云但",
    "T34n1720_006:0415a22": "念空無相無作之法。此是果德空解也。我等",
    "T34n1720_006:0415a23": "長夜修習空法得盡三界苦惱之患。故二乘",
    "T34n1720_006:0415a24": "之人正證空法應以空慧為車。云何乃取有",
    "T34n1720_006:0415a25": "智耶。今所明空有二智皆是小車體也。大車",
    "T34n1720_006:0415a26": "亦以實慧方便慧為車之體。[0415a26] 次辨為無為。舊",
    "T34n1720_006:0415a27": "解三車正譬有為所以然者。車取運動故",
    "T34n1720_006:0415a28": "是車。無為無動故非車。大車亦爾。[0415a28] 評曰。著",
    "T34n1720_006:0415a29": "譬大過不尋經也。尋大小二車具有二文。合",
    "T34n1720_006:0415b01": "小車云。欲速出三界自求涅槃。如彼諸子為",
    "T34n1720_006:0415b02": "求羊車出於火宅。合鹿車亦舉有為無為合",
    "T34n1720_006:0415b03": "之。則知三車具是有為無為。[0415b03] 問。具有為無",
    "T34n1720_006:0415b04": "為二文以何為正。[0415b04] 答。若取三車優劣義分別",
    "T34n1720_006:0415b05": "以智為正。三乘智有優劣。同入無餘無優劣。",
    "T34n1720_006:0415b06": "二乘斷正使盡亦無優劣。故知正取有為為",
    "T34n1720_006:0415b07": "正以分三車也。若取根本所求者。二乘人",
    "T34n1720_006:0415b08": "本為求涅槃則無為為正也。所以然者二乘",
    "T34n1720_006:0415b09": "畏老病死本求涅槃。故以涅槃正譬車也。",
    "T34n1720_006:0415b10": "設使斷結亦為涅槃。下窮子云。先取涅槃",
    "T34n1720_006:0415b11": "之價尋與除糞。又三學次第亦為求滅修戒。",
    "T34n1720_006:0415b12": "修戒為求定。得定為發慧慧斷結證於涅槃。",
    "T34n1720_006:0415b13": "故知涅槃為正。又方便品說云鈍根樂小法",
    "T34n1720_006:0415b14": "貪著於生死。為是說涅槃也。[0415b14] 問。文中何故",
    "T34n1720_006:0415b15": "合羊車而取涅槃。合餘二車舉智慧耶。[0415b15] 答。",
    "T34n1720_006:0415b16": "一者互舉也。二者若並云求涅槃者。則三",
    "T34n1720_006:0415b17": "車無異。今欲辨三車異義故後二舉智也。",
    "T34n1720_006:0415b18": "[0415b18] 問。若爾可言聲聞正求涅槃餘二乘不爾耶。",
    "T34n1720_006:0415b19": "[0415b19] 答。義實爾也。若三乘人皆為求涅槃為正者。",
    "T34n1720_006:0415b20": "但宜取涅槃行聲聞行便足。但緣覺人鄙聲",
    "T34n1720_006:0415b21": "聞從師而智便鈍。故求自然慧欲得利根。菩",
    "T34n1720_006:0415b22": "薩復鄙緣覺智鈍不能化物。故求佛智也。",
    "T34n1720_006:0415b23": "[0415b23] 問。大車云何具為無為耶。[0415b23] 答。下云皆以如來",
    "T34n1720_006:0415b24": "滅度而滅度之。是無為文。又云是諸眾生脫",
    "T34n1720_006:0415b25": "三界者悉與諸佛禪定智慧等。是有為也。",
    "T34n1720_006:0415b26": "又此文若指法身眾德者。皆是無為。皆以如",
    "T34n1720_006:0415b27": "來滅度而滅度之謂果果也。悉與諸佛禪定",
    "T34n1720_006:0415b28": "等謂果德也。[0415b28] 問。何故大車並以無為眾德為",
    "T34n1720_006:0415b29": "正耶。[0415b29] 答。二乘之人本謂身智無常。三德不",
    "T34n1720_006:0415c01": "備。今大車還復無常者。云何得引二乘耶。",
    "T34n1720_006:0415c02": "以常住萬德令二乘人欣求之耳。若爾因中",
    "T34n1720_006:0415c03": "大車則是有為萬行。果德大車則常住萬德。",
    "T34n1720_006:0415c04": "常住萬德一體但約義異。故眾德莊嚴也。",
    "T34n1720_006:0415c05": "[0415c05] 問。車但取運動義有為有動無為無動。云何",
    "T34n1720_006:0415c06": "是車。[0415c06] 答。肇師云。逾寂逾動何失動耶。若",
    "T34n1720_006:0415c07": "由來所辨常定之義不復能動耳。又車但取",
    "T34n1720_006:0415c08": "歡娛快樂自在無尋。不皆取動義為喻。又",
    "T34n1720_006:0415c09": "小車義具為無為二文。有為眾德無動而動。",
    "T34n1720_006:0415c10": "無為眾德動而無動。是有二文幸應雙用。",
    "T34n1720_006:0415c11": "大乘中因乘不動而動。果乘動而不動。又應",
    "T34n1720_006:0415c12": "身眾德不動而動。故駕之而遊五道。法身眾",
    "T34n1720_006:0415c13": "德動而不動也。"
}