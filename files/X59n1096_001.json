{
    "X59n1096_001:0518a03": " 淨心誡觀發真鈔卷上(并序)",
    "X59n1096_001:0518a05": "天台沙門　允堪　述",
    "X59n1096_001:0518a06": "夫學道者以明己為本立言者以益物為宗在昔聖",
    "X59n1096_001:0518a07": "賢率循此二茲誡觀者乃明己益物之教乎吾祖南",
    "X59n1096_001:0518a08": "山雖託訓於慈忍豈無意於將來愚慶荷大師之道",
    "X59n1096_001:0518a09": "凡二十載所述諸科記僅將百卷噫著文字而忘理",
    "X59n1096_001:0518a10": "觀者不亦病乎今年四十有一知浮世之過半遂用",
    "X59n1096_001:0518a11": "此觀為治心之法一日講次學徒有昧復立言以暢",
    "X59n1096_001:0518a12": "之勒成三卷題曰發真欲使履於斯道而發真歸源",
    "X59n1096_001:0518a13": "矣若然則又跂於日明已益物得無意乎。",
    "X59n1096_001:0518a14": "時慶曆五年歲次乙酉三月既望於錢塘淨住院講",
    "X59n1096_001:0518a15": "堂序",
    "X59n1096_001:0518a19": " 淨心誡觀法序",
    "X59n1096_001:0518a20": "餘杭郡沙門釋　元照　述",
    "X59n1096_001:0518a21": "太近至易無如自心入死出生了不知覺其體明瑩",
    "X59n1096_001:0518a22": "其量包容故使一迷遽生諸法其猶寶鑑因明而像",
    "X59n1096_001:0518a23": "生又若長川緣澄而波動謂心異物為物轉心吸攬",
    "X59n1096_001:0518a24": "塵緣積成勞結淪歷諸有沈屈己靈餘趣無知人倫",
    "X59n1096_001:0518b01": "尠學縱令聽習多墮邪癡奔逐名聞封著知解至有",
    "X59n1096_001:0518b02": "江南江北走覓菩提曲見邪心未嘗正直野猿騰躍",
    "X59n1096_001:0518b03": "家犬遲迴勞我聖師提耳垂誨曲留妙藥的指病根",
    "X59n1096_001:0518b04": "囊括兩乘津通萬行託彼親度用表弘慈囑使竊闚",
    "X59n1096_001:0518b05": "恃彰秘勝深訶講論苦勉修治然古德傳通雙弘教",
    "X59n1096_001:0518b06": "觀諸部則以教開解斯文乃以觀示修既非無目而",
    "X59n1096_001:0518b07": "遊豈是數他之寶須信從真起妄舉體現前達妄即",
    "X59n1096_001:0518b08": "真不從他得淨心之要覽者宜知。",
    "X59n1096_001:0518b14": "淨心誡觀發真鈔卷上本",
    "X59n1096_001:0518b16": "天台沙門釋　允堪　述",
    "X59n1096_001:0518b17": "淨心誡觀法",
    "X59n1096_001:0518b18": "此誡觀者正由學人多滯心病未臻法源故我大",
    "X59n1096_001:0518b19": "師運以慈悲拯斯倒執闢乎二道統被三機始明",
    "X59n1096_001:0518b20": "小乘終伸大行前二十五篇彰自利後之四篇顯",
    "X59n1096_001:0518b21": "利他莫不括總羣經發明自證俾其來者咸證上",
    "X59n1096_001:0518b22": "乘又使夫由此觀者然後了萬有性相事理因果",
    "X59n1096_001:0518b23": "行位顯智無不盡矣雖八萬法門五千經卷不俟",
    "X59n1096_001:0518b24": "徧[門@免]而可該悉也亦由得其門而備觀宗廟之美",
    "X59n1096_001:0518c01": "矣下所謂一字之中含無量義其斯之謂歟又一",
    "X59n1096_001:0518c02": "切法本於自心心若明淨諸法顯了能達此理則",
    "X59n1096_001:0518c03": "遍能含攝豈以言詮廣略而滯於知見乎故今五",
    "X59n1096_001:0518c04": "字之目通貫眾篇矣且辨釋名題如初門自顯故",
    "X59n1096_001:0518c05": "於此鈔略而不解講者宜探取下文至時提授今",
    "X59n1096_001:0518c06": "但麤分能所何者如心之一字屬所淨與誡觀法",
    "X59n1096_001:0518c07": "四字屬能由人假法而能淨心言心者梵語質多",
    "X59n1096_001:0518c08": "此翻為心約小而論則但淨六識心矣故下云垢",
    "X59n1096_001:0518c09": "染漸滅心轉明淨如修五停心等觀是也據大而",
    "X59n1096_001:0518c10": "說則發起淨信息於妄念復一真心矣故下復曰",
    "X59n1096_001:0518c11": "起於大乘清淨信心趣向菩提種性住處故一題",
    "X59n1096_001:0518c12": "淨心二義通攝誡者警也觀者梵語毗鉢舍那此",
    "X59n1096_001:0518c13": "翻為觀以觀察為義法者則也常也可軌可則令",
    "X59n1096_001:0518c14": "物生解為義。",
    "X59n1096_001:0518c15": "終南山沙門釋　道宣　撰",
    "X59n1096_001:0518c16": "終南山者周之山名也五經要義曰長安之南山",
    "X59n1096_001:0518c17": "一名太一潘岳關中記曰其山一名中南言在天",
    "X59n1096_001:0518c18": "之中居都之南也山者國語曰土之聚也說文曰",
    "X59n1096_001:0518c19": "山者宣也宣氣產生萬物也今終南即大師深隱",
    "X59n1096_001:0518c20": "之地沙門者出家之通稱梵語沙門那此翻勤息",
    "X59n1096_001:0518c21": "謂勤勞息苦斷煩惱故或翻乏道以為良福田故",
    "X59n1096_001:0518c22": "能斷眾生饉乏以能修八正道故能斷一切邪道",
    "X59n1096_001:0518c23": "故涅槃曰沙門名乏那者名道如是道者斷一切",
    "X59n1096_001:0518c24": "乏斷一切道以是義故修八正道為沙門那從是",
    "X59n1096_001:0519a01": "道中獲得果故名曰沙門是故沙門之名通乎因",
    "X59n1096_001:0519a02": "果今大師即四依上士大乘觀行沙門也如般舟",
    "X59n1096_001:0519a03": "三昧豈下位之所行乎(般舟翻佛立能於定中見十方現在佛在前而立)",
    "X59n1096_001:0519a04": "大師凡滿二十餘會以三月為一限是知本高迹",
    "X59n1096_001:0519a05": "下現律師身而演律藏也故世以律師召焉又佛",
    "X59n1096_001:0519a06": "言辭親出家識心達本解無為法名曰沙門釋者",
    "X59n1096_001:0519a07": "具曰釋迦此翻能仁始尼樓聰遭擯止雪山中歸",
    "X59n1096_001:0519a08": "德如市鬱為強國父王遙歎我子能仁因改姓釋",
    "X59n1096_001:0519a09": "迦自後繼氏焉至淨飯王當第五代佛當第六今",
    "X59n1096_001:0519a10": "所稱者當第七也由出家五眾以佛為師故阿含",
    "X59n1096_001:0519a11": "曰四河歸海無復本名四姓出家咸稱釋氏大師",
    "X59n1096_001:0519a12": "名諱如西土以稱名為尊故子名有兼於父母者",
    "X59n1096_001:0519a13": "而後世稱之中夏以避名為尊父母既亡聞名則",
    "X59n1096_001:0519a14": "心瞿(音句驚悲也)故人諱之然廟中不諱臨文不諱道",
    "X59n1096_001:0519a15": "宣即大師名也感通等事如皇宋朝高僧傳撰者",
    "X59n1096_001:0519a16": "亦述也謂撰古遺文述而不作也。",
    "X59n1096_001:0519a17": "敬禮。",
    "X59n1096_001:0519a18": "敬禮者敬恭也肅也禮者仲尼燕居曰禮也者理",
    "X59n1096_001:0519a19": "也君子無理不動又曰禮者體也(猶人身體)體不備君",
    "X59n1096_001:0519a20": "子謂之不成人設之不當猶不備也律中分大小",
    "X59n1096_001:0519a21": "禮次乃至如來及塔五眾通禮斯亦當也智論有",
    "X59n1096_001:0519a22": "三禮一口禮(即下禮)二屈膝頭不至地(即中禮)三頭至",
    "X59n1096_001:0519a23": "地(即上禮與周禮稽首同也)前一屬口業後二屬身業又敬通",
    "X59n1096_001:0519a24": "於心則三業具矣欲知禮法邪正不同如西竺三",
    "X59n1096_001:0519b01": "藏厥號勒那覩此下凡屬在邊鄙不閑禮法翻出",
    "X59n1096_001:0519b02": "七種一曰我慢心禮即無心恭敬外覩似恭內增",
    "X59n1096_001:0519b03": "慢惑如碓上下又如木人情不殷重故二唱和求",
    "X59n1096_001:0519b04": "名禮即口唱心散見人則身輕急捷人去則身惰",
    "X59n1096_001:0519b05": "心疲(此二行人不可為之)三身心恭敬禮即形心恭敬無有",
    "X59n1096_001:0519b06": "異念如佛有前手摩其頂導利人天為最功德雖",
    "X59n1096_001:0519b07": "大猶未發智後多退沒故四發智清淨禮達佛境",
    "X59n1096_001:0519b08": "界慧心明利禮於一佛即禮一切佛禮一切佛即",
    "X59n1096_001:0519b09": "是一佛法僧亦爾以解脫體同故心心轉明一拜",
    "X59n1096_001:0519b10": "一起淨業無窮果報無限五徧入法界禮即想自",
    "X59n1096_001:0519b11": "身從本已來不離法界不在諸佛身外亦不在內",
    "X59n1096_001:0519b12": "自性平等本無增減今禮一佛即遍通諸佛如一",
    "X59n1096_001:0519b13": "室中懸百千鏡有人觀鏡鏡皆像現佛身清淨明",
    "X59n1096_001:0519b14": "逾於鏡遞相涉入鏡無不照影無不現故地持論",
    "X59n1096_001:0519b15": "云不現前供養勝現前供養又諸佛德用既齊名",
    "X59n1096_001:0519b16": "號亦等隨稱何名名無不盡如稱釋迦名禮者一",
    "X59n1096_001:0519b17": "切諸佛無不備周以梵語釋迦此云能仁豈有一",
    "X59n1096_001:0519b18": "佛非能仁乎又如無量壽豈有一佛非長壽乎梵",
    "X59n1096_001:0519b19": "語彌勒此云慈氏(思益經云眾生見者得慈心三昧以無緣慈攝一切也)豈",
    "X59n1096_001:0519b20": "有諸佛非慈氏乎故智論云一佛勝能等一切佛",
    "X59n1096_001:0519b21": "勝能如是禮者周遍法界六正觀修誠禮此明自",
    "X59n1096_001:0519b22": "禮自身佛不緣他境他身佛何以故一切眾生佛",
    "X59n1096_001:0519b23": "性平等但為迷故專禮於他己身佛性妄認為惡",
    "X59n1096_001:0519b24": "若能返照則解脫有期故淨名云如自觀身實相",
    "X59n1096_001:0519c01": "觀佛亦然又隨力修明即是引出佛性三祇果圓",
    "X59n1096_001:0519c02": "即是至得果佛性況茲妙達唯局大聖若論下凡",
    "X59n1096_001:0519c03": "雖未頓修不得不解如涉遠道要藉自身欲見佛",
    "X59n1096_001:0519c04": "性要觀己佛法僧亦爾體同無二是名正觀禮也",
    "X59n1096_001:0519c05": "七實相平等禮大意同前前猶有禮有觀自他兩",
    "X59n1096_001:0519c06": "異今此一禮無自無他凡聖一如體用平等若見",
    "X59n1096_001:0519c07": "佛可尊可敬即見凡可卑可慢若起此心遂成僻",
    "X59n1096_001:0519c08": "執故般若經云是法平等無有高下是名阿耨菩",
    "X59n1096_001:0519c09": "提以實相離念不可以心取不可以相求不可以",
    "X59n1096_001:0519c10": "禮敬不可以慢情去高下離尊卑靜亂一源恭怠",
    "X59n1096_001:0519c11": "齊致此之一禮凡夫淺識聞恐反謗上智之人內",
    "X59n1096_001:0519c12": "行平等外順修敬內外冥合是名平等禮今之行",
    "X59n1096_001:0519c13": "人若欲修禮敬者當從淺至深隨力運想無使虗",
    "X59n1096_001:0519c14": "禮虗喪其功矣。",
    "X59n1096_001:0519c15": "三寶藏薩婆若法身。",
    "X59n1096_001:0519c16": "三寶者名雖是一總含四種故戒疏云一理體者",
    "X59n1096_001:0519c17": "如五分法身為佛寶滅理無為是法寶聲聞學無",
    "X59n1096_001:0519c18": "學功德是僧寶二化相者如釋迦道王三千為佛",
    "X59n1096_001:0519c19": "寶演布諦教為法寶拘隣等五為僧寶三住持者",
    "X59n1096_001:0519c20": "形像塔廟為佛寶紙素所傳為法寶戒法儀相為",
    "X59n1096_001:0519c21": "僧寶四一體者唯約心體義分三相如涅槃說三",
    "X59n1096_001:0519c22": "寶同性等謂性本知覺為佛性本寂滅為法性本",
    "X59n1096_001:0519c23": "有河沙功德妙用與性一一相應和合無異為僧",
    "X59n1096_001:0519c24": "言藏者梵云俱舍此云藏以含攝為義謂三寶普",
    "X59n1096_001:0520a01": "遍含受無礙也故起信論首伸歸敬曰歸命盡十",
    "X59n1096_001:0520a02": "方最勝業徧知色無礙自在救世大悲者(佛寶也無礙即",
    "X59n1096_001:0520a03": "徧法界故)及彼身體相法性真如海無量功德藏(法寶也)",
    "X59n1096_001:0520a04": "後釋云無邊德藏僧(僧寶也)故今言藏義同彼論薩",
    "X59n1096_001:0520a05": "婆者智論云薩婆是法復次得薩婆若故名為佛",
    "X59n1096_001:0520a06": "又思益經云平等一切法名薩婆若聲聞緣覺所",
    "X59n1096_001:0520a07": "不能及又云於一切法中無礙故名薩婆若小遠",
    "X59n1096_001:0520a08": "云此翻一切智法身者小則五分法身戒定慧解",
    "X59n1096_001:0520a09": "脫解脫知見也大則清淨法身所言清淨者離垢",
    "X59n1096_001:0520a10": "出纏真如也不為二障等所污故法即軌生物解",
    "X59n1096_001:0520a11": "身則具體依聚三義且軌生物解者謂等覺位後",
    "X59n1096_001:0520a12": "解脫道中得自受用身時根本智內冥真理有軌",
    "X59n1096_001:0520a13": "解之義體依聚者無垢真如為體是體義與塵沙",
    "X59n1096_001:0520a14": "萬德及報化二身為依止名依義有常樂我淨積",
    "X59n1096_001:0520a15": "聚名聚義。",
    "X59n1096_001:0520a16": "隨力誡初學惟聖哀愍聽。",
    "X59n1096_001:0520a17": "隨力下言隨己智力誡勗初學非敢呈於達者此",
    "X59n1096_001:0520a18": "亦示謙耳惟下不獨求德亦含請加也由哀愍聽",
    "X59n1096_001:0520a19": "許則無其障障若不生功由請護。",
    "X59n1096_001:0520a20": "時在隋州興唐伽藍夏安居撰令送泰山靈巖寺付",
    "X59n1096_001:0520a21": "慈忍受持。",
    "X59n1096_001:0520a22": "隋州屬山南道漢陽之地也春秋時屬楚即禹貢",
    "X59n1096_001:0520a23": "荊梁二州之域又左傳曰鬬伯比言於楚子曰漢",
    "X59n1096_001:0520a24": "東之國隋為大杜預注曰隋國今義陽隋縣也興",
    "X59n1096_001:0520b01": "唐則別名伽藍乃通稱具云僧伽羅摩此云眾園",
    "X59n1096_001:0520b02": "或云毗訶囉此云遊止夏安居者安居篇云由夏",
    "X59n1096_001:0520b03": "中壞行義多招譏復重故文云自今已去聽三月",
    "X59n1096_001:0520b04": "夏安居春冬過少必無事不依同結吉羅然聖人",
    "X59n1096_001:0520b05": "用心必該二利何者稟制禁足自利之行成立言",
    "X59n1096_001:0520b06": "訓人利他之道著實菩薩之行歟泰山者五嶽之",
    "X59n1096_001:0520b07": "東嶽也博物志云泰山一言天孫也五經通義云",
    "X59n1096_001:0520b08": "一曰岱宗言王者受命易姓報功告成必於岱宗",
    "X59n1096_001:0520b09": "也東方萬物始交代之處宗長也言為羣嶽之長",
    "X59n1096_001:0520b10": "也靈巖亦寺之別名案廣弘明云高宗興光元年",
    "X59n1096_001:0520b11": "帝於西武州西山石壁開窟五所鐫佛像各高七",
    "X59n1096_001:0520b12": "十尺次六十尺雕飾奇偉冠於萬代谷深三十里",
    "X59n1096_001:0520b13": "東為僧寺名曰靈巖慈忍僧傳不載始末之迹無",
    "X59n1096_001:0520b14": "得而聞斯亦實行潛光高而不名之士也。",
    "X59n1096_001:0520b15": "凡三十篇如右。",
    "X59n1096_001:0520b16": "篇者戒疏云篇類均等與諸章品義齊一也刑昺",
    "X59n1096_001:0520b17": "疏云篇者積章而成篇者徧也言出情鋪事明而",
    "X59n1096_001:0520b18": "徧者也。",
    "X59n1096_001:0520b19": "釋名篇第一序宗篇第二五停篇第三",
    "X59n1096_001:0520b20": "挍量篇第四自慶篇第五善根篇第六",
    "X59n1096_001:0520b21": "破戒篇第七邪命篇第八誑佛篇第九",
    "X59n1096_001:0520b22": "造過篇第十解脫篇第十一食緣篇第十二",
    "X59n1096_001:0520b23": "流轉篇第十三不動篇第十四過患篇第十五",
    "X59n1096_001:0520b24": "心濁篇第十六二報篇第十七結使篇第十八",
    "X59n1096_001:0520c01": "緣生篇第十九安般篇第二十相資篇二十一",
    "X59n1096_001:0520c02": "因果篇二十二止劫篇二十三二諦篇二十四",
    "X59n1096_001:0520c03": "心行篇二十五菩提篇二十六教化篇二十七",
    "X59n1096_001:0520c04": "佛性篇二十八福田篇二十九受持篇三十",
    "X59n1096_001:0520c05": "淨心誡觀法五字釋名篇第一",
    "X59n1096_001:0520c06": "初釋名篇夫法者有萬差必繫名定名彰五字理",
    "X59n1096_001:0520c07": "貫羣篇若不預明恐迷通義故立此解以冠其初",
    "X59n1096_001:0520c08": "言字與名者俱舍云名詮自性句詮差別文即是",
    "X59n1096_001:0520c09": "字為二所依第一者爾雅云第次也僧傳云第者",
    "X59n1096_001:0520c10": "為居一者為始此既居先故稱第一字者先儒云",
    "X59n1096_001:0520c11": "語助。",
    "X59n1096_001:0520c12": "淨心者。",
    "X59n1096_001:0520c13": "於汝現行煩惱諸部過患教修對治令汝即時隨分",
    "X59n1096_001:0520c14": "解脫垢染漸滅心轉明淨發生定慧起於大乘清淨",
    "X59n1096_001:0520c15": "信心趣向菩提種性住處以今微因後感當果是故",
    "X59n1096_001:0520c16": "教汝察病對治興隆功業修入信境成決定根力。",
    "X59n1096_001:0520c17": "現行煩惱者以眾生於麤細惑障全未斷故自無",
    "X59n1096_001:0520c18": "始來常共現行也諸部下以內外過患非一故言",
    "X59n1096_001:0521a01": "諸而各有種屬故言部如含過患則非瞋等今亦",
    "X59n1096_001:0521a02": "隨患教修對治是故亦隨分而得解脫菩提此翻",
    "X59n1096_001:0521a03": "為道謂趣向大道無漏種性中作畢竟所依住處",
    "X59n1096_001:0521a04": "微因者通指淨心也當果者總包四十二位是故",
    "X59n1096_001:0521a05": "下彰下所示觀行功業即觀行欲修此法先須有",
    "X59n1096_001:0521a06": "信以信為道源功德母故根力下五根五力此略",
    "X59n1096_001:0521a07": "提道品之階級耳以五根中有信根五力中有信",
    "X59n1096_001:0521a08": "力故若望下四十二地此信境應収十信由具信",
    "X59n1096_001:0521a09": "故方入後位。",
    "X59n1096_001:0521a10": "其三賢十聖無垢妙覺四十二地空宗真理唯可知",
    "X59n1096_001:0521a11": "聞影像麤相。",
    "X59n1096_001:0521a12": "三賢華嚴明十住十行十迴向為賢十地為聖無",
    "X59n1096_001:0521a13": "垢妙覺者若合下四十二位則無垢屬等覺以此",
    "X59n1096_001:0521a14": "位斷十一品無明鄰真際極故若望斷盡無明則",
    "X59n1096_001:0521a15": "名妙覺方無垢矣四十二者即住行向地等妙二",
    "X59n1096_001:0521a16": "覺共成四十二若加十信即成五十二位諦觀法",
    "X59n1096_001:0521a17": "師束為七科謂信住行向地等妙又合七為二初",
    "X59n1096_001:0521a18": "凡二聖就凡又二信為外凡住行向為內凡亦名",
    "X59n1096_001:0521a19": "為賢約聖亦二十地等覺為因妙覺為果今既說",
    "X59n1096_001:0521a20": "賢位已上故揀去十信成四十二位又前云起於",
    "X59n1096_001:0521a21": "大乘清淨信心則又可包十信矣此収僧佛二寶",
    "X59n1096_001:0521a22": "也空宗真理屬法寶又是四十二位所證理故唯",
    "X59n1096_001:0521a23": "可下以凡夫未能親證但可知聞麤相又影像者",
    "X59n1096_001:0521a24": "喻未見其真。",
    "X59n1096_001:0521b01": "下地凡夫力所未及亦未能行。",
    "X59n1096_001:0521b02": "下地者對聖賢上地故言下也馬鳴造遺教論亦",
    "X59n1096_001:0521b03": "召凡夫為下地也。",
    "X59n1096_001:0521b04": "今唯使汝淨除業鏡客塵[目*壹]等見汝身中少分佛性。",
    "X59n1096_001:0521b05": "業鏡鏡喻心也業収惑業又智論說天帝以大寶",
    "X59n1096_001:0521b06": "鏡照四州人善惡亦名業鏡又下文云大業之樹",
    "X59n1096_001:0521b07": "光明如鏡眾生造業於彼悉現客塵者古師云分",
    "X59n1096_001:0521b08": "別煩惱麤動如客微細難辨如塵此俱喻煩惱障",
    "X59n1096_001:0521b09": "也故楞嚴云以不住者名為客義以搖動者名為",
    "X59n1096_001:0521b10": "塵義[目*壹]爾雅云幽[目*壹]昧冥也又陰風也詩[目*壹][目*壹]其",
    "X59n1096_001:0521b11": "陰注云如常陰[目*壹][目*壹]然今取陰暗之象也少分者",
    "X59n1096_001:0521b12": "言未得全見也涅槃云十住菩薩見少分故如來",
    "X59n1096_001:0521b13": "全見十住菩薩所見佛性如後夜見色如來所見",
    "X59n1096_001:0521b14": "如晝見色又佛性品云譬如醉人欲涉遠道朦朧",
    "X59n1096_001:0521b15": "見道十住菩薩見少分故如來全見十住菩薩位",
    "X59n1096_001:0521b16": "階十地尚不了了知見佛性何況聲聞緣覺之人",
    "X59n1096_001:0521b17": "能見耶又況下位者乎。",
    "X59n1096_001:0521b18": "汝可飲服般若甘露洗蕩蓋纏漸顯淨心心若清淨",
    "X59n1096_001:0521b19": "令眾生界淨眾生既淨則佛土淨。",
    "X59n1096_001:0521b20": "般若秦言智慧照了一切諸法皆不可得而能通",
    "X59n1096_001:0521b21": "達一切無礙名為智慧今存梵名者謂祕密與多",
    "X59n1096_001:0521b22": "含此無順古生善故不翻弉師立五義般若可翻",
    "X59n1096_001:0521b23": "而存梵者為生善故大論云般若尊重智慧輕薄",
    "X59n1096_001:0521b24": "不可以輕代重也此智最勝故喻甘露甘露者一",
    "X59n1096_001:0521c01": "名天酒張華注神異記云天酒甘露也蓋纏五蓋",
    "X59n1096_001:0521c02": "十纏也心若下淨名云若菩薩欲得淨土當淨其",
    "X59n1096_001:0521c03": "心隨其心淨則佛土淨又或假佛力見淨者小遠",
    "X59n1096_001:0521c04": "涅槃疏云其土常淨物本見穢由前心不善故佛",
    "X59n1096_001:0521c05": "轉之今始見淨名為變土理實變心以此證知皆",
    "X59n1096_001:0521c06": "由心淨故佛土淨。",
    "X59n1096_001:0521c07": "始除煩惱令戒清淨戒既完具定復清淨以戒定淨",
    "X59n1096_001:0521c08": "令智慧淨智既淨已顯自身源。",
    "X59n1096_001:0521c09": "顯自身源者身或可作心由上對治惑滅智淨則",
    "X59n1096_001:0521c10": "知此身具如來性起信問曰法界一相佛體無二",
    "X59n1096_001:0521c11": "何故不唯念真如復假求學諸善之行答曰譬如",
    "X59n1096_001:0521c12": "大摩尼寶體性明淨而有鑛穢之垢若人雖念寶",
    "X59n1096_001:0521c13": "性不以方便種種磨治終無得淨如是眾生真如",
    "X59n1096_001:0521c14": "之法體性空淨而有無量煩惱垢染若人雖念真",
    "X59n1096_001:0521c15": "如不以方便種種熏修亦無能得淨是故勸今始",
    "X59n1096_001:0521c16": "除煩惱修戒定慧乃可顯自心源。",
    "X59n1096_001:0521c17": "有此義故名為淨心。",
    "X59n1096_001:0521c18": "已下諸篇治過雖別同名淨心。",
    "X59n1096_001:0521c19": "誡者令汝識知對治初門先除麤染根本惡業知病",
    "X59n1096_001:0521c20": "知藥守心慎口勵己修道離過患故名誡。",
    "X59n1096_001:0521c21": "麤染根本者即誡財色等下文云一切苦因果財",
    "X59n1096_001:0521c22": "色為本等又從五停篇下皆是隨病設藥亦誡之",
    "X59n1096_001:0521c23": "義也勵己下明身業勵勉也。",
    "X59n1096_001:0521c24": "觀者察義觀察此誡與佛法相應不相應及障道過",
    "X59n1096_001:0522a01": "患名字句偈審諦思量如實解心得誡本意。",
    "X59n1096_001:0522a02": "觀察下謂觀此誡文更推求佛意若相應者可用",
    "X59n1096_001:0522a03": "不相應者則止猶十誦墨印義也此勸觀能治之",
    "X59n1096_001:0522a04": "法及障道過患者此勸觀所治之病也以觀病用",
    "X59n1096_001:0522a05": "藥方曰相應句偈者即下隨篇長行之後復出重",
    "X59n1096_001:0522a06": "頌是也宜以名字収長行句偈収重頌若通而論",
    "X59n1096_001:0522a07": "之句偈即名字也如實解心依此如實解了淨心",
    "X59n1096_001:0522a08": "名得誡觀本意。",
    "X59n1096_001:0522a09": "又能隨順止觀二門此二法者定始慧初生長一切",
    "X59n1096_001:0522a10": "禪支道品故名觀。",
    "X59n1096_001:0522a11": "止觀者止屬定觀屬慧止靜觀明也又在因謂之",
    "X59n1096_001:0522a12": "止觀在果謂之定慧今望生下禪支道品則俱為",
    "X59n1096_001:0522a13": "因矣一切禪支者即根本曰禪勝妙支林功德也",
    "X59n1096_001:0522a14": "初禪有五支二禪四支三禪五支四禪四支是也",
    "X59n1096_001:0522a15": "道品即三十七道品由此是入道淺深品類故云",
    "X59n1096_001:0522a16": "道品又支林道品悉從定慧而生定慧又從戒而",
    "X59n1096_001:0522a17": "起雖舉定慧義攝於戒。",
    "X59n1096_001:0522a18": "法者即此誡文首軸次第慇懃曉示欲使禁斷煩惱",
    "X59n1096_001:0522a19": "止諸惡業加行勝進住不退心故名為法。",
    "X59n1096_001:0522a20": "煩惱屬心惡業總身口則三業通誡名法加行下",
    "X59n1096_001:0522a21": "謂加功用行勝進無退者由此誡觀之法也若約",
    "X59n1096_001:0522a22": "位収小則煖頂忍世第一屬加行位前二有退後",
    "X59n1096_001:0522a23": "二無退又屬內凡大則住行向為內凡也解名既",
    "X59n1096_001:0522a24": "冠諸篇約位無遺大小。",
    "X59n1096_001:0522b01": "下諸篇中皆有此淨心誡觀法五義當須知之。",
    "X59n1096_001:0522b02": "誡觀序宗法第二",
    "X59n1096_001:0522b03": "二釋序宗篇淨心之目既冠於諸篇入道之源要",
    "X59n1096_001:0522b04": "先除於麤咎故立此位以次前篇言序者敘也爾",
    "X59n1096_001:0522b05": "雅云舒業順敘緒也郭璞云四者又為端緒宗者",
    "X59n1096_001:0522b06": "要也本也言敘陳入道之端緒要斷財色為其宗",
    "X59n1096_001:0522b07": "本耳。",
    "X59n1096_001:0522b08": "夫欲修道於三業中先斷財色二種。",
    "X59n1096_001:0522b09": "修道即三乘聖道三業即身口意業財色以是麤",
    "X59n1096_001:0522b10": "染根本故。",
    "X59n1096_001:0522b11": "若不貪財即無諂諍若不貪色即無熱惱經曰背捨",
    "X59n1096_001:0522b12": "離欲順菩提分當修身觀精勤一心除世貪愛制伏",
    "X59n1096_001:0522b13": "垢惱令心清淨以斷財色成無漏善根薰本識中成",
    "X59n1096_001:0522b14": "無貪種子漸盡惑染入賢聖位。",
    "X59n1096_001:0522b15": "貪劉熈曰貪探也探入他分故即無即或作則下",
    "X59n1096_001:0522b16": "句同諂諍者莊周曰希其意而道其言謂之諂又",
    "X59n1096_001:0522b17": "因而致競謂之諍熱惱謂貪色猛盛則心熱惱經",
    "X59n1096_001:0522b18": "云者大凡引用多撮眾經之精粹例不別標其目",
    "X59n1096_001:0522b19": "背捨者即八背捨也智論云背是淨潔五欲捨是",
    "X59n1096_001:0522b20": "著心故即心生猒背而不受著也離欲者遠五欲",
    "X59n1096_001:0522b21": "故順下以菩提分中無著欲故今若離之是名順",
    "X59n1096_001:0522b22": "也本識者即藏識也以無漏善根為能薰藏識為",
    "X59n1096_001:0522b23": "所薰能所相資薰成無貪善種善種若成聖果可",
    "X59n1096_001:0522b24": "得故曰入賢聖位禮別名記中倍英曰賢倍傑曰",
    "X59n1096_001:0522c01": "聖家語哀公問孔子何謂聖人對云智通乎大道",
    "X59n1096_001:0522c02": "應變而不窮測物之情性者也我教極指則以佛",
    "X59n1096_001:0522c03": "為聖餘皆賢也且如列子中孔子對太宰噽亦指",
    "X59n1096_001:0522c04": "佛為聖故彼云丘聞西方有聖者焉不治而不亂",
    "X59n1096_001:0522c05": "不言而自信不化而自行蕩蕩乎民無能名焉。",
    "X59n1096_001:0522c06": "今見解法人等仍貪財色長養結使與諸漏相應惡",
    "X59n1096_001:0522c07": "業繫縛墜三惡道經云既非道人又非白衣無所名",
    "X59n1096_001:0522c08": "也。",
    "X59n1096_001:0522c09": "結使成論云猶如乳母常隨小兒能繫縛生死故",
    "X59n1096_001:0522c10": "名為結常隨眾生故名為使即九結十使三惡道",
    "X59n1096_001:0522c11": "者即地獄餓鬼畜生三俱不善故惡也各有餘經",
    "X59n1096_001:0522c12": "故云道也經即遺教以食貪財色故非道人規頂",
    "X59n1096_001:0522c13": "矩袍故非白衣二位不収故曰無所名也馬鳴云",
    "X59n1096_001:0522c14": "不入出世及世間中故非施設故。",
    "X59n1096_001:0522c15": "多求利故專習唇吻莊補華綺戲論諍訟遞相謗嫉",
    "X59n1096_001:0522c16": "三毒轉彊煩惱增長沈淪苦海知而故犯無解脫時",
    "X59n1096_001:0522c17": "千佛出世不見不聞以是因緣地獄罪畢受惡龍身",
    "X59n1096_001:0522c18": "為盜佛衣食破戒瞋垢所得惡果如盲龍經說即知",
    "X59n1096_001:0522c19": "解義不救業苦。",
    "X59n1096_001:0522c20": "吻口吻也釋名云吻[打丁+(改己)]也[打丁+(改己)]拭之也莊補下即莊",
    "X59n1096_001:0522c21": "嚴補綴文華綺錯之言也戲論者音義指歸云戲",
    "X59n1096_001:0522c22": "劇也諕浪笑傲俳諧而言論也又成論云若一異",
    "X59n1096_001:0522c23": "論名曰戲論謗嫉加誣曰謗害賢曰嫉千佛案釋",
    "X59n1096_001:0522c24": "迦譜云大乘經三世三劫各有千佛過去莊嚴劫",
    "X59n1096_001:0523a01": "現在賢劫未來星宿劫三千王子次第成佛故曰",
    "X59n1096_001:0523a02": "千佛今釋迦即賢劫中第四佛也惡龍身者是地",
    "X59n1096_001:0523a03": "獄餘報也為盜下指因也如盲龍下大集經濟龍",
    "X59n1096_001:0523a04": "品云有一盲龍名曰頗羅機梨奢舉聲大哭作如",
    "X59n1096_001:0523a05": "是言大聖世尊願救濟我我今身中受大苦惱日",
    "X59n1096_001:0523a06": "夜常為種種諸蟲之所唼食居熱水中無時暫樂",
    "X59n1096_001:0523a07": "佛言梨奢汝過去世於佛法中曾為比丘毀破禁",
    "X59n1096_001:0523a08": "戒外現相善廣貪眷屬名聲四遠乃至得供養獨",
    "X59n1096_001:0523a09": "受用之等惡業因緣得此盲報即知下解義無行",
    "X59n1096_001:0523a10": "業果不亡。",
    "X59n1096_001:0523a11": "汝宜依誡如說修行隨病對治隨分解脫不可口言",
    "X59n1096_001:0523a12": "而得清淨三毒五結。",
    "X59n1096_001:0523a13": "修行應法師曰行下孟切施之名行即造修也不",
    "X59n1096_001:0523a14": "可口言大鈔云佛法貴如說而行不貴多讀多誦",
    "X59n1096_001:0523a15": "又云不以口之所言而得清淨如說行者乃是佛",
    "X59n1096_001:0523a16": "法五結常途多言九結恐五字誤即愛忿慢無明",
    "X59n1096_001:0523a17": "慳嫉疑見取也。",
    "X59n1096_001:0523a18": "何者偏重先治重者輕即自差披戒定鎧摧心魔賊",
    "X59n1096_001:0523a19": "一切苦因果財色為本一切樂因果戒定為本然此",
    "X59n1096_001:0523a20": "因果悉在眾生心微塵中何故不禁餘過先誡財色。",
    "X59n1096_001:0523a21": "先治重者不越貪嗔癡也又此三毒出自見愛故",
    "X59n1096_001:0523a22": "顗禪師云若論煩惱根本不出見愛枝派分別則",
    "X59n1096_001:0523a23": "科目甚多所謂三毒五蓋十使九十八煩惱八萬",
    "X59n1096_001:0523a24": "四千乃至塵沙等今若能除根則枝葉亦無鎧甲",
    "X59n1096_001:0523b01": "之別名上句既収戒定摧心下宜収智慧以智慧",
    "X59n1096_001:0523b02": "能殺賊故心魔即心所起煩惱魔是也心微塵中",
    "X59n1096_001:0523b03": "者華嚴經云一切眾生心微塵中有無師智無礙",
    "X59n1096_001:0523b04": "智廣大智等是則善惡因果皆在心微塵中楞嚴",
    "X59n1096_001:0523b05": "云諸法所生唯心所現一切因果世界微塵因心",
    "X59n1096_001:0523b06": "成體又清涼云總該萬有即是一心微塵者舉小",
    "X59n1096_001:0523b07": "以攝大也故華嚴法界觀云如一微塵其相不大",
    "X59n1096_001:0523b08": "而能容攝無邊法界由剎塵諸法既不離法界是",
    "X59n1096_001:0523b09": "故俱在一塵中現諸法既不離於一塵因果亦不",
    "X59n1096_001:0523b10": "離於一心。",
    "X59n1096_001:0523b11": "大乘經云八萬四千障道罪業悉因財色以為根本",
    "X59n1096_001:0523b12": "何以故十方眾生無始已來為財相殺者過微塵數",
    "X59n1096_001:0523b13": "為色相殺者數復過是道俗二流為於財色今現有",
    "X59n1096_001:0523b14": "一百二十六大地獄中受千萬種苦經無量劫始入",
    "X59n1096_001:0523b15": "畜生餓鬼緇素二人同為財色之所傷害初持後犯",
    "X59n1096_001:0523b16": "能免者稀。",
    "X59n1096_001:0523b17": "八下即八萬四千塵勞所起諸業多論云佛說塵",
    "X59n1096_001:0523b18": "勞有八萬法藥亦有八萬無始者遠推過去生死",
    "X59n1096_001:0523b19": "無極從迷以來未甞覺悟故言無始地獄者梵云",
    "X59n1096_001:0523b20": "捺落迦於三塗中是火塗道在此地極下之處故",
    "X59n1096_001:0523b21": "小乘論中有八大地獄每一獄四門共有十六小",
    "X59n1096_001:0523b22": "獄八獄共有一百二十八兼本八獄合一百三十",
    "X59n1096_001:0523b23": "六文作二十六字誤其中相狀廣狹數量如正法",
    "X59n1096_001:0523b24": "念經所明更有輕繫地獄或人間或深山曠野或",
    "X59n1096_001:0523c01": "在海邊鉄圍山間靈感傳云窈窈冥冥日月光明",
    "X59n1096_001:0523c02": "所不能照又引契經頌云鐵圍兩山間不覩日月",
    "X59n1096_001:0523c03": "光餓鬼聚其中償其宿罪故或在虗空中今對餘",
    "X59n1096_001:0523c04": "輕繫故俱言大耳緇素二人即比丘白衣也雖比",
    "X59n1096_001:0523c05": "丘具戒白衣五八戒皆初心勇猛故持後心懈慢",
    "X59n1096_001:0523c06": "故犯問緇衣色者何狀貌耶答紫而淺黑非正色",
    "X59n1096_001:0523c07": "也周禮云三入為纁(詩云切三染絳也)五入為緅(子侯也)七",
    "X59n1096_001:0523c08": "入為緇鄭氏注云再染以黑為成緇故淨秀尼見",
    "X59n1096_001:0523c09": "聖眾衣色如桑葚乃淺赤深黑色也。",
    "X59n1096_001:0523c10": "若有斷者名菩薩行名真持戒名為賢士名佛弟子。",
    "X59n1096_001:0523c11": "菩薩者具云菩提薩埵智度論云菩提名佛道薩",
    "X59n1096_001:0523c12": "埵名成眾生用諸佛道成就眾生又菩提自行薩",
    "X59n1096_001:0523c13": "埵化他自修佛道又用化他也賢士鈔引月燈三",
    "X59n1096_001:0523c14": "昧經云能持淨戒名勝士義意同也佛弟子者奧",
    "X59n1096_001:0523c15": "法師云從佛所生得佛法分紹繼佛家故名佛弟",
    "X59n1096_001:0523c16": "子又大鈔云學在我後名之為弟解從我生名之",
    "X59n1096_001:0523c17": "為子。",
    "X59n1096_001:0523c18": "財色二事相欲似輕感罪尤重河沙誑惑由財色起",
    "X59n1096_001:0523c19": "此之二過能壞君臣師徒夫婦等亦壞內外親族朋",
    "X59n1096_001:0523c20": "友知識。",
    "X59n1096_001:0523c21": "相欲似輕者謂貪財愛色其相非重故似輕如律",
    "X59n1096_001:0523c22": "十種黑心對財事起故又智論云婬欲雖不惱眾",
    "X59n1096_001:0523c23": "生心心繫著此雖相輕泊乎罪報則九百二十一",
    "X59n1096_001:0523c24": "億六十千歲受地獄苦故曰感罪尤重君臣白虎",
    "X59n1096_001:0524a01": "通云君者郡也羣下之歸心也臣伏也男子之賤",
    "X59n1096_001:0524a02": "稱春秋說曰正氣為帝間氣為臣師徒周禮云師",
    "X59n1096_001:0524a03": "者教人以道之稱又楊雄云師者人之模範徒黨",
    "X59n1096_001:0524a04": "也夫婦大載禮云夫者扶也言扶制萬物也婦者",
    "X59n1096_001:0524a05": "釋名云服也以服家事也內外下如叔伯是內族",
    "X59n1096_001:0524a06": "舅姑是外族朋友毛詩序云代木宴朋友故舊也",
    "X59n1096_001:0524a07": "自天子至于庶人未有不須友以成者也又同門",
    "X59n1096_001:0524a08": "曰朋同志曰友知識聞名歎德曰知覩形敬奉曰",
    "X59n1096_001:0524a09": "識凡有三種一外護善知識二同行善知識三教",
    "X59n1096_001:0524a10": "授善知識凡破壞如是等人莫不由乎財色是故",
    "X59n1096_001:0524a11": "尚須誡之佛言財色在□□人之不捨譬如刀刃",
    "X59n1096_001:0524a12": "有蜜不足一飡之美小兒舐之有害舌之患(此屬自損",
    "X59n1096_001:0524a13": "上屬損他由財色也)。",
    "X59n1096_001:0524a14": "若離財色更無世間人天脫苦聖凡同讚諸漏滅盡",
    "X59n1096_001:0524a15": "進至佛果為此先誡財色二種。",
    "X59n1096_001:0524a16": "更無世間等謂眾生五陰并所依國土依正劣報",
    "X59n1096_001:0524a17": "悉由財色所致今若遠離財色則劣報非有人天",
    "X59n1096_001:0524a18": "舉勝包劣通乎六道聖凡凡當作賢字進至佛果",
    "X59n1096_001:0524a19": "者由不為境惑所礙則終至於極道如佛言夫為",
    "X59n1096_001:0524a20": "道者猶木在水尋流而行不觸兩岸不為人取不",
    "X59n1096_001:0524a21": "為鬼神所遮不為□流所住亦不腐敗吾保其入",
    "X59n1096_001:0524a22": "海矣人為道者不為欲情所惑不為眾邪所誑精",
    "X59n1096_001:0524a23": "進無礙吾保其入道矣。",
    "X59n1096_001:0524a24": "因色生憍因財生恡憍而且恡雖有餘德亦不足觀。",
    "X59n1096_001:0524b01": "憍憐也恣也本亦作驕恡正作悋鄙悋也夫人具",
    "X59n1096_001:0524b02": "斯二過縱有所餘德行不足觀之孔子曰如有周",
    "X59n1096_001:0524b03": "公之才美使驕且悋其餘不足觀也矣邢昺云言",
    "X59n1096_001:0524b04": "為鄙悋所揜棄也。",
    "X59n1096_001:0524b05": "先斷財色使功行成立後聽經論即是入道次第也",
    "X59n1096_001:0524b06": "言逆行疾故名淨心。",
    "X59n1096_001:0524b07": "先斷下二句収戒律也故下云能斷財色即名奉",
    "X59n1096_001:0524b08": "律今大師意在先奉律藏次習經論方得其次言",
    "X59n1096_001:0524b09": "逆下以此言雖一期逆耳能能策行人速疾至道",
    "X59n1096_001:0524b10": "也由斯義故名為淨心。",
    "X59n1096_001:0524b11": "偈曰。",
    "X59n1096_001:0524b12": "偈者應法師云梵言也正云伽陀或云室盧迦此",
    "X59n1096_001:0524b13": "方當頌攝經中作伽佗訛也曰者說文云詞也從",
    "X59n1096_001:0524b14": "口一聲亦像口氣出也然則曰者發語詞也。",
    "X59n1096_001:0524b15": "　煩惱如河沙　　先斷惡二種　　一財二是色",
    "X59n1096_001:0524b16": "　死時神不恐　　吉羅須護持　　況言犯四重",
    "X59n1096_001:0524b17": "　三聚戒清淨　　布薩心喜踊",
    "X59n1096_001:0524b18": "河沙者即恒河中沙此河長八十由旬廣四十由",
    "X59n1096_001:0524b19": "旬其底甚深象度皆沒沙細如麵水白如乳今喻",
    "X59n1096_001:0524b20": "煩惱之多故言河沙神不恐者謂斷此二則至命",
    "X59n1096_001:0524b21": "終神識無怕怯也反此不斷則死時懷恐懼吉羅",
    "X59n1096_001:0524b22": "者五篇之小罪聲論正音突悉吉栗多四分戒云",
    "X59n1096_001:0524b23": "式叉迦羅尼義翻應當學梵僧云守戒謂此罪微",
    "X59n1096_001:0524b24": "細隨學隨守也今勸護小以慎於大故曰況言犯",
    "X59n1096_001:0524c01": "四重三聚戒者即大乘戒也一攝律儀戒謂惡無",
    "X59n1096_001:0524c02": "不離起證道行是斷德因修成法身瓔珞經云律",
    "X59n1096_001:0524c03": "儀戒謂十波羅夷菩薩戒疏云攝律儀能令心住",
    "X59n1096_001:0524c04": "二攝善法戒謂善無不攝即身口意善及聞思修",
    "X59n1096_001:0524c05": "三慧六波羅蜜八萬四千助道行等是智德因修",
    "X59n1096_001:0524c06": "成報身瓔珞經曰攝善法謂八萬四千法門戒疏",
    "X59n1096_001:0524c07": "曰攝善自成佛法三攝眾生戒又名饒益有情戒",
    "X59n1096_001:0524c08": "謂生無不度起不住道是恩德因修成化身瓔珞",
    "X59n1096_001:0524c09": "經曰攝眾生者謂慈悲喜捨化及眾生令得安樂",
    "X59n1096_001:0524c10": "戒疏曰攝眾生成就眾生莊嚴論曰初一戒以禁",
    "X59n1096_001:0524c11": "防為體後二戒以勤勇為體布薩此曰淨住出要",
    "X59n1096_001:0524c12": "律儀曰是憍薩羅國語六卷泥洹曰布薩者長養",
    "X59n1096_001:0524c13": "二義一清淨戒住二增長功德今謂戒淨德長故",
    "X59n1096_001:0524c14": "心喜勇。",
    "X59n1096_001:0524c15": "　鄙夫愛則色　　誡汝斷貪著　　由財三世苦",
    "X59n1096_001:0524c16": "　因色入火鑵",
    "X59n1096_001:0524c17": "鄙陋也愛者貪染之心名之為愛謂於一切財色",
    "X59n1096_001:0524c18": "染着故此屬愛煩惱也二世者即現未也過去已",
    "X59n1096_001:0524c19": "謝故不言之由現世因求財色則致疲勞或求不",
    "X59n1096_001:0524c20": "得苦等縱有得者樂極則衰苦相斯至乃至命終",
    "X59n1096_001:0524c21": "受泥利苦故下句曰因色入火鑵火鑊者指無間",
    "X59n1096_001:0524c22": "之苦具也法苑珠林曰沸鑊騰波炎爐起。",
    "X59n1096_001:0524c23": "　色能障聖道　　財能令行薄　　審諦自看心",
    "X59n1096_001:0524c24": "　知貪是狂錯",
    "X59n1096_001:0525a01": "色障道者僧祇云由犯此戒道果無分故律中婬",
    "X59n1096_001:0525a02": "欲為初欲令比丘今世取涅槃故財令行薄者以",
    "X59n1096_001:0525a03": "貪財則高節之行日漸薄也多論曰貪於俗利壞",
    "X59n1096_001:0525a04": "道功德財失於俗人信敬之心又違佛四依非節",
    "X59n1096_001:0525a05": "儉行是知面王大士推為上機天須菩提終歸下",
    "X59n1096_001:0525a06": "器且顏子尚有單瓢之樂況出世之士反以財利",
    "X59n1096_001:0525a07": "滯於發足乎。",
    "X59n1096_001:0525a08": "　智避如火坑　　頑愚不嫌惡　　若犯當悔除",
    "X59n1096_001:0525a09": "　除已更勿作",
    "X59n1096_001:0525a10": "智下言有智之人避於財色猶如火坑遺教云及",
    "X59n1096_001:0525a11": "諸財寶皆當遠離如避火坑馬鳴釋云避大火聚",
    "X59n1096_001:0525a12": "相似法故頑下反上句也以愚人不知是患故不",
    "X59n1096_001:0525a13": "嫌耳若下佛言有二種智人一者不作二者犯已",
    "X59n1096_001:0525a14": "能悔今勸悔往猶得名智過之不改斯又愚甚。",
    "X59n1096_001:0525a15": "　一切有形類　　終歸填溝壑　　持戒禁情苦",
    "X59n1096_001:0525a16": "　後受大安樂",
    "X59n1096_001:0525a17": "終歸下以形骸一喪非可愛之物終歸填塞於溝",
    "X59n1096_001:0525a18": "填坑壑之內章服儀云一生形骸委之溝壑累世",
    "X59n1096_001:0525a19": "神靈繫於業道斯義同也說文云溝水瀆也廣深",
    "X59n1096_001:0525a20": "四尺壑爾雅云流水深則成壑亦溝池也又坑也",
    "X59n1096_001:0525a21": "持戒下若以持戒制於貪財遂色之情則不受二",
    "X59n1096_001:0525a22": "世之苦是故近獲三種樂遠趣涅槃密意在遠故",
    "X59n1096_001:0525a23": "言大也。",
    "X59n1096_001:0525a24": "誡觀五停心觀法第三",
    "X59n1096_001:0525b01": "三釋五停篇兩種麤染遠則為入道之宗五處制",
    "X59n1096_001:0525b02": "心奉乃作上行之本故次前位以立茲篇謂三毒",
    "X59n1096_001:0525b03": "慢亂宜修止息故曰五停心察治有方名之觀法。",
    "X59n1096_001:0525b04": "五妄想者如除刺樹先斷其根故修五停觀息五過",
    "X59n1096_001:0525b05": "止不令起故名停心觀。",
    "X59n1096_001:0525b06": "五妄者即貪瞋癡慢散亂也刺樹即刺棘之樹喻",
    "X59n1096_001:0525b07": "諸微細惑障也欲除此障先須修觀除根本五種",
    "X59n1096_001:0525b08": "麤過能除之法即用五停言五停者停住也謂作",
    "X59n1096_001:0525b09": "此觀時於五處停住其心思惟觀察又曰停息也",
    "X59n1096_001:0525b10": "謂停息煩惱等故觀者即意識心王與慧相應推",
    "X59n1096_001:0525b11": "求觀察故名觀。",
    "X59n1096_001:0525b12": "因修此觀現惱不行得小解脫所由之處戒定調柔",
    "X59n1096_001:0525b13": "漸證神通名大解脫十障滅盡名真解脫莫不因今",
    "X59n1096_001:0525b14": "五停觀法如是修入名為淨心。",
    "X59n1096_001:0525b15": "現惱不行者伏故不起也未是真斷故言得小解",
    "X59n1096_001:0525b16": "脫也所由由從也因也神通總包六通也若惑未",
    "X59n1096_001:0525b17": "盡證未究竟故言漸若見思惑盡證無學果方名",
    "X59n1096_001:0525b18": "解脫又對前小故得大名十障者即十地中每一",
    "X59n1096_001:0525b19": "地破一障也若至等覺如唯識破十一種障是也",
    "X59n1096_001:0525b20": "又唯識說金剛喻定現在前時斷佛地障即入妙",
    "X59n1096_001:0525b21": "覺方名真解脫也如是大小兩果莫不由五停心",
    "X59n1096_001:0525b22": "為入道初門。",
    "X59n1096_001:0525b23": "偈曰。",
    "X59n1096_001:0525b24": "　自知欲情多　　一向觀不淨　　背捨得解脫",
    "X59n1096_001:0525c01": "　欲竭即得定　　若當逐講論　　念欲轉熾盛",
    "X59n1096_001:0525c02": "　是即非對治　　下道入險徑",
    "X59n1096_001:0525c03": "欲情下即多貪眾生貪於欲境佛令修不淨觀可",
    "X59n1096_001:0525c04": "以對治然貪境雖多不過四種一顯色(青黃赤白)二形",
    "X59n1096_001:0525c05": "色(長短方圓)三妙觸(身分細滑)四供奉(供承祇奉)治法亦四一青",
    "X59n1096_001:0525c06": "瘀(說文曰積血也)想(治顯色貪)二爛壞想(治形色貪)三蟲蛆想(治妙觸貪)",
    "X59n1096_001:0525c07": "四死屍想(治供奉貪)俱舍但作一骨鎻觀通治四貪背",
    "X59n1096_001:0525c08": "捨下二句指益當逐講論等者謂講屬散心未能",
    "X59n1096_001:0525c09": "防禦則欲情轉復熾盛要在修觀定力對治像法",
    "X59n1096_001:0525c10": "決疑經明法師過者所謂但外求文解而不內觀",
    "X59n1096_001:0525c11": "修心又曰非禪不慧偏慧不禪一翅一輪豈能遠",
    "X59n1096_001:0525c12": "運念下指過險徑喻但逐言論喪觀行也。",
    "X59n1096_001:0525c13": "　自知瞋恚多　　一向修慈悲　　毒火得清凉",
    "X59n1096_001:0525c14": "　成就善律儀　　若當逐講論　　非治徒勞疲",
    "X59n1096_001:0525c15": "　貪瞋更增長　　重被煩惱羇",
    "X59n1096_001:0525c16": "瞋恚下即多瞋眾生令修慈悲觀可以對治當以",
    "X59n1096_001:0525c17": "怨親處中(怨親各分三品并處中成七)運三樂等施(佛菩薩天樂也)從",
    "X59n1096_001:0525c18": "易至難令七品人皆獲三樂則調心平等此觀若",
    "X59n1096_001:0525c19": "成瞋病即遣毒火瞋心燥熱故如火也用觀息滅",
    "X59n1096_001:0525c20": "故得清凉若當下倣上而作下亦例然如唐傳感",
    "X59n1096_001:0525c21": "通曰明琛齊人少遊學西河以通鑒知譽然經論",
    "X59n1096_001:0525c22": "雖富偏以徵難為心甞造蛇熱論若葛亮陣圖常",
    "X59n1096_001:0525c23": "山蛇勢大業之季大有學之後因潞州僧講法華",
    "X59n1096_001:0525c24": "琛求捔試其僧知琛論道難抗乃以情告且贈絹",
    "X59n1096_001:0526a01": "十四琛受而不去欲聽一講此僧戰灼事不獲己",
    "X59n1096_001:0526a02": "如常消文琛後入堂齎絹於眾曰高座法師昨日",
    "X59n1096_001:0526a03": "遺絹請不論議然佛法宏廣是非須分高座爾時",
    "X59n1096_001:0526a04": "神氣奔勇泰然待問難雖重疊答無不通琛精神",
    "X59n1096_001:0526a05": "擾攘思難無從曰高座法師由來暗塞如何今日",
    "X59n1096_001:0526a06": "頓解若斯當是神助耶合堂大笑琛即出邑共伴",
    "X59n1096_001:0526a07": "二人投家乞食心氣滿噎而不下雖同伴解諭步",
    "X59n1096_001:0526a08": "步歎嗟登嶺困極止一樹下便解剔衣裳赤露而",
    "X59n1096_001:0526a09": "臥仍自動轉語伴曰我今煩惱意欲作蛇先造蛇",
    "X59n1096_001:0526a10": "勢論今報至矣卿可上樹蛇心若至則有吞噬之",
    "X59n1096_001:0526a11": "害言訖全身作蛇長五丈許趣谷而下其伴目驗",
    "X59n1096_001:0526a12": "至鄴說之貪瞋者貪應是令字以貪屬上科所治",
    "X59n1096_001:0526a13": "理非載言。",
    "X59n1096_001:0526a14": "　自知愚癡多　　諦觀十二因　　始悟輪迴苦",
    "X59n1096_001:0526a15": "　了知無我人　　若當逐講論　　見諍終日喧",
    "X59n1096_001:0526a16": "　放本求枝葉　　不能拔斷根",
    "X59n1096_001:0526a17": "愚癡下則多癡眾生令修十二因緣觀可以對治",
    "X59n1096_001:0526a18": "十二因緣者即無明等十二支也約三世因果治",
    "X59n1096_001:0526a19": "三世愚癡俱舍云說前後中際為遣他愚惑意云",
    "X59n1096_001:0526a20": "說前際遣過去愚(即無明行二支)說後際遣未來愚(即生支老",
    "X59n1096_001:0526a21": "死支)說中際遣現在愚(識名色六入觸受愛取有八支)於中有逆順",
    "X59n1096_001:0526a22": "兩觀順觀無明至老死所謂無明滅故行滅等逆",
    "X59n1096_001:0526a23": "則觀老死至無明所謂老死支滅由生支滅等因",
    "X59n1096_001:0526a24": "此便能對治癡病始悟下亦指益由悟故不受流",
    "X59n1096_001:0526b01": "轉若泯流轉則無我人眾生見諍下即爭鋒唇舌",
    "X59n1096_001:0526b02": "之間鼓論不形之事也放本即不修因緣觀枝葉",
    "X59n1096_001:0526b03": "即逐講論根喻愚癡。",
    "X59n1096_001:0526b04": "　自知我慢多　　諦觀十八界　　方得無人解",
    "X59n1096_001:0526b05": "　吾我病即差　　若當逐講論　　反益三塗債",
    "X59n1096_001:0526b06": "　計我常求勝　　名利自杻械",
    "X59n1096_001:0526b07": "我慢下即著我眾生作界分別觀可以對治我者",
    "X59n1096_001:0526b08": "以主宰自在為義以眾生不了肉身虗假妄計有",
    "X59n1096_001:0526b09": "我因着我故其慢即生令觀十八界但是假緣而",
    "X59n1096_001:0526b10": "有於中利觀六界以迷少法鈍觀十八界為迷多",
    "X59n1096_001:0526b11": "法所謂外六境界中六識界內六根界行人若觀",
    "X59n1096_001:0526b12": "內六根界但有生長所依之義外六境界但牽心",
    "X59n1096_001:0526b13": "所緣之義中六識界但有緣慮了別為義則主宰",
    "X59n1096_001:0526b14": "自在之我復何所寄此觀若成則能覺悟了然無",
    "X59n1096_001:0526b15": "我故曰方得無人解又執吾我之病自然差矣杻",
    "X59n1096_001:0526b16": "械即桎梏(在足曰桎在手曰梏)喻名利二種拘禁於人不閑",
    "X59n1096_001:0526b17": "豫也。",
    "X59n1096_001:0526b18": "　自知亂想多　　常數出入息　　覺觀漸得成",
    "X59n1096_001:0526b19": "　加我戒定力　　若當逐講論　　喧塵未能息",
    "X59n1096_001:0526b20": "　遞互相是非　　何時滅事識",
    "X59n1096_001:0526b21": "亂想下即多思覺眾生亦名散亂眾生亦名尋伺",
    "X59n1096_001:0526b22": "眾生佛令修數息觀可以對治如下本篇自辨此",
    "X59n1096_001:0526b23": "不委明覺觀漸得成者成字誤當作滅字以覺觀",
    "X59n1096_001:0526b24": "即尋伺是所治病梵云毗恒迦此云尋毗庶羅此",
    "X59n1096_001:0526c01": "云伺舊云覺觀成論云若心散行數數起生是名",
    "X59n1096_001:0526c02": "為覺散心少微則名為觀是二法者遍在三界以",
    "X59n1096_001:0526c03": "是心之麤細喻如打鈴初聲為覺餘聲為觀加我",
    "X59n1096_001:0526c04": "下觀行若成散亂即滅則戒定慧俱勝故有力也",
    "X59n1096_001:0526c05": "遞互下即以己為是斥他為非自謂握靈蛇之珠",
    "X59n1096_001:0526c06": "抱荊山之玉也事識楞伽經說心有三種識謂真",
    "X59n1096_001:0526c07": "識(如來藏)現識(第八識)分別事識(前六識)又獨名意識為",
    "X59n1096_001:0526c08": "事識故起信云隨事攀緣分別六塵名為意識亦",
    "X59n1096_001:0526c09": "名分離識又復說名分別事識藏師釋曰能分別",
    "X59n1096_001:0526c10": "去來內外種種事相故。",
    "X59n1096_001:0526c11": "此是毗曇中七方便法五停觀成名第一方便自餘",
    "X59n1096_001:0526c12": "別相念處總相念處煗法頂法忍法世第一法名七",
    "X59n1096_001:0526c13": "方便觀行成就得須陀洹果若初入道大小乘人通",
    "X59n1096_001:0526c14": "修此觀。",
    "X59n1096_001:0526c15": "毗曇或云阿毗達磨或云阿鼻達磨皆梵言轉也",
    "X59n1096_001:0526c16": "此云勝法或云無比法以詮慧故即論也七方便",
    "X59n1096_001:0526c17": "者方便即因義以皆為趣後果故亦名七賢對後",
    "X59n1096_001:0526c18": "四聖故別相者別謂各別身心法不同故謂觀此",
    "X59n1096_001:0526c19": "四法作不淨等行相故念者明記為性由慧性輕",
    "X59n1096_001:0526c20": "躁今則用念記憶注境不忘故總相念者行人觀",
    "X59n1096_001:0526c21": "門漸熟於一剎那中通觀身受心法為苦空無常",
    "X59n1096_001:0526c22": "無我也(已上三位屬外凡資糧位)煗法者煗從喻得名如人近",
    "X59n1096_001:0526c23": "火得火之前相謂無漏智起能燒迷理惑薪名之",
    "X59n1096_001:0526c24": "為火此雖未起無漏已得智火之前相故名為煗",
    "X59n1096_001:0527a01": "此位所修觀行俱舍頌云從此生煗法具觀四聖",
    "X59n1096_001:0527a02": "諦修十六行相頂法者從上品煗善根後有善根",
    "X59n1096_001:0527a03": "生名之為頂頂者至極之義也此有二解一云煗",
    "X59n1096_001:0527a04": "頂有退動忍無退動今頂位至無退至極邊至極",
    "X59n1096_001:0527a05": "之處如人之頂是一身至極之處也二云煗位唯",
    "X59n1096_001:0527a06": "退忍位唯進今此頂位是進退兩際之中如山之",
    "X59n1096_001:0527a07": "頂在一上一下兩際之中故名為頂此位所修觀",
    "X59n1096_001:0527a08": "行俱舍頌曰次生頂亦然謂同前具觀四諦作一",
    "X59n1096_001:0527a09": "十六行相也但此位漸勝耳忍法者從頂善根後",
    "X59n1096_001:0527a10": "有善根生名之為忍忍亦二義一者印可義能印",
    "X59n1096_001:0527a11": "可四諦理故二決定義能決定無退動故此位所",
    "X59n1096_001:0527a12": "修觀行下忍作四諦十六行相中忍七周減緣二",
    "X59n1096_001:0527a13": "十四周減行上忍唯觀欲界苦諦一行一剎那所",
    "X59n1096_001:0527a14": "以俱舍頌云下中忍同頂上唯觀欲苦一行一剎",
    "X59n1096_001:0527a15": "那世第一者從忍善根後有善根生名世第一謂",
    "X59n1096_001:0527a16": "此行人於世間異生有漏位最第一故此位所修",
    "X59n1096_001:0527a17": "觀行亦同上忍位唯重觀欲界苦諦一行一剎那",
    "X59n1096_001:0527a18": "為等無間緣引入見道故俱舍頌曰世第一亦然",
    "X59n1096_001:0527a19": "(已上四位屬內凡加行位)須陀洹者此云逆流已斷八十八使",
    "X59n1096_001:0527a20": "見惑初見真諦逆生死流故亦名預流初預聖流",
    "X59n1096_001:0527a21": "故。",
    "X59n1096_001:0527a22": "偈曰。",
    "X59n1096_001:0527a23": "　何因說五停　　復不逐講經　　抱疾說藥方",
    "X59n1096_001:0527a24": "　祇欲取聲名　　凡夫貪利養　　無心治忘情",
    "X59n1096_001:0527b01": "　若修五停觀　　決定修道成",
    "X59n1096_001:0527b02": "何下二句合推上所因抱疾下四句頌不逐講論",
    "X59n1096_001:0527b03": "所以忘情忘合作妄若修下兩句頌修五停得益",
    "X59n1096_001:0527b04": "是知多說不如少行勵之以德斯為上矣。",
    "X59n1096_001:0527b05": "何故令修五停觀法止逐講論。",
    "X59n1096_001:0527b06": "何故下徵辭與前偈文意同此合在前作長行偈",
    "X59n1096_001:0527b07": "居下作重頌似便恐後寫妄易對治。",
    "X59n1096_001:0527b08": "有二要法一者佛教次第入道對治麤重煩惱二者",
    "X59n1096_001:0527b09": "見解法義人知而故犯不畏佛戒不修威儀五篇淨",
    "X59n1096_001:0527b10": "戒悉皆破盡見他持戒復起憎謗唯貪財色瞋惱鬪",
    "X59n1096_001:0527b11": "諍慳嫉憍慢無慚無愧身壞命終必墮地獄畜生餓",
    "X59n1096_001:0527b12": "鬼經歷多劫當觀此事現前驗知故修五停止過起",
    "X59n1096_001:0527b13": "道順佛教故名為淨心。",
    "X59n1096_001:0527b14": "麤重煩惱者即上貪等五過用五停對治故勸令",
    "X59n1096_001:0527b15": "修二下所以止逐講論者為說法人多為名利故",
    "X59n1096_001:0527b16": "又知而故犯等五篇者夷殘提提舍尼吉羅古德",
    "X59n1096_001:0527b17": "曰三均具者名篇不具號聚今師不爾縱使聚從",
    "X59n1096_001:0527b18": "五位義具三均篇名在七本因雜攝義無不可現",
    "X59n1096_001:0527b19": "前驗知者驗知因果也犲狼正作豺狼之屬禮記",
    "X59n1096_001:0527b20": "云季秋之月豺祭獸說文云似犬銳頭而頰白高",
    "X59n1096_001:0527b21": "前而廣後以性多貪惏(王逸注楚詞曰愛財曰貪愛食曰惏)。",
    "X59n1096_001:0527b22": "偈曰。",
    "X59n1096_001:0527b23": "　貪如犲狼性　　瞋如惡龍心　　壞法故毀禁",
    "X59n1096_001:0527b24": "　污戒犯姦婬　　識法望除毒　　反更作罪深",
    "X59n1096_001:0527c01": "　造業心無悔　　命過就刀林　　墮大無間獄",
    "X59n1096_001:0527c02": "　佛性歷劫沈　　如軄除名罰　　失勢不堪任",
    "X59n1096_001:0527c03": "惡龍者龍乃鱗蟲之長也以心多瞋毒故今取二",
    "X59n1096_001:0527c04": "類甚者為喻姦私也俗作姧刀林者指獄報之苦",
    "X59n1096_001:0527c05": "具也法苑曰刀林聳日劒嶺參天佛性者一切眾",
    "X59n1096_001:0527c06": "生本具一真覺性也由逆造罪故至沈淪如軄者",
    "X59n1096_001:0527c07": "白虎通曰各量其軄盡其才也即公卿大夫等除",
    "X59n1096_001:0527c08": "名者在官有過則除名而遭罰喻眾生雖具佛性",
    "X59n1096_001:0527c09": "乃有過而沈淪乎。",
    "X59n1096_001:0527c10": "　云何破戒口　　噉人食憍恣　　云何破戒手",
    "X59n1096_001:0527c11": "　受人財物施",
    "X59n1096_001:0527c12": "云何下以破戒故財法兩亡佛藏云不除我倒者",
    "X59n1096_001:0527c13": "不聽受一柸之水一衲之衣況恣受信施厚利乎。",
    "X59n1096_001:0527c14": "　云何破戒身　　坐臥好牀褥　　云何破戒業",
    "X59n1096_001:0527c15": "　受佗禮己足",
    "X59n1096_001:0527c16": "好牀褥今時不肖者華牀重褥恣意高臥而略無",
    "X59n1096_001:0527c17": "慙色也且如四分菩提王子請佛從於階階布衣",
    "X59n1096_001:0527c18": "令佛蹈上過世尊不受令却之為未來故也況復",
    "X59n1096_001:0527c19": "毀破淨戒而輙便安受大經所謂寧處鐵牀斯言",
    "X59n1096_001:0527c20": "可省破戒業業謂業體婆娑曰至三羯磨其業滿",
    "X59n1096_001:0527c21": "足是也。",
    "X59n1096_001:0527c22": "　云何破戒行　　默受稱揚讚",
    "X59n1096_001:0527c23": "戒行者大受隨二戒遮約外非方便善成故名戒",
    "X59n1096_001:0527c24": "行今不能全護故言破也當知上據受體此約隨",
    "X59n1096_001:0528a01": "行默受下律中有過須發露令眾委知今默應於",
    "X59n1096_001:0528a02": "則則人謂清流故有稱讚之事也。",
    "X59n1096_001:0528a03": "　若犯此五事　　諸天共悲歎",
    "X59n1096_001:0528a04": "五事即上口手身業行也。",
    "X59n1096_001:0528a05": "佛教新受戒者五年學律然後學經律有五部一四",
    "X59n1096_001:0528a06": "分二五分三十誦四僧祗五解脫此五部律同一毗",
    "X59n1096_001:0528a07": "尼大藏文相廣博卒難悉識。",
    "X59n1096_001:0528a08": "言律者梵言毗尼義翻為律律者法也裁量輕重",
    "X59n1096_001:0528a09": "等非法不定律有此能故以法訓經者梵云修多",
    "X59n1096_001:0528a10": "羅正名為線義曰契經線能貫華經能持緯謂所",
    "X59n1096_001:0528a11": "詮之義似緯似華能詮之文能持能貫今順此方",
    "X59n1096_001:0528a12": "典誥是以目之為經今雖舉經律而攝論焉謂戒",
    "X59n1096_001:0528a13": "定慧三學必須具矣又論通宗釋經律於義亦含",
    "X59n1096_001:0528a14": "五部者如來入滅百年毱多弟子競採大眾之文",
    "X59n1096_001:0528a15": "用集家之典也四分即曇無德部(今家所宗)五分即彌",
    "X59n1096_001:0528a16": "沙塞部十誦即薩婆多部僧祇是根本部(非百載五宗也)",
    "X59n1096_001:0528a17": "解脫即迦葉遺部(此有戒本)文少婆麤富羅部律未翻",
    "X59n1096_001:0528a18": "度故今不列且用僧祇在數故結云此五部律同",
    "X59n1096_001:0528a19": "下五部雖分異同屬一大毗尼藏也卒難下言律",
    "X59n1096_001:0528a20": "藏之深耳如唐義淨解云慧休瀛州人大小諸藏",
    "X59n1096_001:0528a21": "並通關鍵唯律部未遑精閱逐從洪律師聽來四",
    "X59n1096_001:0528a22": "分講肆三十餘遍日漸其致終未極言顧門徒曰",
    "X59n1096_001:0528a23": "余聽涉多矣至於經論一遍入神今遊律部愈增",
    "X59n1096_001:0528a24": "愈時豈非理可虗求事難通會乎。",
    "X59n1096_001:0528b01": "今欲知者財色為宗能斷財色即名奉律禁戒清淨",
    "X59n1096_001:0528b02": "發生定慧成就聖道知律綱要故名淨心。",
    "X59n1096_001:0528b03": "財色為宗者謂戒律之意以斷財色為宗也前雖",
    "X59n1096_001:0528b04": "具誡今亦因而言之。",
    "X59n1096_001:0528b05": "偈曰。",
    "X59n1096_001:0528b06": "　五部戒律中　　宗要斷財色　　修禪觀不淨",
    "X59n1096_001:0528b07": "　對治自忍抑　　林野歎死屍　　內心懷悲惻",
    "X59n1096_001:0528b08": "　我身會當然　　貪熱即時息",
    "X59n1096_001:0528b09": "修禪觀不淨此約修不淨觀對治貪病即前五停",
    "X59n1096_001:0528b10": "中初位所誡今載頌者亦叮嚀之意蓋世多此病",
    "X59n1096_001:0528b11": "耳林野歎死屍西土葬法或棄之寒林或捐之中",
    "X59n1096_001:0528b12": "野鳥獸所飡誠堪傷歎故唐楊衡持云野干鳥雀",
    "X59n1096_001:0528b13": "喧爭處林下何人在定中悲惻惻愴也以見他屍",
    "X59n1096_001:0528b14": "壞反顧自身彼我同然豈無惻愴如此觀時貪心",
    "X59n1096_001:0528b15": "自息又修此觀時宜通修九想觀(一脹二青瘀三壞四血塗五膿",
    "X59n1096_001:0528b16": "爛六噉七散八骨九燒想)。",
    "X59n1096_001:0528b17": "　三毒甚強盛　　摧之用智力　　衣求破弊衣",
    "X59n1096_001:0528b18": "　食即一坐食　　常行平等心　　淨意怛質直",
    "X59n1096_001:0528b19": "　若不能如此　　袈娑覆荊棘",
    "X59n1096_001:0528b20": "三毒亦五停之數摧下如對瞋須修慈對癡須觀",
    "X59n1096_001:0528b21": "十二因緣並要假智慧觀力以摧挫之衣求下此",
    "X59n1096_001:0528b22": "破貪心求好財之患四分曰捨檀越施衣著糞掃",
    "X59n1096_001:0528b23": "衣十住婆沙中有十種利如律鈔頭陀篇所引一",
    "X59n1096_001:0528b24": "坐智論云先受食處更不復食三千云不得數數",
    "X59n1096_001:0528c01": "食應一食以長道多則長婬怒癡結不異俗人質",
    "X59n1096_001:0528c02": "直者離諂曲也經曰諂曲之心與道相違是故宜",
    "X59n1096_001:0528c03": "應質直其心馬鳴云示現本直心遠離諂曲煩惱",
    "X59n1096_001:0528c04": "障故。",
    "X59n1096_001:0528c05": "聖教萬差為根性不同病藥眾多愚者致惑雖用功",
    "X59n1096_001:0528c06": "力非正對治妄貪名利更增塵垢是以先修五停後",
    "X59n1096_001:0528c07": "學講論知道次第名為淨心。",
    "X59n1096_001:0528c08": "偈曰。",
    "X59n1096_001:0528c09": "　世人習多聞　　未曾行一分　　妄情取妄法",
    "X59n1096_001:0528c10": "　諍競起紛紜　　入道依次第　　戒定自資薰",
    "X59n1096_001:0528c11": "　淨命如迦葉　　勿得同六羣",
    "X59n1096_001:0528c12": "一分舉少以況也且一分之行尚不能行況餘修",
    "X59n1096_001:0528c13": "行者哉淨命如迦葉者具云摩訶迦葉波此云大",
    "X59n1096_001:0528c14": "飲光氏於佛會中常著糞掃衣清淨活命一日比",
    "X59n1096_001:0528c15": "丘起慢如來易衣分座大千震動豈非上行之所",
    "X59n1096_001:0528c16": "召乎六羣者佛會中起過之儔也即難陀跋難陀",
    "X59n1096_001:0528c17": "迦留陀夷闡陀馬師滿宿此六為羣黨故號六羣。",
    "X59n1096_001:0528c19": "淨心誡觀發真鈔卷上本"
}