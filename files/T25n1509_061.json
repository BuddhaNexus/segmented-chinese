{
    "T25n1509_061:0487a02": "大智度論釋隨喜迴向品",
    "T25n1509_061:0487a03": "第三十九(卷六十一)",
    "T25n1509_061:0487a05": "聖者龍樹造",
    "T25n1509_061:0487a06": "後秦龜茲國三藏鳩摩羅什譯",
    "T25n1509_061:0487a07": "[0487a07] 【經】[0487a07] 爾時，彌勒菩薩摩訶薩語慧命須菩提：「有",
    "T25n1509_061:0487a08": "菩薩摩訶薩隨喜福德，與一切眾生共之，迴",
    "T25n1509_061:0487a09": "向阿耨多羅三藐三菩提，以無所得故。若聲",
    "T25n1509_061:0487a10": "聞、辟支佛福德，若一切眾生福德，若布",
    "T25n1509_061:0487a11": "施，若持戒，若修定，若隨喜；是菩薩摩訶薩隨",
    "T25n1509_061:0487a12": "喜福德，與一切眾生共之，迴向阿耨多羅三",
    "T25n1509_061:0487a13": "藐三菩提；其福最上、第一、最妙、無上、無與等",
    "T25n1509_061:0487a14": "者！何以故？聲聞、辟支佛及一切眾生布施、",
    "T25n1509_061:0487a15": "持戒、修定、隨喜，為自調、為自淨、為自度故，所",
    "T25n1509_061:0487a16": "謂四念處乃至八聖道分，空、無相、無作；菩薩",
    "T25n1509_061:0487a17": "隨喜福德，迴向阿耨多羅三藐三菩提，持是",
    "T25n1509_061:0487a18": "功德，為調一切眾生、為淨一切眾生、為度一",
    "T25n1509_061:0487a19": "切眾生故起。」[0487a19] 爾時，慧命須菩提白彌勒菩薩",
    "T25n1509_061:0487a20": "言：「諸菩薩摩訶薩念十方無量無邊阿僧祇",
    "T25n1509_061:0487a21": "世界中，無量無邊阿僧祇諸滅度佛，是佛從",
    "T25n1509_061:0487a22": "初發心至得阿耨多羅三藐三菩提，乃至",
    "T25n1509_061:0487a23": "入無餘涅槃，乃至法盡——於其中間諸善根；應",
    "T25n1509_061:0487a24": "六波羅蜜，及諸聲聞人善根——若布施福德、",
    "T25n1509_061:0487a25": "持戒福德、修定福德，及諸學人無漏善根、",
    "T25n1509_061:0487a26": "無學人無漏善根，諸佛戒眾、定眾、慧眾、解脫",
    "T25n1509_061:0487a27": "眾、解脫知見眾、一切智、大慈大悲及餘無",
    "T25n1509_061:0487a28": "量阿僧祇諸佛法；及諸佛所說法，是法中學，",
    "T25n1509_061:0487a29": "得須陀洹果乃至得阿羅漢果、辟支佛道，入",
    "T25n1509_061:0487b01": "菩薩摩訶薩位；及餘眾生種諸善根。是諸",
    "T25n1509_061:0487b02": "善根，一切和合，隨喜福德，迴向阿耨多羅",
    "T25n1509_061:0487b03": "三藐三菩提，最上、第一、最妙、無上、無與等者！",
    "T25n1509_061:0487b04": "如是隨喜已，持是隨喜福德，迴向阿耨多羅",
    "T25n1509_061:0487b05": "三藐三菩提。若有善男子行菩薩乘者作是",
    "T25n1509_061:0487b06": "念：『我是心迴向阿耨多羅三藐三菩提。』是生",
    "T25n1509_061:0487b07": "心、緣、事，若善男子取相迴向阿耨多羅三藐",
    "T25n1509_061:0487b08": "三菩提，如所念可得不？」[0487b08] 彌勒菩薩語須菩提：",
    "T25n1509_061:0487b09": "「是善男子行菩薩乘，迴向阿耨多羅三藐三",
    "T25n1509_061:0487b10": "菩提，心是緣事，若善男子取相，不得如所",
    "T25n1509_061:0487b11": "念！」[0487b11] 須菩提語彌勒菩薩：「若諸緣、諸事無所",
    "T25n1509_061:0487b12": "有，是善男子行菩薩乘者取相，於十方諸佛",
    "T25n1509_061:0487b13": "諸善根，從初發心乃至法盡，及聲聞辟支",
    "T25n1509_061:0487b14": "佛諸善根，學、無學善根，一切和合隨喜功德，",
    "T25n1509_061:0487b15": "迴向阿耨多羅三藐三菩提；以無相故，是菩",
    "T25n1509_061:0487b16": "薩將無顛倒：無常謂常，想顛倒、心顛倒、見顛",
    "T25n1509_061:0487b17": "倒；不淨謂淨、苦謂樂、無我謂我，想顛倒、心顛",
    "T25n1509_061:0487b18": "倒、見顛倒？若如緣、如事，阿耨多羅三藐三菩",
    "T25n1509_061:0487b19": "提亦如是，迴向心亦如是，檀波羅蜜，尸羅、羼",
    "T25n1509_061:0487b20": "提、毘梨耶、禪、般若波羅蜜，乃至十八不共法亦",
    "T25n1509_061:0487b21": "如是。若爾者，何等是緣？何等是事？何等是",
    "T25n1509_061:0487b22": "阿耨多羅三藐三菩提？何等是善根？何等是",
    "T25n1509_061:0487b23": "隨喜心迴向阿耨多羅三藐三菩提？」[0487b23] 【論】[0487b23] 釋",
    "T25n1509_061:0487b24": "曰：[0487b24] 先七品中，佛命須菩提令說般若，中間",
    "T25n1509_061:0487b25": "帝釋多問、多說功德事。今彌勒順佛本意，",
    "T25n1509_061:0487b26": "還欲令須菩提因隨喜法廣說般若波羅",
    "T25n1509_061:0487b27": "蜜。[0487b27] 復次，帝釋聞上供養般若以華香、妓樂、",
    "T25n1509_061:0487b28": "幡蓋之具，得福甚多，深自慶幸，此供養具，唯",
    "T25n1509_061:0487b29": "我等能辦，非出家人所有。是故彌勒欲抑",
    "T25n1509_061:0487c01": "其自多之情故語須菩提：「菩薩但以心隨",
    "T25n1509_061:0487c02": "喜，則勝聲聞、辟支佛、一切眾生布施等及諸",
    "T25n1509_061:0487c03": "無漏功德，何況華香、供養經卷等！」[0487c03] 菩薩摩",
    "T25n1509_061:0487c04": "訶薩義，如先說。隨喜福德者，不勞身、口業",
    "T25n1509_061:0487c05": "作諸功德，但以心方便見他修福，隨而歡",
    "T25n1509_061:0487c06": "喜作是念：「一切眾生中，能修福行道者最",
    "T25n1509_061:0487c07": "為殊勝！」若離福德，人與畜生同行三事，三",
    "T25n1509_061:0487c08": "事者：婬欲、飲食、戰&#x9B2A;。能修行福德行道之",
    "T25n1509_061:0487c09": "人，一切眾生所共尊重愛敬。譬如熱時，清涼",
    "T25n1509_061:0487c10": "滿月，無不樂仰；亦如大會告集，伎樂、餚",
    "T25n1509_061:0487c11": "饌無不畢備，遠近諸人咸共欣赴。修福之",
    "T25n1509_061:0487c12": "人，亦復如是。[0487c12] 福德有二種樂因緣：世間，出世",
    "T25n1509_061:0487c13": "間。出世間者，諸無漏法，雖無福報，能生福",
    "T25n1509_061:0487c14": "德，故名福德。是故有漏、無漏，通名福德。[0487c14] 復",
    "T25n1509_061:0487c15": "次，福德是菩薩摩訶薩根本，能滿所願；一切",
    "T25n1509_061:0487c16": "聖人所讚歎，無智人所毀呰；智人所行處，",
    "T25n1509_061:0487c17": "無智人所遠離。是福德因緣故，作人王、轉輪",
    "T25n1509_061:0487c18": "聖王、天王、阿羅漢、辟支佛、諸佛世尊，大慈大",
    "T25n1509_061:0487c19": "悲、十力、四無所畏、一切種智、自在無礙，皆從",
    "T25n1509_061:0487c20": "福德中生。[0487c20] 如是等種種福德，得正見故，隨",
    "T25n1509_061:0487c21": "而歡喜。[0487c21] 復次，菩薩自念：我應與一切眾生",
    "T25n1509_061:0487c22": "樂，而眾生能自行福德，是故心生歡喜。",
    "T25n1509_061:0487c23": "[0487c23] 復次，一切眾生行善，與我相似，是我同伴，",
    "T25n1509_061:0487c24": "是故隨喜。[0487c24] 諸菩薩摩訶薩於十方三世諸",
    "T25n1509_061:0487c25": "佛及菩薩、聲聞、辟支佛及一切修福眾生布",
    "T25n1509_061:0487c26": "施、持戒、修定慧，於此福德中生隨喜福德，",
    "T25n1509_061:0487c27": "是故名隨喜。[0487c27] 持是隨喜福德共一切眾生，",
    "T25n1509_061:0487c28": "迴向阿耨多羅三藐三菩提。共一切眾生",
    "T25n1509_061:0487c29": "者，是福德不可得與一切眾生，而果報可",
    "T25n1509_061:0488a01": "與。菩薩既得福德果報——衣服、飲食等世間樂",
    "T25n1509_061:0488a02": "具，以利益眾生。菩薩以福德清淨身口，人",
    "T25n1509_061:0488a03": "所信受，為眾生說法，令得十善道、四禪",
    "T25n1509_061:0488a04": "等，與作後世利益。末後成佛，得福德果報，",
    "T25n1509_061:0488a05": "身有三十二相、八十種隨形好、無量光明，觀",
    "T25n1509_061:0488a06": "者無厭；無量清淨，梵音柔和，無礙解脫等諸",
    "T25n1509_061:0488a07": "佛法，於三事示現，度無量阿僧祇眾生。般",
    "T25n1509_061:0488a08": "涅槃後，碎身舍利，與人供養，久後皆令得道。",
    "T25n1509_061:0488a09": "是果報可與一切眾生，以果中說因故，言",
    "T25n1509_061:0488a10": "「福德與眾生共」。若福德可以與人者，諸佛",
    "T25n1509_061:0488a11": "從初發心所集福德盡可與人，然後更作。",
    "T25n1509_061:0488a12": "善法體不可與人，今直以無畏、無惱施",
    "T25n1509_061:0488a13": "與眾生用。[0488a13] 「無所得故」者，義如先說。[0488a13] 是名菩",
    "T25n1509_061:0488a14": "薩摩訶薩隨喜福德，比一切聲聞、辟支佛及",
    "T25n1509_061:0488a15": "眾生三種福德中，最勝、最上、第一、最妙、無上、",
    "T25n1509_061:0488a16": "無與等義如先說。[0488a16] 是中說勝因緣：「是二乘",
    "T25n1509_061:0488a17": "福德，皆為自調、自淨、自度。」持戒者，是自調；修",
    "T25n1509_061:0488a18": "禪者，是自淨；智慧者，是自度。[0488a18] 復次，自調者，正",
    "T25n1509_061:0488a19": "語、正業、正命；自淨者，正念、正定；自度者，正",
    "T25n1509_061:0488a20": "見、正思惟、正方便。[0488a20] 復次，布施因緣故自調，持",
    "T25n1509_061:0488a21": "戒因緣故自淨，修定因緣故自度。[0488a21] 修定者，是",
    "T25n1509_061:0488a22": "無漏法近因緣；無漏者，所謂三十七品、三解",
    "T25n1509_061:0488a23": "脫門等。布施、持戒，遠故不解。[0488a23] 菩薩隨喜福德，",
    "T25n1509_061:0488a24": "雖無勤勞，為度一切眾生故勝。[0488a24] 問曰：[0488a24] 實不",
    "T25n1509_061:0488a25": "度一切眾生，何以言「度一切眾生故勝」？[0488a25] 答",
    "T25n1509_061:0488a26": "曰：[0488a26] 諸佛菩薩功德力能度一切眾生，但以",
    "T25n1509_061:0488a27": "眾生無和合因緣故；譬如大火常有燒力，",
    "T25n1509_061:0488a28": "但以薪不近，故不得燒，近則能燒。[0488a28] 爾時，須",
    "T25n1509_061:0488a29": "菩提以畢竟空智慧難問彌勒菩薩：「念諸",
    "T25n1509_061:0488b01": "佛福德隨喜，迴向無上道，是所念過去事，",
    "T25n1509_061:0488b02": "是事如所念不？」[0488b02] 彌勒以二因緣故答言：「不",
    "T25n1509_061:0488b03": "也！」[0488b03] 一者、過去無量阿僧祇劫諸佛久已滅度，",
    "T25n1509_061:0488b04": "無復遺餘；菩薩或無宿命智，或有而不能",
    "T25n1509_061:0488b05": "及，但以如所聞憶想分別，故不如所念。",
    "T25n1509_061:0488b06": "[0488b06] 二者、諸佛及功德，出三界、出三世，斷戲論",
    "T25n1509_061:0488b07": "語言道，如涅槃相，畢竟空清淨。[0488b07] 隨喜者分",
    "T25n1509_061:0488b08": "別諸佛及諸弟子善根功德，是迴向心及無",
    "T25n1509_061:0488b09": "上道非實，故言：「不也！」[0488b09] 須菩提難言：「若無是",
    "T25n1509_061:0488b10": "事，是菩薩憶念分別，應墮顛倒。若是事畢竟",
    "T25n1509_061:0488b11": "空清淨相，憶念亦如是，諸過去佛功德亦",
    "T25n1509_061:0488b12": "如是，無分別、無異，云何得隨喜？」[0488b12] 是略說",
    "T25n1509_061:0488b13": "義。[0488b13] 廣則如經說，所謂須菩提問彌勒「若菩",
    "T25n1509_061:0488b14": "薩摩訶薩憶念過去十方無量無邊阿僧祇",
    "T25n1509_061:0488b15": "世界中諸滅度佛」者，是菩薩欲起隨喜福",
    "T25n1509_061:0488b16": "德，佛是福德主，是故念佛；聞經書說有過",
    "T25n1509_061:0488b17": "去佛名，故因是名廣念一切過去諸佛。",
    "T25n1509_061:0488b18": "「從初發心」者，初發心作願：「我當度一切眾",
    "T25n1509_061:0488b19": "生。」是心相應三善根：不貪、不瞋、不癡；善根相",
    "T25n1509_061:0488b20": "應諸善法，及善根所起身、心、口業，和合是",
    "T25n1509_061:0488b21": "法，名為福德。從初發心，行六波羅蜜，入菩",
    "T25n1509_061:0488b22": "薩位，得十地，乃至坐道場，是中菩薩自修",
    "T25n1509_061:0488b23": "福德和合得佛道。乃至入無餘涅槃滅度",
    "T25n1509_061:0488b24": "後，舍利及遺法，皆是佛自身功德和合。[0488b24] 因",
    "T25n1509_061:0488b25": "諸佛，大乘人行六波羅蜜相應福德；「相應」者，",
    "T25n1509_061:0488b26": "除六波羅蜜，餘菩薩所行法皆攝入六波羅",
    "T25n1509_061:0488b27": "蜜中，故說「應六波羅蜜和合」。若求聲聞、辟",
    "T25n1509_061:0488b28": "支佛人，種布施、持戒、修定等福德。聲聞、辟",
    "T25n1509_061:0488b29": "支佛人有二種：一者、漏盡，名為「無學」；二者、",
    "T25n1509_061:0488c01": "得道，漏未盡，名為「學」。是二人諸福德中善根",
    "T25n1509_061:0488c02": "勝，故但說「善根」。上言「求二乘人」者，總凡夫、",
    "T25n1509_061:0488c03": "聖人；今「學、無學」者，純是聖人。相好是無記色",
    "T25n1509_061:0488c04": "法，非是善功德，故但說「佛五無學眾」。大慈",
    "T25n1509_061:0488c05": "大悲、佛法義，如初品中說。[0488c05] 「諸佛所說法，學",
    "T25n1509_061:0488c06": "是法得須陀洹果，乃至入菩薩位」者，是佛",
    "T25n1509_061:0488c07": "滅度後，遺法中得道，是故重說。[0488c07] 「及餘眾生",
    "T25n1509_061:0488c08": "種諸善根」者，此是佛在世及遺法中，天、人乃",
    "T25n1509_061:0488c09": "至畜生種福德因緣。[0488c09] 是上四段福德，行者",
    "T25n1509_061:0488c10": "心遍緣、憶念，隨喜，求佛道故迴向，名無上",
    "T25n1509_061:0488c11": "隨喜，最上、無與等。[0488c11] 問曰：[0488c11] 求佛道者，何以不",
    "T25n1509_061:0488c12": "自作功德而心行隨喜？[0488c12] 答曰：[0488c12] 諸菩薩以方",
    "T25n1509_061:0488c13": "便力，他勤勞作功德，能於中起隨喜者，",
    "T25n1509_061:0488c14": "福德勝自作者。[0488c14] 復次，是隨喜福德，即是實",
    "T25n1509_061:0488c15": "福德。所以者何？念過去佛，即是念佛三昧，",
    "T25n1509_061:0488c16": "亦是六念中念佛、念法、念僧、念戒、念捨、念天",
    "T25n1509_061:0488c17": "等。因行清淨戒，入禪定，起畢竟智慧，和",
    "T25n1509_061:0488c18": "合故能起正隨喜。是故不但隨喜而已，亦",
    "T25n1509_061:0488c19": "行是實法。是心迴向者，即是隨喜心。緣者，隨",
    "T25n1509_061:0488c20": "喜心所緣，所謂一切諸佛及一切眾生所作",
    "T25n1509_061:0488c21": "功德。事者，若是所緣之本，福德是緣功德所",
    "T25n1509_061:0488c22": "住處，所謂諸佛及眾生，并土地、山林、精舍住",
    "T25n1509_061:0488c23": "處，皆名「事」。[0488c23] 「如所念可得不？」[0488c23] 彌勒答言：「不也！」",
    "T25n1509_061:0488c24": "[0488c24] 須菩提語彌勒：「若諸事、諸緣無所有者，云",
    "T25n1509_061:0488c25": "何不墮顛倒？」[0488c25] 顛倒者，四顛倒，三種分別。此",
    "T25n1509_061:0488c26": "顛倒是譬喻，無佛而憶想念佛，猶如無常",
    "T25n1509_061:0488c27": "而念常、不淨而念淨。[0488c27] 問曰：[0488c27] 見為諸顛倒本，",
    "T25n1509_061:0488c28": "如得初道人，能起想、心顛倒，無見顛倒，",
    "T25n1509_061:0488c29": "以見諦道斷故。[0488c29] 答曰：[0488c29] 是顛倒，生時異、斷時",
    "T25n1509_061:0489a01": "異。生時，想在前，次是心，後是見；斷時，先斷",
    "T25n1509_061:0489a02": "見，見諦所斷故。顛倒體皆是見相，見諦所斷。",
    "T25n1509_061:0489a03": "[0489a03] 想、心顛倒者，學人未離欲，憶念忘故取淨",
    "T25n1509_061:0489a04": "相、起結使；還得正念即時滅，如經中譬",
    "T25n1509_061:0489a05": "喻：「如渧水墮大熱鐵上，即時消滅。」小錯故",
    "T25n1509_061:0489a06": "假名顛倒，非實顛倒。是故說：凡夫人三種",
    "T25n1509_061:0489a07": "顛倒，學人二種顛倒。[0489a07] 復次，諸緣、諸事如實畢",
    "T25n1509_061:0489a08": "竟空，念亦空，菩提亦空，隨喜心亦空，檀波羅",
    "T25n1509_061:0489a09": "蜜乃至十八不共法亦空。若諸法一相，所謂",
    "T25n1509_061:0489a10": "無相，此中何等是「緣」？何等是「事」？何等是「心",
    "T25n1509_061:0489a11": "迴向無上道」？",
    "T25n1509_061:0489a12": "[0489a12] 【經】[0489a12] 彌勒菩薩語須菩提：「若諸菩薩摩訶薩久",
    "T25n1509_061:0489a13": "行六波羅蜜、多供養諸佛、種善根、與善知識",
    "T25n1509_061:0489a14": "相隨、善學自相空法；是諸菩薩，是緣、是事、諸",
    "T25n1509_061:0489a15": "佛、諸善根、隨喜福德，不取相，迴向阿耨多羅",
    "T25n1509_061:0489a16": "三藐三菩提，以不二法非不二法、非相非",
    "T25n1509_061:0489a17": "不相、非可得法非不可得法、非淨非垢、不生",
    "T25n1509_061:0489a18": "不滅法，是名迴向阿耨多羅三藐三菩提。若",
    "T25n1509_061:0489a19": "諸菩薩不久行六波羅蜜、不多供養諸佛、不",
    "T25n1509_061:0489a20": "種善根、不與善知識相隨、不善學自相空法；",
    "T25n1509_061:0489a21": "是諸菩薩，是諸緣、是諸事、諸佛、諸善根、隨喜",
    "T25n1509_061:0489a22": "福德，諸心取相，迴向阿耨多羅三藐三菩提，",
    "T25n1509_061:0489a23": "是不名迴向。[0489a23] 「須菩提！如是般若波羅蜜義",
    "T25n1509_061:0489a24": "乃至一切種智義——所謂內空乃至無法有法",
    "T25n1509_061:0489a25": "空，不應為新學菩薩說。何以故？是菩薩所有",
    "T25n1509_061:0489a26": "少許信樂恭敬清淨心皆亡失。當在阿鞞跋",
    "T25n1509_061:0489a27": "致菩薩摩訶薩前說，若有為善知識所護，",
    "T25n1509_061:0489a28": "若久供養諸佛、種諸善根，應為是人說如是",
    "T25n1509_061:0489a29": "般若波羅蜜義乃至一切種智義——所謂內",
    "T25n1509_061:0489b01": "空乃至無法有法空。是人聞是法，不沒、不驚、",
    "T25n1509_061:0489b02": "不畏、不怖。[0489b02] 「須菩提！菩薩摩訶薩隨喜福德，應",
    "T25n1509_061:0489b03": "如是迴向阿耨多羅三藐三菩提，所謂菩薩",
    "T25n1509_061:0489b04": "用心隨喜功德，迴向阿耨多羅三藐三菩提，",
    "T25n1509_061:0489b05": "是心盡、滅、變、離，是緣、是事、是諸善根亦盡、滅、",
    "T25n1509_061:0489b06": "變、離。是中何等是隨喜心？何等是諸緣？何",
    "T25n1509_061:0489b07": "等是諸事？何等是諸善根隨喜迴向阿耨多",
    "T25n1509_061:0489b08": "羅三藐三菩提？二心不俱，是心性亦不可得",
    "T25n1509_061:0489b09": "迴向，菩薩云何隨喜心迴向阿耨多羅三藐",
    "T25n1509_061:0489b10": "三菩提？若菩薩摩訶薩行般若波羅蜜時，如",
    "T25n1509_061:0489b11": "是知：是般若波羅蜜無有法，乃至檀波羅蜜",
    "T25n1509_061:0489b12": "亦無有法；色無有法，受、想、行、識乃至阿耨",
    "T25n1509_061:0489b13": "多羅三藐三菩提無有法。菩薩摩訶薩應如",
    "T25n1509_061:0489b14": "是隨喜功德，迴向阿耨多羅三藐三菩提。若",
    "T25n1509_061:0489b15": "能如是迴向，是名隨喜功德迴向阿耨多羅",
    "T25n1509_061:0489b16": "三藐三菩提。」[0489b16] 【論】[0489b16] 釋曰：[0489b16] 彌勒意：以諸法甚",
    "T25n1509_061:0489b17": "深，隨喜心微妙，所謂不壞諸法相，而隨喜",
    "T25n1509_061:0489b18": "心迴向無上道，是事甚難！凡夫人心剛強，不",
    "T25n1509_061:0489b19": "能行是法。是故彌勒答言：若行者久修六",
    "T25n1509_061:0489b20": "波羅蜜，諸功德深厚故不動，所謂能信、能行，",
    "T25n1509_061:0489b21": "多供養諸佛、種善根故，集無量無邊阿僧",
    "T25n1509_061:0489b22": "祇功德，結使折損，其心柔軟，此是先世因緣。",
    "T25n1509_061:0489b23": "今世得好師、好同學，亦自學諸法實相空，巧",
    "T25n1509_061:0489b24": "方便故不著是空。如是等種種無量因緣",
    "T25n1509_061:0489b25": "故，諸法雖無相，而能起隨喜心，迴向無",
    "T25n1509_061:0489b26": "上道。譬如鐵雖堅[革*卬]，入鑪則柔軟，隨作何",
    "T25n1509_061:0489b27": "器；菩薩心亦如是，久行六波羅蜜、善知識所",
    "T25n1509_061:0489b28": "護故，其心調柔；過去諸佛、諸緣、諸事、諸善根",
    "T25n1509_061:0489b29": "中，不取相，能起隨喜心，用無相迴向無",
    "T25n1509_061:0489c01": "上道。無相者，能用不二非不二乃至不生不",
    "T25n1509_061:0489c02": "滅等。[0489c02] 與上相違者，是名不能迴向。[0489c02] 彌勒",
    "T25n1509_061:0489c03": "知須菩提樂說空故語言：「如是般若波羅蜜",
    "T25n1509_061:0489c04": "隨喜義，不應新學菩薩前說。」何以故？若有",
    "T25n1509_061:0489c05": "少福德善根者，聞是畢竟空法，即著空，作",
    "T25n1509_061:0489c06": "是念：「若一切法畢竟空無所有者，我何為",
    "T25n1509_061:0489c07": "作福德？」則忘失善業。以是故，新發意菩",
    "T25n1509_061:0489c08": "薩，先教取相隨喜，漸得方便力，爾乃能行",
    "T25n1509_061:0489c09": "無相隨喜。譬如鳥子，羽翼未成，不可逼令",
    "T25n1509_061:0489c10": "高翔；六翮成就，則能遠飛。[0489c10] 阿鞞跋致菩薩，入",
    "T25n1509_061:0489c11": "法位，得法忍，能信、能行，故可為說。若有久",
    "T25n1509_061:0489c12": "行六波羅蜜、與善知識相隨，內福德、外因",
    "T25n1509_061:0489c13": "緣力助，雖非阿鞞跋致，能信、能行。是二種",
    "T25n1509_061:0489c14": "人聞是，心清淨，歡喜信受。如久飢渴者，得",
    "T25n1509_061:0489c15": "好飲食；如大熱得涼、大寒得溫，其心愛樂",
    "T25n1509_061:0489c16": "歡喜。是二菩薩亦如是，得是無相智慧，作",
    "T25n1509_061:0489c17": "是念：「我因是智慧，能度無量眾生，何況有",
    "T25n1509_061:0489c18": "驚懼、恐怖！恐怖從我心中出，是法中諸法",
    "T25n1509_061:0489c19": "相尚空，何況有我而決定取諸法相，聞一",
    "T25n1509_061:0489c20": "切法無相，則生驚懼！」[0489c20] 是說隨喜義體竟，後",
    "T25n1509_061:0489c21": "當更以種種異門釋上事。[0489c21] 復次，「須菩提！菩",
    "T25n1509_061:0489c22": "薩應如是思惟：『用是心迴向無上道，是心",
    "T25n1509_061:0489c23": "念念盡、滅、變、離，無有住時。』」是諸緣、事，所謂過",
    "T25n1509_061:0489c24": "去諸佛及諸善根。諸佛等諸緣事久已滅，",
    "T25n1509_061:0489c25": "隨喜心今滅；既滅無異，是故經中說：「用是",
    "T25n1509_061:0489c26": "心迴向，是心即盡滅。」如是等入過去世故，",
    "T25n1509_061:0489c27": "入諸法實相故，無有分別是心、是緣、是事、",
    "T25n1509_061:0489c28": "是善根等。若能如是迴向，是為正迴向。[0489c28] 復",
    "T25n1509_061:0489c29": "次，一時二心不和合，隨喜心時無菩提心；",
    "T25n1509_061:0490a01": "一切心相畢竟空，不可以取相迴向。何以",
    "T25n1509_061:0490a02": "故？菩薩知般若波羅蜜空，無有定法。如般",
    "T25n1509_061:0490a03": "若波羅蜜，一切法乃至無上道亦如是。是時",
    "T25n1509_061:0490a04": "斷法愛、捨著心，於空無諍，是名菩薩正迴",
    "T25n1509_061:0490a05": "向。",
    "T25n1509_061:0490a06": "[0490a06] 【經】[0490a06] 爾時，釋提桓因語須菩提：「新發意菩薩聞",
    "T25n1509_061:0490a07": "是事，將無驚懼、怖畏？須菩提！云何新發意",
    "T25n1509_061:0490a08": "菩薩作諸善根迴向阿耨多羅三藐三菩提？",
    "T25n1509_061:0490a09": "復云何隨喜福德迴向阿耨多羅三藐三菩",
    "T25n1509_061:0490a10": "提？」[0490a10] 須菩提語釋提桓因：「若新發意菩薩行般",
    "T25n1509_061:0490a11": "若波羅蜜，不受是般若波羅蜜，以無所得故、",
    "T25n1509_061:0490a12": "無相故，乃至檀波羅蜜亦如是。多信解內空",
    "T25n1509_061:0490a13": "乃至多信解無法有法空，多信解四念處乃",
    "T25n1509_061:0490a14": "至十八不共法。常與善知識相隨，是善知識",
    "T25n1509_061:0490a15": "為說六波羅蜜義，開示、分別，如是教授，令",
    "T25n1509_061:0490a16": "常不離般若波羅蜜，乃至得入菩薩法位，終",
    "T25n1509_061:0490a17": "不離般若波羅蜜乃至不離檀波羅蜜，不",
    "T25n1509_061:0490a18": "離四念處乃至十八不共法。亦教語魔事，聞",
    "T25n1509_061:0490a19": "種種魔事已，不增不減。何以故？是菩薩摩訶",
    "T25n1509_061:0490a20": "薩不受一切法故。是菩薩亦常不離諸佛，",
    "T25n1509_061:0490a21": "乃至得菩薩位，於中種善根；以是善根故，",
    "T25n1509_061:0490a22": "生菩薩家，乃至得阿耨多羅三藐三菩提，終",
    "T25n1509_061:0490a23": "不離是善根。[0490a23] 「復次，新發意菩薩摩訶薩於",
    "T25n1509_061:0490a24": "過去十方無量無邊阿僧祇世界中諸佛斷",
    "T25n1509_061:0490a25": "生死道、斷諸戲論、道盡、棄重擔、滅聚落刺、斷",
    "T25n1509_061:0490a26": "諸有結、正智、得解脫，及弟子所作功德，於中",
    "T25n1509_061:0490a27": "若剎利大姓、婆羅門大姓、居士大家、四天王天",
    "T25n1509_061:0490a28": "乃至淨居天所種善根——是一切和合稱量，以",
    "T25n1509_061:0490a29": "隨喜心，最上、第一、最妙、無上、無與等者，迴",
    "T25n1509_061:0490b01": "向阿耨多羅三藐三菩提。」[0490b01] 爾時，彌勒菩薩語",
    "T25n1509_061:0490b02": "須菩提：「若新發意菩薩摩訶薩念諸佛及弟",
    "T25n1509_061:0490b03": "子諸善根隨喜功德最上、第一、最妙、無上、無",
    "T25n1509_061:0490b04": "與等者，隨喜已，應迴向阿耨多羅三藐三",
    "T25n1509_061:0490b05": "菩提；云何菩薩不墮想顛倒、心顛倒、見顛倒？」",
    "T25n1509_061:0490b06": "[0490b06] 須菩提言：「若菩薩摩訶薩念諸佛及僧，於",
    "T25n1509_061:0490b07": "中不生佛想、不生僧想，無善根想；用是心迴",
    "T25n1509_061:0490b08": "向阿耨多羅三藐三菩提，是心中亦不生心",
    "T25n1509_061:0490b09": "想。菩薩如是迴向，想不顛倒、心不顛倒、",
    "T25n1509_061:0490b10": "見不顛倒。若菩薩摩訶薩念諸佛及僧善根，",
    "T25n1509_061:0490b11": "取相；取相已，迴向阿耨多羅三藐三菩提，菩",
    "T25n1509_061:0490b12": "薩如是名為想顛倒、心顛倒、見顛倒。若菩薩",
    "T25n1509_061:0490b13": "摩訶薩用是心念諸佛及僧諸善根；是心念",
    "T25n1509_061:0490b14": "時，即知盡滅；若盡滅，是法不可得迴向，所用",
    "T25n1509_061:0490b15": "迴向心亦是盡滅相，所迴向處法亦如是",
    "T25n1509_061:0490b16": "相。若如是迴向，是名正迴向，非邪迴向。菩",
    "T25n1509_061:0490b17": "薩摩訶薩應如是迴向阿耨多羅三藐三菩",
    "T25n1509_061:0490b18": "提。[0490b18] 「復次，若菩薩摩訶薩，過去諸佛善根及弟",
    "T25n1509_061:0490b19": "子善根，是中凡夫人聞法種善根，若諸天、龍、",
    "T25n1509_061:0490b20": "夜叉、揵闥婆、阿修羅、迦樓羅、緊那羅、摩&#x777A;羅",
    "T25n1509_061:0490b21": "伽聞法種善根，若剎利大姓、婆羅門大姓、居",
    "T25n1509_061:0490b22": "士大家、四天王天乃至阿迦尼吒天聞法種",
    "T25n1509_061:0490b23": "善根，發阿耨多羅三藐三菩提心——是一切福",
    "T25n1509_061:0490b24": "德和合稱量，隨喜功德，最上、第一、最妙、無上、",
    "T25n1509_061:0490b25": "無與等者，迴向阿耨多羅三藐三菩提。是",
    "T25n1509_061:0490b26": "時菩薩若如是知是諸法盡滅，所迴向處",
    "T25n1509_061:0490b27": "法亦自性空，能如是迴向，是名真迴向阿耨",
    "T25n1509_061:0490b28": "多羅三藐三菩提。[0490b28] 「復次，若菩薩如是知，無有",
    "T25n1509_061:0490b29": "法能迴向法。何以故？一切法自性空故。若如",
    "T25n1509_061:0490c01": "是迴向，是名正迴向阿耨多羅三藐三菩提。",
    "T25n1509_061:0490c02": "如是菩薩摩訶薩行般若波羅蜜乃至檀波",
    "T25n1509_061:0490c03": "羅蜜，不墮想顛倒、心顛倒、見顛倒。何以故？菩",
    "T25n1509_061:0490c04": "薩不著是迴向，亦不見以諸善根迴向菩提",
    "T25n1509_061:0490c05": "心處，是名菩薩摩訶薩無上迴向。」[0490c05] 【論】[0490c05] 問曰：",
    "T25n1509_061:0490c06": "[0490c06] 「新發意菩薩聞是事，將無怖畏、驚懼者耶？」",
    "T25n1509_061:0490c07": "此義先已問答，今何以復問？[0490c07] 答曰：[0490c07] 上彌勒",
    "T25n1509_061:0490c08": "雖語須菩提：「不應為新學說；可為阿鞞",
    "T25n1509_061:0490c09": "跋致及久行者說，是二種人，聞能信行。」已說",
    "T25n1509_061:0490c10": "正迴向因緣，而猶說空法，是故帝釋疑言：",
    "T25n1509_061:0490c11": "「是眾中有新發意者，云何更說使不恐怖？」",
    "T25n1509_061:0490c12": "[0490c12] 須菩提欲成彌勒所說，欲令新發意者應",
    "T25n1509_061:0490c13": "正迴向，故答帝釋：「若新發意菩薩，雖不久",
    "T25n1509_061:0490c14": "行六波羅蜜、不供養諸佛，而以利根、得善",
    "T25n1509_061:0490c15": "知識是二因緣故，堪任正迴向。」[0490c15] 是故語帝",
    "T25n1509_061:0490c16": "釋：「新發意菩薩行般若波羅蜜，不受是般",
    "T25n1509_061:0490c17": "若，以無所得故、畢竟空故。」般若波羅蜜亦",
    "T25n1509_061:0490c18": "不得、亦不著。乃至檀波羅蜜亦如是。[0490c18] 「多信",
    "T25n1509_061:0490c19": "解內空」者，常修樂入觀內空三昧故信解。",
    "T25n1509_061:0490c20": "乃至十八不共法多信解亦如是。善知識",
    "T25n1509_061:0490c21": "相，如先說。[0490c21] 此中但明：能隨六波羅蜜義說；",
    "T25n1509_061:0490c22": "聞是義已，常不離般若波羅蜜，乃至得入",
    "T25n1509_061:0490c23": "菩薩法位——有久行入菩薩位，有新發意入",
    "T25n1509_061:0490c24": "菩薩位。[0490c24] 復次，是新發意菩薩，善知識為說魔",
    "T25n1509_061:0490c25": "事；聞魔事已，不增不減，以善修習諸法",
    "T25n1509_061:0490c26": "實相故。若魔欲破，為欲破空，空則無破；若",
    "T25n1509_061:0490c27": "有增益，如幻如夢，何所增益？是故說「不增",
    "T25n1509_061:0490c28": "不減」。[0490c28] 是因緣故，常不離諸佛，常生菩薩家，",
    "T25n1509_061:0490c29": "世世不離善根乃至無上道。是新發意菩",
    "T25n1509_061:0491a01": "薩得如是因緣，與久發意無異。[0491a01] 復次，隨喜",
    "T25n1509_061:0491a02": "迴向，所謂新發意菩薩於過去十方無量阿",
    "T25n1509_061:0491a03": "僧祇世界中諸佛斷道者，斷生死道，入無",
    "T25n1509_061:0491a04": "餘涅槃。諸戲論斷故言滅諸戲論。以空空",
    "T25n1509_061:0491a05": "等三昧捨八聖道分故言道盡。五眾能生",
    "T25n1509_061:0491a06": "苦惱故是「重擔」。五眾有二種捨：一者、有餘",
    "T25n1509_061:0491a07": "涅槃中，捨五眾因緣——諸煩惱；二者、入無餘涅",
    "T25n1509_061:0491a08": "槃中，捨五眾果。一切白衣舍名為聚落。出",
    "T25n1509_061:0491a09": "家人依白衣舍活，而白衣舍有五欲刺，為",
    "T25n1509_061:0491a10": "食故來入惡刺果林；以取果故，為刺所刺。",
    "T25n1509_061:0491a11": "如人著木屐踐刺，刺則摧折；如是諸佛",
    "T25n1509_061:0491a12": "以禪定、智慧屐摧五欲刺，名滅斷下五",
    "T25n1509_061:0491a13": "分結。有分結盡名斷上分五結。諸法實相，",
    "T25n1509_061:0491a14": "金剛三昧相應智慧，斷一切煩惱及習，故言",
    "T25n1509_061:0491a15": "「正智、得解脫」。如是等，皆名讚歎。[0491a15] 「過去諸佛",
    "T25n1509_061:0491a16": "及弟子所作功德」者，佛弟子有三種：菩薩、辟",
    "T25n1509_061:0491a17": "支佛、聲聞。「剎利大姓乃至淨居天，是中種",
    "T25n1509_061:0491a18": "善根」者，是四種福田因，是種福德處。[0491a18] 是福",
    "T25n1509_061:0491a19": "德和合稱量隨喜心，最上、無與等，迴向無上",
    "T25n1509_061:0491a20": "道。[0491a20] 是迴向心，作正非邪。所以者何？[0491a20] 今彌勒",
    "T25n1509_061:0491a21": "問須菩提：「若新發意菩薩念諸佛等功德，",
    "T25n1509_061:0491a22": "迴向無上道，云何不墮顛倒？」[0491a22] 須菩提答：「若",
    "T25n1509_061:0491a23": "是菩薩以般若波羅蜜方便力故，於諸佛",
    "T25n1509_061:0491a24": "不生佛想及弟子想，諸善根中不生善",
    "T25n1509_061:0491a25": "根想。」一切法從和合生，無有自性，故無",
    "T25n1509_061:0491a26": "有定法名為佛，是故不生佛等想。是迴",
    "T25n1509_061:0491a27": "向心，亦不生心想。是故菩薩不墮顛倒。[0491a27] 與",
    "T25n1509_061:0491a28": "上相違，即墮顛倒。[0491a28] 復次，菩薩以是心念諸佛",
    "T25n1509_061:0491a29": "等及諸善根，是心盡時即知盡，盡心不得",
    "T25n1509_061:0491b01": "迴向。何以故？變失滅壞故。是心亦入無常",
    "T25n1509_061:0491b02": "門，到法性中；法性中無有分別是心、是非",
    "T25n1509_061:0491b03": "心，是佛、是弟子，是善根、是無上道。迴向心、迴",
    "T25n1509_061:0491b04": "向處，盡相亦如是。初心是憶念過去諸佛等",
    "T25n1509_061:0491b05": "隨喜功德，後心是迴向心。若如是迴向，是",
    "T25n1509_061:0491b06": "名「正迴向」。[0491b06] 問曰：[0491b06] 初心、後心是生滅相，可無",
    "T25n1509_061:0491b07": "常；所迴向處法是無上道，在未來世中，云",
    "T25n1509_061:0491b08": "何言盡滅？[0491b08] 答曰：[0491b08] 汝不聞我先答：「入無常門，",
    "T25n1509_061:0491b09": "到法性中。」此中不說「盡是無常」，但說「諸法",
    "T25n1509_061:0491b10": "實相是盡」。先亦說：「阿耨多羅三藐三菩提，出",
    "T25n1509_061:0491b11": "三世、過三界，無受相。」能如是迴向者，是為",
    "T25n1509_061:0491b12": "正迴向。[0491b12] 復次，非正非邪迴向，所謂菩薩於",
    "T25n1509_061:0491b13": "過去諸佛善根等，乃至無上、無與等，迴向無",
    "T25n1509_061:0491b14": "上道。若菩薩知是事皆盡滅，知迴向處法",
    "T25n1509_061:0491b15": "亦自性空，能知滅、知空，是「真迴向」。若過去",
    "T25n1509_061:0491b16": "法無常，無常故不可迴向自性空法中；若過",
    "T25n1509_061:0491b17": "去法空，空故不可迴向自性空法中。用如",
    "T25n1509_061:0491b18": "是智慧迴向，是名「正迴向」。[0491b18] 復次，若菩薩知",
    "T25n1509_061:0491b19": "一切法因緣生故無自力常住，自法相不動，",
    "T25n1509_061:0491b20": "況能有所作？無所作故，一切法中無有",
    "T25n1509_061:0491b21": "法能迴向法，是名「正迴向」。如是菩薩雖",
    "T25n1509_061:0491b22": "行般若波羅蜜等諸善法，亦不墮顛倒，一",
    "T25n1509_061:0491b23": "切法不著故。",
    "T25n1509_061:0491b24": "[0491b24] 【經】[0491b24] 「復次，若菩薩摩訶薩知所起福德離五",
    "T25n1509_061:0491b25": "眾、十二入、十八界，亦知般若波羅蜜是離",
    "T25n1509_061:0491b26": "相，乃至檀波羅蜜是離相，內空乃至無法",
    "T25n1509_061:0491b27": "有法空是離相，四念處乃至十八不共法是",
    "T25n1509_061:0491b28": "離相。如是菩薩摩訶薩隨喜心起福德，迴向",
    "T25n1509_061:0491b29": "阿耨多羅三藐三菩提。[0491b29] 「復次，若菩薩摩訶薩",
    "T25n1509_061:0491c01": "隨喜福德，知隨喜福德自性離；亦知諸佛離",
    "T25n1509_061:0491c02": "佛性；諸善根亦離善根性；菩提心，菩提心性",
    "T25n1509_061:0491c03": "亦離；迴向，迴向性亦離；菩薩，菩薩性亦離；",
    "T25n1509_061:0491c04": "般若波羅蜜，般若波羅蜜性亦離；禪波羅蜜、",
    "T25n1509_061:0491c05": "毘梨耶波羅蜜、羼提波羅蜜、尸羅波羅蜜；檀",
    "T25n1509_061:0491c06": "波羅蜜，檀波羅蜜性亦離；乃至十八不共",
    "T25n1509_061:0491c07": "法，十八不共法性亦離。菩薩摩訶薩應如是",
    "T25n1509_061:0491c08": "行離相般若波羅蜜，是名菩薩摩訶薩般若",
    "T25n1509_061:0491c09": "波羅蜜中生隨喜福德。[0491c09] 「復次，菩薩摩訶薩，諸",
    "T25n1509_061:0491c10": "過去滅度佛諸善根，若欲迴向，應如是迴向，",
    "T25n1509_061:0491c11": "作是念：『如諸佛滅度相，諸善根相亦如是，滅",
    "T25n1509_061:0491c12": "度法相亦如是；我用心迴向，是心相亦如是。』",
    "T25n1509_061:0491c13": "若能如是迴向，當知是迴向阿耨多羅三藐",
    "T25n1509_061:0491c14": "三菩提，不墮想顛倒、心顛倒、見顛倒。若菩",
    "T25n1509_061:0491c15": "薩摩訶薩行般若波羅蜜時，取諸佛、善根相",
    "T25n1509_061:0491c16": "迴向阿耨多羅三藐三菩提，是不名為迴向。",
    "T25n1509_061:0491c17": "何以故？諸過去佛及善根非相緣、非無相緣。",
    "T25n1509_061:0491c18": "若菩薩摩訶薩作如是取相，是不名善根迴",
    "T25n1509_061:0491c19": "向阿耨多羅三藐三菩提。如是菩薩摩訶薩",
    "T25n1509_061:0491c20": "墮想顛倒、心顛倒、見顛倒。若菩薩摩訶薩，諸",
    "T25n1509_061:0491c21": "佛及諸善根及諸心不取相，是名以諸善",
    "T25n1509_061:0491c22": "根迴向阿耨多羅三藐三菩提。是菩薩摩訶",
    "T25n1509_061:0491c23": "薩不墮想顛倒、心顛倒、見顛倒。」[0491c23] 爾時，彌勒菩",
    "T25n1509_061:0491c24": "薩問須菩提：「云何菩薩摩訶薩於諸善根不",
    "T25n1509_061:0491c25": "取相，能迴向阿耨多羅三藐三菩提？」[0491c25] 須菩提",
    "T25n1509_061:0491c26": "言：「以是事故，當知菩薩摩訶薩所學般若波",
    "T25n1509_061:0491c27": "羅蜜中，應有般若波羅蜜方便力。若是福德",
    "T25n1509_061:0491c28": "離般若波羅蜜，不得迴向阿耨多羅三藐三",
    "T25n1509_061:0491c29": "菩提。何以故？般若波羅蜜中，諸佛不可得，",
    "T25n1509_061:0492a01": "諸善根不可得，迴向阿耨多羅三藐三菩提",
    "T25n1509_061:0492a02": "心亦不可得。於是中，菩薩摩訶薩行般若波",
    "T25n1509_061:0492a03": "羅蜜時，應如是思惟：『諸過去佛及弟子身皆",
    "T25n1509_061:0492a04": "滅，諸善根亦滅；我今取相分別諸佛、諸善根",
    "T25n1509_061:0492a05": "及諸心，如是取相迴向阿耨多羅三藐三菩",
    "T25n1509_061:0492a06": "提，諸佛所不許。何以故？取相、有所得故，所",
    "T25n1509_061:0492a07": "謂於過去諸佛取相分別。』是故菩薩摩訶薩",
    "T25n1509_061:0492a08": "欲以諸善根迴向阿耨多羅三藐三菩提，不",
    "T25n1509_061:0492a09": "應有得、不應取相。如是迴向，若有得、取相",
    "T25n1509_061:0492a10": "迴向，諸佛不說有大利益。何以故？是迴向雜",
    "T25n1509_061:0492a11": "毒故。譬如美食雜毒，雖有好色、好香，為人",
    "T25n1509_061:0492a12": "所貪而雜毒；愚癡之人食之歡喜，貪其好",
    "T25n1509_061:0492a13": "色香美可口；飯欲消時，受若死、若死等苦。",
    "T25n1509_061:0492a14": "[0492a14] 「若善男子、善女人不諦受、不諦取相、不諦誦",
    "T25n1509_061:0492a15": "讀、不解中義，如是教他言：『汝善男子！過去、",
    "T25n1509_061:0492a16": "未來、現在十方諸佛，從初發意已來至得",
    "T25n1509_061:0492a17": "阿耨多羅三藐三菩提，入無餘涅槃乃至法",
    "T25n1509_061:0492a18": "盡，於其中間，行般若波羅蜜時作諸善根；行",
    "T25n1509_061:0492a19": "禪波羅蜜、毘梨耶波羅蜜、羼提波羅蜜、尸羅波",
    "T25n1509_061:0492a20": "羅蜜、檀波羅蜜時作諸善根；修四禪、四無量",
    "T25n1509_061:0492a21": "心、四無色定、四念處乃至八聖道分、佛十力",
    "T25n1509_061:0492a22": "乃至修十八不共法時作諸善根；淨佛世界、",
    "T25n1509_061:0492a23": "成就眾生作諸善根；及諸佛戒眾、定眾、慧眾、",
    "T25n1509_061:0492a24": "解脫眾、解脫知見眾、一切種智、無錯謬法、常",
    "T25n1509_061:0492a25": "捨行；及諸弟子是中所種善根，及諸佛所記",
    "T25n1509_061:0492a26": "當作辟支佛，是中諸天、龍、阿修羅、迦樓羅、緊",
    "T25n1509_061:0492a27": "那羅、摩&#x777A;羅伽等所種善根——是諸福德稱量和",
    "T25n1509_061:0492a28": "合隨喜，迴向阿耨多羅三藐三菩提。』是迴向",
    "T25n1509_061:0492a29": "以取相得法故，如雜毒食。得法者，終無正",
    "T25n1509_061:0492b01": "迴向。何以故？是得法雜毒，有相、有動、有戲",
    "T25n1509_061:0492b02": "論。若如是迴向，則為謗佛，不隨佛教、不隨法",
    "T25n1509_061:0492b03": "說。是善男子、善女人求佛道，應如是學過",
    "T25n1509_061:0492b04": "去、未來、現在諸佛從初發意乃至法盡，及弟",
    "T25n1509_061:0492b05": "子行般若波羅蜜時作善根，乃至修一切種",
    "T25n1509_061:0492b06": "智，如上說。[0492b06] 「云何諸善根迴向阿耨多羅三藐",
    "T25n1509_061:0492b07": "三菩提正迴向？有求佛道善男子、善女人",
    "T25n1509_061:0492b08": "行般若波羅蜜，不欲謗諸佛者，諸福德應",
    "T25n1509_061:0492b09": "如是迴向：『如諸佛所知無上智慧，是諸善根",
    "T25n1509_061:0492b10": "相、是諸善根性，我亦如是隨喜；如諸佛所",
    "T25n1509_061:0492b11": "知，我亦如是迴向阿耨多羅三藐三菩提。』",
    "T25n1509_061:0492b12": "求菩薩道善男子、善女人應如是迴向阿耨",
    "T25n1509_061:0492b13": "多羅三藐三菩提。若如是迴向，則為不謗佛，",
    "T25n1509_061:0492b14": "如佛所教、如佛法說。是菩薩摩訶薩迴向，則",
    "T25n1509_061:0492b15": "無雜毒。」[0492b15] 【論】[0492b15] 釋曰：[0492b15] 所起福德離五眾者，先",
    "T25n1509_061:0492b16": "但說過去事，今說自起隨喜福德。若知是",
    "T25n1509_061:0492b17": "福德中無五眾、十二入、十八界，雖行般若",
    "T25n1509_061:0492b18": "波羅蜜等諸法，亦知空離相，如是福德名",
    "T25n1509_061:0492b19": "正迴向。[0492b19] 復次，若菩薩知隨喜福德中隨喜福",
    "T25n1509_061:0492b20": "德性自離；諸佛及善根，并諸起阿耨多羅三",
    "T25n1509_061:0492b21": "藐三菩提心、迴向心、菩薩般若波羅蜜等諸",
    "T25n1509_061:0492b22": "行法，知自性空，是名正迴向。隨喜福德者，",
    "T25n1509_061:0492b23": "總說一切福德相；善根、隨喜起福德，是別",
    "T25n1509_061:0492b24": "相說。菩薩自緣所求阿耨多羅三藐三菩提，",
    "T25n1509_061:0492b25": "是名阿耨多羅三藐三菩提心。是菩薩隨喜",
    "T25n1509_061:0492b26": "心功德果，但求無上道，是名迴向心。行者",
    "T25n1509_061:0492b27": "五眾中，假名字為菩薩，般若波羅蜜等諸法，",
    "T25n1509_061:0492b28": "如先義說。先說福德中離五眾；今說福德，",
    "T25n1509_061:0492b29": "福德自相空。[0492b29] 復次，菩薩念過去佛因緣生福",
    "T25n1509_061:0492c01": "德，應如是迴向：「如過去諸佛入無餘涅槃，",
    "T25n1509_061:0492c02": "無相、無戲論，性常寂滅，是福德及迴向心亦",
    "T25n1509_061:0492c03": "如是。」如是迴向，是名正迴向，不墮顛倒。[0492c03] 復",
    "T25n1509_061:0492c04": "次，若菩薩於諸過去佛功德取相、分別迴",
    "T25n1509_061:0492c05": "向，是不名迴向。何以故？有相是一邊，無相",
    "T25n1509_061:0492c06": "是一邊，離是二邊行中道，是諸佛實相。是",
    "T25n1509_061:0492c07": "故說：「諸過去佛不墮相數中，不墮無相數",
    "T25n1509_061:0492c08": "中。」若如是取相數，是不名迴向，則墮顛倒。",
    "T25n1509_061:0492c09": "與上相違，是為不墮顛倒。[0492c09] 是事難故，彌勒",
    "T25n1509_061:0492c10": "重問，所謂一切法不取相而復能迴向。[0492c10] 須菩",
    "T25n1509_061:0492c11": "提是中不得決定答處，是故語彌勒：「以",
    "T25n1509_061:0492c12": "是事故，菩薩學般若波羅蜜，求方便力。」是",
    "T25n1509_061:0492c13": "福德離般若波羅蜜，不得迴向者，一切法",
    "T25n1509_061:0492c14": "中，一法實而不誑，所謂阿耨多羅三藐三菩",
    "T25n1509_061:0492c15": "提；隨是阿耨多羅三藐三菩提，行不誑道，",
    "T25n1509_061:0492c16": "爾乃可得。不誑道者，即是般若波羅蜜。是故",
    "T25n1509_061:0492c17": "說：「離般若波羅蜜，是福德不可得迴向。」何",
    "T25n1509_061:0492c18": "以故？是般若波羅蜜畢竟空，無有分別；福",
    "T25n1509_061:0492c19": "德若離般若波羅蜜、若不離般若波羅蜜，",
    "T25n1509_061:0492c20": "不可得迴向。[0492c20] 菩薩應作是念：「諸過去佛及",
    "T25n1509_061:0492c21": "弟子身并諸善根、福德皆滅；我今取相分別，",
    "T25n1509_061:0492c22": "所謂是諸佛、是弟子、是善根、是隨喜福德，取",
    "T25n1509_061:0492c23": "相迴向，我為不是！何以故？與諸法實相異",
    "T25n1509_061:0492c24": "故。受果報已，久久當盡故；不疾至佛道，有",
    "T25n1509_061:0492c25": "所得故。於過去諸佛憶想分別，即是大失！所",
    "T25n1509_061:0492c26": "謂過去佛空無，而我憶想分別！」[0492c26] 「譬如雜毒",
    "T25n1509_061:0492c27": "食」：「食」是隨喜福德，「毒」是取相故愛見等諸煩",
    "T25n1509_061:0492c28": "惱生。「好色」者，福德因緣，作人王、轉輪王、天",
    "T25n1509_061:0492c29": "王，得福樂。「好香」者，得好名譽、富貴、勢力。凡",
    "T25n1509_061:0493a01": "夫無智之人，所共貪愛。「愚癡人」者，是新發意",
    "T25n1509_061:0493a02": "取相著心菩薩。「食之歡喜」者，富樂福德因緣",
    "T25n1509_061:0493a03": "故，於天、人中受此富樂。[0493a03] 「飯欲消時，受",
    "T25n1509_061:0493a04": "若死、若死等苦」者，是富樂若無常、破壞、離時，",
    "T25n1509_061:0493a05": "憂愁遂死，若次死受諸苦惱。[0493a05] 復次，「若死、若",
    "T25n1509_061:0493a06": "死等」者，自失命根名「死」，失所著物名「死",
    "T25n1509_061:0493a07": "等」。[0493a07] 復次，「若死、若死等」者，苦惱多故，失智慧命，",
    "T25n1509_061:0493a08": "名「死」；妨行善道，名「死等」。[0493a08] 此經中須菩提",
    "T25n1509_061:0493a09": "自說：是無智人「不審諦受」，不取其義，但著",
    "T25n1509_061:0493a10": "語言。「不諦取相」者，不如法分別。「不諦讀誦」",
    "T25n1509_061:0493a11": "者，忘失句逗，若自失、若受不具足。「不解",
    "T25n1509_061:0493a12": "義」者，不得經意。如是少智師教化弟子：「汝",
    "T25n1509_061:0493a13": "善男子！過去、未來、現在十方諸佛，從初發",
    "T25n1509_061:0493a14": "意乃至如是迴向。」則為謗佛，不隨佛教，",
    "T25n1509_061:0493a15": "不隨法說。[0493a15] 與此相違，名為「正迴向」。[0493a15] 復次，正",
    "T25n1509_061:0493a16": "迴向，菩薩應作是念：「如十方三世諸佛所知，",
    "T25n1509_061:0493a17": "用無上智慧知諸善根相。」一切智人中，佛第",
    "T25n1509_061:0493a18": "一勝；佛所知諸善根，必是實相；如佛所知，",
    "T25n1509_061:0493a19": "我亦用如是善根相迴向。譬如射地，無不",
    "T25n1509_061:0493a20": "著時；若射餘物，或著、或不著。如諸佛所",
    "T25n1509_061:0493a21": "知隨喜，如射地無不著；若用餘道隨喜，",
    "T25n1509_061:0493a22": "如射餘物，或著、或不著。如是迴向，是為不",
    "T25n1509_061:0493a23": "謗佛。◎",
    "T25n1509_061:0493a24": "[0493a24] ◎【經】[0493a24] 「復次，求佛道善男子、善女人行般若波",
    "T25n1509_061:0493a25": "羅蜜時，諸善根應如是迴向：如色不繫欲界、",
    "T25n1509_061:0493a26": "不繫色界、不繫無色界；不繫法者，不名過",
    "T25n1509_061:0493a27": "去、不名未來、不名現在。如受、想、行、識不繫欲",
    "T25n1509_061:0493a28": "界、不繫色界、不繫無色界；不繫法者，不名過",
    "T25n1509_061:0493a29": "去、未來、現在。十二入、十八界亦如是。如般若",
    "T25n1509_061:0493b01": "波羅蜜不繫欲界、不繫色界、不繫無色界；",
    "T25n1509_061:0493b02": "不繫法者，不名過去、未來、現在。禪波羅蜜乃",
    "T25n1509_061:0493b03": "至檀波羅蜜亦如是，內空乃至無法有法空",
    "T25n1509_061:0493b04": "亦如是。如四念處不繫欲界、不繫色界、",
    "T25n1509_061:0493b05": "不繫無色界；不繫法者，不名過去、未來、現在。",
    "T25n1509_061:0493b06": "乃至八聖道分亦如是，佛十力乃至十八不",
    "T25n1509_061:0493b07": "共法亦如是。如如、法性、法相、法住、法位、實際、",
    "T25n1509_061:0493b08": "不可思議性，戒、定、慧、解脫、解脫知見眾、一切",
    "T25n1509_061:0493b09": "種智、無錯謬法、常捨行，不繫欲界、不繫色",
    "T25n1509_061:0493b10": "界、不繫無色界；不繫法者，不名過去、未來、現",
    "T25n1509_061:0493b11": "在。是迴向、所迴向處、行者不繫皆亦如是。",
    "T25n1509_061:0493b12": "如是諸佛亦不繫，諸善根亦不繫，是諸聲",
    "T25n1509_061:0493b13": "聞、辟支佛善根亦不繫；不繫法者，不名過",
    "T25n1509_061:0493b14": "去、未來、現在。[0493b14] 「若菩薩摩訶薩行般若波羅蜜",
    "T25n1509_061:0493b15": "時，如是知色不繫三界；不繫法者，不名過去、",
    "T25n1509_061:0493b16": "未來、現在。若法不過去、未來、現在者，不可以",
    "T25n1509_061:0493b17": "取相有所得法迴向阿耨多羅三藐三菩提。",
    "T25n1509_061:0493b18": "何以故？是色無生。若法無生則無法，無法",
    "T25n1509_061:0493b19": "中不可迴向。受、想、行、識亦如是。[0493b19] 「檀波羅蜜乃",
    "T25n1509_061:0493b20": "至般若波羅蜜，四念處乃至無錯謬法、常捨",
    "T25n1509_061:0493b21": "行，不繫三界。不繫法者，亦非過去、未來、現",
    "T25n1509_061:0493b22": "在。若非過去、未來、現在法者，不可以取相有",
    "T25n1509_061:0493b23": "所得法迴向阿耨多羅三藐三菩提。何以故？",
    "T25n1509_061:0493b24": "是法無生。若法無生則無法，無法中不可",
    "T25n1509_061:0493b25": "迴向。菩薩摩訶薩如是迴向則無雜毒。",
    "T25n1509_061:0493b26": "[0493b26] 「若求佛道善男子、善女人以取相得法，以諸",
    "T25n1509_061:0493b27": "善根迴向阿耨多羅三藐三菩提，是名邪",
    "T25n1509_061:0493b28": "迴向。若邪迴向，諸佛所不稱譽。用是邪迴",
    "T25n1509_061:0493b29": "向，不能具足檀波羅蜜乃至般若波羅蜜，不",
    "T25n1509_061:0493c01": "能具足四念處乃至八聖道分、內空乃至無法",
    "T25n1509_061:0493c02": "有法空、佛十力乃至無錯謬法、常捨行，不能",
    "T25n1509_061:0493c03": "具足淨佛世界、成就眾生；若不能淨佛世",
    "T25n1509_061:0493c04": "界、成就眾生，則不能得阿耨多羅三藐三菩",
    "T25n1509_061:0493c05": "提。何以故？是迴向雜毒故。[0493c05] 「復次，菩薩摩訶",
    "T25n1509_061:0493c06": "薩行般若波羅蜜時，應作是念：『如諸佛所知",
    "T25n1509_061:0493c07": "諸善根迴向，是真迴向；我亦應以是法相",
    "T25n1509_061:0493c08": "迴向。』是名正迴向。」[0493c08] 爾時，佛讚須菩提：「善哉！",
    "T25n1509_061:0493c09": "善哉！如汝所為，為作佛事。為諸菩薩摩訶",
    "T25n1509_061:0493c10": "薩說所應迴向法，以無相、無得、無出、無垢無",
    "T25n1509_061:0493c11": "淨、無法性、自相空、常性空、法性、如、實際故。須",
    "T25n1509_061:0493c12": "菩提！若三千大千世界中眾生皆當得十善",
    "T25n1509_061:0493c13": "道、四禪、四無量心、四無色定、五神通。於須菩",
    "T25n1509_061:0493c14": "提意云何？是眾生得福多不？」[0493c14] 「甚多！世尊！」[0493c14] 佛",
    "T25n1509_061:0493c15": "言：「不如是善男子、善女人於諸善根心不著，",
    "T25n1509_061:0493c16": "迴向阿耨多羅三藐三菩提，最上、第一、最妙、",
    "T25n1509_061:0493c17": "無上、無與等。[0493c17] 「復次，須菩提！若三千大千世界",
    "T25n1509_061:0493c18": "中眾生皆當作須陀洹乃至阿羅漢、辟支佛，",
    "T25n1509_061:0493c19": "若有善男子、善女人盡形壽供養、恭敬、尊重、",
    "T25n1509_061:0493c20": "讚歎，衣服、飲食，臥具、醫藥，供給所須。於須菩",
    "T25n1509_061:0493c21": "提意云何？是善男子、善女人，是因緣故，得福",
    "T25n1509_061:0493c22": "德多不？」[0493c22] 「甚多！世尊！」[0493c22] 佛言：「不如是善男子、善女",
    "T25n1509_061:0493c23": "人於諸善根心不著，迴向阿耨多羅三藐三",
    "T25n1509_061:0493c24": "菩提，最上、第一、最妙、無上、無與等。[0493c24] 「復次，須菩",
    "T25n1509_061:0493c25": "提！若三千大千世界中眾生皆發阿耨多羅",
    "T25n1509_061:0493c26": "三藐三菩提心，十方如恒河沙等世界中一",
    "T25n1509_061:0493c27": "一眾生，如恒河沙等劫，恭敬、尊重、讚歎、供",
    "T25n1509_061:0493c28": "養是菩薩，衣服、飲食，臥具、醫藥，供給所須。於",
    "T25n1509_061:0493c29": "須菩提意云何？是善男子、善女人，是因緣",
    "T25n1509_061:0494a01": "故，得福多不？」[0494a01] 「甚多！世尊！無量無邊阿僧祇，不",
    "T25n1509_061:0494a02": "可以譬喻為比。世尊！若是福德有形者，十",
    "T25n1509_061:0494a03": "方如恒河沙等世界所不受！」[0494a03] 佛告須菩提：",
    "T25n1509_061:0494a04": "「善哉！善哉！如汝所言。雖爾，不如善男子、善女",
    "T25n1509_061:0494a05": "人於諸善根心不著迴向阿耨多羅三藐三菩",
    "T25n1509_061:0494a06": "提，最上、第一、最妙、無上、無與等。是無著迴",
    "T25n1509_061:0494a07": "向功德，比前功德，百倍、千倍、百千億倍乃",
    "T25n1509_061:0494a08": "至算數譬喻所不能及！何以故？是善男子、善",
    "T25n1509_061:0494a09": "女人取相得法，行十善道、四禪、四無量心、四",
    "T25n1509_061:0494a10": "無色定、五神通，取相得法供養須陀洹，恭敬、",
    "T25n1509_061:0494a11": "尊重、讚歎，衣服、飲食，臥具、醫藥，供給所須，乃",
    "T25n1509_061:0494a12": "至取相供養菩薩故。」[0494a12] 爾時，四天王天與二萬",
    "T25n1509_061:0494a13": "諸天子合掌禮佛，作是言：「世尊！菩薩摩訶",
    "T25n1509_061:0494a14": "薩最大迴向，以方便力故、以無所得故、以無",
    "T25n1509_061:0494a15": "相法故、以無覺法故，諸善根迴向阿耨多羅",
    "T25n1509_061:0494a16": "三藐三菩提。如是迴向，不墮二法。」[0494a16] 爾時，釋提",
    "T25n1509_061:0494a17": "桓因亦與無數三十三天及餘諸天子持",
    "T25n1509_061:0494a18": "天華、瓔珞、擣香、澤香、天衣、幡蓋、鼓天伎樂",
    "T25n1509_061:0494a19": "以供養佛，作如是言：「世尊！菩薩摩訶薩最",
    "T25n1509_061:0494a20": "大迴向，以方便力故、以無所得故、以無相",
    "T25n1509_061:0494a21": "法故、以無覺法故，諸善根迴向阿耨多羅三",
    "T25n1509_061:0494a22": "藐三菩提。如是迴向，不墮二法。」[0494a22] 須夜摩天王",
    "T25n1509_061:0494a23": "與千天子，刪兜率陀、化樂、他化自在諸天王",
    "T25n1509_061:0494a24": "各與千天子俱，供養佛已，作如是言：「世",
    "T25n1509_061:0494a25": "尊！菩薩摩訶薩最大迴向，以方便力故、以無",
    "T25n1509_061:0494a26": "所得故、以無相法故、以無覺法故，諸善根迴",
    "T25n1509_061:0494a27": "向阿耨多羅三藐三菩提。如是迴向，不墮二",
    "T25n1509_061:0494a28": "法。」[0494a28] 爾時，諸梵天王與無數百千億那由他",
    "T25n1509_061:0494a29": "諸天俱詣佛所，頭面禮佛足，發大音聲，作",
    "T25n1509_061:0494b01": "如是言：「未曾有也！世尊！菩薩摩訶薩為般若",
    "T25n1509_061:0494b02": "波羅蜜所護，以方便力故，勝前善男子、善",
    "T25n1509_061:0494b03": "女人取相有所得者。」[0494b03] 光音天乃至阿迦尼吒",
    "T25n1509_061:0494b04": "天與無數百千億那由他諸天俱詣佛所，頭",
    "T25n1509_061:0494b05": "面禮佛足，發大音聲，作如是言：「未曾有也！",
    "T25n1509_061:0494b06": "世尊！菩薩摩訶薩為般若波羅蜜所護，以方",
    "T25n1509_061:0494b07": "便力故，勝前善男子、善女人取相有所得者。」",
    "T25n1509_061:0494b08": "[0494b08] 爾時，佛告四天王天乃至阿迦尼吒諸天子：",
    "T25n1509_061:0494b09": "「若三千大千世界中所有眾生皆發阿耨多",
    "T25n1509_061:0494b10": "羅三藐三菩提心，是一切菩薩念過去、未來、",
    "T25n1509_061:0494b11": "現在諸佛及聲聞、辟支佛諸善根，從初發意",
    "T25n1509_061:0494b12": "乃至法住，於其中間所有善根；并餘一切眾",
    "T25n1509_061:0494b13": "生所有善根——所謂布施、持戒、忍辱、精進、一心、",
    "T25n1509_061:0494b14": "智慧，檀波羅蜜乃至般若波羅蜜，戒眾、定眾、",
    "T25n1509_061:0494b15": "慧眾、解脫眾、解脫知見眾——如是等諸餘無量",
    "T25n1509_061:0494b16": "佛法，一切和合隨喜；隨喜已，迴向阿耨多羅",
    "T25n1509_061:0494b17": "三藐三菩提，以取相有所得故。復有善男子、",
    "T25n1509_061:0494b18": "善女人發阿耨多羅三藐三菩提心，念過去、",
    "T25n1509_061:0494b19": "未來、現在諸佛及聲聞、辟支佛，從初發意乃",
    "T25n1509_061:0494b20": "至法住，於其中間所有善根；并餘一切眾生",
    "T25n1509_061:0494b21": "所有善根——所謂布施、持戒、忍辱、精進、一心、智",
    "T25n1509_061:0494b22": "慧，檀波羅蜜乃至無量諸佛法，一切和合稱",
    "T25n1509_061:0494b23": "量，以無所得故、無二法故、無相法故、不著",
    "T25n1509_061:0494b24": "法故、無覺法故，是最上隨喜，第一、最妙、無上、",
    "T25n1509_061:0494b25": "無與等隨喜；隨喜已，迴向阿耨多羅三藐三",
    "T25n1509_061:0494b26": "菩提。是善男子、善女人功德勝前善男子、善",
    "T25n1509_061:0494b27": "女人功德，百倍、千倍、百千億倍乃至算數譬",
    "T25n1509_061:0494b28": "喻所不能及！」[0494b28] 爾時，須菩提白佛言：「世尊！世",
    "T25n1509_061:0494b29": "尊說善男子、善女人和合諸善根稱量，隨",
    "T25n1509_061:0494c01": "喜迴向，最上、第一、最妙、無上、無與等。世尊！",
    "T25n1509_061:0494c02": "云何名隨喜最上乃至無與等？」[0494c02] 佛言：「若善",
    "T25n1509_061:0494c03": "男子、善女人念過去、未來、現在諸法，不取",
    "T25n1509_061:0494c04": "不捨、不念非不念、不得非不得，是諸法中，亦",
    "T25n1509_061:0494c05": "無有法生者滅者、若垢若淨，諸法不增不減、",
    "T25n1509_061:0494c06": "不來不去、不合不散、不入不出；如過去、未來、",
    "T25n1509_061:0494c07": "現在諸法相，如如相、法性、法住、法位，我亦如",
    "T25n1509_061:0494c08": "是隨喜；隨喜已，迴向阿耨多羅三藐三菩提，",
    "T25n1509_061:0494c09": "如是迴向，最上、第一、最妙、無上、無與等！須菩",
    "T25n1509_061:0494c10": "提！是隨喜法，比餘隨喜，百倍、千倍、百千億倍",
    "T25n1509_061:0494c11": "乃至算數譬喻所不能及！[0494c11] 「復次，須菩提！求佛",
    "T25n1509_061:0494c12": "道善男子、善女人於過去、未來、現在諸佛及",
    "T25n1509_061:0494c13": "聲聞、辟支佛從初發心乃至法住，於其中間",
    "T25n1509_061:0494c14": "所有善根，若布施乃至智慧，檀波羅蜜乃至",
    "T25n1509_061:0494c15": "無量諸佛法，及餘一切眾生所有善根，若欲",
    "T25n1509_061:0494c16": "隨喜者，應如是隨喜！作是念：『布施與解脫",
    "T25n1509_061:0494c17": "等，戒、忍、精進、禪、智與解脫等；色與解脫等，",
    "T25n1509_061:0494c18": "受、想、行、識亦與解脫等；內空與解脫等，乃至",
    "T25n1509_061:0494c19": "無法有法空亦與解脫等；四念處與解脫等，",
    "T25n1509_061:0494c20": "乃至八聖道分亦與解脫等；佛十力與解脫",
    "T25n1509_061:0494c21": "等，乃至一切種智亦與解脫等；戒眾、定眾、慧",
    "T25n1509_061:0494c22": "眾、解脫眾、解脫知見眾，亦與解脫等；隨喜與",
    "T25n1509_061:0494c23": "解脫等；過去、未來、現在諸法與解脫等；十方",
    "T25n1509_061:0494c24": "諸佛與解脫等；諸佛迴向與解脫等；諸佛與",
    "T25n1509_061:0494c25": "解脫等，諸佛滅度與解脫等；諸佛弟子聲聞、",
    "T25n1509_061:0494c26": "辟支佛與解脫等，諸佛弟子滅度與解脫等；",
    "T25n1509_061:0494c27": "諸佛法相與解脫等，諸聲聞、辟支佛法相與",
    "T25n1509_061:0494c28": "解脫等，一切諸法相亦與解脫等。我以是諸",
    "T25n1509_061:0494c29": "善根相隨喜功德迴向阿耨多羅三藐三菩",
    "T25n1509_061:0495a01": "提，亦與解脫等，不生不滅故。』須菩提！是名",
    "T25n1509_061:0495a02": "諸菩薩摩訶薩隨喜功德，最上、第一、最妙、無上、",
    "T25n1509_061:0495a03": "無與等。須菩提！菩薩成就是隨喜功德，當",
    "T25n1509_061:0495a04": "疾得阿耨多羅三藐三菩提。[0495a04] 「復次，須菩提！十",
    "T25n1509_061:0495a05": "方如恒河沙等諸佛及弟子現在，若有求佛",
    "T25n1509_061:0495a06": "道善男子、善女人盡形壽供養是諸佛及弟",
    "T25n1509_061:0495a07": "子一切所須，供養、恭敬、尊重、讚歎，衣服、飲食，",
    "T25n1509_061:0495a08": "臥具、醫藥；是諸佛滅度後，晝夜懃修，供養、恭",
    "T25n1509_061:0495a09": "敬、尊重、讚歎，華香乃至旛蓋伎樂，以取相有",
    "T25n1509_061:0495a10": "所得故。持戒、忍辱、精進、禪定、修智慧，以取相",
    "T25n1509_061:0495a11": "有所得故。復有善男子、善女人發意求阿",
    "T25n1509_061:0495a12": "耨多羅三藐三菩提，行檀波羅蜜、尸羅波羅",
    "T25n1509_061:0495a13": "蜜、羼提波羅蜜、毘梨耶波羅蜜、禪波羅蜜、般若",
    "T25n1509_061:0495a14": "波羅蜜時，以不取相、無所得法方便力諸",
    "T25n1509_061:0495a15": "善根迴向阿耨多羅三藐三菩提，是福德最",
    "T25n1509_061:0495a16": "上、第一、最妙、無上、無與等，勝前福德，百倍、千",
    "T25n1509_061:0495a17": "倍、百千億倍乃至算數譬喻所不及！如是，須",
    "T25n1509_061:0495a18": "菩提！菩薩摩訶薩行檀波羅蜜時，尸羅波羅",
    "T25n1509_061:0495a19": "蜜、羼提波羅蜜、毘梨耶波羅蜜、禪波羅蜜、般若",
    "T25n1509_061:0495a20": "波羅蜜時，以方便力故，諸善根應迴向阿",
    "T25n1509_061:0495a21": "耨多羅三藐三菩提，以不取相、無所得法故。」",
    "T25n1509_061:0495a22": "[0495a22] 【論】[0495a22] 釋曰：[0495a22] 菩薩應作是念：從色乃至常捨",
    "T25n1509_061:0495a23": "行諸法，不繫三界故，三世不攝。諸佛及弟",
    "T25n1509_061:0495a24": "子并諸功德，隨喜心、迴向處、所用迴向法、迴向",
    "T25n1509_061:0495a25": "者亦如是，是名正迴向。[0495a25] 爾時，菩薩作是念：",
    "T25n1509_061:0495a26": "若色出三界、三世不攝，不可以取相有所",
    "T25n1509_061:0495a27": "得迴向。何以故？是色出三界者，即是色實",
    "T25n1509_061:0495a28": "相，初、後生相不可得，如〈破生品〉中說。若法無",
    "T25n1509_061:0495a29": "生，即是無所有，無所有迴向心云何迴向無",
    "T25n1509_061:0495b01": "所有菩提心？色、受、想、行、識乃至常捨行亦如",
    "T25n1509_061:0495b02": "是。是名「無雜毒迴向」，所謂「無相無得迴向」。",
    "T25n1509_061:0495b03": "「雜毒」者，所謂諸佛不讚歎，不能具足六波",
    "T25n1509_061:0495b04": "羅蜜等，乃至不能得阿耨多羅三藐三菩",
    "T25n1509_061:0495b05": "提。[0495b05] 復次，菩薩應作是念：「如十方三世諸佛",
    "T25n1509_061:0495b06": "所知，應如是生心、如是念、如是觀、如是迴",
    "T25n1509_061:0495b07": "向，是功德直至無上道，我亦如是隨喜迴向。」",
    "T25n1509_061:0495b08": "是菩薩必得實隨喜，迴向不虛，如先說因",
    "T25n1509_061:0495b09": "緣。[0495b09] 是略說諸迴向品。菩薩禮佛有三品：",
    "T25n1509_061:0495b10": "一者、悔過品，二者、隨喜迴向品，三者、勸請諸",
    "T25n1509_061:0495b11": "佛品。廣說則無量無邊。[0495b11] 「善哉！善哉！汝作佛事」",
    "T25n1509_061:0495b12": "者，佛初發心，誓度一切眾生；須菩提雖是阿",
    "T25n1509_061:0495b13": "羅漢，而能助佛說法，開菩薩道，是故讚言：",
    "T25n1509_061:0495b14": "「善哉！善哉！」[0495b14] 復次，佛自說因緣：「為諸菩薩說",
    "T25n1509_061:0495b15": "所應迴向法，用無相故」者，以無相智慧，",
    "T25n1509_061:0495b16": "和合迴向福德相者，與上相違，名為「無相」。",
    "T25n1509_061:0495b17": "[0495b17] 無相有三種：假名相、法相、無相相。「假名相」者，",
    "T25n1509_061:0495b18": "如車、如屋、如林、如軍、如眾生，諸法和合中，",
    "T25n1509_061:0495b19": "更有是名。無明力故，取是假名相，起諸煩惱、",
    "T25n1509_061:0495b20": "業。「法相」者，五眾、十二入、十八界等諸法。肉眼",
    "T25n1509_061:0495b21": "觀故有，以慧眼觀則無，是故法亦虛誑妄語，",
    "T25n1509_061:0495b22": "應捨離法相。離是二相，餘但有「無相相」。有",
    "T25n1509_061:0495b23": "人取是無相相，隨逐取相，還生結使，是故",
    "T25n1509_061:0495b24": "亦不應取「無相相」。離三種相，故名無相。[0495b24] 若",
    "T25n1509_061:0495b25": "無有相，是中「無所得」；無得故「無出」；若法無",
    "T25n1509_061:0495b26": "得、無出，即是「無垢無淨」；若法無垢無淨，即是",
    "T25n1509_061:0495b27": "「無法性」；若法無性，即是「自相空」；若法自相空，",
    "T25n1509_061:0495b28": "即是法「常自性空」；若法常自性空，即同「法性、",
    "T25n1509_061:0495b29": "如、實際」。[0495b29] 用如是法和合，隨喜福德迴向，故",
    "T25n1509_061:0495c01": "讚言：「善哉！善哉！」[0495c01] 復有「善哉」因緣，所謂隨喜",
    "T25n1509_061:0495c02": "福德，大利益眾生，有大果報。何者是大利",
    "T25n1509_061:0495c03": "益？所謂佛語須菩提：「若三千大千世界眾生",
    "T25n1509_061:0495c04": "行十善乃至五通。」[0495c04] 問曰：[0495c04] 欲界中二處天及梵",
    "T25n1509_061:0495c05": "天王何以與多天俱，餘四天何以少？[0495c05] 答曰：",
    "T25n1509_061:0495c06": "[0495c06] 是二天依止地，近佛故；又五欲不如上天。",
    "T25n1509_061:0495c07": "佛生時、苦行時、降魔時、得道時、轉法輪時，常",
    "T25n1509_061:0495c08": "來供養佛，是故多。[0495c08] 餘四處天，宮殿在虛空",
    "T25n1509_061:0495c09": "中，不屬地；五欲妙，染著深故，不能多來。又",
    "T25n1509_061:0495c10": "兜率天雖利根、樂法，而其天上常有補處菩",
    "T25n1509_061:0495c11": "薩說法，是故不來。[0495c11] 梵天雖遠，離欲故樂",
    "T25n1509_061:0495c12": "法情深，佛為法王，是故多來。[0495c12] 復次，梵天王",
    "T25n1509_061:0495c13": "為色界主，請佛初轉法輪，是故應與多眾",
    "T25n1509_061:0495c14": "俱來。餘色界天，盡名梵天。[0495c14] 問曰：[0495c14] 先種種因緣",
    "T25n1509_061:0495c15": "說正迴向，正迴向即是最上，今何以更問？[0495c15] 答",
    "T25n1509_061:0495c16": "曰：[0495c16] 上處處廣說，今略說。[0495c16] 所謂三世十方一切",
    "T25n1509_061:0495c17": "法，決定心知，於是法中無生者滅者等，一",
    "T25n1509_061:0495c18": "切法不可得、不可念；不得不念故，不取不捨，",
    "T25n1509_061:0495c19": "入諸法實相中。作是念：「如諸法實相，我亦",
    "T25n1509_061:0495c20": "如是以隨喜福德迴向，不分別諸法，不",
    "T25n1509_061:0495c21": "壞法性。」是名最上迴向。何以故？果報常無",
    "T25n1509_061:0495c22": "盡故。[0495c22] 問曰：[0495c22] 六波羅蜜等諸法各各相，若色",
    "T25n1509_061:0495c23": "相、若無色相等；解脫有二種：有為解脫，無為",
    "T25n1509_061:0495c24": "解脫，云何皆與解脫等？[0495c24] 答曰：[0495c24] 我先已說：凡",
    "T25n1509_061:0495c25": "夫人以肉眼、六識顛倒觀故見異；若以慧",
    "T25n1509_061:0495c26": "眼，觀諸法皆虛妄，唯涅槃為實。是有為解",
    "T25n1509_061:0495c27": "脫，屬無為、隨無為故名「解脫」。如實得道者",
    "T25n1509_061:0495c28": "名道人，今未得道者，衣服、法則隨得道者",
    "T25n1509_061:0495c29": "故，亦名道人。如無餘涅槃，不生不滅、不",
    "T25n1509_061:0496a01": "入不出、不垢不淨、非有非無、非常非無常，常寂",
    "T25n1509_061:0496a02": "滅相，心識觀滅、語言道斷，非法非非法等",
    "T25n1509_061:0496a03": "相，用無所有相故；慧眼觀一切法亦如是",
    "T25n1509_061:0496a04": "相，是名「六波羅蜜等與解脫等」。是故佛法中",
    "T25n1509_061:0496a05": "說：解脫為貴，上智慧貴解脫。[0496a05] 佛是中分別",
    "T25n1509_061:0496a06": "說：「若人無量阿僧祇劫行六波羅蜜，用有",
    "T25n1509_061:0496a07": "所得法，種種修集善根；一人用無所得法，",
    "T25n1509_061:0496a08": "但以心隨喜，念他功德，迴向無上道；是人",
    "T25n1509_061:0496a09": "百千萬分不及其一。」何以故？先福德有量，",
    "T25n1509_061:0496a10": "今福德無量；先福德有盡，今福德無盡；先",
    "T25n1509_061:0496a11": "福德雜毒，今福德無毒；先福德隨生死，今",
    "T25n1509_061:0496a12": "福德隨涅槃；先福德不定，或作佛、或退，今",
    "T25n1509_061:0496a13": "福德定到，必疾作佛。有如是等差別。是故",
    "T25n1509_061:0496a14": "四種人：若凡夫人求世間樂，若聲聞、辟支",
    "T25n1509_061:0496a15": "佛人求涅槃樂，若諸菩薩摩訶薩求佛樂。",
    "T25n1509_061:0496a16": "[0496a16] 應如是隨喜生福德迴向阿耨多羅三藐",
    "T25n1509_061:0496a17": "三菩提，如此品中說。◎"
}