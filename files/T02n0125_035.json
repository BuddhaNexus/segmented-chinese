{
    "T02n0125_035:0741b20": "增壹阿含經卷第三十五",
    "T02n0125_035:0741b22": "東晉罽賓三藏瞿曇僧伽提婆譯",
    "T02n0125_035:0741b23": "七日品之餘",
    "T02n0125_035:0741b24": "（七）聞如是：一時，佛在阿踰闍江水邊，與大",
    "T02n0125_035:0741b25": "比丘眾五百人俱。時，大均頭在閑靜之處，",
    "T02n0125_035:0741b26": "而作是念：「頗有此義，恒益功德？為無此",
    "T02n0125_035:0741b27": "理？」是時，均頭即從座起，往至世尊所，頭面",
    "T02n0125_035:0741b28": "禮足，在一面坐。爾時，均頭白佛言：「世尊！向",
    "T02n0125_035:0741b29": "者在閑靜之處，而作是念：『頗有此理，所行",
    "T02n0125_035:0741c01": "眾事，得益功德耶？』我今問世尊！唯願說之。」",
    "T02n0125_035:0741c02": "世尊告曰：「可得增益功德。」均頭白佛言：",
    "T02n0125_035:0741c03": "「云何得增益功德？」世尊告曰：「增益有七事，",
    "T02n0125_035:0741c04": "其福不可稱量，亦復無人能算計此者。云",
    "T02n0125_035:0741c05": "何為七？於是，族姓子、若族姓女未曾起僧",
    "T02n0125_035:0741c06": "伽藍處，於中興立者，此福不可計。「復次，均",
    "T02n0125_035:0741c07": "頭！若善男子、善女人能持床座施彼僧伽",
    "T02n0125_035:0741c08": "藍者及與比丘僧，是謂，均頭！第二之福不",
    "T02n0125_035:0741c09": "可稱計。「復次，均頭！若善男子、善女人以食",
    "T02n0125_035:0741c10": "施彼比丘僧，是謂，均頭！第三之福不可稱",
    "T02n0125_035:0741c11": "計。「復次，均頭。若善男子、善女人以遮雨衣",
    "T02n0125_035:0741c12": "給施比丘僧者，是謂，均頭！第四功德其福",
    "T02n0125_035:0741c13": "不可量。「復次，均頭！若族姓子、女若以藥",
    "T02n0125_035:0741c14": "施比丘僧者，是謂第五之福不可稱計。",
    "T02n0125_035:0741c15": "「復次，均頭！若善男子、善女人曠野作好井者！",
    "T02n0125_035:0741c16": "是謂，均頭！第六之功德也，不可稱計。「復",
    "T02n0125_035:0741c17": "次，均頭！善男子、善女人近道作舍，使當來過",
    "T02n0125_035:0741c18": "去得止宿者，是謂，均頭！第七功德不可稱",
    "T02n0125_035:0741c19": "計。「是謂，均頭！七功德之法，其福不可量。",
    "T02n0125_035:0741c20": "若行，若坐，正使命終，其福隨後，如影隨形，",
    "T02n0125_035:0741c21": "其德不可稱計，言當有爾許之福，亦如",
    "T02n0125_035:0741c22": "大海水不可升斗量之，言當有爾許之",
    "T02n0125_035:0741c23": "水。此七功德亦復如是，其福不可稱限。是",
    "T02n0125_035:0741c24": "故，均頭！善男子、善女人當求方便，成辦七",
    "T02n0125_035:0741c25": "功德。如是，均頭！當作是學。」爾時，均頭聞佛",
    "T02n0125_035:0741c26": "所說，歡喜奉行。",
    "T02n0125_035:0741c27": "（八）聞如是：一時，佛在舍衛國祇樹給孤獨",
    "T02n0125_035:0741c28": "園。爾時，世尊告諸比丘：「汝等當修行死想，",
    "T02n0125_035:0741c29": "思惟死想。」時，彼座上有一比丘白世尊言：",
    "T02n0125_035:0742a01": "「我常修行、思惟死想。」世尊告曰：「汝云何思惟、",
    "T02n0125_035:0742a02": "修行死想？」比丘白佛言：「思惟死想時，意欲",
    "T02n0125_035:0742a03": "存七日，思惟七覺意，於如來法中多所饒",
    "T02n0125_035:0742a04": "益，死後無恨。如是，世尊！我思惟死想。」世尊",
    "T02n0125_035:0742a05": "告曰：「止！止！比丘！此非行死想之行，此名為",
    "T02n0125_035:0742a06": "放逸之法。」復有一比丘白世尊言：「我能堪",
    "T02n0125_035:0742a07": "任修行死想。」世尊告曰：「汝云何修行、思惟死",
    "T02n0125_035:0742a08": "想？」比丘白佛言：「我今作是念：『意欲存在六",
    "T02n0125_035:0742a09": "日，思惟如來正法已，便取命終，此則有",
    "T02n0125_035:0742a10": "所增益。』如是思惟死想。」世尊告曰：「止！止！",
    "T02n0125_035:0742a11": "比丘！汝亦是放逸之法，非思惟死想也。」復",
    "T02n0125_035:0742a12": "有比丘白佛言：「欲存在五日。」或言四日，或",
    "T02n0125_035:0742a13": "言三日、二日、一日者。爾時，世尊告諸比丘：",
    "T02n0125_035:0742a14": "「止！止！比丘！此亦是放逸之法，非為思惟死",
    "T02n0125_035:0742a15": "想。」爾時，復有一比丘白世尊言：「我能堪",
    "T02n0125_035:0742a16": "忍修行死想。」比丘白佛言：「我到時，著衣持",
    "T02n0125_035:0742a17": "鉢，入舍衛城乞食已，還出舍衛城，歸所",
    "T02n0125_035:0742a18": "在，入靜室中，思惟七覺意而取命終，此則",
    "T02n0125_035:0742a19": "思惟死想。」",
    "T02n0125_035:0742a20": "世尊告曰：「止！止！比丘！此亦非思惟、修行死",
    "T02n0125_035:0742a21": "想。汝等諸比丘所說者，皆是放逸之行，非是",
    "T02n0125_035:0742a22": "修行死想之法。」是時，世尊重告比丘：「其能",
    "T02n0125_035:0742a23": "如婆迦利比丘者，此則名為思惟死想。彼",
    "T02n0125_035:0742a24": "比丘者，善能思惟死想，厭患此身惡露不淨。",
    "T02n0125_035:0742a25": "若比丘思惟死想，繫意在前，心不移動，念",
    "T02n0125_035:0742a26": "出入息往還之數，於其中間思惟七覺意，",
    "T02n0125_035:0742a27": "則於如來法多所饒益。所以然者，一切",
    "T02n0125_035:0742a28": "諸行皆空、皆寂，起者、滅者皆是幻化，無有真",
    "T02n0125_035:0742a29": "實。是故，比丘！當於出入息中思惟死想，便",
    "T02n0125_035:0742b01": "脫生、老、病、死、愁、憂、苦、惱。如是，比丘！當知作",
    "T02n0125_035:0742b02": "如是學。」爾時，諸比丘聞佛所說，歡喜奉行。",
    "T02n0125_035:0742b03": "（九）聞如是：一時，佛在舍衛國祇樹給孤獨",
    "T02n0125_035:0742b04": "園。爾時，波斯匿王即勅群臣：「速嚴寶羽之",
    "T02n0125_035:0742b05": "車，吾欲往世尊所，禮拜問訊。」是時，大王即",
    "T02n0125_035:0742b06": "出城至世尊所，頭面禮足，在一面坐。爾時，",
    "T02n0125_035:0742b07": "如來與無央數之眾，圍遶說法。是時，七尼",
    "T02n0125_035:0742b08": "健子，復有七裸形人，復有七黑梵志，復有",
    "T02n0125_035:0742b09": "七裸形婆羅門，去世尊不遠而過。是時，波",
    "T02n0125_035:0742b10": "斯匿王見此諸人去世尊不遠而過，即白",
    "T02n0125_035:0742b11": "佛言：「觀此諸人經過不住，皆是少欲知足，",
    "T02n0125_035:0742b12": "無有家業。今此世間阿羅漢者，此人最為上",
    "T02n0125_035:0742b13": "首。所以然者，於眾人中極為苦行，不貪",
    "T02n0125_035:0742b14": "利養。」世尊告曰：「大王！竟未識真人羅漢，",
    "T02n0125_035:0742b15": "不以裸形露體名為阿羅漢。大王當知，此",
    "T02n0125_035:0742b16": "皆非真實之行，當念觀察久遠來變。又復",
    "T02n0125_035:0742b17": "當觀可親、知親、可近、知近。所以然者，過",
    "T02n0125_035:0742b18": "去久遠世時有七梵志，在一處學，年極衰弊，",
    "T02n0125_035:0742b19": "以草為衣裳，食以菓蓏，起諸邪見，各生此",
    "T02n0125_035:0742b20": "念：『我等持此苦行之法，使後作大國王，或",
    "T02n0125_035:0742b21": "求釋、梵、四天王。』「爾時，有阿私陀天師，是諸婆",
    "T02n0125_035:0742b22": "羅門祖父，知彼梵志心中所念，即從梵天上",
    "T02n0125_035:0742b23": "沒，來至七婆羅門所。是時，阿私陀天師去天",
    "T02n0125_035:0742b24": "服飾，作婆羅門形，在露地經行。是時，七梵",
    "T02n0125_035:0742b25": "志遙見阿私陀經行，各懷瞋恚，而作是語：",
    "T02n0125_035:0742b26": "『此是何等著欲之人，在我等梵行人前行，",
    "T02n0125_035:0742b27": "今當呪灰滅之。』是七梵志即手掬水灑彼，",
    "T02n0125_035:0742b28": "梵志呪曰：『汝今速為灰土！』然婆羅門遂懷",
    "T02n0125_035:0742b29": "瞋恚，天師顏色倍更端政。所以然者，慈能",
    "T02n0125_035:0742c01": "滅瞋。是時，七梵志便作是念：『我等將不為",
    "T02n0125_035:0742c02": "禁戒退轉乎？我等正起瞋恚，彼人便自端",
    "T02n0125_035:0742c03": "政。』「爾時，七人與天師便說此偈：",
    "T02n0125_035:0742c04": "「『為天乾沓和，　　羅剎鬼神乎？",
    "T02n0125_035:0742c05": "　　是時名何等，　　我等欲知之。』",
    "T02n0125_035:0742c06": "「是時，阿私陀師即時報偈曰：",
    "T02n0125_035:0742c07": "「『非天乾沓和，　　非鬼羅剎神，",
    "T02n0125_035:0742c08": "　　天師阿私陀，　　今我身是也。",
    "T02n0125_035:0742c09": "「『我今知汝心中所念，故從梵天上來下耳。",
    "T02n0125_035:0742c10": "梵天去此極為玄遠，彼帝釋身亦復如是，",
    "T02n0125_035:0742c11": "轉輪聖王亦不可得，不可以此苦行作",
    "T02n0125_035:0742c12": "釋、梵、四天王。』「是時，天師阿私陀便說此偈：",
    "T02n0125_035:0742c13": "「『心內若干念，　　外服而麁獷，",
    "T02n0125_035:0742c14": "　　但勤修正見，　　遠離於惡道。",
    "T02n0125_035:0742c15": "　　心戒清淨行，　　口行亦復然，",
    "T02n0125_035:0742c16": "　　遠離於惡念，　　必當生天上。』",
    "T02n0125_035:0742c17": "「是時，七梵志白天師曰：『審是天師乎？』報曰：『是",
    "T02n0125_035:0742c18": "也。但今梵志不以裸形得生天上；未必",
    "T02n0125_035:0742c19": "修此苦行，得生梵天之處，又非露暴形體，",
    "T02n0125_035:0742c20": "作若干苦行，得生彼處；能攝心意，使不",
    "T02n0125_035:0742c21": "移動，便生天上。不可以卿等所習得生",
    "T02n0125_035:0742c22": "彼處。』大王！觀察此義，不以裸形名為阿羅",
    "T02n0125_035:0742c23": "漢，其凡夫之人欲知真人者，此事不然，",
    "T02n0125_035:0742c24": "然復真人能分別所習凡夫之行。又復凡",
    "T02n0125_035:0742c25": "夫之人不能知凡夫之行，真人便能知凡",
    "T02n0125_035:0742c26": "夫之行。但大王知之，當方便知久遠已來，",
    "T02n0125_035:0742c27": "非適今也。當以觀之。如是，大王！當以方",
    "T02n0125_035:0742c28": "便學之。」爾時，波斯匿王白世尊言：「如來所",
    "T02n0125_035:0742c29": "說甚為快哉！非世人所能曉了。然國事猥",
    "T02n0125_035:0743a01": "多，欲還所止。」佛告王曰：「王宜知時。」爾時，",
    "T02n0125_035:0743a02": "王即從坐起，禮世尊足，便退而去。爾時，波",
    "T02n0125_035:0743a03": "斯匿王聞佛所說，歡喜奉行。",
    "T02n0125_035:0743a04": "（一〇）聞如是：一時，佛在釋翅迦毘羅衛國",
    "T02n0125_035:0743a05": "尼拘屢園，與大比丘眾五百人俱。爾時，世尊",
    "T02n0125_035:0743a06": "食後，從尼拘屢園往至毘羅耶致聚中，在",
    "T02n0125_035:0743a07": "一樹下坐。是時，執杖釋種出迦毘羅越至",
    "T02n0125_035:0743a08": "世尊所，在前默然而住。爾時，執杖釋種問世",
    "T02n0125_035:0743a09": "尊言：「沙門作何勅教？為何等論？」世尊告曰：",
    "T02n0125_035:0743a10": "「梵志當知，我之所論，非天、龍、鬼神所能及",
    "T02n0125_035:0743a11": "也；亦非著世，復非住世。我之所論，正謂斯",
    "T02n0125_035:0743a12": "耳。」是時，執杖釋種儼頭嘆吒已，便退而去。爾",
    "T02n0125_035:0743a13": "時，如來即從座起，還詣所止。爾時，世尊告諸",
    "T02n0125_035:0743a14": "比丘：「向者，在彼園中坐，有執杖釋種來至",
    "T02n0125_035:0743a15": "我所，而問我言：『沙門為作何等論？』吾報之",
    "T02n0125_035:0743a16": "曰：『我之所論，非天、世人所能及也；亦非",
    "T02n0125_035:0743a17": "著世，復非住世，我之所論，正謂斯耳。』是時，",
    "T02n0125_035:0743a18": "執杖釋種聞此語已，便退而去。」爾時，有一",
    "T02n0125_035:0743a19": "比丘白世尊言：「云何亦不著世，復非住",
    "T02n0125_035:0743a20": "世？」世尊告曰：「如我所論者，都不著世，如",
    "T02n0125_035:0743a21": "今於欲而得解脫，斷於釋種狐疑，無有眾",
    "T02n0125_035:0743a22": "想。我之所論者，正謂此耳。」世尊作此語已，",
    "T02n0125_035:0743a23": "即起入室。是時，諸比丘各相謂言：「世尊向所",
    "T02n0125_035:0743a24": "論者，略說其義，誰能堪任廣說此義乎？」是",
    "T02n0125_035:0743a25": "時，諸比丘自相謂言：「世尊恒嘆譽尊者大迦",
    "T02n0125_035:0743a26": "栴延，今唯有迦栴延能說此義耳。」是時，",
    "T02n0125_035:0743a27": "眾多比丘語迦栴延曰：「向者，如來略說其",
    "T02n0125_035:0743a28": "義，唯願尊者當廣演說之，事事分別，使",
    "T02n0125_035:0743a29": "諸人得解。」迦栴延報曰：「猶如聚落有人",
    "T02n0125_035:0743b01": "出於彼村，欲求真實之物。彼若見大樹，便",
    "T02n0125_035:0743b02": "取斫殺，取其枝葉而捨之去。然今汝等亦",
    "T02n0125_035:0743b03": "復如是，捨如來已，來從枝求實。然彼如來",
    "T02n0125_035:0743b04": "皆觀見之，靡不周遍，照明世間，為天、人導，",
    "T02n0125_035:0743b05": "如來者是法之真主，汝等亦當有此時節，自",
    "T02n0125_035:0743b06": "然當遇如來說此義。」時，諸比丘對曰：「如來",
    "T02n0125_035:0743b07": "雖是法之真主，廣演其義；然尊者為世尊記，",
    "T02n0125_035:0743b08": "堪任廣說其義。」迦栴延報曰：「汝等諦聽！善",
    "T02n0125_035:0743b09": "思念之。吾當演說分別其義。」諸比丘對曰：",
    "T02n0125_035:0743b10": "「甚善。」是時，諸比丘即受其教。迦栴延告曰：",
    "T02n0125_035:0743b11": "「今如來所言：『我之所論，非天、龍、鬼神之所",
    "T02n0125_035:0743b12": "能及，亦非著世，復非住世，然我於彼而",
    "T02n0125_035:0743b13": "得解脫，斷諸狐疑，無復猶豫，如今眾生之",
    "T02n0125_035:0743b14": "徒，好喜鬪訟，起諸亂想。』又如來言：『我不於",
    "T02n0125_035:0743b15": "中起染著心。』此是貪欲使，瞋恚、邪見、欲世",
    "T02n0125_035:0743b16": "間使，憍慢使，疑使，無明使，或遇刀杖苦痛之",
    "T02n0125_035:0743b17": "報，與人鬪訟，起若干不善之行，起諸亂想，",
    "T02n0125_035:0743b18": "興不善行。若眼見色而起識想，三事相因",
    "T02n0125_035:0743b19": "便有更樂，以有更樂便有痛，以有痛",
    "T02n0125_035:0743b20": "便有所覺，以有覺便有想，以有想便",
    "T02n0125_035:0743b21": "稱量之，起若干種想著之念。耳聞聲、鼻嗅",
    "T02n0125_035:0743b22": "香、舌甞味、身更細滑、意知法，而起識想，",
    "T02n0125_035:0743b23": "三事相因便有更樂，以有更樂便有痛，",
    "T02n0125_035:0743b24": "以有痛便有覺，以有覺便有想，以有",
    "T02n0125_035:0743b25": "想便稱量之，於中起若干種想著之念。此",
    "T02n0125_035:0743b26": "是貪欲之使、瞋恚使、邪見使、憍慢使、欲世間",
    "T02n0125_035:0743b27": "使、癡使、疑使，皆起刀杖之變，興若干種之",
    "T02n0125_035:0743b28": "變，不可稱計。「若有人作是說：『亦無眼，亦無",
    "T02n0125_035:0743b29": "色，而有更樂。』此事不然。設復言：『無更樂，有",
    "T02n0125_035:0743c01": "痛者。』此亦不然。設言：『無痛而有想著者。』",
    "T02n0125_035:0743c02": "此事不然。設復有人言：『無耳、無聲，無鼻、無",
    "T02n0125_035:0743c03": "香，無舌、無味，無身、無細滑，無意、無法，而言",
    "T02n0125_035:0743c04": "有識者。』終無此理也。設言：『無識而有更",
    "T02n0125_035:0743c05": "樂者。』此事不然。設：『無更樂而言有痛者。』",
    "T02n0125_035:0743c06": "此事不然。設言：『無痛而有想著者。』此事不",
    "T02n0125_035:0743c07": "然。若復人言：『有眼、有色於中起識。』此是",
    "T02n0125_035:0743c08": "必然。若言：『耳聲、鼻香、舌味、身細滑、意法於中",
    "T02n0125_035:0743c09": "起識者。』此事必然。諸賢當知，由此因緣，世",
    "T02n0125_035:0743c10": "尊說曰：『我之所論，天及世人、魔、若魔天不能",
    "T02n0125_035:0743c11": "及者，亦不著世，復不住世，然我於欲而得",
    "T02n0125_035:0743c12": "解脫，斷於狐疑，無復猶豫。』世尊因此緣略",
    "T02n0125_035:0743c13": "說其義耳。汝等心不解者，更至如來所，",
    "T02n0125_035:0743c14": "重問此義。設如來有所說者，好念奉持。」是",
    "T02n0125_035:0743c15": "時，眾多比丘聞迦栴延所說，亦不言善，復",
    "T02n0125_035:0743c16": "不言非，即從座起而去。自相謂言：「我等當",
    "T02n0125_035:0743c17": "持此義往問如來，設世尊有所說者，當奉",
    "T02n0125_035:0743c18": "行之。」是時，眾多比丘往至世尊所，頭面禮足，",
    "T02n0125_035:0743c19": "在一面坐。爾時，眾多比丘以此緣本，具白",
    "T02n0125_035:0743c20": "世尊。爾時，如來告比丘曰：「迦栴延比丘聰",
    "T02n0125_035:0743c21": "明辯才，廣演其義，設汝等至吾所問此",
    "T02n0125_035:0743c22": "義，我亦當以此與汝說之。」爾時，阿難在如",
    "T02n0125_035:0743c23": "來後。是時，阿難白佛言：「此經義理極為甚",
    "T02n0125_035:0743c24": "深，猶如有人行路而遇甘露，取而食之，",
    "T02n0125_035:0743c25": "極為香美，食無厭足。此亦如是，其善男子、",
    "T02n0125_035:0743c26": "善女人所至到處，聞此法而無厭足。」重",
    "T02n0125_035:0743c27": "白世尊：「此經名何等，當云何奉行。」佛告阿",
    "T02n0125_035:0743c28": "難：「此經名曰甘露法味，當念奉行。」爾時，阿難",
    "T02n0125_035:0743c29": "聞佛所說，歡喜奉行。",
    "T02n0125_035:0744a01": "增壹阿含經莫畏品第四十一",
    "T02n0125_035:0744a02": "（一）聞如是：一時，佛在釋翅迦毘羅衛尼拘",
    "T02n0125_035:0744a03": "屢園中。是時，摩呵男釋往至世尊所，頭面",
    "T02n0125_035:0744a04": "禮足，在一面坐。爾時，摩呵男釋白世尊言：",
    "T02n0125_035:0744a05": "「躬從如來受此言教：『諸有善男子、善女人",
    "T02n0125_035:0744a06": "斷三結使，成須陀洹，名不退轉，必成道果，",
    "T02n0125_035:0744a07": "更不求諸外道異學，亦復不觀察餘人所",
    "T02n0125_035:0744a08": "說。』設當爾者，此事不然。我若見暴牛、馬、駱",
    "T02n0125_035:0744a09": "駝，即時恐懼，衣毛皆竪，復作是念：『設我今日",
    "T02n0125_035:0744a10": "懷此恐懼，當取命終者，為生何處？』」世尊",
    "T02n0125_035:0744a11": "告摩呵男：「勿起恐畏之心，設當取命終，不",
    "T02n0125_035:0744a12": "墮三惡趣。所以然者，今有三消滅之義。云",
    "T02n0125_035:0744a13": "何為三？如有著於婬欲而起惱亂，復起",
    "T02n0125_035:0744a14": "害心向他人，已無此欲，則不起殺害之心，",
    "T02n0125_035:0744a15": "於現法中不起苦惱，諸有惡不善法欲自",
    "T02n0125_035:0744a16": "害己；設無此者，則無擾亂，便無愁憂。是",
    "T02n0125_035:0744a17": "謂，摩呵男，此三義，諸惡不善法便墮在下，諸",
    "T02n0125_035:0744a18": "善之法便在於上。亦如酥瓶在水中壞，是",
    "T02n0125_035:0744a19": "時瓦石便沈在下，酥便浮在上。此亦如",
    "T02n0125_035:0744a20": "是，諸惡不善之法便在於下，諸善之法便",
    "T02n0125_035:0744a21": "浮在上。摩呵男！當知我昔日未成佛道，在",
    "T02n0125_035:0744a22": "優留毘六年勤苦，不食美味，身體羸瘦，",
    "T02n0125_035:0744a23": "如似百年之人，皆由不食之所致。若我欲",
    "T02n0125_035:0744a24": "起時，便自墮地。時，我復作是念：『設我於中",
    "T02n0125_035:0744a25": "命終者，當生何處？』時，我復作是念：『我今命",
    "T02n0125_035:0744a26": "終者，必不生惡道中。』然復義趣不可從樂",
    "T02n0125_035:0744a27": "至樂，要當由苦然復至樂。「我爾時復遊",
    "T02n0125_035:0744a28": "在仙人窟中。爾時，有多尼揵子在彼學道。",
    "T02n0125_035:0744a29": "是時，尼揵子舉手指日，曝體學道，或復",
    "T02n0125_035:0744b01": "有蹲而學道。我爾時往至彼所，語尼揵子：",
    "T02n0125_035:0744b02": "『汝等何故離坐舉手翹足乎？』彼尼揵子曰：",
    "T02n0125_035:0744b03": "『瞿曇當知，昔我先師作不善行，今所以苦",
    "T02n0125_035:0744b04": "者，欲滅其罪；今雖露形體，有慚辱分，亦",
    "T02n0125_035:0744b05": "有消滅此事。瞿曇當知，行盡苦亦盡，苦盡",
    "T02n0125_035:0744b06": "行亦盡，苦行已盡，便至涅槃。』「我爾時復語",
    "T02n0125_035:0744b07": "尼揵子曰：『此事不然，亦無由行盡苦亦",
    "T02n0125_035:0744b08": "盡，亦不由苦盡行亦盡，得至涅槃；但今",
    "T02n0125_035:0744b09": "苦行盡得至涅槃者，此事然矣！但不可從",
    "T02n0125_035:0744b10": "樂至樂。』尼揵子曰：『頻毘娑羅王從樂至",
    "T02n0125_035:0744b11": "樂，有何苦哉？』我爾時復語尼揵子曰：『頻",
    "T02n0125_035:0744b12": "毘娑羅王樂，何如我樂？』尼揵子報我言：『頻",
    "T02n0125_035:0744b13": "毘娑羅王樂，勝汝樂也。』我爾時復語尼揵",
    "T02n0125_035:0744b14": "子曰：『頻毘娑羅王能使我七日七夜結跏",
    "T02n0125_035:0744b15": "趺坐，形體不移動乎？正使六、五、四、三、二，",
    "T02n0125_035:0744b16": "乃至一日結跏趺坐乎？』尼揵子報曰：『不也。",
    "T02n0125_035:0744b17": "瞿曇！』世尊告曰：『我能堪任結跏趺坐，形不移",
    "T02n0125_035:0744b18": "動。云何，尼揵子！誰者為樂？頻毘娑羅王樂",
    "T02n0125_035:0744b19": "耶？為我樂耶？』尼揵子曰：『瞿曇沙門樂。』「如",
    "T02n0125_035:0744b20": "是。摩呵男！當作此方便，知不可從樂至",
    "T02n0125_035:0744b21": "樂，要當從苦至樂。猶如，摩呵男！大村左",
    "T02n0125_035:0744b22": "右有大池水，縱廣一由旬，水滿其中。若復",
    "T02n0125_035:0744b23": "有人，來取彼一渧水。云何，摩呵男！水何者",
    "T02n0125_035:0744b24": "為多？一渧水多？為池水多乎？」摩呵男曰：「池",
    "T02n0125_035:0744b25": "水多，非一渧水多也。」世尊告曰：「此亦如是。",
    "T02n0125_035:0744b26": "賢聖弟子諸苦已盡，永無復有，餘存在者如",
    "T02n0125_035:0744b27": "一渧水耳。如我眾中最下道者，不過七",
    "T02n0125_035:0744b28": "死七生而盡苦際。若復勇猛精進，便為家",
    "T02n0125_035:0744b29": "家，即得道跡。」爾時，世尊重與摩呵男說微",
    "T02n0125_035:0744c01": "妙之法，彼聞法已，即從座起而去。爾時，摩呵",
    "T02n0125_035:0744c02": "男聞佛所說，歡喜奉行。",
    "T02n0125_035:0744c03": "（二）聞如是：一時，尊者那伽波羅在鹿野",
    "T02n0125_035:0744c04": "城中。是時，有一婆羅門年垂朽邁，昔與尊",
    "T02n0125_035:0744c05": "者那伽婆羅少小舊欵。是時，婆羅門往至",
    "T02n0125_035:0744c06": "那伽婆羅所，共相問訊，在一面坐。爾時，梵",
    "T02n0125_035:0744c07": "志語那伽婆羅曰：「汝今於樂之中，最為",
    "T02n0125_035:0744c08": "快樂。」那伽婆羅曰：「汝觀何等義，而作是說：",
    "T02n0125_035:0744c09": "『於樂之中，最為快樂。』？」婆羅門報曰：「我頻七日",
    "T02n0125_035:0744c10": "中，七男兒死，皆勇猛高才，智慧難及；近六日",
    "T02n0125_035:0744c11": "之中，十二作使人無常，能堪作使，無有懈",
    "T02n0125_035:0744c12": "怠；近五日已來，四兄弟無常，多諸妓術，",
    "T02n0125_035:0744c13": "無事不閑；近四日已來，父母命終，年向",
    "T02n0125_035:0744c14": "百歲，捨我去世；近三日已來，二婦復死，顏",
    "T02n0125_035:0744c15": "貌端政，世之希有；又復家中有八窖珍寶，",
    "T02n0125_035:0744c16": "昨日求之而不知處；如我今日遭此苦惱，",
    "T02n0125_035:0744c17": "不可稱計。然，尊者！今日永離彼患，無復愁",
    "T02n0125_035:0744c18": "憂，正以道法而自娛樂，我觀此義已，故",
    "T02n0125_035:0744c19": "作是說：『於樂之中，最為快樂！』」是時，尊者那",
    "T02n0125_035:0744c20": "伽婆羅告彼梵志曰：「汝何為不作方便，",
    "T02n0125_035:0744c21": "使彼爾許之人而不命終乎？」梵志對曰：「我亦",
    "T02n0125_035:0744c22": "多作方便，欲令不死，又不失財，亦復隨",
    "T02n0125_035:0744c23": "時布施，作諸功德，祠祀諸天，供養諸長老",
    "T02n0125_035:0744c24": "梵志，擁護諸神，誦諸呪術，亦能瞻視星",
    "T02n0125_035:0744c25": "宿，亦復能和合藥草，亦以甘饌飲食施彼",
    "T02n0125_035:0744c26": "窮厄，如此之比不可稱也。然復不能濟彼",
    "T02n0125_035:0744c27": "命根。」是時，尊者那伽婆羅便說此偈：",
    "T02n0125_035:0744c28": "「藥草諸呪術，　　衣被飲食具，",
    "T02n0125_035:0744c29": "　雖施而無益，　　猶抱身苦行。",
    "T02n0125_035:0745a01": "　正使祭神祠，　　香花及沐浴，",
    "T02n0125_035:0745a02": "　計挍此原本，　　無能療治者。",
    "T02n0125_035:0745a03": "　假使施諸物，　　精進持梵行，",
    "T02n0125_035:0745a04": "　計挍此原本，　　無能療治者。」",
    "T02n0125_035:0745a05": "是時，梵志問曰：「當行何法，使無此苦惱之",
    "T02n0125_035:0745a06": "患？」是時，尊者那伽婆羅便說此偈：",
    "T02n0125_035:0745a07": "「恩愛無明本，　　興諸苦惱患，",
    "T02n0125_035:0745a08": "　彼滅而無餘，　　便無復有苦。」",
    "T02n0125_035:0745a09": "是時，彼梵志正聞語已，即時便說此偈：",
    "T02n0125_035:0745a10": "「雖老不極老，　　所行如弟子，",
    "T02n0125_035:0745a11": "　願聽出家學，　　使得離此災。」",
    "T02n0125_035:0745a12": "是時，尊者那伽婆羅即授彼三衣，使出家",
    "T02n0125_035:0745a13": "學，又告之曰：「汝今，比丘！當觀此身從頭至",
    "T02n0125_035:0745a14": "足，此髮、毛、爪、齒為從何來？形體、皮宍、骨",
    "T02n0125_035:0745a15": "髓、腸胃悉從何來？設從此去，當至何所？是",
    "T02n0125_035:0745a16": "故，比丘！勿多憂念世間苦惱，又當觀此毛",
    "T02n0125_035:0745a17": "孔之中，求方便成四諦。」是時，尊者那伽婆",
    "T02n0125_035:0745a18": "羅便說此偈：",
    "T02n0125_035:0745a19": "「除想勿多憂，　　不久成法眼，",
    "T02n0125_035:0745a20": "　無常行如電，　　不遇此大幸。",
    "T02n0125_035:0745a21": "　一一觀毛孔，　　生者滅者原，",
    "T02n0125_035:0745a22": "　無常行如電，　　施心向涅槃。」",
    "T02n0125_035:0745a23": "是時，彼長老比丘受如是言教，在閑靜之",
    "T02n0125_035:0745a24": "處，思惟此業。所以然族姓子，剃除鬚髮，",
    "T02n0125_035:0745a25": "以信堅固，出家學道者，欲修無上梵行，生",
    "T02n0125_035:0745a26": "死已盡，梵行已立，所作已辦，更不復受胎，",
    "T02n0125_035:0745a27": "如實知之。是時，彼比丘便成阿羅漢。是時，",
    "T02n0125_035:0745a28": "有天是彼比丘舊知識，見彼比丘成阿羅",
    "T02n0125_035:0745a29": "漢已，便往至那伽婆羅所，在虛空中而",
    "T02n0125_035:0745b01": "說此偈：",
    "T02n0125_035:0745b02": "「以得具足戒，　　在彼閑靜處，",
    "T02n0125_035:0745b03": "　得道心無著，　　除諸原惡本。」",
    "T02n0125_035:0745b04": "是時，彼天復以天華散尊者上，即於空中",
    "T02n0125_035:0745b05": "沒不現。爾時，彼比丘及天聞尊者那伽",
    "T02n0125_035:0745b06": "婆羅所說，歡喜奉行。",
    "T02n0125_035:0745b07": "（三）聞如是：一時，佛在舍衛國祇樹給孤獨",
    "T02n0125_035:0745b08": "園。爾時，世尊告諸比丘：「當觀七處之善，又",
    "T02n0125_035:0745b09": "察四法，於此現法之中名為上人。云何，比",
    "T02n0125_035:0745b10": "丘！觀七處之善？於是，比丘！以慈心遍滿一",
    "T02n0125_035:0745b11": "方、二方、三方、四方，四維上下，亦復如是，盡",
    "T02n0125_035:0745b12": "於世間以慈心遍滿其中。悲、喜、護心，空，無",
    "T02n0125_035:0745b13": "相、願，亦復如是。諸根具足，飲食自量，恒自覺",
    "T02n0125_035:0745b14": "悟。如是，比丘！觀七處。「云何，比丘！察四處之",
    "T02n0125_035:0745b15": "法？於是，比丘！內自觀身，除去愁憂，身意止，",
    "T02n0125_035:0745b16": "外復觀身身意止；內外觀身身意止。內自",
    "T02n0125_035:0745b17": "觀痛痛意止；外自觀痛痛意止；內外觀痛",
    "T02n0125_035:0745b18": "痛意止。內觀心心意止；外觀心心意止；內",
    "T02n0125_035:0745b19": "外觀心心意止，除去愁憂，無復苦患。內觀",
    "T02n0125_035:0745b20": "法法意止；外觀法法意止，內外觀法法意",
    "T02n0125_035:0745b21": "止。如是，比丘！觀四法之善。「若復，比丘！如",
    "T02n0125_035:0745b22": "是七處善及察四法，於此現法中為上",
    "T02n0125_035:0745b23": "人。是故，比丘！當求方便，辦七處之善及",
    "T02n0125_035:0745b24": "觀四法。如是，比丘！當作是學。」爾時，諸比丘",
    "T02n0125_035:0745b25": "聞佛所說，歡喜奉行。",
    "T02n0125_035:0745b26": "（四）聞如是：一時，佛在釋翅迦毘羅越城尼拘",
    "T02n0125_035:0745b27": "屢園，與大比丘眾五百人俱。是時，眾多比",
    "T02n0125_035:0745b28": "丘往至世尊所，頭面禮足，在一面坐。爾時，",
    "T02n0125_035:0745b29": "眾多比丘白世尊言：「我等欲詣北方遊化。」",
    "T02n0125_035:0745c01": "世尊告曰：「宜知是時。」世尊復告比丘曰：",
    "T02n0125_035:0745c02": "「汝等為辭舍利弗比丘乎？」諸比丘對曰：「不",
    "T02n0125_035:0745c03": "也。世尊！」爾時，世尊告諸比丘：「汝等往辭舍",
    "T02n0125_035:0745c04": "利弗比丘。所以然者，舍利弗比丘恒與諸",
    "T02n0125_035:0745c05": "梵行人教誡其法，說法無厭足。」爾時，世尊",
    "T02n0125_035:0745c06": "與諸比丘說微妙之法，諸比丘聞法已，即",
    "T02n0125_035:0745c07": "從座起，禮世尊足，遶佛三匝，便退而去。爾",
    "T02n0125_035:0745c08": "時，舍利弗在釋翅神寺中遊。爾時，眾多比丘",
    "T02n0125_035:0745c09": "往至舍利弗所，共相問訊，在一面坐。是時，",
    "T02n0125_035:0745c10": "眾多比丘白舍利弗言：「我等欲詣北方人",
    "T02n0125_035:0745c11": "間遊化，今以辭世尊。」舍利弗言：「卿等當",
    "T02n0125_035:0745c12": "知，北方人民、沙門、婆羅門皆悉聰明，智慧難",
    "T02n0125_035:0745c13": "及，復有人民憙來相試。若當來問卿：『諸",
    "T02n0125_035:0745c14": "賢師，作何等論？』設當作是問者，欲云何報",
    "T02n0125_035:0745c15": "之？」諸比丘報曰：「設當有人來問者，我當",
    "T02n0125_035:0745c16": "以此義報之：『色者無常，其無常者即是苦",
    "T02n0125_035:0745c17": "也；苦者無我，無我者空，以空無我、彼空，",
    "T02n0125_035:0745c18": "如是智者之所觀也。痛、想、行、識亦復無常、苦、",
    "T02n0125_035:0745c19": "空、無我，其實空者彼無我、空，如是智者之所",
    "T02n0125_035:0745c20": "學也。此五盛陰皆空、皆寂，因緣合會皆歸於",
    "T02n0125_035:0745c21": "磨滅，不得久住。八種之道，將從有七，我師",
    "T02n0125_035:0745c22": "所說正謂此耳。』若剎利、婆羅門、人民之類，來",
    "T02n0125_035:0745c23": "問我義者，我等當以此義報之。」是時，舍利",
    "T02n0125_035:0745c24": "弗語眾多比丘曰：「汝等堅持心意，勿為輕",
    "T02n0125_035:0745c25": "舉。」是時，舍利弗具足與諸比丘說微妙之",
    "T02n0125_035:0745c26": "法，即從座起而去。是時，眾多比丘去不遠，",
    "T02n0125_035:0745c27": "舍利弗告比丘：「當云何行八種之道及七",
    "T02n0125_035:0745c28": "種之法？」是時，眾多比丘白舍利弗言：「我等",
    "T02n0125_035:0745c29": "乃從遠來，欲聞其義，唯願說之。」舍利弗報",
    "T02n0125_035:0746a01": "曰：「汝等諦聽！諦聽，善思念之，吾今當說。」是",
    "T02n0125_035:0746a02": "時，比丘而受其教。舍利弗告曰：「若一心念",
    "T02n0125_035:0746a03": "正見者，念覺意不亂也；等治者，念一心一",
    "T02n0125_035:0746a04": "切諸法，法覺意也；等語者，身意精進，精進覺",
    "T02n0125_035:0746a05": "意也；等業者，一切諸法得生，喜覺意也；等",
    "T02n0125_035:0746a06": "命者，知足於賢聖之財，悉捨家財，安其形",
    "T02n0125_035:0746a07": "體，猗覺意也；等方便者，得賢聖四諦，盡除",
    "T02n0125_035:0746a08": "去諸結，定覺意也；等念者，觀四意止，身無",
    "T02n0125_035:0746a09": "牢固，皆空無我，護覺意也；等三昧者，不獲",
    "T02n0125_035:0746a10": "者獲，不度者度，不得證者使得證也。設當",
    "T02n0125_035:0746a11": "有人來問此義：『云何修八種道及七法？』汝",
    "T02n0125_035:0746a12": "等當如是報之。所以然者，八種道及七",
    "T02n0125_035:0746a13": "法，其有比丘修此者，有漏心便得解脫。",
    "T02n0125_035:0746a14": "「我今重告汝，其有比丘修行思惟八種道",
    "T02n0125_035:0746a15": "及七法者，彼比丘便成二果而無狐疑，",
    "T02n0125_035:0746a16": "得阿羅漢。且捨此事。若不能多，一日之",
    "T02n0125_035:0746a17": "中行此八種道及七法者，其福不可稱計，",
    "T02n0125_035:0746a18": "得阿那含、若阿羅漢。是故，諸賢，當求方便，",
    "T02n0125_035:0746a19": "行此八種道及七法者，於取道無有狐疑。」",
    "T02n0125_035:0746a20": "爾時，諸比丘聞舍利弗所說，歡喜奉行。",
    "T02n0125_035:0746a21": "（五）聞如是：一時，佛在舍衛國祇樹給孤獨",
    "T02n0125_035:0746a22": "園。爾時，世尊語迦葉曰：「汝今年已朽邁，",
    "T02n0125_035:0746a23": "無少壯之意，宜可受諸長者衣裳及其飲",
    "T02n0125_035:0746a24": "食。」大迦葉白佛言：「我不堪任受彼衣食，今",
    "T02n0125_035:0746a25": "此納衣隨時乞食，快樂無比。所以然者，將來",
    "T02n0125_035:0746a26": "當有比丘！形體柔軟，心貪好衣食，便於禪",
    "T02n0125_035:0746a27": "退轉，不復能行苦業，又當作是語：『過去佛",
    "T02n0125_035:0746a28": "時，諸比丘等亦受人請、受人衣食，我等何",
    "T02n0125_035:0746a29": "為不法古時聖人乎？』坐貪著衣食故，便當",
    "T02n0125_035:0746b01": "捨服為白衣，使諸聖賢無復威神，四部",
    "T02n0125_035:0746b02": "之眾漸漸減少；聖眾已減少，如來神寺復當",
    "T02n0125_035:0746b03": "毀壞；如來神寺已毀壞故，經法復當凋",
    "T02n0125_035:0746b04": "落。是時，眾生無復精光，以無精光，壽命遂",
    "T02n0125_035:0746b05": "短。是時，彼眾生命終已，皆墮三惡趣。猶如",
    "T02n0125_035:0746b06": "今日眾生之類，為福多者皆生天上，當來",
    "T02n0125_035:0746b07": "之世為罪多者，盡入地獄。」世尊告曰：「善哉！善",
    "T02n0125_035:0746b08": "哉！迦葉多所饒益，為世人民作良友福",
    "T02n0125_035:0746b09": "田。迦葉當知，吾般涅槃後千歲餘，當有比",
    "T02n0125_035:0746b10": "丘於禪退轉，不復行頭陀之法；亦無乞",
    "T02n0125_035:0746b11": "食、著補納衣，貪受長者請其衣食；亦復",
    "T02n0125_035:0746b12": "不在樹下閑居之處，好喜莊飾房舍，亦不",
    "T02n0125_035:0746b13": "用大小便為藥，但著餘藥草，極甘美者；或",
    "T02n0125_035:0746b14": "於其中貪著財貨，悋惜房舍，恒共鬪諍。",
    "T02n0125_035:0746b15": "爾時，檀越施主篤信佛法，好喜惠施，不惜",
    "T02n0125_035:0746b16": "財物。是時，檀越施主命終之後盡生天上，比",
    "T02n0125_035:0746b17": "丘懈怠者，死入地獄中。如是，迦葉！一切諸行",
    "T02n0125_035:0746b18": "皆悉無常，不得久保。「又迦葉當知，將來之",
    "T02n0125_035:0746b19": "世，當有比丘剃鬚髮而習家業，左抱男，",
    "T02n0125_035:0746b20": "右抱女，又執箏簫在街巷乞食。爾時，檀越",
    "T02n0125_035:0746b21": "施主受福無窮，況復今日至誠乞食者。如是，",
    "T02n0125_035:0746b22": "迦葉！一切行無常，不可久停。「迦葉當知，將",
    "T02n0125_035:0746b23": "來之世，若有沙門比丘當捨八種道及七種",
    "T02n0125_035:0746b24": "之法，如我今日於三阿僧祇劫所集法寶。",
    "T02n0125_035:0746b25": "將來諸比丘以為歌曲，在眾人中乞食以自",
    "T02n0125_035:0746b26": "濟命，然後檀越施主飯彼比丘眾，猶獲",
    "T02n0125_035:0746b27": "其福，況復今日而不得其福乎！「我今持此",
    "T02n0125_035:0746b28": "法付授迦葉及阿難比丘。所以然者，吾今",
    "T02n0125_035:0746b29": "年老以向八十，然如來不久當取滅度，今",
    "T02n0125_035:0746c01": "持法寶付囑二人，善念誦持，使不斷絕，流",
    "T02n0125_035:0746c02": "布世間。其有遏絕聖人言教者，便為墮邊",
    "T02n0125_035:0746c03": "際。是故，今日囑累汝經法，無令脫失。」是時，",
    "T02n0125_035:0746c04": "大迦葉及阿難即從座起，長跪叉手，白世尊",
    "T02n0125_035:0746c05": "言：「以何等故，以此經法付授二人，不囑",
    "T02n0125_035:0746c06": "累餘人乎？又復如來眾中，神通第一不可",
    "T02n0125_035:0746c07": "稱計，然不囑累？」世尊告迦葉曰：「我於天上、",
    "T02n0125_035:0746c08": "人中，終不見此人，能受持此法寶，如迦葉、",
    "T02n0125_035:0746c09": "阿難之比。然聲聞中亦復不出二人上者，",
    "T02n0125_035:0746c10": "過去諸佛亦復有此二人受持經法，如今",
    "T02n0125_035:0746c11": "迦葉、阿難比丘之比，極為殊妙。所以然者，",
    "T02n0125_035:0746c12": "過去諸佛頭陀行比丘，法存則存，法沒則沒。",
    "T02n0125_035:0746c13": "然我今日迦葉比丘留住在世，彌勒佛出世",
    "T02n0125_035:0746c14": "然後取滅度。由此因緣，今迦葉比丘勝過",
    "T02n0125_035:0746c15": "去時比丘之眾。又阿難比丘云何得勝過",
    "T02n0125_035:0746c16": "去侍者？過去時諸佛侍者，聞他所說，然後乃",
    "T02n0125_035:0746c17": "解。然今日阿難比丘，如來未發語便解，如",
    "T02n0125_035:0746c18": "來不復語是，皆悉知之。由此因緣，阿難比",
    "T02n0125_035:0746c19": "丘勝過去時諸佛侍者。是故，迦葉！阿難！吾今",
    "T02n0125_035:0746c20": "付授汝、囑累汝此法寶，無令缺減。」爾時，世",
    "T02n0125_035:0746c21": "尊便說偈言：",
    "T02n0125_035:0746c22": "「一切行無常，　　起者必有滅，",
    "T02n0125_035:0746c23": "　無生則無死，　　此滅最為樂。」",
    "T02n0125_035:0746c24": "是時，大迦葉及阿難聞佛所說，歡喜奉行。",
    "T02n0125_035:0746c25": "增壹阿含經卷第三十五"
}