{
    "T30n1579_022:0401c10": "瑜伽師地論卷第二十二",
    "T30n1579_022:0401c12": "彌勒菩薩說",
    "T30n1579_022:0401c13": "三藏法師玄奘奉　詔譯",
    "T30n1579_022:0401c14": "本地分中聲聞地第十三初瑜伽處出",
    "T30n1579_022:0401c15": "離地第三之一",
    "T30n1579_022:0401c16": "如是已說趣入地。云何出離地。嗢拕南曰。",
    "T30n1579_022:0401c17": "　若世間離欲　　如是出世間",
    "T30n1579_022:0401c18": "　及此二資糧　　是名出離地",
    "T30n1579_022:0401c19": "謂若由世間道而趣離欲。若由出世道而",
    "T30n1579_022:0401c20": "趣離欲。若此二道所有資糧。總略為一名",
    "T30n1579_022:0401c21": "出離地。云何名為由世間道而趣離欲。謂",
    "T30n1579_022:0401c22": "如有一於下欲界觀為麁相。於初靜慮離",
    "T30n1579_022:0401c23": "生喜樂。若定若生觀為靜相。彼由多住如",
    "T30n1579_022:0401c24": "是觀時便於欲界而得離欲。亦能證入最",
    "T30n1579_022:0401c25": "初靜慮。如是復於初靜慮上。漸次如應一",
    "T30n1579_022:0401c26": "切下地觀為麁相。一切上地觀為靜相。彼",
    "T30n1579_022:0401c27": "由多住如是觀時便於乃至無所有處而",
    "T30n1579_022:0401c28": "得離欲。亦能證入乃至非想非非想處。",
    "T30n1579_022:0401c29": "如是名為由世間道而趣離欲。除此更無",
    "T30n1579_022:0402a01": "若過若增。",
    "T30n1579_022:0402a02": "云何名為由出世道而趣離欲。謂如有一",
    "T30n1579_022:0402a03": "親近善士。於聖法中已成聰慧。於聖法中",
    "T30n1579_022:0402a04": "已得調順。於苦聖諦如實知苦。於集聖",
    "T30n1579_022:0402a05": "諦如實知集。於滅聖諦如實知滅。於道",
    "T30n1579_022:0402a06": "聖諦如實知道。既得成就有學智見。從此",
    "T30n1579_022:0402a07": "已後漸修聖道。遍於三界見修所斷一切法",
    "T30n1579_022:0402a08": "中。自能離繫自得解脫。如是便能超過三",
    "T30n1579_022:0402a09": "界。如是名為由出世道而趣離欲。",
    "T30n1579_022:0402a10": "云何名為二道資糧。嗢拕南曰。",
    "T30n1579_022:0402a11": "　自他圓滿善法欲　　戒根律儀食知量",
    "T30n1579_022:0402a12": "　覺寤正知住善友　　聞思無障捨莊嚴",
    "T30n1579_022:0402a13": "謂若自圓滿。若他圓滿。若善法欲。若戒律儀。",
    "T30n1579_022:0402a14": "若根律儀。若於食知量。若初夜後夜常勤",
    "T30n1579_022:0402a15": "修習覺寤瑜伽。若正知而住。若善友性。若",
    "T30n1579_022:0402a16": "聞正法若思正法。若無障礙。若修惠捨。若",
    "T30n1579_022:0402a17": "沙門莊嚴。如是等法是名世間及出世間諸",
    "T30n1579_022:0402a18": "離欲道趣向資糧。",
    "T30n1579_022:0402a19": "當知此中若自圓滿若他圓滿若善法欲。此。",
    "T30n1579_022:0402a20": "三如前修集種子諸劣緣中已辨其相。",
    "T30n1579_022:0402a21": "云何戒律儀。嗢拕南曰。",
    "T30n1579_022:0402a22": "　戒律儀當知　　辨三虧滿十",
    "T30n1579_022:0402a23": "　六異門三淨　　勝功德十種",
    "T30n1579_022:0402a24": "戒律儀者。謂如有一安住具戒。廣說乃至",
    "T30n1579_022:0402a25": "受學學處。云何名為安住具戒。謂於所受",
    "T30n1579_022:0402a26": "學所有學處。不虧身業。不虧語業。無缺無",
    "T30n1579_022:0402a27": "穿。如是名為安住具戒。云何名為善能守",
    "T30n1579_022:0402a28": "護別解脫律儀。謂能守護七眾所受別解",
    "T30n1579_022:0402a29": "脫律儀。即此律儀眾差別故成多律儀。今",
    "T30n1579_022:0402b01": "此義中唯依苾芻律儀處。說善能守護別解",
    "T30n1579_022:0402b02": "脫律儀。云何名為軌則圓滿。謂如有一或",
    "T30n1579_022:0402b03": "於威儀路。或於所作事。或於善品加行處",
    "T30n1579_022:0402b04": "所。成就軌則。隨順世間不越世間。隨順毘",
    "T30n1579_022:0402b05": "奈耶。不越毘奈耶。云何名為於威儀路。成",
    "T30n1579_022:0402b06": "就軌則。隨順世間不越世間。隨順毘奈耶。",
    "T30n1579_022:0402b07": "不越毘奈耶。謂如有一於所應行於如",
    "T30n1579_022:0402b08": "所行。即於此中如是而行。由是行故不為",
    "T30n1579_022:0402b09": "世間之所譏毀。不為賢良正至善士。諸同",
    "T30n1579_022:0402b10": "法者。諸持律者。諸學律者。之所呵責。如於",
    "T30n1579_022:0402b11": "所行。於其所住所坐所臥當知亦爾。如是",
    "T30n1579_022:0402b12": "名為於威儀路成就軌則。隨順世間不越",
    "T30n1579_022:0402b13": "世間隨順毘奈耶不越毘奈耶。云何名為",
    "T30n1579_022:0402b14": "於所作事成就軌則。隨順世間不越世",
    "T30n1579_022:0402b15": "間。隨順毘奈耶不越毘奈耶。謂如有一",
    "T30n1579_022:0402b16": "於其所作。若衣服事若便利事。若用水事若",
    "T30n1579_022:0402b17": "楊枝事。若入聚落行乞食事。若受用事若盪",
    "T30n1579_022:0402b18": "鉢事。若安置事若洗足事。若為敷設臥具等",
    "T30n1579_022:0402b19": "事。即此略說。衣事鉢事復有所餘如是等",
    "T30n1579_022:0402b20": "類諸所應作名所作事。如其所應於所應",
    "T30n1579_022:0402b21": "作於如所作。即於此中如是而作。由是",
    "T30n1579_022:0402b22": "作故不為世間之所譏毀。不為賢良正至",
    "T30n1579_022:0402b23": "善士。諸同法者。諸持律者。諸學律者。之所呵",
    "T30n1579_022:0402b24": "責。如是名為於所作事成就軌則。隨順世",
    "T30n1579_022:0402b25": "間不越世間。隨順毘奈耶不越毘奈耶。",
    "T30n1579_022:0402b26": "云何名為於諸善品加行處所成就軌則。",
    "T30n1579_022:0402b27": "隨順世間不越世間。隨順毘奈耶不越",
    "T30n1579_022:0402b28": "毘奈耶。謂於種種善品加行。若於正法受",
    "T30n1579_022:0402b29": "持讀誦。若於尊長修和敬業參覲承事。若",
    "T30n1579_022:0402c01": "於病者起慈悲心殷重供侍。若於如法宣",
    "T30n1579_022:0402c02": "白加行。住慈悲心展轉與欲。若於正法請",
    "T30n1579_022:0402c03": "問聽受翹勤無墮。於諸有智同梵行者。盡",
    "T30n1579_022:0402c04": "其身力而修敬事。於他善品常勤讚勵。常",
    "T30n1579_022:0402c05": "樂為他宣說正法。入於靜室結跏趺坐繫",
    "T30n1579_022:0402c06": "念思惟。如是等類諸餘無量所修善法。皆說",
    "T30n1579_022:0402c07": "名為善品加行。彼於如是隨所宣說善品",
    "T30n1579_022:0402c08": "加行。如其所應於所應作於如所作。即於",
    "T30n1579_022:0402c09": "此中如是而作。由是作故不為世間之所",
    "T30n1579_022:0402c10": "譏毀。不為賢良正至善士。諸同法者。諸持",
    "T30n1579_022:0402c11": "律者。諸學律者。之所呵責。如是名為於諸",
    "T30n1579_022:0402c12": "善品加行處所。成就軌則。隨順世間不越",
    "T30n1579_022:0402c13": "世間。隨順毘奈耶不越毘奈耶。若於如是",
    "T30n1579_022:0402c14": "所說行相軌則差別悉皆具足。應知說名軌",
    "T30n1579_022:0402c15": "則圓滿。云何名為所行圓滿。謂諸苾芻略有",
    "T30n1579_022:0402c16": "五種非所行處。何等為五。一唱令家。二婬女",
    "T30n1579_022:0402c17": "家。三酤酒家。四國王家。五旃荼羅羯恥那家。",
    "T30n1579_022:0402c18": "若於如是如來所制非所行處能善遠離。",
    "T30n1579_022:0402c19": "於餘無罪所有行處知時而行。如是名為",
    "T30n1579_022:0402c20": "所行圓滿。云何名為於微小罪見大怖畏。",
    "T30n1579_022:0402c21": "謂於諸小隨小學處。若有所犯可令還淨。",
    "T30n1579_022:0402c22": "名微小罪。於諸學處現行毀犯。說名為罪。",
    "T30n1579_022:0402c23": "既毀犯已少用功力而得還淨。說名微小。",
    "T30n1579_022:0402c24": "由是因緣名微小罪。云何於中見大怖畏。",
    "T30n1579_022:0402c25": "謂作是觀。勿我於此毀犯因緣無復堪能。",
    "T30n1579_022:0402c26": "得所未得觸所未觸證所未證。勿我由",
    "T30n1579_022:0402c27": "此近諸惡趣往諸惡趣。或當自責。或為",
    "T30n1579_022:0402c28": "大師諸天有智同梵行者以法呵責。勿我由",
    "T30n1579_022:0402c29": "此遍諸方維惡名惡稱惡聲惡頌遐邇流",
    "T30n1579_022:0403a01": "布。彼於如是現法當來毀犯因生諸非愛",
    "T30n1579_022:0403a02": "果見大怖畏。由是因緣於小隨小所有學",
    "T30n1579_022:0403a03": "處。命難因緣亦不故犯。或時或處失念而",
    "T30n1579_022:0403a04": "犯。尋便速疾如法發露令得還淨。如是名",
    "T30n1579_022:0403a05": "為於微小罪見大怖畏。云何名為受學學",
    "T30n1579_022:0403a06": "處。謂於先受別解脫戒白四羯磨。受具戒",
    "T30n1579_022:0403a07": "時從戒師所得聞少分學處體性。復從親",
    "T30n1579_022:0403a08": "教軌範師處。得聞所餘別解脫經。總略宣",
    "T30n1579_022:0403a09": "說過於二百五十學處。皆自誓言一切當",
    "T30n1579_022:0403a10": "學。復從所餘恒言議者同言議者常交往者",
    "T30n1579_022:0403a11": "有親愛者聞所學處。復於半月常所宣說",
    "T30n1579_022:0403a12": "別解脫經。聞所學處一切自誓皆當修學。",
    "T30n1579_022:0403a13": "以於一切所應學處皆受學故。說名獲得",
    "T30n1579_022:0403a14": "別解律儀。從此以後於諸學處。若已善巧便",
    "T30n1579_022:0403a15": "能無犯。設有所犯尋如法悔。若諸學處未",
    "T30n1579_022:0403a16": "得善巧未能曉悟。由先自誓願受持故。",
    "T30n1579_022:0403a17": "得於今時求受善巧欲求曉悟。於如前",
    "T30n1579_022:0403a18": "說諸所學處。從親教師或軌範師如先請",
    "T30n1579_022:0403a19": "問。既得善巧及曉悟已。隨所教誨無增",
    "T30n1579_022:0403a20": "無減。復能受學。又於尊重及等尊重所說學",
    "T30n1579_022:0403a21": "處。若文若義能無倒受。如是名為受學學",
    "T30n1579_022:0403a22": "處。如是廣辨戒律儀已。云何應知此中",
    "T30n1579_022:0403a23": "略義。謂於是中世尊顯示戒蘊略義有三",
    "T30n1579_022:0403a24": "種相。一者無失壞相。二者自性相。三者自性",
    "T30n1579_022:0403a25": "功德相。此復云何。謂若說言安住具戒。由",
    "T30n1579_022:0403a26": "此顯示尸羅律儀無失壞相。若復說言能善",
    "T30n1579_022:0403a27": "守護別解律儀。由此顯示尸羅律儀自性",
    "T30n1579_022:0403a28": "相。若復說言軌則所行皆悉圓滿。由此顯示",
    "T30n1579_022:0403a29": "別解律儀如其所受觀他增上自性功德",
    "T30n1579_022:0403b01": "相。所以者何。由他觀見如是軌則所行圓",
    "T30n1579_022:0403b02": "滿。未信者信信者增長。由是發生清淨信",
    "T30n1579_022:0403b03": "處。心無厭惡言不譏毀。若異於此具足尸",
    "T30n1579_022:0403b04": "羅軌則所行皆圓滿者。觀他增上所有功德",
    "T30n1579_022:0403b05": "勝利應無。與此相違過失應有。若復說言",
    "T30n1579_022:0403b06": "於微小罪見大怖畏受學學處。由此顯示",
    "T30n1579_022:0403b07": "別解律儀如其所受觀自增上自性功德相。",
    "T30n1579_022:0403b08": "所以者何。雖由如是軌則所行皆悉圓滿",
    "T30n1579_022:0403b09": "獲得如前觀他增上功德勝利。然由毀犯",
    "T30n1579_022:0403b10": "淨戒因緣當生惡趣。或無堪能得所未",
    "T30n1579_022:0403b11": "得。如前廣說。若能於彼微小罪中見大怖",
    "T30n1579_022:0403b12": "畏。於先所受上品學處能正修學。由是因",
    "T30n1579_022:0403b13": "緣身壞已後當生善趣。亦有堪能得所未",
    "T30n1579_022:0403b14": "得。如前廣說。由是因緣說此名為別解律",
    "T30n1579_022:0403b15": "儀。如其所受觀自增上功德勝利。復有異",
    "T30n1579_022:0403b16": "門。謂佛世尊此中略顯三種戒性。一受持戒",
    "T30n1579_022:0403b17": "性。二出離戒性。三修習戒性。謂若說言安",
    "T30n1579_022:0403b18": "住具戒。由此顯示受持戒性。若復說言",
    "T30n1579_022:0403b19": "能善守護別解律儀。由此顯示出離戒性。",
    "T30n1579_022:0403b20": "所以者何。別解律儀所攝淨戒。當知說名",
    "T30n1579_022:0403b21": "增上戒學。即依如是增上戒學。修增上心",
    "T30n1579_022:0403b22": "增上慧學。由此能得一切苦盡究竟出離。",
    "T30n1579_022:0403b23": "如是出離用增上戒以為前行所依止處。",
    "T30n1579_022:0403b24": "是故說此別解律儀名出離戒性。若復說",
    "T30n1579_022:0403b25": "言軌則所行皆悉圓滿。於微小罪見大怖",
    "T30n1579_022:0403b26": "畏受學學處。由此顯示修習戒性。所以者",
    "T30n1579_022:0403b27": "何。若由如是所說諸相別解律儀修習淨",
    "T30n1579_022:0403b28": "戒。名善修習極善修習。如是一種尸羅律儀",
    "T30n1579_022:0403b29": "現前宣說。當知六種又即如是。尸羅律儀",
    "T30n1579_022:0403c01": "由十因緣當知虧損。即此相違十因緣故當",
    "T30n1579_022:0403c02": "知圓滿。云何十種虧損因緣。一者最初惡",
    "T30n1579_022:0403c03": "受尸羅律儀。二者太極沈下。三者大極浮",
    "T30n1579_022:0403c04": "散。四者放逸懈怠所攝。五者發起邪願。六者",
    "T30n1579_022:0403c05": "軌則虧損所攝。七者淨命虧損所攝。八者墮",
    "T30n1579_022:0403c06": "在二邊。九者不能出離。十者所受失壞。云",
    "T30n1579_022:0403c07": "何名為最初惡受尸羅律儀。謂如有一王",
    "T30n1579_022:0403c08": "所逼迫而求出家。或為狂賊之所逼迫。或",
    "T30n1579_022:0403c09": "為債主之所逼迫。或為怖畏之所逼迫。或",
    "T30n1579_022:0403c10": "不活畏之所逼迫而求出家。不為沙門性。",
    "T30n1579_022:0403c11": "不為婆羅門性。不為自調伏。不為自寂",
    "T30n1579_022:0403c12": "靜。不為自涅槃。而求出家。如是名為最初",
    "T30n1579_022:0403c13": "惡受尸羅律儀。云何名為太極沈下。謂如有",
    "T30n1579_022:0403c14": "一性無羞恥惡作羸劣。為性慢緩於諸學",
    "T30n1579_022:0403c15": "處所作慢緩。如是名為太極沈下。云何名",
    "T30n1579_022:0403c16": "為太極浮散。謂如有一堅執惡取非處惡",
    "T30n1579_022:0403c17": "作。於不應作諸惡作中浪作惡作非處。於",
    "T30n1579_022:0403c18": "他起輕蔑心或惱害心。於其非處強生曉",
    "T30n1579_022:0403c19": "悟。如是名為太極浮散。云何放逸懈怠所",
    "T30n1579_022:0403c20": "攝。謂如有一由過去世毀犯所犯。於此毀",
    "T30n1579_022:0403c21": "犯由失念故。一類不能如法還淨。如由",
    "T30n1579_022:0403c22": "過去。由未來世由現在世當知亦爾。謂毀",
    "T30n1579_022:0403c23": "犯所犯。於此毀犯由失念故。一類不能如",
    "T30n1579_022:0403c24": "法還淨。又非先時於所毀犯發起猛利無",
    "T30n1579_022:0403c25": "犯樂欲。謂我定當如如所行如如所住。如是",
    "T30n1579_022:0403c26": "如是行於所行。如是如是住於所住。於",
    "T30n1579_022:0403c27": "所毀犯終不毀犯。由是因緣隨所行住。",
    "T30n1579_022:0403c28": "如是如是毀犯所犯。由此成就前際俱行",
    "T30n1579_022:0403c29": "後際俱行中際俱行先時所作及俱隨行所有",
    "T30n1579_022:0404a01": "放逸。又自執取睡眠為樂偃臥為樂脇臥",
    "T30n1579_022:0404a02": "為樂。性不翹勤為性懶惰不具起發。於",
    "T30n1579_022:0404a03": "諸有智同梵行者。不能時時覲問供事。是",
    "T30n1579_022:0404a04": "名放逸懈怠所攝。云何名為發起邪願。謂",
    "T30n1579_022:0404a05": "如有一依止邪願修行梵行。言我所有若",
    "T30n1579_022:0404a06": "戒若禁。若常精勤若修梵行。當得生天或",
    "T30n1579_022:0404a07": "餘天處。或復愛樂利養恭敬而修梵行。謂",
    "T30n1579_022:0404a08": "因此故從他希求利養恭敬。即於如是利",
    "T30n1579_022:0404a09": "養恭敬深生染著。如是名為發起邪願。云",
    "T30n1579_022:0404a10": "何軌則虧損所攝。謂如有一於威儀路或所",
    "T30n1579_022:0404a11": "作事或諸善品加行處所所有軌則。不順世",
    "T30n1579_022:0404a12": "間違越世間。不順毘奈耶違越毘奈耶。",
    "T30n1579_022:0404a13": "如前廣說。是名軌則虧損所攝。云何淨命",
    "T30n1579_022:0404a14": "虧損所攝。謂如有一為性大欲不知喜足",
    "T30n1579_022:0404a15": "難養難滿。常以非法追求衣服飲食臥具",
    "T30n1579_022:0404a16": "病緣醫藥及諸資具。不以正法。又為貪求",
    "T30n1579_022:0404a17": "種種衣服飲食臥具病緣醫藥資具因緣。方",
    "T30n1579_022:0404a18": "便顯己有勝功德。矯詐構集非常威儀。為",
    "T30n1579_022:0404a19": "誑他故恒常詐現諸根無掉諸根無動諸",
    "T30n1579_022:0404a20": "根寂靜。由是令他謂其有德。當有所施",
    "T30n1579_022:0404a21": "當有所作。所謂承事供給衣服飲食臥具病",
    "T30n1579_022:0404a22": "緣醫藥及諸資具。又多凶悖強口矯傲。修",
    "T30n1579_022:0404a23": "飾其名執恃種姓。或求多聞或住持法。",
    "T30n1579_022:0404a24": "為利養故亦復為他宣說正法。或佛所說",
    "T30n1579_022:0404a25": "或弟子說。或自宣說己實有德。或少增益。",
    "T30n1579_022:0404a26": "或於他前方便現相為求衣服。或求隨一",
    "T30n1579_022:0404a27": "沙門資具。或為求多或求精妙。雖無匱乏",
    "T30n1579_022:0404a28": "而現被服故弊衣裳。為令淨信長者居士",
    "T30n1579_022:0404a29": "婆羅門等知其衣服有所匱乏。殷重承事",
    "T30n1579_022:0404b01": "給施眾多上妙衣服。如為衣服。為餘隨一",
    "T30n1579_022:0404b02": "沙門資生眾具亦爾。或於淨信長者居士婆",
    "T30n1579_022:0404b03": "羅門所。如其所欲不得稱遂。或彼財物有",
    "T30n1579_022:0404b04": "所闕乏。求不得時即便強逼。研磨麁語而",
    "T30n1579_022:0404b05": "苦求索。或彼財物無所闕乏。得下劣時便",
    "T30n1579_022:0404b06": "對施主。現前毀棄所得財物。如是告言。咄",
    "T30n1579_022:0404b07": "哉男子。某善男子。某善女人。方汝族姓及以",
    "T30n1579_022:0404b08": "財寶。極為下劣又極貧匱。而能惠施如是",
    "T30n1579_022:0404b09": "如是多妙悅意資產眾具。汝望於彼族姓尊",
    "T30n1579_022:0404b10": "貴財寶豐饒。何為但施如是少劣非悅意",
    "T30n1579_022:0404b11": "物。彼由如是或依矯詐或邪妄語。或假現",
    "T30n1579_022:0404b12": "相或苦研逼。或利求利種種狀相。而從他",
    "T30n1579_022:0404b13": "所非法希求所有衣服飲食臥具病緣醫藥",
    "T30n1579_022:0404b14": "諸資生具。非以正法而有所求。由非法",
    "T30n1579_022:0404b15": "故說名邪命。如是名為尸羅淨命虧損所",
    "T30n1579_022:0404b16": "攝。云何名為墮在二邊。謂如有一耽著受",
    "T30n1579_022:0404b17": "用極樂行邊從他所得。或法非法所有衣服",
    "T30n1579_022:0404b18": "飲食臥具病緣醫藥及諸資具。愛玩受用不",
    "T30n1579_022:0404b19": "觀過患不知出離。是名一邊。復有一類",
    "T30n1579_022:0404b20": "好求受用自苦行邊。以無量門而自煎迫",
    "T30n1579_022:0404b21": "受極苦楚。謂依棘刺或依灰坌或依木",
    "T30n1579_022:0404b22": "杵或依木板。或狐蹲住或狐蹲坐修斷瑜",
    "T30n1579_022:0404b23": "伽。或復事火。謂乃至三承事於火。或復昇",
    "T30n1579_022:0404b24": "水。謂乃至三昇上其水。或一足住隨日而",
    "T30n1579_022:0404b25": "轉。或復所餘如是等類修自苦行。是第二",
    "T30n1579_022:0404b26": "邊。如是名為墮在二邊。云何名為不能出",
    "T30n1579_022:0404b27": "離。謂如有一或戒或禁由見執取。謂我因",
    "T30n1579_022:0404b28": "此若戒若禁當得清淨解脫出離。一切外道",
    "T30n1579_022:0404b29": "所有禁戒。雖善防護雖善清淨。如其清淨",
    "T30n1579_022:0404c01": "不名出離。如是名為不能出離。云何名",
    "T30n1579_022:0404c02": "為所受失壞。謂如有一都無羞恥不顧沙",
    "T30n1579_022:0404c03": "門。毀犯淨戒習諸惡法。內懷腐敗外現",
    "T30n1579_022:0404c04": "貞實。猶如淨水所生蝸牛螺音狗行。實非",
    "T30n1579_022:0404c05": "沙門自稱沙門。實非梵行自稱梵行。如是",
    "T30n1579_022:0404c06": "名為所受失壞。略由如是十種因緣名戒",
    "T30n1579_022:0404c07": "虧損。世尊或說尸羅虧損。或時復說尸羅艱",
    "T30n1579_022:0404c08": "難。當知於彼諸因緣中由二因緣。謂不能",
    "T30n1579_022:0404c09": "出離。及所受失壞。由餘因緣當知唯說尸",
    "T30n1579_022:0404c10": "羅虧損。與此安立黑品因緣。相違白品所有",
    "T30n1579_022:0404c11": "因緣。當知說名尸羅圓滿尸羅清淨。有處世",
    "T30n1579_022:0404c12": "尊宣說尸羅名為根本。如伽他說。",
    "T30n1579_022:0404c13": "　若善住根本　　其心便寂靜",
    "T30n1579_022:0404c14": "　因聖見惡見　　相應不相應",
    "T30n1579_022:0404c15": "有處世尊宣說尸羅名莊嚴具。如伽他說。",
    "T30n1579_022:0404c16": "　苾芻苾芻尼　　戒莊嚴圓滿",
    "T30n1579_022:0404c17": "　於不善能捨　　於善能修習",
    "T30n1579_022:0404c18": "有處世尊宣說尸羅名為塗香。如伽他說。",
    "T30n1579_022:0404c19": "　苾芻苾芻尼　　戒塗香圓滿",
    "T30n1579_022:0404c20": "　於不善能捨　　於善能修習",
    "T30n1579_022:0404c21": "有處世尊宣說尸羅名為薰香。如伽他說。",
    "T30n1579_022:0404c22": "　阿難有香類　　順風善能薰",
    "T30n1579_022:0404c23": "　逆風亦能薰　　順逆薰亦爾",
    "T30n1579_022:0404c24": "有處世尊宣說尸羅名為妙行。如伽他說。",
    "T30n1579_022:0404c25": "　身妙行能感　　可愛諸異熟",
    "T30n1579_022:0404c26": "　於現法當來　　語妙行亦爾",
    "T30n1579_022:0404c27": "有處世尊宣說尸羅名為律儀。如伽他說。",
    "T30n1579_022:0404c28": "　諸有惠施主　　具戒住律儀",
    "T30n1579_022:0404c29": "　有阿笈摩見　　及有果正見",
    "T30n1579_022:0405a01": "復有說言。安住具戒。善能守護別解律儀。乃",
    "T30n1579_022:0405a02": "至廣說。問何緣世尊宣說尸羅名為根本。",
    "T30n1579_022:0405a03": "答能建立義能任持義。是根本義。由此尸羅",
    "T30n1579_022:0405a04": "建立任持一切世間及出世間。能引無罪最",
    "T30n1579_022:0405a05": "勝第一快樂功德。令生令證。是故尸羅說",
    "T30n1579_022:0405a06": "名根本。譬如大地建立任持一切藥草卉",
    "T30n1579_022:0405a07": "木叢林令生令長。如是尸羅如前廣說。問",
    "T30n1579_022:0405a08": "何緣世尊宣說尸羅名莊嚴具。答諸餘世間",
    "T30n1579_022:0405a09": "耳環指環腕釧臂釧及以寶印金銀鬘等妙",
    "T30n1579_022:0405a10": "莊嚴具。若有成就幼稚黑髮少年盛壯姝妙",
    "T30n1579_022:0405a11": "形色而服飾之少增妙好。非有成就朽老",
    "T30n1579_022:0405a12": "衰邁齒落髮白年逾八十或九十者而服飾",
    "T30n1579_022:0405a13": "之當有妙好。唯除俳戲令眾歡笑。若遭",
    "T30n1579_022:0405a14": "病苦財貨匱乏親戚喪亡。當爾服之亦無妙",
    "T30n1579_022:0405a15": "好。戒莊嚴具於一切類於一切時若有服",
    "T30n1579_022:0405a16": "者皆為妙好。是故尸羅名莊嚴具。問何緣世",
    "T30n1579_022:0405a17": "尊宣說尸羅名為塗香。答由此所受清淨",
    "T30n1579_022:0405a18": "無罪妙善尸羅。能正除遣一切所受惡戒為",
    "T30n1579_022:0405a19": "因身心熱惱。譬如最極炎熾熱時塗以栴檀",
    "T30n1579_022:0405a20": "龍腦香等一切欝蒸皆得除滅。是故尸羅說",
    "T30n1579_022:0405a21": "名塗香。問何緣世尊宣說尸羅名為薰香。",
    "T30n1579_022:0405a22": "答具戒士夫補特伽羅遍諸方域。妙善稱譽",
    "T30n1579_022:0405a23": "聲頌普聞。譬如種種根莖香等隨風飄颺遍",
    "T30n1579_022:0405a24": "諸方所悅意芬馥周流彌遠。是故尸羅名為",
    "T30n1579_022:0405a25": "薰香。問何緣世尊宣說尸羅名為妙行。答",
    "T30n1579_022:0405a26": "由此尸羅清淨善行。能趣妙樂往妙天趣。",
    "T30n1579_022:0405a27": "向妙安隱故名妙行。問何緣世尊宣說尸",
    "T30n1579_022:0405a28": "羅名為律儀。答由此尸羅清淨善法。是防",
    "T30n1579_022:0405a29": "護性。是息除相。是遠離體故名律儀。又戒",
    "T30n1579_022:0405b01": "律儀有三種觀清淨因相。何等為三。一觀",
    "T30n1579_022:0405b02": "身業。二觀語業。三觀意業。云何觀察如是",
    "T30n1579_022:0405b03": "諸業。令戒律儀皆得清淨。謂希當造及欲",
    "T30n1579_022:0405b04": "正造。身作業時如是觀察。我此身業為能",
    "T30n1579_022:0405b05": "自損及以損他是不善性能生眾苦招苦異",
    "T30n1579_022:0405b06": "熟。為不自損亦不損他是其善性能生諸",
    "T30n1579_022:0405b07": "樂招樂異熟。如是觀已。若自了知我此身",
    "T30n1579_022:0405b08": "業自損損他。是不善性能生眾苦招苦異",
    "T30n1579_022:0405b09": "熟。即於此業攝斂不作亦不與便。若自了",
    "T30n1579_022:0405b10": "知我此身業不損自他是其善性。餘如前",
    "T30n1579_022:0405b11": "說。即於此業而不攝斂造作與便。復於過",
    "T30n1579_022:0405b12": "去已造身業。亦數觀察我此身業為能自",
    "T30n1579_022:0405b13": "損。餘如前說。如是觀已。若自了知我此身",
    "T30n1579_022:0405b14": "業自損損他。餘如前說。便於有智同梵行",
    "T30n1579_022:0405b15": "所。如實發露如法悔除。若自了知我此身",
    "T30n1579_022:0405b16": "業不損自他。餘如前說。便生歡喜晝夜安",
    "T30n1579_022:0405b17": "住多隨修學。如是彼於去來今世所造身業。",
    "T30n1579_022:0405b18": "能善觀察能善清淨。如於身業。於其語業",
    "T30n1579_022:0405b19": "當知亦爾。由過去行為緣生意。由未來行",
    "T30n1579_022:0405b20": "為緣生意。由現在行為緣生意。即於此意",
    "T30n1579_022:0405b21": "數數觀察我此意業。為能自損。餘如前說。",
    "T30n1579_022:0405b22": "如是觀已。若自了知我此意業是其黑品即",
    "T30n1579_022:0405b23": "於此業攝斂不起不與其便。若自了知我",
    "T30n1579_022:0405b24": "此意業是其白品。即於此業而不斂攝發",
    "T30n1579_022:0405b25": "起與便。如是於彼去來今世所起意業。能善",
    "T30n1579_022:0405b26": "觀察能善清淨。所以者何。去來今世所有沙",
    "T30n1579_022:0405b27": "門若婆羅門。於身語意三種業中。或已觀察",
    "T30n1579_022:0405b28": "或當觀察或正觀察。或已清淨或當清淨或",
    "T30n1579_022:0405b29": "正清淨。或已多住或當多住或正多住。一切",
    "T30n1579_022:0405c01": "皆由如是觀察如是清淨。如佛世尊曾為",
    "T30n1579_022:0405c02": "長老羅怙羅說。",
    "T30n1579_022:0405c03": "　汝今羅怙羅　　於身語意業",
    "T30n1579_022:0405c04": "　應數正觀察　　念諸佛聖教",
    "T30n1579_022:0405c05": "　羅怙羅汝應　　學是沙門業",
    "T30n1579_022:0405c06": "　若能於此學　　唯勝善無惡",
    "T30n1579_022:0405c07": "若於如是身語意業審正思擇。我此諸業",
    "T30n1579_022:0405c08": "為能自損。廣說如前。是名觀察。若於一",
    "T30n1579_022:0405c09": "分攝斂不作亦不與便。廣說乃至發露悔除。",
    "T30n1579_022:0405c10": "復於一分而不斂攝造作與便。廣說乃至",
    "T30n1579_022:0405c11": "便生歡喜。晝夜安住多隨修學。是名清淨。",
    "T30n1579_022:0405c12": "如是清淨尸羅律儀。應知有十功德勝利。",
    "T30n1579_022:0405c13": "何等為十。謂諸所有具戒士夫補特伽羅。自",
    "T30n1579_022:0405c14": "觀戒淨便得無悔。無悔故歡歡故生喜。",
    "T30n1579_022:0405c15": "由心喜故身得輕安。身輕安故便受勝樂。",
    "T30n1579_022:0405c16": "樂故心定。心得定故能如實知能如實見。",
    "T30n1579_022:0405c17": "實知見故便能起厭。能起厭故便得離染。",
    "T30n1579_022:0405c18": "由離染故證得解脫。得解脫故便自知見",
    "T30n1579_022:0405c19": "我已解脫乃至我能於無餘依般涅槃界當",
    "T30n1579_022:0405c20": "般涅槃。如是所有具戒士夫補特伽羅。尸羅",
    "T30n1579_022:0405c21": "清淨增上力故獲得無悔。漸次乃至能到涅",
    "T30n1579_022:0405c22": "槃。是名第一尸羅律儀功德勝利。復有所餘",
    "T30n1579_022:0405c23": "具戒士夫補特伽羅。於臨終時起如是念。",
    "T30n1579_022:0405c24": "我已善作身語意行。非我惡作身語意行。",
    "T30n1579_022:0405c25": "乃至廣說。若有其趣作福業者作善業者",
    "T30n1579_022:0405c26": "作能救濟諸怖畏者之所應往。我於斯",
    "T30n1579_022:0405c27": "趣必定當往。如是獲得能往善趣。第二無",
    "T30n1579_022:0405c28": "悔由無悔恨所有士夫補特伽羅。名賢善",
    "T30n1579_022:0405c29": "死賢善夭逝賢善過往。是名第二尸羅律儀",
    "T30n1579_022:0406a01": "功德勝利。復有所餘具戒士夫補特伽羅。遍",
    "T30n1579_022:0406a02": "諸方域妙善稱譽聲頌普聞。是名第三尸羅",
    "T30n1579_022:0406a03": "律儀功德勝利。復有所餘具戒士夫補特伽",
    "T30n1579_022:0406a04": "羅。寢安覺安遠離一切身心熱惱。是名第四",
    "T30n1579_022:0406a05": "尸羅律儀功德勝利。復有所餘具戒士夫補",
    "T30n1579_022:0406a06": "特伽羅。若寢若覺諸天保護是名第五尸羅",
    "T30n1579_022:0406a07": "律儀功德勝利。復有所餘具戒士夫補特伽",
    "T30n1579_022:0406a08": "羅。於他凶暴不慮其惡。無諸怖畏心離",
    "T30n1579_022:0406a09": "驚恐。是名第六尸羅律儀功德勝利。復有所",
    "T30n1579_022:0406a10": "餘具戒士夫補特伽羅。諸憙殺者怨讎惡友",
    "T30n1579_022:0406a11": "雖得其隙。亦常保護了知此是具戒士夫補",
    "T30n1579_022:0406a12": "特伽羅。或為善友或住中平。是名第七尸",
    "T30n1579_022:0406a13": "羅律儀功德勝利。復有所餘具戒士夫補特",
    "T30n1579_022:0406a14": "伽羅。一切魍魎藥叉宅神非人之類。雖得",
    "T30n1579_022:0406a15": "其便雖得其隙。而常保護。謂具尸羅增上",
    "T30n1579_022:0406a16": "力故。是名第八尸羅律儀功德勝利。復有",
    "T30n1579_022:0406a17": "所餘具戒士夫補特伽羅。法無艱難從他",
    "T30n1579_022:0406a18": "獲得種種利養。所謂衣服飲食臥具病緣醫",
    "T30n1579_022:0406a19": "藥及諸資具。由依尸羅增上因力。國王大臣",
    "T30n1579_022:0406a20": "及諸黎庶饒財長者及商主等恭敬尊重。是",
    "T30n1579_022:0406a21": "名第九尸羅律儀功德勝利。復有所餘具戒",
    "T30n1579_022:0406a22": "士夫補特伽羅。一切所願皆得稱遂。若於欲",
    "T30n1579_022:0406a23": "界願樂當生或剎帝利大族姓家或婆羅門",
    "T30n1579_022:0406a24": "大族姓家或諸居士大族姓家或諸長者大族",
    "T30n1579_022:0406a25": "姓家或四大王眾天或三十三天或夜摩天或",
    "T30n1579_022:0406a26": "覩史多天或化樂天或他化自在天眾同分",
    "T30n1579_022:0406a27": "中。由戒淨故即隨所願當得往生。若復願",
    "T30n1579_022:0406a28": "樂入諸靜慮現法樂住或有色天眾同分中",
    "T30n1579_022:0406a29": "若住若生。由戒淨故便得離欲所願皆遂。",
    "T30n1579_022:0406b01": "若復願樂寂靜勝解。超過色定入無色定",
    "T30n1579_022:0406b02": "具足安住。或無色天眾同分中當得往生。",
    "T30n1579_022:0406b03": "餘如前說。若復願樂當證最極究竟涅槃。",
    "T30n1579_022:0406b04": "由戒淨故便證一切究竟離欲。是名第十",
    "T30n1579_022:0406b05": "尸羅律儀功德勝利。如是已說戒蘊。廣辨",
    "T30n1579_022:0406b06": "戒蘊虧損。戒蘊圓滿。戒蘊異門。戒蘊觀察及",
    "T30n1579_022:0406b07": "以清淨戒蘊所有功德勝利。於此宣說明了",
    "T30n1579_022:0406b08": "開示一切種相最極圓滿資糧所攝尸羅律",
    "T30n1579_022:0406b09": "儀。若有自愛樂沙門性婆羅門性諸善男",
    "T30n1579_022:0406b10": "子。應勤修學。",
    "T30n1579_022:0406b11": "瑜伽師地論卷第二十二"
}