{
    "T14n0450_001:0404c11": "  [  ; 灌頂經卷第十二]",
    "T14n0450_001:0404c12": "藥師琉璃光如來本願功德經",
    "T14n0450_001:0404c14": "大唐、三藏法師玄奘奉　詔譯",
    "T14n0450_001:0404c15": "如是我聞：一時，薄伽梵遊化諸國，至廣嚴",
    "T14n0450_001:0404c16": "城，住樂音樹下。與大苾芻眾八千人俱，菩",
    "T14n0450_001:0404c17": "薩摩訶薩三萬六千，及國王、大臣、婆羅門、居",
    "T14n0450_001:0404c18": "士、天、龍、藥叉、人、非人等，無量大眾，恭敬圍繞，",
    "T14n0450_001:0404c19": "而為說法。",
    "T14n0450_001:0404c20": "爾時，曼殊室利法王子，承佛威神，從座而",
    "T14n0450_001:0404c21": "起，偏袒一肩，右膝著地，向薄伽梵，曲躬合",
    "T14n0450_001:0404c22": "掌，白言：「世尊！惟願演說如是相類諸佛名號，",
    "T14n0450_001:0404c23": "及本大願殊勝功德，令諸聞者業障銷除，為",
    "T14n0450_001:0404c24": "欲利樂像法轉時諸有情故。」",
    "T14n0450_001:0404c25": "爾時，世尊讚曼殊室利童子言：「善哉！善哉！曼",
    "T14n0450_001:0404c26": "殊室利！汝以大悲，勸請我說諸佛名號、本",
    "T14n0450_001:0404c27": "願功德，為拔業障所纏有情，利益安樂",
    "T14n0450_001:0404c28": "像法轉時諸有情故。汝今諦聽，極善思惟，當",
    "T14n0450_001:0404c29": "為汝說。」曼殊室利言：「唯然！願說，我等樂聞。」",
    "T14n0450_001:0405a01": "佛告曼殊室利：「東方去此過十殑伽沙等佛",
    "T14n0450_001:0405a02": "土，有世界名淨琉璃，佛號藥師琉璃光如",
    "T14n0450_001:0405a03": "來、應、正等覺、明行圓滿、善逝、世間解、無上丈",
    "T14n0450_001:0405a04": "夫、調御士、天人師、佛、薄伽梵。曼殊室利！彼佛",
    "T14n0450_001:0405a05": "世尊藥師琉璃光如來，本行菩薩道時，發",
    "T14n0450_001:0405a06": "十二大願，令諸有情，所求皆得。",
    "T14n0450_001:0405a07": "「第一大願：願我來世得阿耨多羅三藐三菩",
    "T14n0450_001:0405a08": "提時，自身光明，熾然照曜無量無數無邊世",
    "T14n0450_001:0405a09": "界，以三十二大丈夫相、八十隨好，莊嚴其",
    "T14n0450_001:0405a10": "身；令一切有情，如我無異。",
    "T14n0450_001:0405a11": "「第二大願：願我來世得菩提時，身如琉璃，",
    "T14n0450_001:0405a12": "內外明徹，淨無瑕穢，光明廣大，功德巍巍，身",
    "T14n0450_001:0405a13": "善安住，焰網莊嚴，過於日月；幽冥眾生，悉蒙",
    "T14n0450_001:0405a14": "開曉，隨意所趣，作諸事業。",
    "T14n0450_001:0405a15": "「第三大願：願我來世得菩提時，以無量無",
    "T14n0450_001:0405a16": "邊智慧方便，令諸有情，皆得無盡所受用",
    "T14n0450_001:0405a17": "物，莫令眾生有所乏少。",
    "T14n0450_001:0405a18": "「第四大願：願我來世得菩提時，若諸有情",
    "T14n0450_001:0405a19": "行邪道者，悉令安住菩提道中；若行聲聞",
    "T14n0450_001:0405a20": "獨覺乘者，皆以大乘而安立之。",
    "T14n0450_001:0405a21": "「第五大願：願我來世得菩提時，若有無量",
    "T14n0450_001:0405a22": "無邊有情，於我法中修行梵行，一切皆令",
    "T14n0450_001:0405a23": "得不缺戒，具三聚戒。設有毀犯，聞我名",
    "T14n0450_001:0405a24": "已，還得清淨，不墮惡趣。",
    "T14n0450_001:0405a25": "「第六大願：願我來世得菩提時，若諸有情，",
    "T14n0450_001:0405a26": "其身下劣，諸根不具，醜陋、頑愚、盲、聾、瘖、瘂、攣、",
    "T14n0450_001:0405a27": "躄、背僂、白癩、癲狂、種種病苦；聞我名已，一切",
    "T14n0450_001:0405a28": "皆得端正黠慧。諸根完具，無諸疾苦。",
    "T14n0450_001:0405a29": "「第七大願：願我來世得菩提時，若諸有情，",
    "T14n0450_001:0405b01": "眾病逼切，無救無歸，無醫無藥，無親無家，",
    "T14n0450_001:0405b02": "貧窮多苦，我之名號，一經其耳，病悉得",
    "T14n0450_001:0405b03": "除，身心安樂，家屬資具，悉皆豐足，乃至證得",
    "T14n0450_001:0405b04": "無上菩提。",
    "T14n0450_001:0405b05": "「第八大願：願我來世得菩提時，若有女人，",
    "T14n0450_001:0405b06": "為女百惡之所逼惱，極生厭離，願捨女身；",
    "T14n0450_001:0405b07": "聞我名已，一切皆得轉女成男，具丈夫相，",
    "T14n0450_001:0405b08": "乃至證得無上菩提。",
    "T14n0450_001:0405b09": "「第九大願：願我來世得菩提時，令諸有情，",
    "T14n0450_001:0405b10": "出魔羂網，解脫一切外道纏縛；若墮種種",
    "T14n0450_001:0405b11": "惡見稠林，皆當引攝置於正見，漸令修習",
    "T14n0450_001:0405b12": "諸菩薩行，速證無上正等菩提。",
    "T14n0450_001:0405b13": "「第十大願：願我來世得菩提時，若諸有情，",
    "T14n0450_001:0405b14": "王法所錄，縲縛鞭撻，繫閉牢獄，或當刑戮，",
    "T14n0450_001:0405b15": "及餘無量災難凌辱，悲愁煎迫，身心受苦；",
    "T14n0450_001:0405b16": "若聞我名，以我福德威神力故，皆得解脫",
    "T14n0450_001:0405b17": "一切憂苦。",
    "T14n0450_001:0405b18": "「第十一大願：願我來世得菩提時，若諸有",
    "T14n0450_001:0405b19": "情，飢渴所惱，為求食故造諸惡業；得聞",
    "T14n0450_001:0405b20": "我名，專念受持，我當先以上妙飲食，飽足",
    "T14n0450_001:0405b21": "其身；後以法味，畢竟安樂而建立之。",
    "T14n0450_001:0405b22": "「第十二大願：願我來世得菩提時，若諸有",
    "T14n0450_001:0405b23": "情，貧無衣服，蚊虻寒熱，晝夜逼惱；若聞我",
    "T14n0450_001:0405b24": "名，專念受持，如其所好，即得種種上妙衣",
    "T14n0450_001:0405b25": "服，亦得一切寶莊嚴具，華鬘塗香，鼓樂眾伎，",
    "T14n0450_001:0405b26": "隨心所翫，皆令滿足。",
    "T14n0450_001:0405b27": "「曼殊室利！是為彼世尊藥師琉璃光如來、應、",
    "T14n0450_001:0405b28": "正等覺，行菩薩道時，所發十二微妙上願。",
    "T14n0450_001:0405b29": "「復次，曼殊室利！彼世尊藥師琉璃光如來，行",
    "T14n0450_001:0405c01": "菩薩道時所發大願，及彼佛土功德莊嚴，我",
    "T14n0450_001:0405c02": "若一劫，若一劫餘，說不能盡。然彼佛土，一向",
    "T14n0450_001:0405c03": "清淨，無有女人，亦無惡趣，及苦音聲。琉璃",
    "T14n0450_001:0405c04": "為地，金繩界道，城、闕、宮、閣、軒、窓、羅網，皆七寶",
    "T14n0450_001:0405c05": "成。亦如西方極樂世界，功德莊嚴，等無差",
    "T14n0450_001:0405c06": "別。於其國中，有二菩薩摩訶薩：一名日光",
    "T14n0450_001:0405c07": "遍照，二名月光遍照，是彼無量無數菩薩眾",
    "T14n0450_001:0405c08": "之上首，悉能持彼世尊藥師琉璃光如來正",
    "T14n0450_001:0405c09": "法寶藏。是故，曼殊室利！諸有信心善男子、善",
    "T14n0450_001:0405c10": "女人等，應當願生彼佛世界。」",
    "T14n0450_001:0405c11": "爾時，世尊復告曼殊室利童子言：「曼殊室利！",
    "T14n0450_001:0405c12": "有諸眾生，不識善惡，唯懷貪悋，不知布",
    "T14n0450_001:0405c13": "施及施果報，愚癡無智，闕於信根，多聚財",
    "T14n0450_001:0405c14": "寶，勤加守護；見乞者來，其心不喜，設不獲",
    "T14n0450_001:0405c15": "已而行施時，如割身肉，深生痛惜。復有",
    "T14n0450_001:0405c16": "無量慳貪有情，積集資財，於其自身尚",
    "T14n0450_001:0405c17": "不受用，何況能與父母、妻子、奴婢、作使，及來",
    "T14n0450_001:0405c18": "乞者？彼諸有情，從此命終，生餓鬼界，或傍",
    "T14n0450_001:0405c19": "生趣。由昔人間，曾得暫聞藥師琉璃光如來",
    "T14n0450_001:0405c20": "名故，今在惡趣，暫得憶念彼如來名，即",
    "T14n0450_001:0405c21": "於念時，從彼處沒，還生人中，得宿命念，",
    "T14n0450_001:0405c22": "畏惡趣苦，不樂欲樂，好行惠施，讚歎施",
    "T14n0450_001:0405c23": "者，一切所有悉無貪惜，漸次尚能以頭目手",
    "T14n0450_001:0405c24": "足，血肉身分，施來求者，況餘財物。",
    "T14n0450_001:0405c25": "「復次，曼殊室利，若諸有情，雖於如來受諸",
    "T14n0450_001:0405c26": "學處，而破尸羅；有雖不破尸羅，而破軌",
    "T14n0450_001:0405c27": "則；有於尸羅、軌則，雖得不壞，然毀正見；",
    "T14n0450_001:0405c28": "有雖不毀正見，而棄多聞，於佛所說契",
    "T14n0450_001:0405c29": "經深義不能解了；有雖多聞而增上慢，",
    "T14n0450_001:0406a01": "由增上慢覆蔽心故，自是非他，嫌謗正法，",
    "T14n0450_001:0406a02": "為魔伴黨。如是愚人，自行邪見，復令無量",
    "T14n0450_001:0406a03": "俱胝有情，墮大險坑。此諸有情，應於地獄、",
    "T14n0450_001:0406a04": "傍生、鬼趣，流轉無窮。若得聞此藥師琉璃",
    "T14n0450_001:0406a05": "光如來名號，便捨惡行，修諸善法，不墮惡",
    "T14n0450_001:0406a06": "趣，設有不能捨諸惡行，修行善法，墮惡",
    "T14n0450_001:0406a07": "趣者，以彼如來本願威力，令其現前暫聞",
    "T14n0450_001:0406a08": "名號，從彼命終還生人趣，得正見精進，善",
    "T14n0450_001:0406a09": "調意樂，便能捨家趣於非家，如來法中，受",
    "T14n0450_001:0406a10": "持學處，無有毀犯；正見多聞，解甚深義，離",
    "T14n0450_001:0406a11": "增上慢，不謗正法，不為魔伴，漸次修行",
    "T14n0450_001:0406a12": "諸菩薩行，速得圓滿。",
    "T14n0450_001:0406a13": "「復次，曼殊室利！若諸有情，慳貪嫉妬，自讚毀",
    "T14n0450_001:0406a14": "他，當墮三惡趣中，無量千歲受諸劇苦；受",
    "T14n0450_001:0406a15": "劇苦已，從彼命終，來生人間，作牛、馬、駝、驢，",
    "T14n0450_001:0406a16": "恒被鞭撻，飢渴逼惱；又常負重，隨路而行。",
    "T14n0450_001:0406a17": "或得為人，生居下賤，作人奴婢，受他驅",
    "T14n0450_001:0406a18": "役，恒不自在。若昔人中，曾聞世尊藥師琉",
    "T14n0450_001:0406a19": "璃光如來名號，由此善因，今復憶念，至心",
    "T14n0450_001:0406a20": "歸依。以佛神力，眾苦解脫，諸根聰利，智慧多",
    "T14n0450_001:0406a21": "聞，恒求勝法，常遇善友，永斷魔羂，破無明",
    "T14n0450_001:0406a22": "[穀禾+卵]，竭煩惱河，解脫一切生、老、病、死，憂悲、苦",
    "T14n0450_001:0406a23": "惱。",
    "T14n0450_001:0406a24": "「復次，曼殊室利！若諸有情，好憙乖離，更相鬪",
    "T14n0450_001:0406a25": "訟，惱亂自他，以身語意，造作增長種種惡",
    "T14n0450_001:0406a26": "業，展轉常為不饒益事，互相謀害。告召山",
    "T14n0450_001:0406a27": "林樹塚等神；殺諸眾生，取其血肉，祭祀藥",
    "T14n0450_001:0406a28": "叉羅剎娑等；書怨人名，作其形像，以惡",
    "T14n0450_001:0406a29": "呪術而呪詛之；厭媚蠱道，呪起屍鬼，令斷",
    "T14n0450_001:0406b01": "彼命，及壞其身。是諸有情，若得聞此藥師",
    "T14n0450_001:0406b02": "琉璃光如來名號，彼諸惡事，悉不能害。一切",
    "T14n0450_001:0406b03": "展轉皆起慈心，利益安樂，無損惱意及嫌恨",
    "T14n0450_001:0406b04": "心；各各歡悅，於自所受生於喜足，不相侵",
    "T14n0450_001:0406b05": "凌，互為饒益。",
    "T14n0450_001:0406b06": "「復次，曼殊室利！若有四眾：苾芻、苾芻尼、鄔波",
    "T14n0450_001:0406b07": "索迦、鄔波斯迦，及餘淨信善男子、善女人等，",
    "T14n0450_001:0406b08": "有能受持八分齋戒，或經一年，或復三月，",
    "T14n0450_001:0406b09": "受持學處，以此善根，願生西方極樂世界",
    "T14n0450_001:0406b10": "無量壽佛所，聽聞正法，而未定者。若聞世",
    "T14n0450_001:0406b11": "尊藥師琉璃光如來名號，臨命終時，有八",
    "T14n0450_001:0406b12": "菩薩，乘神通來，示其道路，即於彼界",
    "T14n0450_001:0406b13": "種種雜色眾寶華中，自然化生。或有因此",
    "T14n0450_001:0406b14": "生於天上，雖生天中，而本善根亦未窮盡，",
    "T14n0450_001:0406b15": "不復更生諸餘惡趣。天上壽盡，還生人間，",
    "T14n0450_001:0406b16": "或為輪王，統攝四洲，威德自在，安立無量",
    "T14n0450_001:0406b17": "百千有情於十善道；或生剎帝利、婆羅門、居",
    "T14n0450_001:0406b18": "士大家，多饒財寶，倉庫盈溢，形相端嚴，眷屬",
    "T14n0450_001:0406b19": "具足，聰明智慧，勇健威猛，如大力士。若是女",
    "T14n0450_001:0406b20": "人，得聞世尊藥師如來名號，至心受持，於",
    "T14n0450_001:0406b21": "後不復更受女身。」",
    "T14n0450_001:0406b22": "爾時，曼殊室利童子白佛言：「世尊！我當誓",
    "T14n0450_001:0406b23": "於像法轉時，以種種方便，令諸淨信善男",
    "T14n0450_001:0406b24": "子、善女人等，得聞世尊藥師琉璃光如來名",
    "T14n0450_001:0406b25": "號，乃至睡中亦以佛名覺悟其耳。世尊！若",
    "T14n0450_001:0406b26": "於此經受持讀誦，或復為他演說開示；若",
    "T14n0450_001:0406b27": "自書，若教人書；恭敬尊重，以種種花香、塗",
    "T14n0450_001:0406b28": "香、末香、燒香、花鬘、瓔珞、幡蓋、伎樂，而為供養；",
    "T14n0450_001:0406b29": "以五色綵，作囊盛之；掃灑淨處，敷設高座，",
    "T14n0450_001:0406c01": "而用安處。爾時，四大天王與其眷屬，及餘無",
    "T14n0450_001:0406c02": "量百千天眾，皆詣其所，供養守護。世尊！若此",
    "T14n0450_001:0406c03": "經寶流行之處，有能受持，以彼世尊藥師琉",
    "T14n0450_001:0406c04": "璃光如來本願功德，及聞名號，當知是處無",
    "T14n0450_001:0406c05": "復橫死；亦復不為諸惡鬼神，奪其精氣；設",
    "T14n0450_001:0406c06": "已奪者，還得如故，身心安樂。」",
    "T14n0450_001:0406c07": "佛告曼殊室利：「如是！如是！如汝所說。曼殊",
    "T14n0450_001:0406c08": "室利！若有淨信善男子、善女人等，欲供養",
    "T14n0450_001:0406c09": "彼世尊藥師琉璃光如來者，應先造立彼佛",
    "T14n0450_001:0406c10": "形像，敷清淨座而安處之；散種種花，燒種",
    "T14n0450_001:0406c11": "種香，以種種幢幡莊嚴其處；七日七夜，受",
    "T14n0450_001:0406c12": "持八分齋戒，食清淨食，澡浴香潔，著新淨",
    "T14n0450_001:0406c13": "衣，應生無垢濁心，無怒害心，於一切有情，",
    "T14n0450_001:0406c14": "起利益安樂，慈、悲、喜、捨，平等之心，鼓樂歌讚，",
    "T14n0450_001:0406c15": "右繞佛像。復應念彼如來本願功德，讀誦",
    "T14n0450_001:0406c16": "此經，思惟其義，演說開示。隨所樂願，一",
    "T14n0450_001:0406c17": "切皆遂：求長壽得長壽，求富饒得富饒，",
    "T14n0450_001:0406c18": "求官位得官位，求男女得男女。若復有",
    "T14n0450_001:0406c19": "人，忽得惡夢，見諸惡相，或怪鳥來集，或於",
    "T14n0450_001:0406c20": "住處，百怪出現；此人若以眾妙資具，恭敬",
    "T14n0450_001:0407a01": "供養彼世尊藥師琉璃光如來者，惡夢惡相，",
    "T14n0450_001:0407a02": "諸不吉祥，皆悉隱沒，不能為患。或有水、火、",
    "T14n0450_001:0407a03": "刀、毒、懸嶮、惡象、師子、虎、狼、熊、羆、毒蛇、惡蠍、蜈蚣、",
    "T14n0450_001:0407a04": "蚰蜒、蚊虻等怖；若能至心憶念彼佛，恭敬",
    "T14n0450_001:0407a05": "供養，一切怖畏皆得解脫。若他國侵擾，盜賊",
    "T14n0450_001:0407a06": "反亂；憶念恭敬彼如來者，亦皆解脫。",
    "T14n0450_001:0407a07": "「復次，曼殊室利！若有淨信善男子、善女人等，",
    "T14n0450_001:0407a08": "乃至盡形不事餘天，惟當一心歸佛、法、",
    "T14n0450_001:0407a09": "僧，受持禁戒，若五戒、十戒、菩薩四百戒、苾芻",
    "T14n0450_001:0407a10": "二百五十戒、苾芻尼五百戒，於所受中或有",
    "T14n0450_001:0407a11": "毀犯，怖墮惡趣，若能專念彼佛名號，恭敬",
    "T14n0450_001:0407a12": "供養者，必定不受三惡趣生。或有女人，臨",
    "T14n0450_001:0407a13": "當產時，受於極苦；若能至心稱名禮讚，恭",
    "T14n0450_001:0407a14": "敬供養彼如來者，眾苦皆除。所生之子，身分",
    "T14n0450_001:0407a15": "具足，形色端正，見者歡喜，利根聰明，安隱少",
    "T14n0450_001:0407a16": "病，無有非人，奪其精氣。」",
    "T14n0450_001:0407a17": "爾時，世尊告阿難言：「如我稱揚彼佛世尊",
    "T14n0450_001:0407a18": "藥師琉璃光如來所有功德，此是諸佛甚深",
    "T14n0450_001:0407a19": "行處，難可解了，汝為信不？」阿難白言：「大德",
    "T14n0450_001:0407a20": "世尊！我於如來所說契經，不生疑惑；所以",
    "T14n0450_001:0407a21": "者何？一切如來身語意業，無不清淨。世尊！",
    "T14n0450_001:0407a22": "此日月輪，可令墮落；妙高山王，可使傾動，",
    "T14n0450_001:0407a23": "諸佛所言，無有異也。世尊！有諸眾生，信根",
    "T14n0450_001:0407a24": "不具，聞說諸佛甚深行處，作是思惟：云何",
    "T14n0450_001:0407a25": "但念藥師琉璃光如來一佛名號，便獲爾所",
    "T14n0450_001:0407a26": "功德勝利？由此不信，反生誹謗；彼於長",
    "T14n0450_001:0407a27": "夜，失大利樂，墮諸惡趣，流轉無窮。」佛告阿",
    "T14n0450_001:0407a28": "難：「是諸有情，若聞世尊藥師琉璃光如來名",
    "T14n0450_001:0407a29": "號，至心受持，不生疑惑，墮惡趣者，無有是",
    "T14n0450_001:0407b01": "處。阿難！此是諸佛甚深所行，難可信解；汝",
    "T14n0450_001:0407b02": "今能受，當知皆是如來威力。阿難！一切聲聞、",
    "T14n0450_001:0407b03": "獨覺，及未登地諸菩薩等，皆悉不能如實信",
    "T14n0450_001:0407b04": "解；惟除一生所繫菩薩。阿難！人身難得，於",
    "T14n0450_001:0407b05": "三寶中，信敬尊重，亦難可得；得聞世尊藥",
    "T14n0450_001:0407b06": "師琉璃光如來名號，復難於是。阿難！彼藥師",
    "T14n0450_001:0407b07": "琉璃光如來，無量菩薩行；無量善巧方便；無",
    "T14n0450_001:0407b08": "量廣大願；我若一劫，若一劫餘而廣說者，劫",
    "T14n0450_001:0407b09": "可速盡，彼佛行願，善巧方便，無有盡也。」",
    "T14n0450_001:0407b10": "爾時，眾中有一菩薩摩訶薩，名曰救脫，即從",
    "T14n0450_001:0407b11": "座起，偏袒右肩，右膝著地，曲躬合掌而",
    "T14n0450_001:0407b12": "白佛言：「大德世尊！像法轉時，有諸眾生，為",
    "T14n0450_001:0407b13": "種種患之所困厄，長病羸瘦，不能飲食，喉",
    "T14n0450_001:0407b14": "脣乾燥，見諸方暗，死相現前；父母、親屬、朋",
    "T14n0450_001:0407b15": "友、知識，啼泣圍繞。然彼自身，臥在本處，見",
    "T14n0450_001:0407b16": "琰魔使，引其神識，至于琰魔法王之前；然",
    "T14n0450_001:0407b17": "諸有情，有俱生神，隨其所作，若罪若福，皆具",
    "T14n0450_001:0407b18": "書之，盡持授與琰魔法王。爾時，彼王推問",
    "T14n0450_001:0407b19": "其人，算計所作，隨其罪福而處斷之。時，",
    "T14n0450_001:0407b20": "彼病人親屬、知識，若能為彼歸依世尊藥師",
    "T14n0450_001:0407b21": "琉璃光如來，請諸眾僧，轉讀此經，然七層",
    "T14n0450_001:0407b22": "之燈，懸五色續命神幡，或有是處，彼識得",
    "T14n0450_001:0407b23": "還。如在夢中，明了自見；或經七日，或二十",
    "T14n0450_001:0407b24": "一日，或三十五日，或四十九日，彼識還時，如",
    "T14n0450_001:0407b25": "從夢覺，皆自憶知善不善業所得果報。由",
    "T14n0450_001:0407b26": "自證見業果報故，乃至命難，亦不造作諸",
    "T14n0450_001:0407b27": "惡之業。是故，淨信善男子、善女人等，皆應",
    "T14n0450_001:0407b28": "受持藥師琉璃光如來名號，隨力所能，恭敬",
    "T14n0450_001:0407b29": "供養。」",
    "T14n0450_001:0407c01": "爾時，阿難問救脫菩薩曰：「善男子！應云何",
    "T14n0450_001:0407c02": "恭敬供養彼世尊藥師琉璃光如來續命幡",
    "T14n0450_001:0407c03": "燈，復云何造？」救脫菩薩言：「大德！若有病人，",
    "T14n0450_001:0407c04": "欲脫病苦，當為其人，七日七夜，受持八分",
    "T14n0450_001:0407c05": "齋戒，應以飲食及餘資具，隨力所辦，供養",
    "T14n0450_001:0407c06": "苾芻僧；晝夜六時，禮拜供養彼世尊藥師琉",
    "T14n0450_001:0407c07": "璃光如來；讀誦此經四十九遍；然四十九",
    "T14n0450_001:0407c08": "燈；造彼如來形像七軀，一一像前各置七",
    "T14n0450_001:0407c09": "燈，一一燈量大如車輪，乃至四十九日，光明",
    "T14n0450_001:0407c10": "不絕；造五色綵幡，長四十九搩手，應放",
    "T14n0450_001:0407c11": "雜類眾生至四十九；可得過度危厄之難，",
    "T14n0450_001:0407c12": "不為諸橫惡鬼所持。",
    "T14n0450_001:0407c13": "「復次，阿難！若剎帝利灌頂王等，災難起時，所",
    "T14n0450_001:0407c14": "謂人眾疾疫難，他國侵逼難，自界叛逆難，星",
    "T14n0450_001:0407c15": "宿變怪難，日月薄蝕難，非時風雨難，過時",
    "T14n0450_001:0407c16": "不雨難。彼剎帝利灌頂王等，爾時應於一",
    "T14n0450_001:0407c17": "切有情起慈悲心，赦諸繫閉；依前所說供",
    "T14n0450_001:0407c18": "養之法，供養彼世尊藥師琉璃光如來。由此",
    "T14n0450_001:0407c19": "善根，及彼如來本願力故，令其國界即得安",
    "T14n0450_001:0407c20": "隱：風雨順時，穀稼成熟；一切有情無病歡樂；",
    "T14n0450_001:0407c21": "於其國中，無有暴虐藥叉等神惱有情",
    "T14n0450_001:0407c22": "者；一切惡相，皆即隱沒；而剎帝利灌頂王等，",
    "T14n0450_001:0407c23": "壽命色力，無病自在，皆得增益。阿難！若帝后、",
    "T14n0450_001:0407c24": "妃主、儲君、王子、大臣、輔相、中宮婇女、百官、黎",
    "T14n0450_001:0407c25": "庶，為病所苦，及餘厄難；亦應造立五色神",
    "T14n0450_001:0407c26": "幡，然燈續明，放諸生命，散雜色華，燒眾",
    "T14n0450_001:0407c27": "名香，病得除愈，眾難解脫。」",
    "T14n0450_001:0407c28": "爾時，阿難問救脫菩薩言：「善男子！云何已",
    "T14n0450_001:0407c29": "盡之命而可增益？」救脫菩薩言：「大德！汝豈",
    "T14n0450_001:0408a01": "不聞如來說有九橫死耶？是故勸造續",
    "T14n0450_001:0408a02": "命幡燈，修諸福德；以修福故，盡其壽命，",
    "T14n0450_001:0408a03": "不經苦患。」阿難問言：「九橫云何？」救脫菩薩",
    "T14n0450_001:0408a04": "言：「若諸有情，得病雖輕，然無醫藥及看病",
    "T14n0450_001:0408a05": "者，設復遇醫，授以非藥，實不應死而便",
    "T14n0450_001:0408a06": "橫死。又信世間邪魔、外道、妖[卄/(阿可+辛)/女]之師，妄說",
    "T14n0450_001:0408a07": "禍福，便生恐動，心不自正，卜問覓禍，殺種",
    "T14n0450_001:0408a08": "種眾生，解奏神明，呼諸魍魎，請乞福祐，欲",
    "T14n0450_001:0408a09": "冀延年，終不能得；愚癡迷惑，信邪倒見，遂",
    "T14n0450_001:0408a10": "令橫死，入於地獄，無有出期，是名初橫。二",
    "T14n0450_001:0408a11": "者，橫被王法之所誅戮。三者，畋獵嬉戲，耽",
    "T14n0450_001:0408a12": "婬嗜酒，放逸無度，橫為非人奪其精氣。",
    "T14n0450_001:0408a13": "四者，橫為火焚。五者，橫為水溺。六者，橫為",
    "T14n0450_001:0408a14": "種種惡獸所噉。七者，橫墮山崖。八者，橫為毒",
    "T14n0450_001:0408a15": "藥、厭禱、呪詛、起屍鬼等之所中害。九者，飢渴",
    "T14n0450_001:0408a16": "所困，不得飲食而便橫死。是為如來略說",
    "T14n0450_001:0408a17": "橫死，有此九種。其餘復有無量諸橫，難可",
    "T14n0450_001:0408a18": "具說。",
    "T14n0450_001:0408a19": "「復次，阿難！彼琰魔王主領世間名籍之記。若",
    "T14n0450_001:0408a20": "諸有情，不孝五逆，破辱三寶，壞君臣法，毀",
    "T14n0450_001:0408a21": "於信戒，琰魔法王，隨罪輕重，考而罰之。是",
    "T14n0450_001:0408a22": "故我今勸諸有情，然燈造幡，放生修福，",
    "T14n0450_001:0408a23": "令度苦厄，不遭眾難。」",
    "T14n0450_001:0408a24": "爾時，眾中有十二藥叉大將，俱在會坐，所謂：",
    "T14n0450_001:0408a25": "　宮毘羅大將，　　伐折羅大將，",
    "T14n0450_001:0408a26": "　迷企羅大將，　　安底羅大將，",
    "T14n0450_001:0408a27": "　頞儞羅大將，　　珊底羅大將，",
    "T14n0450_001:0408a28": "　因達羅大將，　　波夷羅大將，",
    "T14n0450_001:0408a29": "　摩虎羅大將，　　真達羅大將，",
    "T14n0450_001:0408b01": "　招杜羅大將，　　毘羯羅大將。",
    "T14n0450_001:0408b02": "此十二藥叉大將，一一各有七千藥叉以為",
    "T14n0450_001:0408b03": "眷屬，同時舉聲白佛言：「世尊！我等今者，蒙",
    "T14n0450_001:0408b04": "佛威力，得聞世尊藥師琉璃光如來名號，不",
    "T14n0450_001:0408b05": "復更有惡趣之怖。我等相率，皆同一心，乃",
    "T14n0450_001:0408b06": "至盡形歸佛法僧，誓當荷負一切有情，為",
    "T14n0450_001:0408b07": "作義利饒益安樂。隨於何等村城、國邑、空閑",
    "T14n0450_001:0408b08": "林中，若有流布此經，或復受持藥師琉璃",
    "T14n0450_001:0408b09": "光如來名號，恭敬供養者，我等眷屬衛護是",
    "T14n0450_001:0408b10": "人，皆使解脫一切苦難；諸有願求，悉令滿",
    "T14n0450_001:0408b11": "足。或有疾厄求度脫者，亦應讀誦此",
    "T14n0450_001:0408b12": "經，以五色縷，結我名字，得如願已，然後解",
    "T14n0450_001:0408b13": "結。」",
    "T14n0450_001:0408b14": "爾時，世尊讚諸藥叉大將言：「善哉！善哉！大藥",
    "T14n0450_001:0408b15": "叉將！汝等念報世尊藥師琉璃光如來恩德",
    "T14n0450_001:0408b16": "者，常應如是利益安樂一切有情。」",
    "T14n0450_001:0408b17": "爾時，阿難白佛言：「世尊！當何名此法門？我",
    "T14n0450_001:0408b18": "等云何奉持？」佛告阿難：「此法門名說藥師琉",
    "T14n0450_001:0408b19": "璃光如來本願功德；亦名說十二神將饒益",
    "T14n0450_001:0408b20": "有情結願神呪；亦名拔除一切業障；應如是",
    "T14n0450_001:0408b21": "持。」時薄伽梵說是語已，諸菩薩摩訶薩，及大",
    "T14n0450_001:0408b22": "聲聞，國王、大臣、婆羅門、居士，天、龍、藥叉、揵",
    "T14n0450_001:0408b23": "達縛、阿素洛、揭路荼、緊捺洛、莫呼洛伽，人、非人",
    "T14n0450_001:0408b24": "等，一切大眾，聞佛所說，皆大歡喜，信受奉行。",
    "T14n0450_001:0408b25": "藥師琉璃光如來本願功德經"
}