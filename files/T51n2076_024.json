{
    "T51n2076_024:0397a23": "景德傳燈錄卷第二十四",
    "T51n2076_024:0397a25": "吉州青原山行思禪師第八世七十四人",
    "T51n2076_024:0397a26": "漳州羅漢院桂琛禪師法嗣七人",
    "T51n2076_024:0397a27": "金陵清涼文益禪師襄州清谿洪進禪師",
    "T51n2076_024:0397a28": "金陵清涼休復禪師撫州龍濟紹修禪師",
    "T51n2076_024:0397a29": "杭州天龍寺秀禪師潞州延慶傳殷禪師",
    "T51n2076_024:0397b01": "衡嶽南臺守安禪師(已上七人見錄)",
    "T51n2076_024:0397b02": "福州僊宗契符大師法嗣二人",
    "T51n2076_024:0397b03": "福州僊宗洞明大師",
    "T51n2076_024:0397b04": "泉州福清行欽禪師(已上二人見錄)",
    "T51n2076_024:0397b05": "杭州天龍重機大師法嗣一人",
    "T51n2076_024:0397b06": "高麗雪嶽令光禪師(一人見錄)",
    "T51n2076_024:0397b07": "婺州國泰&#x746B;禪師法嗣一人",
    "T51n2076_024:0397b08": "婺州齊雲寶勝禪師(一人見錄)",
    "T51n2076_024:0397b09": "福州昇山白龍道希禪師法嗣五人",
    "T51n2076_024:0397b10": "福州廣平玄旨禪師福州白龍清慕禪師",
    "T51n2076_024:0397b11": "福州靈&#x5CEF;志恩禪師福州東禪玄亮禪師",
    "T51n2076_024:0397b12": "漳州報劬玄應禪師(已上五人見錄)",
    "T51n2076_024:0397b13": "泉州招慶法因大師法嗣七人",
    "T51n2076_024:0397b14": "泉州報恩宗顯大師金陵龍光澄&#x5FCB;禪師",
    "T51n2076_024:0397b15": "永興北院可休禪師郴州太平清海禪師",
    "T51n2076_024:0397b16": "連州慈雲慧深大師",
    "T51n2076_024:0397b17": "郢州興陽道欽禪師(已上六人見錄)",
    "T51n2076_024:0397b18": "漳州保福清谿禪師(一人無機錄語句不錄)",
    "T51n2076_024:0397b19": "婺州報恩寶資禪師法嗣一人",
    "T51n2076_024:0397b20": "處州福林澄和尚(一人見錄)",
    "T51n2076_024:0397b21": "處州翠&#x5CEF;從欣禪師法嗣一人",
    "T51n2076_024:0397b22": "處州報恩守真禪師(一人見錄)",
    "T51n2076_024:0397b23": "襄州鷲嶺明遠禪師法嗣一人",
    "T51n2076_024:0397b24": "襄州鷲嶺第二世通和尚(一人見錄)",
    "T51n2076_024:0397b25": "杭州龍華志球禪師法嗣一人",
    "T51n2076_024:0397b26": "仁王院俊禪師(一人見錄)",
    "T51n2076_024:0397b27": "漳州保福可儔禪師法嗣一人",
    "T51n2076_024:0397b28": "漳州隆壽無逸禪師(一人見錄)",
    "T51n2076_024:0397c01": "潭州延壽寺慧輪禪師法嗣二人",
    "T51n2076_024:0397c02": "廬山歸宗道詮禪師",
    "T51n2076_024:0397c03": "潭州龍興裕禪師(已上二人見錄)",
    "T51n2076_024:0397c04": "韶州白雲祥和尚法嗣六人",
    "T51n2076_024:0397c05": "韶州大歷和尚連州寶華和尚",
    "T51n2076_024:0397c06": "韶州月華和尚南雄州地藏和尚",
    "T51n2076_024:0397c07": "英州樂淨含匡禪師",
    "T51n2076_024:0397c08": "韶州後白雲和尚(已上六人見錄)",
    "T51n2076_024:0397c09": "朗州德山緣密大法師嗣二人",
    "T51n2076_024:0397c10": "潭州鹿苑文襲禪師",
    "T51n2076_024:0397c11": "澧州藥山可瓊禪師(已上二人見錄)",
    "T51n2076_024:0397c12": "西川青城香林澄遠禪師法嗣一人",
    "T51n2076_024:0397c13": "灌州羅漢和尚(一人見錄)",
    "T51n2076_024:0397c14": "襄州洞山寺初禪師法嗣一人",
    "T51n2076_024:0397c15": "潭州道崧禪師(一人無機緣語句不錄)",
    "T51n2076_024:0397c16": "鄂州黃龍晦機禪師法嗣九人",
    "T51n2076_024:0397c17": "洛京紫蓋善沼禪師眉州黃龍繼達禪師",
    "T51n2076_024:0397c18": "棗樹第二世和尚",
    "T51n2076_024:0397c19": "興元府玄都山澄和尚",
    "T51n2076_024:0397c20": "嘉州黑水和尚鄂州黃龍智顒禪師",
    "T51n2076_024:0397c21": "眉州福昌達和尚(已上七人見錄)",
    "T51n2076_024:0397c22": "常州慧山然和尚",
    "T51n2076_024:0397c23": "洪州雙嶺悟海禪師(已上二人無機緣語句不錄)",
    "T51n2076_024:0397c24": "婺州明招德謙禪師法嗣六人",
    "T51n2076_024:0397c25": "處州報恩契從禪師婺州普照瑜和尚",
    "T51n2076_024:0397c26": "婺州雙谿保初禪師處州涌泉究和尚",
    "T51n2076_024:0397c27": "衢州羅漢義和尚(已上五人見錄)",
    "T51n2076_024:0397c28": "福州興聖調和尚(一人無機緣語句不錄)",
    "T51n2076_024:0397c29": "郎州大龍山智洪禪師法嗣三人",
    "T51n2076_024:0398a01": "大龍山景如禪師大龍山楚勛禪師",
    "T51n2076_024:0398a02": "興元府普通院從善禪師(已上三人見錄)",
    "T51n2076_024:0398a03": "襄州白馬行靄禪師法嗣一人",
    "T51n2076_024:0398a04": "白馬智倫禪師(一人見錄)",
    "T51n2076_024:0398a05": "安州白兆山懷楚禪師法嗣三人",
    "T51n2076_024:0398a06": "唐州保壽匡祐禪師(一人見錄)",
    "T51n2076_024:0398a07": "蘄州自南禪師",
    "T51n2076_024:0398a08": "果州永慶院繼勳禪師(已上二人無機緣語句不錄)",
    "T51n2076_024:0398a09": "襄州谷隱智靜禪師法嗣二人",
    "T51n2076_024:0398a10": "谷隱知儼禪師",
    "T51n2076_024:0398a11": "襄州普寧法顯禪師(已上二人見錄)",
    "T51n2076_024:0398a12": "廬山歸宗弘章禪師法嗣一人",
    "T51n2076_024:0398a13": "東京普淨院常覺禪師(一人見錄)",
    "T51n2076_024:0398a14": "鳳翔府紫陵微禪師法嗣二人",
    "T51n2076_024:0398a15": "鳳翔府大朗和尚",
    "T51n2076_024:0398a16": "潭州新開和尚(已上二人無機緣語句不錄)",
    "T51n2076_024:0398a17": "襄州石門山慧徹禪師法嗣二人",
    "T51n2076_024:0398a18": "石門山紹遠禪師",
    "T51n2076_024:0398a19": "鄂州靈竹守珍禪師(已上二人見錄)",
    "T51n2076_024:0398a20": "洪州同安志和尚法嗣二人",
    "T51n2076_024:0398a21": "朗州梁山緣觀禪師(一人見錄)",
    "T51n2076_024:0398a22": "陳州靈通和尚(一人無機緣語句不錄)",
    "T51n2076_024:0398a23": "襄州廣德延和尚法嗣一人",
    "T51n2076_024:0398a24": "廣德周禪師(一人見錄)",
    "T51n2076_024:0398a25": "益州淨眾寺歸信禪師法嗣一人",
    "T51n2076_024:0398a26": "漢州靈龕山和尚(一人無機緣語句不錄)",
    "T51n2076_024:0398a27": "隋州護國知遠禪師法嗣一人",
    "T51n2076_024:0398a28": "東京開寶常普大師(一人無機緣語句不錄)",
    "T51n2076_024:0398a29": "行思禪師第八世",
    "T51n2076_024:0398b01": "前漳州羅漢桂琛禪師法嗣",
    "T51n2076_024:0398b02": "[0398b02] 昇州清涼院文益禪師餘杭人也。姓魯氏。七",
    "T51n2076_024:0398b03": "歲依新定智通院全偉禪師落髮。弱齡稟具",
    "T51n2076_024:0398b04": "於越州開元寺。屬律匠希覺師盛化于明州",
    "T51n2076_024:0398b05": "鄮山育王寺。師往預聽習究其微旨。復傍探",
    "T51n2076_024:0398b06": "儒典遊文雅之場。覺師目為我門之遊夏也。",
    "T51n2076_024:0398b07": "師以玄機一發雜務俱捐。振錫南邁抵福州",
    "T51n2076_024:0398b08": "長慶法會。雖緣心未息而海眾推之。尋更結",
    "T51n2076_024:0398b09": "侶擬之湖外。既行值天雨忽作溪流暴(蒲報切)",
    "T51n2076_024:0398b10": "漲。暫寓城西地藏院因參琛和尚。琛問曰。",
    "T51n2076_024:0398b11": "上座。何往師曰。邐迤行&#x811A;云。曰行&#x811A;事作麼",
    "T51n2076_024:0398b12": "生。師曰不知。曰不知最親切。師豁然開悟。",
    "T51n2076_024:0398b13": "與同行進山主等四人。因投誠咨決悉皆契",
    "T51n2076_024:0398b14": "會。次第受記各鎮一方。師獨於甘蔗洲卓庵。",
    "T51n2076_024:0398b15": "因議留止。進師等以江表叢林欲期歷覽。命",
    "T51n2076_024:0398b16": "師同往。至臨川州牧請住崇壽院。初開堂日",
    "T51n2076_024:0398b17": "中坐茶筵未起。四眾先圍繞法座。時僧正白",
    "T51n2076_024:0398b18": "師曰。四眾已圍繞和尚法座了。師曰。眾人&#x5374;",
    "T51n2076_024:0398b19": "參真善知識。少頃升座。大眾禮請訖。師謂",
    "T51n2076_024:0398b20": "眾曰眾人既盡在此。山僧不可無言。與大眾",
    "T51n2076_024:0398b21": "舉一古人方便。珍重便下座。時有僧出禮拜。",
    "T51n2076_024:0398b22": "師曰。好問著。僧方申問次。師曰。長老未開堂",
    "T51n2076_024:0398b23": "不答話。子方上座自長慶來。師舉先長慶稜",
    "T51n2076_024:0398b24": "和尚偈而問曰。作麼生是萬象之中獨露身。",
    "T51n2076_024:0398b25": "子方舉拂子。師曰。恁麼會又爭得。曰和尚尊",
    "T51n2076_024:0398b26": "意如何。師曰。喚什麼作萬象。曰古人不撥萬",
    "T51n2076_024:0398b27": "象。師曰。萬象之中獨露身。說什麼撥不撥。子",
    "T51n2076_024:0398b28": "方豁然悟解述偈投誠。自是諸方會下有存",
    "T51n2076_024:0398b29": "知解者翕然而至。始則行行如也。師微以激",
    "T51n2076_024:0398c01": "發。皆漸而服膺。海參之眾常不減千計。師上",
    "T51n2076_024:0398c02": "堂大眾立久。乃謂之曰。只恁麼便散去。還有",
    "T51n2076_024:0398c03": "佛法也無。試說看。若無又來遮裏作麼。若",
    "T51n2076_024:0398c04": "有大市裏人聚處亦有。何須到遮裏。諸人各",
    "T51n2076_024:0398c05": "曾看還源觀百門義海華嚴論涅槃經。諸多",
    "T51n2076_024:0398c06": "策子阿那箇教中有遮箇時節。若有試舉看。",
    "T51n2076_024:0398c07": "莫是恁麼經裏有恁麼語是此時節麼。有什",
    "T51n2076_024:0398c08": "麼交涉。所以微言滯於心首。常為緣慮之",
    "T51n2076_024:0398c09": "場。實際居於目前。翻為名相之境。又作麼生",
    "T51n2076_024:0398c10": "得翻去。若也翻去又作麼生得正去。還會麼。",
    "T51n2076_024:0398c11": "莫只恁麼念策子。有什麼用處。僧問。如何披",
    "T51n2076_024:0398c12": "露則得與道相應。師曰。汝幾時披露即與道",
    "T51n2076_024:0398c13": "不相應。問六處不知音時如何。師曰。汝家眷",
    "T51n2076_024:0398c14": "屬一群子。師又曰。作麼生會。莫道恁麼來問",
    "T51n2076_024:0398c15": "便是不得汝道。六處不知音。眼處不知音。耳",
    "T51n2076_024:0398c16": "處不知音。若也根本是有爭解無得。古人道。",
    "T51n2076_024:0398c17": "離聲色著聲色。離名字著名字。所以無想天",
    "T51n2076_024:0398c18": "修得經八萬大劫。一朝退墮諸事儼然。蓋為",
    "T51n2076_024:0398c19": "不知根本真實。次第修行三生六十劫。四生",
    "T51n2076_024:0398c20": "一百劫。如是直到三祇果滿。他古人猶道。不",
    "T51n2076_024:0398c21": "如一念緣起無生超彼三乘權學等見。又道",
    "T51n2076_024:0398c22": "彈指圓成八萬門。剎那滅&#x5374;三祇劫。也須體",
    "T51n2076_024:0398c23": "究。若如此用多少氣力。僧問。指即不問如何",
    "T51n2076_024:0398c24": "是月。師曰。阿那箇是汝不問底指。又僧問。",
    "T51n2076_024:0398c25": "月即不問如何是指。師曰月。曰學人問指。和",
    "T51n2076_024:0398c26": "尚為什麼對月。師曰。為汝問指。江南國主重",
    "T51n2076_024:0398c27": "師之道。迎入住報恩禪院。署淨慧禪師。師上",
    "T51n2076_024:0398c28": "堂謂眾曰。古人道。我立地待汝覯去。山僧",
    "T51n2076_024:0398c29": "如今坐地待汝覯去。還有道理也無。那箇親",
    "T51n2076_024:0399a01": "那箇&#x758E;。試裁斷看。問洪鍾才繫大眾雲臻請",
    "T51n2076_024:0399a02": "師如是。師曰。大眾會何似汝會。問如何是古",
    "T51n2076_024:0399a03": "佛家風。師曰。什麼處看不足。問十二時中如",
    "T51n2076_024:0399a04": "何行履即得與道相應。師曰。取捨之心成巧",
    "T51n2076_024:0399a05": "偽。問古人傳衣當記何人。師曰。汝什麼處見",
    "T51n2076_024:0399a06": "古人傳衣。問十方賢聖皆入此宗。如何是此",
    "T51n2076_024:0399a07": "宗。師曰。十方賢聖皆入。問如何是佛向上人。",
    "T51n2076_024:0399a08": "師曰。方便呼為佛。問聲色兩字什麼人透得。",
    "T51n2076_024:0399a09": "師&#x5374;謂眾曰。諸上座。且道遮箇僧還透得也",
    "T51n2076_024:0399a10": "未。若會此問處透聲色即不難。問求佛知見",
    "T51n2076_024:0399a11": "何路最徑。師曰。無過此。問瑞草不凋時如何。",
    "T51n2076_024:0399a12": "師曰。謾語。問大眾雲集請師頓決疑網。師曰。",
    "T51n2076_024:0399a13": "寮舍內商量茶堂內商量。問雲開見日時如",
    "T51n2076_024:0399a14": "何。師曰。謾語真箇。問如何是沙門所重處。師",
    "T51n2076_024:0399a15": "曰。若有纖毫所重即不名沙門。問千百億化",
    "T51n2076_024:0399a16": "身於中如何是清淨法身。師曰。總是。問簇簇",
    "T51n2076_024:0399a17": "上來師意如何。師曰。是眼不是眼。問全身是",
    "T51n2076_024:0399a18": "義請師一決。師曰。汝義自破。問如何是古佛",
    "T51n2076_024:0399a19": "心。師曰。流出慈悲喜捨。問百年暗室一燈能",
    "T51n2076_024:0399a20": "破。如何是一燈。師曰。論什麼百年。問如何是",
    "T51n2076_024:0399a21": "正真之道。師曰。一願也教汝行二願也教汝",
    "T51n2076_024:0399a22": "行。問如何是一真之地。師曰。地則無一真。曰",
    "T51n2076_024:0399a23": "如何卓立。師曰。轉無交涉。問如何是古佛。師",
    "T51n2076_024:0399a24": "曰。即今也無嫌處。問十二時中如何行履。師",
    "T51n2076_024:0399a25": "曰。步步踏著。問古鏡未開如何顯照。師曰。何",
    "T51n2076_024:0399a26": "必再三。問如何是諸佛玄旨。師曰。是汝也有。",
    "T51n2076_024:0399a27": "問承教有言。從無住本立一切法。如何是無",
    "T51n2076_024:0399a28": "住本。師曰。形興未質名起未名。問亡僧衣",
    "T51n2076_024:0399a29": "眾僧唱。祖師衣什麼人唱。師曰。汝唱得亡僧",
    "T51n2076_024:0399b01": "什麼衣。問蕩子還鄉時如何。師曰。將什麼奉",
    "T51n2076_024:0399b02": "獻。曰無有一物。師曰。日給作麼生。師後遷住",
    "T51n2076_024:0399b03": "清涼。上堂示眾曰。出家人但隨時及節。便",
    "T51n2076_024:0399b04": "得寒即寒熱即熱。欲知佛性義當觀時節因",
    "T51n2076_024:0399b05": "緣。古今方便不少。不見石頭和尚因看肇論",
    "T51n2076_024:0399b06": "云。會萬物為己者。其唯聖人乎。他家便道。",
    "T51n2076_024:0399b07": "聖人無己靡所不己。有一片言語喚作參同",
    "T51n2076_024:0399b08": "契。末上云。竺土大僊心無過此語也。中間也",
    "T51n2076_024:0399b09": "只隨時說話。上座今欲會萬物為己去。蓋為",
    "T51n2076_024:0399b10": "大地無一法可見。他又囑人云。光陰莫虛度。",
    "T51n2076_024:0399b11": "適來向上座道。但隨時及節便得。若也移時",
    "T51n2076_024:0399b12": "失候。即是虛度光陰。於非色中作色解。上",
    "T51n2076_024:0399b13": "座於非色中作色解。即是移時失候。且道色",
    "T51n2076_024:0399b14": "作非色解。還當不當。上座若恁麼會便是沒",
    "T51n2076_024:0399b15": "交涉。正是癡狂兩頭走有什麼用處。上座但",
    "T51n2076_024:0399b16": "守分隨時過好珍重。問如何是清涼家風。師",
    "T51n2076_024:0399b17": "曰。汝到別處但道到清涼來。問如何得諸法",
    "T51n2076_024:0399b18": "無當去。師曰。什麼法當著上座。曰爭奈日夕",
    "T51n2076_024:0399b19": "何。師曰。閑言語。問觀身如幻化觀內亦復然",
    "T51n2076_024:0399b20": "時如何。師曰。還得恁麼也無。問要急相應唯",
    "T51n2076_024:0399b21": "言不二。如何是不二之言。師曰。更添些子得",
    "T51n2076_024:0399b22": "麼。問如何是法身。師曰。遮箇是應身。問如",
    "T51n2076_024:0399b23": "何是第一義。師曰。我向汝道是第二義。師問",
    "T51n2076_024:0399b24": "修山主。毫氂有差天地懸隔。兄作麼生會。修",
    "T51n2076_024:0399b25": "曰。毫氂有差天地懸隔。師曰。恁麼會又爭得。",
    "T51n2076_024:0399b26": "修曰。和尚如何。師曰。毫氂有差天地懸隔。修",
    "T51n2076_024:0399b27": "便禮拜(東禪齊拈云。山主恁麼秖對。為什麼不肯。及乎再請益。法眼亦只恁麼道。便得去。且道疑訛在",
    "T51n2076_024:0399b28": "什麼處。若看得透。道上坐有來由)師與悟空禪師向火拈起香",
    "T51n2076_024:0399b29": "匙問悟空云。不得喚作香匙。兄喚作什麼。悟",
    "T51n2076_024:0399c01": "空云。香匙。師不肯。悟空&#x5374;後二十餘日方明",
    "T51n2076_024:0399c02": "此語(東禪齊拈云。叢林中總道。悟空好語。法眼須有此語。若恁麼會還夢見也未。除此外別作麼生會法眼",
    "T51n2076_024:0399c03": "意。上坐既不喚作香匙。喚作什麼。別下一轉子看。要知上坐平生眼)因僧齋前上參。",
    "T51n2076_024:0399c04": "師以手指簾。時有二僧同去捲簾。師曰。一",
    "T51n2076_024:0399c05": "得一失(東禪齊拈云。上坐且作麼生會。有云。為伊不明旨。便去捲簾。亦有道指者即會。不指而去者",
    "T51n2076_024:0399c06": "即失。恁麼會還可不可。既不許恁麼會。且問上坐阿那箇得阿那箇失)因雲門問僧。什",
    "T51n2076_024:0399c07": "麼處來。云江西來。雲門云。江西一隊老宿寱",
    "T51n2076_024:0399c08": "語住也未。僧無對。僧問師。不知雲門意作麼",
    "T51n2076_024:0399c09": "生。師曰。大小雲門被遮僧勘破。師問僧。什麼",
    "T51n2076_024:0399c10": "處來。曰道場來。師曰。明合暗合。僧無語。師令",
    "T51n2076_024:0399c11": "僧取土添蓮盆。僧取土到。師曰。橋東取橋西",
    "T51n2076_024:0399c12": "取。曰橋東取。師曰是真實是虛妄。師問僧。",
    "T51n2076_024:0399c13": "什麼處來。曰報恩來。師曰。眾僧還安否。曰",
    "T51n2076_024:0399c14": "安。師曰。喫茶去。師問僧。什麼處來。曰泗州",
    "T51n2076_024:0399c15": "禮拜大聖來。師曰。今年出塔否。曰出。師&#x5374;問",
    "T51n2076_024:0399c16": "傍僧曰。汝道伊到泗州不到。師問寶資長老。",
    "T51n2076_024:0399c17": "古人道。山河無隔礙光明處處透。作麼生是",
    "T51n2076_024:0399c18": "處處透底光。資曰。東畔打羅聲(歸宗柔別云和尚擬隔礙)師",
    "T51n2076_024:0399c19": "指竹問僧。還見麼。曰見。師曰。竹來眼裏眼到",
    "T51n2076_024:0399c20": "竹邊。僧曰總不恁麼(法燈別云。當時但擘眼向師。歸宗別云。和尚只是不信某甲)",
    "T51n2076_024:0399c21": "有俗士獻師畫障子。師看了問曰。汝是手巧",
    "T51n2076_024:0399c22": "心巧。曰心巧。師曰。那箇是汝心。俗士無對",
    "T51n2076_024:0399c23": "(歸宗代云。某甲今日&#x5374;成容易)僧問。如何是第二月。師曰。森羅",
    "T51n2076_024:0399c24": "萬象。曰如何是第一月。師曰。萬象森羅師緣",
    "T51n2076_024:0399c25": "被於金陵。三坐大道場朝夕演旨。時諸方叢",
    "T51n2076_024:0399c26": "林咸遵風化。異域有慕其法者涉遠而至。玄",
    "T51n2076_024:0399c27": "沙正宗中興於江表。師調機順物斥滯磨昏。",
    "T51n2076_024:0399c28": "凡舉諸方三昧。或入室呈解。或叩激請益。皆",
    "T51n2076_024:0399c29": "應病與藥隨根悟入者不可勝紀。以周顯德",
    "T51n2076_024:0400a01": "五年戊午七月十七日示疾。國主親加禮問。",
    "T51n2076_024:0400a02": "閏月五日剃髮沐身告眾訖跏趺而逝。顏貌",
    "T51n2076_024:0400a03": "如生。壽七十有四。臘五十四。城下諸寺院具",
    "T51n2076_024:0400a04": "威儀迎引。公卿李建勳已下素服奉全身於",
    "T51n2076_024:0400a05": "江寧縣丹陽鄉起塔。諡大法眼禪師。塔曰無",
    "T51n2076_024:0400a06": "相。嗣子天台山德韶(吳越國師)文遂(江南國導師)慧炬(高麗國師)",
    "T51n2076_024:0400a07": "等一十四人。先出世並為王侯禮重。次龍光",
    "T51n2076_024:0400a08": "泰欽等四十九人。後開法各化一方。如本章",
    "T51n2076_024:0400a09": "敘之。後因門人行言署玄覺導師。請重諡大",
    "T51n2076_024:0400a10": "智藏大導師。三處法集及著偈頌真讚銘記",
    "T51n2076_024:0400a11": "詮注等凡數萬言。學者繕寫傳布天下。",
    "T51n2076_024:0400a12": "[0400a12] 襄州清谿山洪進禪師(曾住鄧州谷口)在地藏時居第",
    "T51n2076_024:0400a13": "一座。一日有二僧禮拜。地藏和尚曰。俱錯。二",
    "T51n2076_024:0400a14": "僧無語。下堂請益修山主。修曰。汝自巍巍堂",
    "T51n2076_024:0400a15": "堂。&#x5374;禮拜擬問他人。豈不是錯。師聞之不肯。",
    "T51n2076_024:0400a16": "修乃問曰。未審上座作麼生。師曰。汝自迷暗",
    "T51n2076_024:0400a17": "焉可為人。修憤然上法堂請益地藏。地藏指",
    "T51n2076_024:0400a18": "廊下曰。典座入庫頭去也。修乃省過。又一日",
    "T51n2076_024:0400a19": "師問修山主曰。明知生是不生之性。為什",
    "T51n2076_024:0400a20": "麼為生之所留。修曰。筍畢竟成竹去。如今作",
    "T51n2076_024:0400a21": "篾使還得麼。師曰。汝向後自悟去。曰紹修",
    "T51n2076_024:0400a22": "所見只如此。上坐意旨如何。師曰。遮箇是監",
    "T51n2076_024:0400a23": "院房。那箇是典座房。修禮謝。師住後有僧問。",
    "T51n2076_024:0400a24": "眾盲摸象各說異端。忽遇明眼人又作麼生。",
    "T51n2076_024:0400a25": "師曰。汝但舉似諸方。師經行次眾僧隨從。乃",
    "T51n2076_024:0400a26": "謂眾曰。古人有什麼言句大家商量。時有從",
    "T51n2076_024:0400a27": "漪上座出眾擬問次。師曰。遮勿毛驢。漪渙",
    "T51n2076_024:0400a28": "漪然省悟(漪後住天平山)。",
    "T51n2076_024:0400a29": "[0400a29] 昇州勢涼院休復悟空禪師北海人。姓王氏。",
    "T51n2076_024:0400b01": "幼出家十九納戒。嘗自謂曰。苟尚能詮則為",
    "T51n2076_024:0400b02": "滯筏。將趣凝寂復患墮空。既進退莫決。捨二",
    "T51n2076_024:0400b03": "何之。乃參尋宗匠緣會地藏和尚(法眼章述之)後繼",
    "T51n2076_024:0400b04": "法眼住撫州崇壽。甲辰歲江南國主創清涼",
    "T51n2076_024:0400b05": "大道場延請居之。上堂示眾曰。古聖才生下",
    "T51n2076_024:0400b06": "便周行七步目顧四方云。天上天下唯我獨",
    "T51n2076_024:0400b07": "尊。他便有遮箇方便奇特。只如諸上座初生",
    "T51n2076_024:0400b08": "下時有箇什麼奇特。試舉看。若道無即對面",
    "T51n2076_024:0400b09": "諱&#x5374;。若道有又作麼生通得箇消息。還會麼。",
    "T51n2076_024:0400b10": "上座幸然有奇特事。因什麼不知去。珍重。僧",
    "T51n2076_024:0400b11": "問如何是佛。師曰。汝是眾生。曰還肯也無。師",
    "T51n2076_024:0400b12": "曰。虛施此問。問如何是西來意。師曰。汝道此",
    "T51n2076_024:0400b13": "土還有麼。問省要處乞師一言。師曰。珍重。問",
    "T51n2076_024:0400b14": "如何是道。師曰。本來無一物何處有塵埃。僧",
    "T51n2076_024:0400b15": "禮拜。師曰。莫錯會。問如何是一塵入正受。師",
    "T51n2076_024:0400b16": "曰。色即空。曰如何是諸塵三昧起。師曰。空即",
    "T51n2076_024:0400b17": "色。問諸餘即不問。如何是悟空一句。師曰。兩",
    "T51n2076_024:0400b18": "句也。問牛頭未見四祖時為什麼百鳥銜華。",
    "T51n2076_024:0400b19": "師曰。未見四祖。曰見後為什麼不銜華。師曰。",
    "T51n2076_024:0400b20": "見四祖。問如何是自己事。師曰。幾處問人來。",
    "T51n2076_024:0400b21": "問古人得箇什麼即便休歇去。師曰。汝得箇",
    "T51n2076_024:0400b22": "什麼即不休歇去。問如何是學人出身處。師",
    "T51n2076_024:0400b23": "曰。千般比不得萬般況不及。曰請和尚道。師",
    "T51n2076_024:0400b24": "曰。古亦有今亦有問如何是亡僧面前觸目",
    "T51n2076_024:0400b25": "菩提。師曰。問取髑髏後人問。如何是諸佛本",
    "T51n2076_024:0400b26": "源。師曰。汝喚什麼作諸佛。問雨華動地始起",
    "T51n2076_024:0400b27": "雷音。未審和尚此日稱揚何事。師曰。向上座",
    "T51n2076_024:0400b28": "道什麼。曰恁麼即得遇清涼也。師曰。實即得。",
    "T51n2076_024:0400b29": "問毒龍奮迅萬象同然時如何。師曰。爾什麼",
    "T51n2076_024:0400c01": "處得遮箇問頭。師平日居方丈唯毳一襪。每",
    "T51n2076_024:0400c02": "哂同參法眼多為偈頌。晉天福八年癸卯十",
    "T51n2076_024:0400c03": "月朔日遣僧往保恩院。命法眼禪師至方丈",
    "T51n2076_024:0400c04": "囑付。又致書辭國主。取三日夜子時入滅。國",
    "T51n2076_024:0400c05": "主屢遣使候問。令本院至時擊鍾及期大眾",
    "T51n2076_024:0400c06": "並集。師端坐警眾曰。無棄光影語絕告寂。時",
    "T51n2076_024:0400c07": "國主聞鍾登高臺遙禮清涼。深加哀慕仍致",
    "T51n2076_024:0400c08": "祭。茶毘收舍利建塔。",
    "T51n2076_024:0400c09": "[0400c09] 撫州龍濟山主紹修禪師。初與大法眼禪師",
    "T51n2076_024:0400c10": "同參地藏。所得謂已臻極。暨同辭至建陽。途",
    "T51n2076_024:0400c11": "中譚次法眼忽問曰。古人道。萬象之中獨露",
    "T51n2076_024:0400c12": "身。是撥萬象不撥萬象。師曰。不撥萬象。法眼",
    "T51n2076_024:0400c13": "曰。說什麼撥不撥。師懵然&#x5374;迴地藏。地藏問",
    "T51n2076_024:0400c14": "曰。子去未久何以&#x5374;迴。師曰。有事未決豈憚",
    "T51n2076_024:0400c15": "跋涉山川。地藏曰。汝跋涉許多山川也還不",
    "T51n2076_024:0400c16": "惡。師未喻旨乃問曰。古人道。萬象之中獨露",
    "T51n2076_024:0400c17": "身意旨如何。地藏曰。汝道古人撥萬象不撥",
    "T51n2076_024:0400c18": "萬象。師曰。不撥。地藏曰。兩箇也。師駭然沈",
    "T51n2076_024:0400c19": "思而&#x5374;問曰。未審古人撥萬象不撥萬象。地",
    "T51n2076_024:0400c20": "藏曰。汝喚什麼作萬象。師方惺悟。再辭地",
    "T51n2076_024:0400c21": "藏覲于法眼。法眼語意與地藏開示前後如",
    "T51n2076_024:0400c22": "一。故法眼先住撫州崇壽大振宗風。師後居",
    "T51n2076_024:0400c23": "龍濟山不務聚徒。而學者奔至。師上堂示眾",
    "T51n2076_024:0400c24": "曰。具足凡夫法凡夫不知。具足聖人法聖人",
    "T51n2076_024:0400c25": "不會。聖人若會即是凡夫。凡夫若知即是聖",
    "T51n2076_024:0400c26": "人。此兩語一理二義。若人辨得不妨於佛法",
    "T51n2076_024:0400c27": "中有箇入處。若辨不得莫道不疑。問見色便",
    "T51n2076_024:0400c28": "見心。露柱是色如何是心。師曰。幸然未會且",
    "T51n2076_024:0400c29": "莫詐明頭。問如何得出三界。師曰。汝恁麼",
    "T51n2076_024:0401a01": "問不妨出得三界。問當陽舉唱誰是委者。師",
    "T51n2076_024:0401a02": "曰。非汝不委。問如何是萬法主。師曰。喚什",
    "T51n2076_024:0401a03": "麼作萬法。問教云。須彌納芥子芥子納須彌。",
    "T51n2076_024:0401a04": "如何是須彌。師曰。穿破汝心。曰如何是芥子。",
    "T51n2076_024:0401a05": "師曰。塞&#x5374;汝眼。曰如何納。師曰。把將須彌與",
    "T51n2076_024:0401a06": "芥子來。曰前言何在。師曰。前有什麼言。師有",
    "T51n2076_024:0401a07": "時示眾曰。聲色不到病在見聞。言詮不及過",
    "T51n2076_024:0401a08": "在脣舌。僧問。離&#x5374;聲色請和尚道。師曰。聲色",
    "T51n2076_024:0401a09": "裏問將來。問如何是學人心。師曰。阿誰恁麼",
    "T51n2076_024:0401a10": "問。問劫火洞然大千俱壞。未審這箇還壞也",
    "T51n2076_024:0401a11": "無。師曰。不壞。曰為什麼不壞。師曰。為同於",
    "T51n2076_024:0401a12": "大千。問如何是觸目菩提。師曰。特地令人愁。",
    "T51n2076_024:0401a13": "問如何是西來意。師曰。待汝問西來意。我即",
    "T51n2076_024:0401a14": "向汝道。問巨夜之中以何為眼。師曰暗。問纖",
    "T51n2076_024:0401a15": "毫不隔為什麼覷之不見。師曰。作家弄影漢。",
    "T51n2076_024:0401a16": "問古鏡未磨時如何。師曰。照破天地。曰磨後",
    "T51n2076_024:0401a17": "如何。師曰。黑似漆。問如何是普眼。師曰。纖",
    "T51n2076_024:0401a18": "毫覷不見。曰為什麼覷不見。師曰。為伊眼太",
    "T51n2076_024:0401a19": "大。問如何是大敗壞底人。師曰。劫壞不曾遷。",
    "T51n2076_024:0401a20": "曰此人還知有佛法也無。師曰。若知有佛法",
    "T51n2076_024:0401a21": "渾成顛倒。曰如何得不顛倒。師曰。直須知有",
    "T51n2076_024:0401a22": "佛法。曰如何是佛法。師曰。大敗壞。問如何是",
    "T51n2076_024:0401a23": "學人常在底心。師曰。還曾問荷玉麼。曰學人",
    "T51n2076_024:0401a24": "不會。師曰。不會夏末問曹山。師著偈頌六十",
    "T51n2076_024:0401a25": "餘首及諸銘論群經略要等。並行于世。",
    "T51n2076_024:0401a26": "[0401a26] 杭州天龍寺秀禪師(先住歲豊)師上堂謂眾曰。諸上",
    "T51n2076_024:0401a27": "座多少無事。十二時中在何世界安身立命。",
    "T51n2076_024:0401a28": "且子細點檢看。何不覓箇歇處。因什麼&#x5374;與",
    "T51n2076_024:0401a29": "別人點檢。若恁麼去早落第二頭也。時有僧",
    "T51n2076_024:0401b01": "問。承師有言。恁麼去早落第二頭。學人總不",
    "T51n2076_024:0401b02": "恁麼上來。師如何辨白。師曰。汝&#x5374;作家。曰",
    "T51n2076_024:0401b03": "恁麼即今日得遇於師也。師曰。汝且莫詐明",
    "T51n2076_024:0401b04": "頭。問承古有言。二人俱錯。未審古人意旨如",
    "T51n2076_024:0401b05": "何。師曰。汝何不自檢責。曰恁麼即人天有",
    "T51n2076_024:0401b06": "賴也。師曰。汝不妨靈利。本國署清慧大師。",
    "T51n2076_024:0401b07": "[0401b07] 潞州延慶院傳殷禪師。僧問。見色便見心。燈",
    "T51n2076_024:0401b08": "籠是色那箇是心。師曰。汝不會古人意。曰如",
    "T51n2076_024:0401b09": "何是古人意。師曰。燈籠是心。問若能轉物即",
    "T51n2076_024:0401b10": "同如來。未審轉什麼物。師曰。道什麼。僧擬進",
    "T51n2076_024:0401b11": "語。師曰。遮漆桶。",
    "T51n2076_024:0401b12": "[0401b12] 衡嶽南臺守安禪師初住江州悟空院。有僧",
    "T51n2076_024:0401b13": "問。人人盡有長安路如何得到。師曰。即今在",
    "T51n2076_024:0401b14": "什麼處。問如何是西來意。師曰。是什麼意。問",
    "T51n2076_024:0401b15": "如何是本來身。師曰。是什麼身。問寂寂無依",
    "T51n2076_024:0401b16": "時如何。師曰。寂寂底&#x807B;。師因有頌曰。",
    "T51n2076_024:0401b17": " 南臺靜坐一罏香  &#x4E98;日凝然萬事忘",
    "T51n2076_024:0401b18": " 不是息心除忘想  都緣無事可思量",
    "T51n2076_024:0401b19": "前福州僊宗契符清法大師法嗣",
    "T51n2076_024:0401b20": "[0401b20] 福州僊宗洞明真覺大師。僧問。拏雲不假風",
    "T51n2076_024:0401b21": "雷便。濬浪如何透得身。師曰。何得棄本逐末。",
    "T51n2076_024:0401b22": "[0401b22] 泉州福清廣法大師行欽。初住雲臺院。師上",
    "T51n2076_024:0401b23": "堂謂眾曰。還有人鑒得出麼。若有人鑒得。是",
    "T51n2076_024:0401b24": "什麼湖裏破草鞋。若也鑒不出。落地作金聲。",
    "T51n2076_024:0401b25": "無事久立。僧問。如何是佛法大意。師曰。諸上",
    "T51n2076_024:0401b26": "座大家道取。問如何是譚真逆俗。師曰。客作",
    "T51n2076_024:0401b27": "漢問什麼。曰如何是順俗違真。師曰。喫茶去。",
    "T51n2076_024:0401b28": "問如何是然燈前。師曰。然燈後。曰如何是",
    "T51n2076_024:0401b29": "然燈後。師曰。然燈前。曰如何是正然燈。師",
    "T51n2076_024:0401c01": "曰。喫茶去。問如何是第二月。師曰。汝問我",
    "T51n2076_024:0401c02": "答。師問僧。汝念什麼經。曰法華經。師曰。彼",
    "T51n2076_024:0401c03": "此話墮。",
    "T51n2076_024:0401c04": "前杭州天龍重機大師法嗣",
    "T51n2076_024:0401c05": "[0401c05] 高麗雪嶽令光禪師。僧問。如何是和尚家風。",
    "T51n2076_024:0401c06": "師曰。分明記取。問如何是諸法之根源。師曰。",
    "T51n2076_024:0401c07": "謝指示。",
    "T51n2076_024:0401c08": "前婺州國泰&#x746B;禪師法嗣",
    "T51n2076_024:0401c09": "[0401c09] 婺州齊雲寶勝禪師。僧問。如何是齊雲境。師",
    "T51n2076_024:0401c10": "曰。龍潭徹底清烏龜得繼名。曰莫即遮箇便",
    "T51n2076_024:0401c11": "是麼。師曰。道高龍虎伏八僊連太平。問如何",
    "T51n2076_024:0401c12": "是齊雲水。師曰。龍潭常徹底擬問即波瀾。曰",
    "T51n2076_024:0401c13": "莫只遮箇便是麼。師曰。古殿無香煙誰人辨",
    "T51n2076_024:0401c14": "清濁。曰未審深深處如何。師曰。闍梨欲識",
    "T51n2076_024:0401c15": "深深處。直須&#x811A;下絕雲生。",
    "T51n2076_024:0401c16": "前福州昇山白龍院道希禪師法嗣",
    "T51n2076_024:0401c17": "[0401c17] 福州廣平玄旨禪師曾住黃檗。上堂示眾曰。",
    "T51n2076_024:0401c18": "還有人證明麼。若有人證明。亦免孤負上祖",
    "T51n2076_024:0401c19": "埋沒後來。若是尋言數句大藏分明。若是祖",
    "T51n2076_024:0401c20": "宗門中怪及什麼處。恁麼道亦是傍瞥之辭。",
    "T51n2076_024:0401c21": "僧問。如何是廣平境。師曰。地擎名山秀谿連",
    "T51n2076_024:0401c22": "海水清。曰如何是境中人。師曰。汝問我答。問",
    "T51n2076_024:0401c23": "如何是法身體。師曰。廓落虛空絕玷瑕。曰如",
    "T51n2076_024:0401c24": "何是體中物。師曰。一輪明月散秋江。曰未審",
    "T51n2076_024:0401c25": "體與物分不分。師曰。適來道什麼。曰恁麼即",
    "T51n2076_024:0401c26": "不分也。師曰。穿耳胡僧笑點頭。",
    "T51n2076_024:0401c27": "[0401c27] 福州昇山白龍清慕禪師。僧問。如何是白龍",
    "T51n2076_024:0401c28": "密用一機。師曰。汝每日用什麼。曰恁麼即徒",
    "T51n2076_024:0401c29": "勞側聆。禪便喝出。問一切眾生日用而不知。",
    "T51n2076_024:0402a01": "如何是日用底。師曰。別秖對爾爭得。問不責",
    "T51n2076_024:0402a02": "上來聲前一句請師道。師曰。莫是不辨麼。",
    "T51n2076_024:0402a03": "[0402a03] 福州靈&#x5CEF;志恩禪師。僧問。如何是吹毛劍。師",
    "T51n2076_024:0402a04": "曰。我進前汝退後。曰恁麼即學人喪身命去",
    "T51n2076_024:0402a05": "也。師曰。不打水魚自驚。問如何是佛。師曰。",
    "T51n2076_024:0402a06": "更是阿誰。曰既然如此為什麼迷妄有差殊。",
    "T51n2076_024:0402a07": "師曰。但自不亡羊何須泣岐路。問如何是靈",
    "T51n2076_024:0402a08": "&#x5CEF;境。師曰。萬疊青山如飣出。兩條綠水若圖",
    "T51n2076_024:0402a09": "成。曰如何是境中人。師曰。明明密密密密明",
    "T51n2076_024:0402a10": "明。",
    "T51n2076_024:0402a11": "[0402a11] 福州東禪玄亮禪師。僧問。本無迷悟為什麼",
    "T51n2076_024:0402a12": "&#x5374;有眾生。師曰。話墮。問祖祖相傳傳法印。師",
    "T51n2076_024:0402a13": "今繼嗣嗣何方。師曰。特謝證明。曰恁麼即白",
    "T51n2076_024:0402a14": "龍當時親受記。今日應聖度迷津。師曰。汝莫",
    "T51n2076_024:0402a15": "錯認定盤星。",
    "T51n2076_024:0402a16": "[0402a16] 漳州報劬院玄應定慧禪師泉州晉江縣人",
    "T51n2076_024:0402a17": "也。姓吳氏。幼出家於本州開元寺九佛院。稟",
    "T51n2076_024:0402a18": "具探律乘。閱大藏終秩。乃之福州謁白龍希",
    "T51n2076_024:0402a19": "和尚印可心地。&#x5374;歸本州清豁。會清豁長",
    "T51n2076_024:0402a20": "老罷唱保福庵。于貴湖一見。以同道相契。豁",
    "T51n2076_024:0402a21": "命檀信於庵之西青陽山創室。請師宴處二",
    "T51n2076_024:0402a22": "十餘載。開寶三年屬泉州帥陳洪進仲子文",
    "T51n2076_024:0402a23": "顥任漳州刺史於水南創大禪苑曰報劬。屢",
    "T51n2076_024:0402a24": "請師住持。固辭不往。師之兄仁濟為軍校。文",
    "T51n2076_024:0402a25": "顥因遣仁濟入山述意勤懇。師不得已出山。",
    "T51n2076_024:0402a26": "時參學四集。僅千五百人隨從入院大啟法",
    "T51n2076_024:0402a27": "筵。僧問。如何是第一義。師曰。如何是第一",
    "T51n2076_024:0402a28": "義。曰學人請益。師何以倒問學人。師曰。汝適",
    "T51n2076_024:0402a29": "來請益什麼。曰第一義。師曰。汝謂之倒問耶。",
    "T51n2076_024:0402a30": "問如何是古佛道場。師曰。今夏堂中千五百",
    "T51n2076_024:0402b01": "僧。陳帥以師之道德聞于太祖皇帝。賜紫",
    "T51n2076_024:0402b02": "衣師號。開寶八年將順世。先七日遺書辭陳",
    "T51n2076_024:0402b03": "守。仍示一偈曰。",
    "T51n2076_024:0402b04": " 今年六十六  世壽有延促",
    "T51n2076_024:0402b05": " 無生火熾然  有為薪不續",
    "T51n2076_024:0402b06": " 出谷與歸源  一時俱備足",
    "T51n2076_024:0402b07": "[0402b07] 及期日誡諸門人。吾滅後不得以喪服哭泣",
    "T51n2076_024:0402b08": "有亂規矩。言訖坐化。陳守傷歎盡禮送終。荼",
    "T51n2076_024:0402b09": "毘收靈骨於院之後山建浮圖。",
    "T51n2076_024:0402b10": "前泉州招慶法因大師法嗣",
    "T51n2076_024:0402b11": "[0402b11] 泉州報恩院宗顯明慧大師。初住興國。有僧",
    "T51n2076_024:0402b12": "問。新豐一派興國分流。祖嗣西來請師舉唱。",
    "T51n2076_024:0402b13": "師曰。也在新豐得些子。問曰。恁麼即法雨&#x9736;",
    "T51n2076_024:0402b14": "[雨/(湤-方)]群生有賴也。師曰。莫閑言語。問昔日靈山",
    "T51n2076_024:0402b15": "一會迦葉親聞。未審今日誰是聞者。師曰。&#x5374;",
    "T51n2076_024:0402b16": "憶七葉巖中尊。問昔日覺城東際象王迴旋",
    "T51n2076_024:0402b17": "五眾咸臻。今日太守臨院如何提接。師曰。",
    "T51n2076_024:0402b18": "眨上眉毛著。曰恁麼即一機顯處萬緣喪盡。",
    "T51n2076_024:0402b19": "師曰。何必繁辭。問如何是西來意。師曰。日裏",
    "T51n2076_024:0402b20": "看&#x9D44;毛。師後住報恩有僧問。學人都致一問",
    "T51n2076_024:0402b21": "請師道。師曰。不是創住遮箇師僧也難容。問",
    "T51n2076_024:0402b22": "離四句絕百非請師道。師曰。青紅華滿庭。問",
    "T51n2076_024:0402b23": "不涉思量處從上宗乘請師直道。師良久。僧",
    "T51n2076_024:0402b24": "曰。恁麼即聽響之流徒勞側耳。師曰。早是粘",
    "T51n2076_024:0402b25": "膩。問不責上來聲前一句請師直道。師曰。汝",
    "T51n2076_024:0402b26": "自何來。曰恁麼即得遇明師也。師曰。莫閑言",
    "T51n2076_024:0402b27": "語。問如何是人王。師曰。奉對不敢造次。曰如",
    "T51n2076_024:0402b28": "何是法王。師曰。莫孤負好。曰未審人王與法",
    "T51n2076_024:0402b29": "王對譚何事。師曰。非汝所聆。",
    "T51n2076_024:0402c01": "[0402c01] 金陵龍光院澄&#x5FCB;(公在切)禪師廣州人也。姓陳",
    "T51n2076_024:0402c02": "氏。幼出家於本州觀音院。年滿納戒於韶州",
    "T51n2076_024:0402c03": "南華寺。尋遊方抵于泉州參法因大師印悟",
    "T51n2076_024:0402c04": "心地。後住舒州山谷寺。有僧新到。師問。什麼",
    "T51n2076_024:0402c05": "處來。曰江南來。師曰。汝還禮渡江船子麼。曰",
    "T51n2076_024:0402c06": "和尚為什麼教禮渡江船子。師曰是汝善知",
    "T51n2076_024:0402c07": "識。又住齊安龍光前後三處。聚徒說法終于",
    "T51n2076_024:0402c08": "龍光。",
    "T51n2076_024:0402c09": "[0402c09] 永興北院可休禪師(第二世住)僧問。如何是西來意。",
    "T51n2076_024:0402c10": "師曰。遍滿天下。僧曰。莫便是麼。師曰。是即",
    "T51n2076_024:0402c11": "牢收取。問大作業底人來師還接否。師曰。不",
    "T51n2076_024:0402c12": "接。曰為什麼不接。師曰。幸是好人家男女。",
    "T51n2076_024:0402c13": "[0402c13] 郴州太平院清海禪師。僧問。古人道不從請",
    "T51n2076_024:0402c14": "益得。祖師為什麼道誰得作佛。師曰。悟了方",
    "T51n2076_024:0402c15": "知。問從上宗乘次第指授。未審今日如何舉",
    "T51n2076_024:0402c16": "唱。師曰。白雲透出深洞裏。名華異草嶺頭",
    "T51n2076_024:0402c17": "生。問如何是句中人。師曰。好辨。",
    "T51n2076_024:0402c18": "[0402c18] 連州慈雲普廣大師慧深。僧問。匿王請佛既",
    "T51n2076_024:0402c19": "奉法於當時。我后延師蓋興宗於此日。幸",
    "T51n2076_024:0402c20": "施方便無&#x608B;舉揚。師曰。不煩再問。問如何",
    "T51n2076_024:0402c21": "是人圓鏡。師曰著。問如何是向上事。師曰。",
    "T51n2076_024:0402c22": "分明聽取。",
    "T51n2076_024:0402c23": "[0402c23] 郢州興陽山道欽禪師(第二世住)僧問。如何是興陽",
    "T51n2076_024:0402c24": "境。師曰。松竹乍栽山影綠。水流穿過院庭中。",
    "T51n2076_024:0402c25": "問如何是佛。師曰。更是什麼。",
    "T51n2076_024:0402c26": "前婺州報恩寶資禪師法嗣",
    "T51n2076_024:0402c27": "[0402c27] 處州福林澄和尚。僧問。如何是伽藍。師曰。",
    "T51n2076_024:0402c28": "勿幡幀。曰如何是伽藍中人。師曰。瞻禮即",
    "T51n2076_024:0402c29": "有分。問下堂一句請師不&#x608B;。師曰。閑吟唯憶",
    "T51n2076_024:0402c30": "龐居士。天上人間不可陪。",
    "T51n2076_024:0403a01": "前處州翠&#x5CEF;從欣禪師法嗣",
    "T51n2076_024:0403a02": "[0403a02] 處州報恩守真禪師。僧問。諸官已結人天會。",
    "T51n2076_024:0403a03": "報恩今日事如何。師曰。闍梨到諸方分明舉。",
    "T51n2076_024:0403a04": "問如何是佛法大意。師曰。閃爍烏飛急。奔騰",
    "T51n2076_024:0403a05": "兔走頻。",
    "T51n2076_024:0403a06": "前襄州鷲嶺明遠禪師法嗣",
    "T51n2076_024:0403a07": "[0403a07] 襄州鷲嶺通和尚(第二世住)僧問。世尊得道地神報",
    "T51n2076_024:0403a08": "虛空神。和尚得道未審什麼人報。師曰。謝爾",
    "T51n2076_024:0403a09": "報來。",
    "T51n2076_024:0403a10": "前杭州龍華寺志球禪師法嗣",
    "T51n2076_024:0403a11": "[0403a11] 杭州仁王院俊禪師。僧問。承古有言。向上一",
    "T51n2076_024:0403a12": "路千聖不傳。如何是向上不傳底事。師曰。向",
    "T51n2076_024:0403a13": "上問將來。曰恁麼即上來不當去也。師曰。既",
    "T51n2076_024:0403a14": "知如此蹋步上來作什麼。",
    "T51n2076_024:0403a15": "前漳州保福院可儔禪師法嗣",
    "T51n2076_024:0403a16": "[0403a16] 漳州隆壽無逸禪師。初開堂升座良久謂眾",
    "T51n2076_024:0403a17": "曰。諸上座若是上根之士早已掩耳。中下之",
    "T51n2076_024:0403a18": "流競頭側聽。雖然如此猶是不得已而言。諸",
    "T51n2076_024:0403a19": "上座。他時後日到處有人問著今日事。且作",
    "T51n2076_024:0403a20": "麼生舉似他。若也舉得舌頭鼓舌頭論。若也",
    "T51n2076_024:0403a21": "舉不得如無三寸且作麼生舉。僧問。絕妙宗",
    "T51n2076_024:0403a22": "風請師垂示。師良久。僧曰。恁麼即頓決疑情",
    "T51n2076_024:0403a23": "便契心源。向上宗乘如何言論。師曰。待汝自",
    "T51n2076_024:0403a24": "悟始得。",
    "T51n2076_024:0403a25": "前潭州延壽寺慧輪禪師法嗣",
    "T51n2076_024:0403a26": "[0403a26] 廬山歸宗第十二世道詮禪師吉州安福人",
    "T51n2076_024:0403a27": "也。姓劉氏。生惡葷血。髫&#x9F53;禮本州思和尚受",
    "T51n2076_024:0403a28": "業。聞慧輪和尚化被長沙。時馬氏竊據荊",
    "T51n2076_024:0403a29": "楚與建康接壤。師年二十五結友冒險遠來",
    "T51n2076_024:0403b01": "參尋。會馬氏滅劉言有其他。以王逵代劉",
    "T51n2076_024:0403b02": "言領其事。逵疑師江表諜者。乃令捕執將沈",
    "T51n2076_024:0403b03": "于江。師怡然無怖。逵異之。且詢輪和尚。輪",
    "T51n2076_024:0403b04": "曰。斯皆為法忘軀之人也。聞老僧虛譽故來",
    "T51n2076_024:0403b05": "決擇耳。逵悅而釋之。仍加禮重。師棲泊延壽",
    "T51n2076_024:0403b06": "經十稔。輪和尚歸寂。乃迴廬山開先駐錫。乾",
    "T51n2076_024:0403b07": "德初於山東南牛首&#x5CEF;下。結茆為室。開寶五",
    "T51n2076_024:0403b08": "年洪帥林仁肇請居筠陽九&#x5CEF;隆濟院。闡揚",
    "T51n2076_024:0403b09": "宗旨。本國賜大沙門號。僧問。承聞和尚親見",
    "T51n2076_024:0403b10": "延壽來是否。師曰。山前麥熟也未。問九&#x5CEF;山",
    "T51n2076_024:0403b11": "中還有佛法也無。師曰有。曰如何是九&#x5CEF;山",
    "T51n2076_024:0403b12": "中佛法。師曰。山中石頭大底大小底小。尋屬",
    "T51n2076_024:0403b13": "江南國絕。僧徒例試經業。師之徒眾並習禪",
    "T51n2076_024:0403b14": "觀。乃述一偈聞于州牧曰。",
    "T51n2076_024:0403b15": " 比擬忘言合太虛  免教和氣有親&#x758E;",
    "T51n2076_024:0403b16": " 誰知道德全無用  今日為僧貴識書",
    "T51n2076_024:0403b17": "[0403b17] 時州牧閱之。與僚佐議曰。旃檀林中必無雜",
    "T51n2076_024:0403b18": "樹。唯師一院特奏免試經。太平興國九年南",
    "T51n2076_024:0403b19": "康知軍張南金先具疏白師。然後集道俗迎",
    "T51n2076_024:0403b20": "請坐歸宗道場。僧問。如何是歸宗境。師曰。",
    "T51n2076_024:0403b21": "千邪不如一直。問如何是佛。師曰。待得雪消",
    "T51n2076_024:0403b22": "後。自然春到來。問如何是學人自己。師曰。床",
    "T51n2076_024:0403b23": "窄先臥粥稀後坐。問古人道。不是風動不是",
    "T51n2076_024:0403b24": "幡動如何。師曰。來日路口有市。師雍熙二年",
    "T51n2076_024:0403b25": "十一月二十八日中夜趺坐。白眾而順寂。壽",
    "T51n2076_024:0403b26": "五十六。臘三十七。荼毘舍利塔于牛首庵所。",
    "T51n2076_024:0403b27": "師頗有歌頌流傳於世。",
    "T51n2076_024:0403b28": "[0403b28] 潭州龍興裕禪師。僧問。是何是學人自己。師",
    "T51n2076_024:0403b29": "曰。張三李四。曰比來問自己。為什麼道張三",
    "T51n2076_024:0403c01": "李四。師曰。汝且莫草草。問諸餘即不問。如何",
    "T51n2076_024:0403c02": "是和尚家風。師曰。家風即且置。阿那箇是汝",
    "T51n2076_024:0403c03": "不問底諸餘。",
    "T51n2076_024:0403c04": "前韶州白雲祥和尚法嗣",
    "T51n2076_024:0403c05": "[0403c05] 韶州大歷和尚初參白雲。白雲舉拳曰。我近",
    "T51n2076_024:0403c06": "來不恁麼也。師領旨禮拜。自此入室。住後僧",
    "T51n2076_024:0403c07": "問。如何是西來意。師曰。破草鞋。問如何是無",
    "T51n2076_024:0403c08": "為。師乃擺手。問施主供養將何報答。師以手",
    "T51n2076_024:0403c09": "撚髭。僧曰。有髭即撚無髭如何。師曰。非公境",
    "T51n2076_024:0403c10": "界。師在暗室坐。有僧來不審。師乃與一掌。僧",
    "T51n2076_024:0403c11": "不測。",
    "T51n2076_024:0403c12": "[0403c12] 連州寶華和尚。師上堂示眾曰。看天看地。新",
    "T51n2076_024:0403c13": "羅國裏。和南不審。日消萬兩黃金。雖然如是",
    "T51n2076_024:0403c14": "猶是少分。又曰。盡十方世界是箇木羅漢。幡",
    "T51n2076_024:0403c15": "竿頭上道將一句來。又曰。天上龍飛鳳走山",
    "T51n2076_024:0403c16": "間虎嘯猿啼。拈向鼻孔道將一句來。僧問。",
    "T51n2076_024:0403c17": "如何是寶華境。師曰。前頭綠水後面青山。",
    "T51n2076_024:0403c18": "僧曰。不會。師曰。末後一句。師問僧。什麼處",
    "T51n2076_024:0403c19": "來。曰大容來。師曰。大容近日作麼生。曰近來",
    "T51n2076_024:0403c20": "合得一瓮醬。師曰。沙彌將一碗水來與遮僧",
    "T51n2076_024:0403c21": "照影。因有僧問。大容云。天賜六銖披掛。後將",
    "T51n2076_024:0403c22": "何報答我皇恩。大容云。來披三事衲。歸掛六",
    "T51n2076_024:0403c23": "銖衣。師聞之乃曰遮老凍齈。作恁麼語話。大",
    "T51n2076_024:0403c24": "容聞令人傳語云。何似奴緣不斷。師曰。比為",
    "T51n2076_024:0403c25": "拋&#x750E;只圖引玉。師見一僧從法堂階下過。師",
    "T51n2076_024:0403c26": "乃敲繩床。僧曰。若是遮箇不請拈出。師喜下",
    "T51n2076_024:0403c27": "地問之並無說處。師乃打師有時戴冠子謂",
    "T51n2076_024:0403c28": "眾曰。若道是俗且身披袈裟。若道是僧又頭",
    "T51n2076_024:0403c29": "戴冠子。大眾無對。",
    "T51n2076_024:0404a01": "[0404a01] 韶州月華和尚初謁白雲。雲問曰。業箇什麼。",
    "T51n2076_024:0404a02": "師對曰。念孔雀經。白雲曰。好箇人家男子隨",
    "T51n2076_024:0404a03": "鳥雀後。師聞語驚異。遂依附久之乃契旨。尋",
    "T51n2076_024:0404a04": "住月華。有僧問。如何是月華家風。師曰。若問",
    "T51n2076_024:0404a05": "家風即答家風。曰學人問家風。師曰。金銅羅",
    "T51n2076_024:0404a06": "漢。師問僧。什麼處來。曰大容來。師曰。東路",
    "T51n2076_024:0404a07": "來西路來。曰西路來。師曰。還見彌陀麼。僧良",
    "T51n2076_024:0404a08": "久禮拜。師曰。禮拜月華作麼。師入京上堂。有",
    "T51n2076_024:0404a09": "一官人出禮拜起低頭良久。師曰。擊電之機",
    "T51n2076_024:0404a10": "徒勞佇思。有老宿入到法堂顧視東西曰。好",
    "T51n2076_024:0404a11": "箇法堂且無主。師在方丈聞之曰。且坐。老宿",
    "T51n2076_024:0404a12": "問曰。玄中最的猶是龜毛兔角。不向二諦中",
    "T51n2076_024:0404a13": "修如何密用。師曰側。曰恁麼則拗折拄杖割",
    "T51n2076_024:0404a14": "斷草鞋去也。師曰。細而詳之。",
    "T51n2076_024:0404a15": "[0404a15] 南雄州地藏和尚上堂有僧問。既是地藏地",
    "T51n2076_024:0404a16": "藏還來否。師曰。打開佛殿門裝香換水。師與",
    "T51n2076_024:0404a17": "大容和尚在白雲開火路。大容曰。三道寶階",
    "T51n2076_024:0404a18": "何似箇火路。師曰。甚麼處不是。",
    "T51n2076_024:0404a19": "[0404a19] 英州樂淨含匡禪師開堂日謂眾曰。摩竭提",
    "T51n2076_024:0404a20": "國親行此令。去&#x5374;擔簦請截流相見。僧問。如",
    "T51n2076_024:0404a21": "何是西來意。師曰。側耳無功。問如何是樂淨",
    "T51n2076_024:0404a22": "家風。師曰。天地養人。問如何是樂淨境。師",
    "T51n2076_024:0404a23": "曰。有功貪種竹。無暇不栽松。曰忽遇客來",
    "T51n2076_024:0404a24": "將何供養。師曰。滿園秋果熟要者近前嘗。問",
    "T51n2076_024:0404a25": "不坐菩提座直過那邊如何。師曰。放過。問師",
    "T51n2076_024:0404a26": "唱誰家曲。宗風嗣阿誰。師曰。斬新世界特地",
    "T51n2076_024:0404a27": "乾坤。問龍門有意透者如何。師曰。灘下接取。",
    "T51n2076_024:0404a28": "曰學人不會。師曰。喚行頭來。問但得本莫愁",
    "T51n2076_024:0404a29": "末。如何是本。師曰。不要問人。曰如何是末。",
    "T51n2076_024:0404b01": "師乃&#x7AEA;指。問如何是樂淨境。師曰。滿月團圓",
    "T51n2076_024:0404b02": "菩薩面。庭前&#x6936;樹夜叉頭。有僧辭。師問。什麼",
    "T51n2076_024:0404b03": "處去。曰大容去。師曰。大容若問樂淨近日有",
    "T51n2076_024:0404b04": "何言教。汝作麼生秖對。僧無語。師代曰。但",
    "T51n2076_024:0404b05": "道樂淨近日不肯大容。因普請打籬次有僧",
    "T51n2076_024:0404b06": "問。古人種種開方便門。和尚為什麼&#x5374;攔截。",
    "T51n2076_024:0404b07": "師曰。牢下橛著。",
    "T51n2076_024:0404b08": "[0404b08] 韶州後白雲和尚。初開堂登座謂眾曰。不審",
    "T51n2076_024:0404b09": "從上宗風不容佇思。然念諸佛初心敬禮。後",
    "T51n2076_024:0404b10": "代相承事須有方便。三十年後不得埋沒。若",
    "T51n2076_024:0404b11": "是高賢上士不在其流。後學初心示汝箇入",
    "T51n2076_024:0404b12": "路。看取大眾頭上。若也不會聽葛藤去也。師",
    "T51n2076_024:0404b13": "良久又曰。上至諸佛下至含識共箇真心。且",
    "T51n2076_024:0404b14": "阿那箇是諸人心。莫是情與無情共一體麼。",
    "T51n2076_024:0404b15": "恁麼見解何似三家村裏。既如是不得又作",
    "T51n2076_024:0404b16": "麼生會。直下會得早是自相鈍置。若據祖師",
    "T51n2076_024:0404b17": "門下。豈立遮箇階梯。眨上眉毛早是蹉過。何",
    "T51n2076_024:0404b18": "況聲前薦得句後投機。會中還有知音者麼。",
    "T51n2076_024:0404b19": "去&#x5374;擔簦請截流相見。時有僧禮拜。師曰。俊",
    "T51n2076_024:0404b20": "哉龍象蹴蹋潤無邊。三乘五性皆惺悟。僧擬",
    "T51n2076_024:0404b21": "再伸問。師曰去。問古琴絕韻請師彈。師曰。伯",
    "T51n2076_024:0404b22": "牙雖妙手。時人聽者稀。曰恁麼即再遇子期",
    "T51n2076_024:0404b23": "也師曰。笑發驚絃斷。寧知調不同。問昔日靈",
    "T51n2076_024:0404b24": "山一會梵王為主。未審白雲什麼人為主。師",
    "T51n2076_024:0404b25": "曰。有常侍在。曰恁麼即法雨&#x9736;[雨/(湤-方)]群生有賴。",
    "T51n2076_024:0404b26": "師曰。汝莫遮裏賣梔子。",
    "T51n2076_024:0404b27": "前朗州德山緣密大師法嗣",
    "T51n2076_024:0404b28": "[0404b28] 潭州鹿苑文襲禪師。僧問。遠遠投師請師接。",
    "T51n2076_024:0404b29": "師曰。五門巷裏無消息。僧良久。師曰。會麼。",
    "T51n2076_024:0404c01": "曰不會。師曰。長樂坡頭信不通。",
    "T51n2076_024:0404c02": "[0404c02] 澧州藥山可瓊禪師(第九世住)後住江陵延壽。僧問。",
    "T51n2076_024:0404c03": "請師答話。師曰好。曰還當得也無。師曰。更",
    "T51n2076_024:0404c04": "問。僧問曰。巨嶽不曾乏寸土。師今苦口為何",
    "T51n2076_024:0404c05": "人。師曰。延壽也要道過。曰不申此問焉辨我",
    "T51n2076_024:0404c06": "師。師喝。其僧禮拜。師便打。",
    "T51n2076_024:0404c07": "前西川青城香林澄遠禪師法嗣",
    "T51n2076_024:0404c08": "[0404c08] 灌州羅漢和尚。僧問。如何是佛法大意。師曰。",
    "T51n2076_024:0404c09": "井中紅焰日裏浮漚。曰如何領會。師曰。遙指",
    "T51n2076_024:0404c10": "摶桑日那邊。問如何是羅漢境。師曰。地連",
    "T51n2076_024:0404c11": "香積水門對聖&#x5CEF;山。問既是羅漢為什麼&#x5374;",
    "T51n2076_024:0404c12": "受人轉動。師曰。換&#x5374;眼睛轉&#x5374;髑髏。",
    "T51n2076_024:0404c13": "前鄂州黃龍晦機禪師法嗣",
    "T51n2076_024:0404c14": "[0404c14] 洛京長水紫蓋善沼禪師。僧問。死中得活時",
    "T51n2076_024:0404c15": "如何。師曰。抱鎌刮骨熏天地。炮烈棺中求",
    "T51n2076_024:0404c16": "託生問才生便死時如何。師曰。賴得覺疾。",
    "T51n2076_024:0404c17": "[0404c17] 眉州黃龍繼達禪師。僧問。如何是衲。師曰。",
    "T51n2076_024:0404c18": "針去線不迴。曰如何是帔。師曰。橫鋪四世",
    "T51n2076_024:0404c19": "界。&#x7AEA;蓋一乾坤。曰道滿到來時如何。師曰。要",
    "T51n2076_024:0404c20": "羹與羹要飯與飯。問黃龍出世金翅鳥滿空",
    "T51n2076_024:0404c21": "飛時如何。師曰。問汝金翅鳥還得飽也無。",
    "T51n2076_024:0404c22": "[0404c22] 棗樹和尚(第二世住)問僧。發足什麼處。曰閩中。師",
    "T51n2076_024:0404c23": "曰。俊哉。曰謝師指示。師曰。屈哉。僧鋤地次",
    "T51n2076_024:0404c24": "見師乃不審。師曰。見阿誰了便不審。曰見師",
    "T51n2076_024:0404c25": "不問訊禮式不全。師曰。&#x5374;是孤負老僧。其僧",
    "T51n2076_024:0404c26": "歸堂舉似第一座。第一座曰。和尚近日可畏",
    "T51n2076_024:0404c27": "為人切。師聞之乃打第一座七棒。第一座曰。",
    "T51n2076_024:0404c28": "某甲恁麼道未有過打恁麼。師曰。枉喫如許",
    "T51n2076_024:0404c29": "多年鹽醋。又打七棒。",
    "T51n2076_024:0405a01": "[0405a01] 興元府玄都山澄和尚。僧問。喜得趨方丈家",
    "T51n2076_024:0405a02": "風事若何。師曰。熏風開曉露。明月正當天。曰",
    "T51n2076_024:0405a03": "如何拯濟。師曰。金雞樓上一下鼓。問如何是",
    "T51n2076_024:0405a04": "沙門行。師曰。一切不如。",
    "T51n2076_024:0405a05": "[0405a05] 嘉州黑水和尚。初參黃龍問曰。雪覆蘆華時",
    "T51n2076_024:0405a06": "如何。黃龍曰。猛烈。師曰。不猛烈。黃龍又曰。",
    "T51n2076_024:0405a07": "猛烈。師又曰。不猛烈。黃龍便打。師因而惺",
    "T51n2076_024:0405a08": "覺。自爾契緣化行黑水。",
    "T51n2076_024:0405a09": "[0405a09] 鄂州黃龍智顒禪師(第三世住)僧問。如何是黃龍家",
    "T51n2076_024:0405a10": "風。師曰。待賓飣僊果。僧問。如何是諸佛之本",
    "T51n2076_024:0405a11": "源。師曰。即此一問是何源。曰恁麼即諸佛無",
    "T51n2076_024:0405a12": "異路去也。師曰。延平劍已成龍去。猶有刻舟",
    "T51n2076_024:0405a13": "求劍人。",
    "T51n2076_024:0405a14": "[0405a14] 眉州昌福達和尚。僧問。學人來問師則對。不",
    "T51n2076_024:0405a15": "問時師意如何。師曰。謝師兄指示。問本來則",
    "T51n2076_024:0405a16": "不問。如何是今日事。師曰。師兄遮問大好。曰",
    "T51n2076_024:0405a17": "學人不會時如何。師曰。謾得即得。問國有寶",
    "T51n2076_024:0405a18": "刀誰人得見。師曰。師兄遠來不易。曰此刀作",
    "T51n2076_024:0405a19": "何形狀。師曰。要也道不要也道。曰請師道。師",
    "T51n2076_024:0405a20": "曰。難逢難遇。問石牛水上臥時如何。師曰。異",
    "T51n2076_024:0405a21": "中異妄計不浮沈。曰便恁麼去時如何。師曰。",
    "T51n2076_024:0405a22": "翅天日落把土成金。",
    "T51n2076_024:0405a23": "前婺州明招德謙禪師法嗣",
    "T51n2076_024:0405a24": "[0405a24] 處州報恩契從禪師。初開堂升座欲坐乃曰。",
    "T51n2076_024:0405a25": "烈士鋒前還有俊鷹俊鷂兒麼。放一箇出來",
    "T51n2076_024:0405a26": "看。所以道。烈士鋒前少人陪。雲雷擊鼓劍輪",
    "T51n2076_024:0405a27": "開。誰是大雄獅子種。滿身鋒刃但出來。時有",
    "T51n2076_024:0405a28": "僧始出。師曰。看好精彩。僧擬申問。師曰。什",
    "T51n2076_024:0405a29": "麼。處去也。問獅子未出窟時如何。師曰。鋒鋩",
    "T51n2076_024:0405b01": "難擊。曰出窟後如何。師曰。藏身無路。曰欲出",
    "T51n2076_024:0405b02": "不出時如何。師曰。命似懸絲。曰向去事如何。",
    "T51n2076_024:0405b03": "師曰拶。師後住南明。有僧問。如何是和尚家",
    "T51n2076_024:0405b04": "風。師曰。還奈何麼。問十二時中如何即是。師",
    "T51n2076_024:0405b05": "曰。金剛頂上看。曰恁麼即人天有賴。師曰。汝",
    "T51n2076_024:0405b06": "又誑&#x27B35;人天作麼。",
    "T51n2076_024:0405b07": "[0405b07] 婺州普照瑜和尚上堂未坐謂眾曰。三十年",
    "T51n2076_024:0405b08": "後大有人。向遮裏亡鋒結舌去在。還會麼灼",
    "T51n2076_024:0405b09": "然。若不是真師子兒。爭識得上來機。僧問。師",
    "T51n2076_024:0405b10": "子未出窟時如何。師曰。眾獸徒然。曰出窟後",
    "T51n2076_024:0405b11": "如何。師曰。孤絕萬里。曰欲出不出時如何。曰",
    "T51n2076_024:0405b12": "當衝者喪。問向去事如何。師曰。決在臨鋒。師",
    "T51n2076_024:0405b13": "乃頌曰。",
    "T51n2076_024:0405b14": " 決在臨鋒處  天然獅子機",
    "T51n2076_024:0405b15": " 嚬呻出三界  非祖莫能知",
    "T51n2076_024:0405b16": "[0405b16] 婺州雙谿保初禪師示眾曰。未透徹不須呈。",
    "T51n2076_024:0405b17": "十方世界廓然明。孤&#x5CEF;頂上通機照。不用看",
    "T51n2076_024:0405b18": "他北斗星。僧問。九夏靈&#x5CEF;劍請師不露鋒。師",
    "T51n2076_024:0405b19": "曰。未拍金鎖前何不問。僧曰。千般徒設用。難",
    "T51n2076_024:0405b20": "出髑髏前。師曰。背後礙殺人。",
    "T51n2076_024:0405b21": "[0405b21] 處州涌泉究和尚。師上堂良久曰。還有虎狼",
    "T51n2076_024:0405b22": "禪客麼。有則放出一箇來。時有僧才出。師",
    "T51n2076_024:0405b23": "曰。還知喪命處麼。曰學人咨和尚。師曰。什麼",
    "T51n2076_024:0405b24": "處去也。問獅子未出窟時如何。師曰。抖[口*后]地。",
    "T51n2076_024:0405b25": "曰獅子出窟後如何。師曰。蓋天蓋地。曰欲出",
    "T51n2076_024:0405b26": "不出時如何。師曰。一切人辨不得。問向去事",
    "T51n2076_024:0405b27": "如何。師曰。俊鷂亦迷蹤。",
    "T51n2076_024:0405b28": "[0405b28] 衢州羅漢義和尚。上堂眾集有僧才出禮拜。",
    "T51n2076_024:0405b29": "師曰。不是好底。僧曰。龍泉寶劍請師揮。師",
    "T51n2076_024:0405c01": "曰。什麼處去也。曰恁麼印龍谿南面盡鋒鋩。",
    "T51n2076_024:0405c02": "師曰。收取。問不落古今請師道。師曰。還怪得",
    "T51n2076_024:0405c03": "麼。曰猶落古今。師曰。莫錯。",
    "T51n2076_024:0405c04": "前朗州大龍山智洪禪師法嗣",
    "T51n2076_024:0405c05": "[0405c05] 大龍山景如禪師(第二世住)僧問。如何是佛法大意。",
    "T51n2076_024:0405c06": "師喝。僧曰。尊意如何。師曰。會麼。曰不會。師",
    "T51n2076_024:0405c07": "又喝。問太陽一顯人皆羨鼓聲才罷意如何。",
    "T51n2076_024:0405c08": "師曰。季秋凝後好晴天。",
    "T51n2076_024:0405c09": "[0405c09] 朗州大龍山楚勛禪師(第四世住)上堂良久曰。大眾",
    "T51n2076_024:0405c10": "只恁麼各自散去。已是重宣此義了也。久立",
    "T51n2076_024:0405c11": "又奚為然。久立有久立底道理。知了經一小",
    "T51n2076_024:0405c12": "劫如一食頃。不知道理便見茫然。還知麼。有",
    "T51n2076_024:0405c13": "知者出來。大家相共商量。時有僧出展坐具",
    "T51n2076_024:0405c14": "曰。展即遍周沙界。縮即絲髮不存。展即是不",
    "T51n2076_024:0405c15": "展即是。師曰。爾從什麼處得來。曰恁麼即展",
    "T51n2076_024:0405c16": "去也。師曰。勿交涉。問如何是大龍境。師曰。",
    "T51n2076_024:0405c17": "諸方舉似人。曰如何是境中人。師曰。爾為什",
    "T51n2076_024:0405c18": "麼謾我。問亡僧遷化向什麼處去也。師曰。阿",
    "T51n2076_024:0405c19": "彌陀佛。僧問。善法堂中師子吼。未審法嗣嗣",
    "T51n2076_024:0405c20": "何人。師曰。猶自恁麼問。",
    "T51n2076_024:0405c21": "[0405c21] 興元府普通院從善禪師。僧問。法輪再轉時",
    "T51n2076_024:0405c22": "如何。師曰。助上座喜。曰合譚何事。師曰。異",
    "T51n2076_024:0405c23": "人掩耳。曰便恁麼領會時如何。師曰錯。問佩",
    "T51n2076_024:0405c24": "劍叩松關時如何。師曰。莫亂作。曰誰不知有。",
    "T51n2076_024:0405c25": "師曰出。",
    "T51n2076_024:0405c26": "前襄州白馬行靄禪師法嗣",
    "T51n2076_024:0405c27": "[0405c27] 襄州白馬智倫禪師。僧問。如何是佛。師曰。",
    "T51n2076_024:0405c28": "真金也須失色。問如何是和尚出身處。師曰。",
    "T51n2076_024:0405c29": "牛觝牆曰。學人不會意旨如何。師曰。已成八",
    "T51n2076_024:0406a01": "字。",
    "T51n2076_024:0406a02": "前安州白兆山第二世懷楚禪師法嗣",
    "T51n2076_024:0406a03": "[0406a03] 唐州保壽匡祐禪師。僧問。如何是佛法大意。",
    "T51n2076_024:0406a04": "師曰。近前來近前來。僧近前。師曰。會麼。曰",
    "T51n2076_024:0406a05": "不會。師曰。石火電光已經塵劫。僧問。如何是",
    "T51n2076_024:0406a06": "為人底一句。師曰。開口入耳。僧曰。如何理",
    "T51n2076_024:0406a07": "會。師曰。逢人告人。",
    "T51n2076_024:0406a08": "前襄州谷隱智靜禪師法嗣",
    "T51n2076_024:0406a09": "[0406a09] 谷隱知儼禪師登州人也。受業於本州鵲山。",
    "T51n2076_024:0406a10": "得法於前谷隱知靜禪師。繼踵住持玄侶臻",
    "T51n2076_024:0406a11": "萃。僧問。師唱誰家曲宗風嗣阿誰。師曰。白雲",
    "T51n2076_024:0406a12": "南傘蓋北。問如何是迦葉親聞底事。師曰。速",
    "T51n2076_024:0406a13": "須作&#x5374;。問如何是諸佛照不著處。師曰。問遮",
    "T51n2076_024:0406a14": "山鬼窟作麼。曰照著後如何。師曰。咄精怪。",
    "T51n2076_024:0406a15": "問千山萬水如何登涉。師曰。舉步便千里萬",
    "T51n2076_024:0406a16": "里。曰不舉步時如何。師曰。亦千里萬里。",
    "T51n2076_024:0406a17": "[0406a17] 襄州普寧院法顯禪師。僧問。曩劫共住為什",
    "T51n2076_024:0406a18": "麼不識親&#x758E;。師曰誰。曰更待某甲道。師曰。將",
    "T51n2076_024:0406a19": "謂不領話。問萬水千山如何登涉。師曰。青霄",
    "T51n2076_024:0406a20": "無間路到者不迷機。",
    "T51n2076_024:0406a21": "前廬山歸宗第四世住弘章禪師法嗣",
    "T51n2076_024:0406a22": "[0406a22] 東京普淨院常覺禪師者陳留人也。姓李氏。",
    "T51n2076_024:0406a23": "幼習儒學絕無干祿之意。志樂山水頗以遊",
    "T51n2076_024:0406a24": "覽為務。至廬山歸宗禪師會下聞法惺悟遂",
    "T51n2076_024:0406a25": "求出家。未幾歸宗將順寂。命師撫之曰。汝於",
    "T51n2076_024:0406a26": "法有緣。他後濟眾人莫測其量也。仍以披剃",
    "T51n2076_024:0406a27": "事囑諸門人訖。然後示滅。師至梁乾化二年",
    "T51n2076_024:0406a28": "落髮。明年納戒於東林寺甘露壇。尋遊五臺",
    "T51n2076_024:0406a29": "山。還上都於麗景門內獨居。二載間有北&#x96A3;",
    "T51n2076_024:0406b01": "信士張生者。請師供養。張素探玄理。因叩師",
    "T51n2076_024:0406b02": "垂誨。師乃隨宜開誘。張生於言下發悟。遂設",
    "T51n2076_024:0406b03": "榻留宿。至深夜與妻竊窺之。見師體遍一榻。",
    "T51n2076_024:0406b04": "頭足俱出。及令婢僕視之即如常。張生倍加",
    "T51n2076_024:0406b05": "欽慕曰。弟子夫婦垂老。今願割宅之前堂以",
    "T51n2076_024:0406b06": "裨丈室。師欣然受之。至後唐天成三年遂成",
    "T51n2076_024:0406b07": "大院。賜額曰普淨。師以時機淺昧難任極旨。",
    "T51n2076_024:0406b08": "苟啟之非器。令彼招謗讟之咎。我寧不務開",
    "T51n2076_024:0406b09": "法。每月三八施浴僧道萬計。師常謂諸徒曰。",
    "T51n2076_024:0406b10": "但得慧門無壅則福何滯哉。一日給事中陶",
    "T51n2076_024:0406b11": "穀入院致禮而問曰。經云。離一切相則名諸",
    "T51n2076_024:0406b12": "佛。今目前諸相紛然如何離得。師曰。給事見",
    "T51n2076_024:0406b13": "箇什麼。陶欣然仰重。自是王公大人屢薦章",
    "T51n2076_024:0406b14": "服師號。皆&#x5374;而不受。以開寶四年十二月二",
    "T51n2076_024:0406b15": "日示疾。十一日告眾囑付訖右脅而化。壽七",
    "T51n2076_024:0406b16": "十有六。臘五十有六。今法嗣繼世住持彌盛。",
    "T51n2076_024:0406b17": "前襄州石門山第三世慧徹禪師法嗣",
    "T51n2076_024:0406b18": "[0406b18] 石門山紹遠禪師(第四世住)僧問。師唱誰家曲宗風",
    "T51n2076_024:0406b19": "嗣阿誰。師曰。十方無異類揭覺鳳林前。問先",
    "T51n2076_024:0406b20": "師歸於雁塔。當仁一句請師垂示。師曰。脩",
    "T51n2076_024:0406b21": "羅掌內擎日月。夜叉足下踏泥龍問金龍不",
    "T51n2076_024:0406b22": "吐凡間霧。請師舉唱鳳凰機。師曰。白眉不展",
    "T51n2076_024:0406b23": "手長安路坦平。問如何是西來意。師曰。布袋",
    "T51n2076_024:0406b24": "盛烏龜。問如何是石門境。師曰。孤&#x5CEF;對鳳",
    "T51n2076_024:0406b25": "嶺。曰如何是境中人。師曰。巖中殘雪處處分",
    "T51n2076_024:0406b26": "輝。問如何是和尚家風。師曰。滴瀝非旨趣千",
    "T51n2076_024:0406b27": "山不露身。問如何是古佛心。師曰。白牛露地",
    "T51n2076_024:0406b28": "臥清谿。問生死之河如何過得。師曰。風吹荷",
    "T51n2076_024:0406b29": "葉浮萍草。問如何是三乘教外別傳一句。師",
    "T51n2076_024:0406c01": "曰。羊頭車子入長安。問生死浪前如何話道。",
    "T51n2076_024:0406c02": "師曰。毛袋橫身絕飲啄。青谿常臥太陽春。問",
    "T51n2076_024:0406c03": "如何是道。師曰。山深水冷。曰如何是道中人。",
    "T51n2076_024:0406c04": "師曰。金槌擊金鼓。問天陰日不出光輝何處",
    "T51n2076_024:0406c05": "去。師曰。鐵蛇橫大路通身黑似煙。",
    "T51n2076_024:0406c06": "[0406c06] 鄂州靈竹守珍禪師。僧問。如何是西來意。師",
    "T51n2076_024:0406c07": "曰。錫帶胡中土瓶添漢地泉。問迷悟不入諸",
    "T51n2076_024:0406c08": "境時如何。師曰。境從何來。曰恁麼即入諸境",
    "T51n2076_024:0406c09": "去也。師曰。龍頭蛇尾漢。",
    "T51n2076_024:0406c10": "前洪州同安志和尚法嗣",
    "T51n2076_024:0406c11": "[0406c11] 朗州梁山緣觀禪師。僧問。如何是和尚家風。",
    "T51n2076_024:0406c12": "師曰。資楊水急魚行&#x6F81;。白鹿松高鳥泊難。",
    "T51n2076_024:0406c13": "問大眾雲集白鹿一句請師闡揚。師曰。近日",
    "T51n2076_024:0406c14": "居何國土。又曰。梁山高掛秦時鏡。光壽門風",
    "T51n2076_024:0406c15": "不假燈。問師唱誰家曲宗風嗣阿誰。師曰。龍",
    "T51n2076_024:0406c16": "生龍子鳳生鳳兒。問如何是西來意。師曰。&#x8471;",
    "T51n2076_024:0406c17": "嶺不傳唐土信。胡人謾說太平歌。問如何是",
    "T51n2076_024:0406c18": "從上傳來底事。師曰。渡水胡僧無膝&#x88B4;。背駝",
    "T51n2076_024:0406c19": "梵夾不持經。問如何是正法眼。師曰。南華裏。",
    "T51n2076_024:0406c20": "曰為什麼在南華裏。師曰。為汝問正法眼。問",
    "T51n2076_024:0406c21": "如何是衲衣下事。師曰。密有端。長老訪師晤",
    "T51n2076_024:0406c22": "坐譚話時。有僧問。二尊不並化。為什麼兩人",
    "T51n2076_024:0406c23": "居方丈。師曰。一亦非師。有頌曰。",
    "T51n2076_024:0406c24": " 梁山一曲歌  格外人難和",
    "T51n2076_024:0406c25": " 十載訪知音  未&#x751E;逢一箇",
    "T51n2076_024:0406c26": "[0406c26] 又頌曰。",
    "T51n2076_024:0406c27": " 紅焰藏吾身  何須塔廟新",
    "T51n2076_024:0406c28": " 有人相肯重  灰裏貌全真",
    "T51n2076_024:0406c29": "前襄州廣德第二世延和尚法嗣",
    "T51n2076_024:0407a01": "[0407a01] 襄州廣德周禪師。僧問。見話不學時如何。師",
    "T51n2076_024:0407a02": "曰。遍界沒聾人誰是知音者。曰如何是知音",
    "T51n2076_024:0407a03": "者。師曰。斷絃續不得歷劫響冷冷。僧問。承教",
    "T51n2076_024:0407a04": "有言。阿逸多不斷煩惱不修禪定。佛記此人",
    "T51n2076_024:0407a05": "成佛無疑。此理如何。師曰。鹽又盡炭又無。曰",
    "T51n2076_024:0407a06": "鹽盡炭無時如何。師曰。愁人莫向愁人道。向",
    "T51n2076_024:0407a07": "道愁人愁殺人。"
}