{
    "T27n1545_104:0536c02": "阿毘達磨大毘婆沙論卷第一百",
    "T27n1545_104:0536c03": "四",
    "T27n1545_104:0536c05": "五百大阿羅漢等造",
    "T27n1545_104:0536c06": "三藏法師玄奘奉　詔譯",
    "T27n1545_104:0536c07": "智蘊第三中他心智納息第三之六",
    "T27n1545_104:0536c08": "諸預流者。於四顛倒幾已斷。幾未斷耶。答",
    "T27n1545_104:0536c09": "一切已斷。問何故作此論。答為止他宗顯",
    "T27n1545_104:0536c10": "正理故。謂或說有十二顛倒。八唯見所斷。",
    "T27n1545_104:0536c11": "四通修所斷。如分別論者。問彼依何量作",
    "T27n1545_104:0536c12": "如是說。答依契經故。謂契經說。於無常",
    "T27n1545_104:0536c13": "起常想顛倒心顛倒見顛倒。於苦起樂。於",
    "T27n1545_104:0536c14": "無我起我。於不淨起淨想顛倒心顛倒見",
    "T27n1545_104:0536c15": "顛倒。由此故知一切顛倒有十二種。於中",
    "T27n1545_104:0536c16": "八種唯見所斷。謂常我中各取三種樂。淨中",
    "T27n1545_104:0536c17": "各唯取見顛倒。四種通修所斷。謂樂淨中各",
    "T27n1545_104:0536c18": "取想心二顛倒。此中見所斷者。苦類智忍現",
    "T27n1545_104:0536c19": "在前時方畢竟斷。修所斷者。金剛喻定現在",
    "T27n1545_104:0536c20": "前時方畢竟斷。為止彼意顯諸顛倒唯有",
    "T27n1545_104:0536c21": "四種唯見所斷故作斯論。謂此問言諸預流",
    "T27n1545_104:0536c22": "者於四顛倒幾已斷幾未斷。即止顛倒有十",
    "T27n1545_104:0536c23": "二種。此復答言一切已斷即止顛倒通修所",
    "T27n1545_104:0536c24": "斷無修所斷法預流已斷故。又若顛倒有",
    "T27n1545_104:0536c25": "十二種通修所斷便違契經。如契經說。佛",
    "T27n1545_104:0536c26": "告苾芻。若四顛倒所顛倒者。當知彼是愚夫",
    "T27n1545_104:0536c27": "異生。此經既說有四顛倒。應知顛倒非十",
    "T27n1545_104:0536c28": "二種。既說顛倒所顛倒者。當知彼是愚夫",
    "T27n1545_104:0536c29": "異生。應知顛倒非修所斷。問若諸顛倒唯",
    "T27n1545_104:0537a01": "有四種。分別論者所引契經當云何通。答想",
    "T27n1545_104:0537a02": "心二種實非顛倒。親近顛倒故。顛倒相應",
    "T27n1545_104:0537a03": "故。亦名顛倒。問若爾受等諸心所法亦應",
    "T27n1545_104:0537a04": "名顛倒。彼與心想義相似故。答世間但於",
    "T27n1545_104:0537a05": "心想二種說顛倒名。非受思等是故但說",
    "T27n1545_104:0537a06": "心想顛倒。佛隨世俗而說法故。",
    "T27n1545_104:0537a07": "問此四顛倒自性是何。答見為自性。問若爾",
    "T27n1545_104:0537a08": "五見中幾見為自性。答此以見苦所斷二見",
    "T27n1545_104:0537a09": "半為自性。謂有身見見取全。及邊執見中常",
    "T27n1545_104:0537a10": "見。二見半非顛倒自性。謂邪見戒禁取全。及",
    "T27n1545_104:0537a11": "邊執見中斷見。有作是說。此四顛倒於五",
    "T27n1545_104:0537a12": "見中三見各一分以為自性。謂有身見中我",
    "T27n1545_104:0537a13": "見是我顛倒自性非我所見。邊執見中常見",
    "T27n1545_104:0537a14": "是常顛倒自性非斷見。見取中見苦所斷執",
    "T27n1545_104:0537a15": "樂淨見是樂淨顛倒自性非餘見取。問何故",
    "T27n1545_104:0537a16": "唯此是顛倒耶。答以三事故建立顛倒一",
    "T27n1545_104:0537a17": "推度性故。二妄增益故。三一向倒故。邪見斷",
    "T27n1545_104:0537a18": "見雖是推度性及一向倒。而非妄增益壞事",
    "T27n1545_104:0537a19": "轉故。戒禁取雖是推度性及妄增益。而非一",
    "T27n1545_104:0537a20": "向倒。亦於少分實處轉故。謂有色界道能",
    "T27n1545_104:0537a21": "淨欲界有。無色界道能淨色界有。上地道能",
    "T27n1545_104:0537a22": "淨下地。與無漏道斷染證滅義相似故。如",
    "T27n1545_104:0537a23": "是名為顛倒自性我物自體相分本性。",
    "T27n1545_104:0537a24": "已說自性所以今當說。問何故名顛倒。顛",
    "T27n1545_104:0537a25": "倒是何義。答於麁諦理顛倒而轉故名顛",
    "T27n1545_104:0537a26": "倒。由此四顛倒唯見苦所斷。問何故四顛倒",
    "T27n1545_104:0537a27": "唯見苦所斷。答由此唯於苦處轉故。見苦",
    "T27n1545_104:0537a28": "諦時此便永斷。復次由此唯於果處轉故。",
    "T27n1545_104:0537a29": "若見果時此便永斷。復次此四顛倒有是有",
    "T27n1545_104:0537b01": "身見。有依有身見有身見斷時。餘亦隨斷",
    "T27n1545_104:0537b02": "對治同故。由此四顛倒唯見苦所斷。復次苦",
    "T27n1545_104:0537b03": "諦麁顯於中迷謬過失極重。賢聖所訶故立",
    "T27n1545_104:0537b04": "顛倒。三諦微隱於中迷謬過非極重。不甚",
    "T27n1545_104:0537b05": "被訶不立顛倒。如人晝日平地顛蹶。世共",
    "T27n1545_104:0537b06": "訶笑非夜嶮處。復次諸瑜伽師現觀苦已心",
    "T27n1545_104:0537b07": "無顛倒。故見苦時顛倒皆斷。設見苦已未",
    "T27n1545_104:0537b08": "見餘三。便出觀者若有問言。此五取蘊為",
    "T27n1545_104:0537b09": "常無常。彼便定答皆是無常。一剎那後必不",
    "T27n1545_104:0537b10": "住故。復若問言此五取蘊為樂為苦。彼便定",
    "T27n1545_104:0537b11": "答一切是苦如熱鐵丸。復若問言此五取蘊",
    "T27n1545_104:0537b12": "為淨不淨。彼便定答皆是不淨如糞穢聚。復",
    "T27n1545_104:0537b13": "若問言此五取蘊有我無我。彼便定答皆無",
    "T27n1545_104:0537b14": "有我。定無作者。無遣作者。亦無受者。無",
    "T27n1545_104:0537b15": "遣受者。唯空行聚。故四顛倒唯見苦所斷。苦",
    "T27n1545_104:0537b16": "類智時一切已斷故。",
    "T27n1545_104:0537b17": "問若爾亦有隨信隨法行者。已斷此四顛倒。",
    "T27n1545_104:0537b18": "此中何故不說。而但說言諸預流者一切已",
    "T27n1545_104:0537b19": "斷耶。答應說而不說者當知此義有餘。復",
    "T27n1545_104:0537b20": "次隨信隨法行者有差別相有已斷盡。謂苦",
    "T27n1545_104:0537b21": "類智已生。有未斷盡。謂苦類智未生。是故",
    "T27n1545_104:0537b22": "不說。諸預流者無差別相。皆已斷故此中說",
    "T27n1545_104:0537b23": "之。復次欲令疑者得決定故偏說預流。謂",
    "T27n1545_104:0537b24": "預流者。猶畜妻子處妙臥具。摩執女人著",
    "T27n1545_104:0537b25": "妙衣服。塗飾香花驅役僮僕。捶打縛錄諸有",
    "T27n1545_104:0537b26": "情類。同諸異生有見生疑未斷顛倒。是故",
    "T27n1545_104:0537b27": "說彼已斷顛倒。一來准此故不別說。諸隨",
    "T27n1545_104:0537b28": "信行隨法行者。有漏善心尚不現起。況起染",
    "T27n1545_104:0537b29": "污無覆無記。於彼無疑是故不說。",
    "T27n1545_104:0537c01": "問預流一來。於五欲境起染愛時。為起樂",
    "T27n1545_104:0537c02": "淨想。為起苦不淨想耶。設爾何失。若起樂",
    "T27n1545_104:0537c03": "淨想者如何非顛倒。若起苦不淨想者。如",
    "T27n1545_104:0537c04": "何於境起染愛耶答應作是說。起樂淨想。",
    "T27n1545_104:0537c05": "問若爾何故非顛倒耶。答先作是說。由三",
    "T27n1545_104:0537c06": "事故建立顛倒。預流一來於境所起樂及",
    "T27n1545_104:0537c07": "淨想。雖是妄增益。而非推度性。非見性故。",
    "T27n1545_104:0537c08": "亦非一向顛倒。有少實事故。復次於諦理",
    "T27n1545_104:0537c09": "所起樂淨想者是顛倒攝預流一來皆已斷",
    "T27n1545_104:0537c10": "盡。於境事所起樂淨想者非顛倒攝。預流",
    "T27n1545_104:0537c11": "一來猶未斷盡容有現前。有作是說。預流",
    "T27n1545_104:0537c12": "一來於五欲境起染愛時。於彼唯起苦不",
    "T27n1545_104:0537c13": "淨想。問若爾何故起染愛耶。答彼雖於境",
    "T27n1545_104:0537c14": "知苦不淨。而無始來串習煩惱。燒然身心",
    "T27n1545_104:0537c15": "熱痛所逼。不覺於境而起染愛。如有樂",
    "T27n1545_104:0537c16": "淨婆羅門子。其指有時遇觸不淨。詣鍛師",
    "T27n1545_104:0537c17": "所求火淨之。鍛師語言。幸有灰等洗以清",
    "T27n1545_104:0537c18": "水足可使淨。何能忍苦求火鍛之。婆羅",
    "T27n1545_104:0537c19": "門言。灰水等洗不能令淨。要當為我以火",
    "T27n1545_104:0537c20": "淨之。於是鍛師以熱鐵鉗而鉗其指。時婆",
    "T27n1545_104:0537c21": "羅門熱苦所逼。不覺振手內指口中。彼雖",
    "T27n1545_104:0537c22": "審知指為不淨。苦逼不覺內置口中。預流",
    "T27n1545_104:0537c23": "一來染愛亦爾。復次彼雖於境知苦不淨。",
    "T27n1545_104:0537c24": "而無始來串習煩惱。燒然身心熱痛所逼。",
    "T27n1545_104:0537c25": "為止息故於境染愛。如軟弱者身患癰瘡",
    "T27n1545_104:0537c26": "苦痛難忍。醫語之言。汝可當以濕狗糞塗",
    "T27n1545_104:0537c27": "苦痛可息。其人聞已速取塗之。彼雖審知",
    "T27n1545_104:0537c28": "狗糞不淨。為止苦故而取塗之。預流一來",
    "T27n1545_104:0537c29": "染愛亦爾。故彼雖起苦不淨想。而於五欲",
    "T27n1545_104:0538a01": "起染愛事。諸預流者。於空無願無相三三摩",
    "T27n1545_104:0538a02": "地。成就過去幾未來幾現在幾。問何故作此",
    "T27n1545_104:0538a03": "論。答為止他宗顯正理故。謂或有說。過",
    "T27n1545_104:0538a04": "去未來無實自性。或復有說。無實成就不",
    "T27n1545_104:0538a05": "成就性為遮彼意欲顯實有過去未來成",
    "T27n1545_104:0538a06": "就性等故作斯論。答未來一切。過去若已滅",
    "T27n1545_104:0538a07": "不失。現在若現在前。此中未來一切者具成",
    "T27n1545_104:0538a08": "就三。過去若已滅不失者。隨一二三已滅",
    "T27n1545_104:0538a09": "非練根故。失則成就過去爾所。現在若現",
    "T27n1545_104:0538a10": "在前者。若隨一現在前則成就現在一。且道",
    "T27n1545_104:0538a11": "類智初剎那時不成就過去。無一剎那已生",
    "T27n1545_104:0538a12": "滅故。已生滅者得果捨故。成就未來三具得",
    "T27n1545_104:0538a13": "修故。成就現在一。謂道無願此滅已不失。",
    "T27n1545_104:0538a14": "若空現在前彼成就過去一。謂無願。未來三",
    "T27n1545_104:0538a15": "現在一。謂空此滅已不失。若無相現在前彼",
    "T27n1545_104:0538a16": "成就過去二。謂空無願未來三現在一。謂無",
    "T27n1545_104:0538a17": "相。此滅已不失。若三三摩地隨一現在前。彼",
    "T27n1545_104:0538a18": "成就過去未來三現在一。謂現在前者。",
    "T27n1545_104:0538a19": "有三三摩地。謂空無願無相。然三摩地。或",
    "T27n1545_104:0538a20": "應說一。謂心所中大地法內名三摩地。",
    "T27n1545_104:0538a21": "又五根中名定根。五力中名定力。七覺支",
    "T27n1545_104:0538a22": "中名定覺支。八道支中名正定。或應說",
    "T27n1545_104:0538a23": "二。謂有漏無漏三摩地。或繫縛解脫。或",
    "T27n1545_104:0538a24": "繫不繫三摩地。或應說三謂此所說。或",
    "T27n1545_104:0538a25": "應說四謂三界繫及不繫。或應說五謂三",
    "T27n1545_104:0538a26": "界繫及學無學。廣說乃至。若以相續剎那",
    "T27n1545_104:0538a27": "分別。則有無量三摩地。問若爾世尊何故增",
    "T27n1545_104:0538a28": "一減無量等。建立三種三摩地耶。答由三",
    "T27n1545_104:0538a29": "緣故唯建立三。一對治故。二期心故。三所",
    "T27n1545_104:0538b01": "緣故。對治故者。謂空三摩地是有身見近對",
    "T27n1545_104:0538b02": "治故。問空三摩地有空非我二行相。有身見",
    "T27n1545_104:0538b03": "有我我所二行相。此中以何等行相。對治",
    "T27n1545_104:0538b04": "何等行相耶。答以非我行相對治我行相。",
    "T27n1545_104:0538b05": "以空行相對治我所行相。復次以非我行相",
    "T27n1545_104:0538b06": "對治五我見行相。以空行相對治十五我所",
    "T27n1545_104:0538b07": "見行相。如對治我見我所見行相。如是對",
    "T27n1545_104:0538b08": "治己見己所見行相。是我屬我行相。是己屬",
    "T27n1545_104:0538b09": "己行相。應知亦爾。復次以非我行相對治我",
    "T27n1545_104:0538b10": "愛。以空行相對治我所愛。如對治我愛我",
    "T27n1545_104:0538b11": "所愛。如是對治己愛己所愛。我癡我所癡己",
    "T27n1545_104:0538b12": "癡己所癡等應知亦爾。復次以非我行相",
    "T27n1545_104:0538b13": "對治執蘊是我行相。以空行相對治執蘊",
    "T27n1545_104:0538b14": "中有我行相。如對治執蘊是我執蘊中有",
    "T27n1545_104:0538b15": "我行相。如是對治執處是我。執處中有我執",
    "T27n1545_104:0538b16": "界。是我執界中有我。若總若別行相應知亦",
    "T27n1545_104:0538b17": "爾。期心故者。謂無願三摩地諸修行者期心。",
    "T27n1545_104:0538b18": "不願三有法故。問彼於聖道亦不願耶。答",
    "T27n1545_104:0538b19": "雖於聖道非全不願。而彼期心不願三有",
    "T27n1545_104:0538b20": "聖道。依有故亦不願。又彼期心不願五蘊",
    "T27n1545_104:0538b21": "聖道。是蘊故亦不願。又彼期心不願三世",
    "T27n1545_104:0538b22": "聖道。墮世故亦不願。又彼期心不願眾苦",
    "T27n1545_104:0538b23": "聖道。與苦展轉相續故亦不願。問若爾何故",
    "T27n1545_104:0538b24": "修聖道耶。答為趣涅槃故修聖道。謂修行",
    "T27n1545_104:0538b25": "者作是思惟。究竟涅槃由何趣證。思已定知",
    "T27n1545_104:0538b26": "必由聖道。故雖不願而要修之。如越瀑",
    "T27n1545_104:0538b27": "流要憑船筏。所緣故者。謂無相三摩地此定",
    "T27n1545_104:0538b28": "所緣離十相故。謂離色聲香味觸及女男三",
    "T27n1545_104:0538b29": "有為相。復次蘊名為相。此定所緣離諸蘊相",
    "T27n1545_104:0538c01": "故名無相。復次世名為相。前後名相上中",
    "T27n1545_104:0538c02": "下等名相。此定所緣離世等相故名無相。",
    "T27n1545_104:0538c03": "有作是說。三三摩地皆由對治差別建立。",
    "T27n1545_104:0538c04": "謂空三摩地。近對治有身見。無願三摩地。近",
    "T27n1545_104:0538c05": "對治戒禁取。無相三摩地。近對治疑。由此",
    "T27n1545_104:0538c06": "為先對治一切。復有說者。三三摩地皆依",
    "T27n1545_104:0538c07": "行相差別建立。謂空三摩地。有空非我二",
    "T27n1545_104:0538c08": "行相。無願三摩地。有苦非常。及集道各四行",
    "T27n1545_104:0538c09": "相。無相三摩地。有滅四行相。故三摩地唯建",
    "T27n1545_104:0538c10": "立三。施設論中初作是說。空三摩地是空。非",
    "T27n1545_104:0538c11": "無願無相。無願三摩地是無願非空無相。無",
    "T27n1545_104:0538c12": "相三摩地是無相非空無願。所以者何。由此",
    "T27n1545_104:0538c13": "三種行相別故。即彼論中次作是說。空三摩",
    "T27n1545_104:0538c14": "地是空亦無願非無相。無願三摩地是無願",
    "T27n1545_104:0538c15": "亦空非無相。無相三摩地唯是無相非空無",
    "T27n1545_104:0538c16": "願。問何故空無願展轉相。亦而無相獨立耶。",
    "T27n1545_104:0538c17": "答依初得時有同異故。謂若依空三摩地",
    "T27n1545_104:0538c18": "入正性離生。苦現觀四心頃亦修無願。若",
    "T27n1545_104:0538c19": "依無願三摩地入正性離生。苦現觀四心頃",
    "T27n1545_104:0538c20": "亦修空故。空無願展轉相亦初得無相修自",
    "T27n1545_104:0538c21": "非餘。復次依初對治有同異故。謂空無願",
    "T27n1545_104:0538c22": "初對治時。俱能對治見苦所斷煩惱等故。無",
    "T27n1545_104:0538c23": "相初對治時。獨能對治見滅所斷煩惱等故。",
    "T27n1545_104:0538c24": "即彼論中復作是說。空三摩地是空亦無",
    "T27n1545_104:0538c25": "願無相。無願三摩地是無願亦空無相。無相",
    "T27n1545_104:0538c26": "三摩地是無相亦空無願。問此三何故一一",
    "T27n1545_104:0538c27": "具三。答一一自體有三義故。謂此一一非",
    "T27n1545_104:0538c28": "常非恒非不變易。非我我所故皆名空。",
    "T27n1545_104:0538c29": "不願生長貪瞋癡等及後有故皆名無願。",
    "T27n1545_104:0539a01": "離色聲香味觸女男七種相。故皆名無相。",
    "T27n1545_104:0539a02": "是名三三摩地自性我物自體相分本性。已",
    "T27n1545_104:0539a03": "說自性所以今當說。問何故名三摩地。三",
    "T27n1545_104:0539a04": "摩地是何義耶。答由三緣故名三摩地。一",
    "T27n1545_104:0539a05": "平等故。二攝持故。三相似相續故。平等故者。",
    "T27n1545_104:0539a06": "謂無始來煩惱惡行邪見顛倒。令心心所偏",
    "T27n1545_104:0539a07": "曲而轉。由此定力令心心所於境正直平",
    "T27n1545_104:0539a08": "等而轉。故名三摩地。攝持故者。謂無始來",
    "T27n1545_104:0539a09": "心心所法於境馳散。由此定力方便攝持令",
    "T27n1545_104:0539a10": "住一境。故名三摩地。相似相續故者。謂無",
    "T27n1545_104:0539a11": "始來心心所法善染無記異類相續。由此定",
    "T27n1545_104:0539a12": "力前後一類唯善相續。故名三摩地。復次",
    "T27n1545_104:0539a13": "由三緣故名三摩地。謂住一境故。相續",
    "T27n1545_104:0539a14": "住故。正審慮故。復次由三緣故名三摩地。",
    "T27n1545_104:0539a15": "謂能持身令平等故。攝諸善法。令不散",
    "T27n1545_104:0539a16": "故。能令善心平等轉故。復次由三緣。故名",
    "T27n1545_104:0539a17": "三摩地。謂於所緣恒不捨故。任持種種勝",
    "T27n1545_104:0539a18": "善法故。令奢摩他毘鉢舍那住一所緣平等",
    "T27n1545_104:0539a19": "轉故。尊者世友作如是說。何故名三摩地。",
    "T27n1545_104:0539a20": "攝持多種善心心所。令於一境平等相續",
    "T27n1545_104:0539a21": "故名等持。復作是說。能持平等故名等持。",
    "T27n1545_104:0539a22": "如能持嬰兒故名持。嬰兒者能持水故名",
    "T27n1545_104:0539a23": "持水者。能持枰故名持枰者。此亦如是。",
    "T27n1545_104:0539a24": "能持種種勝平等法故名等持。大德說曰。即",
    "T27n1545_104:0539a25": "此等持亦名等至。此復多種。謂善法等至。不",
    "T27n1545_104:0539a26": "善法等至。無記法等至。九次第等至。兩兩交",
    "T27n1545_104:0539a27": "會亦名等至。於此義中。唯說能持善心心",
    "T27n1545_104:0539a28": "所。令其相續平等而轉故名等持。不善無",
    "T27n1545_104:0539a29": "記等非此所說。",
    "T27n1545_104:0539b01": "三三摩地界者。若有漏是三界。若無漏是不",
    "T27n1545_104:0539b02": "繫地者。若有漏在十一地。若無漏在九地。",
    "T27n1545_104:0539b03": "所依者依三界相續。行相者空三摩地有二",
    "T27n1545_104:0539b04": "行相。無願三摩地有十行相。無相三摩地有",
    "T27n1545_104:0539b05": "四行相。問諸空三摩地皆作空行相轉耶。答",
    "T27n1545_104:0539b06": "應作四句。有空三摩地非作空行相轉。謂",
    "T27n1545_104:0539b07": "空三摩地作非我行相轉。有作空行相轉",
    "T27n1545_104:0539b08": "非空三摩地。謂空行相轉空三摩地相應諸",
    "T27n1545_104:0539b09": "法。有空三摩地亦作空行相轉。謂空行相轉",
    "T27n1545_104:0539b10": "空三摩地。有非空三摩地亦非作空行相",
    "T27n1545_104:0539b11": "轉。謂若唯說此種類者。即非我行相轉空",
    "T27n1545_104:0539b12": "三摩地相應諸法。若不唯說此種類者即",
    "T27n1545_104:0539b13": "除前相。如轉作四句。已轉當轉應知亦爾。",
    "T27n1545_104:0539b14": "如空行相作三四句。非我行相應知亦爾。如",
    "T27n1545_104:0539b15": "是空三摩地有六四句。無願三摩地有三十",
    "T27n1545_104:0539b16": "四句。無相三摩地有十二四句。如是三三摩",
    "T27n1545_104:0539b17": "地合有四十八四句。所緣者。空三摩地若有",
    "T27n1545_104:0539b18": "漏緣一切法。若無漏唯緣苦諦。無願三摩地",
    "T27n1545_104:0539b19": "緣三諦除滅諦。無相三摩地唯緣滅諦。念",
    "T27n1545_104:0539b20": "住者。空無願三摩地各四念住俱。無相三摩",
    "T27n1545_104:0539b21": "地唯法念住俱。智者空三摩地四智俱。謂法",
    "T27n1545_104:0539b22": "類苦世俗智。無願三摩地七智俱。除滅智。無",
    "T27n1545_104:0539b23": "相三摩地四智俱。謂法類滅世俗智。三摩地",
    "T27n1545_104:0539b24": "者即三摩地。根相應者。三根相應。謂樂喜捨。",
    "T27n1545_104:0539b25": "三世者。是三世。緣三世者。空三摩地若有",
    "T27n1545_104:0539b26": "漏緣三世及離世。若無漏及無願三摩地緣",
    "T27n1545_104:0539b27": "三世。無相三摩地緣離世。善不善無記者。皆",
    "T27n1545_104:0539b28": "是善。緣善不善無記者。空無願三摩地緣",
    "T27n1545_104:0539b29": "三種。無相三摩地唯緣善。三界繫不繫者。若",
    "T27n1545_104:0539c01": "有漏是三界繫。若無漏是不繫。緣三界繫不",
    "T27n1545_104:0539c02": "繫者。空三摩地若有漏緣三界繫及不繫。若",
    "T27n1545_104:0539c03": "無漏唯緣三界繫。無願三摩地緣三界繫及",
    "T27n1545_104:0539c04": "不繫。無相三摩地唯緣不繫。學無學非學非",
    "T27n1545_104:0539c05": "無學者。皆通三種。緣學無學非學非無學",
    "T27n1545_104:0539c06": "者。空三摩地若有漏緣三種。若無漏唯緣非",
    "T27n1545_104:0539c07": "學非無學。無願三摩地緣三種。無相三摩地",
    "T27n1545_104:0539c08": "唯緣非學非無學。見修所斷不斷者。若有漏",
    "T27n1545_104:0539c09": "皆修所斷。若無漏皆不斷。緣見修所斷不斷",
    "T27n1545_104:0539c10": "者。空三摩地若有漏緣三種。若無漏唯緣見",
    "T27n1545_104:0539c11": "修所斷。無願三摩地緣三種無相三摩地唯",
    "T27n1545_104:0539c12": "緣不斷。緣名緣義者。空無願三摩地通緣名",
    "T27n1545_104:0539c13": "義。無相三摩地唯緣義。緣自相續他相續非",
    "T27n1545_104:0539c14": "相續者。空三摩地若有漏緣三種。若無漏及",
    "T27n1545_104:0539c15": "無願三摩地唯緣自他相續。無相三摩地唯",
    "T27n1545_104:0539c16": "緣非相續。加行得離染得者。皆通二種。曾",
    "T27n1545_104:0539c17": "得未曾得者。皆通二種。",
    "T27n1545_104:0539c18": "此三三摩地亦名三解脫門。問三摩地與解",
    "T27n1545_104:0539c19": "脫門有何差別。答三摩地通有漏無漏。解",
    "T27n1545_104:0539c20": "脫門唯無漏。問何故解脫門唯無漏耶。答有",
    "T27n1545_104:0539c21": "漏有縛為解脫門不應理故。問依何義立",
    "T27n1545_104:0539c22": "解脫門耶。為依入正性離生。為依盡漏。",
    "T27n1545_104:0539c23": "設爾何失。若依入正性離生立解脫門者。",
    "T27n1545_104:0539c24": "則應唯苦法智忍相應定名解脫門。若依盡",
    "T27n1545_104:0539c25": "漏立解脫門者。則應唯金剛喻定名解脫",
    "T27n1545_104:0539c26": "門。答應作是說。俱依二義立解脫門。然解",
    "T27n1545_104:0539c27": "脫門總攝一切無漏定。謂一切聖道皆名正",
    "T27n1545_104:0539c28": "性離生。得一切聖道時皆名為入。斷諸漏",
    "T27n1545_104:0539c29": "時皆名盡漏。四道俱定皆有盡義。如世第",
    "T27n1545_104:0540a01": "一法無間。苦法智忍現在前時。得空三摩地",
    "T27n1545_104:0540a02": "名入正性離生。苦現觀無間。集現觀現在前",
    "T27n1545_104:0540a03": "時。得無願三摩地。亦名入正性離生。集現",
    "T27n1545_104:0540a04": "觀無間。滅現觀現在前時。得無相三摩地。亦",
    "T27n1545_104:0540a05": "名入正性離生。餘位無間起無漏定時應",
    "T27n1545_104:0540a06": "知亦爾。見道位中別起無漏三三摩地別",
    "T27n1545_104:0540a07": "盡諸漏。修道位中總起無漏三三摩地總",
    "T27n1545_104:0540a08": "盡諸漏。無學位中總起無漏三三摩地。總",
    "T27n1545_104:0540a09": "遮諸漏。亦名盡漏。是故三解脫門總攝諸無",
    "T27n1545_104:0540a10": "漏定。問何故名解脫門。答涅槃名解脫。依",
    "T27n1545_104:0540a11": "此三三摩地。能趣證解脫故名解脫門。復",
    "T27n1545_104:0540a12": "次如排楯故名解脫門。如鬪戰時先以排",
    "T27n1545_104:0540a13": "楯防捍怨敵。後以利劍斷怨家頭。令墮",
    "T27n1545_104:0540a14": "戰場隨意所趣。如是行者。與煩惱怨敵。共",
    "T27n1545_104:0540a15": "鬪戰時。先以三解脫門排楯。防捍煩惱怨",
    "T27n1545_104:0540a16": "敵。後以無漏慧劍斷煩惱成就性頭。令墮",
    "T27n1545_104:0540a17": "不成就性地。如本所願趣向涅槃。如契經",
    "T27n1545_104:0540a18": "說。定是正道。不定是邪道。定心得解脫非",
    "T27n1545_104:0540a19": "不定心。是故無漏三三摩地是解脫門非有",
    "T27n1545_104:0540a20": "漏定。施設論說空有多種。謂內空。外空。內",
    "T27n1545_104:0540a21": "外空。有為空。無為空。無邊際空。本性空。無",
    "T27n1545_104:0540a22": "所行空。勝義空。空空。如是十種空如餘處",
    "T27n1545_104:0540a23": "分別。問何緣諸處多分別空。答以空行相。是",
    "T27n1545_104:0540a24": "二十種薩迦耶見近對治故。彼二十種薩迦",
    "T27n1545_104:0540a25": "耶見能為一切煩惱根本。流注生死不趣",
    "T27n1545_104:0540a26": "涅槃過患增上故。多說彼近對治法。",
    "T27n1545_104:0540a27": "如契經說。若聖弟子。三等持鬘具足成就。能",
    "T27n1545_104:0540a28": "斷一切惡不善法。修習善法速得圓滿。問",
    "T27n1545_104:0540a29": "何故等持說名為鬘。答性端嚴故。可愛樂",
    "T27n1545_104:0540b01": "故。如少壯者首冠花鬘形貌端嚴眾所愛樂。",
    "T27n1545_104:0540b02": "如是聖者冠等持鬘。功德端嚴天人敬愛。又",
    "T27n1545_104:0540b03": "如人首若冠花鬘。不為猛風飄亂其髮。如",
    "T27n1545_104:0540b04": "是聖者冠等持鬘。諸勝功德掉不能亂。又",
    "T27n1545_104:0540b05": "如人首冠以花鬘。隨所經行多獲勝利。如",
    "T27n1545_104:0540b06": "是聖者冠等持鬘。於諸位中多獲功德。諸",
    "T27n1545_104:0540b07": "位謂入正性離生。得果離染永盡諸漏。又",
    "T27n1545_104:0540b08": "如以縷結花作鬘。能令眾花久不散壞。如",
    "T27n1545_104:0540b09": "是勝定持諸功德。雖經久時而不失壞。是",
    "T27n1545_104:0540b10": "故說此名等持鬘。又如以縷貫結眾花。世",
    "T27n1545_104:0540b11": "間於中共生鬘想。如是聖者以三等持攝",
    "T27n1545_104:0540b12": "諸功德。諸天人眾於此共生等持鬘想。又",
    "T27n1545_104:0540b13": "如以縷貫結眾花繫在一處。世間於中起",
    "T27n1545_104:0540b14": "繫鬘想。如是以定攝諸善心繫在一境。諸",
    "T27n1545_104:0540b15": "天人眾咸謂聖者繫等持鬘。是故等持以鬘",
    "T27n1545_104:0540b16": "為喻。如契經說。空三摩地是上座住處。問",
    "T27n1545_104:0540b17": "何故佛說空三摩地是上座住處耶。答上座",
    "T27n1545_104:0540b18": "多住此空定故。謂三界中佛是第一功德上",
    "T27n1545_104:0540b19": "座多住空定。獨覺是第二功德上座亦多住",
    "T27n1545_104:0540b20": "空定。尊者舍利子是第三功德上座亦多住",
    "T27n1545_104:0540b21": "空定。目乾連等諸大聲聞亦名上座。彼亦多",
    "T27n1545_104:0540b22": "住空三摩地故。說此空定是上座住處。復次",
    "T27n1545_104:0540b23": "空三摩地是諸內道不共住處。一切內道皆",
    "T27n1545_104:0540b24": "是上座。一切外道皆是嬰兒。謂內道法中年",
    "T27n1545_104:0540b25": "八歲者亦名上座。成就功德上座法故。外",
    "T27n1545_104:0540b26": "道法中年八十者亦名嬰兒。成就過失嬰兒",
    "T27n1545_104:0540b27": "法故。問外道豈有無願無相。而但說空是",
    "T27n1545_104:0540b28": "不共法。答外道法中雖無真實無願無相。而",
    "T27n1545_104:0540b29": "有相似。謂麁行相等相似無願。靜行相等相",
    "T27n1545_104:0540c01": "似無相。九十六種外道法中。尚無相似空定",
    "T27n1545_104:0540c02": "況有真實。故唯說空定是內道不共法。復次",
    "T27n1545_104:0540c03": "空三摩地能引上座功德法故名上座住處。",
    "T27n1545_104:0540c04": "上座功德法者。謂道及道果。空三摩地能引",
    "T27n1545_104:0540c05": "彼力殊勝非餘。是有身見近對治故。復次空",
    "T27n1545_104:0540c06": "三摩地能令身心安住不動。故名上座住處。",
    "T27n1545_104:0540c07": "謂諸有情乃至未得空三摩地。身心輕躁猶",
    "T27n1545_104:0540c08": "如風塵。若得此定身心不動安靜如山。是",
    "T27n1545_104:0540c09": "故尊者妙音說曰。若知諸法是空非我身。及",
    "T27n1545_104:0540c10": "覺慧皆不動搖。身心安靜故名上座。故說",
    "T27n1545_104:0540c11": "空是上座住處。復次諸瑜伽師。若住空定其",
    "T27n1545_104:0540c12": "心安住。不為世間適意不適意。可愛非可",
    "T27n1545_104:0540c13": "愛。饒益非饒益。樂具苦具之所傾動。是故說",
    "T27n1545_104:0540c14": "為上座住處。夫上座者心安住故。云何知",
    "T27n1545_104:0540c15": "然。如契經說。尊者舍利子。生母命終同住",
    "T27n1545_104:0540c16": "弟子還俗。有苞齒苾芻。常於尊者心有怨",
    "T27n1545_104:0540c17": "恨。聞此事已。速告尊者舍利子言。汝母命",
    "T27n1545_104:0540c18": "過弟子還俗汝意云何。舍利子言。我母命過",
    "T27n1545_104:0540c19": "生死法爾。弟子還俗凡愚何怪。苞齒苾芻竊",
    "T27n1545_104:0540c20": "作是念言。雖自慰心必燋惶時。舍利子多住",
    "T27n1545_104:0540c21": "空故。雖聞是事而心不動。於日初分著",
    "T27n1545_104:0540c22": "衣持鉢。入室羅筏城次第乞食。飯食既訖",
    "T27n1545_104:0540c23": "還誓多林收衣鉢洗足已。以尼師檀",
    "T27n1545_104:0540c24": "置左肩上。出所住處往詣闇林。坐一樹下",
    "T27n1545_104:0540c25": "入於天住作是思惟。世間頗有可愛妙色",
    "T27n1545_104:0540c26": "變壞之時。令我憂悲生苦惱不。自審觀察",
    "T27n1545_104:0540c27": "都無是事。於日後分還誓多林。爾時阿難",
    "T27n1545_104:0540c28": "見舍利子便問尊者從何所來。舍利子言",
    "T27n1545_104:0540c29": "從闇林來。阿難復問尊者住彼入何等定。",
    "T27n1545_104:0541a01": "答言我入有尋伺定。復問住彼何所尋思。",
    "T27n1545_104:0541a02": "時舍利子具以上答。阿難遂問舍利子言。",
    "T27n1545_104:0541a03": "尊者常說若佛世尊不出世者。我等便為無",
    "T27n1545_104:0541a04": "目而死。佛是世間可愛妙色若當變壞。尊者",
    "T27n1545_104:0541a05": "豈能不生憂悲苦惱事不。舍利子言若有",
    "T27n1545_104:0541a06": "是事亦何憂惱。但作是念。世尊滅度一何疾",
    "T27n1545_104:0541a07": "哉。世間眼滅誰能將導。阿難歎曰。善哉善哉。",
    "T27n1545_104:0541a08": "尊者。善修空三摩地。我我所執及我慢等已",
    "T27n1545_104:0541a09": "斷遍知。如斷草根多羅樹頂。令彼於後永",
    "T27n1545_104:0541a10": "不復生。世尊妙色雖當變壞有為法然何",
    "T27n1545_104:0541a11": "所憂惱。由此故知住空定者其心安住。不",
    "T27n1545_104:0541a12": "為世間違順傾動。是故說為上座住處。無",
    "T27n1545_104:0541a13": "願無相勢力不然。故不說為上座住處",
    "T27n1545_104:0541a14": "如契經說尊者舍利子於憍薩羅國住一",
    "T27n1545_104:0541a15": "林中時有活命出家外道。亦住彼林隣近",
    "T27n1545_104:0541a16": "尊者去林不遠。諸村邑中有時廣設四月",
    "T27n1545_104:0541a17": "節會。時彼外道巡諸村邑。飽食猪肉恣情",
    "T27n1545_104:0541a18": "飲酒。竊持殘者還至林中。見舍利子坐一",
    "T27n1545_104:0541a19": "樹下。酒所昏故起輕蔑心。我今與彼雖俱",
    "T27n1545_104:0541a20": "出家。我獨富樂而彼貧苦。尋趣尊者作是",
    "T27n1545_104:0541a21": "頌言。",
    "T27n1545_104:0541a22": "　我已飽酒肉　　復竊持餘來",
    "T27n1545_104:0541a23": "　地上草木山　　皆視如金聚",
    "T27n1545_104:0541a24": "時舍利子聞已念言。此死外道都無慚愧。乃",
    "T27n1545_104:0541a25": "能無賴說此伽他。我今亦應對彼說頌。作",
    "T27n1545_104:0541a26": "是念已即說頌言。",
    "T27n1545_104:0541a27": "　我常飽無相　　恒住空定門",
    "T27n1545_104:0541a28": "　地上草木山　　皆視如唾聚",
    "T27n1545_104:0541a29": "今此頌中尊者舍利子作師子吼。說三解脫",
    "T27n1545_104:0541b01": "門。謂於初句說無相解脫門。於第二句說",
    "T27n1545_104:0541b02": "空解脫門。於後二句說無願解脫門。問時",
    "T27n1545_104:0541b03": "彼外道身命尚存。何緣輕言此死外道。答應",
    "T27n1545_104:0541b04": "知死言目鄙惡事。復次彼無慧命故說為",
    "T27n1545_104:0541b05": "死。",
    "T27n1545_104:0541b06": "此中無相三摩地者。謂無相聲說多種義。或",
    "T27n1545_104:0541b07": "於空三摩地說無相聲。如是或於見道。或",
    "T27n1545_104:0541b08": "於不動心解脫。或於非想非非想處。或即",
    "T27n1545_104:0541b09": "於無相三摩地說無相聲。於空三摩地說",
    "T27n1545_104:0541b10": "無相聲者。如契經說。有一苾芻得無相心",
    "T27n1545_104:0541b11": "定。然根鈍故不知此定有何果報有何勝",
    "T27n1545_104:0541b12": "利。彼作是念。尊者阿難佛及弟子。常所稱",
    "T27n1545_104:0541b13": "歎我應往問。復作是念。尊者阿難善知聲",
    "T27n1545_104:0541b14": "相。若得我問必還問我。汝已得此所問定",
    "T27n1545_104:0541b15": "耶。若答言得。便為自顯所得勝法違少欲",
    "T27n1545_104:0541b16": "行。若言不得。是虛誑語。若作餘言。便是惱",
    "T27n1545_104:0541b17": "亂上座苾芻違越軌範。復作是念。我應隨",
    "T27n1545_104:0541b18": "逐尊者阿難。若為他說此定事者我亦得",
    "T27n1545_104:0541b19": "聞。遂逐六年竟不聞說。彼懷疑久俛仰問",
    "T27n1545_104:0541b20": "言。若有獲得無相心定不沈不舉。攝持諸",
    "T27n1545_104:0541b21": "行如水堤塘。解脫故住住故解脫。佛說此",
    "T27n1545_104:0541b22": "定有何果報。有何勝利。阿難聞已便反問",
    "T27n1545_104:0541b23": "言。汝得此定耶。彼作是念。我昔所慮今果",
    "T27n1545_104:0541b24": "得之。便默然而住。阿難告言。佛說此定得",
    "T27n1545_104:0541b25": "解果報得解勝利。解謂智生修道盡漏。汝亦",
    "T27n1545_104:0541b26": "不久當得此事。此中不沈者已斷我見故。",
    "T27n1545_104:0541b27": "不舉者已斷我所見故。又不沈者已斷五我",
    "T27n1545_104:0541b28": "見故。不舉者已斷十五我所見故。如我我",
    "T27n1545_104:0541b29": "所見己己所見我我所愛己己所。愛我我所",
    "T27n1545_104:0541c01": "癡己己所癡應知亦爾。又不沈者。得涅槃",
    "T27n1545_104:0541c02": "故。不舉者。捨生死故。攝持諸行者。多起",
    "T27n1545_104:0541c03": "加行多用功力。極善作意得此定故。如水",
    "T27n1545_104:0541c04": "堤塘者。如水從泉出流漫池中。堤塘堰之",
    "T27n1545_104:0541c05": "不令流散。如是此定隨一境轉。遍滿此境",
    "T27n1545_104:0541c06": "便住不散。解脫故住者。是自性解脫住故。",
    "T27n1545_104:0541c07": "解脫者。是相續解脫此定觀無我我所相",
    "T27n1545_104:0541c08": "故名無相而實是空。以彼苾芻專修此定。",
    "T27n1545_104:0541c09": "能初證入正性離生。於最後時盡諸漏故。",
    "T27n1545_104:0541c10": "法印經說若觀色聲香味觸相。而捨諸相",
    "T27n1545_104:0541c11": "名無相定。彼觀境界相而捨有情相。謂",
    "T27n1545_104:0541c12": "以空定觀色等法。捨有情想。於中都無女",
    "T27n1545_104:0541c13": "男等故。由此尊者妙音說曰。諸有情想依",
    "T27n1545_104:0541c14": "境界相故。觀境相捨有情想女男相無名",
    "T27n1545_104:0541c15": "無相定。而實是空三摩地攝。",
    "T27n1545_104:0541c16": "說一切有部發智大毘婆沙論卷第一百四"
}