{
    "T04n0212_026:0747c02": "出曜經卷第二十六",
    "T04n0212_026:0747c04": "姚秦涼州沙門竺佛念譯",
    "T04n0212_026:0747c05": "雙要品第三十",
    "T04n0212_026:0747c06": " 夜光照於冥，  至日未出間，",
    "T04n0212_026:0747c07": " 日光布大明，  夜光便黤[黑*炎]。",
    "T04n0212_026:0747c08": "[0747c08] 觀此義已如來引喻，欲使後生明達其事，猶",
    "T04n0212_026:0747c09": "若夜光之虫處在幽冥，布其光明遠有所照，",
    "T04n0212_026:0747c10": "謂為己明無有及者，值日天子放百千光明",
    "T04n0212_026:0747c11": "昇于東方，爾時無復有夜光虫明，顏色黤[黑*炎]",
    "T04n0212_026:0747c12": "像如純墨，是故說曰，夜光照於冥，至日未出",
    "T04n0212_026:0747c13": "間，日光布大明，夜光便黤[黑*炎]也。",
    "T04n0212_026:0747c14": " 察者布光明，  如來未出頃，",
    "T04n0212_026:0747c15": " 佛出放大明，  無察無聲問。",
    "T04n0212_026:0747c16": "[0747c16] 外道梵志所行不同，或有察而知者，或有入",
    "T04n0212_026:0747c17": "定而知者，或有聞教而寤者，此三種人在",
    "T04n0212_026:0747c18": "世跨行各自謂尊。所以然者？蓋由如來未現",
    "T04n0212_026:0747c19": "於世。設如來降神於世，放大光明流教布化，",
    "T04n0212_026:0747c20": "爾時外道梵志自然消歇，其道不行無復威",
    "T04n0212_026:0747c21": "神。是故說曰，夜光照於冥，至日未出間，日",
    "T04n0212_026:0747c22": "光有大明，夜光便黤[黑*炎]也。",
    "T04n0212_026:0747c23": " 不牢起牢想，  牢起不牢想，",
    "T04n0212_026:0747c24": " 彼不至於牢，  由起邪見故。",
    "T04n0212_026:0747c25": "[0747c25] 不牢起牢想者，此眾生類戀慕生死，若自生",
    "T04n0212_026:0747c26": "念人處世間，樂著五欲以自娛樂者乃為牢",
    "T04n0212_026:0747c27": "固，是故說曰：不牢起牢想也。牢起不牢想者，",
    "T04n0212_026:0747c28": "邪見之人執意來久，共相指授乃興此論，竊",
    "T04n0212_026:0747c29": "聞佛家稱說泥洹，無生無滅無起滅想，亦復",
    "T04n0212_026:0748a01": "無有歌歎喜舞宗親五族，行來進止園觀浴",
    "T04n0212_026:0748a02": "池，都無此者有何牢固？佛言不爾。斯等顛",
    "T04n0212_026:0748a03": "倒邪心不滅，牢而固者莫過泥洹，反更毀呰",
    "T04n0212_026:0748a04": "以為不牢。是故說曰，牢起不牢想也。彼不至",
    "T04n0212_026:0748a05": "於牢，由起邪見故者，滅盡泥洹無有眾患，澄",
    "T04n0212_026:0748a06": "然無為凝神不動，亦不變易，愚者不解以為",
    "T04n0212_026:0748a07": "非真，是故說曰，彼不至於牢，由起邪見故也。",
    "T04n0212_026:0748a08": " 牢而知牢者，  不牢知不牢，",
    "T04n0212_026:0748a09": " 彼人求於牢，  正治以為本。",
    "T04n0212_026:0748a10": "[0748a10] 若有眾生解滅盡泥洹無生無滅，亦不欺詐",
    "T04n0212_026:0748a11": "誑惑於世。諸佛世尊永息之室，其有眾生入",
    "T04n0212_026:0748a12": "此室者，寵位至不以增歡，毀辱逼不以加慼，",
    "T04n0212_026:0748a13": "與倒見異其辭、邪部殊其趣，冥然太虛永息",
    "T04n0212_026:0748a14": "不起，智者之所慕，非愚之所習。欲至彼室",
    "T04n0212_026:0748a15": "者，要涉八正之徑路，求度十二之洪崖，以",
    "T04n0212_026:0748a16": "渡生死之嶮岸，安神無為之澹然，顧眄悠悠",
    "T04n0212_026:0748a17": "之楚酷，苦哉愚惑之滋甚，是故說曰，牢而知",
    "T04n0212_026:0748a18": "牢者，不牢知不牢，彼人求於牢，正治以為本也。",
    "T04n0212_026:0748a19": " 愚意以為牢，  反被九結縛，",
    "T04n0212_026:0748a20": " 如鳥投羅網，  斯由愛深固。",
    "T04n0212_026:0748a21": "[0748a21] 愚意以為牢者，夫人在世意愚難革，或言陰",
    "T04n0212_026:0748a22": "聚為牢，或言結本為牢，於中興想不別真偽，",
    "T04n0212_026:0748a23": "雖復出家學道反習邪行，是故說曰，愚意以",
    "T04n0212_026:0748a24": "為牢也。反被九結縛者，人之修道要當捨",
    "T04n0212_026:0748a25": "家，遇惡知識指授邪徑，捨故結縛反被九",
    "T04n0212_026:0748a26": "結，如蛾投火不顧後慮，斯由愛深固，是故說",
    "T04n0212_026:0748a27": "曰，反被九結縛，如鳥投羅網，斯由愛深固也。",
    "T04n0212_026:0748a28": " 諸有懷狐疑，  今世及後世，",
    "T04n0212_026:0748a29": " 禪定盡能滅，  無惱脩梵行。",
    "T04n0212_026:0748b01": "[0748b01] 諸有懷狐疑者，彼脩行人，思惟惡露不淨",
    "T04n0212_026:0748b02": "之想，除去狐疑憎嫉之心，聞則得信不重思",
    "T04n0212_026:0748b03": "惟，是故說曰，諸有懷狐疑也。今世及後世者，",
    "T04n0212_026:0748b04": "今者現身後者後身，今者現世後者後世，於",
    "T04n0212_026:0748b05": "中不興猶豫生狐疑者，乃應定意。是故說",
    "T04n0212_026:0748b06": "曰，今世及後世也。禪定盡能滅者，入定之",
    "T04n0212_026:0748b07": "人心意堅固，盡能消滅不興想著，是故說曰，",
    "T04n0212_026:0748b08": "禪定盡能滅也。無惱脩梵行者，不為結使所",
    "T04n0212_026:0748b09": "煩惱，執意清淨常如一心，所脩德本超越人",
    "T04n0212_026:0748b10": "上，是故說曰，無惱脩梵行。",
    "T04n0212_026:0748b11": " 無塵離於塵，  能持此服者，",
    "T04n0212_026:0748b12": " 無御無所至，  此不應法服。",
    "T04n0212_026:0748b13": "[0748b13] 人之脩道常懷染污，婬怒癡垢不去于心，雖",
    "T04n0212_026:0748b14": "披袈裟不去三毒，此則不至於道，是故說曰，",
    "T04n0212_026:0748b15": "無塵離於塵也。能持此服者，唯有賢聖之人",
    "T04n0212_026:0748b16": "防塞眾惡，能服此真法之服，無有此者則",
    "T04n0212_026:0748b17": "不應服，是故說曰，能持此服者，無御無所至，",
    "T04n0212_026:0748b18": "此不應法服。",
    "T04n0212_026:0748b19": " 若能除垢穢，  修戒等慧定，",
    "T04n0212_026:0748b20": " 彼應思惟業，  此應服袈裟。",
    "T04n0212_026:0748b21": "[0748b21] 若能除垢穢，脩戒等慧定者，人之脩學除穢",
    "T04n0212_026:0748b22": "為本，三毒結使永盡無餘，雖得羅漢不入定",
    "T04n0212_026:0748b23": "意，無記對至乃知謬誤，脩戒除垢穢不失其",
    "T04n0212_026:0748b24": "道心，是故說曰，若能除垢穢，修戒等慧定也。",
    "T04n0212_026:0748b25": "彼應思惟業，應此服袈裟者，入定之人必有",
    "T04n0212_026:0748b26": "所益，心有所念無事不果，諸天世人魔及魔",
    "T04n0212_026:0748b27": "天釋梵四天王，靡不宗奉而承事者，是故說",
    "T04n0212_026:0748b28": "曰，彼應思惟業，應此服袈裟。",
    "T04n0212_026:0748b29": " 不以柔和言，  名稱有所至，",
    "T04n0212_026:0748c01": " 人有善顏色，  乃懷巧偽心。",
    "T04n0212_026:0748c02": "[0748c02] 不以柔和言，名稱有所至者，世多有人與人",
    "T04n0212_026:0748c03": "言談，內懷姦宄外如現愚，是故說曰，不以柔",
    "T04n0212_026:0748c04": "和言，名稱有所至也。人有善顏色，乃懷巧偽",
    "T04n0212_026:0748c05": "心者，往昔波斯匿王園觀遊戲，見二梵志苦",
    "T04n0212_026:0748c06": "形學道，仰事日月祭祀水火。王見此人學道",
    "T04n0212_026:0748c07": "志苦，尋往佛所白世尊言：「向行遊觀見二梵",
    "T04n0212_026:0748c08": "志，苦形學道至為難及亦無儔匹。」佛告王曰：",
    "T04n0212_026:0748c09": "「人之脩德持戒完具欲得知者，要當同止觀",
    "T04n0212_026:0748c10": "察威儀尋省來語，然後乃知有戒無戒。」王聞",
    "T04n0212_026:0748c11": "斯語內懷慚愧，即從坐起頭面禮足辭退而",
    "T04n0212_026:0748c12": "去，還至宮殿告語傍臣：「汝速詣彼喚二梵志",
    "T04n0212_026:0748c13": "在我後園，吾觀察之，審有苦行求於道德？",
    "T04n0212_026:0748c14": "為虛稱詐逸行不合已？」臣受其教即喚在園，",
    "T04n0212_026:0748c15": "王自樓上遙觀其行，知彼巧偽詐稱為道，重",
    "T04n0212_026:0748c16": "懷慚愧思心自悔，信心隆盛貪樂佛道，即令",
    "T04n0212_026:0748c17": "國界人民之類：「其有供事外學異道者，皆受",
    "T04n0212_026:0748c18": "誅戮不得從容。」王至佛所頭面禮足，悔本",
    "T04n0212_026:0748c19": "不及，自今以往，四事供養恭敬三寶，盡其",
    "T04n0212_026:0748c20": "形壽不違此誓。是故說曰，人有善顏色，乃懷",
    "T04n0212_026:0748c21": "巧偽心也。",
    "T04n0212_026:0748c22": " 有能斷是者，  永拔其根本，",
    "T04n0212_026:0748c23": " 智者除諸穢，  乃名為善色。",
    "T04n0212_026:0748c24": "[0748c24] 有能斷是者，永拔其根本者，世人多懷姦宄",
    "T04n0212_026:0748c25": "之心，雖披法服內行不真，能斷此者乃應道",
    "T04n0212_026:0748c26": "門，是故說曰，有能斷此者，永拔其根本。智者",
    "T04n0212_026:0748c27": "除諸穢，乃名為善色者，智人習法要應為道，",
    "T04n0212_026:0748c28": "非法不行學者所貴，顏色怡耀眾人敬仰，是",
    "T04n0212_026:0748c29": "故說曰，智者除其穢，乃名為善色也。",
    "T04n0212_026:0749a01": " 不以色從容，  蹔&#x89A9;知人意，",
    "T04n0212_026:0749a02": " 世多違行人，  遊蕩在世界，",
    "T04n0212_026:0749a03": " 如彼虛偽&#x936E;，  其中純有銅，",
    "T04n0212_026:0749a04": " 獨遊無畏忌，  內穢外不淨。",
    "T04n0212_026:0749a05": "[0749a05] 不以色從容，蹔&#x89A9;知人意者，世多有人顏色",
    "T04n0212_026:0749a06": "從容，與人言談辭義辯美，然內心虛偽心",
    "T04n0212_026:0749a07": "口相違，雖名為人性行不均，外如賢士內懷",
    "T04n0212_026:0749a08": "毒行，雖暫相見賢愚不別，猶夜&#x89A9;火遙見光",
    "T04n0212_026:0749a09": "明，若當往捉便燒其手，此亦如是，雖有顏",
    "T04n0212_026:0749a10": "色內懷熾焰，是故說曰，不以色從容，蹔&#x89A9;知",
    "T04n0212_026:0749a11": "人意也。世多違行人，遊蕩在世界者，當來愚",
    "T04n0212_026:0749a12": "人巧詐滋繁，漸漸遂至謗賢毀聖，姦宄萬端",
    "T04n0212_026:0749a13": "幻惑世人，與人言談顏色不正，出言成章辯",
    "T04n0212_026:0749a14": "聰無礙，堪在大眾為無軌事，眾人&#x89A9;者莫不",
    "T04n0212_026:0749a15": "拭目，是故說曰，世多違行人，遊蕩在世界也。",
    "T04n0212_026:0749a16": "如彼虛偽&#x936E;，其中純有銅者，巧詐之人多諸",
    "T04n0212_026:0749a17": "方略，以&#x70DF;熏銅色勝真金，誑惑世人貪取財",
    "T04n0212_026:0749a18": "貨，是以如來引此為喻，如彼偽&#x936E;獲世重利；",
    "T04n0212_026:0749a19": "姦宄之人亦復如是，甘言美辭誘進檀越，獲",
    "T04n0212_026:0749a20": "致供養四事不乏，衣被飲食床褥臥具病瘦",
    "T04n0212_026:0749a21": "醫藥，雖獲其供養，後當償之，報受洋銅，經",
    "T04n0212_026:0749a22": "歷苦惱罪積未畢，是故說曰，如彼虛偽&#x936E;，其",
    "T04n0212_026:0749a23": "心純有銅也。獨遊無畏忌，內穢外不淨者，如",
    "T04n0212_026:0749a24": "彼姦宄之人，多將翼從人間遊處，眾人見者",
    "T04n0212_026:0749a25": "莫不興敬，如賊暴虐多壞村落，然後乃知非",
    "T04n0212_026:0749a26": "是真人也。是故說曰，獨遊無畏忌，內穢外不",
    "T04n0212_026:0749a27": "淨也。",
    "T04n0212_026:0749a28": " 貪餮不自節，  三轉隨時行，",
    "T04n0212_026:0749a29": " 如圈被養&#x732A;，  數數受胞胎。",
    "T04n0212_026:0749b01": "[0749b01] 貪餮不自節，三轉隨時行者，如彼愚惑之人，",
    "T04n0212_026:0749b02": "為人標首受人供養，自養其形身體肥盛不",
    "T04n0212_026:0749b03": "能轉側，檀越施主隨時禮覲，愚人佯坐入",
    "T04n0212_026:0749b04": "定思惟，由是自致得大供養。是以世尊假以",
    "T04n0212_026:0749b05": "為譬，如被養&#x732A;臥食不動，不知久久當受屠",
    "T04n0212_026:0749b06": "割，捨身受身無有休已。是故說曰，貪餮不",
    "T04n0212_026:0749b07": "自節，三轉隨時行，如圈被養&#x732A;，數數受胞胎也。",
    "T04n0212_026:0749b08": " 人能專其意，  於食知止足，",
    "T04n0212_026:0749b09": " 趣欲支其形，  養壽守其道。",
    "T04n0212_026:0749b10": "[0749b10] 昔佛與波斯匿王而說此偈，波斯匿王宿殖",
    "T04n0212_026:0749b11": "德本福響自應，於後園中，自然生&#x82F7;蔗之",
    "T04n0212_026:0749b12": "樹，流出甘漿晝夜不絕，於彼園中自然生一",
    "T04n0212_026:0749b13": "株粳米，垂穗數百取之無盡。王受其福食之",
    "T04n0212_026:0749b14": "無厭，身體肥重喘息苦極不能轉側。時往佛",
    "T04n0212_026:0749b15": "所，低身揖讓在一面坐。爾時世尊便說此偈：",
    "T04n0212_026:0749b16": "「人能專其意，  於食知止足，",
    "T04n0212_026:0749b17": " 趣欲支其形，  養壽守其道。」",
    "T04n0212_026:0749b18": "[0749b18] 王聞斯語歡喜踊躍不能自勝，即從坐起辭",
    "T04n0212_026:0749b19": "佛還宮，即&#x52C5;&#x53A8;宰作食之人：「設汝擎食在吾",
    "T04n0212_026:0749b20": "前者，先說斯偈爾乃得食。」自是以始常以為",
    "T04n0212_026:0749b21": "法，王轉減食身體輕便，進止行來無所患苦。",
    "T04n0212_026:0749b22": " 觀淨而自脩，  諸根不具足，",
    "T04n0212_026:0749b23": " 於食無厭足，  斯等凡品行，",
    "T04n0212_026:0749b24": " 轉增於欲意，  如屋壞穿漏。",
    "T04n0212_026:0749b25": "[0749b25] 觀淨而自脩，諸根不具足者，初履行人意不",
    "T04n0212_026:0749b26": "堅固，內自思念髮毛爪齒，愛著清淨興著欲",
    "T04n0212_026:0749b27": "想，增益瞋恚愚癡滋長，不攝諸情根門不定，",
    "T04n0212_026:0749b28": "放逸自恣遂失道明，由火赫熾復益酥油，深",
    "T04n0212_026:0749b29": "明此理，豈是滅火之兆乎？夫欲息婬怒癡",
    "T04n0212_026:0749c01": "火永不生者，當興惡露不淨之想，是故說曰，",
    "T04n0212_026:0749c02": "觀淨而自脩，諸根不具足也。於食無厭足，斯",
    "T04n0212_026:0749c03": "等凡品行者，彼修行人乞求無厭，得而藏",
    "T04n0212_026:0749c04": "囊慳心不捨，若後命終受凡品行，是故說曰，",
    "T04n0212_026:0749c05": "於食無厭足，斯等凡品行也。轉增於欲意，如",
    "T04n0212_026:0749c06": "屋壞穿漏者，行人執愚不脩善根，欲意熾盛",
    "T04n0212_026:0749c07": "不自改更，當復經歷生死之難，猶若蓋屋覆",
    "T04n0212_026:0749c08": "治不牢，天雨則漏澆灒衣服淨者使污，人",
    "T04n0212_026:0749c09": "情如是，意不堅固漏婬怒癡，是故說曰，轉增",
    "T04n0212_026:0749c10": "於欲意，如屋壞穿漏。",
    "T04n0212_026:0749c11": " 當觀不淨行，  諸根無缺漏，",
    "T04n0212_026:0749c12": " 於食知止足，  有信執精進，",
    "T04n0212_026:0749c13": " 不恣於欲意，  如風吹泰山。",
    "T04n0212_026:0749c14": "[0749c14] 當觀不淨行，諸根不缺漏者，行人御意不暇",
    "T04n0212_026:0749c15": "食息，觀察此身漏出不淨一一分別，料簡身",
    "T04n0212_026:0749c16": "中三十六物穢污不淨，從頭至足無一可貪，",
    "T04n0212_026:0749c17": "收攝諸根不使漏失，是故說曰，當觀不淨行，",
    "T04n0212_026:0749c18": "諸根無缺漏也。於食知止足，有信執精進者，",
    "T04n0212_026:0749c19": "行人執意得無漏信，多食瞪瞢不容入定；",
    "T04n0212_026:0749c20": "信心勇熾堪行精進，超群獨邁尋受其證。是",
    "T04n0212_026:0749c21": "故說曰，於食知止足，有信執精進也。不恣於",
    "T04n0212_026:0749c22": "欲意，如風吹泰山者，行人用意眾想不亂，欲",
    "T04n0212_026:0749c23": "為禍根主生災患，見身神慌不受慧明，死則",
    "T04n0212_026:0749c24": "對至燒身之痛，料別此理悉為苦患；制意不",
    "T04n0212_026:0749c25": "興色聲香味細滑之法，外御六塵內攝六情，",
    "T04n0212_026:0749c26": "內外清淨不漏欲意，猶若泰山安峙堅固，不",
    "T04n0212_026:0749c27": "為飄風之所吹動，心如金剛不可沮壞，是故",
    "T04n0212_026:0749c28": "說曰，不恣於欲意，如風吹泰山也。",
    "T04n0212_026:0749c29": " 空閑甚可樂，  然人不樂彼，",
    "T04n0212_026:0750a01": " 無欲常居之，  非欲之所處。",
    "T04n0212_026:0750a02": "[0750a02] 空閑甚可樂者，所以聖人論此語者，欲使行",
    "T04n0212_026:0750a03": "人速獲其法，閑靜之中意得專一，思惟挍計",
    "T04n0212_026:0750a04": "不移時節，意念嚮應如人呼聲，是故說曰，",
    "T04n0212_026:0750a05": "空閑甚可樂也。然人不樂彼者，如此之徒皆",
    "T04n0212_026:0750a06": "是凡夫，意著愛欲不能捨離，意著女色以為",
    "T04n0212_026:0750a07": "實用，一旦亡沒乃知非真，是故說曰，然人",
    "T04n0212_026:0750a08": "不樂彼也。無欲常居之者，所以言聖人者，無",
    "T04n0212_026:0750a09": "婬怒癡諸結縛著豁然除盡，淨如天金亦無",
    "T04n0212_026:0750a10": "微翳，若在人村周遊教化，到時持&#x9262;福度",
    "T04n0212_026:0750a11": "眾生，隨施多少&#x546A;願施主，檀越施主值聞聲",
    "T04n0212_026:0750a12": "者，則聞道教貫徹心懷；設值辟支佛者，飛",
    "T04n0212_026:0750a13": "&#x9262;空虛作十八變，形雖在眾心存曠野，是故",
    "T04n0212_026:0750a14": "說曰，無欲常居之也。非欲之所處者，著欲之",
    "T04n0212_026:0750a15": "人心意有在，猶人墮罪閉在牢獄，官不決",
    "T04n0212_026:0750a16": "斷遂經年歲，望欲求出良難得矣。婬泆之人",
    "T04n0212_026:0750a17": "亦復如是，癡心所裹閉在欲獄，不遭無漏聖",
    "T04n0212_026:0750a18": "叡之藥，欲得免濟甚復難剋也。是故說曰，非",
    "T04n0212_026:0750a19": "欲之所處也。",
    "T04n0212_026:0750a20": " 在村閑靜，  高岸平地，  應真所過，",
    "T04n0212_026:0750a21": " 莫不蒙祐。",
    "T04n0212_026:0750a22": "[0750a22] 真人所居必有善應，地主四王常來擁護，所",
    "T04n0212_026:0750a23": "居之方不被災患，福能抑惡眾害不生，由聖",
    "T04n0212_026:0750a24": "居中威神所致。是故說曰，在村閑靜，高岸",
    "T04n0212_026:0750a25": "平地，應真所過，莫不蒙祐也。",
    "T04n0212_026:0750a26": " 難移難可動，  如彼重雪山，",
    "T04n0212_026:0750a27": " 非賢則不現，  猶夜射冥室。",
    "T04n0212_026:0750a28": "[0750a28] 賢聖之人心不可移動，意欲所規必剋不難，",
    "T04n0212_026:0750a29": "猶若眾山競出好藥，隨意取之分別毒害，是",
    "T04n0212_026:0750b01": "故智者說眾德具足，是故說曰，難移難可動，",
    "T04n0212_026:0750b02": "如彼重雪山也。非賢則不現，猶夜射冥室者，",
    "T04n0212_026:0750b03": "不以善知識，不親近善知識，聞惡不出其本，",
    "T04n0212_026:0750b04": "聞善不歎其德，猶若冥室之中闇射其矢，是",
    "T04n0212_026:0750b05": "故說曰，非賢則不現，猶夜射冥室也。",
    "T04n0212_026:0750b06": " 賢者有千數，  智叡在叢林，",
    "T04n0212_026:0750b07": " 義理極深邃，  智者所分別。",
    "T04n0212_026:0750b08": "[0750b08] 賢者有千數，智叡在叢林者，所謂賢者有所",
    "T04n0212_026:0750b09": "分別，聞一句義暢演無數辯才之法，思惟分",
    "T04n0212_026:0750b10": "別皆由觀練，是故說曰，賢者有千數，叡智",
    "T04n0212_026:0750b11": "在叢林也。義理極深邃，智者所分別者，分別",
    "T04n0212_026:0750b12": "諸法不失次第，義理深邃究暢其法，知所從",
    "T04n0212_026:0750b13": "生知所從滅，分別義理一一不失，是故說曰，",
    "T04n0212_026:0750b14": "義理極深邃，智者所分別。",
    "T04n0212_026:0750b15": " 多有眾生類，  非射而不值，",
    "T04n0212_026:0750b16": " 今觀此義理，  無戒人所恥。",
    "T04n0212_026:0750b17": "[0750b17] 多有眾生類，非射而不值者，所謂值者，所修",
    "T04n0212_026:0750b18": "非法之人是也，是故說曰，多有眾生類，非射",
    "T04n0212_026:0750b19": "而不值也。今觀此義理，無戒人所恥者，利根",
    "T04n0212_026:0750b20": "捷疾，觀是常非常有淨無淨，戒德具者歎說",
    "T04n0212_026:0750b21": "其淨，犯戒之人聞彼教訓，謂為誹謗不說真",
    "T04n0212_026:0750b22": "誠；自不稱名姓號之本，亦不自卑歎譽彼者，",
    "T04n0212_026:0750b23": "猶若善射之人，分別善者而&#x52B9;其矢。所以然",
    "T04n0212_026:0750b24": "者？欲使惡者改修其行，修善者敦崇正法。是",
    "T04n0212_026:0750b25": "故說曰，今觀此義理，無戒人所恥也。",
    "T04n0212_026:0750b26": " 觀有知恐怖，  變易知有無，",
    "T04n0212_026:0750b27": " 是故不樂有，  當念遠離有。",
    "T04n0212_026:0750b28": "[0750b28] 觀有知恐怖，變易知有無者，有者恐怖不可",
    "T04n0212_026:0750b29": "恃怙，如實而不去離，是故說曰，觀有知恐怖，",
    "T04n0212_026:0750c01": "變易知有無也。是故不樂有，當念遠離有者，",
    "T04n0212_026:0750c02": "夫人不樂眾苦之本，亦不思惟本業所造，是",
    "T04n0212_026:0750c03": "故說曰，是故不樂有，當念遠離有也。",
    "T04n0212_026:0750c04": " 無信無反復，  穿牆而盜竊，",
    "T04n0212_026:0750c05": " 斷彼希望意，  是名為勇士。",
    "T04n0212_026:0750c06": "[0750c06] 無信無反復者，如有諸佛弟子，無有篤信之",
    "T04n0212_026:0750c07": "意。何以故？彼人不信佛不信法不信比丘僧，",
    "T04n0212_026:0750c08": "亦復不信苦習盡道，盡者為滅盡泥洹是，彼",
    "T04n0212_026:0750c09": "人不信亦不恭奉，是故說曰，無信無反復也。",
    "T04n0212_026:0750c10": "穿牆而盜竊者，彼執行人，穿壞有漏三界之",
    "T04n0212_026:0750c11": "牆，於中貿易望其福慶，是故說曰，穿牆而盜",
    "T04n0212_026:0750c12": "竊也。斷彼悕望意，是名為勇士者，斷其利養",
    "T04n0212_026:0750c13": "之想無有悕望，人中之士無有過者，是故說",
    "T04n0212_026:0750c14": "曰，斷彼悕望意，是名為勇士也。",
    "T04n0212_026:0750c15": " 除其父母緣，  王家及二種，",
    "T04n0212_026:0750c16": " 遍滅其境土，  無垢為梵志。",
    "T04n0212_026:0750c17": "[0750c17] 除其父母緣者，如來所以說是者，現其愛心",
    "T04n0212_026:0750c18": "永盡無餘更不復生，是故說曰，除其父母緣",
    "T04n0212_026:0750c19": "也。王家及二種者，所以論王現其憍慢，二",
    "T04n0212_026:0750c20": "種者：一者戒律，二者邪見，除此憍慢更不復",
    "T04n0212_026:0750c21": "興，是故說曰，王家及二種也。遍滅其境土，",
    "T04n0212_026:0750c22": "無垢為梵志者，如來所以說此者，欲現己",
    "T04n0212_026:0750c23": "慢永盡無餘脩其淨行，是故說曰，遍滅其境",
    "T04n0212_026:0750c24": "土，無垢為梵志也。",
    "T04n0212_026:0750c25": " 若人無所依，  知彼所貴食，",
    "T04n0212_026:0750c26": " 空及無相願，  思惟以為行。",
    "T04n0212_026:0750c27": "[0750c27] 若人無所依者，脩行之人無眾結使，亦不藏",
    "T04n0212_026:0750c28": "貯，是故說曰，若人無所依也。知彼所貴食者，",
    "T04n0212_026:0750c29": "世人依食以存其命，知其摶食所出本末，更",
    "T04n0212_026:0751a01": "樂食者興意想著如彼生牛之皮，意想食者",
    "T04n0212_026:0751a02": "如彼火聚，識想食者猶如劍戟，如彼摶食之",
    "T04n0212_026:0751a03": "人觀食本末，或自手執或在&#x9262;中，思惟翻覆",
    "T04n0212_026:0751a04": "食所從生？為從何滅？觀諸惡露不可貪樂，是",
    "T04n0212_026:0751a05": "故說曰，知彼所貴食也。空及無相願，思惟以",
    "T04n0212_026:0751a06": "為行者，如彼眾生入三解脫門，思惟念道不",
    "T04n0212_026:0751a07": "去心首，是故說曰，空及無相願，思惟以為",
    "T04n0212_026:0751a08": "行也。",
    "T04n0212_026:0751a09": " 鳥飛虛空，  而無足跡，  如彼行人，",
    "T04n0212_026:0751a10": " 說言無趣。",
    "T04n0212_026:0751a11": "[0751a11] 鳥飛虛空，而無足跡者，虛空飛鳥悉名鳳凰，",
    "T04n0212_026:0751a12": "虛空之中不見足跡，周旋往來都無處所，是",
    "T04n0212_026:0751a13": "故說曰，鳥飛虛空，而無足跡也。如彼行人，說",
    "T04n0212_026:0751a14": "言無趣者，彼修行人觀此義理，都不知東西",
    "T04n0212_026:0751a15": "南北所趣之方，是故說曰，如彼行人，說言無",
    "T04n0212_026:0751a16": "趣也。",
    "T04n0212_026:0751a17": " 諸能斷有本，  不依於未然，",
    "T04n0212_026:0751a18": " 空及無相行，  思惟以為行。",
    "T04n0212_026:0751a19": "[0751a19] 諸有行人斷有根本，所論有者，欲有色有無",
    "T04n0212_026:0751a20": "色有，永盡無餘更不復興，是故說曰，諸能斷",
    "T04n0212_026:0751a21": "有本也。不依於未然者，不知未變之事興衰",
    "T04n0212_026:0751a22": "之變，是故說曰，不依於未然也。空及無相",
    "T04n0212_026:0751a23": "行，思惟以為行者，著三解脫滅盡之門，以自",
    "T04n0212_026:0751a24": "娛樂不能捨離，是故說曰，空及無相行，思惟",
    "T04n0212_026:0751a25": "以為行也。",
    "T04n0212_026:0751a26": " 希有眾生，  不順其徑，  有度不度，",
    "T04n0212_026:0751a27": " 為死甚難。",
    "T04n0212_026:0751a28": "[0751a28] 希有眾生，不順其徑者，希有眾生生於中國",
    "T04n0212_026:0751a29": "者，復有眾生遇賢聖者亦復少耳，是故說",
    "T04n0212_026:0751b01": "曰，希有眾生，不順其徑也。有度不度者，多有",
    "T04n0212_026:0751b02": "眾生求度世者亦復少耳，不知生死根栽有",
    "T04n0212_026:0751b03": "無是非，斯由鄙濁不達性行，是故說曰，有度",
    "T04n0212_026:0751b04": "不度也。為死甚難者，人之貪生但見目前，",
    "T04n0212_026:0751b05": "不知趣死眾苦之患，亦不思惟度世之業，是",
    "T04n0212_026:0751b06": "故說曰，為死甚難也。",
    "T04n0212_026:0751b07": " 諸有平等說，  法法共相觀，",
    "T04n0212_026:0751b08": " 盡斷諸結使，  無復有熱惱。",
    "T04n0212_026:0751b09": "[0751b09] 諸有平等說，法法共相觀者，夫人處世觀察",
    "T04n0212_026:0751b10": "是非，法法成就無有高下，是故說曰，諸有平",
    "T04n0212_026:0751b11": "等說，法法共相觀也。盡斷諸結使，無復有熱",
    "T04n0212_026:0751b12": "惱者，如彼行人思惟挍計，斷諸結使去諸想",
    "T04n0212_026:0751b13": "著，無復熱惱之患，是故說曰，盡斷諸結使，無",
    "T04n0212_026:0751b14": "復有熱惱。",
    "T04n0212_026:0751b15": " 行路無復憂，  終日得解脫，",
    "T04n0212_026:0751b16": " 一切結使盡，  無復有眾惱。",
    "T04n0212_026:0751b17": "[0751b17] 行路無復憂，終日得解脫者，履行之人脩德",
    "T04n0212_026:0751b18": "自然，畢眾苦惱不興塵垢，是故說曰，行路無",
    "T04n0212_026:0751b19": "復憂，終日得解脫也。一切結使盡，無復有眾",
    "T04n0212_026:0751b20": "惱者，如彼行人執意牢固，結使永盡無餘，",
    "T04n0212_026:0751b21": "是故說曰，一切結使盡，無復有眾惱也。",
    "T04n0212_026:0751b22": " 無造無有造，  造者受煩熱，",
    "T04n0212_026:0751b23": " 非造非無造，  前憂後亦然。",
    "T04n0212_026:0751b24": "[0751b24] 無造無有造，造者受煩熱者，人前為罪深",
    "T04n0212_026:0751b25": "知非法，向人布現求改懺悔不自隱藏，若更",
    "T04n0212_026:0751b26": "生受形不受苦惱，是故說曰，無造無有造，造",
    "T04n0212_026:0751b27": "者受煩熱也。非造非無造，前憂後亦然者，",
    "T04n0212_026:0751b28": "人前為過尋時改悔，壽終之日神不錯亂，善",
    "T04n0212_026:0751b29": "神衛護不至惡道，是故說曰，非造非無造，前",
    "T04n0212_026:0751c01": "憂後亦然也。",
    "T04n0212_026:0751c02": " 造者為善妙，  以作不懷憂，",
    "T04n0212_026:0751c03": " 造而樂而造，  生天受歡樂。",
    "T04n0212_026:0751c04": "[0751c04] 造者為善妙，以作不懷憂者，人脩善行眾德",
    "T04n0212_026:0751c05": "具足，眾人所敬莫不宗奉，壽終之後生善處",
    "T04n0212_026:0751c06": "天上，是故說曰，造者為善妙，以作不懷憂，造",
    "T04n0212_026:0751c07": "而樂而造，生天受歡樂也。",
    "T04n0212_026:0751c08": " 亦復不知論，  賢聖不差別，",
    "T04n0212_026:0751c09": " 若復知論議，  所說無垢跡。",
    "T04n0212_026:0751c10": "[0751c10] 亦復不知論，賢聖不差別者，如彼行人不解",
    "T04n0212_026:0751c11": "議論不別句義，若在大眾不知威儀禮節，賢",
    "T04n0212_026:0751c12": "愚不別，是故說曰，亦復不知論，賢聖不差別",
    "T04n0212_026:0751c13": "也。若復知論議，所說無垢跡者，無垢之論",
    "T04n0212_026:0751c14": "去諸想著，內懷歡喜稱慶無量，所聞法味充",
    "T04n0212_026:0751c15": "飽一切，不趣惡道餓鬼畜生地獄之惱，是故",
    "T04n0212_026:0751c16": "說曰，若復知論議，所說無垢跡也。",
    "T04n0212_026:0751c17": " 說應法議說，  當&#x7AEA;仙人幢，",
    "T04n0212_026:0751c18": " 法幢為仙人，  仙人為法幢。",
    "T04n0212_026:0751c19": "[0751c19] 說應法議說，昌熾法味與人演布，文句具",
    "T04n0212_026:0751c20": "足展轉相教。仙人者，諸佛世尊也，說名身句",
    "T04n0212_026:0751c21": "身，一一分別無有錯謬，欲使正法久存於世。",
    "T04n0212_026:0751c22": "是故說曰，說應法議說，當&#x7AEA;仙人幢，法幢為",
    "T04n0212_026:0751c23": "仙人，仙人為法幢也。",
    "T04n0212_026:0751c24": " 或有寂然罵，  或有在眾罵，",
    "T04n0212_026:0751c25": " 或有未聲罵，  世無有不罵。",
    "T04n0212_026:0751c26": "[0751c26] 或有寂然罵者，心內熾然&#x546A;咀不息，欲使",
    "T04n0212_026:0751c27": "彼人遭水火盜賊，內心思惟不彰露在外，是",
    "T04n0212_026:0751c28": "故說曰，或有寂然罵也。或有在眾罵，高聲大",
    "T04n0212_026:0751c29": "喚不避尊卑，是故說曰，或有在眾罵也。或有",
    "T04n0212_026:0752a01": "未聲罵，權在眾中，亦不高聲對面相罵，是故",
    "T04n0212_026:0752a02": "說曰，或有未聲罵，世無有不罵。",
    "T04n0212_026:0752a03": " 一毀一譽，  但利其名，  非有非無，",
    "T04n0212_026:0752a04": " 亦不可知。",
    "T04n0212_026:0752a05": "[0752a05] 一毀一譽但利其名，諸善功德育養其身，設",
    "T04n0212_026:0752a06": "得供養不以為歡，若彼毀辱不以為慼，過去",
    "T04n0212_026:0752a07": "已滅善心不絕，當來未至未有生兆，現在不",
    "T04n0212_026:0752a08": "住當復漂轉，是故說曰，一毀一譽，但利其名，",
    "T04n0212_026:0752a09": "非有非無，亦不可知也。",
    "T04n0212_026:0752a10": " 叡人所譽，  若好若醜，  智人無缺，",
    "T04n0212_026:0752a11": " 叡定解脫，  如紫磨金，  內外淨徹。",
    "T04n0212_026:0752a12": "[0752a12] 叡人所譽，若好若醜，覺見廣見敷演一義而",
    "T04n0212_026:0752a13": "不可及，皆蒙得度濟神離苦，猶如如來行則",
    "T04n0212_026:0752a14": "履虛離地四寸，地上印文炳然自現，其中虫",
    "T04n0212_026:0752a15": "蠡有形之類蒙光得度，七日安隱永無眾苦",
    "T04n0212_026:0752a16": "無能傷害；猶如紫磨純金，內外清淨無有瑕",
    "T04n0212_026:0752a17": "滓，是故說曰，叡人所譽，若好若醜，智人無缺，",
    "T04n0212_026:0752a18": "叡定解脫，如紫磨金，內外清徹也。",
    "T04n0212_026:0752a19": " 猶若安明山，  不為風所動，",
    "T04n0212_026:0752a20": " 叡人亦如是，  不為毀譽動。",
    "T04n0212_026:0752a21": "[0752a21] 如彼安明山峙立安固，終不為風所動，如來",
    "T04n0212_026:0752a22": "處世去世八法，不為毀譽所動。有一梵志",
    "T04n0212_026:0752a23": "多聞廣見無事不苞，聞佛出世不為毀譽所",
    "T04n0212_026:0752a24": "動，持心如地不記好醜，往至佛所，以百種",
    "T04n0212_026:0752a25": "罵毀呰如來，後復以百種語讚譽如來，如",
    "T04n0212_026:0752a26": "來心意鏗然不動，是故說曰，猶若安明山，不",
    "T04n0212_026:0752a27": "為風所動，叡人亦如是，不為毀譽動也。",
    "T04n0212_026:0752a28": " 如樹無有根，  無枝況有葉，",
    "T04n0212_026:0752a29": " 健者以解縛，  誰能毀其德？",
    "T04n0212_026:0752b01": "[0752b01] 如樹無有根，無枝況有葉者，無明根本眾患",
    "T04n0212_026:0752b02": "之源，愛生枝葉以興邪見，是故說曰，如樹無",
    "T04n0212_026:0752b03": "有根，無枝況有葉也。健者以解縛，誰能毀其",
    "T04n0212_026:0752b04": "德者，所謂健者謂佛世尊，脫諸縛著更不受",
    "T04n0212_026:0752b05": "胞胎之形，亦復不從今世至後世，是故說曰，",
    "T04n0212_026:0752b06": "健者以解縛，誰能毀其德也。",
    "T04n0212_026:0752b07": " 無垢無有住，  身塹種苦子，",
    "T04n0212_026:0752b08": " 最勝無有愛，  天世人不知。",
    "T04n0212_026:0752b09": "[0752b09] 無垢無有住者，去諸結使永盡無餘，有結則",
    "T04n0212_026:0752b10": "有住，無結則無住，亦無身塹亦無苦子，是故",
    "T04n0212_026:0752b11": "說曰，無垢無有住，身塹種苦子也。最勝無有",
    "T04n0212_026:0752b12": "愛，天世人不知，如來坐禪寂然入定，三昧正",
    "T04n0212_026:0752b13": "受滅形自隱，諸天聖人欲得知如來者，此事",
    "T04n0212_026:0752b14": "不然。是故說曰，最勝無有愛，天世人不知也。",
    "T04n0212_026:0752b15": " 猶如網叢林，  無愛況有餘，",
    "T04n0212_026:0752b16": " 佛有無量行，  無跡誰跡將？",
    "T04n0212_026:0752b17": "[0752b17] 猶如網叢林者，佛告比丘：「今當與汝說愛根",
    "T04n0212_026:0752b18": "本枝葉滋蔓，善思念之。廣說如契經，流轉",
    "T04n0212_026:0752b19": "生死分著五道。」是故說曰，猶若網叢林，無愛",
    "T04n0212_026:0752b20": "況有餘者。如來成道永無有愛，永斷五道",
    "T04n0212_026:0752b21": "不處三界不受四生，是故說曰，無愛況有餘",
    "T04n0212_026:0752b22": "也。佛有無量行，無跡誰跡將者，所謂佛者，",
    "T04n0212_026:0752b23": "教寤一切諸法，無事不知無事不達，脩四",
    "T04n0212_026:0752b24": "意止、四意斷、四神足、根力覺道，廣布演說無",
    "T04n0212_026:0752b25": "有窮極，高而無上無能量度，深邃無下深不",
    "T04n0212_026:0752b26": "可測，有結則有跡無結則無跡；夫人有足，",
    "T04n0212_026:0752b27": "便得遊行東西南北，四維上下，結有跡者，",
    "T04n0212_026:0752b28": "將入三界遊馳五道不離生死，結無跡者，",
    "T04n0212_026:0752b29": "則不至三界八難之處。是故說曰，佛有無量",
    "T04n0212_026:0752c01": "行，無跡誰跡將也。",
    "T04n0212_026:0752c02": " 若有不欲生，  以生不受有，",
    "T04n0212_026:0752c03": " 佛有無量行，  無跡誰跡將？",
    "T04n0212_026:0752c04": "[0752c04] 若有不欲生，以生不受有者，捨身受形經歷",
    "T04n0212_026:0752c05": "生死億千萬身，生死無量不可稱計，今得成",
    "T04n0212_026:0752c06": "道，畢故身更不受形受諸苦惱，是故說曰，若",
    "T04n0212_026:0752c07": "有不欲生，以生不受有，佛有無量行，無跡誰跡",
    "T04n0212_026:0752c08": "將也。",
    "T04n0212_026:0752c09": " 若欲滅其想，  內外無諸因，",
    "T04n0212_026:0752c10": " 亦無過色想，  四應不受生。",
    "T04n0212_026:0752c11": "[0752c11] 若欲滅其想，內外無諸因者，所謂想者，欲想",
    "T04n0212_026:0752c12": "色想無色想，行人永滅亦不使生，亦復不造",
    "T04n0212_026:0752c13": "三界結使，內外清淨不造塵垢，是故說曰，若",
    "T04n0212_026:0752c14": "欲滅其想，內外無諸因也。亦無過色想，四應",
    "T04n0212_026:0752c15": "不受生者，如彼行人觀過去色過去造色，未",
    "T04n0212_026:0752c16": "來色未來造色，現在色現在造色，一一分別",
    "T04n0212_026:0752c17": "四無有色；如彼轉輪聖王統四天下，身有大",
    "T04n0212_026:0752c18": "人之相眾好具足，行人觀彼如己無異，不以",
    "T04n0212_026:0752c19": "色好而興好想，不以色醜而興惡想，不見我",
    "T04n0212_026:0752c20": "是彼非彼、是我非我，亦復不見是非是是非",
    "T04n0212_026:0752c21": "非，都無好醜之想，永斷四應不與從事，是故",
    "T04n0212_026:0752c22": "說曰，亦無過色想，四應不受生也。",
    "T04n0212_026:0752c23": " 捨前捨後，  捨間越有，  一切盡捨，",
    "T04n0212_026:0752c24": " 不受生老。",
    "T04n0212_026:0752c25": "[0752c25] 捨前捨後，捨間越有，所謂前者，捨過去陰持",
    "T04n0212_026:0752c26": "入結使縛著；捨後者，捨未來陰持入結使",
    "T04n0212_026:0752c27": "縛著；捨間越有者，捨現在陰持入結使縛",
    "T04n0212_026:0752c28": "著；捨一切者，於現身中得虛無道，王三千",
    "T04n0212_026:0752c29": "典十方，由意自從所作已辦，更不復受胎",
    "T04n0212_026:0753a01": "如實知之。是故說曰，捨前捨後，捨間越有，一",
    "T04n0212_026:0753a02": "切盡捨，不受生老也。"
}