{
    "X11n0270_009:0822b15": "大佛頂如來密因修證了義諸菩薩萬行首楞嚴經",
    "X11n0270_009:0822b16": "要解卷第九",
    "X11n0270_009:0822b17": "唐天竺沙門般剌蜜諦譯",
    "X11n0270_009:0822b18": "烏萇國沙門彌伽釋迦譯語",
    "X11n0270_009:0822b19": "菩薩戒弟子前正議大夫同中書",
    "X11n0270_009:0822b20": "門下平章事清河房融筆受",
    "X11n0270_009:0822b21": "溫陵開元蓮寺比丘戒如解",
    "X11n0270_009:0822b22": "[0822b22] △二修行真要。阿難見性。未能證入。譬遇華屋不",
    "X11n0270_009:0822b23": "得其門。遂請修行方便。前示真基。則華屋之址也。",
    "X11n0270_009:0822b24": "此示真要。則華屋之門也。文二。一解結真要二一",
    "X11n0270_009:0822c01": "阿難牒請。",
    "X11n0270_009:0822c02": "[0822c02] 阿難白佛言。世尊。如來雖說第二義門。今觀世間解",
    "X11n0270_009:0822c03": "結之人。若不知其所結之元。我信是人終不能解。世",
    "X11n0270_009:0822c04": "尊。我及會中有學聲聞亦復如是。從無始際。與諸無",
    "X11n0270_009:0822c05": "明俱滅俱生。雖得如是多聞善根名為出家。猶隔日",
    "X11n0270_009:0822c06": "瘧。",
    "X11n0270_009:0822c07": "[0822c07] 前第二義門。令審業本。文云不見所結云何知解。",
    "X11n0270_009:0822c08": "故此牒之而請也。諸無明。通根本枝末也。方能暫",
    "X11n0270_009:0822c09": "伏。未能永斷。故如隔日瘧。由不知結解真要故也。",
    "X11n0270_009:0822c10": "[0822c10] 惟願大慈哀愍淪溺。今日身心云何是結。從何名解。",
    "X11n0270_009:0822c11": "亦令未來苦難眾生得免輪迴不落三有。作是語已。",
    "X11n0270_009:0822c12": "普及大眾五體投地。雨淚翹誠。佇佛如來無上開示。",
    "X11n0270_009:0822c13": "[0822c13] 身心結惑。實未來苦難之本。解結之元。實免脫輪",
    "X11n0270_009:0822c14": "迴之要。[0822c14] △二真慈開示四。初金手摩頂。",
    "X11n0270_009:0822c15": "[0822c15] 爾時世尊。憐愍阿難及諸會中諸有學者。亦為未來",
    "X11n0270_009:0822c16": "一切眾生。為出世因。作將來眼。以閻浮檀紫金光手。",
    "X11n0270_009:0822c17": "摩訶難頂。",
    "X11n0270_009:0822c18": "[0822c18] 先摩其頂。表無上開示也。[0822c18] △二光瑞助顯。",
    "X11n0270_009:0822c19": "[0822c19] 即時十方普佛世界六種震動。微塵如來住世界者。",
    "X11n0270_009:0822c20": "各有寶光。從其頂出。其光同時。於彼世界來祇陀林。",
    "X11n0270_009:0822c21": "灌環來頂。是諸大眾得未曾有。",
    "X11n0270_009:0822c22": "[0822c22] 六震者。動起涌吼震擊。表破六根妄結也。諸佛頂",
    "X11n0270_009:0822c23": "光灌釋迦頂者。示同發明無上頂法。故次復同音",
    "X11n0270_009:0822c24": "宣告阿難。",
    "X11n0270_009:0823a01": "[0823a01] 於是阿難及諸大眾。俱聞十方微塵如來異口同音",
    "X11n0270_009:0823a02": "告阿難言。善哉阿難。汝欲識知俱生無明使汝輪轉",
    "X11n0270_009:0823a03": "生死結根。唯汝六根。更無他物。汝復欲知無上菩提",
    "X11n0270_009:0823a04": "令汝速證安樂解脫寂靜妙常。亦汝六根。更非他物。",
    "X11n0270_009:0823a05": "[0823a05] 異口同告者。示諸佛脫生死證菩提。皆由斯要也。",
    "X11n0270_009:0823a06": "俱生即根本無明也。生死妙常同因六根者。知見",
    "X11n0270_009:0823a07": "立知。故輪生死。知見無見。即證妙常。如下所明。[0823a07] △",
    "X11n0270_009:0823a08": "三阿難疑問。",
    "X11n0270_009:0823a09": "[0823a09] 阿難雖聞如是法音。心猶未明。稽首白佛。云何令我",
    "X11n0270_009:0823a10": "生死輪迴安樂妙常。同是六根。更非他物。",
    "X11n0270_009:0823a11": "[0823a11] △四正示真要二。一總示二。一長行。",
    "X11n0270_009:0823a12": "[0823a12] 佛告阿難。根塵同源。縛脫無二。識性&#x8657;妄猶如空華。",
    "X11n0270_009:0823a13": "阿難。由塵發知。因根有相。相見無性同於交蘆。是故",
    "X11n0270_009:0823a14": "汝今知見立知。即無明本。知見無見。斯即涅槃無漏",
    "X11n0270_009:0823a15": "真淨。云何是中更容他物。",
    "X11n0270_009:0823a16": "[0823a16] 根塵本真。故曰同源。結解俱幻。故曰無二。夢識無",
    "X11n0270_009:0823a17": "初。故譬空華。物境成有。故由塵發。知因根有相。此",
    "X11n0270_009:0823a18": "根塵識。譬如束蘆互相依倚。雖粗有相。其體全空。",
    "X11n0270_009:0823a19": "故曰相見無性同於交蘆。既無自性。則隨緣轉變。",
    "X11n0270_009:0823a20": "故於知見立識知之心。則結為無明之本。於知見",
    "X11n0270_009:0823a21": "無見覺之妄。則解為涅槃真淨。既曰真淨。豈容立",
    "X11n0270_009:0823a22": "知。故曰云何是中更容他物。此總示妄結依根塵",
    "X11n0270_009:0823a23": "識起。但妄識不立則妄結自解。是為解結真要。所",
    "X11n0270_009:0823a24": "以學道。務去識情也。[0823a24] △二偈頌。",
    "X11n0270_009:0823b01": "[0823b01] 爾時世尊。欲重宣此義。而說偈言。",
    "X11n0270_009:0823b02": "[0823b02] 偈文句也。梵語祇夜云應頌。應長行而頌也。伽陀",
    "X11n0270_009:0823b03": "云諷誦。不應長行而孤起也。文二。[0823b03] △初祇夜。",
    "X11n0270_009:0823b04": " 真性有為空  緣生故如幻  無為無起滅",
    "X11n0270_009:0823b05": " 不實如空華  言妄顯諸真  妄真同二妄",
    "X11n0270_009:0823b06": " 猶非真非真  云何見所見  中間無實性",
    "X11n0270_009:0823b07": " 是故若交蘆",
    "X11n0270_009:0823b08": "[0823b08] 真性之中。有為之法皆空。則根塵本空。此頌根塵",
    "X11n0270_009:0823b09": "同源也。緣生之法皆幻。則縛脫亦幻。此頌縛脫無",
    "X11n0270_009:0823b10": "二也。起滅之法皆無。則妄識元無。此頌識性&#x8657;妄",
    "X11n0270_009:0823b11": "猶如空華也。妄法既無。真亦不立。若言妄顯真。真",
    "X11n0270_009:0823b12": "還同妄。真與非真。尚猶雙非。見與所見。云何復存。",
    "X11n0270_009:0823b13": "當知俱無實體若交蘆耳。此頌相見無性同於交",
    "X11n0270_009:0823b14": "蘆也。",
    "X11n0270_009:0823b15": " 結解同所因  聖凡無二路  汝觀交中性",
    "X11n0270_009:0823b16": " 空有二俱非  迷晦即無明  發明便解脫",
    "X11n0270_009:0823b17": "[0823b17] 結解同所因。聖凡無二路。頌同是六根更非他物",
    "X11n0270_009:0823b18": "也。汝觀下。牒根塵無體徒因妄結。迷晦下。頌知見",
    "X11n0270_009:0823b19": "立知即無明本知見無見斯即涅槃也。[0823b19] △二伽陀。",
    "X11n0270_009:0823b20": " 解結因次第  六解一亦亡  根選擇圓通",
    "X11n0270_009:0823b21": " 入流成正覺",
    "X11n0270_009:0823b22": "[0823b22] 躡前結解之義。起後圓通之文也。六解則根拔。一",
    "X11n0270_009:0823b23": "亡則湛圓。選得圓根。則入聖流。證聖果矣。",
    "X11n0270_009:0823b24": " 陀那微細識  習氣成暴流  真非真恐迷",
    "X11n0270_009:0823c01": " 我常不開演",
    "X11n0270_009:0823c02": "[0823c02] 頌根結初起之由也。阿陀那。此云執持。謂執持種",
    "X11n0270_009:0823c03": "子發起現行。即第八梨耶初起之相。故曰微細。含",
    "X11n0270_009:0823c04": "藏種子為習氣。積生識浪為暴流。湛由是分。結由",
    "X11n0270_009:0823c05": "是起也。此識依真如合生滅。雜乎真妄之間。故曰",
    "X11n0270_009:0823c06": "真非真也。若以為真。恐迷妄習而自誤。以為非真。",
    "X11n0270_009:0823c07": "恐迷自性而外求。故權小教中皆不開演也。深密",
    "X11n0270_009:0823c08": "經曰。阿陀那識甚微細。一切種子成暴流。我於凡",
    "X11n0270_009:0823c09": "愚不開演。恐彼分別執為我。外道所執神我即此",
    "X11n0270_009:0823c10": "識也。",
    "X11n0270_009:0823c11": " 自心取自心  非幻成幻法  不取無非幻",
    "X11n0270_009:0823c12": " 非幻尚不生  幻法云何立",
    "X11n0270_009:0823c13": "[0823c13] 頌解結入圓之要也。一切諸法唯心所現。而於中",
    "X11n0270_009:0823c14": "取著。妄成根結。是自心取自心。非幻成幻法也。由",
    "X11n0270_009:0823c15": "妄取故。有幻非幻。若不妄取。非幻亦無。非幻尚無。",
    "X11n0270_009:0823c16": "幻法何有。幻法不立。則根塵頓淨。圓通現前矣。",
    "X11n0270_009:0823c17": " 是名妙蓮華  金剛王寶覺  如幻三摩提",
    "X11n0270_009:0823c18": " 彈指超無學  此阿毗達磨  十方薄伽梵",
    "X11n0270_009:0823c19": " 一路涅槃門",
    "X11n0270_009:0823c20": "[0823c20] 結頌真要也。此之法門。於淨不著。於染不汙。名妙",
    "X11n0270_009:0823c21": "蓮華。根境結惑。擬之則銷。名金剛王覺。即為無為。",
    "X11n0270_009:0823c22": "亡情絕解。名如幻正受。依此修進。一彈指間可超",
    "X11n0270_009:0823c23": "無學而入圓位也。阿毗達磨。云無比法。十方如來",
    "X11n0270_009:0823c24": "&#x9008;出生死速證寂常。莫不由斯。故曰十方薄伽梵",
    "X11n0270_009:0824a01": "一路涅槃門。薄伽尊號具六義。謂自在。熾盛。端嚴。",
    "X11n0270_009:0824a02": "名稱。吉祥。尊貴。[0824a02] △二詳明二。一重請。",
    "X11n0270_009:0824a03": "[0824a03] 於是阿難及諸大眾。聞佛如來無上慈誨。祇夜伽陀。",
    "X11n0270_009:0824a04": "雜糅精瑩。妙理清徹。心目開明。歎未曾有。",
    "X11n0270_009:0824a05": "[0824a05] 二偈並頌而雙美。故曰雜糅精瑩。",
    "X11n0270_009:0824a06": "[0824a06] 阿難合掌頂禮白佛。我今聞佛無遮大悲性淨妙常",
    "X11n0270_009:0824a07": "真實法句。心猶未達六解一亡舒結倫次。惟垂大慈。",
    "X11n0270_009:0824a08": "再愍斯會及與將來。施以法音。洗滌沉垢。",
    "X11n0270_009:0824a09": "[0824a09] 無遮大悲。言其博濟也。性淨妙常。真實法句。則真",
    "X11n0270_009:0824a10": "妄兩忘稱性之談也。沉垢。微細結惑也。[0824a10] △二巧示",
    "X11n0270_009:0824a11": "二。一示結之由。",
    "X11n0270_009:0824a12": "[0824a12] 即時如來。於師子座。整涅槃僧。斂僧伽梨。&#x64E5;七寶几。",
    "X11n0270_009:0824a13": "引手於几。取劫波羅天所奉華巾。於大眾前。綰成一",
    "X11n0270_009:0824a14": "結。示阿難言。此名何等。阿難大眾俱白佛言。此名為",
    "X11n0270_009:0824a15": "結。於是如來綰疊華巾。又成一結。重問阿難。此名何",
    "X11n0270_009:0824a16": "等。阿難大眾又白佛言。此亦名結。如是倫次綰疊華",
    "X11n0270_009:0824a17": "巾。總成六結。一一結成。皆取手中所成之結。持問阿",
    "X11n0270_009:0824a18": "難。此名何等。阿難大眾亦復如是次第酬佛。此名為",
    "X11n0270_009:0824a19": "結。",
    "X11n0270_009:0824a20": "[0824a20] 涅槃僧裏衣也。僧伽梨大衣也。劫波羅云時分。即",
    "X11n0270_009:0824a21": "夜摩天所獻巾也。綰縈結也。巾喻一性。綰喻妄動。",
    "X11n0270_009:0824a22": "結喻六妄。一一詳問者。使悟凡所妄動皆為結業",
    "X11n0270_009:0824a23": "也。",
    "X11n0270_009:0824a24": "[0824a24] 佛告阿難。我初綰巾。汝名為結。此疊華巾。先實一條。",
    "X11n0270_009:0824b01": "第二第三。云何汝曹復名為結。阿難白佛言。世尊。此",
    "X11n0270_009:0824b02": "寶疊華緝績成巾。雖本一體。如我思惟。如來一綰。得",
    "X11n0270_009:0824b03": "一結名。若百綰成。終名百結。何況此巾秪有六結。終",
    "X11n0270_009:0824b04": "不至七。亦不停五。云何如來秪許初時。第二第三不",
    "X11n0270_009:0824b05": "名為結。佛告阿難。此寶華巾。汝知此巾元止一條。我",
    "X11n0270_009:0824b06": "六綰時。名有六結。汝審觀察。巾體是同。因結有異。於",
    "X11n0270_009:0824b07": "意云何。初綰結成。名為第一。如是乃至第六結生。吾",
    "X11n0270_009:0824b08": "今欲將第六結名成第一不。不也世尊。六結若存。斯",
    "X11n0270_009:0824b09": "第六名終非第一。縱我歷生盡其明辯。如何令是六",
    "X11n0270_009:0824b10": "結亂名。佛言如是。六結不同。循顧本因。一巾所造。令",
    "X11n0270_009:0824b11": "其雜亂。終不得成。",
    "X11n0270_009:0824b12": "[0824b12] 一真如體。無異無同。六妄結根。確然異執。",
    "X11n0270_009:0824b13": "[0824b13] 則汝六根亦復如是。畢竟同中生畢竟異。",
    "X11n0270_009:0824b14": "[0824b14] 結顯也。[0824b14] △二示解之要二。初總敘。",
    "X11n0270_009:0824b15": "[0824b15] 佛告阿難。汝必嫌此六結不成。願樂一成。復云何得。",
    "X11n0270_009:0824b16": "阿難言。此結若存。是非蜂起。於中自生此結非彼。彼",
    "X11n0270_009:0824b17": "結非此。如來今日若總解除。結若不生。則無彼此。尚",
    "X11n0270_009:0824b18": "不名一。六云何成。佛言。六解一亡亦復如是。",
    "X11n0270_009:0824b19": "[0824b19] 不成。謂是非蜂起。不成一體也。願樂一成。莫非解",
    "X11n0270_009:0824b20": "除。結惑不生。則同異圓泯。故曰尚不名一。六云何",
    "X11n0270_009:0824b21": "成。",
    "X11n0270_009:0824b22": "[0824b22] 由汝無始心性狂亂。知見妄發。發妄不息。勞見發塵。",
    "X11n0270_009:0824b23": "如勞目睛則有狂華。於湛精明。無因亂起。一切世間",
    "X11n0270_009:0824b24": "山河大地生死涅槃。皆即狂勞顛倒華相。",
    "X11n0270_009:0824c01": "[0824c01] 前明所結惑業之理。此明能結狂妄之心也。狂心",
    "X11n0270_009:0824c02": "之結妄境。如勞目之見狂華。故曰皆即狂勞。[0824c02] △二",
    "X11n0270_009:0824c03": "詳示。",
    "X11n0270_009:0824c04": "[0824c04] 阿難言。此勞同結。云何解除。如來以手將所結巾。偏",
    "X11n0270_009:0824c05": "掣其左。問阿難言。如是解不。不也世尊。旋復以手偏",
    "X11n0270_009:0824c06": "牽右邊。又問阿難。如是解不。不也世尊。佛告阿難。吾",
    "X11n0270_009:0824c07": "今以手左右各牽。竟不能解。汝設方便。云何解成。阿",
    "X11n0270_009:0824c08": "難白佛言。世尊。當於結心。解即分散。佛告阿難。如是",
    "X11n0270_009:0824c09": "如是。若欲除結。當於結心。",
    "X11n0270_009:0824c10": "[0824c10] 偏掣左右。喻依偏權之教。不知真要。適重狂勞。故",
    "X11n0270_009:0824c11": "欲解狂勞。當解狂心。知解狂心。則不藉偏權。肯綮",
    "X11n0270_009:0824c12": "修證矣。",
    "X11n0270_009:0824c13": "[0824c13] 阿難。我說佛法從因緣生。非取世間和合麤相。如來",
    "X11n0270_009:0824c14": "發明世出世法。知其本因隨所緣出。如是乃至恒沙",
    "X11n0270_009:0824c15": "界外一滴之雨。亦知頭數。現前種種松直棘曲鵠白",
    "X11n0270_009:0824c16": "烏玄。皆了元由。是故阿難。隨汝心中。選擇六根。根結",
    "X11n0270_009:0824c17": "若除。塵相自滅。諸妄消亡。不真何待。",
    "X11n0270_009:0824c18": "[0824c18] 令依出世正智。審擇根結本因而解之也。若得正",
    "X11n0270_009:0824c19": "智。不惟能知根結本因。雖沙界萬類。皆了元由矣。",
    "X11n0270_009:0824c20": "[0824c20] 阿難。吾今問汝。此劫波羅巾六結現前。同時解縈。得",
    "X11n0270_009:0824c21": "同除不。不也世尊。是結本以次第綰生。今日當須次",
    "X11n0270_009:0824c22": "第而解。六結同體。結不同時。則結解時云何同除。",
    "X11n0270_009:0824c23": "[0824c23] 示六不頓解。必由其序也。",
    "X11n0270_009:0824c24": "[0824c24] 佛言。六根解除亦復如是。此根初解。先得人空。空性",
    "X11n0270_009:0825a01": "圓明。成法解脫。解脫法已。俱空不生。是名菩薩從三",
    "X11n0270_009:0825a02": "摩地得無生忍。",
    "X11n0270_009:0825a03": "[0825a03] 了煩惱結。皆由著我。則於我無著。離煩惱障。是得",
    "X11n0270_009:0825a04": "人空也。了所知結。皆由著法。則於法無著。離所知",
    "X11n0270_009:0825a05": "障。是得法空。名法解脫。人法雙解。是名俱空。而俱",
    "X11n0270_009:0825a06": "空亦泯。心無所起。是從正受。得無生忍也。觀音初",
    "X11n0270_009:0825a07": "於聞中。入流亡所。動靜二相了然不生。即先得人",
    "X11n0270_009:0825a08": "空也。如是漸增。聞所聞盡。盡聞不住。覺所覺空。即",
    "X11n0270_009:0825a09": "成法解脫也。空覺極圓。空所空滅。即俱空不生也。",
    "X11n0270_009:0825a10": "生滅既滅。寂滅現前。即得無生忍也。[0825a10] △二入圓真",
    "X11n0270_009:0825a11": "要二。一牒請。",
    "X11n0270_009:0825a12": "[0825a12] 阿難及諸大眾。蒙佛開示。慧覺圓通。得無疑惑。一時",
    "X11n0270_009:0825a13": "合掌頂禮雙足。而白佛言。我等今日。身心皎然。快得",
    "X11n0270_009:0825a14": "無礙。雖復悟知一六亡義。然猶未達圓通本根。世尊。",
    "X11n0270_009:0825a15": "我輩飄零。積劫孤露。何心何慮。預佛天倫。如失乳兒",
    "X11n0270_009:0825a16": "忽遇慈母。若復因此際會道成。所得密言。還同本悟。",
    "X11n0270_009:0825a17": "則與未聞無有差別。惟垂大悲。惠我祕嚴。成就如來",
    "X11n0270_009:0825a18": "最後開示。作是語已。五體投地。退藏密機。冀佛冥授。",
    "X11n0270_009:0825a19": "[0825a19] 慧覺圓通。存乎一心。已蒙開示。故身心皎然。圓通",
    "X11n0270_009:0825a20": "本根。冥乎萬法。猶未通達。故冀佛冥授也。密言即",
    "X11n0270_009:0825a21": "發明慧覺之言也。祕嚴即圓通本根祕要也。慧覺",
    "X11n0270_009:0825a22": "圓通。我固有之。故雖因密言還同本悟。若不開祕",
    "X11n0270_009:0825a23": "嚴。則與未聞無異。故別求開示也。二十五聖。於根",
    "X11n0270_009:0825a24": "塵七大各悟圓通。是知本根冥乎萬法也。佛不顯",
    "X11n0270_009:0825b01": "說。而因眾敷陳。是謂冥授。退藏密機。即息慮凝心",
    "X11n0270_009:0825b02": "也。[0825b02] △二廣示四。初總發。",
    "X11n0270_009:0825b03": "[0825b03] 爾時世尊。普告眾中諸大菩薩。及諸漏盡大阿羅漢。",
    "X11n0270_009:0825b04": "汝等菩薩及阿羅漢。生我法中。得成無學。吾今問汝。",
    "X11n0270_009:0825b05": "最初發心。悟十八界。誰為圓通。從何方便。入三摩地。",
    "X11n0270_009:0825b06": "[0825b06] 圓通二十五門。即十八界七大也。七大自十八界",
    "X11n0270_009:0825b07": "開。故此不言。夫根器萬法唯十八界七大攝盡。故",
    "X11n0270_009:0825b08": "此備陳。欲令行人於根身器界種種法上顛沛造",
    "X11n0270_009:0825b09": "次。得真圓通。無少滯也。[0825b09] △二詳明五。一六塵悟入",
    "X11n0270_009:0825b10": "六。一聲塵。",
    "X11n0270_009:0825b11": "[0825b11] 憍陳那五比丘。即從座起。頂禮佛足。而白佛言。我在",
    "X11n0270_009:0825b12": "鹿苑。及於雞園。觀見如來最初成道。於佛音聲。悟明",
    "X11n0270_009:0825b13": "四諦。佛問比丘。我初稱解。如來印我名阿若多。妙音",
    "X11n0270_009:0825b14": "密圓。我於音聲得阿羅漢。佛問圓通。如我所證。音聲",
    "X11n0270_009:0825b15": "為上。",
    "X11n0270_009:0825b16": "[0825b16] 阿若多。因聲圓悟。故曰妙音密圓。下云。妙色密圓。",
    "X11n0270_009:0825b17": "妙香密圓。因味覺明。妙觸宣明。妙法開明。文意同",
    "X11n0270_009:0825b18": "此。二十五門。初標聲塵者。先此方教體也。雞園無",
    "X11n0270_009:0825b19": "憂王造以迎佛也。[0825b19] △二色塵。",
    "X11n0270_009:0825b20": "[0825b20] 優波尼沙陀。即從座起。頂禮佛足。而白佛言。我亦觀",
    "X11n0270_009:0825b21": "佛最初成道。觀不淨相。生大厭離。悟諸色性以從不",
    "X11n0270_009:0825b22": "淨。白骨微塵歸於&#x8657;空。空色二無。成無學道。如來印",
    "X11n0270_009:0825b23": "我名尼沙陀。塵色既盡。妙色密圓。我從色相得阿羅",
    "X11n0270_009:0825b24": "漢。佛問圓通。如我所證。色因為上。",
    "X11n0270_009:0825c01": "[0825c01] 波尼沙陀。云塵性。因塵悟解得名。昔多貪欲。佛令",
    "X11n0270_009:0825c02": "作不淨觀。觀此色身。皆即空塵。而因色圓悟。[0825c02] △三",
    "X11n0270_009:0825c03": "香塵。",
    "X11n0270_009:0825c04": "[0825c04] 香嚴童子。即從座起。頂禮佛足。而白佛言。我聞如來",
    "X11n0270_009:0825c05": "教我諦觀諸有為相。我時辭佛。宴晦清齋。見諸比丘",
    "X11n0270_009:0825c06": "燒沉水香。香氣寂然。來入鼻中。我觀此氣。非木非空。",
    "X11n0270_009:0825c07": "非煙非火。去無所著。來無所從。由是意消。發明無漏。",
    "X11n0270_009:0825c08": "如來印我得香嚴號。塵氣&#x5010;滅。妙香密圓。我從香嚴",
    "X11n0270_009:0825c09": "得阿羅漢。佛問圓通。如我所證。香嚴為上。",
    "X11n0270_009:0825c10": "[0825c10] &#x5FA7;觀有為。而因香圓悟。得童真位。故名童子。辭佛",
    "X11n0270_009:0825c11": "宴晦者。宴坐晦&#x8FF9;。齋心作觀也。木煙皆非。去來不",
    "X11n0270_009:0825c12": "有。意無所緣。故由是意銷而發明無漏。塵氣滅故。",
    "X11n0270_009:0825c13": "妙香密圓也。[0825c13] △四味塵。",
    "X11n0270_009:0825c14": "[0825c14] 藥王藥上二法王子并在會中五百梵天。即從座起。",
    "X11n0270_009:0825c15": "頂禮佛足。而白佛言。我無始劫為世良醫。口中&#x751E;此",
    "X11n0270_009:0825c16": "娑婆世界草木金石。名數凡有十萬八千。如是悉知",
    "X11n0270_009:0825c17": "苦酢鹹淡甘辛等味。并諸和合俱生變異。是冷是熱。",
    "X11n0270_009:0825c18": "有毒無毒。悉能&#x5FA7;知。承事如來。了知味性非空非有。",
    "X11n0270_009:0825c19": "非即身心。非離身心。分別味因。從是開悟。蒙佛如來",
    "X11n0270_009:0825c20": "印我昆季藥王藥上二菩薩名。今於會中為法王子。",
    "X11n0270_009:0825c21": "因味覺明。位登菩薩。佛問圓通。如我所證。味因為上。",
    "X11n0270_009:0825c22": "[0825c22] 善救功成堪紹佛位。名法王子。曠劫為醫。常善救",
    "X11n0270_009:0825c23": "人也。言分別味因者。謂了知味性。而發明非空有",
    "X11n0270_009:0825c24": "離即之圓因。乃指圓通本根。非謂因之悟入也。前",
    "X11n0270_009:0826a01": "言色因。後言水因法因同此。[0826a01] △五觸塵。",
    "X11n0270_009:0826a02": "[0826a02] 跋陀婆羅并其同伴十六開士。即從座起。頂禮佛足。",
    "X11n0270_009:0826a03": "而白佛言。我等先於威音王佛。聞法出家。於浴僧時",
    "X11n0270_009:0826a04": "隨例入室。忽悟水因。既不洗塵。亦不洗體。中間安然",
    "X11n0270_009:0826a05": "得無所有。宿習無忘。乃至今時。從佛出家。令得無學。",
    "X11n0270_009:0826a06": "彼佛名我跋陀婆羅。妙觸宣明成佛子住。佛問圓通。",
    "X11n0270_009:0826a07": "如我所證。觸因為上。",
    "X11n0270_009:0826a08": "[0826a08] 跋陀婆羅云賢護。洗塵洗體及塵體之中。少有所",
    "X11n0270_009:0826a09": "得。皆妄觸妄覺。故得無所有。則妙觸宣明成佛真",
    "X11n0270_009:0826a10": "子。名佛子住。以善能守護。令妄不起。令覺不動。故",
    "X11n0270_009:0826a11": "名賢護。[0826a11] △六法塵。",
    "X11n0270_009:0826a12": "[0826a12] 摩訶迦葉及紫金光比丘尼等。即從座起。頂禮佛足。",
    "X11n0270_009:0826a13": "而白佛言。我於往劫。於此界中。有佛出世。名日月燈。",
    "X11n0270_009:0826a14": "我得親近。聞法修學。佛滅度後。供養舍利。然燈續明。",
    "X11n0270_009:0826a15": "以紫光金塗佛形像。自爾已來。世世生生。身常圓滿",
    "X11n0270_009:0826a16": "紫金光聚。此紫金光比丘尼等。即我眷屬。同時發心。",
    "X11n0270_009:0826a17": "我觀世間六塵變壞。唯以空寂修於滅盡。身心乃能",
    "X11n0270_009:0826a18": "度百千劫。猶如彈指。我以空法成阿羅漢。世尊說我",
    "X11n0270_009:0826a19": "頭陀為最。妙法開明。消滅諸漏。佛問圓通。如我所證。",
    "X11n0270_009:0826a20": "法因為上。",
    "X11n0270_009:0826a21": "[0826a21] 摩訶迦葉大飲光也。其身金色。光吞日月。因觀塵",
    "X11n0270_009:0826a22": "變。悟法空寂。遂修滅盡定。以滅意根。不緣法塵。得",
    "X11n0270_009:0826a23": "無生滅。故越百千劫如彈指頃。于今於&#x9DC4;足山待",
    "X11n0270_009:0826a24": "彌勒。乃入此定也。頭陀云抖擻。以能抖擻法塵為",
    "X11n0270_009:0826b01": "號。[0826b01] △二六根悟入五。一眼根。",
    "X11n0270_009:0826b02": "[0826b02] 阿那律陀。即從座起。頂禮佛足。而白佛言。我初出家。",
    "X11n0270_009:0826b03": "常樂睡眠。如來訶我為畜生類。我聞佛訶。啼泣自責。",
    "X11n0270_009:0826b04": "七日不眠。失其雙目。世尊示我樂見照明金剛三昧。",
    "X11n0270_009:0826b05": "我不因眼觀見十方。精真洞然。如觀掌果。如來印我",
    "X11n0270_009:0826b06": "成阿羅漢。佛問圓通。如我所證。旋見循元。斯為第一。",
    "X11n0270_009:0826b07": "[0826b07] 阿那律此云無貧。乃白飯王子。證得天眼。樂見照",
    "X11n0270_009:0826b08": "明。即天眼定也。定成四大淨色。半頭而發。障暗皆",
    "X11n0270_009:0826b09": "矚。照大千界。故曰精真洞然。旋見循元。即反妄任",
    "X11n0270_009:0826b10": "真也。[0826b10] △二耳根後特標。三鼻根。",
    "X11n0270_009:0826b11": "[0826b11] 周利槃特迦。即從座起。頂禮佛足。而白佛言。我闕誦",
    "X11n0270_009:0826b12": "持。無多聞性。最初值佛聞法出家。憶持如來一句伽",
    "X11n0270_009:0826b13": "陀。於一百日。得前遺後。得後遺前。佛愍我愚。教我安",
    "X11n0270_009:0826b14": "居調出入息。我時觀息。微細窮盡生住異滅諸行剎",
    "X11n0270_009:0826b15": "那。其心豁然得大無礙。乃至漏盡成阿羅漢。住佛座",
    "X11n0270_009:0826b16": "下。印成無學。佛問圓通。如我所證。反息循空。斯為第",
    "X11n0270_009:0826b17": "一。",
    "X11n0270_009:0826b18": "[0826b18] 周利槃特迦此云繼道。即誦&#x7B92;比丘也。宿以&#x6061;法。",
    "X11n0270_009:0826b19": "報性散鈍。佛令數息攝心。因而了悟生住異滅諸",
    "X11n0270_009:0826b20": "行無常。故反生滅息。循無生空。而得圓證。[0826b20] △四舌",
    "X11n0270_009:0826b21": "根。",
    "X11n0270_009:0826b22": "[0826b22] 憍梵&#x9262;提。即從座起。頂禮佛足。而白佛言。我有口業。",
    "X11n0270_009:0826b23": "於過去劫輕弄沙門。世世生生有牛&#x545E;病。如來示我",
    "X11n0270_009:0826b24": "一味清淨心地法門。我得滅心入三摩地。觀味之知。",
    "X11n0270_009:0826c01": "非體非物。應念得超世間諸漏。內脫身心。外遺世界。",
    "X11n0270_009:0826c02": "遠離三有如鳥出籠。離垢消塵。法眼清淨。成阿羅漢。",
    "X11n0270_009:0826c03": "如來親印登無學道。佛問圓通。如我所證。還味旋知。",
    "X11n0270_009:0826c04": "斯為第一。",
    "X11n0270_009:0826c05": "[0826c05] 憍梵&#x9262;提此云牛&#x545E;。乃輕弄報也。佛為遮謗。賜之",
    "X11n0270_009:0826c06": "數珠令常念佛。是謂一味心地法門。能滅心緣。得",
    "X11n0270_009:0826c07": "入正受。亦因教觀舌根&#x751E;味入道。觀舌之知。不從",
    "X11n0270_009:0826c08": "體生。不因物有。妄緣併絕。名得滅心入三摩地。眾",
    "X11n0270_009:0826c09": "生所以迷淪有漏。由心緣不斷故。滅心絕緣即超",
    "X11n0270_009:0826c10": "諸漏。遺器界也。不著塵味。不隨妄知。是謂還味旋",
    "X11n0270_009:0826c11": "知。[0826c11] △五身根。",
    "X11n0270_009:0826c12": "[0826c12] 畢陵伽婆蹉。即從座起。頂禮佛足。而白佛言。我初發",
    "X11n0270_009:0826c13": "心。從佛入道。數聞如來說諸世間不可樂事。乞食城",
    "X11n0270_009:0826c14": "中。心思法門。不覺路中毒刺傷足。舉身疼痛。我念有",
    "X11n0270_009:0826c15": "知。知此深痛。雖覺覺痛。覺清淨心無痛痛覺。我又思",
    "X11n0270_009:0826c16": "惟。如是一身寧有雙覺。攝念未久。身心忽空。三七日",
    "X11n0270_009:0826c17": "中諸漏&#x8657;盡成阿羅漢。得親印記。發明無學。佛問圓",
    "X11n0270_009:0826c18": "通。如我所證。純覺遺身。斯為第一。",
    "X11n0270_009:0826c19": "[0826c19] 畢陵伽婆蹉云餘習。多我慢習也。不可樂事。一切",
    "X11n0270_009:0826c20": "苦事也。思不可樂法。而觸不可樂事。因而正觀為",
    "X11n0270_009:0826c21": "有知。故知此深痛。雖覺有知之心能覺深痛。反覺",
    "X11n0270_009:0826c22": "清淨之心曾無痛覺。然此存雙覺。其覺未純。故又",
    "X11n0270_009:0826c23": "思而進之。至於身觸皆亡。故諸漏&#x8657;盡。知痛俱寂。",
    "X11n0270_009:0826c24": "故純覺遺身也。[0826c24] △六意根。",
    "X11n0270_009:0827a01": "[0827a01] 須菩提。即從座起。頂禮佛足。而白佛言。我曠劫來心",
    "X11n0270_009:0827a02": "得無礙。自憶受生如恒河沙。初在母胎。即知空寂。如",
    "X11n0270_009:0827a03": "是乃至十方成空。亦令眾生證得空性。蒙如來發性",
    "X11n0270_009:0827a04": "覺真空。空性圓明得阿羅漢。頓入如來寶明空海。同",
    "X11n0270_009:0827a05": "佛知見。印成無學。解脫性空我為無上。佛問圓通。如",
    "X11n0270_009:0827a06": "我所證。諸相入非。非所非盡。旋法歸無。斯為第一。",
    "X11n0270_009:0827a07": "[0827a07] 須菩提。曠劫解空。非唯一世。了身空寂。故心得無",
    "X11n0270_009:0827a08": "礙。洞達宿命。了境空寂。故十方成空。自覺覺他。故",
    "X11n0270_009:0827a09": "亦令眾生證得空性。然此唯小乘所證之空。於性",
    "X11n0270_009:0827a10": "覺真空猶未圓明。故逮今發明性覺真空。乃能頓",
    "X11n0270_009:0827a11": "入寶明妙性真空之海。離二乘見。而同佛知見也。",
    "X11n0270_009:0827a12": "諸相入非。能所皆盡。&#x8462;融於寶明空海也。旋諸有",
    "X11n0270_009:0827a13": "法。復歸至無。&#x8462;歸於寶明空海也。",
    "X11n0270_009:0827a14": "大佛頂如來密因修證了義諸菩薩萬行首楞嚴經",
    "X11n0270_009:0827a15": "要解卷第九",
    "X11n0270_009:0827a17": "音切",
    "X11n0270_009:0827a18": "瘧[0827a18] (魚約切)。糅[0827a18] (女又切)。攬[0827a18] (音覽)。綰[0827a18] (烏板切)。緝[0827a18] (七入切)。績[0827a18] (則力切)。掣[0827a18] (昌列"
}