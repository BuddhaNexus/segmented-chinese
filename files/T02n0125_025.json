{
    "T02n0125_025:0681c12": "增壹阿含經卷第二十五",
    "T02n0125_025:0681c14": "東晉罽賓三藏瞿曇僧伽提婆譯",
    "T02n0125_025:0681c15": "五王品第三十三",
    "T02n0125_025:0681c16": "（一）聞如是：一時，佛在舍衛國祇樹給孤獨",
    "T02n0125_025:0681c17": "園。爾時，五大國王波斯匿為首，集在園觀",
    "T02n0125_025:0681c18": "之中，各作此論。云何為五王？所謂波斯匿",
    "T02n0125_025:0681c19": "王、毘沙王、優填王、惡生王、優陀延王。爾時，",
    "T02n0125_025:0681c20": "五王集在一處，各作此論：「諸賢當知，如來",
    "T02n0125_025:0681c21": "說此五欲。云何為五？若眼見色甚愛敬念，",
    "T02n0125_025:0681c22": "世人所希望；若耳聞聲、鼻嗅香、舌知味、身",
    "T02n0125_025:0681c23": "知細滑，如來說此五欲。此五欲中何者最",
    "T02n0125_025:0681c24": "妙？為眼見色妙耶？為耳聞聲妙耶？為鼻",
    "T02n0125_025:0681c25": "嗅香妙耶？為舌知味妙耶？為身知細滑",
    "T02n0125_025:0681c26": "妙耶？此五事何者為最妙？」其中或有國王",
    "T02n0125_025:0681c27": "而作是說：「色最為妙。」或有作是論：「聲最為",
    "T02n0125_025:0681c28": "妙。」或有作是論：「香最為勝。」或有作是論：",
    "T02n0125_025:0681c29": "「味最為妙。」或有作是論：「細滑為最勝。」是",
    "T02n0125_025:0682a01": "時，言色妙者，優陀延王之所說也。言聲妙",
    "T02n0125_025:0682a02": "者，優填王之所論也。言香妙者，惡生王之",
    "T02n0125_025:0682a03": "所論也。言味妙者，波斯匿王之所論也。言",
    "T02n0125_025:0682a04": "細滑妙者，毘沙王之所論也。是時，五王各",
    "T02n0125_025:0682a05": "相謂言：「我等共論此五欲，然復不知何者",
    "T02n0125_025:0682a06": "為妙？」是時，波斯匿王語四王曰：「今如來近",
    "T02n0125_025:0682a07": "在舍衛國祇樹給孤獨園。我等盡共至世尊",
    "T02n0125_025:0682a08": "所，問斯義。若世尊有所教勅，當共奉行。」是",
    "T02n0125_025:0682a09": "時，諸王聞波斯匿王語已，便共相將至世尊",
    "T02n0125_025:0682a10": "所，頭面禮足，在一面坐。是時，波斯匿王以",
    "T02n0125_025:0682a11": "所共論五欲者，具白如來。爾時，世尊告諸",
    "T02n0125_025:0682a12": "五王曰：「諸王所論各隨時宜。所以然者，夫",
    "T02n0125_025:0682a13": "人性行深著色者，覩無厭足，此人於色最",
    "T02n0125_025:0682a14": "妙、最上，無復過者。爾時，彼人不著聲、香、味、細",
    "T02n0125_025:0682a15": "滑之法，五欲之中色為最妙。若復有人性行",
    "T02n0125_025:0682a16": "著聲，彼聞聲已，極懷歡喜而無厭足，此人",
    "T02n0125_025:0682a17": "於聲最妙、最上，五欲之中聲最為妙。若復有",
    "T02n0125_025:0682a18": "人性行著香，彼聞香已，極懷歡喜而無厭",
    "T02n0125_025:0682a19": "足，此人於香最妙、最上，五欲之中香最為",
    "T02n0125_025:0682a20": "妙。若復有人性行著味，彼知味已，極懷歡",
    "T02n0125_025:0682a21": "喜而無厭足，此人於味最妙、最上，五欲之",
    "T02n0125_025:0682a22": "中味最為妙。若復有人性行著細滑，彼得",
    "T02n0125_025:0682a23": "細滑已，極懷歡喜而無厭足，此人於細滑",
    "T02n0125_025:0682a24": "最上、最妙，五欲之中細滑最為妙。「若復彼",
    "T02n0125_025:0682a25": "人心以著色，爾時彼人不著聲、香、味、細滑",
    "T02n0125_025:0682a26": "之法；若復彼人性行著聲，爾時彼人不著",
    "T02n0125_025:0682a27": "色、香、味、細滑之法；若復彼人性行著香，爾",
    "T02n0125_025:0682a28": "時彼人不著色、聲、味、細滑之法；若復彼人",
    "T02n0125_025:0682a29": "性行著味，爾時彼人不著色、聲、香、細滑",
    "T02n0125_025:0682b01": "之法；若復彼人性行著細滑，爾時彼人不",
    "T02n0125_025:0682b02": "著色、聲、香、味之法。」是時，世尊便說此偈：",
    "T02n0125_025:0682b03": "「欲意熾盛時，　　所欲必可克，",
    "T02n0125_025:0682b04": "　得已倍歡喜，　　所願無有疑。",
    "T02n0125_025:0682b05": "　彼以得此欲，　　貪欲意不解，",
    "T02n0125_025:0682b06": "　以此為歡喜，　　緣之最為妙。",
    "T02n0125_025:0682b07": "　若復聽聲時，　　所欲必可克，",
    "T02n0125_025:0682b08": "　聞已倍歡喜，　　所願無有疑。",
    "T02n0125_025:0682b09": "　彼以得此聲，　　貪之意不解，",
    "T02n0125_025:0682b10": "　以此為歡喜，　　從之最為妙。",
    "T02n0125_025:0682b11": "　若復嗅香時，　　所欲必可克，",
    "T02n0125_025:0682b12": "　嗅已倍歡喜，　　所欲無有疑。",
    "T02n0125_025:0682b13": "　彼以得此香，　　貪之意不解，",
    "T02n0125_025:0682b14": "　以此為歡喜，　　從之最為妙。",
    "T02n0125_025:0682b15": "　若復得味時，　　所欲必可克，",
    "T02n0125_025:0682b16": "　得已倍歡喜，　　所欲無有疑。",
    "T02n0125_025:0682b17": "　彼以得此味，　　貪之意不解，",
    "T02n0125_025:0682b18": "　以此為歡喜，　　從之最為妙。",
    "T02n0125_025:0682b19": "　若得細滑時，　　所欲必可克，",
    "T02n0125_025:0682b20": "　得已倍歡喜，　　所欲無疑難。",
    "T02n0125_025:0682b21": "　彼以得細滑，　　貪之意不解，",
    "T02n0125_025:0682b22": "　以此為歡喜，　　從之最為妙。",
    "T02n0125_025:0682b23": "「是故，大王！若言色妙者，當平等論之。所以",
    "T02n0125_025:0682b24": "然者，於色有氣味。若色無味者，眾生終",
    "T02n0125_025:0682b25": "不染著，以其有味故，五欲之中色為最妙。",
    "T02n0125_025:0682b26": "然色有過失。若當色無過失，眾生則無厭",
    "T02n0125_025:0682b27": "患，以其有過失故，眾生厭患之。然色有出",
    "T02n0125_025:0682b28": "要。若當色無出要者，此眾生類不得出生",
    "T02n0125_025:0682b29": "死之海；以其出要故，眾生得至無畏涅槃",
    "T02n0125_025:0682c01": "城中。五欲之中色為最妙。「然復，大王！若言聲",
    "T02n0125_025:0682c02": "妙者，當平等論之。所以然者，於聲有氣",
    "T02n0125_025:0682c03": "味故。若聲無味者，眾生終不染著；以其有",
    "T02n0125_025:0682c04": "味故，五欲之中聲為最妙。然聲有過失。若",
    "T02n0125_025:0682c05": "當聲無過失，眾生則無厭患；以其有過失",
    "T02n0125_025:0682c06": "故，眾生厭患之。然聲有出要。若當聲無出",
    "T02n0125_025:0682c07": "要者，此眾生類不得出生死之海；以其出",
    "T02n0125_025:0682c08": "要故，眾生得至無畏涅槃城中。五欲之中",
    "T02n0125_025:0682c09": "聲為最妙。「大王當知，若言香妙者，當平等",
    "T02n0125_025:0682c10": "論之。所以然者，於香有氣味故。若香無氣",
    "T02n0125_025:0682c11": "味者，眾生之類終不染著；以其有味故，五",
    "T02n0125_025:0682c12": "欲之中香為最妙。然香有過失。若香無過",
    "T02n0125_025:0682c13": "失者，眾生則不厭患；以其有過失故，眾生",
    "T02n0125_025:0682c14": "厭患之。然香有出要。若當香無出要者，此",
    "T02n0125_025:0682c15": "眾生類不得出生死之海；以其出要故，眾",
    "T02n0125_025:0682c16": "生得至無畏涅槃城中。五欲之中香為最",
    "T02n0125_025:0682c17": "妙。「然復，大王！若言味妙者，當平等論之。所",
    "T02n0125_025:0682c18": "以然者，於味有氣味故。若味無氣味者，",
    "T02n0125_025:0682c19": "眾生之類終不染著；以其有氣味故，五欲",
    "T02n0125_025:0682c20": "之中味為最妙。然味有過失。若當味無過",
    "T02n0125_025:0682c21": "失者，眾生則不厭患；以其有過失故，眾生",
    "T02n0125_025:0682c22": "厭患之。然味有出要。若當味無出要者，此",
    "T02n0125_025:0682c23": "眾生類不得出生死之海；以其出要故，眾",
    "T02n0125_025:0682c24": "生得至無畏涅槃城中。味為最妙。「然復，大",
    "T02n0125_025:0682c25": "王當知，言細滑妙者，當平等論之。所以",
    "T02n0125_025:0682c26": "然者，於細滑無氣味者，眾生終不染",
    "T02n0125_025:0682c27": "著，以其有味故，五欲之中細滑為最妙。然",
    "T02n0125_025:0682c28": "細滑有過失。若細滑無過失者，眾生之類",
    "T02n0125_025:0682c29": "則不厭患之；以其有過失故，眾生厭患之。",
    "T02n0125_025:0683a01": "然細滑有出要。若當細滑無出要者，此眾",
    "T02n0125_025:0683a02": "生類不得出生死之海；以其出要故，眾生",
    "T02n0125_025:0683a03": "得至無畏涅槃城中。五欲之中細滑為最",
    "T02n0125_025:0683a04": "妙。是故，大王！所樂之處，心即染著。如是，大",
    "T02n0125_025:0683a05": "王！當作是知。」爾時，五王聞佛所說，歡喜奉行。",
    "T02n0125_025:0683a06": "（二）聞如是：一時，佛在舍衛國祇樹給孤獨",
    "T02n0125_025:0683a07": "園。爾時，舍衛城中有月光長者，饒財多寶，象",
    "T02n0125_025:0683a08": "馬七珍皆悉備具，金、銀、珍寶不可稱計。然月",
    "T02n0125_025:0683a09": "光長者無有兒息。爾時，長者以無兒故，求",
    "T02n0125_025:0683a10": "禱天神，請求日、月、天神、地神、鬼子母、四天王、",
    "T02n0125_025:0683a11": "二十八大神鬼王、釋及梵天、山神、樹神、五道",
    "T02n0125_025:0683a12": "之神、樹木、藥草，靡處不周，皆悉歸命，見賜",
    "T02n0125_025:0683a13": "一男兒。爾時，月光長者婦經數日中便自懷",
    "T02n0125_025:0683a14": "妊，即語長者：「我自",
    "T02n0125_025:0683a15": "覺有娠。」長者聞已，歡喜踊躍，不能自勝，",
    "T02n0125_025:0683a16": "即與夫人敷好床座，食好甘食，著好衣裳。",
    "T02n0125_025:0683a17": "是時，夫人經八、九月，便生男兒，顏色端正，世",
    "T02n0125_025:0683a18": "之希有，如桃華色。是時，此兒兩手執無價摩",
    "T02n0125_025:0683a19": "尼珠，即時，便說此偈：",
    "T02n0125_025:0683a20": "「此家頗有財，　　寶物及穀食，",
    "T02n0125_025:0683a21": "　我今欲惠施，　　使貧無有乏。",
    "T02n0125_025:0683a22": "　若此無物者，　　財寶及穀食，",
    "T02n0125_025:0683a23": "　今有無價珠，　　常用惠施人。」",
    "T02n0125_025:0683a24": "是時，父母及家中人聞此語已，各各馳走：「云",
    "T02n0125_025:0683a25": "何乃生此鬼魅種？」唯有父母哀愍兒故，不",
    "T02n0125_025:0683a26": "東西馳走。即時，母向兒說此偈：",
    "T02n0125_025:0683a27": "「為天乾沓和，　　鬼魅及羅剎，",
    "T02n0125_025:0683a28": "　是誰姓字何，　　我今欲知之。」",
    "T02n0125_025:0683a29": "是時，小兒復以偈報母曰：",
    "T02n0125_025:0683b01": "「非天乾沓和，　　非鬼魅羅剎，",
    "T02n0125_025:0683b02": "　我今父母生，　　是人不足疑。」",
    "T02n0125_025:0683b03": "是時，夫人聞此語已，歡喜踊躍，不能自勝，",
    "T02n0125_025:0683b04": "以此因緣，盡向月光長者說是語。時，長者",
    "T02n0125_025:0683b05": "便作是念：「此將是何緣？我今當以此事向",
    "T02n0125_025:0683b06": "尼犍子說。」即抱此兒詣尼犍子所，頭面",
    "T02n0125_025:0683b07": "禮足，在一面坐。是時，月光長者以此因緣",
    "T02n0125_025:0683b08": "具向尼犍子說。時，尼犍子聞此語已，告",
    "T02n0125_025:0683b09": "長者：「此兒薄福之人，無益於身；當取殺",
    "T02n0125_025:0683b10": "之。若不殺者，門戶衰耗，皆當死盡。」是時，月光",
    "T02n0125_025:0683b11": "長者作是思惟：「我前後來無有兒息，由此",
    "T02n0125_025:0683b12": "因緣，請求天地，無處不遍，乃經歷爾許年",
    "T02n0125_025:0683b13": "歲，方生此兒，我今不堪取此兒殺。當更",
    "T02n0125_025:0683b14": "問餘沙門、婆羅門，令斷我疑。」爾時，如來成",
    "T02n0125_025:0683b15": "佛未久，眾人稱號名大沙門，是時，月光長者",
    "T02n0125_025:0683b16": "便作是念：「我可以因緣，具向大沙門說",
    "T02n0125_025:0683b17": "之。」是時，長者即從座起，抱此兒往詣世尊",
    "T02n0125_025:0683b18": "所。中道復作是念：「今有長老梵志，年過耆",
    "T02n0125_025:0683b19": "艾，聰明黠慧，眾人所敬待，彼尚不知、不見，",
    "T02n0125_025:0683b20": "況此沙門瞿曇！年少學道未久，豈能知此事",
    "T02n0125_025:0683b21": "乎？將恐不解吾疑。我今宜可中道還家。」是",
    "T02n0125_025:0683b22": "時，有天神昔與長者知舊，知長者心中所",
    "T02n0125_025:0683b23": "念，在虛空中而告之曰：「長者當知，小可前",
    "T02n0125_025:0683b24": "進，必當獲利，得大果報，亦當至甘露之處。",
    "T02n0125_025:0683b25": "如來出世甚為難遇，如來降甘露雨。時時",
    "T02n0125_025:0683b26": "乃有。又復，長者！有四事最小不可輕。云",
    "T02n0125_025:0683b27": "何為四？國王雖小最不可輕；火雖小亦不",
    "T02n0125_025:0683b28": "可輕；龍雖小復不可輕；學道之人雖復年",
    "T02n0125_025:0683b29": "幼亦不可輕。是謂，長者！有此四事最不",
    "T02n0125_025:0683c01": "可輕。」是時，天神便說此偈：",
    "T02n0125_025:0683c02": "「國王雖復小，　　斬害由其法，",
    "T02n0125_025:0683c03": "　小火雖未熾，　　焚燒山草木。",
    "T02n0125_025:0683c04": "　神龍雖現小，　　降雨隨時宜，",
    "T02n0125_025:0683c05": "　學者年幼稚，　　度人無有量。」",
    "T02n0125_025:0683c06": "爾時，月光長者心開意解，歡喜踊躍，不能自",
    "T02n0125_025:0683c07": "勝，即前進至世尊所，頭面禮足，在一面坐。",
    "T02n0125_025:0683c08": "以此因緣，具白世尊。爾時，世尊告長者曰：",
    "T02n0125_025:0683c09": "「今此小兒極有大福，此小兒若當大者，當",
    "T02n0125_025:0683c10": "將五百徒眾來至我所，而出家學道得阿",
    "T02n0125_025:0683c11": "羅漢，我聲聞中福德第一，無能及者。」是時，長",
    "T02n0125_025:0683c12": "者聞此語已，歡喜踊躍，不能自勝，白世尊",
    "T02n0125_025:0683c13": "言：「如世尊教，非如尼揵子語。」是時，月光",
    "T02n0125_025:0683c14": "長者重白世尊：「唯願受請及比丘僧并愍",
    "T02n0125_025:0683c15": "此小兒。」爾時，世尊默然受請。時，長者以見",
    "T02n0125_025:0683c16": "默然受請，即從座起，頭面禮足，便退而去。",
    "T02n0125_025:0683c17": "還至家中，供辦種種甘饌飲食，敷好坐具，",
    "T02n0125_025:0683c18": "清旦自白：「時到，唯願降神。」是時，世尊以知",
    "T02n0125_025:0683c19": "時到，將諸比丘前後圍遶，入舍衛城，至長",
    "T02n0125_025:0683c20": "者家，即就于座。是時，長者見佛、比丘僧坐",
    "T02n0125_025:0683c21": "已定，即辦種種飲食，自手斟酌，歡喜不亂，",
    "T02n0125_025:0683c22": "以見食竟，除去鉢器，行清淨水，更取小",
    "T02n0125_025:0683c23": "座，如來前坐，欲得聞佛所說妙法。是時，",
    "T02n0125_025:0683c24": "月光長者白世尊言：「我今持居家田業盡",
    "T02n0125_025:0683c25": "與此兒，唯願世尊當與立名。」世尊告曰：「此",
    "T02n0125_025:0683c26": "兒生時，人皆馳走東西，云是尸婆羅鬼，今即",
    "T02n0125_025:0683c27": "立字尸婆羅。」爾時，世尊漸與長者及長者",
    "T02n0125_025:0683c28": "婦而說妙論，所謂論者：施論、戒論、生天之",
    "T02n0125_025:0683c29": "論，欲不淨想，漏為大患，出要為妙。爾時，世",
    "T02n0125_025:0684a01": "尊以見長者及長者婦，心開意解，無復狐疑，",
    "T02n0125_025:0684a02": "諸佛世尊常所說法：苦、習、盡、道，是時世尊盡",
    "T02n0125_025:0684a03": "與長者說之，令發歡喜之心。長者夫婦即",
    "T02n0125_025:0684a04": "於座上，諸塵垢盡，得法眼淨，猶如新白[(畾/且)*毛]",
    "T02n0125_025:0684a05": "易染為色。是時，長者夫婦亦復如是，即於",
    "T02n0125_025:0684a06": "座上得法眼淨，彼以見法，分別諸法，",
    "T02n0125_025:0684a07": "以度猶豫，無復狐疑，得無所畏，解如來",
    "T02n0125_025:0684a08": "深奧之法，即受五戒。爾時，世尊便說此偈：",
    "T02n0125_025:0684a09": "「祠祀火為上，　　諸論頌為首，",
    "T02n0125_025:0684a10": "　王為人中尊，　　海為眾流源，",
    "T02n0125_025:0684a11": "　月為星中明，　　日為眾明最。",
    "T02n0125_025:0684a12": "　八方及上下，　　所生萬品物，",
    "T02n0125_025:0684a13": "　欲求其福者，　　三佛最為尊。」",
    "T02n0125_025:0684a14": "爾時，世尊說此偈已，即從座起而去。是時，",
    "T02n0125_025:0684a15": "長者求五百童子，使侍衛尸婆羅。是時，尸",
    "T02n0125_025:0684a16": "婆羅年向二十，往至父母所，白父母言：「唯",
    "T02n0125_025:0684a17": "願二尊許使出家學道。」爾時，二親即便聽許。",
    "T02n0125_025:0684a18": "所以然者，世尊先以記之，當將五百童",
    "T02n0125_025:0684a19": "子至世尊所，求作沙門。是時，尸婆羅及五",
    "T02n0125_025:0684a20": "百人禮父母足，便退而去。至世尊所，頭面",
    "T02n0125_025:0684a21": "禮足，在一面立。爾時，尸婆羅白世尊言：「唯",
    "T02n0125_025:0684a22": "願聽許，得在道次。」是時，世尊即便聽許使",
    "T02n0125_025:0684a23": "作沙門。未經幾日，便成阿羅漢，六通清徹，",
    "T02n0125_025:0684a24": "具八解脫。是時，五百童子前白佛言：「唯願",
    "T02n0125_025:0684a25": "世尊聽作沙門。」世尊默然可之，出家未",
    "T02n0125_025:0684a26": "經幾日，便成羅漢。爾時，尊者尸婆羅還在",
    "T02n0125_025:0684a27": "舍衛國本邦之處，眾人敬仰，得四事供養：",
    "T02n0125_025:0684a28": "衣被、飲食、床褥臥具、病瘦醫藥。是時，尊者尸",
    "T02n0125_025:0684a29": "婆羅便作是念：「我今在此本邦之中，極為",
    "T02n0125_025:0684b01": "煩閙，今可在人間遊化。」是時，尊者尸婆羅",
    "T02n0125_025:0684b02": "到時，著衣持鉢，入舍衛城乞食；乞食已，還",
    "T02n0125_025:0684b03": "詣所止，收攝坐具，著衣持鉢，出祇桓精",
    "T02n0125_025:0684b04": "舍，將五百比丘，前後圍遶，在人間遊化；所",
    "T02n0125_025:0684b05": "至到處，無不供養者，皆供給衣被、飲食、床",
    "T02n0125_025:0684b06": "褥臥具、病瘦醫藥。復有諸天告諸村落：「今",
    "T02n0125_025:0684b07": "有尊者尸婆羅，得阿羅漢福德第一，將五",
    "T02n0125_025:0684b08": "百比丘，在人間遊化。諸賢可往供養，今不",
    "T02n0125_025:0684b09": "為者，後悔無益。」是時，尊者尸婆羅便作是",
    "T02n0125_025:0684b10": "念：「今甚厭患此供養，當何處避之，令人不",
    "T02n0125_025:0684b11": "知吾處？」是時，即入深山之中。諸天復在村",
    "T02n0125_025:0684b12": "落間，各各告曰：「今尊者尸婆羅在此山中，",
    "T02n0125_025:0684b13": "可往供養；今不為者，後悔無益。」是時，人民",
    "T02n0125_025:0684b14": "聞天語已，即負飲食，往詣尊者尸婆羅",
    "T02n0125_025:0684b15": "所：「唯願尊住，為我等故。」是時，尸婆羅漸漸人",
    "T02n0125_025:0684b16": "中遊化，來至羅閱城迦蘭陀竹園所，與大",
    "T02n0125_025:0684b17": "比丘五百人俱，亦得供養衣被、飲食、床褥",
    "T02n0125_025:0684b18": "臥具、病瘦醫藥。時，尸婆羅復作是念：「我今向",
    "T02n0125_025:0684b19": "在何處夏坐，令人不知吾處？」復重作念：",
    "T02n0125_025:0684b20": "「當在耆闍山東，廣普山西，於中夏坐。」即",
    "T02n0125_025:0684b21": "將五百比丘，在彼山中而受夏坐。是時，釋",
    "T02n0125_025:0684b22": "提桓因知尸婆羅心中所念，即於山中化",
    "T02n0125_025:0684b23": "作浮圖，園果樹木皆悉備具，周匝有浴池，",
    "T02n0125_025:0684b24": "化作五百高臺，復化作五百床座，復化作",
    "T02n0125_025:0684b25": "五百小床座，復化作五百繩床，以天甘露",
    "T02n0125_025:0684b26": "而食之。是時，尊者尸婆羅便作是念：「我今",
    "T02n0125_025:0684b27": "已夏坐訖，不見如來甚久，今可往親覲",
    "T02n0125_025:0684b28": "世尊。」即將五百比丘，往舍衛城，爾時盛熱，",
    "T02n0125_025:0684b29": "比丘眾皆悉汗出，污染身體。是時，尊者尸婆",
    "T02n0125_025:0684c01": "羅作是念：「今日比丘眾身體極熱，得少許雲",
    "T02n0125_025:0684c02": "在上及細雨者，甚是佳事，值小浴池及得",
    "T02n0125_025:0684c03": "少漿。」以生此念，即空中有大雲，及作細雨，",
    "T02n0125_025:0684c04": "亦有浴池。有四非人負好甘漿：「毘沙門王",
    "T02n0125_025:0684c05": "所遣，唯願尊者受此甘漿，及施比丘僧。」爾",
    "T02n0125_025:0684c06": "時，受此漿已，與比丘僧使飲之。爾時，尸婆",
    "T02n0125_025:0684c07": "羅復作是念：「我今可在此間止宿。」是時，釋",
    "T02n0125_025:0684c08": "提桓因知尸婆羅心中所念，即於道側，化",
    "T02n0125_025:0684c09": "作五百房舍，床臥備具。是時，諸天奉上飲",
    "T02n0125_025:0684c10": "食，尸婆羅食訖，即從坐起而去。爾時，尊者",
    "T02n0125_025:0684c11": "尸婆羅叔父在舍衛城內住，饒財多寶，無",
    "T02n0125_025:0684c12": "所短乏。然復慳貪，不肯布施，不信佛、法、",
    "T02n0125_025:0684c13": "眾，不造功德。是時，諸親族語此人曰：「長者！",
    "T02n0125_025:0684c14": "用此財貨為？然復不作後世遺糧。」爾時，彼",
    "T02n0125_025:0684c15": "長者聞此語已，一日之中以百千兩金布施",
    "T02n0125_025:0684c16": "與外道梵志，不向三尊。是時，尊者尸婆羅",
    "T02n0125_025:0684c17": "聞叔父以百千兩金施與外道異學，不布",
    "T02n0125_025:0684c18": "施與三尊。是時，尊者尸婆羅往詣祇洹精",
    "T02n0125_025:0684c19": "舍，至世尊所，頭面禮足，在一面坐。爾時，世",
    "T02n0125_025:0684c20": "尊與尸婆羅說微妙之法。是時，尊者尸婆羅",
    "T02n0125_025:0684c21": "從如來聞法已，即從坐起，禮世尊足，右",
    "T02n0125_025:0684c22": "繞三匝，便退而去。是時，尊者尸婆羅即其日，",
    "T02n0125_025:0684c23": "著衣持鉢，入舍衛城乞食，漸漸往詣叔父",
    "T02n0125_025:0684c24": "家。到已，在門外默然立。是時，長者見尊者",
    "T02n0125_025:0684c25": "尸婆羅在門外乞食，即語之曰：「汝昨日何",
    "T02n0125_025:0684c26": "故不來？我昨日以百千兩金惠施，我可以",
    "T02n0125_025:0684c27": "一張[疊*毛]，持用施卿。」尸婆羅對曰：「我今不用[疊*毛]",
    "T02n0125_025:0684c28": "為，今日來者，故乞食耳。」長者對曰：「我昨日",
    "T02n0125_025:0684c29": "以用百千兩金惠施，更不能復惠施。」是時，",
    "T02n0125_025:0685a01": "尊者尸婆羅欲得度長者故，便飛在空中，",
    "T02n0125_025:0685a02": "身出水火，坐臥經行，隨意所造。是時，長者",
    "T02n0125_025:0685a03": "見此變化已，便作是說：「可還來下就坐，今",
    "T02n0125_025:0685a04": "當相施。」是時，尊者尸婆羅即捨神足，尋來就",
    "T02n0125_025:0685a05": "坐。是時，彼長者以弊惡飲食極為麁醜，",
    "T02n0125_025:0685a06": "與尊者尸婆羅使食之。是時，尊者尸婆羅",
    "T02n0125_025:0685a07": "生長豪家，飲食自恣，但以彼長者故，而受",
    "T02n0125_025:0685a08": "此食，便取食之。是時，尊者尸婆羅食訖，還詣",
    "T02n0125_025:0685a09": "所在。即其夜，虛空神天來語長者曰：",
    "T02n0125_025:0685a10": "「善施極大施，　　乃與尸婆羅，",
    "T02n0125_025:0685a11": "　無欲以解脫，　　愛斷以無疑。」",
    "T02n0125_025:0685a12": "夜半、清旦二時說此偈：",
    "T02n0125_025:0685a13": "「善施極大施，　　乃與尸婆羅，",
    "T02n0125_025:0685a14": "　無欲以解脫，　　愛斷以無疑。」",
    "T02n0125_025:0685a15": "是時，長者聞天人語，便作是念：「我昨日以百",
    "T02n0125_025:0685a16": "千兩金施與外道，乃無此應；我今日以弊",
    "T02n0125_025:0685a17": "惡食施與尸婆羅，乃致此應。何時當曉？自",
    "T02n0125_025:0685a18": "當以百千兩金施尸婆羅。」是時，長者即其",
    "T02n0125_025:0685a19": "日檢校家中，有直百千兩金者，即持詣尸",
    "T02n0125_025:0685a20": "婆羅所。到已，頭面禮足，在一面住。爾時，長者",
    "T02n0125_025:0685a21": "以百千兩金，奉上尸婆羅，並作是語：「唯",
    "T02n0125_025:0685a22": "願受此百千兩金。」是時，尊者尸婆羅報曰：「當",
    "T02n0125_025:0685a23": "使長者受福無窮，長壽自然；然復如來不",
    "T02n0125_025:0685a24": "許比丘受百千兩金。」是時，長者便往至世",
    "T02n0125_025:0685a25": "尊所。到已，頭面禮足，在一面坐。爾時，彼長者",
    "T02n0125_025:0685a26": "白世尊言：「唯願世尊使尸婆羅比丘受",
    "T02n0125_025:0685a27": "此百千兩金，使我蒙其福。」爾時，世尊告一",
    "T02n0125_025:0685a28": "比丘：「汝往至尸婆羅比丘所，云吾喚卿。」比丘",
    "T02n0125_025:0685a29": "對曰：「如是。世尊！」是時，彼比丘從佛受教，即",
    "T02n0125_025:0685b01": "往至彼尸婆羅所，以如來語而告之。是時，",
    "T02n0125_025:0685b02": "尊者尸婆羅承彼比丘語，即往至世尊所，",
    "T02n0125_025:0685b03": "頭面禮足，在一面坐。爾時，世尊告尸婆羅曰：",
    "T02n0125_025:0685b04": "「汝今可受此長者百千兩金，使蒙其福，",
    "T02n0125_025:0685b05": "此是宿緣之業，可受其報。」尸婆羅對曰：「如",
    "T02n0125_025:0685b06": "是。世尊！」是時，尊者尸婆羅即時而說達嚫：",
    "T02n0125_025:0685b07": "「施衣及餘物，　　欲求其福德，",
    "T02n0125_025:0685b08": "　往至天世人，　　五樂自娛樂。",
    "T02n0125_025:0685b09": "　從天至人中，　　度有無疑難，",
    "T02n0125_025:0685b10": "　涅槃無為處，　　諸佛之所樂。",
    "T02n0125_025:0685b11": "　施惠無難者，　　蒙此獲福祐，",
    "T02n0125_025:0685b12": "　當起慈惠心，　　作福無有懈。」",
    "T02n0125_025:0685b13": "是時，尊者尸婆羅語長者言：「可持此百千",
    "T02n0125_025:0685b14": "兩金，著我房中。」爾時，長者承受其教，持此",
    "T02n0125_025:0685b15": "百千兩金，著尊者尸婆羅房中，便退而去。是",
    "T02n0125_025:0685b16": "時，尸婆羅告諸比丘：「諸有所乏者，來至此",
    "T02n0125_025:0685b17": "而取之。若復須衣被、飲食、床敷臥具、病瘦",
    "T02n0125_025:0685b18": "醫藥，皆來取之，勿在餘處而求之也。展",
    "T02n0125_025:0685b19": "轉相告令知之。」是時，眾多比丘白世尊言：",
    "T02n0125_025:0685b20": "「此尸婆羅昔作何福，生長者家，端正無雙，",
    "T02n0125_025:0685b21": "如桃華色？復作何福，兩手捉珠出母胎中？",
    "T02n0125_025:0685b22": "復作何福，將五百人，詣如來所，出家學道，",
    "T02n0125_025:0685b23": "值如來世？復作何福，所至到處，衣食自然",
    "T02n0125_025:0685b24": "無所短乏，餘比丘無能及者？」爾時，世尊告",
    "T02n0125_025:0685b25": "諸比丘：「過去久遠九十一劫，有佛號毘婆尸",
    "T02n0125_025:0685b26": "如來、至真、等正覺、明行成為、善逝、世間解、無上",
    "T02n0125_025:0685b27": "士、道法御、天人師，號佛、世尊！」出現於世，遊在",
    "T02n0125_025:0685b28": "槃頭國界，與六十萬八千眾俱。四事供養：",
    "T02n0125_025:0685b29": "衣被、飲食、床敷臥具、病瘦醫藥。「爾時，有梵",
    "T02n0125_025:0685c01": "志名曰耶若達，住彼土界，饒財多寶，金銀、",
    "T02n0125_025:0685c02": "珍寶、車璩、馬瑙、真珠、琥珀，不可稱計。是時，",
    "T02n0125_025:0685c03": "耶若達出彼國界，往至毘婆尸如來所。到",
    "T02n0125_025:0685c04": "已，共相問訊，在一面坐。是時，毘婆尸如來",
    "T02n0125_025:0685c05": "漸與說法，便發歡喜之心，是時，耶若達白",
    "T02n0125_025:0685c06": "毘婆尸如來：『唯願當受我請，欲飯佛及比",
    "T02n0125_025:0685c07": "丘僧！』是時，如來默然受請。耶若達梵志以",
    "T02n0125_025:0685c08": "見世尊默然受請，即從座起，遶佛三匝而",
    "T02n0125_025:0685c09": "去，至家中辦種種甘饌飲食。「是時，耶若",
    "T02n0125_025:0685c10": "達夜半便作是念：『我今已辦種種飲食，唯",
    "T02n0125_025:0685c11": "乏無酪，明日清旦當往城門中，其有賣",
    "T02n0125_025:0685c12": "酪者，盡當買之。』是時，耶若達清旦敷好",
    "T02n0125_025:0685c13": "坐具，尋復詣城門中求酪。「當於爾時，有放",
    "T02n0125_025:0685c14": "牛人持酪，名尸婆羅，欲往祠祀。是時，耶若",
    "T02n0125_025:0685c15": "達梵志語放牛人曰：『卿酪賣者，吾當與價。』",
    "T02n0125_025:0685c16": "尸婆羅報曰：『我今欲祠祀。』婆羅門報曰：『汝今",
    "T02n0125_025:0685c17": "祀天為何所求？但賣與我，當重顧價。』放",
    "T02n0125_025:0685c18": "牛人報曰：『梵志！今用酪為？』梵志報曰：『我今",
    "T02n0125_025:0685c19": "請毘婆尸如來及比丘僧；然飲食盡辦，唯無",
    "T02n0125_025:0685c20": "有酪。』是時，尸婆羅問梵志曰：『毘婆尸如來",
    "T02n0125_025:0685c21": "者，為何等相貌？』梵志報曰：『如來者，無與等，",
    "T02n0125_025:0685c22": "戒具清淨，慧、定三昧不可及，天上、人中無",
    "T02n0125_025:0685c23": "能及者。』「是時，耶若達梵志歎說如來之德，尸",
    "T02n0125_025:0685c24": "婆羅聞已心開意解。是時，尸婆羅語梵志曰：",
    "T02n0125_025:0685c25": "『我今躬持此酪往施如來，復用祀天為？』是",
    "T02n0125_025:0685c26": "時，耶若達梵志將此放牛人往至家中，即",
    "T02n0125_025:0685c27": "白：『時到。今正是時，唯尊屈顧！』「時，如來以知",
    "T02n0125_025:0685c28": "時到，著衣持鉢，將諸比丘，前後圍遶，至耶",
    "T02n0125_025:0685c29": "若達梵志家，各次第坐。是時，放牛人見如來",
    "T02n0125_025:0686a01": "容貌世之希有，諸根惔怕，有三十二相、八十",
    "T02n0125_025:0686a02": "種好，莊嚴其身；亦如日月，猶如須彌山",
    "T02n0125_025:0686a03": "出眾山上，光明遠照，靡不蒙潤。見已歡喜，",
    "T02n0125_025:0686a04": "便前進世尊所，而作是說：『設當如來功德",
    "T02n0125_025:0686a05": "如梵志所論者，使此一瓶酪盡充眾僧！』爾",
    "T02n0125_025:0686a06": "時，尸婆羅白世尊言：『願受此酪！』是時，如來",
    "T02n0125_025:0686a07": "即舒鉢受酪，亦復與比丘僧，猶故有酪。「爾",
    "T02n0125_025:0686a08": "時，放牛人白世尊言：『今故有餘酪。』時，如來",
    "T02n0125_025:0686a09": "告曰：『汝今更持此酪施佛及比丘眾。』時，放",
    "T02n0125_025:0686a10": "牛人對曰：『如是。世尊！』是時，放牛人更重行酪，",
    "T02n0125_025:0686a11": "猶故遺餘酪在。放牛人復白佛言：『今故有遺",
    "T02n0125_025:0686a12": "餘酪在。』是時，如來告此人曰：『今可持此",
    "T02n0125_025:0686a13": "酪與比丘尼眾、優婆塞、優婆夷眾，使得充",
    "T02n0125_025:0686a14": "飽。』故有遺餘酪在。爾時，佛語放牛人：『汝今",
    "T02n0125_025:0686a15": "持此酪與檀越主人。』對曰：『如是。』尋復與檀",
    "T02n0125_025:0686a16": "越主人，故有遺餘酪在。復施與乞人貧匱",
    "T02n0125_025:0686a17": "者，亦有遺餘酪在。來白佛言：『故有遺餘酪",
    "T02n0125_025:0686a18": "在。』時佛告曰：『今持此酪，瀉著淨地，若著",
    "T02n0125_025:0686a19": "水中。所以然者，我不見有人、天及世能",
    "T02n0125_025:0686a20": "消此酪者，唯除如來。』放牛人即受佛教，",
    "T02n0125_025:0686a21": "持此酪而著水中。尋時，水中大火炎出，高",
    "T02n0125_025:0686a22": "數十仞。「是時，放牛人見此變怪已，歎未曾",
    "T02n0125_025:0686a23": "有，還至世尊所，頭面禮足，叉手而住，復作",
    "T02n0125_025:0686a24": "此誓願：『今持此酪施與四部之眾，設當",
    "T02n0125_025:0686a25": "有福德者，緣此福祐，莫墮八難之處，莫",
    "T02n0125_025:0686a26": "生貧匱之家，所生之處，六情完具，面目端",
    "T02n0125_025:0686a27": "正，亦莫在家，使將來之世亦值如此聖尊。』",
    "T02n0125_025:0686a28": "「比丘當知，三十一劫復有佛名式詰如來，",
    "T02n0125_025:0686a29": "出現於世。是時，式詰如來遊化於野馬世界，",
    "T02n0125_025:0686b01": "與大比丘十萬人俱。是時，式詰如來到時，著",
    "T02n0125_025:0686b02": "衣持鉢，入城乞食。時，彼城中有大商客，名",
    "T02n0125_025:0686b03": "曰善財，遙見式詰如來諸根寂靜，容貌端",
    "T02n0125_025:0686b04": "正，有三十二相、八十種好，莊嚴其身，面如",
    "T02n0125_025:0686b05": "日月。見已，便發歡喜之心，前至世尊所，頭",
    "T02n0125_025:0686b06": "面禮足，在一面坐。爾時，賈人以好寶珠，",
    "T02n0125_025:0686b07": "散如來上，現其微心，普作誓願：『持此功",
    "T02n0125_025:0686b08": "德，所生之處，饒財多寶，無所乏短，無令手",
    "T02n0125_025:0686b09": "中有空缺時，乃至母胞胎中亦使不空。』「於",
    "T02n0125_025:0686b10": "此劫中復有毘舍羅婆如來、至真、等正覺、明",
    "T02n0125_025:0686b11": "行成為、善逝、世間解、無上士、道法御、天人師，",
    "T02n0125_025:0686b12": "號佛、世尊。爾時，有長者名善覺，饒財多寶，",
    "T02n0125_025:0686b13": "復請毘舍羅婆如來、至真、等正覺，及比丘僧。",
    "T02n0125_025:0686b14": "時，彼長者少於使人，是時長者躬自辦種種",
    "T02n0125_025:0686b15": "甘饌飲食，飯彼如來，作是誓願：『我持功",
    "T02n0125_025:0686b16": "德，所生之處，常值三尊，無所短乏，恒多使",
    "T02n0125_025:0686b17": "人，令將來之世值如來，如今日也。』「今此",
    "T02n0125_025:0686b18": "賢劫中有佛名拘屢孫如來、至真、等正覺，",
    "T02n0125_025:0686b19": "出現於世。爾時，有長者名多財，復請拘",
    "T02n0125_025:0686b20": "屢孫如來，七日之中飯佛及比丘僧，供養",
    "T02n0125_025:0686b21": "衣被、飲食、床敷臥具、病瘦醫藥：『所生之處",
    "T02n0125_025:0686b22": "常饒財多寶，莫生貧賤之家，使我所生之處",
    "T02n0125_025:0686b23": "恒得四事供養，為四部之眾、國王、人民所見",
    "T02n0125_025:0686b24": "宗敬，天、龍、鬼神、人若非人，所見接遇。』「諸比丘",
    "T02n0125_025:0686b25": "當知，爾時耶若達梵志，豈異人乎？莫作是",
    "T02n0125_025:0686b26": "觀。所以然者，今月光長者今身是也。爾時",
    "T02n0125_025:0686b27": "放牛人，名尸婆羅，以酪供養佛者，今比丘",
    "T02n0125_025:0686b28": "尸婆羅是也。爾時善財賈人，豈異人乎？莫作",
    "T02n0125_025:0686b29": "是觀，今尸婆羅比丘是也。爾時善覺長者，",
    "T02n0125_025:0686c01": "豈異人乎？莫作是觀，今尸婆羅比丘是。爾",
    "T02n0125_025:0686c02": "時多財長者，豈異人乎？莫作是觀，今日尸婆",
    "T02n0125_025:0686c03": "羅比丘是也。「諸比丘當知，尸婆羅比丘作此",
    "T02n0125_025:0686c04": "誓願：『使我所生之處，恒端正無雙，常在富貴",
    "T02n0125_025:0686c05": "家生，使將來之世值遇世尊，設為我說者，",
    "T02n0125_025:0686c06": "即得解脫，得出家作沙門。』緣此功德，今尸",
    "T02n0125_025:0686c07": "婆羅比丘得生富貴家，端正無雙，今遭值",
    "T02n0125_025:0686c08": "我，即得阿羅漢。然比丘當知，復以寶珠散",
    "T02n0125_025:0686c09": "如來上，持是功德，今處母胎，手執雙珠出",
    "T02n0125_025:0686c10": "母胎中，價直閻浮提，當生之日便作是說。",
    "T02n0125_025:0686c11": "復請拘屢孫如來求多使人，今將五百",
    "T02n0125_025:0686c12": "徒眾至我所，出家學道，得阿羅漢。復於",
    "T02n0125_025:0686c13": "七日之中供養拘屢孫如來，求得四事供",
    "T02n0125_025:0686c14": "養，今日不乏衣被、飲食、床敷臥具、病瘦醫",
    "T02n0125_025:0686c15": "藥。緣此功德，餘比丘所不及，釋提桓因身",
    "T02n0125_025:0686c16": "來供養給其所須，又且諸天轉告村落，使",
    "T02n0125_025:0686c17": "四部之眾知有尸婆羅，此其義也。我弟子中",
    "T02n0125_025:0686c18": "第一福德者，尸婆羅比丘是也。」爾時，諸比丘",
    "T02n0125_025:0686c19": "聞佛所說，歡喜奉行。",
    "T02n0125_025:0686c20": "（三）聞如是：一時，佛在舍衛國祇樹給孤獨",
    "T02n0125_025:0686c21": "園。爾時，世尊告諸比丘：「五健丈夫堪任戰",
    "T02n0125_025:0686c22": "鬪出現於世。云何為五？於是，有人著鎧",
    "T02n0125_025:0686c23": "持仗，入軍戰鬪，遙見風塵，便懷恐怖，是",
    "T02n0125_025:0686c24": "謂第一戰鬪人也。「復次，第二戰鬪人，著鎧",
    "T02n0125_025:0686c25": "持仗，欲入軍戰。若見風塵，不懷恐怖；",
    "T02n0125_025:0686c26": "但見高幢，便懷恐怖，不堪前鬪，是謂第",
    "T02n0125_025:0686c27": "二人。「復次，第三戰鬪人，著鎧持仗，欲入軍",
    "T02n0125_025:0686c28": "戰鬪，彼若見風塵，若見高幢，不懷恐怖；若",
    "T02n0125_025:0686c29": "見弓箭，便懷恐怖，不堪戰鬪，是謂第三",
    "T02n0125_025:0687a01": "人也。「復次，第四戰鬪人，著鎧持仗，入軍",
    "T02n0125_025:0687a02": "共鬪，彼若見風塵，若見高幢，若見箭，不",
    "T02n0125_025:0687a03": "懷恐懼；但入陣時，便為他所捉，或斷命",
    "T02n0125_025:0687a04": "根，是謂第四戰鬪人也。「復次，第五戰鬪人，",
    "T02n0125_025:0687a05": "著鎧持仗，欲入陣鬪，彼若見風塵，若見",
    "T02n0125_025:0687a06": "高幢，若見箭，若為他所捉，乃至於死，不",
    "T02n0125_025:0687a07": "懷恐怖；能壞他軍境界無外而領人民，",
    "T02n0125_025:0687a08": "是謂第五戰鬪人也。「如是，比丘！世間有此",
    "T02n0125_025:0687a09": "五種人。今比丘眾中亦有此五種之人出現",
    "T02n0125_025:0687a10": "於世。云何為五？或有一比丘遊他村落，",
    "T02n0125_025:0687a11": "彼聞村中有婦人，端正無雙，面如桃華色。",
    "T02n0125_025:0687a12": "彼聞已，到時，著衣持鉢，入村乞食，即見此",
    "T02n0125_025:0687a13": "女人顏貌無雙，便起欲想，除去三衣，還佛",
    "T02n0125_025:0687a14": "禁戒，而作居家，猶如彼鬪人，小見風塵，以",
    "T02n0125_025:0687a15": "懷恐怖，似此比丘也。「復次，有比丘聞有",
    "T02n0125_025:0687a16": "女人在村落中住，端正無比，到時，著衣",
    "T02n0125_025:0687a17": "持鉢，入村乞食，彼若見女人不起欲想；但",
    "T02n0125_025:0687a18": "與彼女人共相調戲，言語往來；因此調戲，",
    "T02n0125_025:0687a19": "便捨法服，還為白衣。如彼第二人，見風塵",
    "T02n0125_025:0687a20": "不怖，但見高幢便懷恐怖，此比丘亦復如",
    "T02n0125_025:0687a21": "是。「復次，有一比丘聞村落中有女人，容貌",
    "T02n0125_025:0687a22": "端正，世之希有，如桃華色，到時，著衣持鉢，",
    "T02n0125_025:0687a23": "入村乞食。若見女人不起欲想，設共女",
    "T02n0125_025:0687a24": "人共調戲，亦復不起欲意之想；但與彼女",
    "T02n0125_025:0687a25": "人手拳相加，或相捻挃，於中便起欲想，捨",
    "T02n0125_025:0687a26": "三法衣，還為白衣，習於家業。如彼第三人",
    "T02n0125_025:0687a27": "入陣時，見風塵、見高憧不恐怖，見弓箭",
    "T02n0125_025:0687a28": "便懷恐怖。「復次，有一比丘聞村落中有女",
    "T02n0125_025:0687a29": "人，面容端正，世之希有，到時，著衣持鉢，入",
    "T02n0125_025:0687b01": "村乞食，彼若見女人不起欲想，設共言語，",
    "T02n0125_025:0687b02": "亦復不起欲想，設彼女人共相捻挃，便起欲",
    "T02n0125_025:0687b03": "想；然不捨法服，習於家業，如彼第四人入",
    "T02n0125_025:0687b04": "軍，為他所獲，或喪命根，而不得出。「復次，",
    "T02n0125_025:0687b05": "有一比丘，依村落而住，彼聞村中有女",
    "T02n0125_025:0687b06": "人，然比丘到時，著衣持鉢，入村乞食，彼若",
    "T02n0125_025:0687b07": "見女人不起欲想，設共言笑，亦不起欲",
    "T02n0125_025:0687b08": "想，設復共相捻挃，亦復不起欲想。是時，比",
    "T02n0125_025:0687b09": "丘觀此身中三十六物惡穢不淨，誰著此者？",
    "T02n0125_025:0687b10": "由何起欲？此欲為止何所？為從頭耶？形",
    "T02n0125_025:0687b11": "體出耶？觀此諸物了無所有。從頭至足亦",
    "T02n0125_025:0687b12": "復如是，五藏所屬，無有想像，亦無來處，彼",
    "T02n0125_025:0687b13": "觀緣本，不知所從來處。彼復作是念：『我",
    "T02n0125_025:0687b14": "觀此欲從因緣生。』彼比丘觀此已，欲漏心",
    "T02n0125_025:0687b15": "得解脫，有漏心得解脫，無明漏心得解",
    "T02n0125_025:0687b16": "脫，便得解脫智：生死已盡，梵行已立，所作",
    "T02n0125_025:0687b17": "已辦，更不復受胎，如實知之。如彼第五戰",
    "T02n0125_025:0687b18": "鬪之人，不難眾敵而自遊化。由是故，我今",
    "T02n0125_025:0687b19": "說此人捨於愛欲，入於無畏之處，得至涅",
    "T02n0125_025:0687b20": "槃城。是謂，比丘！有此五種之人，出現於世。」",
    "T02n0125_025:0687b21": "爾時，世尊便說此偈：",
    "T02n0125_025:0687b22": "「欲我知汝本，　　意以思想生，",
    "T02n0125_025:0687b23": "　非我思想生，　　且汝而不有。",
    "T02n0125_025:0687b24": "「是故，諸比丘！當觀惡穢婬不淨行，除去色",
    "T02n0125_025:0687b25": "欲。如是，諸比丘！當作是學。」爾時，諸比丘聞",
    "T02n0125_025:0687b26": "佛所說，歡喜奉行。",
    "T02n0125_025:0687b27": "（四）聞如是：一時，佛在舍衛國祇樹給孤獨",
    "T02n0125_025:0687b28": "園。爾時，世尊告諸比丘：「有五戰鬪之人出",
    "T02n0125_025:0687b29": "現於世。云何為五？或有一人著鎧持仗，入",
    "T02n0125_025:0687c01": "軍戰鬪，彼見風塵，便懷恐怖，不敢入彼大",
    "T02n0125_025:0687c02": "陣之中，是謂第一之人。「復次，第二戰鬪之人",
    "T02n0125_025:0687c03": "著鎧持仗，入軍戰鬪，彼見風塵，不生畏",
    "T02n0125_025:0687c04": "懼；但聞擊鼓之音，便懷恐怖，是謂第二之",
    "T02n0125_025:0687c05": "人。「復次，第三之人著鎧持仗，入軍戰鬪，",
    "T02n0125_025:0687c06": "彼見風塵，不生畏懼，設聞鼓角之聲，不",
    "T02n0125_025:0687c07": "起畏懼；彼若見高幢，便懷恐怖，不堪戰",
    "T02n0125_025:0687c08": "鬪，是謂第三之人。「復次，第四戰鬪之人著鎧",
    "T02n0125_025:0687c09": "持仗，入軍戰鬪中，若見風塵，不起畏懼，若",
    "T02n0125_025:0687c10": "聞鼓角之音，復非恐懼，若見高幢，亦非",
    "T02n0125_025:0687c11": "怖畏；設為他所捉，或斷命根，是謂第四之",
    "T02n0125_025:0687c12": "人。「復次，第五有人著鎧持仗，入軍共鬪，彼",
    "T02n0125_025:0687c13": "盡能有所壞廣接國界，是謂第五之人",
    "T02n0125_025:0687c14": "出現於世。「比丘當知，今比丘亦有五種",
    "T02n0125_025:0687c15": "之人，出現於世間。云何為五？或有一比丘",
    "T02n0125_025:0687c16": "住村落中，彼聞有女人，端正無雙，如桃華",
    "T02n0125_025:0687c17": "色。彼比丘到時，著衣持鉢，入村乞食，不守",
    "T02n0125_025:0687c18": "根門，不護身、口、意法，彼若見女人便起欲",
    "T02n0125_025:0687c19": "意，還捨禁戒，習白衣法。如彼初人聞揚塵",
    "T02n0125_025:0687c20": "之聲，不堪戰鬪，便懷恐怖，我由是故而",
    "T02n0125_025:0687c21": "說此人。「復次，有比丘住在村落，彼聞村中",
    "T02n0125_025:0687c22": "有女人，端正無比，面如桃華色，而便捨戒，",
    "T02n0125_025:0687c23": "習白衣法。如彼第二鬪人，但聞鼓角之聲，",
    "T02n0125_025:0687c24": "不堪戰鬪，此亦如是。「復次，有比丘住在",
    "T02n0125_025:0687c25": "村落，聞有女人在彼村落。彼聞已，便起欲",
    "T02n0125_025:0687c26": "意，若見女人不起欲想；但共女人共相",
    "T02n0125_025:0687c27": "調戲，於中便捨禁戒，習白衣法，如彼第三",
    "T02n0125_025:0687c28": "人遙見幢已，便懷恐怖，不堪戰鬪。由",
    "T02n0125_025:0687c29": "是故，今說此人，是謂第三戰鬪之人。「復次，",
    "T02n0125_025:0688a01": "有比丘住在村落，彼比丘聞村中有女人。",
    "T02n0125_025:0688a02": "聞已，著衣持鉢，入村乞食，不守護身、口、意，",
    "T02n0125_025:0688a03": "彼見女人端正無雙，於中便起欲意，或與",
    "T02n0125_025:0688a04": "女人共相捻挃或手拳相加，便捨禁戒，還",
    "T02n0125_025:0688a05": "為白衣。如彼第四戰鬪之人，在大軍中為",
    "T02n0125_025:0688a06": "他所捉，喪失命根，由是之故，今說此人。",
    "T02n0125_025:0688a07": "「復次，有比丘聞村落中有女人，世之希有。",
    "T02n0125_025:0688a08": "彼雖聞此不起欲想，彼比丘到時，著衣持",
    "T02n0125_025:0688a09": "鉢，入村乞食，而守護身、口、意。彼雖見女人，",
    "T02n0125_025:0688a10": "不起欲想，無有邪念；設共女言語往返，",
    "T02n0125_025:0688a11": "亦不起欲想，亦無邪念：設共女人共相捻",
    "T02n0125_025:0688a12": "挃，手拳相加，爾時便起欲想，身、口、意便熾盛。",
    "T02n0125_025:0688a13": "欲意已熾盛，還詣園中，至長老比丘所，以",
    "T02n0125_025:0688a14": "此因緣，向長老比丘說之：『諸賢當知，我今",
    "T02n0125_025:0688a15": "欲意熾盛，不能自禁制，唯願說法，使脫欲",
    "T02n0125_025:0688a16": "之惡露不淨！』是時，長老比丘告曰：『汝今當觀",
    "T02n0125_025:0688a17": "此欲為從何生？復從何滅？如來所說，夫",
    "T02n0125_025:0688a18": "去欲者，以不淨觀除之，及修行不淨觀之",
    "T02n0125_025:0688a19": "道。』「是時，長老比丘便說此偈言：",
    "T02n0125_025:0688a20": "「『設知顛倒者，　　加心而熾盛，",
    "T02n0125_025:0688a21": "　　當去諸熾心，　　欲意止休息。",
    "T02n0125_025:0688a22": "「『諸賢知之，欲從想生，以興想念，便生欲意。",
    "T02n0125_025:0688a23": "或能自害，復害他人，起若干災患之變，於",
    "T02n0125_025:0688a24": "現法中受其苦患，復於後世受苦無量。欲",
    "T02n0125_025:0688a25": "意以除，亦不自害，不害他人，於現法報",
    "T02n0125_025:0688a26": "不受其苦。是故，今當除想念。以無想念；",
    "T02n0125_025:0688a27": "便無欲心，以無欲心，便無亂想。』「爾時，彼比",
    "T02n0125_025:0688a28": "丘受如此教勅，即思惟不淨之相。以思",
    "T02n0125_025:0688a29": "惟不淨之想，爾時有漏心得解脫，至無為",
    "T02n0125_025:0688b01": "處，如彼第五人著鎧持仗入軍戰鬪，彼見",
    "T02n0125_025:0688b02": "眾敵無有恐懼，設有來害者心不移動，",
    "T02n0125_025:0688b03": "能破外寇，居他界中。由是故，今說此人",
    "T02n0125_025:0688b04": "能破魔眾，去諸亂想，至無為處，是謂第",
    "T02n0125_025:0688b05": "五人出現於世。「比丘當知，世間有此五人",
    "T02n0125_025:0688b06": "出現世間。是故，諸比丘！當念修行欲不淨",
    "T02n0125_025:0688b07": "想。如是，諸比丘！當作是學。」爾時，諸比丘聞",
    "T02n0125_025:0688b08": "佛所說，歡喜奉行。",
    "T02n0125_025:0688b09": "（五）聞如是：一時，佛在舍衛國祇樹給孤獨",
    "T02n0125_025:0688b10": "園。爾時，世尊告諸比丘：「夫掃地之人有五",
    "T02n0125_025:0688b11": "事不得功德。云何為五？於是，掃地之人不",
    "T02n0125_025:0688b12": "知逆風，不知順風，復不作聚，復不除糞，",
    "T02n0125_025:0688b13": "然掃地之處復非淨潔。是謂，比丘！掃地之",
    "T02n0125_025:0688b14": "人，雖有五事，不成大功德。「復次，比丘！掃",
    "T02n0125_025:0688b15": "地之人成五功德。云何為五？於是，掃地之",
    "T02n0125_025:0688b16": "人知逆風、順風之理，亦知作聚，亦能除之，",
    "T02n0125_025:0688b17": "不留遺餘極令淨好。是謂，比丘！有此五事",
    "T02n0125_025:0688b18": "成大功德。「是故，諸比丘！當除前五事，修後",
    "T02n0125_025:0688b19": "五法。如是，諸比丘！當作是學。」爾時，諸比丘",
    "T02n0125_025:0688b20": "聞佛所說，歡喜奉行。",
    "T02n0125_025:0688b21": "（六）聞如是：一時，佛在舍衛國祇樹給孤獨",
    "T02n0125_025:0688b22": "園。爾時，世尊告諸比丘：「若有人掃偷婆不",
    "T02n0125_025:0688b23": "得五功德。云何為五？於是，有人掃偷婆不",
    "T02n0125_025:0688b24": "以水灑地、不除去瓦石、不平整其地、不",
    "T02n0125_025:0688b25": "端意掃地、不除去穢惡。是謂，比丘！掃地之",
    "T02n0125_025:0688b26": "人不成五功德。「比丘當知，掃地之人成五",
    "T02n0125_025:0688b27": "功德。云何為五？於是，掃偷婆之人以水灑",
    "T02n0125_025:0688b28": "地、去瓦石、平整其地、端意掃地、除去穢",
    "T02n0125_025:0688b29": "惡。是謂，比丘！有五事令人得功德。是故，",
    "T02n0125_025:0688c01": "諸比丘！欲求其功德者，當行此五事。如是，",
    "T02n0125_025:0688c02": "諸比丘！當作是學。」爾時，諸比丘聞佛所說，",
    "T02n0125_025:0688c03": "歡喜奉行。",
    "T02n0125_025:0688c04": "（七）聞如是：一時，佛在舍衛國祇樹給孤獨",
    "T02n0125_025:0688c05": "園。爾時，世尊告諸比丘：「長遊行之人有五",
    "T02n0125_025:0688c06": "艱難。云何為五？於是，恒遊行人不誦法",
    "T02n0125_025:0688c07": "教；所誦之教而忘失之；不得定意；以得",
    "T02n0125_025:0688c08": "三昧，復忘失之；聞法不能持。是謂，比丘！多",
    "T02n0125_025:0688c09": "遊行人有此五難。」「比丘當知，不多遊行人",
    "T02n0125_025:0688c10": "有五功德。云何為五？未曾得法而得法；已",
    "T02n0125_025:0688c11": "得不復忘失；多聞能有所持；能得定意；以",
    "T02n0125_025:0688c12": "得三昧不復失之。是謂，比丘！不多遊行",
    "T02n0125_025:0688c13": "人有此五功德。是故，諸比丘！莫多遊行。如",
    "T02n0125_025:0688c14": "是，諸比丘！當作是學。」爾時，諸比丘聞佛所",
    "T02n0125_025:0688c15": "說，歡喜奉行。",
    "T02n0125_025:0688c16": "（八）聞如是：一時，佛在舍衛國祇樹給孤獨",
    "T02n0125_025:0688c17": "園。爾時，世尊告諸比丘：「若有比丘恒一處",
    "T02n0125_025:0688c18": "止，有五非法。云何為五？於是，比丘一處住",
    "T02n0125_025:0688c19": "者，意著屋舍，畏恐人奪；或意著財產，復恐",
    "T02n0125_025:0688c20": "人奪；或多集物，猶如白衣，貪著親親，不",
    "T02n0125_025:0688c21": "欲使人至親親家；恒共白衣而相往來。",
    "T02n0125_025:0688c22": "是謂，比丘！一處住人有此五非法。是故，諸比",
    "T02n0125_025:0688c23": "丘！當求方便，勿一處住。如是，諸比丘！當作",
    "T02n0125_025:0688c24": "是學。」爾時，諸比丘聞佛所說，歡喜奉行。",
    "T02n0125_025:0688c25": "（九）聞如是：一時，佛在舍衛國祇樹給孤獨",
    "T02n0125_025:0688c26": "園。爾時，世尊告諸比丘：「不一處住人有五",
    "T02n0125_025:0688c27": "功德。云何為五？不貪屋，不貪器物，不多",
    "T02n0125_025:0688c28": "集財物，不著親族，不與白衣共相往來。",
    "T02n0125_025:0688c29": "是謂，比丘！不住一處人有此五功德。是故，",
    "T02n0125_025:0689a01": "諸比丘！當求方便，行此五事。如是，諸比丘！",
    "T02n0125_025:0689a02": "當作是學。」爾時，諸比丘聞佛所說，歡喜奉",
    "T02n0125_025:0689a03": "行。",
    "T02n0125_025:0689a04": "（一〇）聞如是：一時，佛在摩竭國光明池側，",
    "T02n0125_025:0689a05": "爾時世尊與大比丘眾五百人俱，在人間",
    "T02n0125_025:0689a06": "遊化。爾時，世尊遙見大樹為火所燒，見已，",
    "T02n0125_025:0689a07": "如來更詣一樹下。到已，就樹下坐。爾時，世",
    "T02n0125_025:0689a08": "尊告諸比丘：「云何，比丘！寧持身投此火中？",
    "T02n0125_025:0689a09": "為寧與端正女人而共交遊？」爾時，諸比丘",
    "T02n0125_025:0689a10": "白佛言：「寧與女人共相交遊，不投身入此",
    "T02n0125_025:0689a11": "火中。所以然者，此火毒熱不可稱計，斷",
    "T02n0125_025:0689a12": "其命根，受苦無量。」世尊告曰：「我今告汝等，",
    "T02n0125_025:0689a13": "非沙門行，言是沙門，非梵行人，言是梵",
    "T02n0125_025:0689a14": "行；不聞正法，言我聞法。無清白法，如",
    "T02n0125_025:0689a15": "是之人，寧投入此火中不與女人共相",
    "T02n0125_025:0689a16": "交遊。所以然者，彼人寧受此苦痛，不以此",
    "T02n0125_025:0689a17": "罪入地獄中受苦無量。云何，比丘！寧受人",
    "T02n0125_025:0689a18": "禮拜恭敬？為寧使人取利劍斷其手足？」諸",
    "T02n0125_025:0689a19": "比丘對曰：「寧受恭敬禮拜，不使人以劍斷",
    "T02n0125_025:0689a20": "其手足。所以然者，斷其手足，痛不可稱",
    "T02n0125_025:0689a21": "計。」世尊告曰：「我今告汝等，非沙門行，言是",
    "T02n0125_025:0689a22": "沙門；非梵行人，言是梵行；不聞正法，言",
    "T02n0125_025:0689a23": "聞正法。無清白行，斷善根。如是之人，寧",
    "T02n0125_025:0689a24": "投身受此利劍，不以無戒受他恭敬。所以",
    "T02n0125_025:0689a25": "然者，此痛斯須間耳；地獄苦痛不可稱計。",
    "T02n0125_025:0689a26": "云何，比丘！寧受人衣裳？為寧以熱鐵鍱",
    "T02n0125_025:0689a27": "用纏裹身？」諸比丘對曰：「寧以受人衣裳，不",
    "T02n0125_025:0689a28": "受此苦痛。所以然者，此毒痛不可稱計。」",
    "T02n0125_025:0689a29": "世尊告曰：「我今重告汝，無戒之人，寧以熱鐵",
    "T02n0125_025:0689b01": "鍱纏裹其身，不受人衣裳。所以然者，此",
    "T02n0125_025:0689b02": "痛須臾間耳；地獄苦痛不可稱計。云何，比",
    "T02n0125_025:0689b03": "丘！寧受人信施之食？為寧以吞熱鐵丸乎？」",
    "T02n0125_025:0689b04": "諸比丘對曰：「寧受人信施之食，不吞熱鐵",
    "T02n0125_025:0689b05": "丸。所以然者，此痛不可堪處。」世尊告曰：",
    "T02n0125_025:0689b06": "「我今語汝，寧吞熱鐵丸，不以無戒受人",
    "T02n0125_025:0689b07": "信施。所以然者，吞熱鐵丸，痛斯須間，不",
    "T02n0125_025:0689b08": "以無戒受他信施。云何，比丘！寧受人床敷",
    "T02n0125_025:0689b09": "之具？為寧臥熱鐵床上？」諸比丘對曰：「我等，",
    "T02n0125_025:0689b10": "世尊！寧受人床臥之具，不臥鐵床上。所",
    "T02n0125_025:0689b11": "以然者，此之毒痛不可稱計。」世尊告曰：「彼",
    "T02n0125_025:0689b12": "愚癡之人無有戒行，非沙門言是沙門；無",
    "T02n0125_025:0689b13": "有梵行，言修梵行，寧當臥鐵床上，不以",
    "T02n0125_025:0689b14": "無戒受他信施。何以故，臥鐵床上，痛斯須",
    "T02n0125_025:0689b15": "間，不以無戒受他信施。「比丘當知，如我",
    "T02n0125_025:0689b16": "今日觀無戒之人所趣向處，設彼人間者，",
    "T02n0125_025:0689b17": "形體枯悴，沸血從面孔出，便取命終，不與",
    "T02n0125_025:0689b18": "女人共相交遊，不受人禮敬之德，不受人",
    "T02n0125_025:0689b19": "衣被、飯食、床敷臥具、病瘦醫藥，以其無戒之",
    "T02n0125_025:0689b20": "人，不觀後世、前世之罪，不顧命根受此苦",
    "T02n0125_025:0689b21": "痛，無戒之人當生三惡趣中。所以然者，以",
    "T02n0125_025:0689b22": "其造惡行之所致也。「如來今日觀察善行",
    "T02n0125_025:0689b23": "人之所趣向，正使中毒，為刀所傷，自斷命",
    "T02n0125_025:0689b24": "根。何以故？欲捨此身受天之福，當生善",
    "T02n0125_025:0689b25": "處，皆由前世受善行報之所致也。「是故，比",
    "T02n0125_025:0689b26": "丘，當念修行戒身、定身、慧身、解脫身、解脫所",
    "T02n0125_025:0689b27": "見身。欲使今世獲其果報，得甘露道，正使",
    "T02n0125_025:0689b28": "受人衣被、飲食、床敷臥具、病瘦醫藥而無",
    "T02n0125_025:0689b29": "過失，又使檀越受福無窮。如是，諸比丘！當",
    "T02n0125_025:0689c01": "作是學。」爾時，說此法時，六十比丘漏盡意",
    "T02n0125_025:0689c02": "解，六十比丘還捨法服而作白衣。爾時，諸",
    "T02n0125_025:0689c03": "比丘聞佛所說，歡喜奉行。",
    "T02n0125_025:0689c04": "　五王及月光　　尸婆、二種鬪",
    "T02n0125_025:0689c05": "　二掃、二行法　　去住有二種",
    "T02n0125_025:0689c06": "　枯樹最在後",
    "T02n0125_025:0689c07": "增壹阿含經卷第二十五"
}