{
    "X18n0334_003:0133a04": "楞伽阿跋多羅寶經心印卷三",
    "X18n0334_003:0133a05": "宋天竺三藏沙門求那跋陀羅譯",
    "X18n0334_003:0133a06": "曹洞三十四世博山三世雷&#x5CEF;沙",
    "X18n0334_003:0133a07": "門釋&#x5705;&#x6630;疏",
    "X18n0334_003:0133a08": "嗣法門人沙門 釋(今無今覞)較",
    "X18n0334_003:0133a09": "一切佛語心品之二",
    "X18n0334_003:0133a10": "[0133a10] ○三示如來藏超過愚外妄想言說。成就諸地。究",
    "X18n0334_003:0133a11": "竟果海。分十一。[0133a11] △初示如來藏不同外道神我。",
    "X18n0334_003:0133a12": "[0133a12] 爾時大慧菩薩摩訶薩白佛言。世尊。世尊修多羅說",
    "X18n0334_003:0133a13": "如來藏自性清淨。轉三十二相。入於一切眾生身中。",
    "X18n0334_003:0133a14": "如大價寶。垢衣所纏。如來之藏。常住不變。亦復如是。",
    "X18n0334_003:0133a15": "而陰界入垢衣所纏。貪欲恚癡不實妄想塵勞所污。",
    "X18n0334_003:0133a16": "一切諸佛之所演說。云何世尊同外道說我。言有如",
    "X18n0334_003:0133a17": "來藏耶。世尊。外道亦說有常作者。離於求那。周&#x5FA7;不",
    "X18n0334_003:0133a18": "滅。世尊。彼說有我。",
    "X18n0334_003:0133a19": "[0133a19] 此欲世尊發明如來藏。不同外道神我也。外道神",
    "X18n0334_003:0133a20": "我。執五蘊分別之心。如來藏性。示常住不變之體。",
    "X18n0334_003:0133a21": "體無真妄。而有覺迷。迷。則分別心生。而非真智。分",
    "X18n0334_003:0133a22": "別心滅。而非真寂。迷智為生。迷寂為滅。悉由分別。",
    "X18n0334_003:0133a23": "所以無常。若覺。則分別頓息。見本無生。今亦無滅。",
    "X18n0334_003:0133a24": "無生滅處。本性常住。為除分別。說於無我。而非無",
    "X18n0334_003:0133b01": "如來藏常住不變之我也。為遣無我。說於真我。而",
    "X18n0334_003:0133b02": "非同於五蘊分別之我也。所謂轉三十二相入眾",
    "X18n0334_003:0133b03": "生身。而為陰界入垢衣所纏。貪嗔癡不實妄想塵",
    "X18n0334_003:0133b04": "勞所污。現在迷中。則智寂隱。而生滅現前。凡有所",
    "X18n0334_003:0133b05": "執。皆屬分別。此外道所為妄計作者也。求那。即塵",
    "X18n0334_003:0133b06": "緣也。",
    "X18n0334_003:0133b07": "[0133b07] 佛告大慧。我說如來藏。不同外道所說之我。大慧。有",
    "X18n0334_003:0133b08": "時說空。無相。無願。如實際。法性。法身。涅槃。離自性。不",
    "X18n0334_003:0133b09": "生不滅。本來寂靜。自性涅槃。如是等句說如來藏已。",
    "X18n0334_003:0133b10": "如來應供等正覺。為斷愚夫畏無我句故。說離妄想",
    "X18n0334_003:0133b11": "無所有境界如來藏門。大慧。未來現在菩薩摩訶薩。",
    "X18n0334_003:0133b12": "不應作我見計著。",
    "X18n0334_003:0133b13": "[0133b13] 說如實法身。而先之空無相無願。說自性涅槃。而",
    "X18n0334_003:0133b14": "先之離自性不生滅本來寂靜。此世尊所為說無",
    "X18n0334_003:0133b15": "所有境界如來藏門也。如來初為眾生執五蘊我。",
    "X18n0334_003:0133b16": "說於無我。後又為聲聞執無我法。惑於自性。為說",
    "X18n0334_003:0133b17": "真我。涅槃云。汝等當知先所修習無常苦空無我。",
    "X18n0334_003:0133b18": "非是真實。譬如春時。有諸人等在大池浴。乘船游",
    "X18n0334_003:0133b19": "戲。失&#x7460;璃寶。沒深水中。是時諸人悉共入水。求覓",
    "X18n0334_003:0133b20": "是寶。競捉瓦石草木沙礫。各各自謂得&#x7460;璃珠。歡",
    "X18n0334_003:0133b21": "喜持出。乃知非真。是時寶珠猶在水中。以珠力故。",
    "X18n0334_003:0133b22": "水皆澄清。於是大眾。乃見寶珠故在水下。猶如仰",
    "X18n0334_003:0133b23": "觀&#x8657;空月形。是時眾中。有一智人。以方便力。安徐",
    "X18n0334_003:0133b24": "入水。即便得珠。汝等比丘。不應如是修習無常苦",
    "X18n0334_003:0133c01": "空無我不淨想等。以為實義。如彼諸人。各以瓦石",
    "X18n0334_003:0133c02": "草木沙礫而為寶珠。汝等應當善學方便。在在處",
    "X18n0334_003:0133c03": "處。常修我想。常樂淨想。如彼智人。巧出寶珠。所謂",
    "X18n0334_003:0133c04": "我想常樂淨想也。乃知如來說無我時。意在真我。",
    "X18n0334_003:0133c05": "只為對治凡外。故二乘之所誤。即凡外之所怖。豈",
    "X18n0334_003:0133c06": "知離妄。正以顯真。此無所有境界如來藏門。不同",
    "X18n0334_003:0133c07": "外道即識為我。計作者相也。",
    "X18n0334_003:0133c08": "[0133c08] 譬如陶家於一泥聚。以人工水木輪繩方便作種種",
    "X18n0334_003:0133c09": "器。如來亦復如是。於法無我離一切妄想相。以種種",
    "X18n0334_003:0133c10": "智慧善巧方便。或說如來藏。或說無我。以是因緣。故",
    "X18n0334_003:0133c11": "說如來藏。不同外道所說之我。是名說如來藏。開引",
    "X18n0334_003:0133c12": "計我諸外道故。說如來藏。令離不實我見妄想。入三",
    "X18n0334_003:0133c13": "解脫門境界。希望疾得阿耨多羅三藐三菩提。是故",
    "X18n0334_003:0133c14": "如來應供等正覺。作如是說如來之藏。若不如是。則",
    "X18n0334_003:0133c15": "同外道。是故。大慧。為離外道見故。當依無我如來之",
    "X18n0334_003:0133c16": "藏。",
    "X18n0334_003:0133c17": "[0133c17] 此復申明如來種種智慧善巧方便。或說無我。或",
    "X18n0334_003:0133c18": "說如來藏。互相發明如來清淨我相。開引計我外",
    "X18n0334_003:0133c19": "道。令離不實我見。故終曰當依無我如來之藏。此",
    "X18n0334_003:0133c20": "決定義也。涅槃為設舊醫新醫之喻。而復眾中唱",
    "X18n0334_003:0133c21": "言曰。比丘當知。是諸外道所言我者。如蟲食木。偶",
    "X18n0334_003:0133c22": "成字耳。是故如來於佛法中唱言無我。為調眾生",
    "X18n0334_003:0133c23": "故。為知時故。說是無我。有因緣故。亦說有我。如彼",
    "X18n0334_003:0133c24": "良醫。善知於乳。是藥非藥。非如凡夫所計吾我也。",
    "X18n0334_003:0134a01": "[0134a01] 爾時世尊欲重宣此義。而說偈言。人相續陰。緣與微",
    "X18n0334_003:0134a02": "塵。勝自在作。心量妄想。",
    "X18n0334_003:0134a03": "[0134a03] 人。即五陰身中我也。相續。即此我流注生滅。陰。五",
    "X18n0334_003:0134a04": "陰也。外道計有異緣。與微塵勝性自在天和合共",
    "X18n0334_003:0134a05": "作。此乃自心妄想計也。異緣。即如數論之薩埵剌",
    "X18n0334_003:0134a06": "闍答摩。數論師執我思緣此三事合成。是也。[0134a06] ○二",
    "X18n0334_003:0134a07": "示如來藏方便所顯。分五。[0134a07] △初總示方便四法。",
    "X18n0334_003:0134a08": "[0134a08] 爾時大慧菩薩摩訶薩。觀未來眾生。復請世尊。惟願",
    "X18n0334_003:0134a09": "為說修行無間。(魏譯云。為諸菩薩說如實修行法)如",
    "X18n0334_003:0134a10": "諸菩薩摩訶薩修行者大方便。",
    "X18n0334_003:0134a11": "[0134a11] 此問修行方便也。無間者。無間於自性。順性起修。",
    "X18n0334_003:0134a12": "非外作因緣也。",
    "X18n0334_003:0134a13": "[0134a13] 佛告大慧。菩薩摩訶薩成就四法。得修行者大方便。",
    "X18n0334_003:0134a14": "云何為四。謂善分別自心現。觀外性非性。離生住滅",
    "X18n0334_003:0134a15": "見。得自覺聖智善樂。是名菩薩摩訶薩成就四法。得",
    "X18n0334_003:0134a16": "修行者大方便。",
    "X18n0334_003:0134a17": "[0134a17] 善分別自心現。謂知三界皆唯識現。非由別因也。",
    "X18n0334_003:0134a18": "觀外性非性。謂外一切性。悉如夢幻。無有自性也。",
    "X18n0334_003:0134a19": "離生住滅見。謂既知一切性無性。皆唯自心。則諸",
    "X18n0334_003:0134a20": "識不起。於爾燄法。無所攝受也。自覺聖智善樂。謂",
    "X18n0334_003:0134a21": "既知三界唯識。一切性無自性。諸識不生。則自覺",
    "X18n0334_003:0134a22": "聖智。如日處空。自然得自在法樂也。外道不知三",
    "X18n0334_003:0134a23": "界皆唯識現。謂有別因。既有別因。則一切性。實有",
    "X18n0334_003:0134a24": "自生性可得。二乘雖知無有別因。然識現行滅。而",
    "X18n0334_003:0134b01": "種子不滅。於內外法。不能頓空。此皆識明所礙。於",
    "X18n0334_003:0134b02": "自覺性。自不圓妙。故此四種。菩薩修行方便。遠過",
    "X18n0334_003:0134b03": "愚外。凡有志心宗。所宜詳察也。[0134b03] △二善分別自心",
    "X18n0334_003:0134b04": "現。",
    "X18n0334_003:0134b05": "[0134b05] 云何菩薩摩訶薩善分別自心現。謂如是觀三界唯",
    "X18n0334_003:0134b06": "心分齊。離我我所。無動搖。離去來。無始&#x8657;偽習氣所",
    "X18n0334_003:0134b07": "熏。三界種種色行繫縛身財建立。妄想隨入現。是名",
    "X18n0334_003:0134b08": "菩薩摩訶薩善分別自心現。",
    "X18n0334_003:0134b09": "[0134b09] 分齊。猶言分量也。此唯心即唯識。迷心為識。識即",
    "X18n0334_003:0134b10": "是心。故曰唯心。觀此三界。皆由自心不覺。妄生分",
    "X18n0334_003:0134b11": "齊。中間實無攝受與攝受者。故雖作。無有所作。雖",
    "X18n0334_003:0134b12": "現去來。無有去來也。無始&#x8657;偽習氣所熏。指藏識",
    "X18n0334_003:0134b13": "業種。即不覺妄動者也。既妄動為業。即由見起相。",
    "X18n0334_003:0134b14": "變似根塵。成於三界種種色行。遂有長短屈伸一",
    "X18n0334_003:0134b15": "定名相。能生繫縛。即現在根身所受用資生器界。",
    "X18n0334_003:0134b16": "起諸妄想。心境相入。和合而現。此所謂自心現也。",
    "X18n0334_003:0134b17": "若能觀察自心所現。則知三界一切色行名相。自",
    "X18n0334_003:0134b18": "身受用一切妄想。皆由無始如來藏性。迷為種識。",
    "X18n0334_003:0134b19": "妄生分齊。所現心境。皆不可得。無主無依。當下頓",
    "X18n0334_003:0134b20": "了耳。[0134b20] △三觀作性非性。",
    "X18n0334_003:0134b21": "[0134b21] 云何菩薩摩訶薩善觀外性非性。謂燄夢等一切性。",
    "X18n0334_003:0134b22": "無始&#x8657;偽妄想習因。觀一切性自性。菩薩摩訶薩。作",
    "X18n0334_003:0134b23": "如是善觀外性非性。是名菩薩摩訶薩善觀外性非",
    "X18n0334_003:0134b24": "性。",
    "X18n0334_003:0134c01": "[0134c01] 燄夢等一切性者。謂一切法如陽燄。如夢幻。皆由",
    "X18n0334_003:0134c02": "內識變似現前。無有自性。當處無生也。故知無有",
    "X18n0334_003:0134c03": "自性。一切法不生。三世如來所說。所當尊重耳。因",
    "X18n0334_003:0134c04": "者。謂此一切性。即因識種&#x8657;偽而為自性。觀一切",
    "X18n0334_003:0134c05": "性以此為自性。則一切性無自性。所謂善觀外性",
    "X18n0334_003:0134c06": "非性也。[0134c06] △四離生住滅見。",
    "X18n0334_003:0134c07": "[0134c07] 云何菩薩摩訶薩善離生住滅見。謂如幻夢一切性。",
    "X18n0334_003:0134c08": "自他俱性不生。隨入自心分齊。故見外性非性。見識",
    "X18n0334_003:0134c09": "不生。及緣不積聚。見妄想緣生。於三界內外一切法",
    "X18n0334_003:0134c10": "不可得。見離自性。生見悉滅。知如幻等諸法自性。得",
    "X18n0334_003:0134c11": "無生法忍。得無生法忍已。離生住滅見。是名菩薩摩",
    "X18n0334_003:0134c12": "訶薩善分別離生住滅見。",
    "X18n0334_003:0134c13": "[0134c13] 自他俱性不生者。識論云。諸法不自生。亦不從他",
    "X18n0334_003:0134c14": "生。不共不無因。是故說無生。觀此則知一切幻夢",
    "X18n0334_003:0134c15": "外性。皆由自心不覺。妄生分齊。不覺妄生。實無生",
    "X18n0334_003:0134c16": "性。故曰見外性非性也。不覺妄生。實無生識。故曰",
    "X18n0334_003:0134c17": "見識不生也。既無生性。及與生識。猶似生相續者。",
    "X18n0334_003:0134c18": "總由不覺。一時頓現。非緣眾多積聚也。不知頓現。",
    "X18n0334_003:0134c19": "而以為緣生者。妄想耳。見妄想緣生。始知三界一",
    "X18n0334_003:0134c20": "切諸法。無有自性。生見頓滅。所有現前。悉如夢幻。",
    "X18n0334_003:0134c21": "但了不覺。即住惟心。所謂無生法忍。善離生住滅",
    "X18n0334_003:0134c22": "見耳。[0134c22] △五自覺聖智善樂。",
    "X18n0334_003:0134c23": "[0134c23] 云何菩薩摩訶薩得自覺聖智善樂。謂得無生法忍。",
    "X18n0334_003:0134c24": "住第八菩薩地。得離心意意識五法自性二無我相。",
    "X18n0334_003:0135a01": "得意生身。",
    "X18n0334_003:0135a02": "[0135a02] 知三界法。唯內識變。無自生性。識因迷有。覺迷迷",
    "X18n0334_003:0135a03": "滅。本心現前。此心意意識五法自性二無我相。當",
    "X18n0334_003:0135a04": "下頓離也。識頌云。不動地前纔捨藏。所謂得二轉",
    "X18n0334_003:0135a05": "依果。如意生身。下文自明也。",
    "X18n0334_003:0135a06": "[0135a06] 世尊。意生身者何因緣。佛告大慧。意生身者。譬如意",
    "X18n0334_003:0135a07": "去迅疾無礙。故名意生。譬如意去。石壁無礙。於彼異",
    "X18n0334_003:0135a08": "方無量由延。因先所見憶念不忘。自心流注不絕。於",
    "X18n0334_003:0135a09": "身無障礙生。大慧。如是意生身得一時俱。菩薩摩訶",
    "X18n0334_003:0135a10": "薩意生身。如幻三昧力自在神通妙相莊嚴。聖種類",
    "X18n0334_003:0135a11": "身一時俱生。猶如意生。無有障礙。隨所憶念本願境",
    "X18n0334_003:0135a12": "界。為成就眾生。得自覺聖智善樂。如是菩薩摩訶薩",
    "X18n0334_003:0135a13": "得無生法忍。住第八菩薩地。轉捨心意意識五法自",
    "X18n0334_003:0135a14": "性二無我相身。及得意生身。得自覺聖智善樂。是名",
    "X18n0334_003:0135a15": "菩薩摩訶薩成就四法得修行者大方便。當如是學。",
    "X18n0334_003:0135a16": "[0135a16] 此言證自覺聖智。轉二所依。以如幻三昧之力。自",
    "X18n0334_003:0135a17": "在神通。自然獲有聖種類身。為眾生故。一時對現。",
    "X18n0334_003:0135a18": "猶如意生也。[0135a18] ○上二示如來藏方便所顯竟。[0135a18] △三",
    "X18n0334_003:0135a19": "示如來藏離諸因緣。",
    "X18n0334_003:0135a20": "[0135a20] 爾時大慧菩薩摩訶薩復請世尊。唯願為說一切諸",
    "X18n0334_003:0135a21": "法緣因之相。以覺緣因相故。我及諸菩薩離一切性",
    "X18n0334_003:0135a22": "有無妄見。無妄想見漸次俱生。",
    "X18n0334_003:0135a23": "[0135a23] 因緣生法。皆由自妄想見。而愚夫不知。執為頓漸。",
    "X18n0334_003:0135a24": "了達此義。離諸有無漸次俱生。以顯無生。所謂一",
    "X18n0334_003:0135b01": "切法不生也。",
    "X18n0334_003:0135b02": "[0135b02] 佛告大慧。一切法二種緣相。謂外及內。外緣者。謂泥",
    "X18n0334_003:0135b03": "團柱輪繩水木人工。諸方便緣有缾生。如泥缾。縷疊",
    "X18n0334_003:0135b04": "草席種芽酪酥等方便緣生。亦復如是。是名外緣前",
    "X18n0334_003:0135b05": "後轉生。",
    "X18n0334_003:0135b06": "[0135b06] 內外二種緣法。一為世間妄見。一為愚夫妄見。所",
    "X18n0334_003:0135b07": "謂除識起。自分別見。則一切無生也。外緣。世間現",
    "X18n0334_003:0135b08": "見如缾與酪酥等。非無方便。前後生起。故立外緣",
    "X18n0334_003:0135b09": "法也。",
    "X18n0334_003:0135b10": "[0135b10] 云何內緣。謂無明愛業等法得緣名。從彼生陰界入",
    "X18n0334_003:0135b11": "法。得緣所起名。彼無差別。而愚夫妄想。是名內緣法。",
    "X18n0334_003:0135b12": "[0135b12] 無明者。如來藏不覺成識。華嚴云。不了第一義諦。",
    "X18n0334_003:0135b13": "故名無明也。十二支。無明為過去緣因。愛為現在",
    "X18n0334_003:0135b14": "業緣。業即取有。又為當來生老病死緣也。陰界入",
    "X18n0334_003:0135b15": "法。本從三世緣起。而實由無明不覺。於自心上無",
    "X18n0334_003:0135b16": "有生性。愚夫妄以為實。故曰彼無差別也。",
    "X18n0334_003:0135b17": "[0135b17] 大慧。彼因者有六種。謂當有因。相續因。相因。作因。顯",
    "X18n0334_003:0135b18": "示因。待因。當有因者。作因已。內外法生。相續因者。作",
    "X18n0334_003:0135b19": "攀緣已。內外法生陰種子等。相因者。作無間相相續",
    "X18n0334_003:0135b20": "生。作因者。作增上事。如轉輪王。顯示因者。妄想事生",
    "X18n0334_003:0135b21": "已相現。作所作。如燈照色等。待因者。滅時作相續斷。",
    "X18n0334_003:0135b22": "不妄想性生。",
    "X18n0334_003:0135b23": "[0135b23] 六種因。即於二緣中。有能招果之因相差別也。當",
    "X18n0334_003:0135b24": "有因者。謂現在根塵所作。能招當來之果。此當因",
    "X18n0334_003:0135c01": "緣也。相續因者。謂因內外根境而生愛取。復起後",
    "X18n0334_003:0135c02": "有。種子不斷。此當所緣緣也。相因者。謂所作無間。",
    "X18n0334_003:0135c03": "因果相續。此當等無間緣也。作因者。謂於果上作",
    "X18n0334_003:0135c04": "因。如轉輪王獲勝果已。復作勝因。此當增上緣也。",
    "X18n0334_003:0135c05": "顯示因。謂能作之因與所作之果。同時俱顯。如燈",
    "X18n0334_003:0135c06": "照色。亦因緣義攝也。待因者。謂於境相滅時。不見",
    "X18n0334_003:0135c07": "流注生相。作相續斷。成不妄想性。不妄想因妄想",
    "X18n0334_003:0135c08": "相待。為愚外因相也。",
    "X18n0334_003:0135c09": "[0135c09] 大慧。彼自妄想相愚夫。不漸次生。不俱生。所以者何。",
    "X18n0334_003:0135c10": "若復俱生者。作所作無分別。不得因相故。若漸次生",
    "X18n0334_003:0135c11": "者。不得相我故。漸次生。不生。如不生子。無父名。",
    "X18n0334_003:0135c12": "[0135c12] 漸生頓生。愚夫所計。由不識自心所現。於似生相",
    "X18n0334_003:0135c13": "續。妄見因緣。而計頓漸。故如來特曰不漸次生。不",
    "X18n0334_003:0135c14": "俱生也。若頓生。則無能所。不得因相。漸生。又無自",
    "X18n0334_003:0135c15": "性可得。相我。謂自性也。既無自性。則直下無生。如",
    "X18n0334_003:0135c16": "不生子。無父名也。",
    "X18n0334_003:0135c17": "[0135c17] 大慧。漸次生相續方便。不然。但妄想耳。因攀緣次第",
    "X18n0334_003:0135c18": "增上緣等生所生故。大慧。漸次生。不生。妄想自性計",
    "X18n0334_003:0135c19": "著相故。漸次俱。不生。自心現受用故。自相共相。外性",
    "X18n0334_003:0135c20": "非性。大慧。漸次俱。不生。除自心現不覺妄想。故相生。",
    "X18n0334_003:0135c21": "是故因緣作事方便相。當離漸次俱見。",
    "X18n0334_003:0135c22": "[0135c22] 承上漸次俱不生。以顯愚外不覺自心所現。妄想",
    "X18n0334_003:0135c23": "計著。而實非有生法也。此節側重漸次。但帶言俱",
    "X18n0334_003:0135c24": "者。以愚外計四緣生。惟屬漸義。故詳示之。使知目",
    "X18n0334_003:0136a01": "前內外諸法。皆由識變。無有自性。雖有因緣所作",
    "X18n0334_003:0136a02": "方便之相。總為不覺。妄計所成。覺則唯心。相見全",
    "X18n0334_003:0136a03": "泯耳。因。即因緣。謂親能生起者也。攀緣。即所緣緣。",
    "X18n0334_003:0136a04": "謂依外色等而生者也。次第。即無間緣。謂內外法",
    "X18n0334_003:0136a05": "更互轉生。相續無間也。增上緣。謂心與境為增上",
    "X18n0334_003:0136a06": "緣也。此四種。正法常說。然為迷真者。假施設有。非",
    "X18n0334_003:0136a07": "實有體性也。故曰漸次生不生。由妄想計著。而實",
    "X18n0334_003:0136a08": "漸次俱。悉不生也。謂自心現根身器界自相共相。",
    "X18n0334_003:0136a09": "皆無自性。除不覺自心現。妄想計故有相。是故因",
    "X18n0334_003:0136a10": "緣所作方便。當離漸次俱見也。",
    "X18n0334_003:0136a11": "[0136a11] 爾時世尊欲重宣此義。而說偈言。一切都無生。亦無",
    "X18n0334_003:0136a12": "因緣滅。於彼生滅中。而起因緣想。非遮滅復生。相續",
    "X18n0334_003:0136a13": "因緣起。唯為斷凡愚。癡惑妄想緣。有無緣起法。是悉",
    "X18n0334_003:0136a14": "無有生。習氣所迷轉。從是三有現。真實無生緣。亦復",
    "X18n0334_003:0136a15": "無有滅。觀一切有為。猶如&#x8657;空華。攝受及所攝。捨離",
    "X18n0334_003:0136a16": "惑亂見。非已生當生。亦復無因緣。一切無所有。斯皆",
    "X18n0334_003:0136a17": "是言說。",
    "X18n0334_003:0136a18": "[0136a18] 一切因緣生滅有無之法。無有自性。直下無生。唯",
    "X18n0334_003:0136a19": "凡愚癡惑。妄見三有耳。故如來但遮癡惑。而非遮",
    "X18n0334_003:0136a20": "諸因緣也。謂諸因緣。如幻如燄。不可有無。一切有",
    "X18n0334_003:0136a21": "為。於本來真實。視如空華。但離能所諸惑亂見。因",
    "X18n0334_003:0136a22": "緣生滅。都無實義。唯有世論耳。上三偈。反覆言斷",
    "X18n0334_003:0136a23": "癡惑。下三偈。明真實無生滅也。真實。即本來真實。",
    "X18n0334_003:0136a24": "謂如來藏心也。[0136a24] △四示如來藏第一義離言說妄",
    "X18n0334_003:0136b01": "想。",
    "X18n0334_003:0136b02": "[0136b02] 爾時大慧菩薩摩訶薩復白佛言。世尊。唯願為說言",
    "X18n0334_003:0136b03": "說妄想相心經。世尊。我及餘菩薩摩訶薩。若善知言",
    "X18n0334_003:0136b04": "說妄想相心經。則能通達言說所說二種義。疾得阿",
    "X18n0334_003:0136b05": "耨多羅三藐三菩提。以言說所說二種趣。淨一切眾",
    "X18n0334_003:0136b06": "生。",
    "X18n0334_003:0136b07": "[0136b07] 言說者。口所詮示一切境界也。妄想者。分別境界。",
    "X18n0334_003:0136b08": "主張詮示者也。了達二義。則知一切境界。悉由妄",
    "X18n0334_003:0136b09": "想分別。因言說而有詮示。離諸分別言說。即無一",
    "X18n0334_003:0136b10": "切境界之相。故第一義者。聖智自覺所得。言說所",
    "X18n0334_003:0136b11": "入。非言說分別覺境界也。一切眾生。不識第一義",
    "X18n0334_003:0136b12": "心。唯依言說所詮。起諸妄覺。而非真實自通。惡見",
    "X18n0334_003:0136b13": "稠林。由之不淨。此大慧之所請也。",
    "X18n0334_003:0136b14": "[0136b14] 佛告大慧。諦聽諦聽。善思念之。當為汝說。大慧白佛",
    "X18n0334_003:0136b15": "言。善哉世尊。唯然受教。佛告大慧。有四種言說妄想",
    "X18n0334_003:0136b16": "相。謂相言說。夢言說。過妄想計著言說。無始妄想言",
    "X18n0334_003:0136b17": "說。相言說者。從自妄想色相計著生。夢言說者。先所",
    "X18n0334_003:0136b18": "經境界。隨憶念生。從覺已。境界無性生。過妄想計著",
    "X18n0334_003:0136b19": "言說者。先怨所作業。隨憶念生。無始妄想言說者。無",
    "X18n0334_003:0136b20": "始&#x8657;偽計著過自種習氣生。是名四種言說妄想相。",
    "X18n0334_003:0136b21": "[0136b21] 相言說者。妄想計著色相而生。謂依現前實境而",
    "X18n0334_003:0136b22": "起分別。所有言說也。夢言說者。過去境界。從憶念",
    "X18n0334_003:0136b23": "妄想生。覺已境界無性。謂非實境。如夢覺已。見境",
    "X18n0334_003:0136b24": "界無性。如獨影境也。過妄想計著言說者。謂憶念",
    "X18n0334_003:0136c01": "先所作業而生悔恨。所有言說也。無始妄想言說",
    "X18n0334_003:0136c02": "者。由無始&#x8657;偽種子習氣。故所分別。皆無明妄覺。",
    "X18n0334_003:0136c03": "不依實義。由此計著而生言說也。以此四種。括盡",
    "X18n0334_003:0136c04": "一切言說妄想。若能了達。則能遠離妄想境界。得",
    "X18n0334_003:0136c05": "自覺聖智趣。所有言說。皆由自覺顯示矣。",
    "X18n0334_003:0136c06": "[0136c06] 爾時大慧菩薩摩訶薩。復以此義勸請世尊。唯願更",
    "X18n0334_003:0136c07": "說言說妄想所現境界。世尊。何處。何故。云何。何因。眾",
    "X18n0334_003:0136c08": "生妄想言說生。佛告大慧。頭。&#x80F7;。喉。鼻。脣。舌。齗。齒。和合",
    "X18n0334_003:0136c09": "出音聲。大慧白佛言。世尊。言說妄想。為異為不異。佛",
    "X18n0334_003:0136c10": "告大慧。言說妄想。非異非不異。所以者何。謂彼因生",
    "X18n0334_003:0136c11": "相故。大慧。若言說妄想異者。妄想不應是因。若不異",
    "X18n0334_003:0136c12": "者。語不顯義。而有顯示。是故非異非不異。",
    "X18n0334_003:0136c13": "[0136c13] 言說妄想非異非不異。異。則妄想非因。不異。則說",
    "X18n0334_003:0136c14": "不顯義。為出下文言說與第一義為異不異耳。不",
    "X18n0334_003:0136c15": "知妄想覺境界。&#x8657;偽不實。故言說可詮。第一義。自",
    "X18n0334_003:0136c16": "覺聖智所得。非言說所及。此不可同日語也。",
    "X18n0334_003:0136c17": "[0136c17] 大慧復白佛言。世尊。為言說即是第一義。為所說者",
    "X18n0334_003:0136c18": "是第一義。佛告大慧。非言說是第一義。亦非所說是",
    "X18n0334_003:0136c19": "第一義。所以者何。謂第一義聖樂。言說所入。是第一",
    "X18n0334_003:0136c20": "義。非言說是第一義。第一義者。聖智自覺所得。非言",
    "X18n0334_003:0136c21": "說妄想覺境界。是故言說妄想。不顯示第一義。言說",
    "X18n0334_003:0136c22": "者。生滅動搖展轉因緣起。若展轉因緣起者。彼不顯",
    "X18n0334_003:0136c23": "示第一義。大慧。自他相。無性故。言說相不顯示第一",
    "X18n0334_003:0136c24": "義。復次大慧。隨入自心現量故。種種相。外性非性。言",
    "X18n0334_003:0137a01": "說妄想。不顯示第一義。是故大慧。當離言說諸妄想",
    "X18n0334_003:0137a02": "相。",
    "X18n0334_003:0137a03": "[0137a03] 分列言說所說。窮盡言說境趣。顯第一義非言說",
    "X18n0334_003:0137a04": "所及也。此言說。單指名句文身。所說謂言說顯示。",
    "X18n0334_003:0137a05": "兼有妄想比知之相。所謂言說妄想覺境界。非真",
    "X18n0334_003:0137a06": "第一義也。第一義是聖樂處。言說所入。如以手指",
    "X18n0334_003:0137a07": "月。非指即月也。楞嚴云。如人以手指月示人。彼人",
    "X18n0334_003:0137a08": "因指應當見月。若復觀指。以為月體。此人豈唯亡",
    "X18n0334_003:0137a09": "失月輪。亦亡其指。何以故。以所標指為明月故。豈",
    "X18n0334_003:0137a10": "唯亡指。亦復不識明之與暗。何以故。即以指體為",
    "X18n0334_003:0137a11": "明月故。明暗二相。無所了故。夫第一義。自覺聖智",
    "X18n0334_003:0137a12": "所得。非言說妄想覺境界。指體月體。明暗了然。故",
    "X18n0334_003:0137a13": "曰言說妄想不顯示第一義也。生滅動搖。即頭&#x80F7;",
    "X18n0334_003:0137a14": "八事。展轉和合。謂此展轉因緣不能顯示第一義。",
    "X18n0334_003:0137a15": "指言說也。自他相。即指所說。謂所說自他之境。依",
    "X18n0334_003:0137a16": "妄想分別。如鏡裏華。無有實性。此為言說相也。故",
    "X18n0334_003:0137a17": "曰言說相不顯示第一義。真能入自心現量者。見",
    "X18n0334_003:0137a18": "外種種諸相。俱無自性。皆由言說妄想建立。若離",
    "X18n0334_003:0137a19": "言說妄想。即無一切境界之相。正當此時。唯可證",
    "X18n0334_003:0137a20": "知。不容有說。故但云言說妄想不顯示第一義耳。",
    "X18n0334_003:0137a21": "言思絕處。聖樂所行。霾開日現。如子得母。時節若",
    "X18n0334_003:0137a22": "至。其理自彰。故終云當離言說妄想相也。",
    "X18n0334_003:0137a23": "[0137a23] 爾時世尊欲重宣此義。而說偈言。諸性無自性。亦復",
    "X18n0334_003:0137a24": "無言說。甚深空空義。愚夫不能了。一切性自性。言說",
    "X18n0334_003:0137b01": "法如影。自覺聖智子。實際我所說。",
    "X18n0334_003:0137b02": "[0137b02] 一切諸法。無有自性。不可說示。此甚深空空義也。",
    "X18n0334_003:0137b03": "生死空。涅槃空。所有自覺聖智實際之地。非愚夫",
    "X18n0334_003:0137b04": "能了。故凡聖教。皆言說自性。法如影響。方便指歸",
    "X18n0334_003:0137b05": "耳。宗鏡云。言說者。從覺觀生。是共相和合而起。分",
    "X18n0334_003:0137b06": "別者。因意識生。是計度比量而起。以要言之。皆因",
    "X18n0334_003:0137b07": "不覺。教觀隨生。若無不覺之心。一切諸法。悉無自",
    "X18n0334_003:0137b08": "相可說。除方便門而為開示。究竟指歸無言之道",
    "X18n0334_003:0137b09": "也。[0137b09] △五示如來藏自覺聖智離有無四句。",
    "X18n0334_003:0137b10": "[0137b10] 爾時大慧菩薩摩訶薩復白佛言。世尊。惟願為說離",
    "X18n0334_003:0137b11": "一。異。俱。不俱。有。無。非有。非無。常。無常。一切外道所不",
    "X18n0334_003:0137b12": "行。自覺聖智所行。離妄想自相共相。入於第一真實",
    "X18n0334_003:0137b13": "之義。諸地相續。漸次上上增進清淨之相。隨入如來",
    "X18n0334_003:0137b14": "地相。無開發本願。譬如眾色摩尼。境界無邊相行。自",
    "X18n0334_003:0137b15": "心現趣部分之相。一切諸法。我及餘菩薩摩訶薩。離",
    "X18n0334_003:0137b16": "如是等妄想自性自共相見。疾得阿耨多羅三藐三",
    "X18n0334_003:0137b17": "菩提。令一切眾生。一切安樂具足充滿。",
    "X18n0334_003:0137b18": "[0137b18] 西域九十六種外道。皆由有無等四句。起六十二",
    "X18n0334_003:0137b19": "見網。寶性論云。空亂意菩薩。於此真空妙有。猶有",
    "X18n0334_003:0137b20": "三疑。一疑空滅色。取斷滅空。二疑空異色。取色外",
    "X18n0334_003:0137b21": "空。三疑空是物。取空為有。菩薩尚然。矧愚外乎。大",
    "X18n0334_003:0137b22": "智度論偈云。有無二見滅無餘。諸法實相佛所說。",
    "X18n0334_003:0137b23": "諸法實相。所謂自覺聖智所行也。泯絕無寄觀曰。",
    "X18n0334_003:0137b24": "謂此真空。不可言即色不即色。不可言即空不即",
    "X18n0334_003:0137c01": "空。一切皆不可。不可亦不可。此語亦不受。&#x9008;絕無",
    "X18n0334_003:0137c02": "寄。非言所及。非解所到。是謂行境。何以故。生心動",
    "X18n0334_003:0137c03": "念。即乖法體。失正念故。乃至若不洞明前解。無以",
    "X18n0334_003:0137c04": "躡行。若不解此行法。絕於前解。無以成其正解。若",
    "X18n0334_003:0137c05": "守解不捨。無以入此正行。是以行由解成。行起解",
    "X18n0334_003:0137c06": "絕也。第一真實之義。準初地見道。親得諸法實相。",
    "X18n0334_003:0137c07": "華嚴則指十住初心。明見佛性。與佛無別。所歷之",
    "X18n0334_003:0137c08": "位。一位即一切位。行布圓融。純以無功用道。任運",
    "X18n0334_003:0137c09": "至佛。入無邊剎土。普現色身。皆不出自心所現差",
    "X18n0334_003:0137c10": "別也。四句。謂一句。異句。亦一亦異句。非一非異句。",
    "X18n0334_003:0137c11": "一。攝有常。異。攝無無常。此三皆有四句。我法亦有",
    "X18n0334_003:0137c12": "破四句義。涅槃論文云。存不為有。破聲聞常執。亡",
    "X18n0334_003:0137c13": "不為無。破聲聞斷執。亡不為無。雖無而有。存不為",
    "X18n0334_003:0137c14": "有。雖有而無。此雙破有無。顯亦有亦無。雖有而無。",
    "X18n0334_003:0137c15": "所謂非有。雖無而有。所謂非無。此破亦有亦無。顯",
    "X18n0334_003:0137c16": "非有非無。總之互相破除。以顯中道佛所行處也。",
    "X18n0334_003:0137c17": "[0137c17] 佛告大慧。善哉善哉。汝能問我如是之義。多所安樂。",
    "X18n0334_003:0137c18": "多所饒益。哀愍一切諸天世人。佛告大慧。諦聽諦聽。",
    "X18n0334_003:0137c19": "善思念之。吾當為汝分別解說。大慧白佛言。善哉。世",
    "X18n0334_003:0137c20": "尊。唯然受教。佛告大慧。不知心量愚癡凡夫。取內外",
    "X18n0334_003:0137c21": "性。依於一異俱不俱有無非有非無常無常自性。習",
    "X18n0334_003:0137c22": "因計著妄想。",
    "X18n0334_003:0137c23": "[0137c23] 不知自心現量。則舉體為識。自然不知內外諸性",
    "X18n0334_003:0137c24": "所從。惑於目前。妄生分別。此四句之所由生也。習",
    "X18n0334_003:0138a01": "因。指種識。不知心量。即成習因。計著所固然耳。",
    "X18n0334_003:0138a02": "[0138a02] 譬如&#x7FA3;鹿為渴所逼。見春時燄。而作水想。迷亂馳趣。",
    "X18n0334_003:0138a03": "不知非水。如是愚夫。無始&#x8657;偽妄想所熏習。三毒燒",
    "X18n0334_003:0138a04": "心。樂色境界。見生住滅。取內外性。墮於一異俱不俱",
    "X18n0334_003:0138a05": "有無非有非無常無常想。妄見攝受。",
    "X18n0334_003:0138a06": "[0138a06] 上言諸見。起於迷自心量。而成種識。見有內外。生",
    "X18n0334_003:0138a07": "四邪見。此言現種相生。互相惑亂。於畢竟無。成究",
    "X18n0334_003:0138a08": "竟有也。",
    "X18n0334_003:0138a09": "[0138a09] 如乾闥婆城。凡愚無智而起城想。無始習氣計著相",
    "X18n0334_003:0138a10": "現。彼非有城。非無城。如是外道無始&#x8657;偽習氣計著。",
    "X18n0334_003:0138a11": "依於一異俱不俱有無非有非無常無常見。不能了",
    "X18n0334_003:0138a12": "知自心現量。",
    "X18n0334_003:0138a13": "[0138a13] 無始習氣計著相現。彼非有城非無城。此乃深明",
    "X18n0334_003:0138a14": "現前心色一切境界。皆唯識變。不得有無。所謂如",
    "X18n0334_003:0138a15": "幻不可思議。外道無智。惑為實有。徒益邪見爾。",
    "X18n0334_003:0138a16": "[0138a16] 譬如有人。夢見男女象馬車步城邑園林山河浴池",
    "X18n0334_003:0138a17": "種種莊嚴。自身入中。覺已憶念。大慧。於意云何。如是",
    "X18n0334_003:0138a18": "士夫。於前所夢憶念不捨。為黠慧不。大慧白佛言。不",
    "X18n0334_003:0138a19": "也。世尊。佛告大慧。如是凡夫。惡見所噬。外道智慧。不",
    "X18n0334_003:0138a20": "知如夢自心現性。依於一異俱不俱有無非有非無",
    "X18n0334_003:0138a21": "常無常見。",
    "X18n0334_003:0138a22": "[0138a22] 此以夢中所見。比量易知。至於覺已憶念不捨。兼",
    "X18n0334_003:0138a23": "喻愚夫。明知諸法非有異因。內外法執。猶故不忘",
    "X18n0334_003:0138a24": "也。",
    "X18n0334_003:0138b01": "[0138b01] 譬如畫像不高不下。而彼凡愚作高下想。如是未來",
    "X18n0334_003:0138b02": "外道惡見習氣充滿。依於一異俱不俱有無非有非",
    "X18n0334_003:0138b03": "無常無常見。自壞壞他。餘離有無無生之論。亦說言",
    "X18n0334_003:0138b04": "無。謗因果見。拔善根本。壞清淨因。勝求者當遠離去。",
    "X18n0334_003:0138b05": "作如是說。彼墮自他俱見有無妄想已。墮建立誹謗。",
    "X18n0334_003:0138b06": "以是惡見。當墮地獄。",
    "X18n0334_003:0138b07": "[0138b07] 世尊於此。深責外道惡見。建立自宗。誹謗正法。流",
    "X18n0334_003:0138b08": "布將來。自壞壞他。當墮地獄也。",
    "X18n0334_003:0138b09": "[0138b09] 譬如翳目。見有垂髮。謂眾人言。汝等觀此。而是垂髮。",
    "X18n0334_003:0138b10": "畢竟非性。非無性。見不見故。如是外道妄見希望。依",
    "X18n0334_003:0138b11": "於一異俱不俱。有無非有非無常無常見。誹謗正法。",
    "X18n0334_003:0138b12": "自陷陷他。",
    "X18n0334_003:0138b13": "[0138b13] 畢竟非性非無性見不見故。謂一切諸法。悉如垂",
    "X18n0334_003:0138b14": "毛。非有無性。由於見與不見。此直示唯識也。重言",
    "X18n0334_003:0138b15": "誹謗正法。自陷陷他。如來悲憫諄切。大&#x69E9;可見矣。",
    "X18n0334_003:0138b16": "[0138b16] 譬如火輪非輪。愚夫輪想。非有智者。如是外道惡見",
    "X18n0334_003:0138b17": "希望。依於一異俱不俱有無非有非無常無常想。一",
    "X18n0334_003:0138b18": "切性生。",
    "X18n0334_003:0138b19": "[0138b19] 魏譯無此。亦&#x5FA7;喻。無別義。故略也。",
    "X18n0334_003:0138b20": "[0138b20] 譬如水泡似摩尼珠。愚小無智。作摩尼想。計著追逐。",
    "X18n0334_003:0138b21": "而彼水泡。非摩尼。非非摩尼。取不取故。如是外道惡",
    "X18n0334_003:0138b22": "見妄想。習氣所熏。於無所有。說有生。緣有者。言滅。",
    "X18n0334_003:0138b23": "[0138b23] 水泡是一。取不取故。非真有生滅也。凡外於無所",
    "X18n0334_003:0138b24": "有之水泡。取以為有。愚夫於緣有之水泡。不取以",
    "X18n0334_003:0138c01": "為滅。鴦崛魔羅經偈云。譬如有愚夫。見泡生妄想。",
    "X18n0334_003:0138c02": "謂是&#x7460;璃珠。取已執持歸。置之缾器中。守護如真",
    "X18n0334_003:0138c03": "寶。不久悉融消。空想默然住。於餘真&#x7460;璃。亦復作",
    "X18n0334_003:0138c04": "空想。文殊亦如是。修習極空寂。常作空思惟。破壞",
    "X18n0334_003:0138c05": "一切法。解脫實不空。而作極空想。猶如見雹消。濫",
    "X18n0334_003:0138c06": "壞餘真實。汝今亦如是。濫起極空想。見於法空已。",
    "X18n0334_003:0138c07": "不空亦謂空。",
    "X18n0334_003:0138c08": "[0138c08] 復次大慧。有三種量。五分論。各建立已。得聖智自覺",
    "X18n0334_003:0138c09": "離二自性事。而作有性妄想計著。",
    "X18n0334_003:0138c10": "[0138c10] 三種量。謂現量。比量。聖言量也。現量者。現前實境。",
    "X18n0334_003:0138c11": "不落意言。親得法體。無有錯謬。如自覺聖智。相應",
    "X18n0334_003:0138c12": "證知也。比量。比類而知。如因夢境。而知為自心現。",
    "X18n0334_003:0138c13": "雖非親證。比知無妄也。聖言量者。如法佛所說。報",
    "X18n0334_003:0138c14": "佛所說。化佛所說。一定模範也。三支。謂宗。因。喻。如",
    "X18n0334_003:0138c15": "於我法立量云。如來藏第一義心為宗。因云自心",
    "X18n0334_003:0138c16": "現量故。喻云如鏡華。水月。及夢。如於外道立量云。",
    "X18n0334_003:0138c17": "彼以神我勝性為宗。因云無始&#x8657;偽習氣。及作者",
    "X18n0334_003:0138c18": "有無故。喻云如龜毛。沙油。破缾等。此三支。亦名三",
    "X18n0334_003:0138c19": "支比量。故合結為五也。三量五分。皆如來所說。以",
    "X18n0334_003:0138c20": "顯聖智自覺。離有無二見。而非建立聖智自覺。起",
    "X18n0334_003:0138c21": "有性分別。此破內愚我相也。",
    "X18n0334_003:0138c22": "[0138c22] 大慧。心意意識身心轉變。自心現攝所攝諸妄想斷。",
    "X18n0334_003:0138c23": "如來地自覺聖智。修行者不於彼作性非性想。若復",
    "X18n0334_003:0138c24": "修行者。如是境界性非性攝取相生者。彼即取長養。",
    "X18n0334_003:0139a01": "及取我人。",
    "X18n0334_003:0139a02": "[0139a02] 心意意識身心轉變。自心現攝所攝妄想斷者。謂",
    "X18n0334_003:0139a03": "既轉心意意識。則自心所現。能取所取。諸妄想應",
    "X18n0334_003:0139a04": "斷矣。故復云如來自覺聖智。不應於彼復作有無",
    "X18n0334_003:0139a05": "見也。若復修聖行者。於自覺境界離有無法中。而",
    "X18n0334_003:0139a06": "作有性相者。即墮我人眾生壽者。此承上文為作",
    "X18n0334_003:0139a07": "有性計著者。加一鍼劄也。圓覺云。其心乃至證於",
    "X18n0334_003:0139a08": "如來畢竟了知清淨涅槃。皆是我相。又云。悟已超",
    "X18n0334_003:0139a09": "過一切證者。悉為人相。又云。了證了悟。皆為我人。",
    "X18n0334_003:0139a10": "而我人相所不及者。存有所了。名眾生相。又云。心",
    "X18n0334_003:0139a11": "照清淨覺所了者。一切業智所不自見。猶如命根。",
    "X18n0334_003:0139a12": "又云。如湯消冰。無別有冰知冰消者。存我覺我。亦",
    "X18n0334_003:0139a13": "復如是。故知得自覺聖智。離二自性事。而作有性",
    "X18n0334_003:0139a14": "妄想計著。皆不離此四相也。",
    "X18n0334_003:0139a15": "[0139a15] 大慧。若說彼性自性自共相。一切皆是化佛所說。非",
    "X18n0334_003:0139a16": "法佛說。又諸言說。悉由愚夫希望見生。不為別建立",
    "X18n0334_003:0139a17": "趣自性法。得聖智自覺三昧樂住者。分別顯示。",
    "X18n0334_003:0139a18": "[0139a18] 此復言如來有時說性說相。種種自他。皆化佛說。",
    "X18n0334_003:0139a19": "由愚夫希望有所得故。為示化城。而非實有建立",
    "X18n0334_003:0139a20": "趣自性法。為得聖智自覺三昧樂住者。分別顯示",
    "X18n0334_003:0139a21": "也。夫眾生日用。實非無常。為除常執。說無常想。乃",
    "X18n0334_003:0139a22": "至亦非無樂我淨。為除樂我淨執。說無樂我淨想。",
    "X18n0334_003:0139a23": "聖智自覺。亦無得果得禪。為順希望。說於果相。說",
    "X18n0334_003:0139a24": "於禪相。若無希望。則如來始終不說也。故知希望",
    "X18n0334_003:0139b01": "情見。急欲奪之言中。而聖智泯合。且當啟之說外。",
    "X18n0334_003:0139b02": "如來固有所說在此。而旨趣在彼。將以明言說之",
    "X18n0334_003:0139b03": "所不及。即以諭離言之所自及。水中非月。而月光",
    "X18n0334_003:0139b04": "儼然。鏡裏非像。而萬像森立。至理未彰。而聖意隱",
    "X18n0334_003:0139b05": "顯也。觀下文化佛所說。如影像等。始知愚外所迷。",
    "X18n0334_003:0139b06": "即智者所通。無二致爾。",
    "X18n0334_003:0139b07": "[0139b07] 譬如水中有樹影現。彼非影。非非影。非樹形。非非樹",
    "X18n0334_003:0139b08": "形。如是外道見習所熏。妄想計著。依於一異俱不俱",
    "X18n0334_003:0139b09": "有無非有非無常無常想。而不能知自心現量。譬如",
    "X18n0334_003:0139b10": "明鏡隨緣顯現一切色像。而無妄想。彼非像。非非像。",
    "X18n0334_003:0139b11": "而見像非像。妄想愚夫而作像想。如是外道惡見自",
    "X18n0334_003:0139b12": "心像現。妄想計著。依於一異俱不俱有無非有非無",
    "X18n0334_003:0139b13": "常無常見。譬如風水和合出聲。彼非性。非非性。如是",
    "X18n0334_003:0139b14": "外道惡見妄想。依於一異俱不俱有無非有非無常",
    "X18n0334_003:0139b15": "無常見。譬如大地。無草木處。熱燄川流。洪浪雲湧。彼",
    "X18n0334_003:0139b16": "非性。非非性。貪無貪故。如是愚夫。無始&#x8657;偽習氣所",
    "X18n0334_003:0139b17": "熏。妄想計著。依生住滅一異俱不俱有無非有非無",
    "X18n0334_003:0139b18": "常無常。緣自住事門。亦復如彼熱燄波浪。譬如有人",
    "X18n0334_003:0139b19": "&#x546A;術機發。以非眾生數。毗舍闍鬼方便合成。動搖云",
    "X18n0334_003:0139b20": "為。凡愚妄想計著往來。如是外道惡見希望。依於一",
    "X18n0334_003:0139b21": "異俱不俱有無非有非無常無常見。戲論計著。不實",
    "X18n0334_003:0139b22": "建立。大慧。是故欲得自覺聖智事。當離生住滅一異",
    "X18n0334_003:0139b23": "俱不俱有無非有非無常無常等。惡見妄想。",
    "X18n0334_003:0139b24": "[0139b24] 此出化佛所說。以示權實兼到。&#x8462;由自心現量。無",
    "X18n0334_003:0139c01": "自無他。隨緣赴感。應物現形。任諸有情。分別見異",
    "X18n0334_003:0139c02": "也。水中樹影。不屬有無。明鏡現像。本無心照。風水",
    "X18n0334_003:0139c03": "出聲。非因非緣。熱燄川流。洪浪雲湧。貪與無貪。俱",
    "X18n0334_003:0139c04": "非生滅。&#x546A;術屍行。機發像起。都無實事。去來宛然。",
    "X18n0334_003:0139c05": "此皆自心所現。非真非妄。非彼非此。非和非合。非",
    "X18n0334_003:0139c06": "覺非知。如來以夢幻水月。順彼根欲。而以全機大",
    "X18n0334_003:0139c07": "用。悟此修行。愚外不知。於聖智自證法中。妄起邪",
    "X18n0334_003:0139c08": "見。所有建立。皆成戲論也。",
    "X18n0334_003:0139c09": "[0139c09] 爾時世尊欲重宣此義。而說偈言。幻夢水樹影。垂髮",
    "X18n0334_003:0139c10": "熱時燄。如是觀三有。究竟得解脫。",
    "X18n0334_003:0139c11": "[0139c11] 此一偈言三有諸法。不可有無。悉如夢幻等事。作",
    "X18n0334_003:0139c12": "如是觀。便當下解脫也。",
    "X18n0334_003:0139c13": "[0139c13] 譬如鹿渴想。動轉迷亂心。鹿想謂為水。而實無水事。",
    "X18n0334_003:0139c14": "如是識種子。動轉見境界。愚夫妄想生。如為翳所翳。",
    "X18n0334_003:0139c15": "於無始生死。計著攝受性。如逆楔出楔。捨離貪攝受。",
    "X18n0334_003:0139c16": "如幻&#x546A;機發。浮雲夢電光。觀是得解脫。永斷三相續。",
    "X18n0334_003:0139c17": "於彼無有作。猶如燄&#x8657;空。如是知諸法。則為無所知。",
    "X18n0334_003:0139c18": "[0139c18] 此五偈言三有夢幻。本無實事。由識種子。妄見境",
    "X18n0334_003:0139c19": "界。如翳目見華。誤以華從目出。計見華目。為攝受",
    "X18n0334_003:0139c20": "性。此正無始生死根本。分別妄心。若能即此分別。",
    "X18n0334_003:0139c21": "知分別妄。如楔出楔。始知機發&#x546A;起。浮雲夢電。當",
    "X18n0334_003:0139c22": "處無人。即得遠離三毒攝受。而無遠離者。所謂以",
    "X18n0334_003:0139c23": "無作智觀一切法。而非覺想境界也。",
    "X18n0334_003:0139c24": "[0139c24] 言教唯假名。彼亦無有相。於彼起妄想。陰行如垂髮。",
    "X18n0334_003:0140a01": "如畫垂髮幻。夢乾闥婆城。火輪熱時燄。無而現眾生。",
    "X18n0334_003:0140a02": "常無常一異。俱不俱亦然。無始過相續。愚夫癡妄想。",
    "X18n0334_003:0140a03": "明鏡水淨眼。摩尼妙寶珠。於中現眾色。而實無所有。",
    "X18n0334_003:0140a04": "一切性顯現。如畫熱時燄。種種眾色現。如夢無所有。",
    "X18n0334_003:0140a05": "[0140a05] 此五偈言如來說法。亦為眾生假立名言。因彼分",
    "X18n0334_003:0140a06": "別妄見。而詔之曰。五陰諸行。如垂毛等。於無生中。",
    "X18n0334_003:0140a07": "而現生事。乃至邪計四句。亦復如是。皆無始&#x8657;偽。",
    "X18n0334_003:0140a08": "愚夫無知。妄生分別耳。後二偈再言一切言教。悉",
    "X18n0334_003:0140a09": "隨根欲。有所顯示。而非實法。此拔愚夫因說生解。",
    "X18n0334_003:0140a10": "如來導權歸實。意深且切矣。",
    "X18n0334_003:0140a11": "[0140a11] 復次大慧。如來說法。離如是四句。謂一異俱不俱有",
    "X18n0334_003:0140a12": "無非有非無常無常。離於有無建立誹謗分別。結集",
    "X18n0334_003:0140a13": "真諦緣起道滅解脫。如來說法以是為首。非性。非自",
    "X18n0334_003:0140a14": "在。非無因。非微塵。非時。非自性相續。而為說法。復次",
    "X18n0334_003:0140a15": "大慧。為淨煩惱爾燄障故。譬如商主。次第建立百八",
    "X18n0334_003:0140a16": "句。無所有。善分別諸乘。及諸地相。",
    "X18n0334_003:0140a17": "[0140a17] 此總結如來說法離四句有無分別者。&#x8462;為結集",
    "X18n0334_003:0140a18": "真諦。真諦。即自覺聖第一義諦。此非二乘四諦比",
    "X18n0334_003:0140a19": "也。見於自覺第一真諦。方能深達緣起。隨順修道。",
    "X18n0334_003:0140a20": "證於寂滅。而得解脫。所為與外道勝性自在等論",
    "X18n0334_003:0140a21": "別也。斷二種障。亦即修道證滅之事。然皆結集於",
    "X18n0334_003:0140a22": "自覺真諦。所謂建立百八句於無所有。無所有。即",
    "X18n0334_003:0140a23": "指真諦無一切有無諸見。即世間。即非世間。即出",
    "X18n0334_003:0140a24": "世間。即非出世間。是句鮮白。純一無雜也。故知無",
    "X18n0334_003:0140b01": "所有。為如來秘密之藏。清淨無垢。得住此已。自能",
    "X18n0334_003:0140b02": "善分別知諸乘地相。此固順性起用。善諸方便。以",
    "X18n0334_003:0140b03": "自莊嚴。而非別有。如來說法。普為菩薩成就自覺。",
    "X18n0334_003:0140b04": "如商主引導。至於寶所。更無實法爾。[0140b04] △六示四種",
    "X18n0334_003:0140b05": "禪。以顯如來清淨不同二乘。",
    "X18n0334_003:0140b06": "[0140b06] 復次大慧。有四種禪。云何為四。謂愚夫所行禪。觀察",
    "X18n0334_003:0140b07": "義禪。攀緣如禪。如來禪。云何愚夫所行禪。謂聲聞緣",
    "X18n0334_003:0140b08": "覺外道修行者。觀人無我性。自相共相骨&#x93BB;。無常苦",
    "X18n0334_003:0140b09": "不淨相。計著為首。如是相不異觀。前後轉進。相不除",
    "X18n0334_003:0140b10": "滅。是名愚夫所行禪。",
    "X18n0334_003:0140b11": "[0140b11] 四種禪。唯愚夫所行禪。為二乘外道所修。觀察。緣",
    "X18n0334_003:0140b12": "如。為諸地行相。如來。為自覺聖智究竟相也。二乘",
    "X18n0334_003:0140b13": "觀苦空無我不淨。修習四諦。謂知苦斷集。修道。證",
    "X18n0334_003:0140b14": "滅。此對治世間無常計常。無樂計樂。無我計我。不",
    "X18n0334_003:0140b15": "淨計淨。修無我觀。觀成就已。至於愛盡涅槃。而內",
    "X18n0334_003:0140b16": "外法相。終不除滅。由不知內外諸法。自心所現。以",
    "X18n0334_003:0140b17": "為實有所滅。實有所證。此雖正法。同於外道。故我",
    "X18n0334_003:0140b18": "世尊於涅槃會上。特為二乘說四實諦。告文殊菩",
    "X18n0334_003:0140b19": "薩云。有苦。有諦。有實。有集。有諦。有實。有滅。有諦。有",
    "X18n0334_003:0140b20": "實。有道。有諦。有實。如來非苦。非諦。是實。&#x8657;空非苦。",
    "X18n0334_003:0140b21": "非諦。是實。佛性非苦。非諦。是實。所言苦者。為無常",
    "X18n0334_003:0140b22": "相。是可斷相。是為實諦。如來之性。非苦。非無常。非",
    "X18n0334_003:0140b23": "可斷相。是故為實。所言集者。能令五陰和合而生。",
    "X18n0334_003:0140b24": "亦名為苦。亦名無常。是可斷相。如來之性。非是集",
    "X18n0334_003:0140c01": "性。非是陰因。非可斷相。是故為實。所言滅者。名煩",
    "X18n0334_003:0140c02": "惱滅。亦常無常。二乘所得。名曰無常。諸佛所得。是",
    "X18n0334_003:0140c03": "則名常。亦名證法。是為實諦。如來之性。不名為滅。",
    "X18n0334_003:0140c04": "能滅煩惱。非常無常。不名證知。常住無變。是故為",
    "X18n0334_003:0140c05": "實。道者。能斷煩惱。亦常無常。是可修法。是名實諦。",
    "X18n0334_003:0140c06": "如來非道。能斷煩惱。非常無常。非可修法。常住不",
    "X18n0334_003:0140c07": "變。是故為實。又云。諸外道等。有苦集諦。無滅道諦。",
    "X18n0334_003:0140c08": "於非滅而生滅想。於非道而生道想。於非果中生",
    "X18n0334_003:0140c09": "於果想。於非因中生於因想。以是義故。彼無一道",
    "X18n0334_003:0140c10": "清淨也。此云前後轉進。相不除滅。正指有可斷相。",
    "X18n0334_003:0140c11": "有可修相。所證知法。所謂非果果想。非因因想也。",
    "X18n0334_003:0140c12": "[0140c12] 云何觀察義禪。謂人無我自相共相。外道自他俱。無",
    "X18n0334_003:0140c13": "性已。觀法無我。彼地相義。漸次增進。是名觀察義禪。",
    "X18n0334_003:0140c14": "[0140c14] 此觀法無我。始入唯識。證唯識菩薩。達一切法空。",
    "X18n0334_003:0140c15": "名見道分。是為初地。由是諸地相義。次第增進也。",
    "X18n0334_003:0140c16": "[0140c16] 云何攀緣如禪。謂妄想二無我妄想。如實處。不生妄",
    "X18n0334_003:0140c17": "想。是名攀緣如禪(唐譯云。若分別無我有二。是&#x8657;妄",
    "X18n0334_003:0140c18": "念。若如實知。彼念不起。是名緣真如禪)。",
    "X18n0334_003:0140c19": "[0140c19] 入真如實際之地。所見二無我清淨法相。尚不現",
    "X18n0334_003:0140c20": "前。若此相現前。猶名妄想。不名如實證知也。",
    "X18n0334_003:0140c21": "[0140c21] 云何如來禪。謂入如來地。得自覺聖智相三種樂住。",
    "X18n0334_003:0140c22": "成辦眾生不思議事。是名如來禪。",
    "X18n0334_003:0140c23": "[0140c23] 三種樂。所謂三三昧。空三昧。無相三昧。無作三昧。",
    "X18n0334_003:0140c24": "空者。於二十五有。不見一實。無作者。於二十五有。",
    "X18n0334_003:0141a01": "不作願求。無相者。無有十相。所謂色相。聲相。香相。",
    "X18n0334_003:0141a02": "味相。觸相。生相。住相。滅相。男相。女相也。實相亦有",
    "X18n0334_003:0141a03": "三種樂。一受樂。二寂靜樂。三覺知樂。如來常住。無",
    "X18n0334_003:0141a04": "有變易。名曰實相。",
    "X18n0334_003:0141a05": "[0141a05] 爾時世尊欲重宣此義。而說偈言。凡夫所行禪。觀察",
    "X18n0334_003:0141a06": "相義禪。攀緣如實禪。如來清淨禪。譬如日月形。&#x9262;頭",
    "X18n0334_003:0141a07": "摩深險。如&#x8657;空火盡。修行者觀察。如是種種相。外道",
    "X18n0334_003:0141a08": "道通禪。亦復墮聲聞。及緣覺境界。捨離彼一切。則是",
    "X18n0334_003:0141a09": "無所有。一切剎諸佛。以不思議手。一時摩其頂。隨順",
    "X18n0334_003:0141a10": "入如相。",
    "X18n0334_003:0141a11": "[0141a11] &#x9262;頭摩。翻紅蓮華。日月形。紅蓮華。海相深險。&#x8657;空",
    "X18n0334_003:0141a12": "火盡。皆禪定差別境界。外道二乘以取著故。成於",
    "X18n0334_003:0141a13": "邪見。若一切捨離。直下自覺。即是無所有處。便為",
    "X18n0334_003:0141a14": "諸佛所加。隨入如來地真如實相也。[0141a14] △七示如來",
    "X18n0334_003:0141a15": "藏自性涅槃。不同二乘。",
    "X18n0334_003:0141a16": "[0141a16] 爾時大慧菩薩摩訶薩復白佛言。世尊。般涅槃者。說",
    "X18n0334_003:0141a17": "何等法。謂為涅槃。佛告大慧。一切自性習氣藏意意",
    "X18n0334_003:0141a18": "識見習轉變。名為涅槃。諸佛及我涅槃。自性空事境",
    "X18n0334_003:0141a19": "界。",
    "X18n0334_003:0141a20": "[0141a20] 自性習氣藏。謂八識。意。謂七識。意識。謂六識。即心",
    "X18n0334_003:0141a21": "意意識也。見習轉變者。八識即如來藏。無有轉變。",
    "X18n0334_003:0141a22": "所轉者見習耳。如來藏不覺妄動起見。由是人法。",
    "X18n0334_003:0141a23": "熏變成習。若能發明識即是性。頓離見習。是名涅",
    "X18n0334_003:0141a24": "槃。涅槃名為秘密之藏。如伊三點。涅槃云。解脫之",
    "X18n0334_003:0141b01": "法。亦非涅槃。如來之身。亦非涅槃。摩訶般若。亦非",
    "X18n0334_003:0141b02": "涅槃。三法各異。亦非涅槃。此如來法身。智慧。解脫。",
    "X18n0334_003:0141b03": "圓滿無虧。非縱非橫。所謂自性空事也。又云。修大",
    "X18n0334_003:0141b04": "涅槃。知見法界。解了實相。空無所有。無有和合覺",
    "X18n0334_003:0141b05": "知之相也。",
    "X18n0334_003:0141b06": "[0141b06] 復次大慧。涅槃者。聖智自覺境界。離斷常妄想性非",
    "X18n0334_003:0141b07": "性。云何非常。謂自相共相妄想斷。故非常。云何非斷。",
    "X18n0334_003:0141b08": "謂一切聖去來現在得自覺。故非斷。",
    "X18n0334_003:0141b09": "[0141b09] 涅槃經云。涅槃無因。而體是果。何以故。無生滅故。",
    "X18n0334_003:0141b10": "無所作故。非有為故。是無為故。常不變故。無處所",
    "X18n0334_003:0141b11": "故。無始終故。善男子。若涅槃有因。則不得稱涅槃",
    "X18n0334_003:0141b12": "也。夫無因。故不墮常。而為自覺聖智之體。故不墮",
    "X18n0334_003:0141b13": "斷。又涅槃無我。有八自在。名為大我。一能示一身",
    "X18n0334_003:0141b14": "為微塵身。二能示一塵身滿大千界。三能以滿大",
    "X18n0334_003:0141b15": "千身輕舉飛空。四能造一事。而令眾生各各成辦。",
    "X18n0334_003:0141b16": "或住一土。而令他土悉見。五能六根互用。六能得",
    "X18n0334_003:0141b17": "一切法。而無所得。七說自在。八&#x5FA7;滿一切處自在。",
    "X18n0334_003:0141b18": "此三世如來大般涅槃自覺境界也。",
    "X18n0334_003:0141b19": "[0141b19] 大慧。涅槃不壞不死。若涅槃死者。復應受生相續。若",
    "X18n0334_003:0141b20": "壞者。應墮有為相。是故涅槃離壞離死。是故修行者",
    "X18n0334_003:0141b21": "之所歸依。",
    "X18n0334_003:0141b22": "[0141b22] 世尊&#x751E;謂迦葉曰。汝不應作是憶想。謂如來性是",
    "X18n0334_003:0141b23": "滅盡也。迦葉。滅煩惱者。不名為物。永畢竟故。是故",
    "X18n0334_003:0141b24": "名常。又曰。譬如聖王。素在後宮。或時遊觀。在於後",
    "X18n0334_003:0141c01": "園。王雖不在諸婇女中。不得言聖王命終。如來亦",
    "X18n0334_003:0141c02": "爾。雖不現於閻浮提界。入涅槃中。不名無常。如來",
    "X18n0334_003:0141c03": "出於無量煩惱。入於涅槃安樂之處。游諸覺華。歡",
    "X18n0334_003:0141c04": "喜受樂。又曰。我今當令一切眾生。及以我子四部",
    "X18n0334_003:0141c05": "之眾。悉皆安住秘密藏中。我亦當安住是中。入於",
    "X18n0334_003:0141c06": "涅槃。",
    "X18n0334_003:0141c07": "[0141c07] 復次大慧。涅槃非舍。非得。非斷。非常。非一義。非種種",
    "X18n0334_003:0141c08": "義。是名涅槃。",
    "X18n0334_003:0141c09": "[0141c09] 涅槃云。解脫者。名無異處。譬如有人。唯居上妙清",
    "X18n0334_003:0141c10": "淨屋宅。更無異處。夫無異處。則非捨也。又云。解脫",
    "X18n0334_003:0141c11": "者。名不可取。如阿摩勒果。人可取持。解脫不爾。不",
    "X18n0334_003:0141c12": "可取持。夫不可取持。則非得也。又曰。解脫者。名斷",
    "X18n0334_003:0141c13": "一切有為之法。出生一切無漏之法。夫斷有為。則",
    "X18n0334_003:0141c14": "非常。生無漏。則非斷。又曰。解脫者。名不可量。譬如",
    "X18n0334_003:0141c15": "大海。不可量度。又解脫者。名為一味。如乳一味。解",
    "X18n0334_003:0141c16": "脫亦爾。唯有一味。夫不可量。則非一義。唯有一味。",
    "X18n0334_003:0141c17": "則非種種義也。",
    "X18n0334_003:0141c18": "[0141c18] 復次大慧。聲聞緣覺涅槃者。覺自相共相。不習近境",
    "X18n0334_003:0141c19": "界。不顛倒見。妄想不生。彼等於彼。作涅槃覺。",
    "X18n0334_003:0141c20": "[0141c20] 聲聞緣覺於四顛倒。起不顛倒見。作涅槃想也。何",
    "X18n0334_003:0141c21": "謂四倒。謂不知如來常樂我淨。故於常中生無常",
    "X18n0334_003:0141c22": "想。於樂中生於苦想。於我中生無我想。於淨中生",
    "X18n0334_003:0141c23": "不淨想。是為四倒。以四顛倒。為不顛倒。所有修習。",
    "X18n0334_003:0141c24": "皆為作因。而非了因。非真涅槃也。",
    "X18n0334_003:0142a01": "[0142a01] 復次大慧。二種自性相。云何為二。謂言說自性相計",
    "X18n0334_003:0142a02": "著。事自性相計著。言說自性相計著者。從無始言說",
    "X18n0334_003:0142a03": "&#x8657;偽習氣計著生。事自性相計著者。從不覺自心現",
    "X18n0334_003:0142a04": "分齊生。",
    "X18n0334_003:0142a05": "[0142a05] 言說習氣計著者。如依白色。而說為白。依黑色。而",
    "X18n0334_003:0142a06": "說為黑。亦有他土不說黑白者。故知皆無始傳習。",
    "X18n0334_003:0142a07": "以為決定白決定黑也。事自性計著者。如色心等。",
    "X18n0334_003:0142a08": "生滅現前。或執有因。或執無因。皆由不知自心所",
    "X18n0334_003:0142a09": "現。妄起計度。此二性相。正愚外法執所由。故重言",
    "X18n0334_003:0142a10": "之也。[0142a10] △八示神力建立。不墮有無。",
    "X18n0334_003:0142a11": "[0142a11] 復次大慧。如來以二種神力建立。菩薩摩訶薩。頂禮",
    "X18n0334_003:0142a12": "諸佛。聽受問義。云何二種神力建立。謂三昧正受。為",
    "X18n0334_003:0142a13": "現一切身面言說神力及手灌頂神力。",
    "X18n0334_003:0142a14": "[0142a14] 此如來建立二種神力。加持行者。始終護念。不墮",
    "X18n0334_003:0142a15": "歧路也。禪定中。現身面言說。此初地住。手灌頂。則",
    "X18n0334_003:0142a16": "十地滿足。灌頂授位。若無二神力。決不成就也。",
    "X18n0334_003:0142a17": "[0142a17] 大慧。菩薩摩訶薩。初菩薩地。住佛神力。所謂入菩薩",
    "X18n0334_003:0142a18": "大乘照明三昧。入是三昧已。十方世界一切諸佛。以",
    "X18n0334_003:0142a19": "神通力。為現一切身面言說。如金剛藏菩薩摩訶薩。",
    "X18n0334_003:0142a20": "及餘。如是相功德。成就菩薩摩訶薩。大慧。是名初菩",
    "X18n0334_003:0142a21": "薩地。",
    "X18n0334_003:0142a22": "[0142a22] 照明三昧。謂光明定。菩薩得入此定。由住神力。金",
    "X18n0334_003:0142a23": "剛藏菩薩。華嚴會上。承佛加持。舉一例餘也。",
    "X18n0334_003:0142a24": "[0142a24] 菩薩摩訶薩。得菩薩三昧正受神力。於百千劫積習",
    "X18n0334_003:0142b01": "善根之所成就。次第諸地。對治所治相。通達究竟。至",
    "X18n0334_003:0142b02": "法雲地。住大蓮華微妙宮殿。坐大蓮華寶師子座。同",
    "X18n0334_003:0142b03": "類菩薩摩訶薩眷屬圍繞。眾寶瓔珞莊嚴其身。如黃",
    "X18n0334_003:0142b04": "金薝蔔日月光明。諸最勝子從十方來。就大蓮華宮",
    "X18n0334_003:0142b05": "殿座上而灌其頂。譬如自在轉輪聖王。及天帝釋大",
    "X18n0334_003:0142b06": "子灌頂。是名菩薩手灌頂神力。大慧。是名菩薩摩訶",
    "X18n0334_003:0142b07": "薩二種神力。若菩薩摩訶薩住二種神力。面見諸佛",
    "X18n0334_003:0142b08": "如來。若不如是。則不能見。",
    "X18n0334_003:0142b09": "[0142b09] 此承初地。次及諸地。至十地灌頂。無非住佛神力",
    "X18n0334_003:0142b10": "也。",
    "X18n0334_003:0142b11": "[0142b11] 復次大慧。菩薩摩訶薩。凡所分別三昧神足諸法之",
    "X18n0334_003:0142b12": "行。是等一切悉住如來二種神力。大慧。若菩薩摩訶",
    "X18n0334_003:0142b13": "薩離佛神力能辯說者。一切凡夫亦應能說。所以者",
    "X18n0334_003:0142b14": "何。謂不住神力故。大慧。山石樹木及諸樂器城郭宮",
    "X18n0334_003:0142b15": "殿。以如來入城威神力故。皆自然出音樂之聲。何況",
    "X18n0334_003:0142b16": "有心者。聾盲瘖&#x7602;。無量眾苦。皆得解脫。如來有如是",
    "X18n0334_003:0142b17": "等無量神力。利安眾生。",
    "X18n0334_003:0142b18": "[0142b18] 言凡夫必不能說者。見菩薩所有樂辯。皆由住佛",
    "X18n0334_003:0142b19": "神力也。又舉無情以訖有情。神力廣大。不可思議。",
    "X18n0334_003:0142b20": "然亦自心所現。一體周圓。含識之儔。情生智隔耳。",
    "X18n0334_003:0142b21": "[0142b21] 大慧菩薩復白佛言。世尊。以何因緣。如來應供等正",
    "X18n0334_003:0142b22": "覺。菩薩摩訶薩住三昧正受時。及勝進地灌頂時。加",
    "X18n0334_003:0142b23": "其神力。佛告大慧。為離魔業煩惱故。及不墮聲聞地",
    "X18n0334_003:0142b24": "禪故。為得如來自覺地故。及增進所得法故。是故如",
    "X18n0334_003:0142c01": "來應供等正覺。咸以神力建立諸菩薩摩訶薩。若不",
    "X18n0334_003:0142c02": "以神力建立者。則墮外道惡見妄想。及諸聲聞眾魔",
    "X18n0334_003:0142c03": "希望。不得阿耨多羅三藐三菩提。以是故。諸佛如來",
    "X18n0334_003:0142c04": "咸以神力攝受諸菩薩摩訶薩。爾時世尊欲重宣此",
    "X18n0334_003:0142c05": "義。而說偈言。神力人中尊。大願悉清淨。三摩提灌頂。",
    "X18n0334_003:0142c06": "初地及十地。",
    "X18n0334_003:0142c07": "[0142c07] 如來加持行者。始終備至。而愚外無知。執情難破。",
    "X18n0334_003:0142c08": "終墮邪途。亦可互相儆戒矣。[0142c08] △九示諸法緣起。以",
    "X18n0334_003:0142c09": "顯如來藏非因緣義。",
    "X18n0334_003:0142c10": "[0142c10] 爾時大慧菩薩摩訶薩復白佛言。世尊。佛說緣起。即",
    "X18n0334_003:0142c11": "是說因緣。不自說道。(唐譯云。佛說緣起。是由作起。非",
    "X18n0334_003:0142c12": "自體起)世尊。外道亦說因緣。謂勝自在時微塵生。如",
    "X18n0334_003:0142c13": "是諸性生。然世尊所謂因緣生諸性言說。有間悉檀。",
    "X18n0334_003:0142c14": "無間悉檀。",
    "X18n0334_003:0142c15": "[0142c15] 十二因緣。從無明起行。無明為因。諸行為果。行因",
    "X18n0334_003:0142c16": "識果。此因緣生法也。外道亦說從於勝性自在時",
    "X18n0334_003:0142c17": "微塵等因。生一切法。故疑悉檀無間。間。別也。不知",
    "X18n0334_003:0142c18": "十二因緣。從於無明不覺。非作者生。亦非自體生。",
    "X18n0334_003:0142c19": "而外道妄執勝性。說為作者。能生諸法。不知其迷",
    "X18n0334_003:0142c20": "於自體。而遂以所迷之自體為諸法因。舉體全識。",
    "X18n0334_003:0142c21": "識性&#x8657;妄。亦即無因也。",
    "X18n0334_003:0142c22": "[0142c22] 世尊。外道亦說有無有生。世尊亦說無有生。生已滅。",
    "X18n0334_003:0142c23": "(唐譯云。外道亦說以作者故。從無生有。世尊亦說以因",
    "X18n0334_003:0142c24": "緣故。一切諸法本無而生。生已歸滅)如世尊所說無",
    "X18n0334_003:0143a01": "明緣行。乃至老死。此是世尊無因說。非有因說。世尊",
    "X18n0334_003:0143a02": "建立作如是說。此有故彼有。非建立漸生。觀外道說",
    "X18n0334_003:0143a03": "勝。非如來也。所以者何。世尊。外道說因不從緣生。而",
    "X18n0334_003:0143a04": "有所生。世尊說觀因有事。觀事有因。如是因緣雜亂。",
    "X18n0334_003:0143a05": "如是展轉無窮。",
    "X18n0334_003:0143a06": "[0143a06] 外道以作者為生因。即是無因。遂疑世尊所說。不",
    "X18n0334_003:0143a07": "覺妄起。起已還滅。亦為無因也。此有故彼有者。謂",
    "X18n0334_003:0143a08": "此有無明。故彼有諸行。又疑世尊非建立生因次",
    "X18n0334_003:0143a09": "第而起。彼此相生。因緣雜亂。反不如外道作者為",
    "X18n0334_003:0143a10": "尤勝也。不知總由不覺。似有生起。因成於果。果復",
    "X18n0334_003:0143a11": "起因。皆由妄見。實無生義耳。",
    "X18n0334_003:0143a12": "[0143a12] 佛告大慧。我非無因說。及因緣雜亂說。此有故彼有",
    "X18n0334_003:0143a13": "者。攝所攝非性。覺自心現量。大慧。若攝所攝計著。不",
    "X18n0334_003:0143a14": "覺自心現量。外境界性非性。彼有如是過。非我說緣",
    "X18n0334_003:0143a15": "起。我常說言。因緣和合而生諸法。非無因生。",
    "X18n0334_003:0143a16": "[0143a16] 覺自心現量。始知能取所取。皆由不覺。妄見有無。",
    "X18n0334_003:0143a17": "非外境界實有自性也。外道不覺自心所現。而於",
    "X18n0334_003:0143a18": "外境性與非性妄生計著。所以為過。至於世間因",
    "X18n0334_003:0143a19": "緣。既有業因。難逃苦繫。迷情未盡。而謂一切無礙。",
    "X18n0334_003:0143a20": "必不可得。所謂無我無作無受者。善惡之業終不",
    "X18n0334_003:0143a21": "亡。不自生。非不生。非無因生也。",
    "X18n0334_003:0143a22": "[0143a22] 大慧復白佛言。世尊。非言說有性有一切性耶。世尊。",
    "X18n0334_003:0143a23": "若無性者。言說不生。是故言說有性有一切性(唐譯",
    "X18n0334_003:0143a24": "云。世尊。有言說故。必有諸法。若無諸法。言依何起)。",
    "X18n0334_003:0143b01": "[0143b01] 此因愚外依於名相。而生妄想。以為實有諸法。若",
    "X18n0334_003:0143b02": "無諸法。則言說無所依起。不知一切境界。悉由自",
    "X18n0334_003:0143b03": "心。不覺妄現。復因妄現。而生執取。妄計名字。所有",
    "X18n0334_003:0143b04": "言說。總屬迷事。無有實義也。",
    "X18n0334_003:0143b05": "[0143b05] 佛告大慧。無性而作言說。謂兔角龜毛等。世間現言",
    "X18n0334_003:0143b06": "說。大慧。非性。非非性。但言說耳。如汝所說言說有性",
    "X18n0334_003:0143b07": "有一切性者。汝論則壞。",
    "X18n0334_003:0143b08": "[0143b08] 兔角龜毛。喻無法而有言說。以例一切諸法。不覺",
    "X18n0334_003:0143b09": "妄現。在自覺聖智。亦猶兔角龜毛。空有言說耳。",
    "X18n0334_003:0143b10": "[0143b10] 大慧。非一切剎土有言說。言說者。是作耳。或有佛剎",
    "X18n0334_003:0143b11": "瞻視顯法。或有作相。或有揚眉。或有動睛。或笑。或欠。",
    "X18n0334_003:0143b12": "或謦欬。或念剎土。或動搖。大慧。如瞻視。及香積世界。",
    "X18n0334_003:0143b13": "普賢如來國土。但以瞻視令諸菩薩得無生法忍。及",
    "X18n0334_003:0143b14": "諸勝三昧。是故非言說有性有一切性。大慧。見此世",
    "X18n0334_003:0143b15": "界蚊蚋蟲蟻。是等眾生。無有言說。而各辦事。",
    "X18n0334_003:0143b16": "[0143b16] 言說是作。謂由心所作也。既由心作。則言說所說。",
    "X18n0334_003:0143b17": "悉唯自心。乃至作相揚眉。無非自心。悉無一切法",
    "X18n0334_003:0143b18": "體也。皆無法體。而各有顯示。各有顯示。唯詮自心。",
    "X18n0334_003:0143b19": "在愚癡為妄執。在聖智為指迷。皆顯示自心之一",
    "X18n0334_003:0143b20": "耳。非言說有性有一切性也。蚊蚋蟲蟻。舉現前易",
    "X18n0334_003:0143b21": "見。總以明言說無性也。",
    "X18n0334_003:0143b22": "[0143b22] 爾時世尊欲重宣此義。而說偈言。如&#x8657;空兔角。及與",
    "X18n0334_003:0143b23": "槃大子。(唐譯云。如&#x8657;空兔角。及與石女兒)無而有言",
    "X18n0334_003:0143b24": "說。如是性妄想。因緣和合法。凡愚起妄想。不能如實",
    "X18n0334_003:0143c01": "知。輪迴三有宅。",
    "X18n0334_003:0143c02": "[0143c02] 一切世間。本無諸法。而有言說。由於妄計。一切出",
    "X18n0334_003:0143c03": "世。亦無諸法。而有言說。但為破除。妄計本&#x8657;。破除",
    "X18n0334_003:0143c04": "非實。所謂如&#x8657;空等也。凡愚不知諸法如實自相。",
    "X18n0334_003:0143c05": "而於因緣和合。建立誹謗。徒乖法體。由妄分別。自",
    "X18n0334_003:0143c06": "取流轉。良可憫夫。",
    "X18n0334_003:0143c08": "楞伽阿跋多羅寶經心印卷三",
    "X18n0334_003:0143c10": "音釋",
    "X18n0334_003:0143c11": "恚[0143c11] (胡桂切)。齗[0143c11] (魚巾切)。黠[0143c11] (吉&#x604A;切)。謦欬[0143c11] (謦棄挺切欬丘&#x8462;切)。蚊蚋[0143c11] (蚊無分切"
}