{
    "T11n0314_001:0764a15": "佛說大乘十法經",
    "T11n0314_001:0764a17": "梁扶南三藏僧伽婆羅譯",
    "T11n0314_001:0764a18": "如是我聞：一時佛住王舍城耆闍崛山中，與",
    "T11n0314_001:0764a19": "大比丘五千人俱，無量菩薩眾。爾時彼大菩",
    "T11n0314_001:0764a20": "薩眾中，有菩薩摩訶薩，名曰淨無垢妙淨寶",
    "T11n0314_001:0764a21": "月王光，集彼菩薩大眾中。爾時淨無垢妙淨",
    "T11n0314_001:0764a22": "寶月王光菩薩摩訶薩，即從坐起，捨蓮花臺",
    "T11n0314_001:0764a23": "往至佛所，偏袒右肩，右膝著地，合掌白佛言：",
    "T11n0314_001:0764a24": "「世尊！世尊！大乘比丘，住大乘比丘者，何故名",
    "T11n0314_001:0764a25": "住大乘比丘？復以何義故，此大乘名曰大乘？」",
    "T11n0314_001:0764a26": "爾時世尊告淨無垢妙淨寶月王光菩薩摩訶",
    "T11n0314_001:0764a27": "薩言：「善哉，善哉！淨無垢妙淨寶月王光！汝能",
    "T11n0314_001:0764a28": "問如來此甚深妙義。善男子！善思念之，吾當",
    "T11n0314_001:0764a29": "為汝分別解說。」爾時淨無垢妙淨寶月王光",
    "T11n0314_001:0764b01": "菩薩白佛言：「世尊！如尊教！」爾時世尊告淨無",
    "T11n0314_001:0764b02": "垢妙淨寶月王光菩薩言：「善男子！菩薩摩訶",
    "T11n0314_001:0764b03": "薩成就十法，名住大乘。何等為十？所謂成就",
    "T11n0314_001:0764b04": "正信，成就行，成就性，樂菩提心，樂法，樂觀",
    "T11n0314_001:0764b05": "正法，行於正法及順法，遠離慢我慢等事，善",
    "T11n0314_001:0764b06": "好通達諸微密語，不樂聲聞及緣覺等。善男",
    "T11n0314_001:0764b07": "子！菩薩摩訶薩成就如是十法，名住大乘。善",
    "T11n0314_001:0764b08": "男子！菩薩摩訶薩成就不諂曲、柔和行、柔和",
    "T11n0314_001:0764b09": "行，彼能信諸佛如來正真正覺無上菩提，善",
    "T11n0314_001:0764b10": "能信一念中三世諸佛智，信如來藏不斷常、",
    "T11n0314_001:0764b11": "不老死、不可盡，亦信實際法界、一切種智、一",
    "T11n0314_001:0764b12": "切種智相、諸力、無畏、不共佛法。復信諸佛如",
    "T11n0314_001:0764b13": "來不可灌頂，亦信三十二大人之相、八十妙",
    "T11n0314_001:0764b14": "好、圓光等法。復信聲聞所說，或緣覺所說，菩",
    "T11n0314_001:0764b15": "薩及餘所說，亦信世間及出世間，復信正行",
    "T11n0314_001:0764b16": "行者，順行等沙門及婆羅門，亦信諸善根業",
    "T11n0314_001:0764b17": "報，最勝上愛果，若天、天王，若人、人王。復信不",
    "T11n0314_001:0764b18": "善業報最下惡，不可樂聞，不愛甚重麁過，或",
    "T11n0314_001:0764b19": "地獄、畜生、餓鬼等處。彼如是信已，遠離三法。",
    "T11n0314_001:0764b20": "何等為三？所謂疑、惑、不決等事。善男子！菩薩",
    "T11n0314_001:0764b21": "成就如是諸法名為正信。」爾時世尊欲重宣",
    "T11n0314_001:0764b22": "此義，而說偈言：",
    "T11n0314_001:0764b23": "「信為最上乘，　　以是成正覺，",
    "T11n0314_001:0764b24": "　是故信等事，　　智者敬親近。",
    "T11n0314_001:0764b25": "　信為最世間，　　信者無窮乏，",
    "T11n0314_001:0764b26": "　是以信等法，　　智者正親近。",
    "T11n0314_001:0764b27": "　不信善男子，　　不生諸白法，",
    "T11n0314_001:0764b28": "　猶如焦種子，　　不生於根芽。」",
    "T11n0314_001:0764b29": "「善男子！云何菩薩摩訶薩成就諸行？善男子！",
    "T11n0314_001:0764c01": "菩薩摩訶薩剃除鬚髮，以被正服，殷重信心，",
    "T11n0314_001:0764c02": "捨家出家。出家已，習學菩薩威儀戒等諸行，",
    "T11n0314_001:0764c03": "或復聲聞威儀戒等諸行，亦學緣覺威儀等",
    "T11n0314_001:0764c04": "行。彼如是或以所有身口意等同習煩惱，彼",
    "T11n0314_001:0764c05": "一切同滅。是中何者身所有同習煩惱？所謂殺",
    "T11n0314_001:0764c06": "生、偷盜、惡欲邪婬，刀杖瓦石等執慳悋於他",
    "T11n0314_001:0764c07": "動手足等，往來逃走等事，是名身有同習煩",
    "T11n0314_001:0764c08": "惱。是中何者口家同習煩惱？所謂妄語、兩舌、",
    "T11n0314_001:0764c09": "惡口、綺語，恒說惡語，毀謗甚深諸典。於諸尊",
    "T11n0314_001:0764c10": "長修梵行中廣說惡名，是名口同習煩惱。是",
    "T11n0314_001:0764c11": "中何者意家同習煩惱？所謂慳貪、邪見、嫉妬、",
    "T11n0314_001:0764c12": "樂著名聞利養，親族姓慢、色慢、幼年慢、無患",
    "T11n0314_001:0764c13": "慢、長壽多聞慢、思惟慢，欲覺、妄想覺、惡覺、親",
    "T11n0314_001:0764c14": "覺、土覺，飲食、衣服、臥具、醫藥、資用等覺，著處、",
    "T11n0314_001:0764c15": "著乘、著床，著諸飲食、妻子男女，營作犁耬",
    "T11n0314_001:0764c16": "奴婢等，錢財、穀麥、倉庫、貯積等事，乃至著種",
    "T11n0314_001:0764c17": "種資用之具。彼如是悋著已，所說事中，若失",
    "T11n0314_001:0764c18": "一事，便生其憂苦惱妄想等事。彼如是遠離",
    "T11n0314_001:0764c19": "愛潤心已，生於思惟。善男子！略說意業，猶",
    "T11n0314_001:0764c20": "如世間輪轉，故說意業同習氣煩惱。「彼如是",
    "T11n0314_001:0764c21": "離身口意業同習煩惱已，於和上所起其尊",
    "T11n0314_001:0764c22": "想，其阿闍梨所起和上想，於同梵行若老",
    "T11n0314_001:0764c23": "若少，起殷重恭敬。彼獨在空閑之處，作如",
    "T11n0314_001:0764c24": "是思惟：『我不應作如是，我為度一切眾生，為",
    "T11n0314_001:0764c25": "解一切眾生，為令安調伏靜定眾生故發諸",
    "T11n0314_001:0764c26": "行。然我自不調伏，不隱諸根，未為寂滅。我必",
    "T11n0314_001:0764c27": "修正行，令有見我者，必得成受調伏，亦順諸",
    "T11n0314_001:0764c28": "佛微妙等教，復令歡喜諸天神、龍、夜叉、乾闥",
    "T11n0314_001:0764c29": "婆等。』善男子！此名為菩薩慚。彼作如是思惟：",
    "T11n0314_001:0765a01": "『勿有令我，若道若俗，於諸威儀行中取諸過",
    "T11n0314_001:0765a02": "失，所謂行戒，行不正中，或見形，或威儀行，或",
    "T11n0314_001:0765a03": "行資用，壽命行等。』彼如是慚愧已，日夜之中",
    "T11n0314_001:0765a04": "六時觀於持戒等法。彼善持戒已，無復疑悔，",
    "T11n0314_001:0765a05": "令入住如來佛法中，無有休息。善男子！此之",
    "T11n0314_001:0765a06": "名為菩薩愧。善男子！是名菩薩成就如是諸",
    "T11n0314_001:0765a07": "行。」爾時世尊欲重宣此義，而說偈言：",
    "T11n0314_001:0765a08": "「諸佛行為本，　　及聲聞弟子，",
    "T11n0314_001:0765a09": "　是故智者修，　　行行常堅固。",
    "T11n0314_001:0765a10": "　諸菩薩大智，　　行諸無畏行，",
    "T11n0314_001:0765a11": "　令證離垢道，　　諸佛所讚歎。」",
    "T11n0314_001:0765a12": "「善男子！云何菩薩成就性？佛子菩薩性成，少",
    "T11n0314_001:0765a13": "欲、瞋恚、愚癡等，不妬、不悋、不惱、不說麁言、不",
    "T11n0314_001:0765a14": "欲瞋調戲、不輕動、調和柔軟、已可親近，性",
    "T11n0314_001:0765a15": "能成就上妙供具供養諸佛，所謂資用等財，",
    "T11n0314_001:0765a16": "惠施與他，具足成就手足頭目等。若見如來",
    "T11n0314_001:0765a17": "或如來弟子，見已即生恭敬歡喜之心。善男",
    "T11n0314_001:0765a18": "子！菩薩如是名為性成就。」爾時世尊欲重宣",
    "T11n0314_001:0765a19": "此義，而說偈言：",
    "T11n0314_001:0765a20": "「相煙即知火，　　鴛鴦以顯水，",
    "T11n0314_001:0765a21": "　復相知諸性，　　菩薩大名稱。",
    "T11n0314_001:0765a22": "　柔和、不諂曲，　　捨離慳、嫉妬，",
    "T11n0314_001:0765a23": "　愍念一切眾，　　名之為菩薩。」",
    "T11n0314_001:0765a24": "「善男子！云何菩薩摩訶薩喜樂菩提心？若有",
    "T11n0314_001:0765a25": "菩薩摩訶薩，體性微發菩提心時，值佛菩薩",
    "T11n0314_001:0765a26": "或聲聞、緣覺等，教化勸發而生阿耨多羅三",
    "T11n0314_001:0765a27": "藐三菩提心，是名喜樂初發菩提相。彼聞菩",
    "T11n0314_001:0765a28": "提及菩提功德已，即發阿耨多羅三藐三菩",
    "T11n0314_001:0765a29": "提心，是名第二喜樂菩提相。彼菩薩見諸眾",
    "T11n0314_001:0765b01": "生無能救護，無所歸依，孤獨無能濟拔，無覆",
    "T11n0314_001:0765b02": "護，無舍宅，無有洲已，即起悲愍心。彼發心",
    "T11n0314_001:0765b03": "已，作如是念：『我今為諸眾生，作救護、歸依、濟",
    "T11n0314_001:0765b04": "拔、覆護、舍宅洲等。』為彼因緣故發無上菩提",
    "T11n0314_001:0765b05": "心，是名第三喜樂發菩提心。彼若見如來或",
    "T11n0314_001:0765b06": "菩薩、聲聞、緣覺等滿足諸行，見已心生歡喜，",
    "T11n0314_001:0765b07": "愛敬安心，以是因緣發阿耨多羅三藐三菩",
    "T11n0314_001:0765b08": "提心，是名第四發菩提心。彼菩薩為諸眾生",
    "T11n0314_001:0765b09": "利益安樂故，行布施、持戒、修忍，發精進，行思",
    "T11n0314_001:0765b10": "禪定，修正慧。「云何菩薩行布施？所謂須飲與",
    "T11n0314_001:0765b11": "飲，須食與食，須乘給乘，須床榻敷具者，給床",
    "T11n0314_001:0765b12": "榻敷具等，須衣施衣，須金、銀、寶冠、環釧等諸",
    "T11n0314_001:0765b13": "莊嚴具，乃至己身皮肉，潤益眾生。彼如是行",
    "T11n0314_001:0765b14": "於布施已，然彼布施迴向發阿耨多羅三藐",
    "T11n0314_001:0765b15": "三菩提，雖施而不生我慢等心。「云何持戒？成",
    "T11n0314_001:0765b16": "就身口意業，彼捨離身口意業等已，善離能",
    "T11n0314_001:0765b17": "防無礙無漏，純一無雜奉持禁戒。然彼持戒",
    "T11n0314_001:0765b18": "迴向阿耨多羅三藐三菩提，雖行持戒然不",
    "T11n0314_001:0765b19": "起我慢等心。「善男子！云何菩薩修忍？彼瞋罵",
    "T11n0314_001:0765b20": "說，枷鎖繫閉，切割撾打，若道若俗，能忍、能容，",
    "T11n0314_001:0765b21": "不起諸習等煩惱。如是修忍已，然彼迴向阿",
    "T11n0314_001:0765b22": "耨多羅三藐三菩提，雖修忍，然不起我慢等",
    "T11n0314_001:0765b23": "心。「善男子！云何菩薩發精進心？彼作如是念：",
    "T11n0314_001:0765b24": "『猶如虛空界無量無邊，眾生界亦無量無邊，",
    "T11n0314_001:0765b25": "然此眾生界我獨無二，令安無餘涅槃界中。』",
    "T11n0314_001:0765b26": "是以為彼因緣故發行精進，身不離身念觀",
    "T11n0314_001:0765b27": "受；彼觀受已，觀心心行；彼觀心心已，順觀諸",
    "T11n0314_001:0765b28": "法。彼如是善憶念觀已，為未生諸不善惡法",
    "T11n0314_001:0765b29": "令不生故，起欲修勤精進，持心等正行；為未",
    "T11n0314_001:0765c01": "生諸善法令生故，起欲修勤精進，直心等正",
    "T11n0314_001:0765c02": "行；已生諸不善法為令滅故，起欲修勤精進，",
    "T11n0314_001:0765c03": "持心等正行；已生諸善法為令久住故，復令",
    "T11n0314_001:0765c04": "增長思故，起欲修勤精進持心等正行。彼發",
    "T11n0314_001:0765c05": "精進已，令成初如意足分，如是第二、第三乃",
    "T11n0314_001:0765c06": "至成第四如意足分。彼成就如意分，能令住",
    "T11n0314_001:0765c07": "一劫若減一劫，或具足行令滿精進波羅蜜。",
    "T11n0314_001:0765c08": "如是發精進已，然彼精進迴向阿耨多羅三",
    "T11n0314_001:0765c09": "藐三菩提。雖發如是精進，然心不生憍慢。「善",
    "T11n0314_001:0765c10": "男子！云何菩薩思禪定行？離意欲、離意滅、離",
    "T11n0314_001:0765c11": "欲靜，不依內、不依外，不依色，不依受、想，不依",
    "T11n0314_001:0765c12": "識，不依欲、色、無色界，不依空、無相、無願，不依",
    "T11n0314_001:0765c13": "世間、出世間，不依布施、持戒、忍辱、精進等。善",
    "T11n0314_001:0765c14": "男子！乃至略說一切有想繫縛等名為禪。如是",
    "T11n0314_001:0765c15": "修諸禪，然彼禪迴向阿耨多羅三藐三菩提，",
    "T11n0314_001:0765c16": "雖思修此禪，然不起我慢等心。「善男子！云何",
    "T11n0314_001:0765c17": "菩薩修智？彼作如是念：『無量無邊眾生界令",
    "T11n0314_001:0765c18": "入涅槃，然無一眾生可入涅槃。』何以故？如佛",
    "T11n0314_001:0765c19": "所說一切法，無我、無眾生、無命、無壽、無富",
    "T11n0314_001:0765c20": "伽羅。如是修觀智，然彼智迴向阿耨多羅三",
    "T11n0314_001:0765c21": "藐三菩提。雖觀修般若，然不起我慢等心。善",
    "T11n0314_001:0765c22": "男子！如是菩薩摩訶薩樂菩提心。」爾時世尊",
    "T11n0314_001:0765c23": "欲重宣此義，而說偈言：",
    "T11n0314_001:0765c24": "「猶如摩尼珠，　　顯於寶藏中，",
    "T11n0314_001:0765c25": "　師以加功用，　　倍明於本色。",
    "T11n0314_001:0765c26": "　成就如是性，　　求正菩提心，",
    "T11n0314_001:0765c27": "　二邊既寂靜，　　令魔不得便。」",
    "T11n0314_001:0765c28": "「善男子！云何菩薩樂法成就？善男子！若菩薩",
    "T11n0314_001:0765c29": "性樂法、喜法、愛法，彼若見沙門若婆羅門，所",
    "T11n0314_001:0766a01": "有資用、命具、飲食等事，彼能奉上。彼世間所",
    "T11n0314_001:0766a02": "有受用等，根莖枝葉華果等，彼收已，施諸眾",
    "T11n0314_001:0766a03": "生。持諸法者，令往禮拜、恭敬合掌，迎接已，殷",
    "T11n0314_001:0766a04": "重敬納，心有所疑處，問於正義；是以持法者",
    "T11n0314_001:0766a05": "隨所聞義，善能解釋。彼於聞法者起世尊想、",
    "T11n0314_001:0766a06": "善知識想，起同世間諸海想；起和上想、阿闍",
    "T11n0314_001:0766a07": "梨想；久失導時世間曠野生難中，能訪覓",
    "T11n0314_001:0766a08": "起訪覓想；久遠愚者闇閉目開故，令起覺悟",
    "T11n0314_001:0766a09": "想；墜沒世間煩惱泥中，而起濟拔之想；久遠",
    "T11n0314_001:0766a10": "失正路為作導師故，而起導師之想；久伏在",
    "T11n0314_001:0766a11": "世間牢獄能解故，而起解者想；久遠著患療",
    "T11n0314_001:0766a12": "治故，而起良醫之想；以煩惱火焦滅身，令住",
    "T11n0314_001:0766a13": "滅故，而起大雲雨想。彼為法，為法因故，能忍",
    "T11n0314_001:0766a14": "寒熱、風雨、蚊虻等，亦忍飢渴，或見他人受樂",
    "T11n0314_001:0766a15": "報者，不起悕求樂心。然作如是念：『唯我世",
    "T11n0314_001:0766a16": "間獨樂，而我能聞正法。』彼為是事故，為彼因、",
    "T11n0314_001:0766a17": "彼緣故，不生憂悲苦惱恨等。彼如是離憂悲",
    "T11n0314_001:0766a18": "苦惱等已，發如是心：『我堪能荷負如來所",
    "T11n0314_001:0766a19": "說一法句故，在阿鼻地獄住一劫若減一劫。』",
    "T11n0314_001:0766a20": "彼如是無疲倦心已，自然不行諸行，而得一",
    "T11n0314_001:0766a21": "切種智，未得諸佛法而令速得。善男子！以是",
    "T11n0314_001:0766a22": "義故，菩薩名為樂著諸法。」爾時世尊欲重宣",
    "T11n0314_001:0766a23": "此義，而說偈言：",
    "T11n0314_001:0766a24": "「大智樂諸法，　　而成諸佛子，",
    "T11n0314_001:0766a25": "　親近正妙法，　　而不生疲倦。",
    "T11n0314_001:0766a26": "　敬心求正法，　　諸深心佛子，",
    "T11n0314_001:0766a27": "　及以心憶持，　　亦顯正妙行。」",
    "T11n0314_001:0766a28": "「善男子！云何菩薩摩訶薩正觀諸法？善男子！",
    "T11n0314_001:0766a29": "若菩薩作如是觀：『一切諸法猶如幻，迷惑凡",
    "T11n0314_001:0766b01": "夫故；一切諸法如夢，不實故；一切諸法如水",
    "T11n0314_001:0766b02": "中月，非事故；一切諸法如響，非眾生故；一切",
    "T11n0314_001:0766b03": "諸法如影，計妄想故；一切諸法如響聲，生滅",
    "T11n0314_001:0766b04": "壞故。一切諸法生滅壞，緣假成故；一切諸法",
    "T11n0314_001:0766b05": "本不生不移，同真如體故；一切諸法不滅，本",
    "T11n0314_001:0766b06": "不生故；一切諸法無作，無作者故；一切諸法",
    "T11n0314_001:0766b07": "如虛空，不可染故；一切諸法定寂滅，性不染",
    "T11n0314_001:0766b08": "故；一切諸法無垢，離一切諸垢故；一切諸法",
    "T11n0314_001:0766b09": "性滅，離煩惱故。一切諸法非色，不可見故；一",
    "T11n0314_001:0766b10": "切諸法離心境界，無體性故；一切諸法不住，",
    "T11n0314_001:0766b11": "滅諸毒故；一切諸法不可求，滅愛憎等心故；",
    "T11n0314_001:0766b12": "一切諸法無著，離煩惱境界故。一切諸法如",
    "T11n0314_001:0766b13": "毒蛇，離善巧方便故；一切諸法如芭蕉，無堅",
    "T11n0314_001:0766b14": "實故；一切諸法如水沫，體性弱故。』善男子！菩",
    "T11n0314_001:0766b15": "薩如是觀名為正觀諸法。」",
    "T11n0314_001:0766b16": "爾時世尊，欲重宣此義，而說偈言：",
    "T11n0314_001:0766b17": "「一切法如幻，　　迷惑愚迷者，",
    "T11n0314_001:0766b18": "　虛危猶如夢，　　汝等如是持。",
    "T11n0314_001:0766b19": "　法如水中月，　　亦如響等事，",
    "T11n0314_001:0766b20": "　復如影像等，　　智者諸不覺。」",
    "T11n0314_001:0766b21": "「善男子！云何菩薩摩訶薩行法順法等。善男",
    "T11n0314_001:0766b22": "子！若菩薩摩訶薩，觀色無常而不厭離色。欲",
    "T11n0314_001:0766b23": "證於法已，正智助法界，同用等法善自觀入，",
    "T11n0314_001:0766b24": "善持彼者諸相，善思善記。彼記此相，善持、善",
    "T11n0314_001:0766b25": "修、善記已，自然行法界等行，受、想、行、識亦觀",
    "T11n0314_001:0766b26": "無常，然不厭離識等之。入法界已，正智助同。",
    "T11n0314_001:0766b27": "法界等法善自觀達，亦記彼相，善持、善修、善",
    "T11n0314_001:0766b28": "記已，自然入法界等行，如無常，苦、空、無我亦",
    "T11n0314_001:0766b29": "爾。彼觀色無常已，於色中不生恐怖驚等。何",
    "T11n0314_001:0766c01": "以故？色是妄想顛倒所起，然彼如實知。觀受、",
    "T11n0314_001:0766c02": "想、行、識無常，乃至於識中，不恐不怖不驚。何",
    "T11n0314_001:0766c03": "以故？識者妄想顛倒所起故，然彼如實知。善",
    "T11n0314_001:0766c04": "男子！譬如善巧幻師或幻師弟子，化作種種",
    "T11n0314_001:0766c05": "幻事，象兵、馬兵、車兵、步兵。彼智者見已，不生",
    "T11n0314_001:0766c06": "恐怖驚等。何以故？彼如實知是幻師所作不",
    "T11n0314_001:0766c07": "實，未曾有虛誑作。菩薩亦如是，觀色無常",
    "T11n0314_001:0766c08": "已，於色中不生恐怖驚等。何以故？色是妄想",
    "T11n0314_001:0766c09": "顛倒所起，然彼如實知，觀受、想、行、識無常已，",
    "T11n0314_001:0766c10": "乃至於識中不生恐怖驚等。何以故？識者妄",
    "T11n0314_001:0766c11": "想顛倒所起故，然彼如實知。」爾時淨無垢妙",
    "T11n0314_001:0766c12": "淨寶月王光菩薩白佛言：「世尊！云何菩薩觀",
    "T11n0314_001:0766c13": "諸色無常，然不厭離色？而證法界已，正智觀",
    "T11n0314_001:0766c14": "入助法界等法。」爾時世尊告淨無垢妙淨寶",
    "T11n0314_001:0766c15": "月王光菩薩言：「善男子！吾當為汝分別說喻。",
    "T11n0314_001:0766c16": "善男子！譬如有智男子，常事諸毒，善持、善覆、",
    "T11n0314_001:0766c17": "善惜，起我相已，種種莊嚴具貿易，然是不食",
    "T11n0314_001:0766c18": "彼毒，勿令我因此事斷其正命。菩薩亦如是，",
    "T11n0314_001:0766c19": "向涅槃心，潤向涅槃，順向涅槃，近取涅槃。然",
    "T11n0314_001:0766c20": "不證彼涅槃。何以故？勿令我因於此事退菩",
    "T11n0314_001:0766c21": "提行。「善男子！譬如有人事其火神，然彼人日",
    "T11n0314_001:0766c22": "夜香華等供養恭敬尊重讚歎親侍，然彼人",
    "T11n0314_001:0766c23": "不作是念：『我以事火供養、恭敬、尊重、讚歎，親",
    "T11n0314_001:0766c24": "近已，我以二手接取之。何以故？勿令我因此",
    "T11n0314_001:0766c25": "事於身有苦，於心有惱。』菩薩如是，向涅槃心，",
    "T11n0314_001:0766c26": "潤向涅槃，順向涅槃，及取涅槃，然彼不證",
    "T11n0314_001:0766c27": "涅槃。何以故？勿令我因此事退菩提行。」爾時",
    "T11n0314_001:0766c28": "淨無垢妙淨寶月王光菩薩白佛言：「世尊！如",
    "T11n0314_001:0766c29": "我知世尊所說意趣，菩薩者應住世間。」佛言：",
    "T11n0314_001:0767a01": "「如是，如是！善男子！菩薩應住世間。」問曰：「世尊！",
    "T11n0314_001:0767a02": "云何菩薩住世間，而不以世間諸患所染？」佛",
    "T11n0314_001:0767a03": "言：「善男子！為此事故略說一喻。善男子！譬如",
    "T11n0314_001:0767a04": "呪術之人，以大呪術力故，諸惡毒蝄蛇等",
    "T11n0314_001:0767a05": "弄戲，然彼人不以此事斷其命根。何以故？以",
    "T11n0314_001:0767a06": "彼人善通達呪術力故。菩薩亦如是，行世間",
    "T11n0314_001:0767a07": "住世間，住世間已，大智方便呪力故，共諸煩",
    "T11n0314_001:0767a08": "惱毒蛇而居戲暴，亦弄行住坐臥。菩薩不以",
    "T11n0314_001:0767a09": "此事故，於菩提而有退還。何以故？彼成就大",
    "T11n0314_001:0767a10": "智方便呪力故。」爾時淨無垢妙淨寶月王光",
    "T11n0314_001:0767a11": "菩薩言：「世尊！希有，希有！彼諸菩薩而能不證",
    "T11n0314_001:0767a12": "涅槃，復不以世間煩惱毒之所染。世尊！我今",
    "T11n0314_001:0767a13": "歸依諸大菩薩。世尊！是諸眾生成就諸善根，",
    "T11n0314_001:0767a14": "聞此法已，而生一歡喜心。世尊！彼善男子、善",
    "T11n0314_001:0767a15": "女人，諸佛已記：『若能聞此法門。』」佛言：「善男子！」",
    "T11n0314_001:0767a16": "說此法時，五百比丘未證無漏而得解脫。彼",
    "T11n0314_001:0767a17": "得解脫已，即從坐起，偏袒右肩，右膝著地，合",
    "T11n0314_001:0767a18": "掌向佛，白佛言：「世尊！諸菩薩者，可敬可禮",
    "T11n0314_001:0767a19": "拜。」佛語諸比丘：「如是，如是！如汝所說。」爾時世",
    "T11n0314_001:0767a20": "尊欲重宣此義，而說偈言：",
    "T11n0314_001:0767a21": "「敬禮諸大智，　　敬禮得無畏，",
    "T11n0314_001:0767a22": "　敬禮淨諸目，　　敬禮親佛子。",
    "T11n0314_001:0767a23": "　方便善巧故，　　及以勝妙智，",
    "T11n0314_001:0767a24": "　菩薩大名稱，　　能過二乘地。",
    "T11n0314_001:0767a25": "　如實知諸陰，　　謂生滅識等，",
    "T11n0314_001:0767a26": "　見世間渴仰，　　故不證涅槃。」",
    "T11n0314_001:0767a27": "「善男子！云何菩薩摩訶薩離慢及增上慢等？",
    "T11n0314_001:0767a28": "善男子！慢者，我自亦可，若家、若姓、若色，或復",
    "T11n0314_001:0767a29": "異事，金銀等資用，象兵、馬兵、步兵、車兵，如是",
    "T11n0314_001:0767b01": "心所有高下者名曰慢。我慢者，生我身高想，",
    "T11n0314_001:0767b02": "若家、若姓、若色等，或金銀、財物、倉庫，象兵、馬",
    "T11n0314_001:0767b03": "兵、步兵、車兵，如是心喜高意，不下諸他者，名",
    "T11n0314_001:0767b04": "曰增上慢。菩薩捨如是等法，名曰離慢及增",
    "T11n0314_001:0767b05": "上慢。」爾時世尊，欲重宣此義而說偈言：",
    "T11n0314_001:0767b06": "「離慢增上慢，　　常以慈心念，",
    "T11n0314_001:0767b07": "　及常懷悲心，　　恒怖世間中，",
    "T11n0314_001:0767b08": "　常以行乞食，　　善說人天益。」",
    "T11n0314_001:0767b09": "「善男子！云何菩薩摩訶薩善巧祕密語？善男",
    "T11n0314_001:0767b10": "子！若菩薩摩訶薩，如來所說諸甚深經中祕",
    "T11n0314_001:0767b11": "密之教，彼不隨說取何者是祕密之教。如來",
    "T11n0314_001:0767b12": "記諸聲聞，於阿耨多羅三藐三菩提者，非如",
    "T11n0314_001:0767b13": "所說。」佛語阿難：「吾患背痛不隨說取，退老患",
    "T11n0314_001:0767b14": "朽敗為我訪覓，侍者不隨說而取，汝目連往",
    "T11n0314_001:0767b15": "至耆婆醫王所，取諸妙藥，不應如說取。如來",
    "T11n0314_001:0767b16": "共諸外道尼揵子等，諍其諸伎，不應如說",
    "T11n0314_001:0767b17": "取。如來佉陀羅刺刺足者，是事不應如說而",
    "T11n0314_001:0767b18": "取，提婆達多是如來久遠害者怨家，不應隨",
    "T11n0314_001:0767b19": "說而取。如來入舍梨耶婆羅門村，空鉢而出，",
    "T11n0314_001:0767b20": "不應如說而取。旃遮及孫陀利謗佛者，不應",
    "T11n0314_001:0767b21": "隨說而取。須那國毘羅若婆羅門，請佛至已",
    "T11n0314_001:0767b22": "食麥，亦不應如說而取。」爾時淨無垢妙淨寶",
    "T11n0314_001:0767b23": "月王光菩薩白佛言：「世尊！世尊云何記諸聲",
    "T11n0314_001:0767b24": "聞當得阿耨多羅三藐三菩提？」佛言：「善男子！",
    "T11n0314_001:0767b25": "吾記諸聲聞得無上正真正道者，以有性故。」",
    "T11n0314_001:0767b26": "淨無垢妙淨寶月王光菩薩白佛言：「世尊！云",
    "T11n0314_001:0767b27": "何諸無漏聲聞斷諸有習煩惱，設有性而成",
    "T11n0314_001:0767b28": "阿耨多羅三藐三菩提？」佛言：「善男子！吾今說",
    "T11n0314_001:0767b29": "喻。譬如灌頂轉輪聖王有子，彼欲學一切技",
    "T11n0314_001:0767c01": "藝等事，然是中根復非利根，彼應後學是先",
    "T11n0314_001:0767c02": "學，應前學彼後學。善男子！於汝意云何？彼",
    "T11n0314_001:0767c03": "以此事故，可說非王子也？」答曰：「不也！世尊！是",
    "T11n0314_001:0767c04": "善王子。」「善男子！菩薩亦爾，已成就中根性故",
    "T11n0314_001:0767c05": "修道門，先除諸煩惱障，後成阿耨多羅三藐",
    "T11n0314_001:0767c06": "三菩提。」「善男子！於汝意云何？彼以此事故可",
    "T11n0314_001:0767c07": "說不成正覺？」答曰：「世尊！我不見有眾生若天、",
    "T11n0314_001:0767c08": "若魔、若梵、若沙門、若婆羅門、人、天、阿修羅眾中",
    "T11n0314_001:0767c09": "說言不成正覺者，除一闡提。」佛言：「善男子！復",
    "T11n0314_001:0767c10": "聽一喻。善男子！十地菩薩為斷諸煩惱坐於",
    "T11n0314_001:0767c11": "道場？為不斷？」答曰：「世尊！以斷故。」「善男子！於",
    "T11n0314_001:0767c12": "汝意云何？彼以此，豈不成正覺？」答曰：「世尊！此",
    "T11n0314_001:0767c13": "名為成。」佛言：「善男子！此亦如是。」淨無垢妙淨",
    "T11n0314_001:0767c14": "寶月王光菩薩白佛言：「世尊！云何告阿難比",
    "T11n0314_001:0767c15": "丘：『吾患背痛。』？」佛言：「善男子！吾愍念後世眾生",
    "T11n0314_001:0767c16": "故說此言。金剛身諸佛尚患背痛，況其餘者？",
    "T11n0314_001:0767c17": "然彼愚癡眾生隨教而取，彼既自壞，亦壞於",
    "T11n0314_001:0767c18": "他。『吾朽敗老退患，為我訪覓侍者。』善男子！我",
    "T11n0314_001:0767c19": "此言亦為後世所說，於我滅後，後世無弟子，",
    "T11n0314_001:0767c20": "故說沙門、婆羅門朽敗老退患者，如是以侍",
    "T11n0314_001:0767c21": "者所加身故，彼以佛聽故不生之意，為此故",
    "T11n0314_001:0767c22": "說如來朽敗老退患耳。」「世尊！云何，可取『汝目",
    "T11n0314_001:0767c23": "連，往至耆婆大醫王所取藥。』？」「善男子！我此言",
    "T11n0314_001:0767c24": "亦為後世故說，吾諸聲聞必須諸藥，知佛聽",
    "T11n0314_001:0767c25": "故而無有乏。為此事故如來所說。彼諸愚癡",
    "T11n0314_001:0767c26": "眾生如所說取，如來是患身，目連比丘往至",
    "T11n0314_001:0767c27": "耆婆所，而不禮拜及不生恭敬，速疾之意聞",
    "T11n0314_001:0767c28": "已，怱怱說其藥。善男子！此亦說諸欲等患，證",
    "T11n0314_001:0767c29": "見法者尚忘，何況凡夫？」「世尊！云何所取？『如",
    "T11n0314_001:0768a01": "來共諸外道尼乾子等，諍其諸伎者。』我為",
    "T11n0314_001:0768a02": "後世眾生故說此言，如來尚有怨家，況於我",
    "T11n0314_001:0768a03": "等？然彼愚癡眾生如實說取，如來有怨家等。",
    "T11n0314_001:0768a04": "轉輪聖王微善根故，尚無諸患，況如來也，",
    "T11n0314_001:0768a05": "成就諸功德藏，云何所取？佉陀羅刺刺如",
    "T11n0314_001:0768a06": "來足，如來亦說過去業報，如來尚受過去業",
    "T11n0314_001:0768a07": "報，況餘凡夫？眾生為是事故，為彼因彼緣故，",
    "T11n0314_001:0768a08": "示於惡業。為此義故，而示其業果報事。然彼",
    "T11n0314_001:0768a09": "愚癡眾生，如實所取，佉陀羅刺刺如來足。」",
    "T11n0314_001:0768a10": "「世尊！云何可取？『提婆達多是善知識，復是如",
    "T11n0314_001:0768a11": "來久遠親近是怨家者。』」「善男子！若無提婆達",
    "T11n0314_001:0768a12": "多善知識者，不顯如來諸佛功德。善男子！是",
    "T11n0314_001:0768a13": "以提婆達多善知識，共如來諍伎等道德，示",
    "T11n0314_001:0768a14": "怨家等事。然是顯如來諸大智功德。善男子！",
    "T11n0314_001:0768a15": "若提婆達多承王教已，於大眾中放護財大",
    "T11n0314_001:0768a16": "象，此象若往堪害如來，而如來力令降伏善",
    "T11n0314_001:0768a17": "調。爾時無量人眾見彼象調伏已，生希有希",
    "T11n0314_001:0768a18": "有心，即歸依三寶——所謂佛寶、法寶、僧寶——是名",
    "T11n0314_001:0768a19": "提婆達多善知識之相。然有愚癡之人如說",
    "T11n0314_001:0768a20": "而取，提婆達多者是如來怨家。如是五百世",
    "T11n0314_001:0768a21": "中現菩薩行，是提婆達多所示現者，顯如來",
    "T11n0314_001:0768a22": "道德，然愚癡眾生隨教而取，提婆達多者是",
    "T11n0314_001:0768a23": "如來怨家害者，以是因緣，捨身墮阿鼻地獄、",
    "T11n0314_001:0768a24": "餓鬼、畜生之處。何以故？善男子！提婆達多者",
    "T11n0314_001:0768a25": "善集諸行，善集諸善根，以曾供養無量諸",
    "T11n0314_001:0768a26": "佛，於諸佛所種諸善根及大乘行，正學菩提、",
    "T11n0314_001:0768a27": "順向菩提、不退於大菩提，近阿耨多羅三藐",
    "T11n0314_001:0768a28": "三菩提。是諸眾生偏起惡故，於命終後墮阿",
    "T11n0314_001:0768a29": "鼻地獄、餓鬼、畜生之中歷受諸苦。善男子！云",
    "T11n0314_001:0768b01": "何所取？『如來入舍梨耶婆羅門村。』善男子！我",
    "T11n0314_001:0768b02": "為愍後世故，行示此教。何以故？無有業報而",
    "T11n0314_001:0768b03": "對如來。然我護後世故，所有乞食比丘入聚",
    "T11n0314_001:0768b04": "落村邑城郭王都等，以薄福力故不得其食。",
    "T11n0314_001:0768b05": "彼爾時正憶於我：『是其佛世尊具足一切功",
    "T11n0314_001:0768b06": "德，空鉢而出，何況我等微薄善根？我等以是",
    "T11n0314_001:0768b07": "故，心不應生退。』為此事故，如來入村空鉢而",
    "T11n0314_001:0768b08": "出。然復所說言：『魔波旬治諸婆羅門令不給",
    "T11n0314_001:0768b09": "如來食。』不應隨說而取。何以故？魔無如是神",
    "T11n0314_001:0768b10": "力堪障施如來食。爾時諸佛神力故，令魔處",
    "T11n0314_001:0768b11": "處治諸婆羅門及居士等，而如來無有過咎。",
    "T11n0314_001:0768b12": "為顯彼眾生故，如來示現此方便善巧等事。",
    "T11n0314_001:0768b13": "爾時如來及諸聲聞，斷食之後，魔及魔民并",
    "T11n0314_001:0768b14": "諸餘天，觀如來心：『是沙門瞿曇及諸聲聞弟",
    "T11n0314_001:0768b15": "子為憂惱不？』彼日觀如來及諸弟子，無有意",
    "T11n0314_001:0768b16": "恨憂惱心已，亦不高不下，如前後亦如是。爾",
    "T11n0314_001:0768b17": "時彼眾中七千諸天子，以心歡喜，歸依於佛。",
    "T11n0314_001:0768b18": "如來為彼善化說妙法，彼聞法已，於如來法",
    "T11n0314_001:0768b19": "中得法眼淨。如是如來觀後世事，佛無業報。」",
    "T11n0314_001:0768b20": "「世尊！云何可取？『旃遮孫陀利等以木器置腹",
    "T11n0314_001:0768b21": "上而謗如來。』」答曰：「善男子！如來無有業患果",
    "T11n0314_001:0768b22": "報。如來成就諸神通力，令旃遮孫陀利過無",
    "T11n0314_001:0768b23": "量恒河沙等世界，令安彼人。然是如來方便",
    "T11n0314_001:0768b24": "力故，示現業報諸謗等事。於我法中出家者，",
    "T11n0314_001:0768b25": "彼被虛謗，既聞謗已，而生憂愁疑悔。彼作如",
    "T11n0314_001:0768b26": "是說：『是如來成就一切諸白法，對面被謗，何",
    "T11n0314_001:0768b27": "況我等而不被謗？』彼爾時忍其諸謗，行清淨",
    "T11n0314_001:0768b28": "梵行而不成退。旃遮孫陀利者，以惡業所牽，",
    "T11n0314_001:0768b29": "乃至夢中謗其如來，謗已捨身墮於惡趣。若",
    "T11n0314_001:0768c01": "如來知是可救者，便應救之。何以故？如來無",
    "T11n0314_001:0768c02": "有眾生而是可捨者。」「世尊！云何可取？『如來於",
    "T11n0314_001:0768c03": "修羅婆國毘蘭若婆羅門所，請三月安居已，",
    "T11n0314_001:0768c04": "唯食其麥。』」答曰：「如來知諸婆羅門居士等請",
    "T11n0314_001:0768c05": "已而不供養。如來知已，故往至彼。何以故？所",
    "T11n0314_001:0768c06": "有五百匹馬者，如來并諸比丘眾食麥，彼一",
    "T11n0314_001:0768c07": "切盡修菩薩行，親近過去諸佛，是以值惡知",
    "T11n0314_001:0768c08": "識故造諸惡業，以此事生畜生中，彼五百馬",
    "T11n0314_001:0768c09": "能調伏教者，名曰金剛藏菩薩，以願力故",
    "T11n0314_001:0768c10": "生於彼處。是諸馬者，以日藏菩薩所化發菩",
    "T11n0314_001:0768c11": "提心，為化彼故應生彼處。以彼調伏馬師力",
    "T11n0314_001:0768c12": "故，彼一切諸馬憶本宿命，而彼現其菩提心。",
    "T11n0314_001:0768c13": "善男子！如來愍彼五百馬故，往至彼處調伏",
    "T11n0314_001:0768c14": "馬師，麥者分半施佛，五百馬所有麥亦分半",
    "T11n0314_001:0768c15": "施諸比丘。彼馬師以馬音聲，令彼五百馬，",
    "T11n0314_001:0768c16": "令能悔過及禮拜佛僧等。爾時彼三說後，彼",
    "T11n0314_001:0768c17": "諸馬捨身已，生兜率陀天中，彼復生天中而",
    "T11n0314_001:0768c18": "供養如來。如來為彼善教化說法，聞法已即",
    "T11n0314_001:0768c19": "不退阿耨多羅三藐三菩提。彼五百馬所調",
    "T11n0314_001:0768c20": "伏護者，如來亦記彼當成辟支佛，號曰善調",
    "T11n0314_001:0768c21": "伏心。然復，善男子！如來無慈不備、不常者。善",
    "T11n0314_001:0768c22": "男子！設使如來食土木瓦石等，無三千大千",
    "T11n0314_001:0768c23": "世界中，有如是味及如是上味，是諸土木瓦",
    "T11n0314_001:0768c24": "石等。何以故？如來得上妙味中之味，大人之",
    "T11n0314_001:0768c25": "相故。善男子！以此義故應如是知，如來一切",
    "T11n0314_001:0768c26": "諸食皆上妙味。善男子！阿難比丘生憐愍心，",
    "T11n0314_001:0768c27": "如來捨轉輪王位，今既食麥。如來知阿難心",
    "T11n0314_001:0768c28": "已，施其一麥，故語阿難言：『汝知是何味？』彼食",
    "T11n0314_001:0768c29": "已生奇特異相，語我言：『世尊！我生王家長",
    "T11n0314_001:0769a01": "養，未曾甞如是上味。』以此上味力故，阿難比",
    "T11n0314_001:0769a02": "丘七日受上妙快樂，而不復食。善男子！以此",
    "T11n0314_001:0769a03": "義故，應如是知，如來無有諸業果報。若有",
    "T11n0314_001:0769a04": "眾生淨持諸戒，若沙門及婆羅門，不隨本請",
    "T11n0314_001:0769a05": "奉施者，為彼眾生說不虛故，如來示此業果",
    "T11n0314_001:0769a06": "報事。「善男子！汝觀如來諸身等法，是彼婆羅",
    "T11n0314_001:0769a07": "門請如來而不施設，如來亦說彼令不退轉。",
    "T11n0314_001:0769a08": "然，善男子！所說彼五百比丘，如來記令不退",
    "T11n0314_001:0769a09": "者。復次，善男子！所有彼五百比丘，共如來夏",
    "T11n0314_001:0769a10": "坐安居中，有四十比丘，多念於欲結，靜念彼",
    "T11n0314_001:0769a11": "若得美食者，欲想、欲覺便令熾盛，彼以惡食",
    "T11n0314_001:0769a12": "因緣故，欲想、欲覺亦微。既微已，彼七日七夜",
    "T11n0314_001:0769a13": "得阿羅漢果。「善男子！若能如是解如來所說",
    "T11n0314_001:0769a14": "語者，彼名為正解。善男子！菩薩摩訶薩成就",
    "T11n0314_001:0769a15": "如是，名為善巧解如來祕密說教。」爾時世尊",
    "T11n0314_001:0769a16": "欲重宣此義，而說偈言：",
    "T11n0314_001:0769a17": "「所說漸義教，　　及以頓說者，",
    "T11n0314_001:0769a18": "　大智諸菩薩，　　祕密故正解，",
    "T11n0314_001:0769a19": "　善巧諸密語，　　舍利報說教，",
    "T11n0314_001:0769a20": "　通達正說法，　　諸佛之所說。」",
    "T11n0314_001:0769a21": "「善男子！云何菩薩摩訶薩不喜樂聲聞、辟支",
    "T11n0314_001:0769a22": "佛乘？善男子！若菩薩摩訶薩，或以地獄苦，餓",
    "T11n0314_001:0769a23": "鬼、畜生等受諸重惡，而不喜樂求聲聞涅槃。",
    "T11n0314_001:0769a24": "復不念云何得厭離世間心？令速得自在。亦",
    "T11n0314_001:0769a25": "不求少欲、少作等，復不求少欲、少作等行因。",
    "T11n0314_001:0769a26": "彼所見諸眾生修諸善業者，菩薩佐助令成。",
    "T11n0314_001:0769a27": "及勸諸眾生讚歎正說正示，向阿耨多羅三",
    "T11n0314_001:0769a28": "藐三菩提。善男子！菩薩摩訶薩成就如是諸",
    "T11n0314_001:0769a29": "功德，不喜樂聲聞、辟支佛乘。爾時世尊欲重",
    "T11n0314_001:0769b01": "宣此義，而說偈言：",
    "T11n0314_001:0769b02": "「化眾無疲倦，　　不退於菩提，",
    "T11n0314_001:0769b03": "　持心如山王，　　行慈心等法。」",
    "T11n0314_001:0769b04": "爾時淨無垢妙淨寶月王光菩薩白佛言：「世",
    "T11n0314_001:0769b05": "尊！如來已說諸法，菩薩成就諸法已名為住",
    "T11n0314_001:0769b06": "大乘。然如來不說以何義故，名為大乘？」爾時",
    "T11n0314_001:0769b07": "世尊告淨無垢妙淨寶月王光菩薩言：「善男",
    "T11n0314_001:0769b08": "子！吾今問汝，隨汝意說。善男子！於汝意云",
    "T11n0314_001:0769b09": "何？轉輪聖王并四兵眾隨所行者，彼道以何",
    "T11n0314_001:0769b10": "說耶？」答曰：「世尊！名曰王道，亦名大道，名無",
    "T11n0314_001:0769b11": "畏道，名無障礙道，名為寂靜道。」佛言：「善男",
    "T11n0314_001:0769b12": "子！如來亦爾。隨所乘乘至阿耨多羅三藐三",
    "T11n0314_001:0769b13": "菩提，彼乘名為大乘，名為上乘，名為妙乘，名",
    "T11n0314_001:0769b14": "微妙乘，名曰勝乘，名無上乘，名無惡乘，名無",
    "T11n0314_001:0769b15": "比乘，名無等乘，名無等等乘。善男子！以此義",
    "T11n0314_001:0769b16": "故名為大乘。」答曰：「善哉！大乘。世尊！善哉！大",
    "T11n0314_001:0769b17": "乘。」爾時魔王波旬作如是念：「此沙門瞿曇過",
    "T11n0314_001:0769b18": "吾境界，亦令餘者能過境界。若我集四兵眾",
    "T11n0314_001:0769b19": "共往惱亂，及不說此法故，至沙門瞿曇所。」爾",
    "T11n0314_001:0769b20": "時魔王波旬，將領四部兵眾，至王舍大城耆",
    "T11n0314_001:0769b21": "闍崛山。爾時淨無垢妙淨寶月王光菩薩，遙",
    "T11n0314_001:0769b22": "見魔王波旬將領四部兵眾來，欲為此法令作",
    "T11n0314_001:0769b23": "妨故。見已作如是神力——現神力已，魔王波旬",
    "T11n0314_001:0769b24": "至王舍大城巷衢四道之處，作如是聲：「汝等",
    "T11n0314_001:0769b25": "往至王舍大城。諸仁者！若知是如來在耆闍",
    "T11n0314_001:0769b26": "崛山中，為四部眾說法，初善、中善、後善，其義",
    "T11n0314_001:0769b27": "巧妙，滿足白淨，說行梵行。是故汝等應往如",
    "T11n0314_001:0769b28": "來所，是以汝等於長夜，而成饒益快樂。」爾時",
    "T11n0314_001:0769b29": "王舍城中諸婆羅門剎利長者居士等，被魔",
    "T11n0314_001:0769c01": "勸已，持諸香華、塗香、末香、燒香、繒幡、寶蓋、衣",
    "T11n0314_001:0769c02": "服等，從王舍大城出已，至耆闍崛山。於如來",
    "T11n0314_001:0769c03": "所頭面禮佛，尊重讚歎供養恭敬已，却住一",
    "T11n0314_001:0769c04": "面。魔王波旬及四兵眾，出王舍大城耆闍崛",
    "T11n0314_001:0769c05": "山中，至如來所已，化作天曼陀羅華而散佛",
    "T11n0314_001:0769c06": "上，散已及四部兵眾却坐一面。爾時淨無垢",
    "T11n0314_001:0769c07": "妙淨寶月王光菩薩，見魔波旬却坐一面，而",
    "T11n0314_001:0769c08": "告之言：「波旬！汝何故將四兵眾至如來所？」魔",
    "T11n0314_001:0769c09": "言：「吾至此為令滅此法故，及惱亂如來故。」淨",
    "T11n0314_001:0769c10": "無垢妙淨寶月王光菩薩，語魔波旬言：「波旬！",
    "T11n0314_001:0769c11": "何容煩亂如來，及以此法？汝波旬，於如",
    "T11n0314_001:0769c12": "來前今可悔過，勿於長夜成無利益苦報。」淨",
    "T11n0314_001:0769c13": "無垢妙淨寶月王光菩薩，所順說法已，魔即",
    "T11n0314_001:0769c14": "從坐起偏袒右肩，叉手合掌禮佛足已，於如",
    "T11n0314_001:0769c15": "來前而起悔過：「願世尊受我悔過！我以愚癡、",
    "T11n0314_001:0769c16": "無智慧、不善巧，不能自知，而如來前起惡心，",
    "T11n0314_001:0769c17": "及欲滅如是等經。善哉，世尊！為我正受悔過",
    "T11n0314_001:0769c18": "等法。」佛語魔王波旬言：「吾法中增長善根，所",
    "T11n0314_001:0769c19": "謂若善男子善女人，為欲清淨法故，今能悔",
    "T11n0314_001:0769c20": "過。」爾時魔王波旬從坐起已，在佛前立，而白",
    "T11n0314_001:0769c21": "佛言：「世尊！先制一切諸惱惡口等不善業道。」",
    "T11n0314_001:0769c22": "佛語波旬：「如是，如是。」波旬問曰：「如來法主，何",
    "T11n0314_001:0769c23": "故以波旬名而喚於我？」佛言：「波旬！吾今說喻。",
    "T11n0314_001:0769c24": "譬如長者及居士大富，財錢無窮，然彼人唯",
    "T11n0314_001:0769c25": "有一子愛念深重，以彼繼命為活。然彼一子",
    "T11n0314_001:0769c26": "不善調伏，心諂曲。彼長者及居士，若手、若杖、",
    "T11n0314_001:0769c27": "若捲等治，或惡言及苦語惡治，為令息彼",
    "T11n0314_001:0769c28": "惡故。波旬！於汝意云何？是長者居士瞋恨情",
    "T11n0314_001:0769c29": "治彼一子不？」答曰：「世尊！唯為成彼一子故。」",
    "T11n0314_001:0770a01": "佛言：「如是，波旬！如來亦爾。善知眾生心、心數",
    "T11n0314_001:0770a02": "法，以苦惱語調伏者，為說苦惱語；應以壇",
    "T11n0314_001:0770a03": "治者，即以壇治；應以攝取者，即說攝取言；",
    "T11n0314_001:0770a04": "應以色身度者，即以色身度之；應以聲、香、味、",
    "T11n0314_001:0770a05": "觸、法等度者，即乃至法等度之。」爾時魔王波",
    "T11n0314_001:0770a06": "旬，從佛聞此法歡喜踊躍，復更禮佛足。禮已，",
    "T11n0314_001:0770a07": "白佛言：「世尊！若有村邑聚落中說是法者，我",
    "T11n0314_001:0770a08": "為聽此法故，往至彼處及護此經，亦念益法",
    "T11n0314_001:0770a09": "師故，是中多有如是瑞相。眾則寂定，離調戲、",
    "T11n0314_001:0770a10": "懈怠等，得上勝聽法之者，若讀、若誦、若受持、",
    "T11n0314_001:0770a11": "若解說，身不生疲倦，心不起厭足，隨所說此",
    "T11n0314_001:0770a12": "法，若聽或為他廣說，如是彼轉生歡喜踊躍",
    "T11n0314_001:0770a13": "心。」爾時彼眾中有諸外道尼乾子等，彼見聞",
    "T11n0314_001:0770a14": "此魔王所說語已，於如來所即生歡喜踊躍",
    "T11n0314_001:0770a15": "之心。爾時尊者阿難白佛言：「世尊！何因何",
    "T11n0314_001:0770a16": "緣故，此諸外道聞說此法而得證忍？」佛語阿",
    "T11n0314_001:0770a17": "難：「過去此王舍城耆闍崛山中，有佛——名曰善",
    "T11n0314_001:0770a18": "勝調伏多陀阿伽度、阿羅訶、三藐三佛陀——說",
    "T11n0314_001:0770a19": "法。彼佛說法已，有諸外道為惱故來。彼至已，",
    "T11n0314_001:0770a20": "聞此法，即唱『善哉！』而於佛所不生敬重心。彼",
    "T11n0314_001:0770a21": "諸外道以此因緣力故，六萬劫不生地獄、餓",
    "T11n0314_001:0770a22": "鬼、畜生之中，唯生人、天之處。彼諸外道以不",
    "T11n0314_001:0770a23": "敬如來故，所生之處不值善知識。阿難！於汝",
    "T11n0314_001:0770a24": "意云何？爾時彼諸外道等豈異人乎？阿難！汝",
    "T11n0314_001:0770a25": "不應異意取。何以故？善男子！此諸外道尼乾",
    "T11n0314_001:0770a26": "子等。阿難！今此諸外道於如來所，生歡喜恭",
    "T11n0314_001:0770a27": "敬踊躍心。以此因故，如來今記，得阿耨多羅",
    "T11n0314_001:0770a28": "三藐三菩提。」爾時彼諸外道尼乾子等，聞受",
    "T11n0314_001:0770a29": "記已，心大踊躍，即得無生法忍。說此法時萬",
    "T11n0314_001:0770b01": "二千人遠塵離垢，得法眼淨。二萬眾生未曾",
    "T11n0314_001:0770b02": "發阿耨多羅三藐三菩提心，而發道意。爾時",
    "T11n0314_001:0770b03": "尊者阿難白佛言：「世尊！若有善男子、善女人，",
    "T11n0314_001:0770b04": "聞此法讀誦、受持、廣為人說，得幾福德？」佛言：",
    "T11n0314_001:0770b05": "「若善男子、善女人，一切無餘眾生界，令安阿",
    "T11n0314_001:0770b06": "耨多羅三藐三菩提者。若復善男子、善女人，",
    "T11n0314_001:0770b07": "讀誦、受持及廣為人說此經，是人倍得福德。",
    "T11n0314_001:0770b08": "何以故？阿難！此法能令得阿耨多羅三藐三",
    "T11n0314_001:0770b09": "菩提、一切種智。」「世尊！若善男子、善女人，於此",
    "T11n0314_001:0770b10": "法及法師起惡心。世尊！彼善男子、善女人，得",
    "T11n0314_001:0770b11": "幾不饒益？」佛言：「善男子！若善男子、善女人，挑",
    "T11n0314_001:0770b12": "拔一切眾生目，若復有人於此法及法師起",
    "T11n0314_001:0770b13": "惡心，是人因此事得惡，復倍於前。何以故？",
    "T11n0314_001:0770b14": "阿難！此法於一切眾生能作光明。」阿難白佛",
    "T11n0314_001:0770b15": "言：「世尊！此法不應不信心善男子、善女人前",
    "T11n0314_001:0770b16": "說。何以故？世尊！應護後世諸眾生故，勿說此",
    "T11n0314_001:0770b17": "法，謗法業報故墮諸地獄中。」佛語阿難：「應說",
    "T11n0314_001:0770b18": "此法。何以故？彼諸眾生於阿耨多羅三藐三",
    "T11n0314_001:0770b19": "菩提，即以此為因。」阿難白佛言：「世尊！此經以",
    "T11n0314_001:0770b20": "何名？云何受持？」佛語阿難：「此經名為『十法』，如",
    "T11n0314_001:0770b21": "是受持；『淨無垢妙淨寶月王光菩薩所問』，如",
    "T11n0314_001:0770b22": "是受持。」如來說此法時，尊者阿難及淨無垢",
    "T11n0314_001:0770b23": "妙淨寶月王光菩薩，并諸菩薩眾、比丘眾，及",
    "T11n0314_001:0770b24": "諸天、人、龍王、阿修羅、迦樓羅、緊那羅、摩睺羅伽",
    "T11n0314_001:0770b25": "等，聞佛所說，歡喜奉行。",
    "T11n0314_001:0770b26": "佛說大乘十法經"
}