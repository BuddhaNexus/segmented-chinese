{
    "X04n0223_033:0223b21": "大方廣佛新華嚴經合論卷第三十三",
    "X04n0223_033:0223b22": "唐于闐國三藏沙門實叉難陀譯經",
    "X04n0223_033:0223b23": "唐太原方山長者李通玄造論",
    "X04n0223_033:0223b24": "唐福州開元寺沙門志寧釐經合論",
    "X04n0223_033:0223c01": "十住品第十五之餘",
    "X04n0223_033:0223c02": "[0223c02] 【論】第五隨文釋義者長科為六段。",
    "X04n0223_033:0223c03": "[0223c03] 【經】爾時法慧菩薩承佛威力入菩薩無量方便三昧",
    "X04n0223_033:0223c04": "以三昧力十方各千佛剎微塵數世界之外有千佛",
    "X04n0223_033:0223c05": "剎微塵數諸佛皆同一號名曰法慧普現其前告法",
    "X04n0223_033:0223c06": "慧菩薩言善哉善哉善男子汝能入是菩薩無量方",
    "X04n0223_033:0223c07": "便三昧善男子十方各千佛剎微塵數諸佛悉以神",
    "X04n0223_033:0223c08": "力共加於汝又是毗盧遮那如來往昔願力威神之",
    "X04n0223_033:0223c09": "力及汝所修善根力故入此三昧令汝說法為增長",
    "X04n0223_033:0223c10": "佛智故深入法界故善了眾生界故所入無礙故所",
    "X04n0223_033:0223c11": "行無障故得無等方便故入一切智性故覺一切法",
    "X04n0223_033:0223c12": "故知一切根故能持說一切法故所謂發起諸菩薩",
    "X04n0223_033:0223c13": "十種住善男子汝當承佛威神之力而演此法是時",
    "X04n0223_033:0223c14": "諸佛即與法慧菩薩無礙智無著智無斷智無癡智",
    "X04n0223_033:0223c15": "無異智無失智無量智無勝智無懈智無奪智何以",
    "X04n0223_033:0223c16": "故此三昧力法如是故是時諸佛各伸右手摩法慧",
    "X04n0223_033:0223c17": "菩薩頂法慧菩薩即從定起告諸菩薩言佛子菩薩",
    "X04n0223_033:0223c18": "住處廣大與法界&#x8657;空等佛子菩薩住三世諸佛家",
    "X04n0223_033:0223c19": "彼菩薩住我今當說。",
    "X04n0223_033:0223c20": "[0223c20] 【論】第一從爾時法慧菩薩已下至菩薩住我今當",
    "X04n0223_033:0223c21": "說此一段有十九行半經明法慧菩薩入定諸佛",
    "X04n0223_033:0223c22": "加持分於中大意有十一釋菩薩名二明入三昧",
    "X04n0223_033:0223c23": "之意三明三昧之力四明十方佛來現其前與法",
    "X04n0223_033:0223c24": "慧同號五明十方佛與力共根六明毗盧遮那如",
    "X04n0223_033:0224a01": "來往昔願力使然七明法慧菩薩自善根力能入",
    "X04n0223_033:0224a02": "三昧八明入定因緣九明十方諸佛與十智十明",
    "X04n0223_033:0224a03": "法慧出定演說十種住門一釋菩薩名者如十信",
    "X04n0223_033:0224a04": "位中菩薩下名悉同名之為首為明信心以信為",
    "X04n0223_033:0224a05": "首此十住位中已生諸佛智慧家故下名悉同名",
    "X04n0223_033:0224a06": "之為慧為明入聖法流中得佛智慧同佛知見善",
    "X04n0223_033:0224a07": "簡正邪契會正法名之法慧若也自己不能同諸",
    "X04n0223_033:0224a08": "佛智慧知見者自邪未明焉能簡邪見也是故此",
    "X04n0223_033:0224a09": "位能同一切諸佛知見故得一切同名法慧佛而",
    "X04n0223_033:0224a10": "現其前以為印信定其詮表也以與十方諸佛智",
    "X04n0223_033:0224a11": "慧同故二明入三昧之意者如十信位中且以生",
    "X04n0223_033:0224a12": "滅心信自心所有無始無明能分別心便即信為",
    "X04n0223_033:0224a13": "自心根本不動智佛未有方便三昧合其體用故",
    "X04n0223_033:0224a14": "是故十信位中十箇世界皆名為色為十信未入",
    "X04n0223_033:0224a15": "法性之流以生滅心而信解故故十箇世界名之",
    "X04n0223_033:0224a16": "為色如此十住位中以方便三昧無沉掉心能現",
    "X04n0223_033:0224a17": "自體無生滅智慧故是故一切修道者初以聞解",
    "X04n0223_033:0224a18": "信入次以無思契同依本無作用之本智慧故故",
    "X04n0223_033:0224a19": "須入三昧以淨攀緣染習力故無作真智方明現",
    "X04n0223_033:0224a20": "故以是義故須入三昧三者云正昧者云定總言",
    "X04n0223_033:0224a21": "正定正定者無沉掉也無思所緣境也亦無攝持",
    "X04n0223_033:0224a22": "伏滅心也無忻無厭任性無思任理不作智自明",
    "X04n0223_033:0224a23": "矣是名方便是名無量以淨無量妄想故不可以",
    "X04n0223_033:0224a24": "情量思度所知故故名無量方便三昧三者正也",
    "X04n0223_033:0224b01": "昧之云定明情識昧正智自明如色界無色界三",
    "X04n0223_033:0224b02": "昧皆以息想慮而得之聲聞緣覺三昧修厭患觀",
    "X04n0223_033:0224b03": "而對治樂觀空而滅悲智以寂滅為樂權教菩薩",
    "X04n0223_033:0224b04": "樂觀空而行六度離苦本而生淨國設有住此界",
    "X04n0223_033:0224b05": "者言留惑而化眾生皆非法爾合然無出沒故以",
    "X04n0223_033:0224b06": "此義故此方便三昧者為一切眾生迷法界體用",
    "X04n0223_033:0224b07": "五欲情生以不造作心現本智故便將根本定體",
    "X04n0223_033:0224b08": "淨所妄情名為方便非是別於真外別有假安立",
    "X04n0223_033:0224b09": "之定名為方便譬如以水清寶能清濁水為珠淨",
    "X04n0223_033:0224b10": "緣現本淨水非是珠能作得淨水方便三昧亦復",
    "X04n0223_033:0224b11": "如是為以萬法無作本自淨緣現得本自無作智",
    "X04n0223_033:0224b12": "慧力故故名方便但天人外道三乘所有因果皆",
    "X04n0223_033:0224b13": "有所作以此所生皆有處所皆有果報廣狹淨穢",
    "X04n0223_033:0224b14": "差別等事於此佛華嚴一乘法門以無住無作任",
    "X04n0223_033:0224b15": "性法門所有其生任無依智無依止心智幻生身",
    "X04n0223_033:0224b16": "稱真法界於一切眾生前對現色身然其體相無",
    "X04n0223_033:0224b17": "來去然亦不作神通變化之事雖然普現三世一",
    "X04n0223_033:0224b18": "切業果在剎那之中然亦不住三世遠近及剎那",
    "X04n0223_033:0224b19": "之見於此經所作三昧智慧一切願行總是任理",
    "X04n0223_033:0224b20": "智之運為非有作有修忻厭之法也三明三昧之",
    "X04n0223_033:0224b21": "力者其力有五一定體淨欲&#x5FA7;周力二定能顯智",
    "X04n0223_033:0224b22": "慧同佛力三定能同佛身相名號現前力四定能",
    "X04n0223_033:0224b23": "契佛所知見得諸佛共所加持力五定能生在如",
    "X04n0223_033:0224b24": "來家為真佛子住佛智慧力一定體而能淨欲&#x5FA7;",
    "X04n0223_033:0224c01": "周力者為以此無作定體而能淨諸欲妄心身同",
    "X04n0223_033:0224c02": "於&#x8657;空無表裏&#x5FA7;周&#x8657;空法界故二定能顯智慧",
    "X04n0223_033:0224c03": "同佛力者為無作用定能現無作用自然慧故為",
    "X04n0223_033:0224c04": "一切眾生皆具足如來自然智慧為迷境情起緣",
    "X04n0223_033:0224c05": "五欲心障故以修無作定為方便佛智自然智便",
    "X04n0223_033:0224c06": "現故三定能同佛身相名號現前力者為以無作",
    "X04n0223_033:0224c07": "定顯得自法身智身無作白淨無垢與一切諸佛",
    "X04n0223_033:0224c08": "法身智慧合故是故十方各千佛剎微塵數諸佛",
    "X04n0223_033:0224c09": "同名法慧而現其前以智慧契會同佛知見故是",
    "X04n0223_033:0224c10": "故皆佛號與自己同名名為法慧云十方各千佛",
    "X04n0223_033:0224c11": "剎微塵為數量者為明隨位進修智慧&#x5FA7;周昇降",
    "X04n0223_033:0224c12": "之數十行之中云萬佛剎微塵十迴向位中云百",
    "X04n0223_033:0224c13": "萬佛剎微塵以彰智慧昇進為對迷時即不可說",
    "X04n0223_033:0224c14": "剎塵煩惱為對悟時即不可說剎塵佛國及佛智",
    "X04n0223_033:0224c15": "慧也四定能契佛所知見得諸佛加持力者諸佛",
    "X04n0223_033:0224c16": "加持有七一同名號加持令不疑故二言讚加持",
    "X04n0223_033:0224c17": "令入位者心安隱故三毗盧遮那師弟加持彰本",
    "X04n0223_033:0224c18": "願故四神力加持與本師會同本神力智慧故五",
    "X04n0223_033:0224c19": "自善根力加持以自修方便定顯本智慧故六得",
    "X04n0223_033:0224c20": "十方同號佛皆與十種智力加持以說法同諸如",
    "X04n0223_033:0224c21": "來辯無礙故七得十方同號諸佛手摩其頂加持",
    "X04n0223_033:0224c22": "明至佛知見之頂許可不謬故有是七種加持也",
    "X04n0223_033:0224c23": "五定能生在如來家為真佛子住佛智慧力者為",
    "X04n0223_033:0224c24": "以無作定體顯本智慧同諸如來解脫智慧故。",
    "X04n0223_033:0225a01": "[0225a01] 【經】諸佛子菩薩住有十種過去未來現在諸佛已說",
    "X04n0223_033:0225a02": "當說今說何者為十所謂初發心住治地住修行住",
    "X04n0223_033:0225a03": "生貴住具足方便住正心住不退住童真住法王子",
    "X04n0223_033:0225a04": "住灌頂住是名菩薩十住去來現在諸佛所說。",
    "X04n0223_033:0225a05": "[0225a05] 【論】第二從出定後明正說十種住名目分如文可",
    "X04n0223_033:0225a06": "見。",
    "X04n0223_033:0225a07": "[0225a07] 【經】佛子云何為菩薩發心住此菩薩見佛世尊形貌",
    "X04n0223_033:0225a08": "端嚴色相圓滿人所樂見難可值遇有大威力或見",
    "X04n0223_033:0225a09": "神足或聞記別或聽教誡或見眾生受諸劇苦或聞",
    "X04n0223_033:0225a10": "如來廣大佛法發菩提心求一切智。",
    "X04n0223_033:0225a11": "[0225a11] 【論】第三有十法明正說發心之因分即是見佛身",
    "X04n0223_033:0225a12": "色端嚴或聞教誡等是。",
    "X04n0223_033:0225a13": "[0225a13] 【經】此菩薩緣十種難得法而發於心何者為十所謂",
    "X04n0223_033:0225a14": "是處非處智善惡業報智諸根勝劣智種種解差別",
    "X04n0223_033:0225a15": "智種種界差別智一切至處道智諸禪解脫三昧智",
    "X04n0223_033:0225a16": "宿命無礙智天眼無礙智三世漏普盡智是為十佛",
    "X04n0223_033:0225a17": "子此菩薩應勸學十法何者為十所謂勤供養佛樂",
    "X04n0223_033:0225a18": "住生死主導世間令除惡業以勝妙法常行教誨歎",
    "X04n0223_033:0225a19": "無上法學佛功德生諸佛前恒蒙攝受方便演說寂",
    "X04n0223_033:0225a20": "靜三昧讚歎遠離生死輪迴為苦眾生作歸依處何",
    "X04n0223_033:0225a21": "以故欲令菩薩於佛法中心轉增廣有所聞法即自",
    "X04n0223_033:0225a22": "開解不由他教故佛子云何為菩薩治地住此菩薩",
    "X04n0223_033:0225a23": "於諸眾生發十種心何者為十所謂利益心大悲心",
    "X04n0223_033:0225a24": "安樂心安住心憐愍心攝受心守護心同己心師心",
    "X04n0223_033:0225b01": "導師心是為十佛子此菩薩應勸學十法何者為十",
    "X04n0223_033:0225b02": "所謂誦習多聞&#x8657;閑寂靜近善知識發言和悅語必",
    "X04n0223_033:0225b03": "知時心無怯怖了達於義如法修行遠離愚迷安住",
    "X04n0223_033:0225b04": "不動何以故欲令菩薩於諸眾生增長大悲有所聞",
    "X04n0223_033:0225b05": "法即自開解不由他教故佛子云何為菩薩修行住",
    "X04n0223_033:0225b06": "此菩薩以十種行觀一切法何等為十所謂觀一切",
    "X04n0223_033:0225b07": "法無常一切法苦一切法空一切法無我一切法無",
    "X04n0223_033:0225b08": "作一切法無味一切法不如名一切法無處所一切",
    "X04n0223_033:0225b09": "法離分別一切法無堅實是為十佛子此菩薩應勸",
    "X04n0223_033:0225b10": "學十法何者為十所謂觀察眾生界法界世界觀察",
    "X04n0223_033:0225b11": "地界水界火界風界觀察欲界色界無色界何以故",
    "X04n0223_033:0225b12": "欲令菩薩智慧明了有所聞法即自開解不由他教",
    "X04n0223_033:0225b13": "故佛子云何為菩薩生貴住此菩薩從聖教中生成",
    "X04n0223_033:0225b14": "就十法何者為十所謂永不退轉於諸佛所深生淨",
    "X04n0223_033:0225b15": "信善觀察法了知眾生國土世界業行果報生死涅",
    "X04n0223_033:0225b16": "槃是為十佛子此菩薩應勸學十法何者為十所謂",
    "X04n0223_033:0225b17": "了知過去未來現在一切佛法修習過去未來現在",
    "X04n0223_033:0225b18": "一切佛法圓滿過去未來現在一切佛法了知一切",
    "X04n0223_033:0225b19": "諸佛平等何以故欲令增進於三世中心得平等有",
    "X04n0223_033:0225b20": "所聞法即自開解不由他教故佛子云何為菩薩具",
    "X04n0223_033:0225b21": "足方便住此菩薩所修善根皆為救護一切眾生饒",
    "X04n0223_033:0225b22": "益一切眾生安樂一切眾生哀愍一切眾生度脫一",
    "X04n0223_033:0225b23": "切眾生令一切眾生離諸災難令一切眾生出生死",
    "X04n0223_033:0225b24": "苦令一切眾生發生淨信令一切眾生悉得調伏令",
    "X04n0223_033:0225c01": "一切眾生咸證涅槃佛子此菩薩應勸學十法何者",
    "X04n0223_033:0225c02": "為十所謂知眾生無邊知眾生無量知眾生無數知",
    "X04n0223_033:0225c03": "眾生不思議知眾生無量色知眾生不可量知眾生",
    "X04n0223_033:0225c04": "空知眾生無所作知眾生無所有知眾生無自性何",
    "X04n0223_033:0225c05": "以故欲令其心轉復增勝無所染著有所聞法即自",
    "X04n0223_033:0225c06": "開解不由他教故佛子云何為菩薩正心住此菩薩",
    "X04n0223_033:0225c07": "聞十種法心定不動何者為十所謂聞讚佛毀佛於",
    "X04n0223_033:0225c08": "佛法中心定不動聞讚法毀法於佛法中心定不動",
    "X04n0223_033:0225c09": "聞讚菩薩毀菩薩於佛法中心定不動聞讚菩薩毀",
    "X04n0223_033:0225c10": "菩薩所行法於佛法中心定不動聞說眾生有量無",
    "X04n0223_033:0225c11": "量於佛法中心定不動聞說眾生有垢無垢於佛法",
    "X04n0223_033:0225c12": "中心定不動聞說眾生易度難度於佛法中心定不",
    "X04n0223_033:0225c13": "動聞說法界有量無量於佛法中心定不動聞說法",
    "X04n0223_033:0225c14": "界有成有壞於佛法中心定不動聞說法界若有若",
    "X04n0223_033:0225c15": "無於佛法中心定不動是為十佛子此菩薩應歡學",
    "X04n0223_033:0225c16": "十法何者為十所謂一切法無相一切法無體一切",
    "X04n0223_033:0225c17": "法不可修一切法無所有一切法無真實一切法空",
    "X04n0223_033:0225c18": "一切法無性一切法如幻一切法如夢一切法無分",
    "X04n0223_033:0225c19": "別何以故欲令其心轉復增進得不退轉無生法忍",
    "X04n0223_033:0225c20": "有所聞法即自開解不由他教故佛子云何為菩薩",
    "X04n0223_033:0225c21": "不退住此菩薩聞十種法堅固不退何者為十所謂",
    "X04n0223_033:0225c22": "聞有佛無佛於佛法中心不退轉聞有法無法於佛",
    "X04n0223_033:0225c23": "法中心不退轉聞有菩薩無菩薩於佛法中心不退",
    "X04n0223_033:0225c24": "轉聞有菩薩行無菩薩行於佛法中心不退轉聞有",
    "X04n0223_033:0226a01": "菩薩修行出離修行不出離於佛法中心不退轉聞",
    "X04n0223_033:0226a02": "過去有佛過去無佛於佛法中心不退轉聞未來有",
    "X04n0223_033:0226a03": "佛未來無佛於佛法中心不退轉聞現在有佛現在",
    "X04n0223_033:0226a04": "無佛於佛法中心不退轉聞佛智有盡佛智無盡於",
    "X04n0223_033:0226a05": "佛法中心不退轉聞三世一相三世非一相於佛法",
    "X04n0223_033:0226a06": "中心不退轉是為十佛子此菩薩應勸學十種廣大",
    "X04n0223_033:0226a07": "法何者為十所謂說一即多說多即一文隨於義義",
    "X04n0223_033:0226a08": "隨於文非有即有有即非有無相即相相即無相無",
    "X04n0223_033:0226a09": "性即性性即無性何以故欲令增進於一切法善能",
    "X04n0223_033:0226a10": "出離有所聞法即自開解不由他教故佛子云何為",
    "X04n0223_033:0226a11": "菩薩童真住此菩薩住十種業何者為十所謂身行",
    "X04n0223_033:0226a12": "無失語行無失意行無失隨意受生知眾生種種欲",
    "X04n0223_033:0226a13": "知眾生種種解知眾生種種界知眾生種種業知世",
    "X04n0223_033:0226a14": "界成壞神足自在所行無礙是為十佛子此菩薩應",
    "X04n0223_033:0226a15": "勸學十種法何者為十所謂知一切佛剎動一切佛",
    "X04n0223_033:0226a16": "剎持一切佛剎觀一切佛剎詣一切佛剎遊行無數",
    "X04n0223_033:0226a17": "世界領受無數佛法現變化自在身出廣大&#x5FA7;滿音",
    "X04n0223_033:0226a18": "一剎那中承事供養無數諸佛何以故欲令增進於",
    "X04n0223_033:0226a19": "一切法能得善巧有所聞法即自開解不由他教故",
    "X04n0223_033:0226a20": "佛子云何為菩薩法王子住此菩薩善知十種法何",
    "X04n0223_033:0226a21": "者為十所謂善知諸眾生受生善知諸煩惱現起善",
    "X04n0223_033:0226a22": "知習氣相續善知所行方便善知無量法善解諸威",
    "X04n0223_033:0226a23": "儀善知世界差別善知前際後際事善知演說世諦",
    "X04n0223_033:0226a24": "善知演說第一義諦是為十佛子此菩薩應勸學十",
    "X04n0223_033:0226b01": "種法何者為十所謂法王處善巧法王處軌度法王",
    "X04n0223_033:0226b02": "處宮殿法王處趣入法王處觀察法王灌頂法王力",
    "X04n0223_033:0226b03": "持法王無畏法王宴寢法王讚歎何以故欲令增進",
    "X04n0223_033:0226b04": "心無障礙有所聞法即自開解不由他教故佛子云",
    "X04n0223_033:0226b05": "何為菩薩灌頂住此菩薩得成就十種智何者為十",
    "X04n0223_033:0226b06": "所謂震動無數世界照耀無數世界住持無數世界",
    "X04n0223_033:0226b07": "往詣無數世界嚴淨無數世界開示無數眾生觀察",
    "X04n0223_033:0226b08": "無數眾生知無數眾生根令無數眾生趣入令無數",
    "X04n0223_033:0226b09": "眾生調伏是為十佛子此菩薩身及身業神通變現",
    "X04n0223_033:0226b10": "過去智未來智現在智成就佛土心境界智境界皆",
    "X04n0223_033:0226b11": "不可知乃至法王子菩薩亦不能知佛子此菩薩應",
    "X04n0223_033:0226b12": "勸學諸佛十種智何者為十所謂三世智佛法智法",
    "X04n0223_033:0226b13": "界無礙智法界無邊智充滿一切世界智普照一切",
    "X04n0223_033:0226b14": "世界智住持一切世界智知一切眾生智知一切法",
    "X04n0223_033:0226b15": "智知無邊諸佛智何以故欲令增長一切種智有所",
    "X04n0223_033:0226b16": "聞法即自開解不由他教故。",
    "X04n0223_033:0226b17": "[0226b17] 【論】第四有十法明初發心住所緣如來十種勝智",
    "X04n0223_033:0226b18": "并取此位十法至下十住之終總有二百箇法門",
    "X04n0223_033:0226b19": "共成十住之位一一住內皆有二十箇法門十法",
    "X04n0223_033:0226b20": "以成當位之門十法以為昇進之行經文自具不",
    "X04n0223_033:0226b21": "煩更釋約知分劑以行行之。",
    "X04n0223_033:0226b22": "[0226b22] 【經】爾時佛神力故十方各一萬佛剎微塵數世界六",
    "X04n0223_033:0226b23": "種震動所謂動&#x5FA7;動等&#x5FA7;動起&#x5FA7;起等&#x5FA7;起踊&#x5FA7;踊",
    "X04n0223_033:0226b24": "等&#x5FA7;踊震&#x5FA7;震等&#x5FA7;震吼&#x5FA7;吼等&#x5FA7;吼擊&#x5FA7;擊等&#x5FA7;",
    "X04n0223_033:0226c01": "擊雨天妙華天末香天華鬘天&#x894D;香天寶衣天寶雲",
    "X04n0223_033:0226c02": "天莊嚴具天諸音樂不鼓自鳴放天光明及妙音聲",
    "X04n0223_033:0226c03": "如此四天下須彌山頂帝釋殿上說十住法現諸神",
    "X04n0223_033:0226c04": "變十方所有一切世界悉亦如是又以佛神力故十",
    "X04n0223_033:0226c05": "方各過一萬佛剎微塵數世界有十佛剎微塵數菩",
    "X04n0223_033:0226c06": "薩來詣於此充滿十方作如是言善哉善哉佛子善",
    "X04n0223_033:0226c07": "說此法我等諸人同名法慧所從來國同名法雲彼",
    "X04n0223_033:0226c08": "土如來皆名妙法我等佛所亦說十住眾會眷屬文",
    "X04n0223_033:0226c09": "句義理悉亦如是無有增減佛子我等承佛神力來",
    "X04n0223_033:0226c10": "入此會為汝作證如於此會十方所有一切世界悉",
    "X04n0223_033:0226c11": "亦如是爾時法慧菩薩承佛威力觀察十方暨于法",
    "X04n0223_033:0226c12": "界而說頌曰。",
    "X04n0223_033:0226c13": "[0226c13] 【論】第五明說教威感大地震動從此段中科為六",
    "X04n0223_033:0226c14": "段一明大地六種十八相動二明天雨十種供養",
    "X04n0223_033:0226c15": "三明總結十方同說四明十方威感遠近五明十",
    "X04n0223_033:0226c16": "方同號菩薩咸來作證六明十方佛果名妙法此",
    "X04n0223_033:0226c17": "明從妙慧而說此法。",
    "X04n0223_033:0226c18": "[0226c18] 【經】 見最勝智微妙身  相好端嚴皆具足",
    "X04n0223_033:0226c19": " 如是尊重甚難遇  菩薩勇猛初發心",
    "X04n0223_033:0226c20": " 見無等比大神通  聞說記心及教誡",
    "X04n0223_033:0226c21": " 諸趣眾生無量苦  菩薩以此初發心",
    "X04n0223_033:0226c22": " 聞諸如來普勝尊  一切功德皆成就",
    "X04n0223_033:0226c23": " 譬如&#x8657;空不分別  菩薩以此初發心",
    "X04n0223_033:0226c24": " 三世因果名為處  我等自性為非處",
    "X04n0223_033:0227a01": " 欲悉了知真實義  菩薩以此初發心",
    "X04n0223_033:0227a02": " 過去未來現在世  所有一切善惡業",
    "X04n0223_033:0227a03": " 欲悉了知無不盡  菩薩以此初發心",
    "X04n0223_033:0227a04": " 諸禪解脫及三昧  &#x894D;染清淨無量種",
    "X04n0223_033:0227a05": " 欲悉了知入住出  菩薩以此初發心",
    "X04n0223_033:0227a06": " 隨諸眾生根利鈍  如是種種精進力",
    "X04n0223_033:0227a07": " 欲悉了達分別知  菩薩以此初發心",
    "X04n0223_033:0227a08": " 一切眾生種種解  心所好樂各差別",
    "X04n0223_033:0227a09": " 如是無量欲悉知  菩薩以此初發心",
    "X04n0223_033:0227a10": " 眾生諸界各差別  一切世間無有量",
    "X04n0223_033:0227a11": " 欲悉了知其體性  菩薩以此初發心",
    "X04n0223_033:0227a12": " 一切有為諸行道  一一皆有所至處",
    "X04n0223_033:0227a13": " 悉欲了知其實性  菩薩以此初發心",
    "X04n0223_033:0227a14": " 一切世界諸眾生  隨業漂流無暫息",
    "X04n0223_033:0227a15": " 欲得天眼皆明見  菩薩以此初發心",
    "X04n0223_033:0227a16": " 過去世中曾所有  如是體性如是相",
    "X04n0223_033:0227a17": " 欲悉了知其宿住  菩薩以此初發心",
    "X04n0223_033:0227a18": " 一切眾生諸結惑  相續現起及習氣",
    "X04n0223_033:0227a19": " 欲悉了知究竟盡  菩薩以此初發心",
    "X04n0223_033:0227a20": " 隨諸眾生所安立  種種談論語言道",
    "X04n0223_033:0227a21": " 如其世諦悉欲知  菩薩以此初發心",
    "X04n0223_033:0227a22": " 一切諸法離言說  性空寂滅無所作",
    "X04n0223_033:0227a23": " 欲悉明達此真義  菩薩以此初發心",
    "X04n0223_033:0227a24": " 欲悉震動十方國  傾覆一切諸大海",
    "X04n0223_033:0227b01": " 具足諸佛大神通  菩薩以此初發心",
    "X04n0223_033:0227b02": " 欲一毛孔放光明  普照十方無量土",
    "X04n0223_033:0227b03": " 一一光中覺一切  菩薩以此初發心",
    "X04n0223_033:0227b04": " 欲以難思諸佛剎  悉置掌中而不動",
    "X04n0223_033:0227b05": " 了知一切如幻化  菩薩以此初發心",
    "X04n0223_033:0227b06": " 欲以無量剎眾生  置一毛端不迫隘",
    "X04n0223_033:0227b07": " 悉知無人無有我  菩薩以此初發心",
    "X04n0223_033:0227b08": " 欲以一毛滴海水  一切大海悉令竭",
    "X04n0223_033:0227b09": " 而悉分別知其數  菩薩以此初發心",
    "X04n0223_033:0227b10": " 不可思議諸國土  盡抹為塵無遺者",
    "X04n0223_033:0227b11": " 欲悉分別如其數  菩薩以此初發心",
    "X04n0223_033:0227b12": " 過去未來無量劫  一切世間成壞相",
    "X04n0223_033:0227b13": " 欲悉了達窮其際  菩薩以此初發心",
    "X04n0223_033:0227b14": " 三世所有諸如來  一切獨覺及聲聞",
    "X04n0223_033:0227b15": " 欲知其法盡無餘  菩薩以此初發心",
    "X04n0223_033:0227b16": " 無量無邊諸世界  欲以一毛悉稱舉",
    "X04n0223_033:0227b17": " 如其體相悉了知  菩薩以此初發心",
    "X04n0223_033:0227b18": " 無量無數輪圍山  欲令悉入毛孔中",
    "X04n0223_033:0227b19": " 如其大小皆得知  菩薩以此初發心",
    "X04n0223_033:0227b20": " 欲以寂靜一妙音  普悉十方隨類演",
    "X04n0223_033:0227b21": " 如是皆令淨明了  菩薩以此初發心",
    "X04n0223_033:0227b22": " 一切眾生語言法  一言演說無不盡",
    "X04n0223_033:0227b23": " 悉欲了知其自性  菩薩以此初發心",
    "X04n0223_033:0227b24": " 世間言音靡不作  悉令其解證寂滅",
    "X04n0223_033:0227c01": " 欲得如是妙舌根  菩薩以此初發心",
    "X04n0223_033:0227c02": " 欲使十方諸世界  有成壞相皆得見",
    "X04n0223_033:0227c03": " 而悉知從分別生  菩薩以此初發心",
    "X04n0223_033:0227c04": " 一切十方諸世界  無量如來悉充滿",
    "X04n0223_033:0227c05": " 欲悉了知彼佛法  菩薩以此初發心",
    "X04n0223_033:0227c06": " 種種變化無量身  一切世界微塵等",
    "X04n0223_033:0227c07": " 欲悉了達從心起  菩薩以此初發心",
    "X04n0223_033:0227c08": " 過去未來現在世  無量無數諸如來",
    "X04n0223_033:0227c09": " 欲於一念悉了知  菩薩以此初發心",
    "X04n0223_033:0227c10": " 欲具演說一句法  阿僧祇劫無有盡",
    "X04n0223_033:0227c11": " 而令文義各不同  菩薩以此初發心",
    "X04n0223_033:0227c12": " 十方一切諸眾生  隨其流轉生滅相",
    "X04n0223_033:0227c13": " 欲於一念皆明達  菩薩以此初發心",
    "X04n0223_033:0227c14": " 欲以身語及意業  普詣十方無所礙",
    "X04n0223_033:0227c15": " 了知三世皆空寂  菩薩以此初發心",
    "X04n0223_033:0227c16": " 菩薩如是發心已  應令往詣十方國",
    "X04n0223_033:0227c17": " 恭敬供養諸如來  以此使其無退轉",
    "X04n0223_033:0227c18": " 菩薩勇猛求佛道  住於生死不疲厭",
    "X04n0223_033:0227c19": " 為彼稱歎使順行  如是令其無退轉",
    "X04n0223_033:0227c20": " 十方世界無量剎  悉在其中作尊主",
    "X04n0223_033:0227c21": " 為諸菩薩如是說  以此令其不退轉",
    "X04n0223_033:0227c22": " 最勝最上最第一  甚深微妙清淨法",
    "X04n0223_033:0227c23": " 勸諸菩薩說與人  如是教令離煩惱",
    "X04n0223_033:0227c24": " 一切世間無與等  不可傾動摧伏處",
    "X04n0223_033:0228a01": " 為彼菩薩常稱讚  如是教令不退轉",
    "X04n0223_033:0228a02": " 佛是世間大力主  具足一切諸功德",
    "X04n0223_033:0228a03": " 令諸菩薩住是中  以此教為勝丈夫",
    "X04n0223_033:0228a04": " 無量無邊諸佛所  悉得往詣而親近",
    "X04n0223_033:0228a05": " 常為諸佛所攝受  如是教令不退轉",
    "X04n0223_033:0228a06": " 所有寂靜諸三昧  悉皆演暢無有餘",
    "X04n0223_033:0228a07": " 為彼菩薩如是說  以此令其不退轉",
    "X04n0223_033:0228a08": " 摧滅諸有生死輪  轉於清淨妙法輪",
    "X04n0223_033:0228a09": " 一切世間無所著  為諸菩薩如是說",
    "X04n0223_033:0228a10": " 一切眾生墮惡道  無量重苦所纏迫",
    "X04n0223_033:0228a11": " 與作救護歸依處  為諸菩薩如是說",
    "X04n0223_033:0228a12": " 此是菩薩發心住  一向志求無上道",
    "X04n0223_033:0228a13": " 如我所說教誨法  一切諸佛亦如是",
    "X04n0223_033:0228a14": " 第二治地住菩薩  應當發起如是心",
    "X04n0223_033:0228a15": " 十方一切諸眾生  願使悉順如來教",
    "X04n0223_033:0228a16": " 利益大悲安樂心  安住憐愍攝受心",
    "X04n0223_033:0228a17": " 守護眾生同己心  師心及以導師心",
    "X04n0223_033:0228a18": " 已住如是勝妙心  次令誦習求多聞",
    "X04n0223_033:0228a19": " 常樂寂靜正思惟  親近一切善知識",
    "X04n0223_033:0228a20": " 發言和悅離麤獷  言必知時無所畏",
    "X04n0223_033:0228a21": " 了達於義如法行  遠離愚迷心不動",
    "X04n0223_033:0228a22": " 此是初學菩提行  能行此行真佛子",
    "X04n0223_033:0228a23": " 我今說彼所應行  如是佛子應勤學",
    "X04n0223_033:0228a24": " 第三菩薩修行住  當依佛教勤觀察",
    "X04n0223_033:0228b01": " 諸法無常苦及空  無有我人無動作",
    "X04n0223_033:0228b02": " 一切諸法不可樂  無如名字無處所",
    "X04n0223_033:0228b03": " 無所分別無真實  如是觀者名菩薩",
    "X04n0223_033:0228b04": " 次令觀察眾生界  及以勸觀於法界",
    "X04n0223_033:0228b05": " 世界差別盡無餘  於彼咸應勸觀察",
    "X04n0223_033:0228b06": " 十方世界及&#x8657;空  所有地水與火風",
    "X04n0223_033:0228b07": " 欲界色界無色界  悉勸觀察咸令盡",
    "X04n0223_033:0228b08": " 觀察彼界各差別  及其體性咸究竟",
    "X04n0223_033:0228b09": " 得如是教勤修行  此則名為真佛子",
    "X04n0223_033:0228b10": " 第四生貴住菩薩  從諸聖教而出生",
    "X04n0223_033:0228b11": " 了達諸有無所有  超過彼法生法界",
    "X04n0223_033:0228b12": " 信佛堅固不可壞  觀法寂滅心安住",
    "X04n0223_033:0228b13": " 隨諸眾生悉了知  體性&#x8657;妄無真實",
    "X04n0223_033:0228b14": " 世間剎土業及報  生死涅槃悉如是",
    "X04n0223_033:0228b15": " 佛子於法如是觀  從佛親生名佛子",
    "X04n0223_033:0228b16": " 過去未來現在世  其中所有諸佛法",
    "X04n0223_033:0228b17": " 了知積集及圓滿  如是修學令究竟",
    "X04n0223_033:0228b18": " 三世一切諸如來  能隨觀察悉平等",
    "X04n0223_033:0228b19": " 種種差別不可得  如是觀者達三世",
    "X04n0223_033:0228b20": " 如我稱揚讚歎者  此是四住諸功德",
    "X04n0223_033:0228b21": " 若能依法勤修行  速成無上佛菩提",
    "X04n0223_033:0228b22": " 從此第五諸菩薩  說名具足方便住",
    "X04n0223_033:0228b23": " 深入無量巧方便  發生究竟功德業",
    "X04n0223_033:0228b24": " 菩薩所修眾福德  皆為救護諸&#x7FA3;生",
    "X04n0223_033:0228c01": " 專心利益與安樂  一向哀愍令度脫",
    "X04n0223_033:0228c02": " 為一切世除眾難  引出諸有令歡喜",
    "X04n0223_033:0228c03": " 一一調伏無所遺  皆令具德向涅槃",
    "X04n0223_033:0228c04": " 一切眾生無有邊  無量無數不思議",
    "X04n0223_033:0228c05": " 及以不可稱量等  聽受如來如是法",
    "X04n0223_033:0228c06": " 此第五住真佛子  成就方便度眾生",
    "X04n0223_033:0228c07": " 一切功德大智尊  以如是法而開示",
    "X04n0223_033:0228c08": " 第六正心圓滿住  於法自性無迷惑",
    "X04n0223_033:0228c09": " 正念思惟離分別  一切天人莫能動",
    "X04n0223_033:0228c10": " 聞讚毀佛與佛法  菩薩及以所行行",
    "X04n0223_033:0228c11": " 眾生有量若無量  有垢無垢難易度",
    "X04n0223_033:0228c12": " 法界大小及成壞  若有若無心不動",
    "X04n0223_033:0228c13": " 過去未來今現在  諦念思惟恒決定",
    "X04n0223_033:0228c14": " 一切諸法皆無相  無體無性空無實",
    "X04n0223_033:0228c15": " 如幻如夢離分別  常樂聽聞如是義",
    "X04n0223_033:0228c16": " 第七不退轉菩薩  於佛及法菩薩行",
    "X04n0223_033:0228c17": " 若有若無出不出  雖聞是說無退動",
    "X04n0223_033:0228c18": " 過去未來現在世  一切諸佛有以無",
    "X04n0223_033:0228c19": " 佛智有盡或無盡  三世一相種種相",
    "X04n0223_033:0228c20": " 一即是多多即一  文隨於義義隨文",
    "X04n0223_033:0228c21": " 如是一切展轉成  此不退人應為說",
    "X04n0223_033:0228c22": " 若法有相及無相  若法有性及無性",
    "X04n0223_033:0228c23": " 種種差別互相屬  此人聞已得究竟",
    "X04n0223_033:0228c24": " 第八菩薩童真住  身語意行皆具足",
    "X04n0223_033:0229a01": " 一切清淨無諸失  隨意受生得自在",
    "X04n0223_033:0229a02": " 知諸眾生心所樂  種種意解各差別",
    "X04n0223_033:0229a03": " 及其所有一切法  十方國土成壞相",
    "X04n0223_033:0229a04": " 逮得速疾妙神通  一切處中隨念往",
    "X04n0223_033:0229a05": " 於諸佛所聽聞法  讚歎修行無懈倦",
    "X04n0223_033:0229a06": " 了知一切諸佛國  震動加持亦觀察",
    "X04n0223_033:0229a07": " 超過佛土不可量  遊行世界無邊數",
    "X04n0223_033:0229a08": " 阿僧祇法悉諮問  所欲受身皆自在",
    "X04n0223_033:0229a09": " 言音善巧靡不充  諸佛無數咸承事",
    "X04n0223_033:0229a10": " 第九菩薩王子住  能見眾生受生別",
    "X04n0223_033:0229a11": " 煩惱現習靡不知  所行方便皆善了",
    "X04n0223_033:0229a12": " 諸法各異威儀別  世界不同前欲際",
    "X04n0223_033:0229a13": " 如其世俗第一義  悉善了知無有餘",
    "X04n0223_033:0229a14": " 法王善巧安立處  隨其處所所有法",
    "X04n0223_033:0229a15": " 法王宮殿若趣入  及以於中所觀見",
    "X04n0223_033:0229a16": " 法王所有灌頂法  神力加持無怯畏",
    "X04n0223_033:0229a17": " 宴寢宮室及歎譽  以此教詔法王子",
    "X04n0223_033:0229a18": " 如是為說靡不盡  而令其心無所著",
    "X04n0223_033:0229a19": " 於此了知修正念  一切諸佛現其前",
    "X04n0223_033:0229a20": " 第十灌頂真佛子  成滿最上第一法",
    "X04n0223_033:0229a21": " 十方無數諸世界  悉能震動光普照",
    "X04n0223_033:0229a22": " 住持往詣亦無餘  清淨莊嚴皆具足",
    "X04n0223_033:0229a23": " 開示眾生無有數  觀察知根悉能盡",
    "X04n0223_033:0229a24": " 發心調伏亦無邊  咸令趣向大菩提",
    "X04n0223_033:0229b01": " 一切法界咸觀察  十方國土皆往詣",
    "X04n0223_033:0229b02": " 其中身及身所作  神通變現難可測",
    "X04n0223_033:0229b03": " 三世佛土諸境界  乃至王子無能了",
    "X04n0223_033:0229b04": " 一切見者三世智  於諸佛法明了智",
    "X04n0223_033:0229b05": " 法界無礙無邊智  充滿一切世界智",
    "X04n0223_033:0229b06": " 照耀世界住持智  了知眾生諸法智",
    "X04n0223_033:0229b07": " 及知正覺無邊智  如來為說咸令盡",
    "X04n0223_033:0229b08": " 如是十住諸菩薩  皆從如來法化生",
    "X04n0223_033:0229b09": " 隨其所有功德行  一切天人莫能測",
    "X04n0223_033:0229b10": " 過去未來現在世  發心求佛無有邊",
    "X04n0223_033:0229b11": " 十方國土皆充滿  莫不當成一切智",
    "X04n0223_033:0229b12": " 一切國土無邊際  世界眾生法亦然",
    "X04n0223_033:0229b13": " 惑業心樂各差別  依彼而發菩提意",
    "X04n0223_033:0229b14": " 始求佛道一念心  世間眾生及二乘",
    "X04n0223_033:0229b15": " 斯等尚亦不能知  何況所餘功德行",
    "X04n0223_033:0229b16": " 十方所有諸世界  能以一毛悉稱舉",
    "X04n0223_033:0229b17": " 彼人能知此佛子  趣向如來智慧行",
    "X04n0223_033:0229b18": " 十方所有諸大海  悉以毛端滴令盡",
    "X04n0223_033:0229b19": " 彼人能知此佛子  一念所修功德行",
    "X04n0223_033:0229b20": " 一切世界抹為塵  悉能分別知其數",
    "X04n0223_033:0229b21": " 如是之人乃能見  此諸菩薩所行道",
    "X04n0223_033:0229b22": " 去來現在十方佛  一切獨覺及聲聞",
    "X04n0223_033:0229b23": " 悉以種種妙辯才  開示初發菩提心",
    "X04n0223_033:0229b24": " 發心功德不可量  充滿一切眾生界",
    "X04n0223_033:0229c01": " 眾智共說無能盡  何況所餘諸妙行",
    "X04n0223_033:0229c02": "[0229c02] 【論】第六明法慧承威說頌歎法分於此段中總有",
    "X04n0223_033:0229c03": "二百行頌以歎十住位中二百箇法門文自具足",
    "X04n0223_033:0229c04": "不煩釋也如灌頂住者如將淨水從頂而灌&#x5FA7;身",
    "X04n0223_033:0229c05": "而下如此位菩薩以法界智無中邊體等&#x8657;空界",
    "X04n0223_033:0229c06": "以對現一切眾生宜應現身一時等雨法雨無不",
    "X04n0223_033:0229c07": "灌注故故名灌頂住亦為登此位時十方諸佛手",
    "X04n0223_033:0229c08": "灌其頂亦名灌頂住。",
    "X04n0223_033:0229c10": "大方廣佛新華嚴經合論卷第三十三",
    "X04n0223_033:0229c12": "音切",
    "X04n0223_033:0229c13": "奪[0229c13] (徒活切)。懈[0229c13] (戒音)。誡[0229c13] (戒音)。值[0229c13] (直至切)。劇[0229c13] (渠力切)。憐[0229c13] (力延切)。迫[0229c13] (百音)。隘",
    "X04n0223_033:0229c14": "[0229c14] (鳥介切)。暨[0229c14] (其既切)。纏[0229c14] (直連切)。誨[0229c14] (呼績切)。諮[0229c14] (子思切)。寢[0229c14] (七稔切)。獷[0229c14] (古猛"
}