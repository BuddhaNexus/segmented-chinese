{
    "T29n1559_009:0218b09": "阿毘達磨俱舍釋論卷第九",
    "T29n1559_009:0218b11": "婆藪盤豆造",
    "T29n1559_009:0218b12": "陳天竺三藏真諦譯",
    "T29n1559_009:0218b13": "中分別世間品之四",
    "T29n1559_009:0218b14": "[0218b14] 復次夜摩等天宮其量云何。上四天如須彌",
    "T29n1559_009:0218b15": "婁山量。餘部說如此。復有餘師說。向上倍倍",
    "T29n1559_009:0218b16": "廣。復有餘師說。初定地量。同一四洲世界。",
    "T29n1559_009:0218b17": "第二定地量。同小千世界。第三定地量。同二",
    "T29n1559_009:0218b18": "千世界。第四定地量。同三千世界。復有餘師",
    "T29n1559_009:0218b19": "說。初定等三地量同一千等世界。第四定無",
    "T29n1559_009:0218b20": "復量。復次何義名小千世界二千世界三千",
    "T29n1559_009:0218b21": "世界。偈曰。四洲及月日。須彌婁欲界。梵處",
    "T29n1559_009:0218b22": "各一千。名小千世界。釋曰。一千剡浮洲。乃",
    "T29n1559_009:0218b23": "至一千北鳩婁。一千月日。一千須彌婁山。一",
    "T29n1559_009:0218b24": "千四大王天。乃至一千他化自在天。一千梵",
    "T29n1559_009:0218b25": "處。說此名小千世界。偈曰。千倍此小千。名",
    "T29n1559_009:0218b26": "二千中世界。釋曰。更千倍小千世界。名二千",
    "T29n1559_009:0218b27": "中世界。偈曰。千倍三大千。釋曰。更千倍二",
    "T29n1559_009:0218b28": "千中世界。名三千大千世界。如此一切。偈",
    "T29n1559_009:0218b29": "曰。共同一壞成。釋曰。如此等世界同有小大",
    "T29n1559_009:0218c01": "三災。此大千世界同壞同成。此義後當廣說。",
    "T29n1559_009:0218c02": "如器世界量不同。於中住眾生身量亦有差",
    "T29n1559_009:0218c03": "別。不有。此中偈曰。剡浮洲人量。四肘三肘",
    "T29n1559_009:0218c04": "半。釋曰。剡浮洲人從多身長三肘半。或有人",
    "T29n1559_009:0218c05": "長四肘。偈曰。後後倍倍增。東西北洲人。釋",
    "T29n1559_009:0218c06": "曰。東毘提訶人身長八肘。西瞿陀尼人身長",
    "T29n1559_009:0218c07": "十六肘。北鳩婁人身長三十二肘。若天云何。",
    "T29n1559_009:0218c08": "偈曰。身量四分增。乃至俱舍半欲界。釋曰。",
    "T29n1559_009:0218c09": "四大王天身長一俱盧舍四分之一。三十三",
    "T29n1559_009:0218c10": "天身長四分之二。夜摩天身長四分之三。兜",
    "T29n1559_009:0218c11": "帥多天身長四分。化樂天身長五分。他化自",
    "T29n1559_009:0218c12": "在天身長一俱盧舍半。偈曰色界。初半由旬",
    "T29n1559_009:0218c13": "次第。釋曰。色界諸天於初處梵眾天身長半",
    "T29n1559_009:0218c14": "由旬。從此次第。偈曰。半半增釋曰。於三處",
    "T29n1559_009:0218c15": "半半增。梵先行天身長一由旬。大梵天身長",
    "T29n1559_009:0218c16": "一由旬半。少光天身長二由旬。偈曰。向上從",
    "T29n1559_009:0218c17": "少光。上身倍倍增。唯除無雲三由旬。釋曰。",
    "T29n1559_009:0218c18": "無量光天身長四由旬。遍光天身長八由旬。",
    "T29n1559_009:0218c19": "如此倍增由旬。乃至遍淨天身長六十四由",
    "T29n1559_009:0218c20": "旬。無雲天倍增減三由旬。身長一百二十五",
    "T29n1559_009:0218c21": "由旬。從此後福生等天更倍增。乃至阿迦尼",
    "T29n1559_009:0218c22": "師吒天身長十六千由旬。身量向後有如此",
    "T29n1559_009:0218c23": "差別。壽量亦有差別不有。偈曰。北鳩婁千",
    "T29n1559_009:0218c24": "年。於二離半半。釋曰。北鳩婁人定壽千年。",
    "T29n1559_009:0218c25": "於西東二洲壽量半半減。西瞿陀尼壽五百",
    "T29n1559_009:0218c26": "年。東毘提訶壽二百五十年。偈曰。此不定。",
    "T29n1559_009:0218c27": "釋曰。於剡浮洲壽量不定。有時極多有時極",
    "T29n1559_009:0218c28": "少。多少云何。偈曰。最後十歲。釋曰。此壽漸",
    "T29n1559_009:0218c29": "減。最後唯有十歲。偈曰。初叵量。釋曰。劫初",
    "T29n1559_009:0219a01": "生眾生。壽命不可量。由千等數不能計量",
    "T29n1559_009:0219a02": "故。說人壽已。今當說天壽。若先安立日夜。",
    "T29n1559_009:0219a03": "方得計諸天壽。天日。夜云何偈曰。人中五",
    "T29n1559_009:0219a04": "十年。彼天一。日夜。欲下天。釋曰。人中五十",
    "T29n1559_009:0219a05": "年。於欲界最下天。謂四大王天。是一日一",
    "T29n1559_009:0219a06": "夜。偈曰。以此彼壽五百年。釋曰。以此三十",
    "T29n1559_009:0219a07": "日夜立為一月。以十二月立為一年。以此五",
    "T29n1559_009:0219a08": "百年為彼天壽量。偈曰。向上後倍增。釋曰。",
    "T29n1559_009:0219a09": "上地諸天倍增為日夜。以此日夜計彼壽量。",
    "T29n1559_009:0219a10": "彼壽云何。人中一百年。是三十三天一日一",
    "T29n1559_009:0219a11": "夜。以此日夜一千年。為彼天壽量。應知夜摩",
    "T29n1559_009:0219a12": "天等次第如此。人中二百四百八百十六百。",
    "T29n1559_009:0219a13": "為彼一日一夜。以此日夜二千四千八千十",
    "T29n1559_009:0219a14": "六千。天年次第為上天壽量。從由乾陀羅。向",
    "T29n1559_009:0219a15": "上無日月諸天云何安立日夜。用明光事。云",
    "T29n1559_009:0219a16": "何得成。由花開花合。謂俱牟頭花。波頭摩",
    "T29n1559_009:0219a17": "花等。諸鳥有鳴不鳴。睡有來去。以此等事",
    "T29n1559_009:0219a18": "判日夜。用光明事者。身自然光不須外光。",
    "T29n1559_009:0219a19": "說欲天壽量已。偈曰。色界無日月。由劫判",
    "T29n1559_009:0219a20": "彼壽。劫數如身量。釋曰。於色界中若有諸",
    "T29n1559_009:0219a21": "天。身量半由旬。壽量則半劫。若身量一由",
    "T29n1559_009:0219a22": "旬。壽量則一劫。如此彼身隨由旬數。彼壽",
    "T29n1559_009:0219a23": "量劫數皆隨身量。乃至阿迦尼師吒天。以",
    "T29n1559_009:0219a24": "十六千大劫為壽量。偈曰。無色二十千。劫",
    "T29n1559_009:0219a25": "後二二增。釋曰。於空無邊入。壽量二十千。",
    "T29n1559_009:0219a26": "劫識無邊入。更增二十千劫。無所有入。更",
    "T29n1559_009:0219a27": "增二十千劫。有頂更增二十千劫。此壽量",
    "T29n1559_009:0219a28": "二十四十六十八十千劫。此中應知。云何",
    "T29n1559_009:0219a29": "為劫。為是別劫。為是壞劫。為是成劫。為是",
    "T29n1559_009:0219b01": "大劫。偈曰。從少光大劫。從此下半劫。釋曰。",
    "T29n1559_009:0219b02": "從少光梵處。應知壽量約大劫。從此下半大",
    "T29n1559_009:0219b03": "劫說名劫。以分別大梵等壽量。云何如此。是",
    "T29n1559_009:0219b04": "時世間二十別劫成。二十別劫成已住。二十",
    "T29n1559_009:0219b05": "別劫散集。是六十別劫。於大梵處說名一劫",
    "T29n1559_009:0219b06": "半。分別如此。已是半劫。謂四十別劫。立為",
    "T29n1559_009:0219b07": "一劫。說彼壽量。說善道壽量已。惡道壽量今",
    "T29n1559_009:0219b08": "當說。偈曰。與欲界天壽。日夜次第等。於更",
    "T29n1559_009:0219b09": "活等六。壽量如欲天。釋曰。如所說六欲天壽",
    "T29n1559_009:0219b10": "量。於六地獄日夜。應知次第皆等。六者謂更",
    "T29n1559_009:0219b11": "活黑繩聚磕叫喚大叫喚燒然。於彼由旬日",
    "T29n1559_009:0219b12": "夜等。六欲天壽量。應知於彼壽量。亦等六",
    "T29n1559_009:0219b13": "天壽量。云何如此所說。四天王壽量。於更活",
    "T29n1559_009:0219b14": "地獄是一日一夜。以此日夜立月立年。以此",
    "T29n1559_009:0219b15": "五百年為其壽量。三十三天壽量。於黑繩地",
    "T29n1559_009:0219b16": "獄是一日一夜。以此日夜於中壽量足一千",
    "T29n1559_009:0219b17": "年。如此於餘處次第應知。乃至他化自在天",
    "T29n1559_009:0219b18": "壽量。於燒然地獄是一日一夜。以此日夜於",
    "T29n1559_009:0219b19": "中壽量足十六千年。偈曰。於大燒半劫。阿毘",
    "T29n1559_009:0219b20": "指別劫。釋曰。於大燒燃地獄。壽量半別劫。",
    "T29n1559_009:0219b21": "於無間地獄。壽量足一別劫。於畜生壽量無",
    "T29n1559_009:0219b22": "定。偈曰。畜生極別劫。釋曰。若畜生中最極",
    "T29n1559_009:0219b23": "長壽。但一別劫。謂諸龍難陀優波難陀阿輸",
    "T29n1559_009:0219b24": "多利等。何以故。佛世尊說。比丘有八部龍",
    "T29n1559_009:0219b25": "名大龍。皆一劫住持於地輪。廣說如經。偈",
    "T29n1559_009:0219b26": "曰。鬼日月五百。釋曰。人中一月。於鬼神是",
    "T29n1559_009:0219b27": "一日夜。以此日夜壽量五百年。於寒地獄壽",
    "T29n1559_009:0219b28": "量云何。偈曰。從婆訶百年。除麻盡為壽。頞",
    "T29n1559_009:0219b29": "浮陀二十。倍倍後餘壽。釋曰。約譬喻佛世",
    "T29n1559_009:0219c01": "尊說。寒地獄壽量如經言。比丘。譬如此中",
    "T29n1559_009:0219c02": "二十佉梨。是摩伽陀量一。婆訶麻遍滿高出",
    "T29n1559_009:0219c03": "從。此有人一。百年度除一粒麻。比丘。如此",
    "T29n1559_009:0219c04": "二十佉梨。一婆訶麻。由此方便。我說速得",
    "T29n1559_009:0219c05": "減盡。我未說於頞浮陀生眾生壽量得盡。比",
    "T29n1559_009:0219c06": "丘。如頞浮陀壽量。更二十倍為尼剌浮陀壽",
    "T29n1559_009:0219c07": "量。乃至比丘。二十倍波頭摩壽量。為分陀利",
    "T29n1559_009:0219c08": "柯壽量。如此等壽量。為有未具足於中間死",
    "T29n1559_009:0219c09": "不。一切處有。偈曰。除鳩婁中夭。釋曰。於",
    "T29n1559_009:0219c10": "北鳩婁洲。一切人壽量皆定必具壽量盡方",
    "T29n1559_009:0219c11": "得捨命。於餘處壽命不定。若約別人。於中",
    "T29n1559_009:0219c12": "間多不得死。謂住兜帥多天。一生補處菩",
    "T29n1559_009:0219c13": "薩。最後生菩薩。佛所記。佛所使。信行法行。",
    "T29n1559_009:0219c14": "菩薩母。轉輪王母。正懷胎。如此等由由旬",
    "T29n1559_009:0219c15": "量說。處所及身量已由年量。說壽命量已。此",
    "T29n1559_009:0219c16": "二齊量未說。如此一切用名分別。此名窮量。",
    "T29n1559_009:0219c17": "亦應顯說。為說此三。是故初立方便。偈曰。&#x96A3;",
    "T29n1559_009:0219c18": "虛字剎那。色名時最極。釋曰。若分分析色極",
    "T29n1559_009:0219c19": "於&#x96A3;虛。故&#x96A3;虛是色極量。時量亦爾。極於剎",
    "T29n1559_009:0219c20": "那。名量亦爾。極於輕字如伊短音。復次剎",
    "T29n1559_009:0219c21": "那者何量。若因緣已具足。隨時法得一生。是",
    "T29n1559_009:0219c22": "時名剎那。復次是法若行度一&#x96A3;虛。是時名",
    "T29n1559_009:0219c23": "剎那。復次若有強力丈夫一彈指頃。經六十",
    "T29n1559_009:0219c24": "五剎那。阿毘達磨師說如此。於此中偈曰。七",
    "T29n1559_009:0219c25": "&#x96A3;虛阿羺塵鐵塵水兔羊。牛隙塵蟣虱。麥指",
    "T29n1559_009:0219c26": "節應知。後後七倍增。釋曰。以&#x96A3;虛為初。應",
    "T29n1559_009:0219c27": "知後後皆七倍增。七&#x96A3;虛為一阿羺。七阿羺",
    "T29n1559_009:0219c28": "為一鐵塵。七鐵塵為一水塵。七水塵為一兔",
    "T29n1559_009:0219c29": "塵。七兔塵為一羊塵。七羊塵為一牛塵。七牛",
    "T29n1559_009:0220a01": "塵為一隙光中塵。七隙光中塵為一蟣。七蟣",
    "T29n1559_009:0220a02": "為一虱。七虱為一麥。七麥為指一節。三節為",
    "T29n1559_009:0220a03": "一指。是世間所解故。偈中不說。若橫並指。",
    "T29n1559_009:0220a04": "偈曰。二十四指量一肘。四肘一弓。五百弓",
    "T29n1559_009:0220a05": "俱盧舍。此名阿練若。釋曰。十二指為一[月*桀]",
    "T29n1559_009:0220a06": "手。二十四指為一肘。四肘名一尋。亦名一",
    "T29n1559_009:0220a07": "弓。五百弓為一俱盧舍。亦名村亦名阿練",
    "T29n1559_009:0220a08": "若。偈曰。此八一由旬。釋曰。此八俱盧舍為",
    "T29n1559_009:0220a09": "一由旬。說由旬量已。年量今當說。偈曰。百二",
    "T29n1559_009:0220a10": "十剎那。怛剎那。釋曰。一百二十剎那。為一",
    "T29n1559_009:0220a11": "怛剎那。偈曰。六十說名一羅婆。釋曰。六十",
    "T29n1559_009:0220a12": "怛剎那。說名一羅婆。偈曰。後三三十增。是",
    "T29n1559_009:0220a13": "一牟休多。及一日夜月。釋曰。三十羅婆。為",
    "T29n1559_009:0220a14": "一牟休多。三十牟休多。為一日夜夜。有時長",
    "T29n1559_009:0220a15": "有時短有時等。三十日夜為一月。偈曰。十二",
    "T29n1559_009:0220a16": "月一年。一年共減夜。釋曰。寒際有四月。熱",
    "T29n1559_009:0220a17": "際有四月。雨際有四月。如此十二月。立為一",
    "T29n1559_009:0220a18": "年共減夜。何以故。有六減夜入一年中。云何",
    "T29n1559_009:0220a19": "如此。",
    "T29n1559_009:0220a20": " 寒熱雨三際  中月半已度",
    "T29n1559_009:0220a21": " 於餘半月中  智人知減夜",
    "T29n1559_009:0220a22": "[0220a22] 說年量已。劫量今當說。偈曰。說劫有多種。",
    "T29n1559_009:0220a23": "釋曰。別劫壞劫成劫大劫。此中偈曰。壞劫地",
    "T29n1559_009:0220a24": "獄盡。乃至器世滅。釋曰。於諸地獄中。從無",
    "T29n1559_009:0220a25": "復眾生。乃至器世界滅。是名壞劫。何以故。壞",
    "T29n1559_009:0220a26": "有二種。一道壞。二界壞。復有二種壞。一眾",
    "T29n1559_009:0220a27": "生壞。二器世界壞。有如此時。於此時中地",
    "T29n1559_009:0220a28": "獄眾生。但死無復受生。此時是壞劫之初。是",
    "T29n1559_009:0220a29": "時世間二十別劫。成已住。此住劫應知已度。",
    "T29n1559_009:0220b01": "更二十別劫。世間應壞。是壞此時應知次第",
    "T29n1559_009:0220b02": "復至。若是時於地獄中無一眾生為餘。由此",
    "T29n1559_009:0220b03": "時量世間已壞。由地獄壞故。於此時中。若眾",
    "T29n1559_009:0220b04": "生有定業。必應於地獄受報。未盡業引此眾",
    "T29n1559_009:0220b05": "生。於餘世界地獄受報。畜生壞劫。鬼神壞",
    "T29n1559_009:0220b06": "劫。亦應作如此說。住大海畜生先壞。共人",
    "T29n1559_009:0220b07": "行畜生後壞。復有如此時。於人道中隨有一",
    "T29n1559_009:0220b08": "人。自然無師法爾。所得修入初定。此人從初",
    "T29n1559_009:0220b09": "定出。說如此言。善人從離生喜樂最美妙。善",
    "T29n1559_009:0220b10": "友從離生喜樂微細寂靜。餘人聞此言。復各",
    "T29n1559_009:0220b11": "修學此定。如此等人捨命後皆生梵處。若是",
    "T29n1559_009:0220b12": "時於剡浮洲。無一眾生為餘。由此時量世間",
    "T29n1559_009:0220b13": "已壞。由剡浮洲壞敗。如此東毘提訶。西瞿",
    "T29n1559_009:0220b14": "陀尼。北鳩婁壞。亦應作如此說。若是時於人",
    "T29n1559_009:0220b15": "道。無一人為餘。由此時量。世間已壞。由人",
    "T29n1559_009:0220b16": "道壞故。北鳩婁人捨命生欲界天。於自地中",
    "T29n1559_009:0220b17": "無離欲故。如此於四大王天。修習初定已生",
    "T29n1559_009:0220b18": "於梵處。若是時於四大王天。無一天為餘。由",
    "T29n1559_009:0220b19": "此時量。世間已壞。由四大王天壞故。如此乃",
    "T29n1559_009:0220b20": "至他化自在天壞。亦應作如此說。若是時於",
    "T29n1559_009:0220b21": "欲界天。無一天為餘。由此時量世間已壞。由",
    "T29n1559_009:0220b22": "欲界壞故。於梵處隨一眾生法爾所得修入",
    "T29n1559_009:0220b23": "第二定。從此定出說如此言。此樂最美妙。",
    "T29n1559_009:0220b24": "謂定生喜樂。此樂最寂靜。謂定生喜樂。餘人",
    "T29n1559_009:0220b25": "聞此言。復各修學此定。如此等天。捨命後",
    "T29n1559_009:0220b26": "皆生遍光天處。若是時於梵處無一眾生為",
    "T29n1559_009:0220b27": "餘。由此時量世。間已壞由眾生壞故是時器",
    "T29n1559_009:0220b28": "世界皆空。從此時初定道所起。能感器世界",
    "T29n1559_009:0220b29": "業。悉已謝滅。七日次第出。乃至燒大地及",
    "T29n1559_009:0220c01": "諸須彌婁山無復餘。從此猛火風吹光焰上",
    "T29n1559_009:0220c02": "燒梵處。如此光焰。應知是初定地同類。何以",
    "T29n1559_009:0220c03": "故。若災非同類則不能壞。由相應發故。故說",
    "T29n1559_009:0220c04": "此火能燒。何以故。是欲界火能接色界火故。",
    "T29n1559_009:0220c05": "此義於餘災。如理應知亦爾。從地獄中。由眾",
    "T29n1559_009:0220c06": "生死不更生。乃至器世界盡。經如此時說名",
    "T29n1559_009:0220c07": "壞劫。偈曰。成劫先於風。乃至地獄有。釋曰。",
    "T29n1559_009:0220c08": "從初風起。乃至於地獄有眾生。是名成劫。何",
    "T29n1559_009:0220c09": "以故。世間如此已壞。唯空為餘。於長時住。",
    "T29n1559_009:0220c10": "乃至後眾生業增上故諸世界器先相初",
    "T29n1559_009:0220c11": "起。謂於空中有微細風。漸漸而動。是時世",
    "T29n1559_009:0220c12": "間二十別劫壞已住。此壞劫應知已度。更二",
    "T29n1559_009:0220c13": "十別劫。世間應成。此成是時應知。次第復",
    "T29n1559_009:0220c14": "至。從是時諸風漸漸增大。乃至成就如前所",
    "T29n1559_009:0220c15": "說風輪。如前所說次第事。一切皆成。謂水輪",
    "T29n1559_009:0220c16": "及大地金輪地輪。乃至諸洲。須彌婁山等。",
    "T29n1559_009:0220c17": "初成大梵天宮殿。次第乃至成夜摩天宮殿。",
    "T29n1559_009:0220c18": "從此後風輪起。由此時量應知世間已成。由",
    "T29n1559_009:0220c19": "器世界成故。是時隨有眾生。應作大梵王。從",
    "T29n1559_009:0220c20": "遍光天墮於大梵宮殿受生。餘諸眾生從彼",
    "T29n1559_009:0220c21": "次第墮。有生梵先行處。有生梵眾處。有生他",
    "T29n1559_009:0220c22": "化自在處。如此次第。乃至於北鳩婁。西瞿陀",
    "T29n1559_009:0220c23": "尼。東毘提訶。剡浮洲。鬼神道。畜生道。地獄",
    "T29n1559_009:0220c24": "道處受生。此是法爾。謂後世間壞。先世間",
    "T29n1559_009:0220c25": "成。是時若一眾生。於地獄處受生。由此時",
    "T29n1559_009:0220c26": "量。世間二十別劫已成。此成劫應知已度。更",
    "T29n1559_009:0220c27": "二十別劫。世間應住。此住是時應知次第復",
    "T29n1559_009:0220c28": "至。偈曰。別劫從無量。乃至成十歲。釋曰。從",
    "T29n1559_009:0220c29": "世間初成。十九別劫。於無量壽時中已度。此",
    "T29n1559_009:0221a01": "無量壽眾生。壽命漸減乃至十歲。世間已成",
    "T29n1559_009:0221a02": "及住。是住初別劫。偈曰。初下一別劫。次上",
    "T29n1559_009:0221a03": "下十八。釋曰。從此初住。後有十八上十八",
    "T29n1559_009:0221a04": "下。為十八別劫。云何如此。從此十歲眾生",
    "T29n1559_009:0221a05": "壽命。若轉增上乃至八萬歲。復轉減下乃至",
    "T29n1559_009:0221a06": "十歲。是第二別劫。如此乃至十八。偈曰。後",
    "T29n1559_009:0221a07": "上一別劫。釋曰。最後一上別劫。即住劫第二",
    "T29n1559_009:0221a08": "十別劫。如此若下從八萬乃至十歲。若爾增",
    "T29n1559_009:0221a09": "上至幾量為究竟。偈曰。乃至壽八萬。釋曰。",
    "T29n1559_009:0221a10": "過此無復上。於十八劫中。如一上一下時量。",
    "T29n1559_009:0221a11": "初住下劫時量亦爾。最後上劫時量亦爾。是",
    "T29n1559_009:0221a12": "故一切時量平等。偈曰。世間如此成。住經二",
    "T29n1559_009:0221a13": "十劫。釋曰。由此別劫道理。世間二十別劫",
    "T29n1559_009:0221a14": "成已住。如成住時量。於如此等時。偈曰。劫",
    "T29n1559_009:0221a15": "成及破壞。壞住皆平等。釋曰。二十別劫世",
    "T29n1559_009:0221a16": "間成。二十別劫世間壞。二十別劫壞已空住。",
    "T29n1559_009:0221a17": "雖於此三時無上下量劫。然此劫量皆平等。",
    "T29n1559_009:0221a18": "若算數平等故。此中由一別劫。器世界成。由",
    "T29n1559_009:0221a19": "十九別劫。此處成所住。由一別劫。器世界",
    "T29n1559_009:0221a20": "被離。由十九別劫。器世界空無眾生。如此別",
    "T29n1559_009:0221a21": "劫。有四種二十合成八十。偈曰。八十名大",
    "T29n1559_009:0221a22": "劫。釋曰。若大劫其量如此。此劫以何法為",
    "T29n1559_009:0221a23": "自性。五陰為自性。於經中說。由劫三阿僧",
    "T29n1559_009:0221a24": "祇。諸佛得無上菩提果。此三阿僧祇。於四劫",
    "T29n1559_009:0221a25": "中為是何劫。此中所說是大劫。以此偈曰。大",
    "T29n1559_009:0221a26": "劫三僧祇。釋曰。由三劫阿僧祇。所求佛果",
    "T29n1559_009:0221a27": "方成。阿僧祇既無數邊。三數云何成。不應如",
    "T29n1559_009:0221a28": "此知。若爾云何。雖然有六十數處名一阿僧",
    "T29n1559_009:0221a29": "祇。於餘經中說如此。何者為六十。有第一數",
    "T29n1559_009:0221b01": "無第二數。是處名第一。十此第一。名第二",
    "T29n1559_009:0221b02": "處。十第二處名百。十百名千。十千名萬。十",
    "T29n1559_009:0221b03": "萬名洛沙。十洛沙名阿底洛沙。十阿底洛沙",
    "T29n1559_009:0221b04": "名俱胝。十俱胝名末持訶。十末持訶名阿",
    "T29n1559_009:0221b05": "由多。十阿由多名摩訶由多。十摩訶由多名",
    "T29n1559_009:0221b06": "那由多。十那由多名摩訶那由多。十摩訶那",
    "T29n1559_009:0221b07": "由多名波由多。十波由多名摩訶波由多。十",
    "T29n1559_009:0221b08": "摩訶波由多名&#x6B1D;僧伽。十&#x6B1D;僧伽名摩剡僧",
    "T29n1559_009:0221b09": "伽。十摩剡僧伽名婆訶那。十婆訶那名摩訶",
    "T29n1559_009:0221b10": "婆訶那。十摩訶婆訶那名知知婆。十知知婆",
    "T29n1559_009:0221b11": "名摩訶知知婆。十摩訶知知婆名醯兜。十醯",
    "T29n1559_009:0221b12": "兜名摩訶醯兜。十摩訶醯兜名柯羅婆。十柯",
    "T29n1559_009:0221b13": "羅婆名摩訶柯羅婆。十摩訶柯羅婆名因陀。",
    "T29n1559_009:0221b14": "十因陀名摩頭陀。十摩頭陀名婆末多。十",
    "T29n1559_009:0221b15": "婆末多名摩訶婆末多。十摩訶婆末多名",
    "T29n1559_009:0221b16": "伽知。十伽知名摩訶伽知。十摩訶伽知名&#x7D4D;",
    "T29n1559_009:0221b17": "婆。十&#x7D4D;婆名摩訶&#x7D4D;婆。十摩訶&#x7D4D;婆名物陀。",
    "T29n1559_009:0221b18": "十物陀名摩訶物陀。十摩訶物陀名婆羅。十",
    "T29n1559_009:0221b19": "婆羅名摩訶婆羅。十摩訶婆羅名社那。十社",
    "T29n1559_009:0221b20": "那名摩訶社那。十摩訶社那名毘休多。十毘",
    "T29n1559_009:0221b21": "休多名摩訶毘休多。十摩訶毘休多名婆洛",
    "T29n1559_009:0221b22": "沙。十婆洛沙名摩訶婆洛沙。十摩訶婆洛沙",
    "T29n1559_009:0221b23": "名阿僧祇。間中有八處忘失。",
    "T29n1559_009:0221b24": "[0221b24] 如此大劫。次第數至第六十處。說名一阿僧",
    "T29n1559_009:0221b25": "祇。度一更如此數名第二。第三亦爾。故說三",
    "T29n1559_009:0221b26": "阿僧祇。非一切方便所不能數。故名阿僧祇。",
    "T29n1559_009:0221b27": "眾生先已發願云何復須此最長時修行。方",
    "T29n1559_009:0221b28": "得無上菩提。如此事云何不應有。何以故。由",
    "T29n1559_009:0221b29": "大福德智慧資糧行。由六波羅蜜百萬難行",
    "T29n1559_009:0221c01": "道。於大劫三阿僧祇中。無上正覺果諸菩薩",
    "T29n1559_009:0221c02": "方得。若由別方便。有解脫理何用久修此大",
    "T29n1559_009:0221c03": "難行道。為他故須如此大功用。云何我等從",
    "T29n1559_009:0221c04": "大苦流。有能為拔濟他。由此意故久劫修",
    "T29n1559_009:0221c05": "行。由他利益。於己有何自利。是己自利。謂",
    "T29n1559_009:0221c06": "他利益。是己所樂故。君此事今何人能信。",
    "T29n1559_009:0221c07": "此事實難可信。若人荷負自身為重。於他無",
    "T29n1559_009:0221c08": "慈悲。若具智慧慈悲人。此事易信。譬如於世",
    "T29n1559_009:0221c09": "間有諸餘人。恒習惡過失。於中雖無自利益。",
    "T29n1559_009:0221c10": "欣樂他損惱事。眾所共見。如此復有餘人。恒",
    "T29n1559_009:0221c11": "習大悲。於中無自利益。欣樂行利益他事。是",
    "T29n1559_009:0221c12": "故此事可比。復次譬如世間凡夫。由長時數",
    "T29n1559_009:0221c13": "習故。於諸行法實非自我。不能了別諸行體",
    "T29n1559_009:0221c14": "相。於諸行中生起我愛。因此我愛恒荷負眾",
    "T29n1559_009:0221c15": "苦如此。復有餘人。於長時由數習智慧。於自",
    "T29n1559_009:0221c16": "相續棄捨自愛。於他增長自愛。因此愛故。為",
    "T29n1559_009:0221c17": "他荷負眾苦。是故應知。此義不異。復次有別",
    "T29n1559_009:0221c18": "性。如此種類起。由他苦故苦。由他樂故樂。",
    "T29n1559_009:0221c19": "不由自身故。彼不見他利益事異自利益。此",
    "T29n1559_009:0221c20": "中說偈。",
    "T29n1559_009:0221c21": " 下人求自樂  作種種方便",
    "T29n1559_009:0221c22": " 中人求滅苦  非樂苦依故",
    "T29n1559_009:0221c23": " 上人由自苦  樂他得安樂",
    "T29n1559_009:0221c24": " 及他苦永滅  他苦自苦故",
    "T29n1559_009:0221c25": "[0221c25] 為於劫上時諸佛出世。為於劫下時諸佛出",
    "T29n1559_009:0221c26": "世。偈曰。成佛於劫下。減八萬至百。釋曰。世",
    "T29n1559_009:0221c27": "間人壽八萬歲時。壽減正發。乃至人壽百",
    "T29n1559_009:0221c28": "歲。於此中間諸佛世尊出現於世。云何不於",
    "T29n1559_009:0221c29": "劫上時出。於此時中眾生難教厭離故。云何",
    "T29n1559_009:0222a01": "不於百下時出。於此時中五濁熾盛。何者為",
    "T29n1559_009:0222a02": "五濁。一命濁。二劫濁。三惑濁。四見濁。五眾",
    "T29n1559_009:0222a03": "生濁。下劫將末命等五最&#x9E81;最下。已成滓故。",
    "T29n1559_009:0222a04": "說名為濁。由前二濁。次第損減壽命。及損減",
    "T29n1559_009:0222a05": "樂具。復由二濁損減助善。何以故。因此二",
    "T29n1559_009:0222a06": "濁。有諸眾生。多修習欲塵樂行及自苦行。能",
    "T29n1559_009:0222a07": "損在家出家助善。由後一濁損減自身身量。",
    "T29n1559_009:0222a08": "色無病力智念正勤不動。此德壞故。獨覺於",
    "T29n1559_009:0222a09": "何時出世。偈曰。上下時獨覺。釋曰。獨覺於",
    "T29n1559_009:0222a10": "上劫及下劫時。皆得出世。何以故。獨覺有二",
    "T29n1559_009:0222a11": "種。一部行二犀角喻此中部行者。先是聲聞",
    "T29n1559_009:0222a12": "或名獨勝。有餘師說。有先是凡夫後成部行",
    "T29n1559_009:0222a13": "獨覺。若此人於前世。已修決擇分能善根。今",
    "T29n1559_009:0222a14": "生自然覺悟聖道。云何得知。於本行經中說。",
    "T29n1559_009:0222a15": "有一山處。有五百外仙。修難行苦行。乃至有",
    "T29n1559_009:0222a16": "一獼猴。與獨覺共住。後至外仙所。現獨覺威",
    "T29n1559_009:0222a17": "儀莊飾。五百外仙皆成獨覺。若先是聖人。不",
    "T29n1559_009:0222a18": "得修難行苦行。犀角喻者。謂獨自住。二種獨",
    "T29n1559_009:0222a19": "覺中。偈曰。犀角喻百劫。釋曰。足一百大劫。",
    "T29n1559_009:0222a20": "修行菩提資糧。方成犀角喻獨覺。云何名獨",
    "T29n1559_009:0222a21": "覺。離師正教。於一自身如理覺悟。故名獨",
    "T29n1559_009:0222a22": "覺。何以故。諸獨覺但調伏一身。不調伏他故。",
    "T29n1559_009:0222a23": "云何名犀角喻。於人天道最勝品中。貞實無",
    "T29n1559_009:0222a24": "等故。何因不覺悟他。諸獨覺非無能為他說",
    "T29n1559_009:0222a25": "法。具得四無礙解故。彼亦有能。能憶持往昔",
    "T29n1559_009:0222a26": "諸佛所說正教。及為他說故。彼亦非無慈悲",
    "T29n1559_009:0222a27": "為利益他。恒現通慧故。不由眾生不感聖果",
    "T29n1559_009:0222a28": "故不為說。何以故。是時亦有修世道離欲諸",
    "T29n1559_009:0222a29": "仙。雖然亦由宿世修習故。由喜樂少求故。是",
    "T29n1559_009:0222b01": "故不能說正教令他受甚深法。何以故。隨愛",
    "T29n1559_009:0222b02": "流行世間。難可引濟令其逆流故。為離雜行",
    "T29n1559_009:0222b03": "攝部眾故。怖畏散亂雜談說故。",
    "T29n1559_009:0222b04": "[0222b04] 復次轉輪王於二時中何時出世。偈曰。減八",
    "T29n1559_009:0222b05": "萬歲時。無轉輪王生。釋曰。人壽無量時。乃",
    "T29n1559_009:0222b06": "至壽八萬歲。轉輪王生於世間。不減八萬時。",
    "T29n1559_009:0222b07": "何以故。若人壽減八萬。是人非此吉祥富樂",
    "T29n1559_009:0222b08": "器故。由輪成王位為法故。名轉輪王。此王有",
    "T29n1559_009:0222b09": "四種。偈曰。金銀銅鐵輪。釋曰。若人以金為",
    "T29n1559_009:0222b10": "輪。此人是上上品。以銀為輪是上品。以銅為",
    "T29n1559_009:0222b11": "輪是中品。以鐵為輪是下品。偈曰。四隨下",
    "T29n1559_009:0222b12": "次第。一二三四洲。釋曰。若人以鐵為輪。此人",
    "T29n1559_009:0222b13": "為一洲王。以銅為輪為二洲王。以銀為輪為",
    "T29n1559_009:0222b14": "三洲王。以金為輪為四洲王。分別世中說如",
    "T29n1559_009:0222b15": "此。於經中由偏顯勝故。但說金輪。經言。若",
    "T29n1559_009:0222b16": "王生剎帝利種。已受灌頂位。於布薩時。白半",
    "T29n1559_009:0222b17": "十五日。王從頭次第洗竟持八戒。布薩昇上",
    "T29n1559_009:0222b18": "高樓。大臣等集皆悉圍繞。於東方有輪寶出",
    "T29n1559_009:0222b19": "現。千輻具足有轂有輞。一切莊嚴無不圓備。",
    "T29n1559_009:0222b20": "如善巧工匠所作。一切皆金。來至王所。應知",
    "T29n1559_009:0222b21": "此王必是轉輪王。若餘轉輪王生亦爾。偈曰。",
    "T29n1559_009:0222b22": "非二俱如佛。釋曰。於經中說。無處無位。謂",
    "T29n1559_009:0222b23": "無前無後二如來阿羅呵三若三佛陀出現世",
    "T29n1559_009:0222b24": "間。有處有位。若一如來二如來。二轉輪王",
    "T29n1559_009:0222b25": "亦爾。此中是義應思。是所許處。為約大三千",
    "T29n1559_009:0222b26": "世界。為約一切世界。餘部說。諸佛世尊但",
    "T29n1559_009:0222b27": "一處出餘處則無。何以故。勿許諸佛世尊功",
    "T29n1559_009:0222b28": "能有闕是一世尊。於一切處具有能故。若於",
    "T29n1559_009:0222b29": "一處一佛。不能荷負一切受化弟子。餘佛於",
    "T29n1559_009:0222c01": "中亦無有能。於經中說云。舍利弗。若有一",
    "T29n1559_009:0222c02": "人。來至汝所問汝言。大德於今時為有沙門",
    "T29n1559_009:0222c03": "婆羅門與瞿曇沙門平等平等於無上菩提",
    "T29n1559_009:0222c04": "不。汝若被問。當云何答。世尊。若有一人來",
    "T29n1559_009:0222c05": "至我所。作如此問。我若被問。應如此答。於",
    "T29n1559_009:0222c06": "今時無有沙門婆羅門與我世尊平等平等於",
    "T29n1559_009:0222c07": "無上菩提。何以故。世尊。我從世尊吉祥口證",
    "T29n1559_009:0222c08": "聞此言。證持此言。無處無位。謂無前無後。",
    "T29n1559_009:0222c09": "二如來阿羅訶三若三佛陀出現世間。有處",
    "T29n1559_009:0222c10": "有位。若一若爾佛世尊。於梵王經說。此義云",
    "T29n1559_009:0222c11": "何。經言。梵王於三千大千世界中。我自在成",
    "T29n1559_009:0222c12": "此言。是不了說義。說何義不了。若如來約自",
    "T29n1559_009:0222c13": "性心。不作別故意。正說利益他等。於此境",
    "T29n1559_009:0222c14": "界皆自然成。若如來作別故意境界則隨意",
    "T29n1559_009:0222c15": "無邊。有別部說。於餘世界各有諸佛如來。何",
    "T29n1559_009:0222c16": "以故。見多人共俱修菩提資糧。有多佛世尊。",
    "T29n1559_009:0222c17": "於一處一時出現無如此理。若出現餘處則",
    "T29n1559_009:0222c18": "無有礙。是故必於餘世界等成正覺。若爾此",
    "T29n1559_009:0222c19": "義中前所引經云。無處無時。謂無前無後。二",
    "T29n1559_009:0222c20": "如來出現於世。此義今云何。將此義今應思",
    "T29n1559_009:0222c21": "量。此經為約一世界說。為約一切世界說。若",
    "T29n1559_009:0222c22": "約一切世界說。轉輪王不應出餘世界。由遮",
    "T29n1559_009:0222c23": "俱生故。譬如如來。若汝忍如此。此義云何",
    "T29n1559_009:0222c24": "不忍。諸佛出現世。是大吉祥福。若多佛出多",
    "T29n1559_009:0222c25": "世界。無有過失。於世間無量眾生。得與大福",
    "T29n1559_009:0222c26": "德己利相應。若爾於一佛田。云何二如來不",
    "T29n1559_009:0222c27": "俱出世。無用故。隨本願故。故諸菩薩發如此",
    "T29n1559_009:0222c28": "願。於盲世間無將導無救無依。願我於中成",
    "T29n1559_009:0222c29": "佛。為眼及依。為令敬恭及疾行故。何以故。",
    "T29n1559_009:0223a01": "若一佛則生他極重恭敬。又令他思惟如此。",
    "T29n1559_009:0223a02": "餘佛最難可得。是故如所立教速疾修行。勿",
    "T29n1559_009:0223a03": "大師去已及般涅槃。我等無依止。復次是四",
    "T29n1559_009:0223a04": "種轉輪王。由金輪等制伏天下。云何能制伏",
    "T29n1559_009:0223a05": "次第。偈曰。他迎自往彼。爭伏勝。釋曰。若王",
    "T29n1559_009:0223a06": "得金輪為具。剡浮洲諸國王。各自來迎候。各",
    "T29n1559_009:0223a07": "云我等國土。富樂平安豐壤。遍多人眾。皆",
    "T29n1559_009:0223a08": "屬天尊。願天尊教&#x52C5;。我等皆是天尊翼從。若",
    "T29n1559_009:0223a09": "王得銀輪為具。王自往彼土。諸王皆下心歸",
    "T29n1559_009:0223a10": "伏。若王得銅輪為具。王往近彼土。遣使去還",
    "T29n1559_009:0223a11": "與共討爭。然後諸王方下心歸伏。若王得鐵",
    "T29n1559_009:0223a12": "輪為具。王自往彼土。擐甲捉仗示攻伐相。然",
    "T29n1559_009:0223a13": "後諸王方下心歸伏。一切轉輪王。偈曰。無",
    "T29n1559_009:0223a14": "害。釋曰。若捉仗制伏他土尚無殺害。何況餘",
    "T29n1559_009:0223a15": "王。伏天下已。一切眾生住王國土。王悉教",
    "T29n1559_009:0223a16": "令受持十善法。是故諸王死定生天。經中",
    "T29n1559_009:0223a17": "說。由轉輪聖王出現於世。世間則有七寶現",
    "T29n1559_009:0223a18": "生。何者為七。一輪寶。二象寶。三馬寶。四摩",
    "T29n1559_009:0223a19": "尼寶。五女寶。六長者寶。七大臣寶。象等諸",
    "T29n1559_009:0223a20": "寶。是眾生類。云何由他業生。若無一眾生由",
    "T29n1559_009:0223a21": "他業生。此人先共造諸業。能感互相應報。此",
    "T29n1559_009:0223a22": "人若受生。餘眾生由自宿業生。與此人相應。",
    "T29n1559_009:0223a23": "此轉輪王與餘王。為唯七寶有差別。為更有",
    "T29n1559_009:0223a24": "餘差別。有餘差別。謂此四轉輪王有三十二",
    "T29n1559_009:0223a25": "大人相。餘王則無。譬如諸佛。若爾王與佛何",
    "T29n1559_009:0223a26": "異。於中偈曰。處正明了圓。佛相餘無等。釋",
    "T29n1559_009:0223a27": "曰。佛三十二相有三德。與王相不同。三德",
    "T29n1559_009:0223a28": "者。一處極正不偏。二極明了不隱昧。三極圓",
    "T29n1559_009:0223a29": "滿無減缺。劫初諸人。為有王。為無王。無王",
    "T29n1559_009:0223b01": "雖然偈曰。初生如色界。釋曰。劫初生人。如",
    "T29n1559_009:0223b02": "色界眾生。各自在住。經中說。劫初生人。有",
    "T29n1559_009:0223b03": "色意生。具身身分。具根無減。色形可愛。自",
    "T29n1559_009:0223b04": "然光明。能飛行空中。喜樂為食。依喜樂於",
    "T29n1559_009:0223b05": "久長時住。偈曰。眾生漸貪味。為嬾惰儲畜。",
    "T29n1559_009:0223b06": "由財雇守田。釋曰。眾生已如此成。地味漸",
    "T29n1559_009:0223b07": "出。其味甘美勝細蜂蜜。於中有一人貪愛為",
    "T29n1559_009:0223b08": "性。聞地味香試取嘗之。遂便噉食。餘人次第",
    "T29n1559_009:0223b09": "隨學此事。初發段食在於此時。是時諸人由",
    "T29n1559_009:0223b10": "數習此食。於身生堅重二觸。失先光明。從此",
    "T29n1559_009:0223b11": "有黑暗起。是時日月出現。由貪味故。是彼地",
    "T29n1559_009:0223b12": "味次第滅盡地皮乾起。以此為食。於中起貪",
    "T29n1559_009:0223b13": "又失此食。次生林&#x8645;以此為食。於中起貪",
    "T29n1559_009:0223b14": "又失此食。次生舍利。不由耕種自然而有。以",
    "T29n1559_009:0223b15": "此為食。此食最&#x9E81;變異有殘。為除此殘生大",
    "T29n1559_009:0223b16": "小便道。此道與男女根俱生。相貌亦異。是時",
    "T29n1559_009:0223b17": "彼人互相瞻視。由隨先惑習氣起邪思惟。由",
    "T29n1559_009:0223b18": "邪思惟羅剎所吞。婬欲變異於心猛盛。即便",
    "T29n1559_009:0223b19": "犯罪。是婬欲鬼。初發入心在於此時。是時彼",
    "T29n1559_009:0223b20": "人晚時為瞑食。曉時為晝食。相要共取舍",
    "T29n1559_009:0223b21": "利。於中有一人嬾惰為性。長取舍利儲宿為",
    "T29n1559_009:0223b22": "食。餘人學之亦各儲宿。是時於中即生我所。",
    "T29n1559_009:0223b23": "因此我所後取舍利。將已即盡不復更生。是",
    "T29n1559_009:0223b24": "時彼人即共分田。於自分田生重貪惜。於他",
    "T29n1559_009:0223b25": "所得作侵損事。初發偷盜在於此時。為遣此",
    "T29n1559_009:0223b26": "失皆共集聚。其中有一勝人。諸人各以所得",
    "T29n1559_009:0223b27": "六分之一。共雇此人為守田主。彼說此人為",
    "T29n1559_009:0223b28": "差(廁知反)多羅莎未(亡履反)差多羅莎未故。得",
    "T29n1559_009:0223b29": "剎帝利名。大人眾所許。能染世間心。是故初",
    "T29n1559_009:0223c01": "生名摩訶先摩多王。一切王相傳。此王為",
    "T29n1559_009:0223c02": "初。於中若有人心出家外。是人得名婆羅門。",
    "T29n1559_009:0223c03": "後時有一王。由貪惜財物。於民不行分施恩",
    "T29n1559_009:0223c04": "事。諸人由貧乏故。多行盜事。王於此罪人好",
    "T29n1559_009:0223c05": "行刀杖。治罰事初發。殺害在於此時。是",
    "T29n1559_009:0223c06": "時罪人覆藏說言。我不作此事。初發妄語在",
    "T29n1559_009:0223c07": "於此時。偈曰。次由十惡增。壽減至十歲。釋",
    "T29n1559_009:0223c08": "曰。次第由此方便業道增長。故壽命漸減。於",
    "T29n1559_009:0223c09": "最後時。一切人皆壽十歲。是故一切災橫。二",
    "T29n1559_009:0223c10": "法為根本。謂貪味及嬾惰。是時人壽十歲。是",
    "T29n1559_009:0223c11": "別劫出盡。云何出盡。偈曰。是劫由杖疾。及",
    "T29n1559_009:0223c12": "餓災故出。釋曰。別劫有三因緣故出盡。一刀",
    "T29n1559_009:0223c13": "杖。二疾疫。三饑餓。別劫出盡時。是十歲人",
    "T29n1559_009:0223c14": "非法欲所染。不平等貪所逼。邪法所遍。是人",
    "T29n1559_009:0223c15": "瞋毒轉增上。若互相見即起極重瞋殺心。譬",
    "T29n1559_009:0223c16": "如今時獵鹿人見野鹿。是時諸人隨有所捉",
    "T29n1559_009:0223c17": "或木或草。於彼人悉成極利刀仗。彼人作是",
    "T29n1559_009:0223c18": "思惟。我今必應在前。是故更互相殺。由此",
    "T29n1559_009:0223c19": "皆死。復有別劫出盡時。是十歲人由罪過多",
    "T29n1559_009:0223c20": "故。鬼神起憎惡心。於彼作諸災橫。是故處",
    "T29n1559_009:0223c21": "處遭阿薩闍病。由此皆死。復有別劫出盡時。",
    "T29n1559_009:0223c22": "是十歲人由罪過多故。天神龍起憎惡心。不",
    "T29n1559_009:0223c23": "復降雨。是故處處飢餓窮困。由此皆死。是時",
    "T29n1559_009:0223c24": "有三糧。一栴遮糧。二白骨糧。三籌糧。名旃遮",
    "T29n1559_009:0223c25": "糧者。此有二因。今時聚集彼時名旃遮。又奩",
    "T29n1559_009:0223c26": "子名旃遮。是時諸人飢羸所逼。聚集聚集。皆",
    "T29n1559_009:0223c27": "飢餓死。又為護惜來歲糧。及憐愍眷屬。於將",
    "T29n1559_009:0223c28": "來時藏舉少糧及種子。置奩子中。故名旃遮",
    "T29n1559_009:0223c29": "糧。白骨糧者。亦有二因。是人身燥&#x6F81;既久。",
    "T29n1559_009:0224a01": "死後少時骨即白色。又無食飢餓。取此白骨",
    "T29n1559_009:0224a02": "煮汁飲之。籌糧者。亦有二因。是時諸人由",
    "T29n1559_009:0224a03": "次第傳籌。家家分張糧食。今日家主食。明日",
    "T29n1559_009:0224a04": "婦食。如此次第。復次昔時曾有穀處。開圻",
    "T29n1559_009:0224a05": "以籌挑取。隨得穀粒。以多水煮之飲以為糧。",
    "T29n1559_009:0224a06": "於經中傳說如此。若人能於一日護離殺生。",
    "T29n1559_009:0224a07": "或能施一訶梨勒。或於大眾起恭敬心能施",
    "T29n1559_009:0224a08": "一食。是人於刀杖疾疫飢餓劫時。不於中",
    "T29n1559_009:0224a09": "生。刀杖疾疫飢餓三災起各幾時。偈曰。七",
    "T29n1559_009:0224a10": "日及七月。七年次第盡。釋曰。由杖殺害眾",
    "T29n1559_009:0224a11": "生災。於七日內起。疾疫災於七月七日內起。",
    "T29n1559_009:0224a12": "飢餓災於七年七月七日內起。是時於二洲",
    "T29n1559_009:0224a13": "人。亦有似三災事起。瞋恚於彼增長。至重黑",
    "T29n1559_009:0224a14": "瘦惡色。及身羸弱於彼亦起。飢渴亦起。是各",
    "T29n1559_009:0224a15": "各所說三災。於諸災中應知。次第皆有。偈曰。",
    "T29n1559_009:0224a16": "散集劫有三。由火水風起。釋曰。於一一定處。",
    "T29n1559_009:0224a17": "眾生下散上集。故名散集劫。由七日出故有",
    "T29n1559_009:0224a18": "火災。由大雨水故有水災。由大風相違故有",
    "T29n1559_009:0224a19": "風災。由此三災。器世界極細分皆盡無餘。此",
    "T29n1559_009:0224a20": "中有餘外道師執說。如此&#x96A3;虛常住。於此時",
    "T29n1559_009:0224a21": "中以此為餘。云何彼樂執此義。諸餘大物。後",
    "T29n1559_009:0224a22": "更生時。勿彼生無種子。為不如此耶。是眾生",
    "T29n1559_009:0224a23": "業勢力所生風。由功能勝說為種子。復次災",
    "T29n1559_009:0224a24": "頭風。亦為種子因。彌嬉沙塞部經中說。風",
    "T29n1559_009:0224a25": "從餘現成世界。引載彼種子來。雖然諸外道",
    "T29n1559_009:0224a26": "師。不許芽等從種子生。若爾彼執云何。從自",
    "T29n1559_009:0224a27": "分生。乃至自分從自&#x96A3;虛生。若爾種子等。於",
    "T29n1559_009:0224a28": "芽等中有何功能。離安立&#x96A3;虛無別功能。由",
    "T29n1559_009:0224a29": "芽&#x96A3;虛從種子出故。何因彼許如此。從非同",
    "T29n1559_009:0224b01": "類因果生。此不應理。云何不應理。若爾一切",
    "T29n1559_009:0224b02": "物生則應不定。是義不然。由功能定故。無",
    "T29n1559_009:0224b03": "不定義。譬如穀熟等。若是義不然。何以故。",
    "T29n1559_009:0224b04": "求那法種種不同。踏臘脾(蔽也反)法不爾。若物",
    "T29n1559_009:0224b05": "欲生必從同類物生。譬如從竹笪生從縷衣",
    "T29n1559_009:0224b06": "生。今不相應義起。此中何義不相應。引不成",
    "T29n1559_009:0224b07": "就義證不成就義。此中何義不成就。笪異竹",
    "T29n1559_009:0224b08": "衣異縷。此義不成就。何以故。是竹是縷。如此",
    "T29n1559_009:0224b09": "聚集故得別名。譬如蟻行。云何得知。於一縷",
    "T29n1559_009:0224b10": "和合中不見衣故。何以故。於中若衣實有。何",
    "T29n1559_009:0224b11": "法能障令不顯現。若不具有。但有衣分。此",
    "T29n1559_009:0224b12": "則非衣。何以故。唯聚集為衣故。復有何一分",
    "T29n1559_009:0224b13": "衣異於此縷。若由觀多依和合故衣成。唯縷",
    "T29n1559_009:0224b14": "和合中已應見衣。時無見有此衣。初中後不",
    "T29n1559_009:0224b15": "對根故。故知離縷無有別衣。若衣分分次第",
    "T29n1559_009:0224b16": "對根。不應說由眼由身證得為有分。由次第",
    "T29n1559_009:0224b17": "決證有分故。是故衣智但緣分起。譬如火輪。",
    "T29n1559_009:0224b18": "若縷有別色類事。衣無色等故。則衣不可得。",
    "T29n1559_009:0224b19": "若衣有種種色等別類。不生別類。此義不成。",
    "T29n1559_009:0224b20": "於無種種色等別邊。不應見衣。或應即於此",
    "T29n1559_009:0224b21": "邊見種種色。衣縷有種種事。衣應無種種異。",
    "T29n1559_009:0224b22": "是故知衣無有別物。復次火光燒照等有差",
    "T29n1559_009:0224b23": "別。此光於初中後。不應有色觸及事等&#x96A3;虛。",
    "T29n1559_009:0224b24": "雖過根若聚集則可證。如彼能作事。眼等諸",
    "T29n1559_009:0224b25": "根若生膚曀等。則不見散髮等。但見聚髮等。",
    "T29n1559_009:0224b26": "何以故。一髮等於彼過根故。譬如&#x96A3;虛。是故",
    "T29n1559_009:0224b27": "知。汝但於色等假立&#x96A3;虛名。由此義故。色等",
    "T29n1559_009:0224b28": "滅時&#x96A3;虛即同滅。若&#x96A3;虛是物實異色等。不",
    "T29n1559_009:0224b29": "應與色同滅。若同滅異義則不成。隨愚智類",
    "T29n1559_009:0224c01": "不可分別。此物是地水火風。此物中色聲香",
    "T29n1559_009:0224c02": "味觸。是德汝執言。諸物是眼耳所證。毛古貝",
    "T29n1559_009:0224c03": "紅花&#x6B1D;金。若被燒彼智即無故。知彼智但緣",
    "T29n1559_009:0224c04": "色等起。熟所生德起時。由形貌相似故。瓶",
    "T29n1559_009:0224c05": "智更生。譬如色行。何以知然。若人不見形",
    "T29n1559_009:0224c06": "貌。不能知故。於嬰兒言何足可重。今且止破",
    "T29n1559_009:0224c07": "彼執。復次於三災中。何災何為頭。偈曰。三",
    "T29n1559_009:0224c08": "定二定等。次第三災頭。釋曰。諸災有三。火",
    "T29n1559_009:0224c09": "災以第二定為頭。下地燒然。水災以第三定",
    "T29n1559_009:0224c10": "為頭。下地爛壞。風災以第四定為頭。下地散",
    "T29n1559_009:0224c11": "滅。隨諸災上地說名災頭。何因三定地。由火",
    "T29n1559_009:0224c12": "水風破壞。偈曰。由等彼內災。釋曰。於初定",
    "T29n1559_009:0224c13": "地覺觀為內災。此覺觀能起心燋熱。與外火",
    "T29n1559_009:0224c14": "同。於第二定喜為內災。此喜與輕安觸相應。",
    "T29n1559_009:0224c15": "能令依止軟滑。與外水同。於此定中一切身",
    "T29n1559_009:0224c16": "強違觸滅故。說是苦根滅處。於第三定出入",
    "T29n1559_009:0224c17": "二息為。內災此即。是風於定於三摩跋提。若",
    "T29n1559_009:0224c18": "如實有此內災。於此定等必有如此外災。云",
    "T29n1559_009:0224c19": "何無地災。地名器世。此地與火水風相違。不",
    "T29n1559_009:0224c20": "與地相違。若爾於第四定有何災。偈曰。四無",
    "T29n1559_009:0224c21": "不動故。釋曰。於第四定離內災故。佛世尊說。",
    "T29n1559_009:0224c22": "彼名不動。是故於中諸災不起。故彼無災餘",
    "T29n1559_009:0224c23": "部說。由淨居天威力故無災。何以故。彼無復",
    "T29n1559_009:0224c24": "能得入無色界及住餘處受生。定於彼般涅",
    "T29n1559_009:0224c25": "槃故。於彼無災。若爾第四定器。應是常住。偈",
    "T29n1559_009:0224c26": "曰。無常眾生共。宮殿生滅故。釋曰。第四定",
    "T29n1559_009:0224c27": "不共一地相應。云何各各地住。與他不共。譬",
    "T29n1559_009:0224c28": "如眾星。於中若有眾生。生及死墮。宮殿與彼",
    "T29n1559_009:0224c29": "俱生俱滅故。此地非常住。此三災起次第云",
    "T29n1559_009:0225a01": "何。若無間。偈曰。七火一水災。釋曰。先七災",
    "T29n1559_009:0225a02": "由火起。後一災方由水起。如此次第。更七災",
    "T29n1559_009:0225a03": "由火起。隨七火災後各一水災起。偈曰。七水",
    "T29n1559_009:0225a04": "災已度。後復七火災。釋曰。由此次第七水災",
    "T29n1559_009:0225a05": "已度。後復七火災更次第起。偈曰。然後風災",
    "T29n1559_009:0225a06": "起。釋曰。從此後一風災起。何因如此。於彼",
    "T29n1559_009:0225a07": "眾生由定勝德。如自身住差別。所居處亦爾。",
    "T29n1559_009:0225a08": "此住幾時經五十六火災一風災。若作如此",
    "T29n1559_009:0225a09": "義。分別立世論。則被隨順。彼論云。六十四",
    "T29n1559_009:0225a10": "劫是遍淨天壽量。"
}