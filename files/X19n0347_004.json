{
    "X19n0347_004:0556c05": "維摩詰所說經卷四",
    "X19n0347_004:0556c06": "菩薩品",
    "X19n0347_004:0556c07": "於是佛告彌勒菩薩。汝行詣維摩詰問疾。彌勒",
    "X19n0347_004:0556c08": "白佛言世尊。我不堪任詣彼問疾。所以者何。憶",
    "X19n0347_004:0556c09": "念我昔為兜率天王。及其眷屬。說不退轉地之",
    "X19n0347_004:0556c10": "行(即無生法忍也)。時維摩詰。來謂我言彌勒。世尊授仁者記。一",
    "X19n0347_004:0556c11": "生當得阿耨多羅(無上也)三藐三菩提(正徧也)。為用何生得受",
    "X19n0347_004:0556c12": "記乎。過去耶。未來耶。現在耶。若過去生。過去生",
    "X19n0347_004:0557a01": "已滅。若未來生。未來生未至。若現在生。現在生",
    "X19n0347_004:0557a02": "無住。如佛所說。比丘。汝今即時亦生亦老亦滅。",
    "X19n0347_004:0557a03": "若以無生得受記者。無生即是正位。於正位中",
    "X19n0347_004:0557a04": "亦無受記。亦無得阿耨多羅三藐三菩提。云何",
    "X19n0347_004:0557a05": "彌勒受一生記乎。為從如生得受記耶。為從如",
    "X19n0347_004:0557a06": "滅得受記耶。若以如生得受記者。如無有生。若",
    "X19n0347_004:0557a07": "以如滅得受記者。如無有滅。一切眾生皆如也。",
    "X19n0347_004:0557a08": "一切法亦如也。眾聖賢亦如也。至於彌勒亦如",
    "X19n0347_004:0557a09": "也。若彌勒得受記者。一切眾生。亦應受記。所以",
    "X19n0347_004:0557a10": "者何。夫如者。不二不異。若彌勒得阿耨多羅三",
    "X19n0347_004:0557a11": "藐三菩提者。一切眾生。皆亦應得。所以者何。一",
    "X19n0347_004:0557a12": "切眾生。即菩提相。若彌勒得滅度者。一切眾生",
    "X19n0347_004:0557a13": "亦當滅度。所以者何。諸佛知一切眾生畢竟寂",
    "X19n0347_004:0557a14": "滅。即涅槃相。不復更滅。是故彌勒。無以此法誘",
    "X19n0347_004:0557a15": "諸天子。實無發阿耨多羅三藐三菩提心者。亦",
    "X19n0347_004:0557a16": "無退者。彌勒。當令此諸天子。捨於分別菩提之",
    "X19n0347_004:0557a17": "見。所以者何。菩提者。不可以身得。不可以心得。",
    "X19n0347_004:0557a18": "寂滅是菩提。滅諸相故。不觀是菩提。離諸緣故。",
    "X19n0347_004:0557a19": "不行是菩提。無憶念故。斷是菩提。捨諸見故。離",
    "X19n0347_004:0557a20": "是菩提。離諸妄想故。障是菩提。障諸願故。不入",
    "X19n0347_004:0557a21": "是菩提。無貪著故。順是菩提。順於如故。住是菩",
    "X19n0347_004:0557a22": "提。住法性故。至是菩提。至實際故。不二是菩提。",
    "X19n0347_004:0557a23": "離意法故。等是菩提。等虗空故。無為是菩提。無",
    "X19n0347_004:0557a24": "生住滅故。知是菩提。了眾生心行故。不會是菩",
    "X19n0347_004:0557b01": "提。諸入不會故。不合是菩提。離煩惱習故。無處",
    "X19n0347_004:0557b02": "是菩提。無形色故。假名是菩提。名字空故。如化",
    "X19n0347_004:0557b03": "是菩提。無取捨故。無亂是菩提。常自靜故。善寂",
    "X19n0347_004:0557b04": "是菩提。性清淨故。無取是菩提。離攀緣故。無異",
    "X19n0347_004:0557b05": "是菩提。諸法等故。無比是菩提。無可喻故。微妙",
    "X19n0347_004:0557b06": "是菩提。諸法難知故。世尊。維摩詰說是法時。二",
    "X19n0347_004:0557b07": "百天子。得無生法忍。故我不任詣彼問疾。",
    "X19n0347_004:0557b08": "佛告光嚴童子。汝行詣維摩詰問疾。光嚴白佛",
    "X19n0347_004:0557b09": "言世尊。我不堪任詣彼問疾。所以者何。憶念我",
    "X19n0347_004:0557b10": "昔。出毗耶離大城。時維摩詰方入城。我即為作",
    "X19n0347_004:0557b11": "禮而問言。居士從何所來。答我言吾從道場來。",
    "X19n0347_004:0557b12": "我問道場者何所是。答曰。直心是道場。無虗假",
    "X19n0347_004:0557b13": "故。發行是道場。能辦事故。深心是道場。增益功",
    "X19n0347_004:0557b14": "德故。菩提心是道場。無錯謬故。布施是道場。不",
    "X19n0347_004:0557b15": "望報故。持戒是道場。得願具故。忍辱是道場。於",
    "X19n0347_004:0557b16": "諸眾生心無礙故。精道是道場。不解怠故。禪定",
    "X19n0347_004:0557b17": "是道場。心調柔故。智慧是道場。現見諸法故。慈",
    "X19n0347_004:0557b18": "是道場。等眾生故。悲是道場。忍疲苦故。喜是道",
    "X19n0347_004:0557b19": "場。悅樂法故。捨是道場。憎愛斷故。神通是道場。",
    "X19n0347_004:0557b20": "成就六通故。解脫是道場。能背捨故。方便是道",
    "X19n0347_004:0557b21": "場。教化眾生故。四攝是道場。攝眾生故。多聞是",
    "X19n0347_004:0557b22": "道場。如聞行故。伏心是道場。正觀諸法故。三十",
    "X19n0347_004:0557b23": "七品是道場。捨有為法故。四諦是道場。不誑世",
    "X19n0347_004:0557b24": "間故。緣起是道場。無明乃至老死皆無盡故。諸",
    "X19n0347_004:0557c01": "煩惱是道場。知如實故。眾生是道場。知無我故。",
    "X19n0347_004:0557c02": "一切法是道場。知諸法空故。降魔是道場。不傾",
    "X19n0347_004:0557c03": "動故。三界是道場。無所趣故。師子吼是道場。無",
    "X19n0347_004:0557c04": "所畏故。力無畏不共法是道場。無諸過故。三明",
    "X19n0347_004:0557c05": "是道場。無餘礙故。一念知一切法是道場。成就",
    "X19n0347_004:0557c06": "一切智故。如是善男子。菩薩若應諸波羅蜜。教",
    "X19n0347_004:0557c07": "化眾生。諸有所作。舉足下足。當知皆從道場來",
    "X19n0347_004:0557c08": "住於佛法矣。說是法時。五百天人。皆發阿耨多",
    "X19n0347_004:0557c09": "羅三藐三菩提心。故我不任詣彼問疾。",
    "X19n0347_004:0557c10": "佛告持世菩薩。汝行詣維摩詰問疾。持世白佛",
    "X19n0347_004:0557c11": "言世尊。我不堪任詣彼問疾。所以者何。憶念我",
    "X19n0347_004:0557c12": "昔住於靜室。時魔波旬。從萬二千天女。狀如帝",
    "X19n0347_004:0558a01": "釋(之像)。鼓樂絃歌。來詣我所。與其眷屬。稽首我足。合",
    "X19n0347_004:0558a02": "掌恭敬。於一面立。我意謂是帝釋而語之言。善",
    "X19n0347_004:0558a03": "來憍尸迦。雖福應有。不當自恣。當觀五欲無常。",
    "X19n0347_004:0558a04": "以求善本。於身命財而修堅法。即語我言。正士。",
    "X19n0347_004:0558a05": "受是萬二千天女。可備掃灑。我言憍尸迦。無以",
    "X19n0347_004:0558a06": "此非法之物。要我沙門釋子。此非我宜。所言未",
    "X19n0347_004:0558a07": "訖。時維摩詰來謂我言。非帝釋也。是為魔來嬈",
    "X19n0347_004:0558a08": "固汝耳。即語魔言。是諸女等。可以與我。如我應",
    "X19n0347_004:0558a09": "受(沙門豈受乎)。魔即驚懼。念維摩詰。將無惱我。欲隱形去而",
    "X19n0347_004:0558a10": "不能隱。盡其神力。亦不得去。即聞空中聲曰。波",
    "X19n0347_004:0558a11": "旬。以女與之。乃可得去。魔以畏故。俛仰而與。爾",
    "X19n0347_004:0558a12": "時維摩詰。語諸女言。魔以汝等與我。今汝皆當",
    "X19n0347_004:0558a13": "發阿耨多羅三藐三菩提心。即隨所應(觀根利鈍)而為說",
    "X19n0347_004:0558a14": "法。令發道意。復言。汝等已發道意。有法樂可以",
    "X19n0347_004:0558a15": "自娛。不應復樂五欲樂也。天女即問。何謂法樂。",
    "X19n0347_004:0558a16": "答言。樂常信佛。樂欲聽法。樂供養眾。樂離五欲。",
    "X19n0347_004:0558a17": "樂觀五陰如怨賊。樂觀四大如毒蛇。樂觀內入",
    "X19n0347_004:0558a18": "如空聚。樂隨護道意。樂饒益眾生。樂敬養師。樂",
    "X19n0347_004:0558a19": "廣行施。樂堅持戒。樂忍辱柔和。樂勤集善根。樂",
    "X19n0347_004:0558a20": "禪定不亂。樂離垢明慧。樂廣菩提心。樂降伏眾",
    "X19n0347_004:0558a21": "魔。樂斷諸煩惱。樂淨佛國土。樂成就相好故。修",
    "X19n0347_004:0558a22": "諸功德。樂莊嚴道場。樂聞深法不畏。樂三脫門",
    "X19n0347_004:0558a23": "不樂非時。樂近同學。樂於非同學中。心無恚礙。",
    "X19n0347_004:0558a24": "樂將護惡知識。樂親近善知識。樂心喜清淨。樂",
    "X19n0347_004:0558b01": "修無量道品之法。是為菩薩法樂。於是波旬。告",
    "X19n0347_004:0558b02": "諸女言。我欲與汝俱還天宮。諸女言。以我等與",
    "X19n0347_004:0558b03": "此居士。有法樂我等甚樂。不復樂五欲樂也。魔",
    "X19n0347_004:0558b04": "言居士。可捨此女。一切所有。施於彼者。是為菩",
    "X19n0347_004:0558b05": "薩。維摩詰言。我已捨矣。汝便將去。令一切眾生",
    "X19n0347_004:0558b06": "得法願具足。於是諸女。問維摩詰。我等云何止",
    "X19n0347_004:0558b07": "於魔宮。維摩詰言。諸姊。有法門。名無盡燈。汝等",
    "X19n0347_004:0558b08": "當學。無盡燈者。譬如一燈然百千燈。冥者皆明。",
    "X19n0347_004:0558b09": "明終不盡。如是諸姊。夫一菩薩。開導百千眾生。",
    "X19n0347_004:0558b10": "令發阿耨多羅三藐三菩提心。於其道意。亦不",
    "X19n0347_004:0558b11": "滅盡。隨所說法。而自增益一切善法。是名無盡",
    "X19n0347_004:0558b12": "燈也。汝等雖住魔宮。以是無盡燈。令無數天子",
    "X19n0347_004:0558b13": "天女。發阿耨多羅三藐三菩提心者。為報佛恩。",
    "X19n0347_004:0558b14": "亦大饒益一切眾生。爾時天女頭面禮維摩詰",
    "X19n0347_004:0558b15": "足。隨魔還宮。忽然不現。世尊。維摩詰有如是自",
    "X19n0347_004:0558b16": "在神力。智慧辯才。故我不任詣彼問疾。",
    "X19n0347_004:0558b17": "佛告長者子善德。汝行詣維摩詰問疾。善德白",
    "X19n0347_004:0558b18": "佛言世尊。我不堪任詣彼問疾。所以者何。憶念",
    "X19n0347_004:0558b19": "我昔。自於父舍。設大施會。供養一切沙門。婆羅",
    "X19n0347_004:0558b20": "門。及諸外道。貧窮下賤。孤獨乞人。期滿七日。時",
    "X19n0347_004:0558b21": "維摩詰。來入會中。謂我言長者子。夫大施會。不",
    "X19n0347_004:0558b22": "當如汝所設。當為法施之會。何用是財施會為。",
    "X19n0347_004:0558b23": "我言居士。何謂法施之會。法施會者。無前無後。",
    "X19n0347_004:0558b24": "一時供養一切眾生。是名法施之會。曰何謂也。",
    "X19n0347_004:0558c01": "謂以菩提起於慈心。以救眾生。起大悲心。以持",
    "X19n0347_004:0558c02": "正法。起於喜心。以攝智慧。行於捨心。以攝慳貪。",
    "X19n0347_004:0558c03": "起檀波羅蜜。以化犯戒。起尸羅波羅蜜。以無我",
    "X19n0347_004:0558c04": "法。起羼提波羅蜜。以離身心相。起毗梨耶波羅",
    "X19n0347_004:0558c05": "蜜。以菩提相。起禪波羅蜜。以一切智。起般若波",
    "X19n0347_004:0558c06": "羅蜜。教化眾生而起於空。不捨有為法而起無",
    "X19n0347_004:0558c07": "相。示現受生而起無作。護持正法起方便力。以",
    "X19n0347_004:0558c08": "度眾生。起四攝法。以敬事一切。起除慢法。於身",
    "X19n0347_004:0558c09": "命財。起三堅法。於六念中。起思念法。於六和敬。",
    "X19n0347_004:0558c10": "起質直心。正行善法。起於淨命。心淨歡喜。起近",
    "X19n0347_004:0558c11": "賢聖。不憎惡人。起調伏心。以出家法。起於深心。",
    "X19n0347_004:0558c12": "以如說行。起於多聞。以無諍法。起空閑處。趣向",
    "X19n0347_004:0559a01": "佛慧。起於宴坐。解眾生縛。起修行地。以具相好。",
    "X19n0347_004:0559a02": "及淨佛土。起福德業。知一切眾生心念。如應說",
    "X19n0347_004:0559a03": "法。起於智業。知一切法。不取不捨。入一相門。起",
    "X19n0347_004:0559a04": "於慧業。斷一切煩惱。一切障礙。一切不善法。起",
    "X19n0347_004:0559a05": "一切善業。以得一切智慧。一切善法。起於一切",
    "X19n0347_004:0559a06": "助佛道法。如是善男子。是為法施之會。若菩薩",
    "X19n0347_004:0559a07": "住是法施會者。為大施主。亦為一切世間福田。",
    "X19n0347_004:0559a08": "世尊。維摩詰說是法時。婆羅門眾中二百人。皆",
    "X19n0347_004:0559a09": "發阿耨多羅三藐三菩提心。我時心得清淨。歎",
    "X19n0347_004:0559a10": "未曾有。稽首禮維摩詰足。即解瓔珞價直百千",
    "X19n0347_004:0559a11": "以上之。不肯取。我言居士。願必納受。隨意所與。",
    "X19n0347_004:0559a12": "維摩詰。乃受瓔珞。分作二分。持一分施此會中",
    "X19n0347_004:0559a13": "一最下乞人。持一分。奉彼難勝如來。一切眾會。",
    "X19n0347_004:0559a14": "皆見光明國土難勝如來。又見珠瓔在彼佛上。",
    "X19n0347_004:0559a15": "變成四柱寶臺。四面嚴飾。不相障蔽。時維摩詰。",
    "X19n0347_004:0559a16": "現神變已。又作是言。若施主。等心施一最下乞",
    "X19n0347_004:0559a17": "人。猶如如來福田之相。無所分別。等於大悲。不",
    "X19n0347_004:0559a18": "求果報。是則名曰具足法施。城中一最下乞人。",
    "X19n0347_004:0559a19": "見是神力。聞其所說。皆發阿耨多羅三藐三菩",
    "X19n0347_004:0559a20": "提心。故我不任詣彼問疾。如是諸菩薩。各各向",
    "X19n0347_004:0559a21": "佛。說其本緣。稱述維摩詰所言。皆曰。不任詣彼"
}