{
    "X72n1442_003:0694c15": "旅泊菴稿(卷三)",
    "X72n1442_003:0694c17": "非家叟著弟子淨煥錄",
    "X72n1442_003:0694c18": "雜著(序)",
    "X72n1442_003:0694c19": "華嚴經疏論纂要序",
    "X72n1442_003:0694c20": "[0694c20] 大方廣佛華嚴經者。乃毗盧遮那世尊於菩提場始",
    "X72n1442_003:0694c21": "成正覺。七處九會稱性頓演如來果海。&#x7FA3;生性源。及",
    "X72n1442_003:0694c22": "因地六位菩薩修證之軌範也。夫說既稱性則是恒",
    "X72n1442_003:0694c23": "常之說。所謂眾生說。國土說。三世一切說。處窮法界。",
    "X72n1442_003:0694c24": "時徹三際。旨趣宏深。言詮無盡。既非海墨所能書。抑",
    "X72n1442_003:0695a01": "豈貝葉而可悉。但隨機見聞。廣略有異耳。按西域記。",
    "X72n1442_003:0695a02": "此經有三本。上本有十箇三千大千世界微塵數偈",
    "X72n1442_003:0695a03": "一箇四天下微塵數品。中本有四十九萬八千八百",
    "X72n1442_003:0695a04": "偈一千二百品。下本有十萬偈四十八品。&#x8462;摩訶衍",
    "X72n1442_003:0695a05": "藏是文殊師利與阿難海於鐵圍山間結集。此經收",
    "X72n1442_003:0695a06": "入龍宮後。龍樹菩薩入宮見上中二本。非閻浮提人",
    "X72n1442_003:0695a07": "心力能持。遂記下本歸於人間。今傳來此方者。晉義",
    "X72n1442_003:0695a08": "熙十四年北天竺三藏佛度跋陀羅所譯六十卷(即支",
    "X72n1442_003:0695a09": "法領所請之本三十四品八會)。唐證聖元年于闐三藏實叉難陀所",
    "X72n1442_003:0695a10": "譯凡八十卷。皆是十萬偈之略。以譯未盡。故其具本",
    "X72n1442_003:0695a11": "言在遮拘槃國。然經雖未盡。義亦周圓。染指知味。存",
    "X72n1442_003:0695a12": "乎其人。其八十卷經清&#x51C9;國師有疏鈔。棗&#x6822;長者有",
    "X72n1442_003:0695a13": "論。世所盛行。疏鈔則窮源極委。章分句析。不唯是此",
    "X72n1442_003:0695a14": "經標準。實乃如來世尊一代時教之標準也。論則廣",
    "X72n1442_003:0695a15": "論佛意會歸自心。不唯是此經閫奧。實乃宗門之閫",
    "X72n1442_003:0695a16": "奧也。禪者喜讀論而不知疏鈔之廣大精微。講者喜",
    "X72n1442_003:0695a17": "讀疏鈔而不知論之直捷痛快。兩者皆失之也。道霈",
    "X72n1442_003:0695a18": "年二十五始遇華嚴。如貧獲摩尼。饑餐王&#x994D;。悲喜踊",
    "X72n1442_003:0695a19": "躍無以云喻。昔人謂亡軀得其死所。竭思有其所歸。",
    "X72n1442_003:0695a20": "斯言不我欺也。遂矢志生生依經修證。自是涵泳經",
    "X72n1442_003:0695a21": "文研窮疏論餘三十年。麤知門戶次第。但疏論異旨。",
    "X72n1442_003:0695a22": "悟者難於和會。文言廣博。讀者憚于浩繁。于是不揣",
    "X72n1442_003:0695a23": "漫於疏論。纂其精要合註本經。竊欲令大地含生凡",
    "X72n1442_003:0695a24": "厥有心者。同入斯門。啟自心文殊決擇玅慧。圓自性",
    "X72n1442_003:0695b01": "普賢恒沙功德。願周法界則毗盧是師。果辦一生則",
    "X72n1442_003:0695b02": "善財為友。於一毛端頓周塵剎參禮知識。于剎那際",
    "X72n1442_003:0695b03": "&#x5FA7;窮劫海津濟&#x7FA3;生。仰報佛恩。少盡卑願。云爾。",
    "X72n1442_003:0695b04": "法華經集註序",
    "X72n1442_003:0695b05": "[0695b05] 夫玅法蓮華經者。乃一化之根本。五時之極唱。普記",
    "X72n1442_003:0695b06": "眾生究竟成佛。此吾世尊出世之本懷。故曰如來唯",
    "X72n1442_003:0695b07": "為一大事因緣故出現於世。欲令眾生開示悟入佛",
    "X72n1442_003:0695b08": "之知見。豈徒然哉。陳隋間。天台智者大師證法華三",
    "X72n1442_003:0695b09": "昧。得旋陀羅尼。親見靈山一會儼然未散。南嶽思大",
    "X72n1442_003:0695b10": "禪師見而印之。曰靈山同聽法華宿緣所追。今再來",
    "X72n1442_003:0695b11": "矣。非子莫證。非吾莫識。子所得者名旋陀羅尼。大師",
    "X72n1442_003:0695b12": "於是開闡法華。九旬談玅以釋經題。說文句以解經",
    "X72n1442_003:0695b13": "文。著摩訶止觀以明玅行。至唐荊溪尊者作釋籤．文",
    "X72n1442_003:0695b14": "句記．輔行以申明之。謂之三大部。當時大師縱無礙",
    "X72n1442_003:0695b15": "之辦升座演說。而弟子章安者默識於心。結集成書",
    "X72n1442_003:0695b16": "以傳於世。天下古今皆其遵之曰天台宗。故諺嘗有",
    "X72n1442_003:0695b17": "云。天台之有章安。猶世尊之有阿難。非浪譽也。一經",
    "X72n1442_003:0695b18": "大旨。大師所釋。不出權實本&#x8FF9;。權則九界三乘。實則",
    "X72n1442_003:0695b19": "佛果圓乘。本謂久遠成佛。&#x8FF9;謂果後施化。前十四品",
    "X72n1442_003:0695b20": "是&#x8FF9;門。開權顯實。後十四品是本門。開&#x8FF9;顯本。三周",
    "X72n1442_003:0695b21": "七喻而蓮喻為總。七喻為別。傾無餘蘊矣。三周者。初",
    "X72n1442_003:0695b22": "法說周。為上根人作三乘一乘說。舍利弗一人得悟。",
    "X72n1442_003:0695b23": "即方便品所談是也。二譬喻周。為中根人作三車一",
    "X72n1442_003:0695b24": "車說。迦葉等四大弟子領解。即譬喻品所說是也。三",
    "X72n1442_003:0695c01": "因緣周。為下根人作宿世因緣說。千二百聲聞得記。",
    "X72n1442_003:0695c02": "即化城喻品所明是也。&#x8FF9;門施化。終於三周。周者終",
    "X72n1442_003:0695c03": "也。終必對始。上根始於鹿苑稟小。終於法華得記。中",
    "X72n1442_003:0695c04": "根例知。下根始於大通下種。終於因緣開會。三周之",
    "X72n1442_003:0695c05": "說大約如是。七喻者。一火宅喻。喻三界不安隱。二窮",
    "X72n1442_003:0695c06": "子喻。喻小乘無大乘功德法財。三藥草喻。喻有漏諸",
    "X72n1442_003:0695c07": "善皆能除惡。而無漏之善為最。四化城喻。喻二乘真",
    "X72n1442_003:0695c08": "空涅槃。防見思之非。禦生死之敵。五衣珠喻。喻王子",
    "X72n1442_003:0695c09": "結緣。下一乘了因之種。六髻珠喻。喻中道實相極果",
    "X72n1442_003:0695c10": "所宗。以上六喻皆喻&#x8FF9;門。開權顯實也。七醫子喻。喻",
    "X72n1442_003:0695c11": "大醫王&#x5FA7;療一切眾生之病。唯此一喻喻&#x8FF9;門。開&#x8FF9;",
    "X72n1442_003:0695c12": "顯本也。此乃大師親悟親證親口所說者。大旨總不",
    "X72n1442_003:0695c13": "越是。後代機淺智劣罔測高深。雖久在法門而於三",
    "X72n1442_003:0695c14": "大部有白首而不敢輕一展卷者。此佛法所以日衰",
    "X72n1442_003:0695c15": "而聖師所說竟付之野馬&#x8827;魚。似於己無涉。為可歎",
    "X72n1442_003:0695c16": "也。故近世碩師大德隨順機宜。依文解釋以便初學。",
    "X72n1442_003:0695c17": "凡有數家。若要解。若知音。若擊節。及大窾箋註等。雖",
    "X72n1442_003:0695c18": "門戶淺深有若不同。而其大綱原不背於天台。允稱",
    "X72n1442_003:0695c19": "法壇鉅匠。足翼天台於不窮也。富沙謝晉公居士夙",
    "X72n1442_003:0695c20": "植智種。欣樂玅法。杜門閱經饜飫法味。乃取溫陵環",
    "X72n1442_003:0695c21": "師要解．金庭潤師箋註合釋此經。務期理鬯文順。讀",
    "X72n1442_003:0695c22": "者易於曉悟耳。蠅頭大字躬自秉筆。書成全部寄以",
    "X72n1442_003:0695c23": "相示。且徵序言。余不恤煩瑣之誚。乃舉天台智者大",
    "X72n1442_003:0695c24": "師所證所釋以為一經之大綱格。冠於篇首。俾讀者",
    "X72n1442_003:0696a01": "尋流得源。優入聖域。庶不負居士一片渴法苦心。深",
    "X72n1442_003:0696a02": "植菩提種子。窮極如來出世一大事因緣。同一授記。",
    "X72n1442_003:0696a03": "究竟成佛。云爾。",
    "X72n1442_003:0696a04": "重刻僧護經序",
    "X72n1442_003:0696a05": "[0696a05] 僧護經者。佛子日用照心之明鏡也。九達靜主募眾",
    "X72n1442_003:0696a06": "刊板用廣流通。其利博哉。昔僧護尊者稟和尚舍利",
    "X72n1442_003:0696a07": "弗及世尊之命。為五百商人作說法師。既而入龍宮",
    "X72n1442_003:0696a08": "為四龍子教授阿含。遊歷地獄見諸罪相。又度五百",
    "X72n1442_003:0696a09": "仙證阿羅漢果。能事既畢。還歸佛所。說如上事。世尊",
    "X72n1442_003:0696a10": "慰安已。一一示其宿因明其現果。如面臨鏡。媸妍畢",
    "X72n1442_003:0696a11": "露無可隱遁者也。然獄中罪人皆迦葉佛時出家者",
    "X72n1442_003:0696a12": "與眾中當事僧。何也。&#x8462;為出家者不修出家法。知眾",
    "X72n1442_003:0696a13": "者無為眾之心故也。經中世尊重告僧護言。地獄中",
    "X72n1442_003:0696a14": "出家者眾白衣&#x5C20;少。所以者何。出家之人多喜犯戒",
    "X72n1442_003:0696a15": "不順毗尼。互相欺凌。私用僧物。或分飲食不能平等。",
    "X72n1442_003:0696a16": "是故汝今當勤持戒。乃至云。持戒最安樂。身不受諸",
    "X72n1442_003:0696a17": "惱。睡眠得安隱。寤則心歡喜。以此觀之。持戒為出苦",
    "X72n1442_003:0696a18": "之因。欺眾為取墮之本。故佛子不可不慎也。或問地",
    "X72n1442_003:0696a19": "獄實耶&#x8657;耶。曰性空故非實。業果不失故非&#x8657;。何以",
    "X72n1442_003:0696a20": "知之。曰。以聖教量知之。維摩詰經寶積長者讚佛偈",
    "X72n1442_003:0696a21": "曰。說法不有亦不無。以因緣故諸法生。無我無造無",
    "X72n1442_003:0696a22": "受者。善惡之業亦不亡。其意謂世出世間若依若正。",
    "X72n1442_003:0696a23": "因緣所生無有自性。無何等性。無我性。無造業性。無",
    "X72n1442_003:0696a24": "受報性。世尊常依此義說不有法。曰。未曾有一法。不",
    "X72n1442_003:0696b01": "從因緣生。是故一切法。無不是空者。又世出世間若",
    "X72n1442_003:0696b02": "依若正。因緣所生業果不失。世尊常依此義說不無",
    "X72n1442_003:0696b03": "法。曰。假使百千劫。所作業不忘。因緣會遇時。果報還",
    "X72n1442_003:0696b04": "自受。雖業果不失而舉體性空。雖舉體性空而業果",
    "X72n1442_003:0696b05": "不失。譬如夢事雖了無真實而受用宛然。雖受用宛",
    "X72n1442_003:0696b06": "然而了無真實。十法界皆爾。不獨地獄界也。然十界",
    "X72n1442_003:0696b07": "起於因緣。因緣現於藏識。藏識之於真如非一非異。",
    "X72n1442_003:0696b08": "以非一故。凡聖岐分因果不爽。以非異故。十界空寂",
    "X72n1442_003:0696b09": "因果無寄。&#x8462;藏識心相也。真如心體也。相似起滅而",
    "X72n1442_003:0696b10": "體無變易。故起信云。唯心相滅。非心體滅。行人日用",
    "X72n1442_003:0696b11": "果能洞明此旨。冥合自心。則雖不出世間而不落世",
    "X72n1442_003:0696b12": "間也。若然。則是經重刊為不唐勞。苟若忽而不讀。讀",
    "X72n1442_003:0696b13": "而不信。拋棄冷地封野馬而養&#x8827;魚。不知是何等故",
    "X72n1442_003:0696b14": "紙。更或藉口性空撥置因果。恣心所為了無忌憚。此",
    "X72n1442_003:0696b15": "輩如來名為可憐愍者。雖以宿植微善得於釋迦法",
    "X72n1442_003:0696b16": "中削髮披緇而為沙門。乃反於法中造業自取沉淪。",
    "X72n1442_003:0696b17": "至彌勒佛時恐未有出地獄分。亦如今日僧護所見",
    "X72n1442_003:0696b18": "等無有異。為可歎也。敬於經首綜而序之。以告夫真",
    "X72n1442_003:0696b19": "比丘僧。俾其知病識藥明所趨避。云爾。",
    "X72n1442_003:0696b20": "重刻月上女經序",
    "X72n1442_003:0696b21": "[0696b21] 謝石公茂才刻月上菩薩經。印施流通。為報母也。其",
    "X72n1442_003:0696b22": "緣起於郡隍請懸明講師誦月上女經五百部。祈母",
    "X72n1442_003:0696b23": "轉女身云。管東溟公以因緣序之於前。而龍山和尚",
    "X72n1442_003:0696b24": "以劫初事跋之於後。謝子一日持經見過而咨以經",
    "X72n1442_003:0696c01": "中大旨。余曰。眾生無始劫來沉淪欲海無由得出。月",
    "X72n1442_003:0696c02": "上菩薩以同體大悲示作端正女人發其欲意。即曉",
    "X72n1442_003:0696c03": "欲之重患而令入離欲真際。所謂先以欲&#x920E;牽。後令",
    "X72n1442_003:0696c04": "入佛智者是也。經云。若有起欲來觀者。乃得清淨無",
    "X72n1442_003:0696c05": "欲心。不其然乎。眾人欲意既息。即引向佛所。而途中",
    "X72n1442_003:0696c06": "遇舍利弗．摩訶迦葉等欲勘驗其得忍與否。月上縱",
    "X72n1442_003:0696c07": "其無礙之辨而直與本分相見。即維摩詰彈叱諸聲",
    "X72n1442_003:0696c08": "聞人令入大乘無以異也。舍利弗問月上言。汝於今",
    "X72n1442_003:0696c09": "者行何乘也。為行聲聞乘。為行辟支佛乘。為行大乘。",
    "X72n1442_003:0696c10": "月上報言。如舍利弗所證法者。為行聲聞乘。為行辟",
    "X72n1442_003:0696c11": "支佛乘。為行大乘。舍利弗報彼女言。非也。月上。所以",
    "X72n1442_003:0696c12": "者何。然彼法者無可分別亦無言說。非別非一亦非",
    "X72n1442_003:0696c13": "眾多。爾時月上報言。舍利弗。是故不應分別諸法一",
    "X72n1442_003:0696c14": "相異相無別異相。於諸法中無有可住。故涅槃者實",
    "X72n1442_003:0696c15": "無可滅&#x8FF9;。斯語也政所謂佛祖位中留不住。夜深依",
    "X72n1442_003:0696c16": "舊宿蘆花者也。舍利弗輩以女相求之而欲試驗。豈",
    "X72n1442_003:0696c17": "非捕風捉影者乎。月上既見佛而記其往生極樂供",
    "X72n1442_003:0696c18": "養彌陀及賢劫中諸佛。然後成佛。即名月上。以此觀",
    "X72n1442_003:0696c19": "之。今禪者徒執理性而篾視淨土。不肯發願親覲諸",
    "X72n1442_003:0696c20": "佛者。不唯失見佛之縱。恐相似悟頭而於理性實未",
    "X72n1442_003:0696c21": "曾大通也。更有甚者。直詆念佛求生淨土為下根而",
    "X72n1442_003:0696c22": "障人進修者。是月上亦下根人而世尊記其往生極",
    "X72n1442_003:0696c23": "樂。不亦謬乎。自誤誤人其害匪細。故特表出之以告",
    "X72n1442_003:0696c24": "諸同志者。謝子懽忭踊躍再拜。請即次其說以冠諸",
    "X72n1442_003:0697a01": "經首。余不得而辭。",
    "X72n1442_003:0697a02": "金剛經疏論纂要刊定記略序",
    "X72n1442_003:0697a03": "[0697a03] 金剛般若生佛同具。雖有隱顯而無減增。所以毋論",
    "X72n1442_003:0697a04": "智愚咸樂持誦。亦樂註釋。自古皆爾不特今日。斯&#x8462;",
    "X72n1442_003:0697a05": "本覺內熏之力。無師自然智之影響也。但師承未稟",
    "X72n1442_003:0697a06": "臆說空陳。期達佛心反資異見。圭山所云。口諷牛毛",
    "X72n1442_003:0697a07": "心通麟角。此語殆不誣矣。昔西域有無著菩薩。位登",
    "X72n1442_003:0697a08": "初地。因讀是經罔辨涯涘。乃入日光定。上昇兜率。諮",
    "X72n1442_003:0697a09": "請慈氏如來為說偈八十行以釋。無著以偈轉授弟",
    "X72n1442_003:0697a10": "天親菩薩。各造論釋偈。傳譯震旦而青龍．大雲等諸",
    "X72n1442_003:0697a11": "法匠各本之作疏。然而醇疵相半是非弗一。後學無",
    "X72n1442_003:0697a12": "所適從。有唐圭&#x5CEF;宗密禪師乃依據二論以定宗旨。",
    "X72n1442_003:0697a13": "旁採諸疏用補文義。命名纂要。其言簡古。其理精邃。",
    "X72n1442_003:0697a14": "譬諸夫子刪詩定禮。足為萬世法程。一字不可加損。",
    "X72n1442_003:0697a15": "至宋長水子璿法師慮學者難通。乃因石壁師舊記",
    "X72n1442_003:0697a16": "而刊定之。成七卷。援經引論字分句釋。極為詳明。而",
    "X72n1442_003:0697a17": "學者驚怖其言。猶河漢無極不敢展卷。即老師宿衲",
    "X72n1442_003:0697a18": "亦罕一寓目。聖師玅論般若正宗所以寂寥於世。僅",
    "X72n1442_003:0697a19": "封閉龍藏而已。業是經者唯於時註中討義路。鮮於",
    "X72n1442_003:0697a20": "聖文內究真空。以訛傳訛轉滋迷惑。良足悲哉。康&#x7188;",
    "X72n1442_003:0697a21": "辛亥秋余謝事鼓山。振錫&#x64D5;瓶任緣旅泊。至建州為",
    "X72n1442_003:0697a22": "眾所留。插艸聚沙作空華佛事。至乙卯首夏工畢。歸",
    "X72n1442_003:0697a23": "隱秦谿福山蘭若。而禪者孤月曇美等追隨以至。優",
    "X72n1442_003:0697a24": "婆塞謝大材潘道靖黃太廣章道立謝道本等亦復",
    "X72n1442_003:0697b01": "負笈相從。諸君子儒宗柱石斯文主盟而欣慕大法。",
    "X72n1442_003:0697b02": "有若雲水衲子。一日相與請益金剛般若。余不敢別",
    "X72n1442_003:0697b03": "開蹊徑。乃啟寶善大藏請纂要刊定示之。其纂要簡",
    "X72n1442_003:0697b04": "古難通處則於刊定考之。刊定煩冗轇轕處余則僭",
    "X72n1442_003:0697b05": "為揀擇之。去取之下務使言簡理盡雅合佛心巧逗",
    "X72n1442_003:0697b06": "機宜而已。稿成。諸君子僉請曰。是疏記聖聖相傳。祖",
    "X72n1442_003:0697b07": "祖相授印。先佛之心宗。開後學之智眼。宜亟鐫梓流",
    "X72n1442_003:0697b08": "通。廣佈般若種子。余唯唯。而禪人坦然願施鉅梨。啟",
    "X72n1442_003:0697b09": "鑰禪友任募刻貲。起手於丙辰秋九月。畢工於明年",
    "X72n1442_003:0697b10": "春二月。是固仗諸聖師庥廕之恩。於兵戈亂離之際",
    "X72n1442_003:0697b11": "咄嗟成辦。亦見當人金剛智慧炳炳烺烺不容埋沒",
    "X72n1442_003:0697b12": "也。或有問於余者曰。鼓山先師釋金剛經。棄二論而",
    "X72n1442_003:0697b13": "不宗。而子宗之何切切耶。余答曰。先師不宗二論而",
    "X72n1442_003:0697b14": "不悖二論。是善宗二論者也。今人不見二論而妄逞",
    "X72n1442_003:0697b15": "胸臆。其猶舍繩墨而裁曲直。拋權衡而定重輕。非愚",
    "X72n1442_003:0697b16": "即狂矣。余為此懼。故特為拈出。以告夫真心學般若",
    "X72n1442_003:0697b17": "者。余豈是古而非今哉。&#x8462;以聖心釋聖言。有終不容",
    "X72n1442_003:0697b18": "棄者耳。問者唯而退。因併紀之。以誌一時緣起云。",
    "X72n1442_003:0697b19": "金剛演古序",
    "X72n1442_003:0697b20": "[0697b20] 原夫般若功德不可思議者。由其照破世出世間諸",
    "X72n1442_003:0697b21": "相。洞見性源故也。眾生隨順無明。長居此岸流轉生",
    "X72n1442_003:0697b22": "死。菩薩隨順般若。立登彼岸高證涅槃。&#x8462;般若者度",
    "X72n1442_003:0697b23": "苦海之慈航。破長夜之明炬。諸佛所師。諸天敬奉。可",
    "X72n1442_003:0697b24": "不信哉。世尊二十年中為諸弟子廣談般若。搜窮二",
    "X72n1442_003:0697c01": "我。直徹三空。微細淘汰。其大般若經凡六百卷四處",
    "X72n1442_003:0697c02": "一十六會。金剛般若當第二處第九會第五百七十",
    "X72n1442_003:0697c03": "七卷。傳至此土凡六譯。時所宗尚皆弘秦本。天竺有",
    "X72n1442_003:0697c04": "無著菩薩位登初地。因讀此經罔辨涯涘。乃入日光",
    "X72n1442_003:0697c05": "定上昇兜率。親從慈氏稟受八十行偈以釋此經。又",
    "X72n1442_003:0697c06": "將此偈轉授弟天親菩薩。各造論解釋。天親約斷疑",
    "X72n1442_003:0697c07": "執以釋。無著約顯行位以釋。唐圭&#x5CEF;宗密禪師撮二",
    "X72n1442_003:0697c08": "論之精要。科經唯約天親。釋義即兼無著。亦傍求餘",
    "X72n1442_003:0697c09": "論。採集諸疏。題云疏論纂要。有宋長水法師子璿又",
    "X72n1442_003:0697c10": "作刊定記七卷釋之。此金剛般若經真源的派列聖",
    "X72n1442_003:0697c11": "相傳。&#x9061;流及源。長水宗圭&#x5CEF;。圭&#x5CEF;宗二論。二論宗兜",
    "X72n1442_003:0697c12": "率。兜率親稟靈山。言言有據字字無差。如取家券而",
    "X72n1442_003:0697c13": "治祖業。復何疑哉。後學安於寡聞此古疏記。有畢生",
    "X72n1442_003:0697c14": "未曾寓目者。甚至恣己臆見輒形註釋。毫釐之差天",
    "X72n1442_003:0697c15": "地懸隔。疑誤將來其害匪細。寒輝闍黎禪晏之暇。以",
    "X72n1442_003:0697c16": "是經為印心之明鏡。涵泳古疏記有年。但其文簡古。",
    "X72n1442_003:0697c17": "不便初學。乃刪繁取要。又從而敷演挑剔之。名之曰",
    "X72n1442_003:0697c18": "演古。俾讀者開卷瞭然。發四心而興萬行。破&#x7FA3;疑而",
    "X72n1442_003:0697c19": "徹三空。其有功於學般若者甚大。故樂為序諸卷首。",
    "X72n1442_003:0697c20": "佛祖三經指南序",
    "X72n1442_003:0697c21": "[0697c21] 佛祖之道高而無上。深不可測。然造之必有門。行之",
    "X72n1442_003:0697c22": "必有漸。求可為蒙學之指南。作千里之跬步者。其唯",
    "X72n1442_003:0697c23": "三經歟。昔世尊始成道。機緣未熟不堪大法。於是於",
    "X72n1442_003:0697c24": "鹿苑中隱實施權。循循善誘。三乘五乘咸備焉。四十",
    "X72n1442_003:0698a01": "二章是也。諸乘既經法華開顯如來出世事畢。於是",
    "X72n1442_003:0698a02": "於雙樹間唱入無餘涅槃。扶律譚常。以為最後深誨。",
    "X72n1442_003:0698a03": "遺教是也。是二經者。時雖有始終意。實無二軌。但始",
    "X72n1442_003:0698a04": "則近而詳。終則嚴而切。防妄情流逸。峻正法藩籬。謂",
    "X72n1442_003:0698a05": "非如來開物之玅權。&#x7FA3;機必由之要道乎。第去聖既",
    "X72n1442_003:0698a06": "遙。根器日劣。往往出家之士亡失正因。於如來大師",
    "X72n1442_003:0698a07": "始終明訓。不啻秦人視越人之肥瘠。所以圓顱方服",
    "X72n1442_003:0698a08": "雖類乎僧。而實去婆羅門不遠。此溈山警策所由作",
    "X72n1442_003:0698a09": "也。&#x8462;其言撥亂反正。儆俗救弊。深得先佛之遺旨。可",
    "X72n1442_003:0698a10": "翼二經於不墜。故古德合之。目為佛祖三經。以傳於",
    "X72n1442_003:0698a11": "世。使後之學者於佛祖高深之道知所造詣。不至墮",
    "X72n1442_003:0698a12": "於匪類。廢於半塗。則其為益豈不大哉。(霈)弱冠始禮",
    "X72n1442_003:0698a13": "老和尚於荷山。和尚愍其愚鈍。首授是經。且俾力行。",
    "X72n1442_003:0698a14": "迨今十餘年所矣。出入禪講孜孜矻矻。不至於畔道",
    "X72n1442_003:0698a15": "者。此三經力也。頃因山中無事客有扣余者曰。昔大",
    "X72n1442_003:0698a16": "洪遂禪師於兵火之餘草衣木食。為學者釋三經。其",
    "X72n1442_003:0698a17": "言簡。其理精。&#x8462;所謂藥因救病出金瓶也。今去大洪",
    "X72n1442_003:0698a18": "之世五百有餘載。而世道法道交相為病益烈。子能",
    "X72n1442_003:0698a19": "發其蘊以藥之乎。余唯然起曰。是余之志也。烏敢飾",
    "X72n1442_003:0698a20": "讓。於是頓忘孤陋。黽勉從事。凡&#x671E;月而稿成。自署名",
    "X72n1442_003:0698a21": "曰指南。&#x8462;欲使始發意者知所嚮往。不至迷誤失錯",
    "X72n1442_003:0698a22": "入於險道耳。若是藥病與否。則余&#x8462;不暇計云。[0698a22] &#x65F9;歲",
    "X72n1442_003:0698a23": "在乙酉正月上元日序",
    "X72n1442_003:0698a24": "中&#x5CEF;禪師施食科儀序",
    "X72n1442_003:0698b01": "[0698b01] 元天目中&#x5CEF;本禪師撮瑜伽旨要。作施食科文。其法",
    "X72n1442_003:0698b02": "簡而精。其儀軌略而備。其宣揚第一義諦詳明痛切。",
    "X72n1442_003:0698b03": "&#x8462;欲使天人神鬼一言之下頓破大夢。直徹性源。飽",
    "X72n1442_003:0698b04": "餐甘露。立地成佛。食等法等其功德利益曷可思議。",
    "X72n1442_003:0698b05": "萬曆間壽昌無明師翁北遊五臺。得於古寺殘經中。",
    "X72n1442_003:0698b06": "如獲至寶。佩以南歸。凡遇節臘及諸佛事。躬自登座",
    "X72n1442_003:0698b07": "如法修設。屢感徵應。但原本唯&#x546A;無印。唯法語無讚",
    "X72n1442_003:0698b08": "詠。先師永覺老人隱荷山日。重為治定前後。一一補",
    "X72n1442_003:0698b09": "足。其歸依三寶為眾生發菩提心讚。則引永嘉真覺",
    "X72n1442_003:0698b10": "禪師發願文中成語。餘皆新製。其首又增香文香讚",
    "X72n1442_003:0698b11": "水文水讚。而科儀益大備。燦然可觀矣。後為俗僧雜",
    "X72n1442_003:0698b12": "以燄口唱誦。務取熱&#x9599;觀聽。乃亂其本真。大失作者",
    "X72n1442_003:0698b13": "本意。惟東溪龍頭山大雲菴數處所藏者是其真本。",
    "X72n1442_003:0698b14": "南山啟鑰上座與徒子郁文奉行有年。乃請挍訂。書",
    "X72n1442_003:0698b15": "刻流通。以廣古德三檀等施之遺意。真佛子之用心",
    "X72n1442_003:0698b16": "也。敬為敘其緣起如此。",
    "X72n1442_003:0698b17": "天寶藻鑑禪師語錄序",
    "X72n1442_003:0698b18": "[0698b18] 昔鐵關禪師於鏌干山中拾得一塊鈍鐵。入閩居天",
    "X72n1442_003:0698b19": "寶。牢鑄祖關。把斷凡聖。唯逆川順善識機宜。橫身拶",
    "X72n1442_003:0698b20": "入。父唱子和。格古調高。極一時宗風之盛。迄今三百",
    "X72n1442_003:0698b21": "有餘年。人亡政息。未有繼起之者。藻鑑和尚乘願而",
    "X72n1442_003:0698b22": "來。據鐵關座。唱新豐曲。金鍼玉線玅&#x53F6;旁通。海口瀾",
    "X72n1442_003:0698b23": "翻靈機圓活。&#x8462;一言半句皆自平生遍歷諸方苦心",
    "X72n1442_003:0698b24": "苦行實地中來。雖色澤未敷。而得者已爭寶之矣。然",
    "X72n1442_003:0698c01": "化門既旺。百廢咸舉。眾皆以為鐵關再來。無何。遽偃",
    "X72n1442_003:0698c02": "法幢未獲盡展。厥蘊眾又惜之。其子文覺海久侍巾",
    "X72n1442_003:0698c03": "瓶。嗣燈繼席。恢弘其師之道。又裒其遺語。鐫板流通。",
    "X72n1442_003:0698c04": "鳴呼。若文可謂善得師心克紹前烈者矣。一日捧錄",
    "X72n1442_003:0698c05": "見示。敬為書諸首簡。",
    "X72n1442_003:0698c06": "寶善古樗禪師語錄序",
    "X72n1442_003:0698c07": "[0698c07] 近年以來宗門掃地極矣。盲盲相牽投坑赴壑。言之",
    "X72n1442_003:0698c08": "令人惡心。聞之令人洗耳。余當時不覺墮在其中。至",
    "X72n1442_003:0698c09": "於今日欲引東海之水洗此名字而不可得。唯自悔",
    "X72n1442_003:0698c10": "自歎而已。若夫上智之士。早已識破。棧絕世塗。懷寶",
    "X72n1442_003:0698c11": "自遁青山白雲中珍重傳持。使天下人不得而摸索。",
    "X72n1442_003:0698c12": "佛祖一&#x7DAB;慧命庶幾賴之。若無此輩。則&#x7FA3;生佛性種",
    "X72n1442_003:0698c13": "子斷滅久矣。尚何言哉。吾弟古樗善公久侍先師巾",
    "X72n1442_003:0698c14": "瓶。見聞自是超卓。出住寶善。藏身戒律。意謂免矣。不",
    "X72n1442_003:0698c15": "期每逢節臘為禪者所逼。口門不閉。家醜外揚。東語",
    "X72n1442_003:0698c16": "西話積成卷軸。噫。吾不知為技癢難禁耶。抑亦路見",
    "X72n1442_003:0698c17": "不平耶。雖然。若道古樗有法可說。是謗古樗。若道無",
    "X72n1442_003:0698c18": "法可說。是誑自己。離斯二見。別具正眼。方可讀是錄。",
    "X72n1442_003:0698c19": "如或不然。矮子觀場。且莫&#x6060;古樗好。",
    "X72n1442_003:0698c20": "覺海禪師語錄序",
    "X72n1442_003:0698c21": "[0698c21] 今天寶住山覺海文侄禪師得法先天寶藻鑑真公。",
    "X72n1442_003:0698c22": "公曾見博山老人。當公在眾時。文即傾心依附參。方",
    "X72n1442_003:0698c23": "出世無不與俱。前後追隨凡三十載。未嘗一日去左",
    "X72n1442_003:0698c24": "右。故深得其心法。親承記&#x8382;。及公入寂。接繼住持。大",
    "X72n1442_003:0699a01": "其門閥。每歲開戒結制。四眾雲奔如水赴壑。觀其上",
    "X72n1442_003:0699a02": "堂提唱之語。鼻孔肖似不失家法。&#x8462;所謂有本者如",
    "X72n1442_003:0699a03": "是是之取耳。近代宗門之風尚&#x8657;不尚實。所有言句",
    "X72n1442_003:0699a04": "雖或文藻過之。而視其中枵然無有也。此錄尚質不",
    "X72n1442_003:0699a05": "尚文。識者讀之如嘗太&#x7FAE;玄酒。得其真味。然後始知",
    "X72n1442_003:0699a06": "余言之有在。",
    "X72n1442_003:0699a07": "五祖大乾禪師語錄序",
    "X72n1442_003:0699a08": "[0699a08] 余居大雲。一日嘉禾禪人持五祖大乾禪師遺語一",
    "X72n1442_003:0699a09": "編請序付梓。究觀其見地勦絕。語不廉纖。其發揚第",
    "X72n1442_003:0699a10": "一義諦。俾學人直下頓見。更不之乎也者。鞠其端倪。",
    "X72n1442_003:0699a11": "&#x8462;自十八澗中流出。源清流淨。有自來矣。近時諸方",
    "X72n1442_003:0699a12": "說法非不攢花簇錦燦然可觀。大約如西施效顰。愈",
    "X72n1442_003:0699a13": "效愈不肖。讀五祖此錄。雖不加點染。而自有一段天",
    "X72n1442_003:0699a14": "真本色。開人心眼。識者一見當自知之。毋俟余贅。嘉",
    "X72n1442_003:0699a15": "禾久親椎拂。又能珍重此錄。廣為流佈。其亦有志衲",
    "X72n1442_003:0699a16": "子也歟。",
    "X72n1442_003:0699a17": "五經宗趣序",
    "X72n1442_003:0699a18": "[0699a18] 永明壽禪師晦無師智而用眾智為智。集經律論及",
    "X72n1442_003:0699a19": "西天東土諸聖師。以及六經子史百家之言。為宗鏡",
    "X72n1442_003:0699a20": "錄一百卷。所謂舉一心為宗。照萬法為鏡。如融眾器",
    "X72n1442_003:0699a21": "以為金。匯百川而為海。明白示人如指諸掌。法施之",
    "X72n1442_003:0699a22": "大不可思議。但時當末法。人安寡聞。每一展卷罔測",
    "X72n1442_003:0699a23": "涯涘。所以束置高閣。封野馬而飽&#x8827;魚者在在皆是",
    "X72n1442_003:0699a24": "也。淵雷靜主粵東香山人。為空隱老人執侍弟子。見",
    "X72n1442_003:0699b01": "地穩實。履行精嚴。習靜建溪之高山二十餘載。以是",
    "X72n1442_003:0699b02": "錄為炤心之明鏡。涵泳其中。凡遇拈提法華．楞嚴．圓",
    "X72n1442_003:0699b03": "覺．維摩．金剛處。&#x8F19;手抄出。成兩鉅帙。名曰五經宗趣。",
    "X72n1442_003:0699b04": "&#x8462;欲使讀者得其宗趣以明經。由經以入宗鏡。炤了",
    "X72n1442_003:0699b05": "一心。融通萬法。持以示予且徵序焉。予惟法華開佛",
    "X72n1442_003:0699b06": "知見。楞嚴巧示真心。圓覺指體投機。淨名彈偏折小。",
    "X72n1442_003:0699b07": "金剛則頓空諸相。諸相既空則可以入不二之門。證",
    "X72n1442_003:0699b08": "圓明之性。至一切事究竟堅固之地。而如來出世一",
    "X72n1442_003:0699b09": "大事因緣究竟圓滿矣。是乃遊法海之慧舟。開寶藏",
    "X72n1442_003:0699b10": "之金鑰。不特為宗鏡發起而已。淵公法施之心亦不",
    "X72n1442_003:0699b11": "可思議。敬弁數語以為來者勸云。",
    "X72n1442_003:0699b12": "南鄉放生會序",
    "X72n1442_003:0699b13": "[0699b13] 人生斯世惟罪與福。殺生害命乃罪之極大者也。戒",
    "X72n1442_003:0699b14": "殺放生乃福之極大者也。&#x8462;立長壽無病之因。感生",
    "X72n1442_003:0699b15": "人生天。乃至成佛之報。所以世尊立戒。無論五戒十",
    "X72n1442_003:0699b16": "戒二百五十戒與夫菩薩大戒。莫不皆以戒殺為首",
    "X72n1442_003:0699b17": "條。豈非遠罪之階梯。集福之要務哉。況此土上古聖",
    "X72n1442_003:0699b18": "賢立言立行。亦未嘗不諄諄以此為誡勸。如成湯解",
    "X72n1442_003:0699b19": "網。子產畜魚。孔子不網不射。孟子見聞動不忍之心",
    "X72n1442_003:0699b20": "&#x57C0;遠庖之訓。&#x8462;此一念仁慈惻隱之心本有。觸物興",
    "X72n1442_003:0699b21": "懷不容曖昧耳。鄉南為芝郡名邦。煙村之稠密。戶口",
    "X72n1442_003:0699b22": "之殷繁。與夫善男信女之多。其樂福善修淨土。殆家",
    "X72n1442_003:0699b23": "諭而戶曉。獨放生之化未嘗舉行。康&#x7188;戊午夏余經",
    "X72n1442_003:0699b24": "由其地。蒙諸善信大興供養。香花載道鼓樂喧空。乃",
    "X72n1442_003:0699c01": "沿村應之。敬與眾約。每鄉各立放生會一所。禁溪養",
    "X72n1442_003:0699c02": "魚襲子產之仁風。禁山遊獵廣成湯之慈德。又勸募",
    "X72n1442_003:0699c03": "闔鄉善男信女童男童女每月各出分錢若干文。斂",
    "X72n1442_003:0699c04": "集一處。贖買生命。羽毛縱之山林。鱗甲放之溪壑。行",
    "X72n1442_003:0699c05": "之既久漸成風俗。俾三尺之童咸知戒殺放生為福",
    "X72n1442_003:0699c06": "之極大。而殺生害命為罪之極大。雖蜎飛蠕動猶不",
    "X72n1442_003:0699c07": "敢戕害。況大物命乎。如此則人人懷好生之心。物物",
    "X72n1442_003:0699c08": "遂天年之樂。善慶日增。吉祥來集。莫不皆本此戒殺",
    "X72n1442_003:0699c09": "放生之一念耳。願諸仁者勉力行持。遞相勸化。功莫",
    "X72n1442_003:0699c10": "大焉。是為序。",
    "X72n1442_003:0699c11": "沈中翰覺非先生詩集序",
    "X72n1442_003:0699c12": "[0699c12] 余至富沙有建塔之役。倚杖南郊之芝山凡兩載。獲",
    "X72n1442_003:0699c13": "與郡守補石沈公遊。公當危疑之際。一以救民為念。",
    "X72n1442_003:0699c14": "暇即作字撇竹以見意。天趣灑然過人遠甚。一日出",
    "X72n1442_003:0699c15": "先太翁覺非先生詩集見示。且徵序焉。余山野鄙人",
    "X72n1442_003:0699c16": "安能知詩。惟因公而知先生。亦惟因先生而知先生",
    "X72n1442_003:0699c17": "之詩得性情之正。匪徒事風雲花鳥求句之工體之",
    "X72n1442_003:0699c18": "肖而已。何者。夫人莫不有是性。亦莫不有是情。天賦",
    "X72n1442_003:0699c19": "全者得其正。則形諸語言見諸行事。皆足為天下後",
    "X72n1442_003:0699c20": "世法。先生當立朝為國進賢。受命犒邊賑饑發粟。抗",
    "X72n1442_003:0699c21": "疏辭榮。是乃生平大節見諸行事者也。至致仕林下",
    "X72n1442_003:0699c22": "雖遭逢多故。而厭飫山水飲酒賦詩。且時與郡公輩",
    "X72n1442_003:0699c23": "聯句鼓琴陶然自樂。其渾然之句得之天性。豈區區",
    "X72n1442_003:0699c24": "刻畫者所能彷彿哉。是乃生平襟懷形諸語言者也。",
    "X72n1442_003:0700a01": "先生本先朝素封。親歷鼎革備嘗險阻。而風流餘韻",
    "X72n1442_003:0700a02": "令人興起。語云關睢樂而不淫。哀而不傷。先生有之。",
    "X72n1442_003:0700a03": "塔成。余返錫秦溪舊隱。舉先生集置之案頭。日吟&#x548F;",
    "X72n1442_003:0700a04": "之。恍然與先生神遊於鴛湖之上。竟不知身之在閩",
    "X72n1442_003:0700a05": "山越水間也。管窺蠡測。聊弁數言於卷首。以表嚮慕",
    "X72n1442_003:0700a06": "之誠云。",
    "X72n1442_003:0700a07": "沈補石郡守拈古錄序",
    "X72n1442_003:0700a08": "[0700a08] 此事不落句。不落非句。句是增益。非句是損減。二俱",
    "X72n1442_003:0700a09": "是謗。唯證者超然獨脫。不出語默。不落語嘿。等閒&#x57C0;",
    "X72n1442_003:0700a10": "一語。如擲&#x5292;揮空。無論及與不及。句非句。皆近傍他",
    "X72n1442_003:0700a11": "不得。補石居士以菩薩心來刺芝城。日夕焦勞唯以",
    "X72n1442_003:0700a12": "救民水火為念。其他不遑恤。且素留心祖道。深究性",
    "X72n1442_003:0700a13": "命之源。公暇之餘時拈古德現成公案。與大周公各",
    "X72n1442_003:0700a14": "出手眼共相評&#x96B2;。所謂借他家之酒盃。澆胸中之磊",
    "X72n1442_003:0700a15": "塊。慧目肅清。靈機圓活。為官之本良在於茲。謂非於",
    "X72n1442_003:0700a16": "此事深有所證入疇克爾耶。其自序云。活句此句。死",
    "X72n1442_003:0700a17": "句亦此句。乃至活中死。死中活。不死不活。即死即活。",
    "X72n1442_003:0700a18": "皆此句。且道是甚麼句。即四句求之和麩糶麵。離四",
    "X72n1442_003:0700a19": "句求之撥波求水。畢竟如何。石牛吐出三春霧。靈雀",
    "X72n1442_003:0700a20": "不棲無影林。請即以此題之簡首。",
    "X72n1442_003:0700a21": "太上感應篇引經註圖序",
    "X72n1442_003:0700a22": "[0700a22] 三教聖人入世。無非誡惡勸善。誡勸不同。教分殊異。",
    "X72n1442_003:0700a23": "圓機之士一以貫之。歸於至善。則不知孰為同孰為",
    "X72n1442_003:0700a24": "異也。感應篇開章云。善惡之報如影隨形。後云。諸惡",
    "X72n1442_003:0700b01": "莫作眾善奉行。二語皆如來金口親宣也者。惑者諱",
    "X72n1442_003:0700b02": "涉浮圖不敢道及。不知太上早已釆之為一篇綱領。",
    "X72n1442_003:0700b03": "世出世間誡勸之理。寧復外是。宜乎太上用之不疑。",
    "X72n1442_003:0700b04": "而天下古今傳誦之不衰也。羼提居士補石織簾。先",
    "X72n1442_003:0700b05": "生之裔冰玉秉操仁慈宅心。敬敷五教。不茹不吐。凡",
    "X72n1442_003:0700b06": "有利於民者皆殫心力為之。期載之間德風披拂莫",
    "X72n1442_003:0700b07": "不從化。又以善惡理微。昧者不覺。乃輯太上感應篇",
    "X72n1442_003:0700b08": "付之良梓。首箋註以釋其旨。次引經以明其義。後圖",
    "X72n1442_003:0700b09": "說以彰其報。俾智愚同觀。雅俗共賞。庶幾人人寓目",
    "X72n1442_003:0700b10": "而中心惕然感動。遠惡遷善。轉禍為福。培植元氣復",
    "X72n1442_003:0700b11": "還淳風。是即居士之木鐸。將以震告天下後世也。豈",
    "X72n1442_003:0700b12": "特一郡一時而已哉。工竣囑序。頓忘&#x8B2D;陋。率爾操觚。",
    "X72n1442_003:0700b13": "聊以發太上立言之本旨。與夫居士為政之實地云",
    "X72n1442_003:0700b14": "爾。",
    "X72n1442_003:0700b15": "湛菴禪公詩草序",
    "X72n1442_003:0700b16": "[0700b16] 余與湛菴禪公締方外交四十年所矣。余逃於禪而",
    "X72n1442_003:0700b17": "公游於詩。余禪無所得而公詩日臻其玅。&#x8462;閱世日",
    "X72n1442_003:0700b18": "久。聞見益親。學問淹博。性地愈明。故發為詩辭。意句",
    "X72n1442_003:0700b19": "俱到。情境皆真。匪徒留連風月雕刻字句已也。一日",
    "X72n1442_003:0700b20": "示我鉅軸。諸體皆備。而尤長於五言近體。渾然老句",
    "X72n1442_003:0700b21": "深得輞川浩然之法。每一展翫不忍釋手。今秋山中",
    "X72n1442_003:0700b22": "無事。乃特於全集中擢其尤者若干首付之梓人以",
    "X72n1442_003:0700b23": "傳。讀者果能得其句中之意。意中之趣。則所謂詩耶",
    "X72n1442_003:0700b24": "禪耶俱剩語矣。敬題數言冠於篇首以發其概云。",
    "X72n1442_003:0700c01": "十二影詩序",
    "X72n1442_003:0700c02": "[0700c02] 天地萬物總是箇影子。舉世之人是箇弄影的漢。殊",
    "X72n1442_003:0700c03": "不知形為影本。影自形生。而於影上求影轉見差錯。",
    "X72n1442_003:0700c04": "黃公宇珍隱居&#x90A8;落。年德既高。眼目亦明。乃作十二",
    "X72n1442_003:0700c05": "影詩。即其近者言之。令易曉耳。讀者苟能即其詩以",
    "X72n1442_003:0700c06": "求其影。即影以求其非影。則宇翁此作實有深益。非",
    "X72n1442_003:0700c07": "浪語也。若徒留連於風月。吟&#x548F;於字句。則&#x5292;去久矣",
    "X72n1442_003:0700c08": "方乃刻舟。余又不能無弄影之歎云。",
    "X72n1442_003:0700c09": "吳子哂草序",
    "X72n1442_003:0700c10": "[0700c10] 凡有心者莫不有言。觀其言而心之善惡清濁可見",
    "X72n1442_003:0700c11": "矣。吳子石凝樵川之善人也。學佛知儒。至誠無妄。游",
    "X72n1442_003:0700c12": "心般若不著夢幻。其寫懷詩有曰。市塵久已離。自覺",
    "X72n1442_003:0700c13": "神無惡。往事惜居諸。新吟清耳目。閱世日覺煩。探玄",
    "X72n1442_003:0700c14": "日覺熟。物情空勞勞。吾懷自穆穆。寧甘與眾違。莫使",
    "X72n1442_003:0700c15": "燄逐鹿。觀此則知其斂鍔藏鋒澡心育德久矣。雖不",
    "X72n1442_003:0700c16": "出塵而飄然塵垢之外。有非假名練若所能企及者。",
    "X72n1442_003:0700c17": "然則吳子之心得。不於此可概見乎。其餘諸作。措意",
    "X72n1442_003:0700c18": "之玅敲推之工。與夫遇境會心吐露天趣。乃其緒餘",
    "X72n1442_003:0700c19": "土苴。具眼者一&#x89A7;知玅。更不俟余詳評云。",
    "X72n1442_003:0700c20": "董蕺山明府壽詩序",
    "X72n1442_003:0700c21": "[0700c21] 夫壽冠五福而源本於常住真心。&#x8462;此心乃人生壽",
    "X72n1442_003:0700c22": "命之樞機。亙古今而莫渝。歷寒暑而不變。貫萬象。洞",
    "X72n1442_003:0700c23": "三際。世出世間無有一法非此心流通發揚者。況堂",
    "X72n1442_003:0700c24": "堂六尺之軀獨立於夢幻之場。與夫乾坤日月風雨",
    "X72n1442_003:0701a01": "晦冥互相磨盪而不失者乎。夫是之謂真壽無量壽",
    "X72n1442_003:0701a02": "者也。孔子曰。仁者壽。仁固語其一端。而亦言其全體。",
    "X72n1442_003:0701a03": "惟真仁者然後得此真壽。非浪階也。董明府蕺山公。",
    "X72n1442_003:0701a04": "越山陰鉅族。以名進士起家。仁慈宅心廉明蒞物。令",
    "X72n1442_003:0701a05": "松源一十二載。清如止水。朗若藻鏡。治道寬猛相濟。",
    "X72n1442_003:0701a06": "民咸悅服德風。所被俗為之變。解任將十載而農夫",
    "X72n1442_003:0701a07": "樵子以及閭閻負販思其去。懷其人。踊躍鼓舞歌揚",
    "X72n1442_003:0701a08": "讚頌者比比皆是。況通邑人士之賢者乎。易曰。鳴鶴",
    "X72n1442_003:0701a09": "在陰。其子和之。我有好爵。吾與爾靡之。其是之謂乎。",
    "X72n1442_003:0701a10": "辛酉之秋屬公花甲初度。而諸及門皆各獻詩以祝。",
    "X72n1442_003:0701a11": "黃子諱錫奇者裒而序之。謀壽諸梨棗以傳。一日寄",
    "X72n1442_003:0701a12": "以見示且徵言焉。余歷觀諸作雖各騁才華。諸體不",
    "X72n1442_003:0701a13": "一。競登風雅。要皆詠公茂德懿績。真語實語。匪徒事",
    "X72n1442_003:0701a14": "諛詞也。余於是益知公之仁。而其所得真壽正未有",
    "X72n1442_003:0701a15": "艾烏可量乎。漫為書諸首簡。",
    "X72n1442_003:0701a16": "鄉賓純一謝公七十壽序",
    "X72n1442_003:0701a17": "[0701a17] 余忝與純公道交四十餘載。公當六十初度。余既為",
    "X72n1442_003:0701a18": "文壽之矣。今丁巳七月十有四日屬公古稀屆誕。而",
    "X72n1442_003:0701a19": "吾鄉薦紳先生親友知識及公宗族昆弟子姪等。咸",
    "X72n1442_003:0701a20": "以壽言為請。余不得辭。何者。&#x8462;嘗謂公所宜壽者六。",
    "X72n1442_003:0701a21": "公冠遊庠序老困場屋。其中磨煉涵養。所宜壽者一。",
    "X72n1442_003:0701a22": "公早歸佛乘。稟菩薩戒修諸萬行。所宜壽者二。公性",
    "X72n1442_003:0701a23": "憂人之憂。樂人之樂。仁者之心。所宜壽者三。公為人",
    "X72n1442_003:0701a24": "解紛挫銳。拔苦與樂。是其素行。所宜壽者四。甲乙丙",
    "X72n1442_003:0701b01": "三載以來。兵馬絡繹。桂林當孔道。公挺身而出。率眾",
    "X72n1442_003:0701b02": "迎送供給一無失事。地方以寧。人人德之。所宜壽者",
    "X72n1442_003:0701b03": "五。其&#x57C0;誡子孫別無他囑。諄諄然唯上體仰谷公。而",
    "X72n1442_003:0701b04": "下數世相承歸奉三寶護持佛法。事無鉅細皆以忠",
    "X72n1442_003:0701b05": "誠厚道以培植元氣。此所宜壽者六。其他細心密行",
    "X72n1442_003:0701b06": "難以枚舉。此姑述其大概云爾。雖然。此乃公之緒餘",
    "X72n1442_003:0701b07": "土苴。俯隨世好。故現如是壽者之相。而公之自受用",
    "X72n1442_003:0701b08": "三昧原不在是。何者。公宅心物表。遊神道玅。區區世",
    "X72n1442_003:0701b09": "俗之壽顧可以同日而語哉。憶余壽公六十初度序",
    "X72n1442_003:0701b10": "曰。夫壽者人之神明也。如鹽在水。如膠在色。量包乾",
    "X72n1442_003:0701b11": "坤而不大。明逾日月而彌昏。盤根空劫。垂蔭萬象。剎",
    "X72n1442_003:0701b12": "那洞貫十世。微塵橫互十方。匪有假於他術。乃自性",
    "X72n1442_003:0701b13": "之常分耳。善慧大士偈曰。有物先天地。無形本寂寥。",
    "X72n1442_003:0701b14": "能為萬象主。不逐四時凋。吾嘗以此不凋者自壽。今",
    "X72n1442_003:0701b15": "舉以壽吾純公道兄。&#x8462;將與公立足威音之先。而握",
    "X72n1442_003:0701b16": "手樓至之後。坐水月之道場。修空花之佛事。如一眾",
    "X72n1442_003:0701b17": "生未成佛。終不於此取泥洹。其為壽也寧有量乎。以",
    "X72n1442_003:0701b18": "此觀之。公壽真壽而吾言真言。不唯公六十七十。以",
    "X72n1442_003:0701b19": "此言壽之。即八十九十百歲千歲乃至殑伽沙劫以",
    "X72n1442_003:0701b20": "至盡未來際。亦不外是。&#x8462;余言不妄而公壽不&#x8657;。般",
    "X72n1442_003:0701b21": "若因緣適相會遇。故特為拈出。以告諸識者耳。眾皆",
    "X72n1442_003:0701b22": "翕然稱善。乃即銓次其語。為公大年之祝。是為序。",
    "X72n1442_003:0701b23": "少司馬山翁鄭公六&#x88A0;榮壽序",
    "X72n1442_003:0701b24": "[0701b24] 癸亥之夏六月念有七日。恭際山翁先生六&#x88A0;嶽誕",
    "X72n1442_003:0701c01": "令辰。諸山知識及諸禪剎緇侶莫不人人歡忭踊躍。",
    "X72n1442_003:0701c02": "各於所居三寶座前諷經唱唄燒香散花。以申九如",
    "X72n1442_003:0701c03": "之祝。既而復以序言見屬。然余於公雖未識荊。而神",
    "X72n1442_003:0701c04": "交道契。將念載於茲。郵筒往來屢歲不替。文余宜為。",
    "X72n1442_003:0701c05": "未可以不文辭也。於是竊試論之曰。惟至人誕生於",
    "X72n1442_003:0701c06": "人間世也。豈徒然哉。稟天地之正氣。賦五行之精華。",
    "X72n1442_003:0701c07": "乘嘉運而託生於其間。為國之光。為民之瑞。凡有利",
    "X72n1442_003:0701c08": "於國家天下者。惟若人是賴。以故人人望之不啻景",
    "X72n1442_003:0701c09": "星鳳凰。瞻仰愛慕而不置。余於公見其人矣。公蚤年",
    "X72n1442_003:0701c10": "登巍科。未幾試牛刀於靖。凡十餘載。德政所及雷厲",
    "X72n1442_003:0701c11": "風飛。 今上皇帝聞其名。召居輦轂之下。銓衡則仕",
    "X72n1442_003:0701c12": "路公明。司馬而姦宄澄清。其道德文章朝野悅服。中",
    "X72n1442_003:0701c13": "&#x8657;外順。忠愛油然。指日陟台階而秉鈞軸。以副天下",
    "X72n1442_003:0701c14": "蒼生霖雨之望。莫不皆拭睫以竣。且公又深知有吾",
    "X72n1442_003:0701c15": "覺皇氏出世之大道。宅心廣大智慧福德慈悲喜捨",
    "X72n1442_003:0701c16": "皆萃厥一身。故於諸法門竭力外護。於諸方外衲子",
    "X72n1442_003:0701c17": "道同氣合。法喜往還。即較之唐之龐裴。宋之楊李。又",
    "X72n1442_003:0701c18": "何讓哉。&#x8462;以公之心即諸佛菩薩天地日月之心。根",
    "X72n1442_003:0701c19": "深葉茂。源遠流長。碩體發明。位高爵高。名高壽高。其",
    "X72n1442_003:0701c20": "光明碩大有如此者。況庭前蘭桂森森。福海汪洋。正",
    "X72n1442_003:0701c21": "未有艾。何莫非公之壽量光明流通而發揚者。即謂",
    "X72n1442_003:0701c22": "公之壽與諸佛菩薩天地日月同為休明。共垂不朽",
    "X72n1442_003:0701c23": "可也。於是謹銓次其俚言。為公大年無盡之祝。",
    "X72n1442_003:0701c24": "李偉吾居士五十慶九序",
    "X72n1442_003:0702a01": "[0702a01] 余來富沙興建白雲開元兩殿。辱長者偉吾李公行",
    "X72n1442_003:0702a02": "檀波羅密而功德有成。又每策馬過從論道談心。亹",
    "X72n1442_003:0702a03": "亹不倦。可見夙具般若因緣。一旦會遇非偶爾也。辛",
    "X72n1442_003:0702a04": "亥之冬十月十有九日值公大衍用九之辰。念無可",
    "X72n1442_003:0702a05": "為公壽。乃織蕪語而進之。以申曝獻之誠。&#x751E;聞之古",
    "X72n1442_003:0702a06": "德曰。福觀人量。壽觀人用心。意謂量之大小則福之",
    "X72n1442_003:0702a07": "有無見焉。用心之厚薄則壽之豐歉見焉。公之量包",
    "X72n1442_003:0702a08": "含恩怨和融上下。汪汪然若萬頃陂池。攪之而不渾。",
    "X72n1442_003:0702a09": "注之而不溢。納百瀆而&#x6ED9;眾水。其為量也詎谿澗盆",
    "X72n1442_003:0702a10": "盂之量可測而知哉。公量如此。則其福德深廣曷可",
    "X72n1442_003:0702a11": "涯涘。公之用心也。雖身處塵勞而心遊物表。問道諸",
    "X72n1442_003:0702a12": "山津梁廣佈。宛有摩詰老龐之風。其造佛飯僧印經",
    "X72n1442_003:0702a13": "濟眾。皆公之無作玅行矣。公之用心孳孳在此。則其",
    "X72n1442_003:0702a14": "壽量曷可量乎。公今方當五十知命之年。正如赫日",
    "X72n1442_003:0702a15": "方中。普天照耀。而余與公同遊如來大光明藏中。互",
    "X72n1442_003:0702a16": "為賓主。相為激揚。即一語一默一動一靜。無非公之",
    "X72n1442_003:0702a17": "壽光掩&#x668E;。豈世俗龜齡鶴筭日升月恒之論可同日",
    "X72n1442_003:0702a18": "而語哉。至於法身無相。壽量無量。根盤天地之先。光",
    "X72n1442_003:0702a19": "逾日月之上。則公已默契于言外矣。豈區區筆舌所",
    "X72n1442_003:0702a20": "能盡。姑述公之雅量廣大與用心福善。為公大福大",
    "X72n1442_003:0702a21": "年之卜云。",
    "X72n1442_003:0702a22": "鼓山純一悟公八十壽序",
    "X72n1442_003:0702a23": "[0702a23] 余惟壽者之相為般若所遣。然亦為洪範首福。福者",
    "X72n1442_003:0702a24": "所以福其性天。而遣者遣其著相。故惟不著相者為",
    "X72n1442_003:0702b01": "能冥合真性。而自福壽於無窮也。純一悟公年四十",
    "X72n1442_003:0702b02": "餘上鼓山禮覲先師永老人座下。即以盡形壽自矢。",
    "X72n1442_003:0702b03": "備歷諸職。若化士。若知客。若維那監寺等。靡不殫厥",
    "X72n1442_003:0702b04": "心力為之。未&#x751E;少懈。先師既歿。余忝繼席。余謝事。靜",
    "X72n1442_003:0702b05": "公繼席。公歷職辦事。如先師無恙時。不以前後二其",
    "X72n1442_003:0702b06": "心。時難易其志。若緇若素莫不人人德之。口&#x7891;嘖嘖。",
    "X72n1442_003:0702b07": "稱鼓山老監寺矣。今康&#x7188;庚申孟秋念日。屬公八十",
    "X72n1442_003:0702b08": "初度。其徒子興勤興粵持素縑懷香頂禮。請予一言",
    "X72n1442_003:0702b09": "為公大壽之祝。余惟公四十餘年禪誦精勤。履踐不",
    "X72n1442_003:0702b10": "輟。言行不苟。因果真實。即此數者公之福壽已無量",
    "X72n1442_003:0702b11": "矣。惡俟余言之贅哉。余惟舉公平生存神般若。建立",
    "X72n1442_003:0702b12": "玅行。不著諸相。冥合性空。以自福自壽於無窮者。為",
    "X72n1442_003:0702b13": "公大年之祝。",
    "X72n1442_003:0702b14": "鼓山一&#x8109;源公七十壽序",
    "X72n1442_003:0702b15": "[0702b15] 余順治戊戌春承乏茲山。一住十四載。相與建立三",
    "X72n1442_003:0702b16": "寶。弘通大法。左旋右轉互相夾輔者。惟兩耆年。一曰",
    "X72n1442_003:0702b17": "純一悟公。一曰一&#x8109;源公。悟公去秋七月念日年躋",
    "X72n1442_003:0702b18": "八&#x88A0;。余既為文壽之矣。今秋九月三日屬源公七十",
    "X72n1442_003:0702b19": "懸弧令旦。而福城弟子何成釗陶等修薛代聖羅以",
    "X72n1442_003:0702b20": "佐陳興津薛興棟等。僉具書請余文為公壽。余曰。公",
    "X72n1442_003:0702b21": "之美德茂行余所宜壽。惡俟請為。然既重以諸公之",
    "X72n1442_003:0702b22": "請。曷可緩乎。因竊試論之曰。夫真身無相。真壽無量。",
    "X72n1442_003:0702b23": "剎那本自無生。起滅當處湛寂。所以劫火燒空而徹",
    "X72n1442_003:0702b24": "體清&#x51C9;。大浸稽天而通身不溼。世相常住。法住法位。",
    "X72n1442_003:0702c01": "以具如是真身。故有如是真壽。&#x7FA3;生同有。日用不知。",
    "X72n1442_003:0702c02": "一念回光。一得永得。源公其達此者。故敢以是進之。",
    "X72n1442_003:0702c03": "公三山人。出於何氏。族多名士。而公不樂世氛。幼入",
    "X72n1442_003:0702c04": "緇門禮智光師落[髟/(棸-耳+?)]。納戒於博山無異老人。年三十",
    "X72n1442_003:0702c05": "餘上鼓山。歸先師座下。一見許其參堂。與余單次相",
    "X72n1442_003:0702c06": "&#x96A3;。日夕磨礪。時叢林方興。百務蝟集。眾舉公執勞辦",
    "X72n1442_003:0702c07": "事。公弗獲已乃就職。先師既掩化權。余忝補處。凡所",
    "X72n1442_003:0702c08": "以為佛為法為僧及山門所未竟之業。勇於補葺。莫",
    "X72n1442_003:0702c09": "不與公同心協力為之。公不以難易二其心。勞苦移",
    "X72n1442_003:0702c10": "其志。冒霜雪而犯風濤。危而後安者。不知其凡幾也。",
    "X72n1442_003:0702c11": "鞠躬盡瘁。殫厥心力。期於有成。是公之志也。辛亥之",
    "X72n1442_003:0702c12": "秋余謝事出山。舉靜公繼席。公如余在山時無異。竭",
    "X72n1442_003:0702c13": "力輔相不二三其德。雖別立十人輪流值院事。公乘",
    "X72n1442_003:0702c14": "是退休。而山門之大綱大領未&#x751E;不左挈而右提之。",
    "X72n1442_003:0702c15": "更以餘力建萬壽石橋於上堭。甃石路自水部門外",
    "X72n1442_003:0702c16": "直達於白雲廨院。刊刻梵冊梵網四十二章遺教諸",
    "X72n1442_003:0702c17": "經。裝潢嚴飾散施叢林。先年既以鐵鑄西方三聖於",
    "X72n1442_003:0702c18": "大殿之後。又銅範大悲千手眼像於吸江蘭若。皆塗",
    "X72n1442_003:0702c19": "以黃金。端嚴玅麗甲於閩中。公朝夕禮懺甚為懇倒。",
    "X72n1442_003:0702c20": "丁巳冬公掃塔壽昌博山雲棲瓶匋諸處。復遊金陵",
    "X72n1442_003:0702c21": "禮報恩舍利塔。燃燈供養以表誠敬。明年春還山。乃",
    "X72n1442_003:0702c22": "謝外務。掩關吸江蘭若。蜜自調煉凡兩年餘。先是余",
    "X72n1442_003:0702c23": "纂華嚴疏論成。公因發願領緣刊佈。為大地含生植",
    "X72n1442_003:0702c24": "金剛種。及余繕寫成書命工繡梓。以公方在靜攝。未",
    "X72n1442_003:0703a01": "敢以聞。久之公知。乃特破關買舟偕純一公溯流而",
    "X72n1442_003:0703a02": "上。見余政和寶福山中。悲喜交集。以謂生平相師建",
    "X72n1442_003:0703a03": "立功德。如形影相隨。毫無差互。豈可一旦竟食前言",
    "X72n1442_003:0703a04": "而自絕分於大法乎。於是以所餘卷軸領歸省會。募",
    "X72n1442_003:0703a05": "諸同志鐫板流通。是乃公弘法之心始終不替耳。山",
    "X72n1442_003:0703a06": "中大殿先是順治庚子已經大修。方二十餘載。山高",
    "X72n1442_003:0703a07": "瀕海風雨漂蕩又復穿漏。公不以年老疲於津梁。乃",
    "X72n1442_003:0703a08": "毅然肩修&#x8462;之任。以是知公之於山門願力堅深。究",
    "X72n1442_003:0703a09": "竟不退耳。茲值公大壽屆期。余以衰老養&#x75B4;深谷。不",
    "X72n1442_003:0703a10": "克躬造山頭炷一瓣香為公上壽。又坐貧乏無一物",
    "X72n1442_003:0703a11": "可以致敬。惟舉公生平輔相知識。荷負叢林。及種種",
    "X72n1442_003:0703a12": "菩薩大行大願。以昭示來茲。俾後之具大志願者見",
    "X72n1442_003:0703a13": "賢思齊躍然興起。庶山門不至寂寥。而法道亦藉是",
    "X72n1442_003:0703a14": "有賴矣。是則公之壽即合山大眾之壽。亦是從上佛",
    "X72n1442_003:0703a15": "祖之壽。與夫真身同其無相。真壽同其無量。又何忝",
    "X72n1442_003:0703a16": "哉是為序。",
    "X72n1442_003:0703a17": "巃崶湛菴禪公七十壽序",
    "X72n1442_003:0703a18": "[0703a18] 余惟建溪之巃崶獨首出諸山者。非以其形勝之秀",
    "X72n1442_003:0703a19": "&#x39DE;也。基搆之弘廠也。山林田園之深曠演沃也。孫枝",
    "X72n1442_003:0703a20": "濟濟之蕃衍也。實以有大福大德大壽者匡維總持",
    "X72n1442_003:0703a21": "於其間。故能使形勝者愈奇麗。基搆者愈雄偉。山林",
    "X72n1442_003:0703a22": "田園愈增廣。而賢子孫日益繁盛。古有云。山不在高。",
    "X72n1442_003:0703a23": "有仙則名。詎非地以人故有足重歟。即今當代住山",
    "X72n1442_003:0703a24": "湛菴禪公是已。公垂髫之年即入太祖獨&#x5CEF;公之室",
    "X72n1442_003:0703b01": "為驅烏沙彌。灑掃應對執勞辦事罔替晨昏。祖深器",
    "X72n1442_003:0703b02": "之。授以經義。又命執侍先師永老人於荷山。及先師",
    "X72n1442_003:0703b03": "出世鼓山。公三十餘年往還無間。深領法喜。又與桂",
    "X72n1442_003:0703b04": "林純一謝公締方外交。心同志同。四五十年間風晨",
    "X72n1442_003:0703b05": "月夕促膝晤語。未&#x751E;不以佛法大義相期。其子姪若",
    "X72n1442_003:0703b06": "簡子欽子御千輩皆以叔父行事之故。謝公一門雖",
    "X72n1442_003:0703b07": "以儒術傳家。而實以佛之心修佛之行。與公相求於",
    "X72n1442_003:0703b08": "空閒寂寞之&#x6FF5;。&#x8462;數十年如一日矣。憶公少年時即",
    "X72n1442_003:0703b09": "能以銅範普賢菩薩聖像供於私室。日夕頂禮跪誦",
    "X72n1442_003:0703b10": "大方廣佛華嚴經普賢菩薩入不思議解脫境界行",
    "X72n1442_003:0703b11": "願品。則知其存神法界繁興大願可知矣。故經中有",
    "X72n1442_003:0703b12": "云。此人善得勝壽命。此人善來人中生。此人不久當",
    "X72n1442_003:0703b13": "成就。如彼普賢菩薩行。以今日觀之。公之福壽廣大",
    "X72n1442_003:0703b14": "因果相符。良不差矣。然巃崶自天真道覺禪師之後。",
    "X72n1442_003:0703b15": "為太祖獨&#x5CEF;公重興一鋤之功。創家立業。年餘八十",
    "X72n1442_003:0703b16": "而化。繼之者為本空乘公。凡山門百務皆心擴充。繼",
    "X72n1442_003:0703b17": "乘公者為信機公。年五十餘即歿。時值鼎革之後。諸",
    "X72n1442_003:0703b18": "難蜂起。乃得公與瑞天祥公同心協力內外調攝。不",
    "X72n1442_003:0703b19": "唯解紛禦難。而更光大前業。語云。創業難。守成不易。",
    "X72n1442_003:0703b20": "祥公與公年相若。先後登古稀。實稱法門難兄難弟",
    "X72n1442_003:0703b21": "矣。當茲後五百歲&#x9B2C;諍堅固之時。弟兄和好契同水",
    "X72n1442_003:0703b22": "乳。共荷法門家務。詎多見耶。公善詩。觸物興懷每多",
    "X72n1442_003:0703b23": "佳句。膾炙人口。而尤長於五言近體。有浩然摩詰之",
    "X72n1442_003:0703b24": "風。余&#x751E;於公集中擢其尤者若干首。序而付之梓。近",
    "X72n1442_003:0703c01": "又集唐句為山居百韻。如出一己。極為渾然。了無縫",
    "X72n1442_003:0703c02": "隙。信登作者之壇矣。仲秋九日屬公七十初度。譬如",
    "X72n1442_003:0703c03": "曇花示現。凡在親友莫不共相欣慶謀所以祝公者。",
    "X72n1442_003:0703c04": "純公乃以壽言見屬。余忝與公同學於先師之門最",
    "X72n1442_003:0703c05": "久。而以此道相切磋最密。不敢以椎魯無文辭。因&#x751E;",
    "X72n1442_003:0703c06": "竊試論之曰。上自天子以至庶人。莫不皆有家。雖貴",
    "X72n1442_003:0703c07": "賤大小懸殊。然皆持以福德之力。如水之有源。木之",
    "X72n1442_003:0703c08": "有本。苟源本或虧。則其枯涸可立而待也。易稱積善",
    "X72n1442_003:0703c09": "餘慶。詩詠求福不回。皆所以立其源本也。方外道場",
    "X72n1442_003:0703c10": "乃如來法王之家。苟得福德壽考之人住持於其間。",
    "X72n1442_003:0703c11": "則能蔭庇大眾興隆三寶。傳薪火於無窮。行道化於",
    "X72n1442_003:0703c12": "無盡。余觀湛公之住巃崶也。真其人矣。因即銓次其",
    "X72n1442_003:0703c13": "語為公大福大德大壽之祝。正當以趙州七百甲子",
    "X72n1442_003:0703c14": "期之。不特期頤而已矣。是為序。",
    "X72n1442_003:0703c15": "碧洲嶼公六十壽序",
    "X72n1442_003:0703c16": "[0703c16] 碧洲嶼公居松源之深處曰永慶菴。凡二十餘年。賦",
    "X72n1442_003:0703c17": "性純龐敦固。緇素皆德其為人。且鼎新菴宇置立經",
    "X72n1442_003:0703c18": "書法器。山林田園凡所以供奉三寶者。無不畢備。其",
    "X72n1442_003:0703c19": "自修也。雖不拘拘於繩墨。而徒子輩或求戒於諸方。",
    "X72n1442_003:0703c20": "或住靜於山谷。競競謀道不墮塵緣。皆公之所教詔",
    "X72n1442_003:0703c21": "也。今秋菊月十有三日屬公六十初度。徒子寂啟孫",
    "X72n1442_003:0703c22": "照鼎乃請一言為公祝。余惟五福九如龜齡鶴筭皆",
    "X72n1442_003:0703c23": "世俗祝語常套。烏足為公輕重。當以吾道進之。庶於",
    "X72n1442_003:0703c24": "公有所警發乎。首楞嚴經世尊金口垂問波斯匿王",
    "X72n1442_003:0704a01": "曰。汝此肉身為同金剛常住不朽。為復變壞。王言。世",
    "X72n1442_003:0704a02": "尊。我今此身念念遷謝。新新不住。終從變滅。佛言。汝",
    "X72n1442_003:0704a03": "知身中有不滅耶。王言。我實不知。佛言。汝幾歲見恒",
    "X72n1442_003:0704a04": "河水。王言。我生三歲。慈母&#x64D5;我謁耆婆天。經過此流。",
    "X72n1442_003:0704a05": "爾時即知是恒河水。佛言。汝今年六十有二觀恒河。",
    "X72n1442_003:0704a06": "與三歲觀河之見。有童耄否。王言。無以異也。佛言。汝",
    "X72n1442_003:0704a07": "面雖皺。而此見性實未曾皺。皺者為變。不皺者非變。",
    "X72n1442_003:0704a08": "變者受滅。彼不變者元無生滅。王聞佛言踊躍歡喜",
    "X72n1442_003:0704a09": "得未曾有。夫王既悟此身念念密移終從滅變。則超",
    "X72n1442_003:0704a10": "出博地凡夫妄認四大為身。歲月為壽者。不啻霄壤",
    "X72n1442_003:0704a11": "之隔矣。況又因佛言而於生滅身中知有不生滅之",
    "X72n1442_003:0704a12": "性。非寒暑所能變遷。童耄所能改易。其踊躍歡喜何",
    "X72n1442_003:0704a13": "可言量耶。故古德山居詩有曰。觀河不改初年見。種",
    "X72n1442_003:0704a14": "菊惟期晚節香。&#x8462;惟悟此而後能馨於晚節。夫是之",
    "X72n1442_003:0704a15": "謂真壽命。真標表也。孰不聞而欣慕之乎。請即以是",
    "X72n1442_003:0704a16": "為公祝。惟公勉旃。是為序。",
    "X72n1442_003:0704a17": "培元堂分關序",
    "X72n1442_003:0704a18": "[0704a18] 木本水源之論由來尚矣。本厚培而支茂。源深濬而",
    "X72n1442_003:0704a19": "流長。人之源本亦然。公祖父母身之源本也。道德仁",
    "X72n1442_003:0704a20": "義心之源本也。固可以不厚培而深濬之乎。余歷觀",
    "X72n1442_003:0704a21": "古今天下子孫蕃衍世澤流長之家。皆自厚培深濬",
    "X72n1442_003:0704a22": "而得。非漫然無因而至也。孟子曰。不揣其本而齊其",
    "X72n1442_003:0704a23": "末。方寸之木可使高於岑樓。舍本趨末之誡無過此",
    "X72n1442_003:0704a24": "語矣。又曰。仲尼何取於水。原泉混混不舍晝夜。盈科",
    "X72n1442_003:0704b01": "而後進。放乎四海。有本者如是是之取爾。務本之勸",
    "X72n1442_003:0704b02": "寧復有加於此者乎。由是觀之。人生於霄壤之間。本",
    "X72n1442_003:0704b03": "之不可不固。源之不可不濬也審矣。桂林謝氏。宋大",
    "X72n1442_003:0704b04": "儒駙馬公之後裔。為建溪鉅族。詩書之盛。戶口之殷。",
    "X72n1442_003:0704b05": "甲於郡東。純一公與余同門。道交四十餘載如一日。",
    "X72n1442_003:0704b06": "&#x8462;學釋而知儒者也。&#x9061;自仰谷公獻可公至公與其",
    "X72n1442_003:0704b07": "二丈夫子曰簡子欽子。四世相傳。家世奉佛。雖攻舉",
    "X72n1442_003:0704b08": "業取科第。而立心行事皆本諸佛法。時當兵&#x5BBC;紛擾。",
    "X72n1442_003:0704b09": "公父子為一族諸剎禦災捍害。造福於人。不勝枚舉。",
    "X72n1442_003:0704b10": "故其家世益廣。子孫益盛。源源而來。方進未艾。今康",
    "X72n1442_003:0704b11": "&#x7188;丁巳七月十有四日屬公古稀屆誕。乃以從上家",
    "X72n1442_003:0704b12": "產房屋器皿什物等件。均為二分。付與簡子欽子金",
    "X72n1442_003:0704b13": "玉二房。雖所遺者不甚豐。而所責任者甚重。&#x8462;欲其",
    "X72n1442_003:0704b14": "厚培源本。廣積福善。繼志述事。勿墜前修。以傳諸無",
    "X72n1442_003:0704b15": "盡耳。純公從此向平累畢。得以一志淨業。而簡子欽",
    "X72n1442_003:0704b16": "子之賢又能仰遵父命。克世其家者。故樂為序諸卷",
    "X72n1442_003:0704b17": "首。",
    "X72n1442_003:0704b18": "緇林尺牘序",
    "X72n1442_003:0704b19": "[0704b19] 緇林以謀道為急。辭章非其所重也。然日用交際旦",
    "X72n1442_003:0704b20": "夕所需。則尺牘猶不可廢。&#x8462;尺牘者以通人情。以達",
    "X72n1442_003:0704b21": "事變。解惑啟蒙。揀魔辨異。極之至於開萬古之心胸。",
    "X72n1442_003:0704b22": "濬千聖之血&#x8109;。必有藉此。管城君流通發揚。固未可",
    "X72n1442_003:0704b23": "遽以白紙三幅踵玄沙之故步也。渾樸古公博山無",
    "X72n1442_003:0704b24": "異老人弟子。久依先師座下。孤硬飽參下視流輩。順",
    "X72n1442_003:0704c01": "治初年典藏石鼓禪晏之暇。飽獵&#x7FA3;籍。乃採古今書",
    "X72n1442_003:0704c02": "札輯之成帙。目之曰緇林尺牘。自六朝以至今日。凡",
    "X72n1442_003:0704c03": "三宗老師碩衲酬賓寄友排難鳴道之書。第有係於",
    "X72n1442_003:0704c04": "法門者。見則急錄之。且人不一二幅。手眼嚴明。去取",
    "X72n1442_003:0704c05": "精確。試一展玩。使人神思煥發。不勞遍探而眾美具",
    "X72n1442_003:0704c06": "在。甚苦心也。今春公遷化於柘浦之南明山。臨行囑",
    "X72n1442_003:0704c07": "其徒以原稿見託余為&#x8B90;校。付之梓人以傳學者。誠",
    "X72n1442_003:0704c08": "能熟此。廣其見聞。正其知見。他日執法壇牛耳。飛鴻",
    "X72n1442_003:0704c09": "四出。可以光揚大道城塹正法。豈比夫世諦交情人",
    "X72n1442_003:0704c10": "事往還。清言揮霍。徒藻繪風雲之態。描摸聲色之情",
    "X72n1442_003:0704c11": "而已哉。故不揣膚陋為弁其端云。",
    "X72n1442_003:0704c12": "寶福僧堂規約序",
    "X72n1442_003:0704c13": "[0704c13] 夫僧堂者乃陶煉身心磨勵志氣之所也。&#x8462;為僧者",
    "X72n1442_003:0704c14": "弗居此堂。放下諸緣靜慧觀察。則何以知死生之苦。",
    "X72n1442_003:0704c15": "發出世之心。窮本有之真源。堅度生之弘誓。續佛慧",
    "X72n1442_003:0704c16": "命。仰報四恩乎。故有智之士一入此堂。興決烈志。開",
    "X72n1442_003:0704c17": "特達懷。亡軀為法。克苦履踐。久之自然惡習漸消。真",
    "X72n1442_003:0704c18": "光透露。而平生之志願償矣。古德云。但能一生不離",
    "X72n1442_003:0704c19": "叢林。敢保大事成辦。豈&#x8657;語哉。寶福山剎乃余隱居",
    "X72n1442_003:0704c20": "之地。二三子追隨有年。志越常流。不走今時蹊徑。切",
    "X72n1442_003:0704c21": "意向上。期明大法現生悟證。不徒事空言而已。乃為",
    "X72n1442_003:0704c22": "建立此堂。俾大家聚首共相究竟。禪床上高敷蒲團。",
    "X72n1442_003:0704c23": "敲出空王骨髓。明&#x7255;下展開故紙。挑出古聖眼睛。當",
    "X72n1442_003:0704c24": "祖風凌夷之秋。忽然冷&#x7070;豆爆跳出一箇半箇。藥今",
    "X72n1442_003:0705a01": "時之痼疾。挽末流之頹風。未可量也。爰立本分規繩",
    "X72n1442_003:0705a02": "數則。願共遵守。勉力行持。庶幾報莫報之洪恩。竟未"
}