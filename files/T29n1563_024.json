{
    "T29n1563_024:0888a17": "阿毘達磨藏顯宗論卷第二十四",
    "T29n1563_024:0888a19": "尊者眾賢造",
    "T29n1563_024:0888a20": "三藏法師玄奘奉 詔譯",
    "T29n1563_024:0888a21": "辯業品第五之七",
    "T29n1563_024:0888a22": "[0888a22] 如上所言住定菩薩。為從何位得住定名。彼",
    "T29n1563_024:0888a23": "復於何說名為定。頌曰。",
    "T29n1563_024:0888a24": " 從修妙相業  菩薩得定名",
    "T29n1563_024:0888a25": " 生善趣貴家  具男念堅故",
    "T29n1563_024:0888a26": "[0888a26] 論曰。從修能感妙三十二大士夫相異熟果",
    "T29n1563_024:0888a27": "業。菩薩方得立住定名。以從此時乃至成佛。",
    "T29n1563_024:0888a28": "常生善趣及貴家等。生善趣者。謂生人天。由",
    "T29n1563_024:0888a29": "此趣中多行善故。妙可稱故立善趣名。於善",
    "T29n1563_024:0888b01": "趣內常生貴家。謂婆羅門。或剎帝利。巨富",
    "T29n1563_024:0888b02": "長者。大婆羅門家。於貴家中根有具缺。然彼",
    "T29n1563_024:0888b03": "菩薩恒具勝根。恒受男身尚不為女。何況有",
    "T29n1563_024:0888b04": "受扇[打-丁+虎]等身。生生常能憶念宿命所作善事。",
    "T29n1563_024:0888b05": "常無退屈。謂於利樂一切有情。一切時中。",
    "T29n1563_024:0888b06": "一切方便。心無厭倦名無退屈。由無退屈故",
    "T29n1563_024:0888b07": "說為堅。豈不未修妙相業位。菩提心不退。應",
    "T29n1563_024:0888b08": "立住定名。何故要修妙相業位菩薩方受住",
    "T29n1563_024:0888b09": "決定名。爾時人天方共知故。先時但為諸",
    "T29n1563_024:0888b10": "天所知。或於爾時趣等覺定。先唯等覺決定",
    "T29n1563_024:0888b11": "非餘。何相應知脩妙相業。頌曰。",
    "T29n1563_024:0888b12": " 贍部男對佛  佛思思所成",
    "T29n1563_024:0888b13": " 餘百劫方修  各百福嚴飾",
    "T29n1563_024:0888b14": "[0888b14] 論曰。菩薩要在贍部洲中。方能造脩引妙相",
    "T29n1563_024:0888b15": "業。此洲覺慧最明利故。唯是男子非女等",
    "T29n1563_024:0888b16": "身。爾時已超女等位故。此不應說。於前頌中",
    "T29n1563_024:0888b17": "恒受男身義已顯故。造此業時唯現對佛。謂",
    "T29n1563_024:0888b18": "親見佛不共色身。相好端嚴種種奇特。有欲",
    "T29n1563_024:0888b19": "引起感此類思。不對如來無容起故。此妙相",
    "T29n1563_024:0888b20": "業唯緣佛思。佛是可欣順德境故。感妙相業",
    "T29n1563_024:0888b21": "唯思所成。非修所成。不定界故。所感異熟。此",
    "T29n1563_024:0888b22": "所繫故。非聞所成。彼羸劣故。亦非生得。加",
    "T29n1563_024:0888b23": "行起故。謂彼唯於三無數劫。修行施等波羅",
    "T29n1563_024:0888b24": "蜜多。圓滿身中方可得故。唯是加行非生得",
    "T29n1563_024:0888b25": "善。唯餘百劫造修非多。一一妙相百福莊嚴。",
    "T29n1563_024:0888b26": "此中百思名為百福。謂將造一一妙相業時。",
    "T29n1563_024:0888b27": "先起五十思淨治身器。其次方起引一相業。",
    "T29n1563_024:0888b28": "於後復起五十善思。莊嚴引業令得圓滿。五",
    "T29n1563_024:0888b29": "十思者。依十業道。一一業道各起五思。且",
    "T29n1563_024:0888c01": "依最初離殺業道有五思者。一離殺思。二勸",
    "T29n1563_024:0888c02": "導思。三讚美思。四隨喜思。五迴向思。謂迴所",
    "T29n1563_024:0888c03": "修向解脫故。乃至邪見各五亦然。有餘師",
    "T29n1563_024:0888c04": "言。依十業道各起下等五品善思。前後各然。",
    "T29n1563_024:0888c05": "如熏靜慮。有餘師說。依十業道各起五思。一",
    "T29n1563_024:0888c06": "加行淨。二根本淨。三後起淨。四非尋害。五念",
    "T29n1563_024:0888c07": "攝受。復有師言。一一相業。各為緣佛。未曾習",
    "T29n1563_024:0888c08": "思。具百現前。而為嚴飾。百福一一其量云何。",
    "T29n1563_024:0888c09": "有說。以依三無數劫。增長功德所集成身。發",
    "T29n1563_024:0888c10": "起如斯無對無數。殊勝福德量唯佛知。有說。",
    "T29n1563_024:0888c11": "若由業增上力感輪王位。王四大洲。自在而",
    "T29n1563_024:0888c12": "轉。是一福量。有說。若由業增上力得為帝",
    "T29n1563_024:0888c13": "釋。王二欲天自在而轉。是一福量。有說。唯除",
    "T29n1563_024:0888c14": "近佛菩薩。所餘一切有情所修富樂果業。是",
    "T29n1563_024:0888c15": "一福量。有餘師言。此量大少。應言世界將",
    "T29n1563_024:0888c16": "欲成時。一切有情感大千土業增上力。是一",
    "T29n1563_024:0888c17": "福量。今薄伽梵昔菩薩時。三無數劫中。各供",
    "T29n1563_024:0888c18": "養幾佛。頌曰。",
    "T29n1563_024:0888c19": " 於三無數劫  各供養七萬",
    "T29n1563_024:0888c20": " 又如次供養  五六七千佛",
    "T29n1563_024:0888c21": "[0888c21] 論曰。初無數劫中供養七萬五千佛。次無數",
    "T29n1563_024:0888c22": "劫中供養七萬六千佛。後無數劫中供養七",
    "T29n1563_024:0888c23": "萬七千佛。三無數劫。一一滿時。及初發心。",
    "T29n1563_024:0888c24": "各逢何佛。頌曰。",
    "T29n1563_024:0888c25": " 三無數劫滿  逆次逢勝觀",
    "T29n1563_024:0888c26": " 然燈寶髻佛  初釋迦牟尼",
    "T29n1563_024:0888c27": "[0888c27] 論曰。言逆次者。自後向前。謂於第三無數劫",
    "T29n1563_024:0888c28": "滿。所逢事佛。名為勝觀。第二劫滿。所逢事",
    "T29n1563_024:0888c29": "佛。名曰然燈。第一劫滿所逢事佛。名為寶",
    "T29n1563_024:0889a01": "髻。初無數劫首逢釋迦牟尼。謂我世尊初",
    "T29n1563_024:0889a02": "發心位。逢一薄伽梵。號釋迦牟尼。彼佛出",
    "T29n1563_024:0889a03": "時正居末劫。滅後正法唯住千年。時我世尊",
    "T29n1563_024:0889a04": "為陶師子。於彼佛所起殷淨心。塗以香油。",
    "T29n1563_024:0889a05": "浴以香水。設供養已。發弘誓願。願我當作佛",
    "T29n1563_024:0889a06": "一如今世尊。故今如來一一同彼。我釋迦菩",
    "T29n1563_024:0889a07": "薩。於何位中何波羅蜜多修習圓滿。頌曰。",
    "T29n1563_024:0889a08": " 但由悲普施  被折身無忿",
    "T29n1563_024:0889a09": " 讚歎底沙佛  次無上菩提",
    "T29n1563_024:0889a10": " 六波羅蜜多  於如是四位",
    "T29n1563_024:0889a11": " 一二又一二  如次脩圓滿",
    "T29n1563_024:0889a12": "[0889a12] 論曰。菩薩發願初修施時。未能遍於一切含",
    "T29n1563_024:0889a13": "識施一切物。唯運悲心。彼於後時。慣習力",
    "T29n1563_024:0889a14": "故。悲心轉盛。能遍施與一切有情。非一切物。",
    "T29n1563_024:0889a15": "若時菩薩普於一切。能施一切。但由悲心。非",
    "T29n1563_024:0889a16": "自希求。勝生差別。齊此布施波羅蜜多修習",
    "T29n1563_024:0889a17": "圓滿。若時菩薩被折身支。雖未離欲貪。而心",
    "T29n1563_024:0889a18": "無少忿。齊此戒忍波羅蜜多修習圓滿。若時",
    "T29n1563_024:0889a19": "菩薩勇猛精進。以一伽他經七晝夜。讚底沙",
    "T29n1563_024:0889a20": "佛便超九劫。齊此精進波羅蜜多修習圓滿。",
    "T29n1563_024:0889a21": "若時菩薩處金剛座。將登無上正等菩提。次",
    "T29n1563_024:0889a22": "無上覺前住金剛喻定。齊此定慧波羅蜜多",
    "T29n1563_024:0889a23": "修習圓滿。理應此位無間方圓。得盡智時。",
    "T29n1563_024:0889a24": "此方滿故。別別能到圓德彼岸。故此六名波",
    "T29n1563_024:0889a25": "羅蜜多。契經說有三福業事。一施類福業事。",
    "T29n1563_024:0889a26": "二戒類福業事。三修類福業事。此云何立福",
    "T29n1563_024:0889a27": "業事名。頌曰。",
    "T29n1563_024:0889a28": " 施戒修三類  各隨其所應",
    "T29n1563_024:0889a29": " 受福業事名  差別如業道",
    "T29n1563_024:0889b01": "[0889b01] 論曰。三類皆福。或業或事。隨其所應。如業道",
    "T29n1563_024:0889b02": "說。謂如分別。十業道中。有業亦道。有道非",
    "T29n1563_024:0889b03": "業。此中有福亦業亦事。有福業非事。有福事",
    "T29n1563_024:0889b04": "非業。有唯是福。非業非事。且施類中身語二",
    "T29n1563_024:0889b05": "業。具福業事三種義名。善故是福。作故亦",
    "T29n1563_024:0889b06": "業。是能等起身語業思。轉所依門故亦名",
    "T29n1563_024:0889b07": "事。彼等起思唯名福業。思俱有法唯受福名。",
    "T29n1563_024:0889b08": "戒類既唯身語業性。故皆具受福業事名。修",
    "T29n1563_024:0889b09": "類中慈唯名福事。業之事故。慈相應思。以",
    "T29n1563_024:0889b10": "慈為門。而造作故。慈俱思戒唯名福業。餘俱",
    "T29n1563_024:0889b11": "有法惟受福名。悲等准此皆應思擇。有說。福",
    "T29n1563_024:0889b12": "業顯作福義。謂福加行事顯所依。謂施戒修。",
    "T29n1563_024:0889b13": "是福業之事。為成彼三起福加行故。有說。",
    "T29n1563_024:0889b14": "唯思是真福業。福業之事。謂施戒修以三為",
    "T29n1563_024:0889b15": "門福業轉故。何法名施。施招何果。頌曰。",
    "T29n1563_024:0889b16": " 由此捨名施  謂為供為益",
    "T29n1563_024:0889b17": " 身語及能發  此招大富果",
    "T29n1563_024:0889b18": "[0889b18] 論曰。雖所捨物及能捨具皆可名施。而於此",
    "T29n1563_024:0889b19": "中所立施名。但依捨具。謂由此具捨事得成。",
    "T29n1563_024:0889b20": "故捨所思是真施體。如所度境不得量名。所",
    "T29n1563_024:0889b21": "立量名依能度具。或為捔勝貯藏稱譽。傳習",
    "T29n1563_024:0889b22": "隨他親愛親附。由如是等捨事亦成。然非此",
    "T29n1563_024:0889b23": "中正意所說。為簡彼故說為供為益言。於己",
    "T29n1563_024:0889b24": "涅槃唯為供養。於餘亦為益彼大種諸根。有",
    "T29n1563_024:0889b25": "行施時但為益彼。具名何謂。謂身語業及",
    "T29n1563_024:0889b26": "此能發。能發謂何。謂無貪俱能起此聚即身",
    "T29n1563_024:0889b27": "語業及能起心。并此俱行總名。施體如有。頌",
    "T29n1563_024:0889b28": "言。",
    "T29n1563_024:0889b29": " 若人以淨心  輟已而行施",
    "T29n1563_024:0889c01": " 此剎那善蘊  總立以施名",
    "T29n1563_024:0889c02": "[0889c02] 應知如是施類福業事。迴向解脫亦得離繫",
    "T29n1563_024:0889c03": "果。而且就近決定為言。但說能招大財富果。",
    "T29n1563_024:0889c04": "依何立此大財富名。以財妙廣不可奪故。為",
    "T29n1563_024:0889c05": "何所益而行施耶。頌曰。",
    "T29n1563_024:0889c06": " 為益自他俱  不為二行施",
    "T29n1563_024:0889c07": "[0889c07] 論曰。施主施時觀於二益。一為自益感果善",
    "T29n1563_024:0889c08": "根。二為益他諸根大種。施主有二。一有煩",
    "T29n1563_024:0889c09": "惱。二無煩惱。有煩惱者復有二種。一未離欲",
    "T29n1563_024:0889c10": "貪。二已離欲貪。於此二中各有二種。一諸聖",
    "T29n1563_024:0889c11": "者。二諸異生。此中未離欲貪聖者。及已未離",
    "T29n1563_024:0889c12": "欲貪異生。奉施制多唯為自益。謂自增長二",
    "T29n1563_024:0889c13": "種善根。一者能招大富為果。二者為得上義",
    "T29n1563_024:0889c14": "資糧諸有已離。欲貪聖者。奉施制多。除順現",
    "T29n1563_024:0889c15": "受不招大富。由彼已能畢竟超彼異熟地故。",
    "T29n1563_024:0889c16": "而容為得上義資糧。是故亦名唯為自益。非",
    "T29n1563_024:0889c17": "此能益他根大種。故不益他。無煩惱者。施",
    "T29n1563_024:0889c18": "他有情唯為益他。謂能益他諸根大種。非自",
    "T29n1563_024:0889c19": "增長。二種善根除順現受。有煩惱者。施他有",
    "T29n1563_024:0889c20": "情為二俱益。無煩惱者。奉施制多。除順現受。",
    "T29n1563_024:0889c21": "不為二益。前已總明施招大富。今次當辯施",
    "T29n1563_024:0889c22": "果別因。頌曰。",
    "T29n1563_024:0889c23": " 由主財田異  故施果差別",
    "T29n1563_024:0889c24": "[0889c24] 論曰。施有差別由三種因。謂主財田有差別",
    "T29n1563_024:0889c25": "故。施差別故果有差別。言主財田有差別者。",
    "T29n1563_024:0889c26": "謂如是類施主財田勝劣與餘主財田異。且",
    "T29n1563_024:0889c27": "由施主有差別者。頌曰。",
    "T29n1563_024:0889c28": " 主異由信等  行敬重等施",
    "T29n1563_024:0889c29": " 得尊重廣愛  應時難奪果",
    "T29n1563_024:0890a01": "[0890a01] 論曰。或有施主於因果中得決定信。或有施",
    "T29n1563_024:0890a02": "主於因果中心懷猶豫。或有施主率爾隨欲。",
    "T29n1563_024:0890a03": "或有施主具淨尸羅。或少虧違。或全無戒。",
    "T29n1563_024:0890a04": "或有施主於佛教法具足多聞。或有少聞。或",
    "T29n1563_024:0890a05": "無聞等而行惠施。由施主具信戒聞等。差別",
    "T29n1563_024:0890a06": "功德故名主異。由主異故施成差別。由施差",
    "T29n1563_024:0890a07": "別得果有異。諸有施主具如是德。能如法行",
    "T29n1563_024:0890a08": "敬重等四施。如次便得尊重等四果。謂若施",
    "T29n1563_024:0890a09": "主行敬重施。便感常為他所敬重。若自手施。",
    "T29n1563_024:0890a10": "便能感得於廣大財愛樂受用。若應時施。感",
    "T29n1563_024:0890a11": "應時財。所須應時。非餘時故。若無損他。施便",
    "T29n1563_024:0890a12": "感資財。不為王火等之所侵壞。由所施財有",
    "T29n1563_024:0890a13": "差別者。頌曰。",
    "T29n1563_024:0890a14": " 財異由色等  得妙色好名",
    "T29n1563_024:0890a15": " 眾愛柔軟身  有隨時樂觸",
    "T29n1563_024:0890a16": "[0890a16] 論曰。由所施財或闕或具。色香味觸如次便",
    "T29n1563_024:0890a17": "得。或闕或具。妙色等果。謂所施財色具足故。",
    "T29n1563_024:0890a18": "便感妙色香具足故。便感好名。如香芬馥。",
    "T29n1563_024:0890a19": "遍諸方故。味具足故。便感眾愛。如味美妙眾",
    "T29n1563_024:0890a20": "所愛故。觸具足故感柔軟身。及有隨時生樂",
    "T29n1563_024:0890a21": "受觸。若有所闕隨應果減。如是亦由具色",
    "T29n1563_024:0890a22": "香等。故名財異。由財異故施體及果。皆有差",
    "T29n1563_024:0890a23": "別。由所施田有差別者。頌曰。",
    "T29n1563_024:0890a24": " 田異由趣苦  恩德有差別",
    "T29n1563_024:0890a25": "[0890a25] 論曰。由所施田趣苦恩德各有差別。故名田",
    "T29n1563_024:0890a26": "異。由田異故施果有殊。由趣別者。如世尊說。",
    "T29n1563_024:0890a27": "若施旁生受百倍果。施犯戒人受千倍果。由",
    "T29n1563_024:0890a28": "苦別者。如七有依福業事中。先說應施客",
    "T29n1563_024:0890a29": "行病侍。園林常食及寒風等。隨時食藥。復",
    "T29n1563_024:0890b01": "說若有具足淨信男子女人成此所說。七種",
    "T29n1563_024:0890b02": "有依福業事者。所獲福德不可取量。今於此",
    "T29n1563_024:0890b03": "中由緣差別。故苦有異。由除受者。差別苦故",
    "T29n1563_024:0890b04": "果有差別。由恩別者如父母師及餘有恩如",
    "T29n1563_024:0890b05": "熊鹿等。本生經說諸有恩類。於有恩所起諸",
    "T29n1563_024:0890b06": "惡業。果現可知由此比知。行報恩善。其果必",
    "T29n1563_024:0890b07": "定由德別者。如契經言。施持戒人果百千倍。",
    "T29n1563_024:0890b08": "乃至施佛果最無量。雖皆無量亦有少多如",
    "T29n1563_024:0890b09": "殑伽河大海水滴。如望財施法施為尊。就財",
    "T29n1563_024:0890b10": "施中何為最勝。頌曰。",
    "T29n1563_024:0890b11": " 脫於脫菩薩  第八施最勝",
    "T29n1563_024:0890b12": "[0890b12] 論曰。若已解脫者施已解脫。田於財施中此",
    "T29n1563_024:0890b13": "最為勝。若諸菩薩。以勝意樂。等欲利樂一切",
    "T29n1563_024:0890b14": "有情。為大菩提而行惠施。雖非解脫施解脫",
    "T29n1563_024:0890b15": "田。而施福中此最為勝。除此更有八種施中。",
    "T29n1563_024:0890b16": "第八施福亦最為勝。八施者何。一隨至施。",
    "T29n1563_024:0890b17": "二怖畏施。三報恩施。四求報施。五習先施。六",
    "T29n1563_024:0890b18": "希天施。七要名施。八為莊嚴。心為資助。心為",
    "T29n1563_024:0890b19": "資瑜伽。為得上義而行惠施。如世尊說。施聖",
    "T29n1563_024:0890b20": "果無量。頗施非聖果亦無量耶。頌曰。",
    "T29n1563_024:0890b21": " 父母病法師  最後生菩薩",
    "T29n1563_024:0890b22": " 設非證聖者  施果亦無量",
    "T29n1563_024:0890b23": "[0890b23] 論曰。如是五種設是異生施者。亦能招無量",
    "T29n1563_024:0890b24": "果。住最後有名最後生。法師四田中。是恩田",
    "T29n1563_024:0890b25": "所攝。一切能感無量果業。上下品類皆平等",
    "T29n1563_024:0890b26": "耶。不爾云何。由六因故。令一切業成輕重品。",
    "T29n1563_024:0890b27": "其六者何。頌曰。",
    "T29n1563_024:0890b28": " 後起田根本  加行思意樂",
    "T29n1563_024:0890b29": " 由此下上故  業成下上品",
    "T29n1563_024:0890c01": "[0890c01] 論曰。後起謂作此業已。或頓或數。隨前而",
    "T29n1563_024:0890c02": "作。田謂於彼造善造惡。根本謂根本業道。",
    "T29n1563_024:0890c03": "加行謂引彼身語。思謂由彼業道究竟。意樂",
    "T29n1563_024:0890c04": "謂所有意趣。我應當造如是如是。若有六因",
    "T29n1563_024:0890c05": "皆是上品。此業最重翻此最輕。除此中間非",
    "T29n1563_024:0890c06": "最輕重。如契經言。審思作業。名為造作。亦名",
    "T29n1563_024:0890c07": "增長。何因說業名增長耶。由五種因。何等為",
    "T29n1563_024:0890c08": "五。頌曰。",
    "T29n1563_024:0890c09": " 由審思圓滿  無惡作對治",
    "T29n1563_024:0890c10": " 有伴異熟故  此業名增長",
    "T29n1563_024:0890c11": "[0890c11] 論曰。由審思故者。謂審思而作。非率爾思作。",
    "T29n1563_024:0890c12": "亦非全不思。由圓滿故者謂齊此量業應墮",
    "T29n1563_024:0890c13": "惡趣。此業圓滿名為增長。餘唯造作。由無惡",
    "T29n1563_024:0890c14": "作對治故者。謂無追悔無對治業。由有伴故",
    "T29n1563_024:0890c15": "者。謂作不善業。不善為助伴。由異熟故者。",
    "T29n1563_024:0890c16": "謂時設不定。定與異熟善上相違。異此應知",
    "T29n1563_024:0890c17": "唯名造作。如上所說。未離欲等。奉施制多。唯",
    "T29n1563_024:0890c18": "為自益。既無受用者。施福如何成。頌曰。",
    "T29n1563_024:0890c19": " 制多捨類福  如慈等無受",
    "T29n1563_024:0890c20": "[0890c20] 論曰。非我唯許所捨財物。受者受用施福",
    "T29n1563_024:0890c21": "方成。所許者何。謂諸施福略有二類。一捨",
    "T29n1563_024:0890c22": "二受。捨類福者。謂由善心。但捨資財施福便",
    "T29n1563_024:0890c23": "起。受類福者。謂所施田。受用施物施福方起。",
    "T29n1563_024:0890c24": "於制多所奉施供具。雖無受類有捨類福。然",
    "T29n1563_024:0890c25": "捨類福初捨資財。此福即成。對治貪故。無貪",
    "T29n1563_024:0890c26": "俱思所等起故。捨資財已。隨所施田受用。或",
    "T29n1563_024:0890c27": "不施福無失。若不爾者。有施僧伽。或別人",
    "T29n1563_024:0890c28": "等。諸資生具。或彼未用。物便壞失。如是施主",
    "T29n1563_024:0890c29": "物應唐捐。施福不生無當果故。彼既未用",
    "T29n1563_024:0891a01": "福由何生。用福雖無而有受福。制多無受福",
    "T29n1563_024:0891a02": "由何生。復何因證知。福生要由受。不受於彼",
    "T29n1563_024:0891a03": "無攝益故。此非定證所以者何如。修慈等福",
    "T29n1563_024:0891a04": "亦生故。謂修慈定。於諸有情。平等發起與樂",
    "T29n1563_024:0891a05": "意樂。雖無受者亦無攝益。而勝解力有多福",
    "T29n1563_024:0891a06": "生。修悲等定得福亦爾。施制多福類亦應然。",
    "T29n1563_024:0891a07": "於有德田追生勝解。起極尊敬奉施制多。雖",
    "T29n1563_024:0891a08": "無受者亦無攝益。由自心力有多福生。然不",
    "T29n1563_024:0891a09": "唐捐起施敬業。要因起業方起勝思。勝思方",
    "T29n1563_024:0891a10": "能生勝福故。有設難言。於善田所植施業種",
    "T29n1563_024:0891a11": "既愛果生。植在惡田。果應非愛。此難非理。所",
    "T29n1563_024:0891a12": "以者何。頌曰。",
    "T29n1563_024:0891a13": " 惡田有愛果  果種無倒故",
    "T29n1563_024:0891a14": "[0891a14] 論曰。現見田中種果無倒。從未度迦種。苦果",
    "T29n1563_024:0891a15": "終不生。賃婆種中不生甘果。非由田力種果",
    "T29n1563_024:0891a16": "有倒。然由田過令所植種。或生果少。或果全",
    "T29n1563_024:0891a17": "無。如是雖於惡田植施。而由施主利樂他心。",
    "T29n1563_024:0891a18": "唯愛果生不招非愛。已辯施類。戒類當辯。頌",
    "T29n1563_024:0891a19": "曰。",
    "T29n1563_024:0891a20": " 離犯戒及遮  名戒各有二",
    "T29n1563_024:0891a21": " 非犯戒因壞  依治滅淨等",
    "T29n1563_024:0891a22": "[0891a22] 論曰。言犯戒者。謂諸不善色。即從殺生乃至",
    "T29n1563_024:0891a23": "雜穢語。此中性罪立犯戒名。遮謂佛所遮。即",
    "T29n1563_024:0891a24": "非時食等。雖非性罪。而佛為護正法有情別",
    "T29n1563_024:0891a25": "意遮止。受戒者犯亦名犯戒。簡性罪故但立",
    "T29n1563_024:0891a26": "遮名。離性及遮俱說名戒。此各有二。謂表無",
    "T29n1563_024:0891a27": "表。以身語業為自性故。戒具四德得清淨名。",
    "T29n1563_024:0891a28": "隨有所減不名清淨。言四德者。一者不為犯",
    "T29n1563_024:0891a29": "戒所壞。言犯戒者。謂審思犯。二者不為彼因",
    "T29n1563_024:0891b01": "所壞。彼因謂貪等煩惱隨煩惱。三者依治。",
    "T29n1563_024:0891b02": "謂依念住等。此能對治犯戒及因故。四者依",
    "T29n1563_024:0891b03": "滅。謂依涅槃迴向涅槃。非有財故。等言為顯",
    "T29n1563_024:0891b04": "復有異說。有說。戒淨由五種因。一根本淨。二",
    "T29n1563_024:0891b05": "眷屬淨。三非尋害。四念攝受。五迴向寂。已辯",
    "T29n1563_024:0891b06": "戒類。修類當辯。頌曰。",
    "T29n1563_024:0891b07": " 等引善名修  極能熏心故",
    "T29n1563_024:0891b08": "[0891b08] 論曰。等引善者。謂於定中。等持自性及彼俱",
    "T29n1563_024:0891b09": "有即此名修。極熏心故。修是熏義如花熏麻。",
    "T29n1563_024:0891b10": "謂諸定善於心相續。極能熏習令成德類。非",
    "T29n1563_024:0891b11": "不定善故獨名修。前辯施福能招大富。戒修",
    "T29n1563_024:0891b12": "二類。所感云何。頌曰。",
    "T29n1563_024:0891b13": " 戒修勝如次  感生天解脫",
    "T29n1563_024:0891b14": "[0891b14] 論曰。戒感生天。修感解脫。勝言為顯。就勝為",
    "T29n1563_024:0891b15": "言。謂施亦能感生天果。就勝說戒。持戒亦能",
    "T29n1563_024:0891b16": "感離繫果。就勝說修。如是持戒亦感大富。就",
    "T29n1563_024:0891b17": "勝說施准例應知。經說。四人能生梵福。一為",
    "T29n1563_024:0891b18": "供養如來&#x99C4;都。建窣堵波於未曾處。二為供",
    "T29n1563_024:0891b19": "養四方僧伽。造寺施園四事供給。三佛弟子",
    "T29n1563_024:0891b20": "破已能和。四於有情普修慈等。如是梵福其",
    "T29n1563_024:0891b21": "量云何。頌曰。",
    "T29n1563_024:0891b22": " 感劫生天等  為一梵福量",
    "T29n1563_024:0891b23": "[0891b23] 論曰。有餘師說。隨福能感一劫生天受諸快",
    "T29n1563_024:0891b24": "樂。齊此名曰一梵福量。由彼所感受快樂時。",
    "T29n1563_024:0891b25": "同梵輔天一劫壽故。以於餘部有伽他言。",
    "T29n1563_024:0891b26": " 有信正見人  修十勝行者",
    "T29n1563_024:0891b27": " 便為生梵福  感劫天樂故",
    "T29n1563_024:0891b28": "[0891b28] 已離欲者。修四無量。生上界天。受劫壽樂。若",
    "T29n1563_024:0891b29": "未離欲。建窣堵波。造寺和僧。能勤修習慈等",
    "T29n1563_024:0891c01": "加行。彼亦如修無量根本感劫天樂。有餘師",
    "T29n1563_024:0891c02": "說。此如所辯。妙相業中。所說福量。契經說施",
    "T29n1563_024:0891c03": "略有二種。一者財施。二者法施。財施已辯。法",
    "T29n1563_024:0891c04": "施云何。頌曰。",
    "T29n1563_024:0891c05": " 法施謂如實  無染辯經等",
    "T29n1563_024:0891c06": "[0891c06] 論曰。若能如實為諸有情以無染心辯契經",
    "T29n1563_024:0891c07": "等令生正解。名為法施。說如實言顯法施主。",
    "T29n1563_024:0891c08": "於契經等解無顛倒。說無染言。顯法施主不",
    "T29n1563_024:0891c09": "希利養恭敬名譽。不爾便為自他俱損。契經",
    "T29n1563_024:0891c10": "等者。等餘十一。即顯契經乃至論議。言契",
    "T29n1563_024:0891c11": "經者。謂能總攝容納隨順世俗勝義。堅實理",
    "T29n1563_024:0891c12": "言。如是契經是佛所說。或佛弟子。佛許故",
    "T29n1563_024:0891c13": "說。言應頌者。謂以勝妙緝句言詞。隨述讚前",
    "T29n1563_024:0891c14": "契經所說。有說。亦是不了義經。言記別者。謂",
    "T29n1563_024:0891c15": "隨餘問酬答辯析。如波羅衍拏等中辯。或諸",
    "T29n1563_024:0891c16": "所有辯曾當現。真實義言皆名記別。有說。是",
    "T29n1563_024:0891c17": "佛諸了義經。言諷頌者。謂以勝妙緝句言詞。",
    "T29n1563_024:0891c18": "非隨順前。而為讚詠。或二三四五六句等。言",
    "T29n1563_024:0891c19": "自說者。謂不因請。世尊欲令正法久住。&#x89A9;希",
    "T29n1563_024:0891c20": "奇事。悅意自說。妙辯等流。如說。此那伽由彼",
    "T29n1563_024:0891c21": "那伽等。言緣起者。謂說一切起說所由。多",
    "T29n1563_024:0891c22": "是調伏相應論道。彼由緣起之所顯故。言譬",
    "T29n1563_024:0891c23": "喻者。為令曉悟所說義宗。廣引多門比例",
    "T29n1563_024:0891c24": "開示。如長喻等契經所說。有說此。是除諸",
    "T29n1563_024:0891c25": "菩薩說餘本行。能有所證示所化言。言本事",
    "T29n1563_024:0891c26": "者。謂說自昔展轉傳來。不顯說人談所說事。",
    "T29n1563_024:0891c27": "言本生者。謂說菩薩本所行行。或依過去",
    "T29n1563_024:0891c28": "事起諸言論。即由過去事言論究竟。是名本",
    "T29n1563_024:0891c29": "事。如曼馱多經。若依現在事起諸言論。要",
    "T29n1563_024:0892a01": "由過去事言論究竟。是名本生。如邏剎私經。",
    "T29n1563_024:0892a02": "言方廣者。謂以正理廣辯諸法。以一切法性",
    "T29n1563_024:0892a03": "相眾多非廣言詞不能辯故。亦名廣破。由此",
    "T29n1563_024:0892a04": "廣言能破極堅無智闇故。或名無比。由此廣",
    "T29n1563_024:0892a05": "言理趣幽博餘無比故。有說。此廣辯大菩提",
    "T29n1563_024:0892a06": "資糧。言希法者。謂於此中唯說希奇出世間",
    "T29n1563_024:0892a07": "法。由此能正顯三乘希有故。有餘師說。辯三",
    "T29n1563_024:0892a08": "寶言世所罕聞。故名希法。言論義者。謂於上",
    "T29n1563_024:0892a09": "說諸分義中。無倒顯示釋難決擇。有說。於經",
    "T29n1563_024:0892a10": "所說深義。已見真者。或餘智人。隨理辯釋亦",
    "T29n1563_024:0892a11": "名論議。即此名曰摩怛理迦。釋餘經義時此",
    "T29n1563_024:0892a12": "為本母故。此又名為阿毘達磨。以能現對諸",
    "T29n1563_024:0892a13": "法相故。無倒顯示諸法相故。如是所說十二",
    "T29n1563_024:0892a14": "分教略說應知三藏所攝。言三藏者。一素怛",
    "T29n1563_024:0892a15": "纜藏。二毘柰耶藏。三阿毘達磨藏。如是三藏",
    "T29n1563_024:0892a16": "差別云何。未種善根。未欣勝義。令種欣故。",
    "T29n1563_024:0892a17": "為說契經。已種已欣。令熟相續。作所作故。為",
    "T29n1563_024:0892a18": "說調伏。已熟已作令悟解脫。正方便故為說",
    "T29n1563_024:0892a19": "對法。或以廣略清妙文詞綴緝雜染及清淨",
    "T29n1563_024:0892a20": "法。令易解了名為契經。宣說修行尸羅軌則",
    "T29n1563_024:0892a21": "淨命方便名為調伏。善能顯示諸契經中深",
    "T29n1563_024:0892a22": "義趣言名為對法。或依增上心戒慧學所興",
    "T29n1563_024:0892a23": "論道。如其次第名為契經調伏對法。或素怛",
    "T29n1563_024:0892a24": "纜藏是力等流。以諸經中所說義理。畢竟無",
    "T29n1563_024:0892a25": "有能屈伏故。毘柰耶藏是大悲等流。辯說尸",
    "T29n1563_024:0892a26": "羅濟惡趣故。阿毘達磨藏是無畏等流。真法",
    "T29n1563_024:0892a27": "相中能善安立。問答決擇無所畏故。如是等",
    "T29n1563_024:0892a28": "類三藏不同。毘婆沙中已廣分別。前已別釋",
    "T29n1563_024:0892a29": "三福業事。今釋經中順三分善。頌曰。",
    "T29n1563_024:0892b01": " 順福順解脫  順決擇分三",
    "T29n1563_024:0892b02": " 感愛果涅槃  聖道善如次",
    "T29n1563_024:0892b03": "[0892b03] 論曰。順福分善。謂感世間。人天等中。愛果種",
    "T29n1563_024:0892b04": "子。由此力故。能感世間。高族大宗。大富妙",
    "T29n1563_024:0892b05": "色。輪王帝釋。魔王梵王。如是等類諸可愛果。",
    "T29n1563_024:0892b06": "順解脫分善。謂安立解脫善阿世耶令無傾",
    "T29n1563_024:0892b07": "動。由此決定當般涅槃。辯此善根自性地等。",
    "T29n1563_024:0892b08": "應知如辯賢聖處說。順決擇分善。謂煖等四。",
    "T29n1563_024:0892b09": "此亦如後辯賢聖處說。如世間所說書印算",
    "T29n1563_024:0892b10": "文數。此五自體云何應知。頌曰。",
    "T29n1563_024:0892b11": " 諸如理所趣  三業并能發",
    "T29n1563_024:0892b12": " 如次為書印  算文數自體",
    "T29n1563_024:0892b13": "[0892b13] 論曰。如理起者。正方便生。三業應知。即身語",
    "T29n1563_024:0892b14": "意。能發即是。能起此三。如其所應。受想等",
    "T29n1563_024:0892b15": "法。此中書印。以前身業。及彼能發五蘊為體。",
    "T29n1563_024:0892b16": "非諸字像。即名為書。所雕印文。即名為印。然",
    "T29n1563_024:0892b17": "由業造字像印文。應知名為此中書印。次算",
    "T29n1563_024:0892b18": "及文。以前語業。及彼能發五蘊為體。後數應",
    "T29n1563_024:0892b19": "知。以前意業及彼能發四蘊為體。但由意思",
    "T29n1563_024:0892b20": "能數法故。應辯聖教。諸法相中。少分異名。令",
    "T29n1563_024:0892b21": "不迷謬。頌曰。",
    "T29n1563_024:0892b22": " 善無漏名妙  染有罪覆劣",
    "T29n1563_024:0892b23": " 善有為應習  解脫名無上",
    "T29n1563_024:0892b24": "[0892b24] 論曰。善無漏法。亦名為妙。勝無記染。有漏法",
    "T29n1563_024:0892b25": "故。諸染污法亦名有罪。是諸智者所呵厭故。",
    "T29n1563_024:0892b26": "亦名有覆。以能覆障解脫道故。亦名為劣。極",
    "T29n1563_024:0892b27": "鄙穢故。應棄捨故。准此妙劣。餘中已成。故頌",
    "T29n1563_024:0892b28": "不辯。即有漏善。無覆無記總名為中。諸有為",
    "T29n1563_024:0892b29": "善。亦名應習。餘非應習。義准已成。解脫涅槃",
    "T29n1563_024:0892c01": "亦名無上。以無一法能勝涅槃。是善是常。超",
    "T29n1563_024:0892c02": "眾法故。涅槃是善。極安隱故。餘法有上義准",
    "T29n1563_024:0892c03": "已成。即一切有為。虛空非擇滅。不具前說。善",
    "T29n1563_024:0892c04": "常相故。"
}