{
    "T52n2104_004:0387b15": "集古今佛道論衡卷丁",
    "T52n2104_004:0387b17": "唐西明寺釋氏",
    "T52n2104_004:0387b18": "今上召佛道二宗入內詳述名理事一條",
    "T52n2104_004:0387b19": "上以西明寺成召僧道士入內論義事一",
    "T52n2104_004:0387b20": "條",
    "T52n2104_004:0387b21": "上以冬雪未降內立齋祀召佛道二宗論",
    "T52n2104_004:0387b22": "義事一條",
    "T52n2104_004:0387b23": "上幸東都召西京僧道士等於彼論義一",
    "T52n2104_004:0387b24": "條",
    "T52n2104_004:0387b25": "上在東都令洛邑僧靜泰與道士李榮對",
    "T52n2104_004:0387b26": "論一條",
    "T52n2104_004:0387b27": "上在西京蓬萊宮令僧靈辯與道士對論",
    "T52n2104_004:0387b28": "一條",
    "T52n2104_004:0387b29": "又在司成宣 范義頵宅難莊易義一條",
    "T52n2104_004:0387c01": "[0387c01] ◎永徽嗣曆屢發深衷。降意佛宗徵延論道。",
    "T52n2104_004:0387c02": "覽前王之逸典。追賢達之行事。宋魏兩朝咸",
    "T52n2104_004:0387c03": "興談述。周隋接運俱暢論衡。然則晉氏南遷",
    "T52n2104_004:0387c04": "以釋宗為令族。魏朝北有齊緇黃而等駕。由",
    "T52n2104_004:0387c05": "是江表談玄規猷。自隔關河語極淄澠一亂。",
    "T52n2104_004:0387c06": "所以屢有揚激教義殊途。雖事拒輪終歸陷",
    "T52n2104_004:0387c07": "網。雲泥路絕聲采罕追。人代致混論辯&#x97B1;",
    "T52n2104_004:0387c08": "陷。顧斯陳&#x8FF9;不無懷悼。致有黃巾被責緘",
    "T52n2104_004:0387c09": "默。當時後出論場昌言我勝。未登席者隨",
    "T52n2104_004:0387c10": "言信之。輒以所聞敘斯實錄。事連宸極。故絕",
    "T52n2104_004:0387c11": "浮詞。◎",
    "T52n2104_004:0387c12": "◎今上召佛道二宗入內詳述名理事第一",
    "T52n2104_004:0387c13": "[0387c13] 顯慶三年四月下 &#x52C5;。追僧道士各七人入",
    "T52n2104_004:0387c14": "內論義。時會隱法師&#x7AEA;五蘊義。神泰法師立",
    "T52n2104_004:0387c15": "九斷知義。道士黃[追*頁]李榮黃壽等次第論義。",
    "T52n2104_004:0387c16": "並以莫識名體。茫如夢海。雖事往返牢落無",
    "T52n2104_004:0387c17": "歸。次下&#x52C5;。遣道士&#x7AEA;義。李榮立道生萬物義。",
    "T52n2104_004:0387c18": "大慈恩寺僧慧立登論座。先敘云 皇帝皇",
    "T52n2104_004:0387c19": "后神功聖德。遠夷順化宇內肅清。豈直掩映",
    "T52n2104_004:0387c20": "軒羲。亦乃牢籠周漢云云。又嘆仰佛化戡濟",
    "T52n2104_004:0387c21": "黎元。文多不載。便問榮云。先生云。道生萬",
    "T52n2104_004:0388a01": "物。未知此道為是有知為是無知。答曰。道經",
    "T52n2104_004:0388a02": "云。人法地。地法天。天法道。既為天地之法。",
    "T52n2104_004:0388a03": "豈曰無知。難曰。向敘道為萬物之母。今度萬",
    "T52n2104_004:0388a04": "物不由道生。何者若使道是有知則惟生於",
    "T52n2104_004:0388a05": "善。何故亦生於惡。據此善惡昇沈。叢雜總",
    "T52n2104_004:0388a06": "生則無知矣。如不通悟。請廣其類。至如人",
    "T52n2104_004:0388a07": "君之中開闢之時。何不早生今日 聖主子",
    "T52n2104_004:0388a08": "育黔黎與之榮樂。乃先誕共工蚩尤桀紂幽",
    "T52n2104_004:0388a09": "厲之徒而殘酷群生。授以塗炭。人臣之中",
    "T52n2104_004:0388a10": "何不惟生稷偰夔龍之輩。而復生飛廉惡來",
    "T52n2104_004:0388a11": "靳尚新王之侶。諛諂其君令邦國危亂哉。羽",
    "T52n2104_004:0388a12": "族之中何不惟生鸞鳳善鳥。而復生梟鷲",
    "T52n2104_004:0388a13": "惡鳥乎。毛群之中何不惟生騏驥騮馬。而",
    "T52n2104_004:0388a14": "復生豺狼豪蝟乎。草木之中何不惟生松柏",
    "T52n2104_004:0388a15": "梓桂蕙蓀蘭菊。而復生樠櫪樗棘葶艾蒺茨",
    "T52n2104_004:0388a16": "乎。既而混生萬物不蠲善惡。則道是無知不",
    "T52n2104_004:0388a17": "能生物。何得云天地取法而為萬物皆之宗",
    "T52n2104_004:0388a18": "始乎。據我如來大聖窮理盡性之教也。天地",
    "T52n2104_004:0388a19": "萬物是眾生業力所感。善業多者。則&#x7460;璃",
    "T52n2104_004:0388a20": "為地黃金界道。瓊枝蔭陌玉葉垂空。甘露充",
    "T52n2104_004:0388a21": "糧綺衣為座。惡業多者。則沙壤為土瓦礫為",
    "T52n2104_004:0388a22": "衢。稗飯充虛麻衣被體。泥行雨宿霜穫暑耘。",
    "T52n2104_004:0388a23": "日夜驅馳以供公府。皆自業自作。無人使之。",
    "T52n2104_004:0388a24": "吾子心愚不識。橫言道生。道實不生。一何可",
    "T52n2104_004:0388a25": "愍。李榮得此一徵愕然不知何對立。時乘機",
    "T52n2104_004:0388a26": "拂弄。榮亦杜口默然。於是赧然下座。次道士",
    "T52n2104_004:0388a27": "黃壽登座。&#x7AEA;老子名義。會隱法師將事整容。",
    "T52n2104_004:0388a28": "與其抗論。立唯論難之體褒貶為先。恐難",
    "T52n2104_004:0388a29": "道名有所觸誤。即奏云。黃壽身預黃冠。不",
    "T52n2104_004:0388b01": "知忌諱。城狐社鼠徒事依憑國家。遠承龍德",
    "T52n2104_004:0388b02": "之後。陛下即李老君之孫。豈有對人之",
    "T52n2104_004:0388b03": "孫。公談祖禰之名字。至如五千文。內大有好",
    "T52n2104_004:0388b04": "義。不能標列而說聖人之名。計罪論刑黃壽",
    "T52n2104_004:0388b05": "死有餘。及於是蒙 &#x52C5;云。是更&#x7AEA;別義。壽",
    "T52n2104_004:0388b06": "因此挫銳。流汗失圖。雖事言對次序乖越。",
    "T52n2104_004:0388b07": "遞相擊論遂至逼瞑。僧等見將燭來便起辭",
    "T52n2104_004:0388b08": "退 &#x52C5;曰。向來觀師等兩家論義。宗旨未甚",
    "T52n2104_004:0388b09": "分明立。遂奏云。向來兩家議論。宗旨不明。誠",
    "T52n2104_004:0388b10": "如聖旨。何者眾僧&#x7AEA;義。道士不識其源。既恥",
    "T52n2104_004:0388b11": "無言遂鏜闒漫語。至如僧&#x7AEA;五蘊義。黃賾",
    "T52n2104_004:0388b12": "以蔭名來難。且蔭以覆蓋為宗。蘊以積聚為",
    "T52n2104_004:0388b13": "義。如色有十一聚。在色名之下。識有八種",
    "T52n2104_004:0388b14": "聚。在一名之下。舉統以收稱為蘊義。若以蔭",
    "T52n2104_004:0388b15": "名來難。義理全乖。又神泰&#x7AEA;九斷知義。道士",
    "T52n2104_004:0388b16": "生來未聞此名。雖上論座不知發問之處。無",
    "T52n2104_004:0388b17": "以遮羞遂浪作餘語。真可謂欲適南越而總",
    "T52n2104_004:0388b18": "轡北冥。馬足雖行朔方終非趣越之步。李榮",
    "T52n2104_004:0388b19": "浪語亦復如是。由是宗旨不明。塵黷 聖聽。",
    "T52n2104_004:0388b20": "過在道士。然佛法大宗因緣為義。故論云。未",
    "T52n2104_004:0388b21": "曾有一法不從因緣生。且如眼見殿柱須具",
    "T52n2104_004:0388b22": "五緣。一識心不亂。二眼根不壞。三藉以光明。",
    "T52n2104_004:0388b23": "四有境現前。五中間無障。必具此緣方得見",
    "T52n2104_004:0388b24": "柱。若使羲光已沒龍燭未明。縱有朱楹何",
    "T52n2104_004:0388b25": "由可見。又如季穀子陽和之月。遇水土人",
    "T52n2104_004:0388b26": "功則能生芽。夏盛甕裏冬委地中。緣不具故",
    "T52n2104_004:0388b27": "畢竟不生。人亦如是。內則業惑為因。外則",
    "T52n2104_004:0388b28": "父母為緣。身方得生。父母乖各終不得生。",
    "T52n2104_004:0388b29": "如是禽魚鳥獸萬物皆爾。從因緣生。故經云。",
    "T52n2104_004:0388c01": "深入緣起斷諸邪見。有無二邊無復餘習。以",
    "T52n2104_004:0388c02": "佛智慧窮法實相。是故號佛為無等覺。為天",
    "T52n2104_004:0388c03": "人師。外道之輩則不如是。皆悉邪網覆心倒",
    "T52n2104_004:0388c04": "針刺眼。或言。諸法自然而生。即是此方老",
    "T52n2104_004:0388c05": "莊之義。或言。諸法從自在天生。韋紐天生。",
    "T52n2104_004:0388c06": "冥性生。或言無因。或言宿作。此並西方異道",
    "T52n2104_004:0388c07": "之計也。皆不知法本不識因緣。信意放言詿",
    "T52n2104_004:0388c08": "誤蒙俗。致使天人惑其飾詐。又對聖上說三",
    "T52n2104_004:0388c09": "性義。一遍計性。二依他起性。三圓成實性。外",
    "T52n2104_004:0388c10": "道所立遍計性收。事等空花由來非有。廣解",
    "T52n2104_004:0388c11": "三性言多不具。自上起來經過食頃僧及道",
    "T52n2104_004:0388c12": "士陪侍臣僚佐兩行立聽時既夜久息言奉辭",
    "T52n2104_004:0388c13": " &#x52C5;云好去。各還宿所經停少時。&#x52C5;使告云。",
    "T52n2104_004:0388c14": "語師等因緣義大好。何不早論。于時三藏已",
    "T52n2104_004:0388c15": "下莫不欣慶。斯則無勞廟略碎蕩高旗。不藉",
    "T52n2104_004:0388c16": "軍威堅城屠陷。見之今日矣。于時以道士不",
    "T52n2104_004:0388c17": "識蘊蔭斷知等義。莫允 帝情。散席之後承",
    "T52n2104_004:0388c18": "內給事王君德云 &#x52C5;語。道士等何不學。佛",
    "T52n2104_004:0388c19": "經因斯以言釋李宗人學業優劣辯給通塞實",
    "T52n2104_004:0388c20": "錄如前。貧富之懷亦具瞻矣。",
    "T52n2104_004:0388c21": "上以西明寺成功德圓滿佛僧創入榮泰所",
    "T52n2104_004:0388c22": "期又召僧道士入內殿躬御論場觀其義理事",
    "T52n2104_004:0388c23": "第二",
    "T52n2104_004:0388c24": "[0388c24] 顯慶二年六月十二日。西明寺成道俗雲",
    "T52n2104_004:0388c25": "合幢蓋嚴華。明晨良日將欲入寺。簫鼓振地",
    "T52n2104_004:0388c26": "香華亂空。自北城之達南寺。十餘里十街",
    "T52n2104_004:0388c27": "衢闐[門@壹]。至十三日清旦 帝御安福門上。郡",
    "T52n2104_004:0388c28": "公僚佐備列于下。內出繡像長旛高廣驚於",
    "T52n2104_004:0388c29": "視聽。從於大街沿路南往。並皆 御覽事訖",
    "T52n2104_004:0389a01": "方還。尋即下&#x52C5;。追僧道士各七人入 上幸",
    "T52n2104_004:0389a02": "百福殿。內官引僧在東道士在西。俱時上殿。",
    "T52n2104_004:0389a03": "[0389a03]  帝曰。佛道二教同歸一善。然則梵境虛寂",
    "T52n2104_004:0389a04": "為於無為。玄門深奧德於不德。師等栖誠碧",
    "T52n2104_004:0389a05": "落學照古今。志契寶坊業光空有。可共談名",
    "T52n2104_004:0389a06": "理以相啟沃。慧立奉對。",
    "T52n2104_004:0389a07": "[0389a07] 陛下。叡性自天欽明纂曆。九功包於虞夏。七",
    "T52n2104_004:0389a08": "德冠於嬴劉。遂使天平地成遐安邇肅。既而",
    "T52n2104_004:0389a09": "宇內無事垂慮玄門。爰詔緇黃考覈名理。但",
    "T52n2104_004:0389a10": "僧道士等輕生多幸濫沐恩光。遂得屢入金",
    "T52n2104_004:0389a11": "門頻昇玉砌。所恐聞見寡狹詞韻庸&#x758E;。虛煩",
    "T52n2104_004:0389a12": "聽覽不足觀採。伏增悚汗。降 &#x52C5;云好。師",
    "T52n2104_004:0389a13": "等依位坐。又&#x52C5;云。師可一人上座開題。時",
    "T52n2104_004:0389a14": "清都觀道士張惠元奏云。周之宗盟異姓為",
    "T52n2104_004:0389a15": "後 陛下宗承柱下。今日&#x7AEA;義。道士不得不",
    "T52n2104_004:0389a16": "先。又夷夏不同客主位別。望請道士於先上",
    "T52n2104_004:0389a17": "座 帝沈默久之。立遂奏曰。竊尋諸佛如來",
    "T52n2104_004:0389a18": "德高眾聖道冠人天。為三千大千之獨尊。作",
    "T52n2104_004:0389a19": "百億四洲之慈父。引迷拯溺惟佛一人。此地",
    "T52n2104_004:0389a20": "未出娑婆即是釋迦之兆域。惠元何得濫言",
    "T52n2104_004:0389a21": "客主妄定華夷。伏惟 陛下。屈初地之尊。光",
    "T52n2104_004:0389a22": "臨贍部。受佛付囑。顯揚聖化。爇慈燈於暗室。",
    "T52n2104_004:0389a23": "浮慧舸於苦流。書云。皇天無親。惟德是輔。",
    "T52n2104_004:0389a24": "蓋此之謂歟。惠元邪說未可為依。&#x52C5;云好。",
    "T52n2104_004:0389a25": "更遣上仍僧為先。爾時會隱法師昇座。&#x7AEA;四",
    "T52n2104_004:0389a26": "無畏義。道士七人各陳論難。無足敘之事",
    "T52n2104_004:0389a27": "在別傳 次道士李榮開六洞義。擬佛法六",
    "T52n2104_004:0389a28": "通為言。立昇論席。問榮六洞名數。答訖。徵",
    "T52n2104_004:0389a29": "云。夫言洞者。豈不於物通達無擬義耶。答",
    "T52n2104_004:0389b01": "云是。難曰。若使於物通達無擁名洞未委。老",
    "T52n2104_004:0389b02": "君於物得洞以不。答云是。老君上聖何得非",
    "T52n2104_004:0389b03": "洞。徵曰。若使老君於物通洞者。何故道經",
    "T52n2104_004:0389b04": "云。天下大患莫若有身。使我無身吾何患也。",
    "T52n2104_004:0389b05": "據此則老君於身尚礙。何能洞於萬物。榮云。",
    "T52n2104_004:0389b06": "師緩莫過相陵轢。榮在蜀日。已聞師名。不",
    "T52n2104_004:0389b07": "謂今在天庭得親談論。共師俱是出家人。莫",
    "T52n2104_004:0389b08": "苦相非駁。立報曰。觀先生此語似索孤息。",
    "T52n2104_004:0389b09": "古人云。黃塵之下不許借&#x77DF;。乍可出外別",
    "T52n2104_004:0389b10": "敘暄涼。此席終須定其邪正。向云與立同是",
    "T52n2104_004:0389b11": "出家。檢形討事焉可同耶。先生鬢髮不剪褌",
    "T52n2104_004:0389b12": "&#x88B4;未除。手把桃符腰懸赤袋。巡門厭鬼歷巷",
    "T52n2104_004:0389b13": "摩兒。本不異淫祀邪巫。豈得同我情虛釋",
    "T52n2104_004:0389b14": "子。李榮大怒云。汝若以翦髮為好。何不剔",
    "T52n2104_004:0389b15": "眉。立曰何為剔眉。榮曰。一種毛故。立曰。一",
    "T52n2104_004:0389b16": "種是毛剔髮亦剔眉。卿亦一種是毛。何為角",
    "T52n2104_004:0389b17": "髮不角髭。榮遂杜默無對。立調曰。昔平津",
    "T52n2104_004:0389b18": "困於十難。李榮死於一言論德立謝古人論",
    "T52n2104_004:0389b19": "功無慚往哲。於即避席 主上解頤大笑。",
    "T52n2104_004:0389b20": "次後諸僧與論。時熱坐久恐勞 主上且辭。",
    "T52n2104_004:0389b21": "&#x52C5;云好。遂散還寺。觀三藏玄奘在西明寺度",
    "T52n2104_004:0389b22": "僧。不在論席。十四日平旦。",
    "T52n2104_004:0389b23": "[0389b23] &#x52C5;使報奘。云七僧入內與道士論議。五人論",
    "T52n2104_004:0389b24": "大勝。豳州最好。兩人雖未論議。亦應例是勝",
    "T52n2104_004:0389b25": "也。立姓趙氏。其先伯益孫造。父有功於",
    "T52n2104_004:0389b26": "周穆王。封於趙城。遂因氏焉。趙衰趙盾即",
    "T52n2104_004:0389b27": "其遠祖。隨宦東西。故為北地之新平人也。祖",
    "T52n2104_004:0389b28": "禮周太中大夫平東將軍上柱國龍門侯。父",
    "T52n2104_004:0389b29": "毅隨祕書郎司&#x96B7;刺史崇儒好道。撰文帝起",
    "T52n2104_004:0389c01": "居注二十五卷。大業略記三卷。並藏祕閣。",
    "T52n2104_004:0389c02": "董狐直筆公有之矣。立即司&#x96B7;第三子也。幼",
    "T52n2104_004:0389c03": "鍾荼毒。有叔照法師。&#x64D5;接慈育。年十五。貞觀",
    "T52n2104_004:0389c04": "三年出家。住豳州昭仁寺。擁以公貫無由",
    "T52n2104_004:0389c05": "遠學。生知特達不染俗流。志仰前良謀猷慧",
    "T52n2104_004:0389c06": "解。迺假借經史內外披尋。自強不息。通鏡今",
    "T52n2104_004:0389c07": "古。一坐北荒二十餘載。聲榮藉甚曜逸京皋。",
    "T52n2104_004:0389c08": "慈恩譯經通訪巖穴。以文辯騰譽致此徵延。",
    "T52n2104_004:0389c09": "永徽元年舉以申省依追參譯。既染芝蘭芬",
    "T52n2104_004:0389c10": "郁逾美。自到 帝京頻登閨輦。潔齊行道",
    "T52n2104_004:0389c11": "率先總至。所以導達功業咸立之能。光暉論",
    "T52n2104_004:0389c12": "道咸立之力。前後重錫備顯僧倫。既非教元",
    "T52n2104_004:0389c13": "略而不述。然其聲辯包富寫送雲行。事逾",
    "T52n2104_004:0389c14": "宿構蓋難與競。遂使挫拉強禦傾倒帝前顧",
    "T52n2104_004:0389c15": "問此何人斯。答曰。其本幽州僧也。所以帝偏",
    "T52n2104_004:0389c16": "眄睞允副遺塵頻。告奘云。幽州師大好。斯",
    "T52n2104_004:0389c17": "言有旨。至七月內 &#x52C5;鴻臚卿韋慶儉補充",
    "T52n2104_004:0389c18": "西明寺都維那。性不習諠詣 闕辭退。所司",
    "T52n2104_004:0389c19": "抑之不為通表。因理僧務不墜彝倫。",
    "T52n2104_004:0389c20": "帝以冬旱內立齋祀召佛道二宗論議事第",
    "T52n2104_004:0389c21": "三",
    "T52n2104_004:0389c22": "[0389c22] 顯慶三年冬十一月。上以冬雪未零憂勞在",
    "T52n2104_004:0389c23": "慮。思弘法雨雩祈雪降。爰構福場故能靜處",
    "T52n2104_004:0389c24": "中禁廣嚴法座。下 &#x52C5;召大慈恩寺沙門義",
    "T52n2104_004:0389c25": "褒。東明觀道士張惠元等入內。於別中殿",
    "T52n2104_004:0389c26": "講道論始于斯時也。內外宮禁咸集法筵。",
    "T52n2104_004:0389c27": "釋李搜揚選窮翹楚。即斯榮觀終古無之。天",
    "T52n2104_004:0389c28": "子親問褒所來。邑於座具答。時道士李榮先",
    "T52n2104_004:0389c29": "昇高座。立本際義 &#x52C5;褒云。承師能論義。請",
    "T52n2104_004:0390a01": "昇高座共談名理。便即登座。問云。既義標本",
    "T52n2104_004:0390a02": "際。為道本於際名為本際。為際本道名為",
    "T52n2104_004:0390a03": "本際。答云。互得進。難云。道本於際。際為道",
    "T52n2104_004:0390a04": "本。亦可際本於道。道為際元。答云。何往不",
    "T52n2104_004:0390a05": "通。並曰。若使道將本際互得相通。返亦可",
    "T52n2104_004:0390a06": "自然與道互得相法。答曰。道法自然。自然",
    "T52n2104_004:0390a07": "不法道。又並曰。若使道法於自然。自然不法",
    "T52n2104_004:0390a08": "道。亦可道本於本際。本際不本道。於是道士",
    "T52n2104_004:0390a09": "著難恐墜厥宗。但存緘默不能加報。褒即覆",
    "T52n2104_004:0390a10": "結難云。汝道本於本際。遂得道際互相本。",
    "T52n2104_004:0390a11": "亦可道法於自然。何為道自不得互相法。榮",
    "T52n2104_004:0390a12": "得重並既不領難。又不解結。便浪嘲云。法",
    "T52n2104_004:0390a13": "師喚我為先生。汝則便成我弟子。褒應聲挫",
    "T52n2104_004:0390a14": "云。今對聖言論。申明邪正用簡 帝心。芻蕘",
    "T52n2104_004:0390a15": "之嘲塵黷 天聽。義須棄置誠不可也。雖然",
    "T52n2104_004:0390a16": "無言不酬古有遺誥。聊以相答。我以事佛為",
    "T52n2104_004:0390a17": "師。我為佛之弟子。汝既稱為先生。汝應先",
    "T52n2104_004:0390a18": "道而生。我為弟子。佛是我師。汝若先道而生。",
    "T52n2104_004:0390a19": "汝則應為道祖 道士當時忸怩無對。麈尾",
    "T52n2104_004:0390a20": "垂頓聲氣俱下。褒因調曰。麈尾已萎鹿巾將",
    "T52n2104_004:0390a21": "折。語聲既[而/火]義鋒亦摧。李榮無對逡巡下",
    "T52n2104_004:0390a22": "席。尋即有 &#x52C5;。令褒依法登座。便辭讓曰。義",
    "T52n2104_004:0390a23": "褒江表庸僧山中朽蘀。天光遠被漏影林泉。",
    "T52n2104_004:0390a24": "輕枉絲綸親臨御覽。然則佛法僧寶無上福",
    "T52n2104_004:0390a25": "田。梯蹬樂山津梁苦海。法身常住&#x8FF9;示興",
    "T52n2104_004:0390a26": "亡。像教住持取資帝力。伏惟 陛下道邁軒",
    "T52n2104_004:0390a27": "羲德隆堯舜。遊刃萬機弘顯三寶 皇后懋",
    "T52n2104_004:0390a28": "續宮闈 皇太子聲高啟頌。今為膏雨不",
    "T52n2104_004:0390a29": "降瑞雪未零。憂勞黎庶設齊祈福。紫庭之內",
    "T52n2104_004:0390b01": "建立勝幢。黃屋之中安施法座。欲使道風常",
    "T52n2104_004:0390b02": "扇佛日連輝。爰 詔緇黃各陳名理。玉&#x5826;闡",
    "T52n2104_004:0390b03": "玉京之教。金闕揚金口之言。以斯景福莊嚴",
    "T52n2104_004:0390b04": "聖御。伏願皇帝。金輪永轉玉鏡恒明。等敬北",
    "T52n2104_004:0390b05": "辰慶隆南嶽 皇后心明七耀體洞二儀。垂",
    "T52n2104_004:0390b06": "訓六宮母儀萬國 皇太子凝神望苑作睿春",
    "T52n2104_004:0390b07": "坊。布彩前星披圖下武。義褒海隅遺隱忽",
    "T52n2104_004:0390b08": "廁嵩華。以有怯之心登無畏之座。用木訥之",
    "T52n2104_004:0390b09": "口釋解頤之談云云。然則 聖旨斯臨課虛",
    "T52n2104_004:0390b10": "立義。今示義目厥號摩訶般若波羅蜜義。此",
    "T52n2104_004:0390b11": "乃大乘之象駕。方等之龍津。菩薩大師如來",
    "T52n2104_004:0390b12": "智母。摩訶大也。般若慧也。波羅蜜者到彼岸",
    "T52n2104_004:0390b13": "也。夫玄府不足盡其深華。故寄大以目之。水",
    "T52n2104_004:0390b14": "鏡未可喻其澄朗。假慧以明之。造盡不可得",
    "T52n2104_004:0390b15": "其崖極。借度以稱之云云。道士張惠元問",
    "T52n2104_004:0390b16": "曰。音是胡音。字是唐字。翻胡為唐。此有何",
    "T52n2104_004:0390b17": "益。答曰。字是唐字。音是梵音。譯梵為唐。彼",
    "T52n2104_004:0390b18": "此俱益 又難曰。胡音何能益人 答曰。佛",
    "T52n2104_004:0390b19": "出天竺。梵音為正教。流中夏利見甚多。云",
    "T52n2104_004:0390b20": "何無益 彼進無難返唱不通。褒體之曰。道",
    "T52n2104_004:0390b21": "士年耄今復發狂。答義若此。頓不思量 張",
    "T52n2104_004:0390b22": "曰。我那忽狂。褒調曰。子心不狂那出狂語。退",
    "T52n2104_004:0390b23": "亦佳矣。抒軸何為。張遂復座。姚道士次論",
    "T52n2104_004:0390b24": "義曰。般若非愚智。何以翻為智。答曰。為欲",
    "T52n2104_004:0390b25": "破愚癡。歎美稱為智 張責云。何者是愚",
    "T52n2104_004:0390b26": "癡而將智來破 答曰。愚人是道士將智以",
    "T52n2104_004:0390b27": "破之 張曰。我那忽是愚。答曰。般若非愚",
    "T52n2104_004:0390b28": "智。破愚嘆為智。道士若亡愚。我智藥亦遣。",
    "T52n2104_004:0390b29": "如是覆&#x5374;數番。張遂飲氣吞聲周慞失守。無",
    "T52n2104_004:0390c01": "難坐默。褒因總調云。張生則逃狂無所姚道。",
    "T52n2104_004:0390c02": "又避愚無地。狂愚既退。李可進關 榮因問",
    "T52n2104_004:0390c03": "曰。義標般若波羅蜜。斯乃非彼非此。何以言",
    "T52n2104_004:0390c04": "到彼岸。答曰。般若非彼此。歎美為度彼 李",
    "T52n2104_004:0390c05": "曰。非彼非此歎度彼岸。亦應非彼非此歎到",
    "T52n2104_004:0390c06": "此岸。答曰。雖彼此兩亡歎彼令離此 李曰。",
    "T52n2104_004:0390c07": "歎彼不歎此。亦應非此不非彼 答曰。歎彼",
    "T52n2104_004:0390c08": "令離此。此離彼亦亡 李榮更無難。乃嘲曰。",
    "T52n2104_004:0390c09": "僧頭似彈丸。解義亦團欒。褒接聲曰。今一",
    "T52n2104_004:0390c10": "彈彈黃雀已射兩&#x9D44;鶚。彈彈黃雀足射射&#x9D44;",
    "T52n2104_004:0390c11": "鶚腰。于時李既發機被彈。張元乃拔箭助之。",
    "T52n2104_004:0390c12": "褒又調曰。李不自拔。張狂助亡姚生一愚。",
    "T52n2104_004:0390c13": "那不見助。姚即發言云云。褒合調曰。兩人",
    "T52n2104_004:0390c14": "助一人。三愚成一智。昔聞今始見。斯言無",
    "T52n2104_004:0390c15": "有從于時 天子欣然。內宮諠合 李榮俛",
    "T52n2104_004:0390c16": "首不已。便云。作如此解義。何須遠從吳地來。",
    "T52n2104_004:0390c17": "褒云。三吳勝地本出英賢。橫目苟身舊無人",
    "T52n2104_004:0390c18": "物云云。言訖下座。當斯時也。獨御黃老無敢",
    "T52n2104_004:0390c19": "抗言。可謂振論鼓於王庭。不異提婆之日。",
    "T52n2104_004:0390c20": "灑法音於帝掖。何殊身子之秋。事罷相從還",
    "T52n2104_004:0390c21": "栖公館。褒謂諸道士曰。駟不及舌明言非易。",
    "T52n2104_004:0390c22": "天下清論何有窮涯。等星曜之在天。類河山",
    "T52n2104_004:0390c23": "之鎮地。須便引用未待鄙言。何有面對 天",
    "T52n2104_004:0390c24": "顏輕為謔論。脫付法推罪當不敬賴。聖上慈",
    "T52n2104_004:0390c25": "弘恕其不逮不敬之罪。終難可逃。道士等大",
    "T52n2104_004:0390c26": "慚。張元曰。不須述也。褒曰。往不可咎來猶可",
    "T52n2104_004:0390c27": "追。請廣義方統詳名理。豈非釋李高軌不墜",
    "T52n2104_004:0390c28": "風流。勝負兩亡情理雙遣者也。筆者詳略褒",
    "T52n2104_004:0390c29": "之義道可曰。脫&#x9834;當時准的萬代。碎黃巾於",
    "T52n2104_004:0391a01": "黃屋。不藉漢師。列帝網於帝前。無勞秦陣。",
    "T52n2104_004:0391a02": "是以雲梯嬰帶。徒聞姚主之談。吞併合從。成",
    "T52n2104_004:0391a03": "祖宋君之美信矣。",
    "T52n2104_004:0391a04": "上幸東都又召西京僧道士等往論事第",
    "T52n2104_004:0391a05": "四",
    "T52n2104_004:0391a06": "[0391a06] 顯慶五年 車駕東都歸心佛道宗尚義",
    "T52n2104_004:0391a07": "理。非因談敘無由釋會。下 &#x52C5;。追大慈恩",
    "T52n2104_004:0391a08": "寺僧義褒。西明寺僧惠立等。各侍者二人。",
    "T52n2104_004:0391a09": "東赴洛邑登即郵傳。依往至合壁宮奉見。敘",
    "T52n2104_004:0391a10": "論義旨不爽經通。下 &#x52C5;。停東都淨土寺。褒",
    "T52n2104_004:0391a11": "即於彼講大品三論。聲華崇盛光價逾隆。褒",
    "T52n2104_004:0391a12": "姓薛氏。常州晉陵人。蓋齊相孟&#x751E;君之後。大",
    "T52n2104_004:0391a13": "吳名臣綜瑩之胤也。而天體高邈履性清明。",
    "T52n2104_004:0391a14": "少染緇衣長遊聽采。初在蘇州明法師所。服",
    "T52n2104_004:0391a15": "勤教義具美清涼。大品華嚴開明巖穴。又往",
    "T52n2104_004:0391a16": "縉雲山婺州曠法師所。經于多載。備問幽",
    "T52n2104_004:0391a17": "求。會體素誠爽拔玄致。於是周流禹穴三十",
    "T52n2104_004:0391a18": "餘年。傳經述論學侶奔從。每惟大乘至教元",
    "T52n2104_004:0391a19": "在渭陰播蕩淳源乃流楊越。嗟乎高軌中原",
    "T52n2104_004:0391a20": "失蹤。後住東陽金華山法幢寺。弘道不倦終",
    "T52n2104_004:0391a21": "日坐忘。思契伊心長懷卒歲。會慈恩申請宇",
    "T52n2104_004:0391a22": "內搜揚京邑髦彥承風仰德以名聞奏。下&#x52C5;",
    "T52n2104_004:0391a23": "徵延。既達京師幽憂頓蕩三藏玄奘不以形",
    "T52n2104_004:0391a24": "隔致猜。共敘大綱護法為務。請所學經論通",
    "T52n2104_004:0391a25": "講十遍。顧謂門徒。並往聽之。時在慈恩創",
    "T52n2104_004:0391a26": "開宏理。有空雙遣藥病齊亡。于時執有毘曇",
    "T52n2104_004:0391a27": "存空成實。分河飲水之客。別部說戒之徒。",
    "T52n2104_004:0391a28": "人我鏗然欻然驚視。皆謂空見外道。或曰。",
    "T52n2104_004:0391a29": "空花道人。遂即負氣衝天。莫不承風摧轍喪",
    "T52n2104_004:0391b01": "魂陂膽失路迷歸。褒乃誨以謗法之愆。示",
    "T52n2104_004:0391b02": "以信首之路。責以三關則周慞無計。導以五",
    "T52n2104_004:0391b03": "過則負罪彌天。辯給之口引用飛流。能使答",
    "T52n2104_004:0391b04": "對無前。翔集雲雨自戾止日下光問德音。宰",
    "T52n2104_004:0391b05": "輔傾城道勝嗟賞。中興大法斯人在斯。纔有",
    "T52n2104_004:0391b06": "一月即蒙 &#x52C5;召。中禁明道躬閱清言。如前",
    "T52n2104_004:0391b07": "略述。不爽華望。晚巡洛下重復徵延。聲榮",
    "T52n2104_004:0391b08": "藉甚彌隆今古。不意法柱忽崩仁舟淪沒。因",
    "T52n2104_004:0391b09": "疾卒於洛邑。幽明結慘道俗悲涼。下詔流問。",
    "T52n2104_004:0391b10": "并給賻贈。令葬鄉邑。自餘道勝未獲其文。隨",
    "T52n2104_004:0391b11": "得編之。恐有遺逸故耳。",
    "T52n2104_004:0391b12": "今上在東都有洛邑僧靜泰 &#x52C5;對道士",
    "T52n2104_004:0391b13": "李榮敘道事第五",
    "T52n2104_004:0391b14": "[0391b14] 顯慶五年八月十八日 &#x52C5;召僧靜泰道士李",
    "T52n2104_004:0391b15": "榮在洛宮中 帝問僧曰。老子化胡經述化",
    "T52n2104_004:0391b16": "胡事。其事如何。可備詳其由緒。靜泰奏言。",
    "T52n2104_004:0391b17": "詳夫皇王盛事其跡不同。或闢明堂以待賢。",
    "T52n2104_004:0391b18": "或臨衢室而問下。或賦清文於柏殿。或延雅",
    "T52n2104_004:0391b19": "論於蓬山。並驅名教之場。未踐真玄之肆。豈",
    "T52n2104_004:0391b20": "若我皇德靜兩儀道清八表。巖廊多暇二教",
    "T52n2104_004:0391b21": "融襟。控方外之輪。高昇惠日。理域中之躅。",
    "T52n2104_004:0391b22": "暢引玄風。爰詔緇黃對揚賓主。但靜泰編學",
    "T52n2104_004:0391b23": "謏聞。雕&#x6C37;鑄木肅承疏宁斧鉞交襟 聖旨",
    "T52n2104_004:0391b24": "問道士化胡經云。老子化胡為佛。此事如何。",
    "T52n2104_004:0391b25": "靜泰奏言。老子二篇莊生內外。或以虛無為",
    "T52n2104_004:0391b26": "主。或以自然為宗。固與佛教有殊。然是一",
    "T52n2104_004:0391b27": "家恬素。降茲以外制自下愚。靈寶創起。張",
    "T52n2104_004:0391b28": "陵吳時始盛。上清肇端。葛氏齊代方行。亦有",
    "T52n2104_004:0391b29": "鮑靜。謬作三皇被誅。具明晉史。大唐貞觀之",
    "T52n2104_004:0391c01": "際。下 詔普焚此化胡經者。泰據晉代雜錄",
    "T52n2104_004:0391c02": "及裴子野高僧傳。皆云。道士王浮與沙門帛",
    "T52n2104_004:0391c03": "祖對論每屈。浮遂取漢書西域傳。擬為化胡",
    "T52n2104_004:0391c04": "經。搜神記幽明錄等。亦云。王浮造偽之過。",
    "T52n2104_004:0391c05": "道士李榮云。靜泰無知浪為援引。榮據化胡",
    "T52n2104_004:0391c06": "經云。老子化胡為佛。又老子序云。西適流沙。",
    "T52n2104_004:0391c07": "此即化胡之事顯矣。靜泰奏言。李榮重引化",
    "T52n2104_004:0391c08": "胡。靜泰前已指偽。縱令此經實錄。由須歸佛",
    "T52n2104_004:0391c09": "大師化胡經中。老子云。我師釋迦文。善入於",
    "T52n2104_004:0391c10": "泥洹。又榮引老子經序。竟無西邁流沙之",
    "T52n2104_004:0391c11": "論。但云。尹喜謂老子曰。將隱乎據。榮對 詔",
    "T52n2104_004:0391c12": "不實。請付嚴科。又莊子云。老聃死秦失弔",
    "T52n2104_004:0391c13": "之。又西京雜記云。老子葬於槐里。此並典誥",
    "T52n2104_004:0391c14": "良證。又道士諸經唯有莊老。餘皆偽誑。偷竊",
    "T52n2104_004:0391c15": "佛教安置縱橫。首尾蹈機進退惟咎。假令榮",
    "T52n2104_004:0391c16": "經改無歸佛之語。陛下祕閣亦有道經。請對",
    "T52n2104_004:0391c17": "三觀學士以定是非。即源真謬。李榮云。道",
    "T52n2104_004:0391c18": "人亦浪譯經。據白馬將經唯有四十二章。餘",
    "T52n2104_004:0391c19": "者並是道人偽作。近亦有玄奘。浪翻經論。靜",
    "T52n2104_004:0391c20": "泰奏言。李榮苟事往來。莫知史籍據。騰蘭初",
    "T52n2104_004:0391c21": "至此地大譯諸經。其後支迦提之徒。康僧會",
    "T52n2104_004:0391c22": "之輩。曇摩提之屬。鳩摩羅之流。翻譯皆有年",
    "T52n2104_004:0391c23": "月。詳諸國史。亦有俗士聶承遠謝靈運等。皆",
    "T52n2104_004:0391c24": "翻譯。備詳群錄。豈比汝之偽經。或云。朱鳥",
    "T52n2104_004:0391c25": "咮銜。或道青烏吻噬。終散失於龍漢。卒改",
    "T52n2104_004:0391c26": "易於赤明。並涉憑虛未聞崇有。又榮所云。",
    "T52n2104_004:0391c27": "近有玄奘亦浪翻經。竊謂不可據。玄奘久遊",
    "T52n2104_004:0391c28": "五印妙盡梵言。考之風雅理無倫奪。又玄奘",
    "T52n2104_004:0391c29": "所譯契我聖朝。藻二帝之天文。煥兩 皇之",
    "T52n2104_004:0392a01": "宸照。無知祭酒輒事毀譽。案榮之罪已合萬",
    "T52n2104_004:0392a02": "死。李榮奏云。老釋二教並是聖言。非榮",
    "T52n2104_004:0392a03": "靜泰即能陳述。靜泰奏言。榮自不能。泰即能",
    "T52n2104_004:0392a04": "矣。李榮重云。榮據道劫經云。道生於佛。佛",
    "T52n2104_004:0392a05": "還小道化胡之事。斷亦不虛。靜泰奏言。道",
    "T52n2104_004:0392a06": "士語稱檀越。已竊僧言。經引劫文還偷梵語。",
    "T52n2104_004:0392a07": "蹶角受化尚戴黃巾。既漸佛風不披緇服。食",
    "T52n2104_004:0392a08": "我桑椹不見好音。人之無良胡不遄死。劫是",
    "T52n2104_004:0392a09": "梵語豈是道言。邊境有人其名竊矣。李榮云。",
    "T52n2104_004:0392a10": "大道空同。何佛何道。靜泰奏言。李榮體中無",
    "T52n2104_004:0392a11": "物。固是空同。李榮自云。可無糞屎耶。靜泰奏",
    "T52n2104_004:0392a12": "言 聖人之側。帝者之前。用鄙俚為樞機。將",
    "T52n2104_004:0392a13": "委巷為雅論。古人請尚方馬劍。今時可拂",
    "T52n2104_004:0392a14": "彼驢頭。刑於可刑。仁固仁矣。李榮云。我莊",
    "T52n2104_004:0392a15": "子曰。道在糞屎。靜泰曰。汝道在糞屎。此據",
    "T52n2104_004:0392a16": "縱下而言。汝道本清虛。何不據極上而說。又",
    "T52n2104_004:0392a17": "責榮云。汝面對宸極而云。我莊子耶。李榮曰。",
    "T52n2104_004:0392a18": "汝經中亦云。如是我聞。阿難亦復稱我。我亦",
    "T52n2104_004:0392a19": "何妨。靜泰曰。經云。如是我聞結集之語。又阿",
    "T52n2104_004:0392a20": "難無我。假言我我。汝我未除。不得我我。又阿",
    "T52n2104_004:0392a21": "難稱我。以對後人。爾今稱我。親承嚴 扆此",
    "T52n2104_004:0392a22": "而不類何以逃辜。李榮辭窮。遂嘲云。靜泰語",
    "T52n2104_004:0392a23": "莫慞惶。我未發汝剩揚。靜泰云。李榮烏黮。",
    "T52n2104_004:0392a24": "何異蛣蜣。先師米賊。汝亦不良。李榮遂云。汝",
    "T52n2104_004:0392a25": "頭似瓠蘆等語云。靜泰奏言。此對旒冕宜應",
    "T52n2104_004:0392a26": "雅論。幸許劇談。敢欲間作。亦請嘲李榮頭",
    "T52n2104_004:0392a27": " 聖旨便曰。可令連&#x811A;嘲。泰曰。李榮道士。額",
    "T52n2104_004:0392a28": "前垂髮已比羊頭。口上生鬚還同鹿尾。纔堪",
    "T52n2104_004:0392a29": "按酒未足論文。更事相嘲一何孟浪。泰又奏",
    "T52n2104_004:0392b01": "言。向承 聖旨。令連&#x811A;嘲。便曰。李榮腰長。",
    "T52n2104_004:0392b02": "即貌而述。屢申駝項亟蹙蛇腰。舉手乍奮驢",
    "T52n2104_004:0392b03": "蹄。動&#x811A;時搖鶴膝。李榮頻被嘲急不覺云。靜",
    "T52n2104_004:0392b04": "泰不長不短。靜泰奏云。靜泰加之一分則太",
    "T52n2104_004:0392b05": "長 李榮云。向共相嘲。便誦洛神之賦。靜泰",
    "T52n2104_004:0392b06": "云。此關宋玉之語。未涉陳王之詞。義屈言窮",
    "T52n2104_004:0392b07": "周慞迷妄。李榮是蜀郡詞人。泰云。泰是洛",
    "T52n2104_004:0392b08": "陽才子。榮云。賈生已死才子何關。靜泰奏云。",
    "T52n2104_004:0392b09": "嚴楊不嗣江漢靈衰。榮為蜀郡詞人。一何自",
    "T52n2104_004:0392b10": "枉 李榮無詞。又轉語云。箇是靈衰那得",
    "T52n2104_004:0392b11": "靈輝。靜泰云。夷歌嬥曲自謂成章。鳥韻左",
    "T52n2104_004:0392b12": "言用閑音賞。李榮又轉語云。何意喚我為李",
    "T52n2104_004:0392b13": "王。因言。大唐天子。故是李王。靜泰云。汝此",
    "T52n2104_004:0392b14": "語為自屬耶為屬帝耶。如其自屬。爾是何",
    "T52n2104_004:0392b15": "人。如其屬帝。言王非帝 李榮云。我經云。",
    "T52n2104_004:0392b16": "域中有四大王居一焉。言王何過。靜泰云。管",
    "T52n2104_004:0392b17": "子曰。明一者皇。察道者帝。通德者王。汝言域",
    "T52n2104_004:0392b18": "中有四大者。汝教自淺。汝復不閑。以帝為",
    "T52n2104_004:0392b19": "王。汝過之極。李榮既急不覺直云。靜泰言",
    "T52n2104_004:0392b20": "是。靜泰奏言。李榮既稱泰是。伏乞宸鑒 李",
    "T52n2104_004:0392b21": "榮又轉語云。大道老君 皇帝所尚。何物綠",
    "T52n2104_004:0392b22": "精胡子剃髮小兒。起自西戎而亂東夏。靜泰",
    "T52n2104_004:0392b23": "云。如來出現彼處為天中。我 皇御宇此間",
    "T52n2104_004:0392b24": "為地正。佛法有囑委以 皇王。有感必通何",
    "T52n2104_004:0392b25": "論彼此。若限以華裔。恐子自弊於杜郵。老",
    "T52n2104_004:0392b26": "是楚人。未知何地。又榮向云。綠精胡子。自",
    "T52n2104_004:0392b27": "是&#x8471;嶺已東榮仲卿之鄙辭。亦無關於佛事。",
    "T52n2104_004:0392b28": "雖然無言不酬。請商略汝家之穢法。無知鬼",
    "T52n2104_004:0392b29": "卒可笑顛狂。或灰獄圍身。或牛糞塗體。或",
    "T52n2104_004:0392c01": "背擎水器。或背負楊枝。或解髮&#x5374;拘交繩反",
    "T52n2104_004:0392c02": "繫。以廁溷而為神主。將井&#x7AC8;而作靈師。自",
    "T52n2104_004:0392c03": "臣奴僕之辭。又引頑愚之稱。醮祭多陳酒脯。",
    "T52n2104_004:0392c04": "求恩唯索金銀。禮天曹而請福。拜北斗而祈",
    "T52n2104_004:0392c05": "壽。淫祀之黨充斥未亡。衒惑之徒罝罔綱",
    "T52n2104_004:0392c06": "紀。加又扣頭搏頰銜板纏緋。三點九閟之",
    "T52n2104_004:0392c07": "方。丹門玉柱之術。既無慚於父子。寧有愧於",
    "T52n2104_004:0392c08": "弟兄。並是汝天師之法。豈非汝之教耶。李榮",
    "T52n2104_004:0392c09": "不覺云是。靜泰云。李榮既屢云泰是。如何不",
    "T52n2104_004:0392c10": "伏重乞宸鑒 李榮又奏云。靜泰所言榮疑",
    "T52n2104_004:0392c11": "宿構。請共嘲燭。即是臨機之能。靜泰奏言。",
    "T52n2104_004:0392c12": "泰雖無德言若成誦。又語李榮云。汝欲嘲燭",
    "T52n2104_004:0392c13": "汝宿構耶。燭與李榮無情。是同燭明勝汝。李",
    "T52n2104_004:0392c14": "榮奏言。道之與佛非榮泰等之所言。委時又",
    "T52n2104_004:0392c15": "請休。靜泰奏言。李榮知難而退。重乞天鑒。夜",
    "T52n2104_004:0392c16": "久更闌恐疲 聖旨。帝令休榮遂走下基",
    "T52n2104_004:0392c17": "云去也。于時靜泰&#x811A;痹未行。少選停立。泰自",
    "T52n2104_004:0392c18": "奏言。靜泰先患風痹 帝令人扶之。榮於&#x5826;",
    "T52n2104_004:0392c19": "下云。靜泰已死。兩人扶侍。泰云。帝者之前理",
    "T52n2104_004:0392c20": "須戰慄。辭而復語一何失敬也。明日帝令給",
    "T52n2104_004:0392c21": "事王君德責李榮曰。汝比共長安僧等論激",
    "T52n2104_004:0392c22": "連環不絕。何意共僧靜泰論義。四度無答。李",
    "T52n2104_004:0392c23": "榮事急報云。若不如此恐陛下不樂。由是失",
    "T52n2104_004:0392c24": "厝。令還梓州。形色摧恧聲譽頓折。道士之",
    "T52n2104_004:0392c25": "望唯指於榮。既其對論失言。舉宗落采 泰",
    "T52n2104_004:0392c26": "本洛陽人。素有遠識之量。雖略通玄理而以",
    "T52n2104_004:0392c27": "才辯見知 上幸東都多營法祀。晝覽萬機夜",
    "T52n2104_004:0392c28": "通論道。禮誦餘暇偏重義宗。道士李榮老宗",
    "T52n2104_004:0392c29": "魁首。恃其管見親預微延。屢遭勍敵仍參",
    "T52n2104_004:0393a01": "勝席。故泰為眾樂推登鋒奮擊挫拉若摧枯。",
    "T52n2104_004:0393a02": "潛聲如舌結面陳。泰是斯即心伏魂飛。況對",
    "T52n2104_004:0393a03": "天顏褒貶足稱畫一。此則千載之龜鏡也。初",
    "T52n2104_004:0393a04": "以言辯見知。具問才術。東臺侍郎上官儀云。",
    "T52n2104_004:0393a05": "又能賦詩 上令作之。應命便上 帝重之。",
    "T52n2104_004:0393a06": "欲令觀國登庸。問欲還俗不。須何等官。泰答。",
    "T52n2104_004:0393a07": "夙昔素心常懷出俗。遠同法王之棄俗。近喻",
    "T52n2104_004:0393a08": "巢許之解網。俗榮非其所慕。伏願不虧發趾",
    "T52n2104_004:0393a09": "之心 上大幸之。便。",
    "T52n2104_004:0393a10": "[0393a10] &#x52C5;所司。東都敬愛寺大德未臨可以泰居之。",
    "T52n2104_004:0393a11": "其所須侍者任取多少。諸餘大德例止一人",
    "T52n2104_004:0393a12": "泰。別 &#x52C5;垂顧。使將五人入寺。爾後頻登",
    "T52n2104_004:0393a13": "榮觀。事多不錄。",
    "T52n2104_004:0393a14": "大慈恩寺沙門靈辯與道士對論第六",
    "T52n2104_004:0393a15": "[0393a15] 龍朔二年十二月八日。於蓬萊宮碧宇殿。靈",
    "T52n2104_004:0393a16": "辯奉 詔開淨名經題目。問曰。難思之道。唯",
    "T52n2104_004:0393a17": "凡不測聖亦不知。答凡聖俱不思 難。至理",
    "T52n2104_004:0393a18": "玄微。凡流容可不測。聖心懸鑒。妙智寧得不",
    "T52n2104_004:0393a19": "知。答。法性虛融道無不遍。物理平等何法可",
    "T52n2104_004:0393a20": "思 難。山芥無容入之義。於凡故是難思。大",
    "T52n2104_004:0393a21": "小有苞含之理。在聖寧非不測答。難思之道",
    "T52n2104_004:0393a22": "物無不遍。何必山芥有納。凡聖分思不思。",
    "T52n2104_004:0393a23": " 難。凡智聖智不分思不思。凡力聖力不分",
    "T52n2104_004:0393a24": "納不納。答。凡聖跡殊。容有納不納。凡聖本",
    "T52n2104_004:0393a25": "一。不分思不思 難。凡聖本無二。不分思不",
    "T52n2104_004:0393a26": "思。凡聖跡有殊。應有議不議。答。本跡雖殊不",
    "T52n2104_004:0393a27": "思議一也 難。此是聖者本跡殊。何預凡夫",
    "T52n2104_004:0393a28": "事。答。一切眾生即涅槃相。難思之道詎簡聖",
    "T52n2104_004:0393a29": "凡。難。難思無有二。可使凡聖本無別。難思既",
    "T52n2104_004:0393b01": "不殊。凡聖跡寧兩。答。不二處說二。二亦何所",
    "T52n2104_004:0393b02": "二。難。亦可不思處說思。處說思何得聖人",
    "T52n2104_004:0393b03": "亦不思。答。不二處說二無二不二若存二可",
    "T52n2104_004:0393b04": "使不思處說思不思得有思不二處說二無二",
    "T52n2104_004:0393b05": "不存二無思處說思不立思不思難。此乃何",
    "T52n2104_004:0393b06": "止不立思。亦不存不思。何得經首稱不思。答。",
    "T52n2104_004:0393b07": "絕思慮故言不思。非謂有不思。故華嚴經云。",
    "T52n2104_004:0393b08": "如是不思。議不可得深入不思議思非思寂",
    "T52n2104_004:0393b09": "滅。",
    "T52n2104_004:0393b10": "[0393b10] 三年四月十四日於蓬萊宮月陂北亭。與道",
    "T52n2104_004:0393b11": "士姚義玄等五人。西明寺僧子立等四人講",
    "T52n2104_004:0393b12": "論。其日晚 &#x52C5;放道人道士各還觀寺別&#x52C5;",
    "T52n2104_004:0393b13": "留僧靈辯及道士二人。至十五日乃放還。初",
    "T52n2104_004:0393b14": "十四日。道士方惠長開老經題。靈辯問曰。向",
    "T52n2104_004:0393b15": "陳道德唯止老教。亦在儒宗。答。道經獨有",
    "T52n2104_004:0393b16": "儒教所無 難。孝經曰。有至德要道。易云。",
    "T52n2104_004:0393b17": "一陰一陽謂之道。此則已顯於儒家。豈獨明",
    "T52n2104_004:0393b18": "於老氏。答。自然之道為本。餘者為末。難自",
    "T52n2104_004:0393b19": "然之道不攝在陰陽。老氏可為本。陰陽亦",
    "T52n2104_004:0393b20": "苞於自然。周易豈為末。答。元氣已來大道為",
    "T52n2104_004:0393b21": "本。萬物皆從道生。道為萬法祖 難曰。道為",
    "T52n2104_004:0393b22": "物祖不異前言。老易同歸若為遣難。惠長",
    "T52n2104_004:0393b23": "不能答。因嘲之曰。昔列子纔遇季咸。怳然心",
    "T52n2104_004:0393b24": "醉。黃冠暫逢緇服。不覺魂迷 上大笑。令更",
    "T52n2104_004:0393b25": "難。靈辯奏曰。向者纔申短略黃巾以成瓦",
    "T52n2104_004:0393b26": "解。今若更憑神算赤舌將必&#x6C37;銷。",
    "T52n2104_004:0393b27": "[0393b27] 上又笑。重問曰。向云。道為物祖能生萬象。以",
    "T52n2104_004:0393b28": "何為體。答。大道無形 難。有形可有。道無形",
    "T52n2104_004:0393b29": "應無道。答雖復無形何妨有道。難。無形得",
    "T52n2104_004:0393c01": "有法亦可有形。是無法有形不是無。無形不",
    "T52n2104_004:0393c02": "有道。答。大道生萬物。萬法即是道。何得言無",
    "T52n2104_004:0393c03": "道。難。象若非是道。可使象外別有道。道能生",
    "T52n2104_004:0393c04": "於象。既指象為道。象外即無道。無道說誰生。",
    "T52n2104_004:0393c05": " 答。大道雖無形。無形之道能生於萬法。",
    "T52n2104_004:0393c06": " 難。子外見有母。知母能生子。象外不見道。",
    "T52n2104_004:0393c07": "誰知汝道生。又前言。道能生萬法。萬法即是",
    "T52n2104_004:0393c08": "道。亦可如母能生子。子應即是母。又前言。道",
    "T52n2104_004:0393c09": "為萬法祖。自違彼經教。老子云。無名天地始。",
    "T52n2104_004:0393c10": "有名萬物母。母祖語雖殊。根本是一義。道既",
    "T52n2104_004:0393c11": "是無名。寧得為物祖。惠長總領前語不得。",
    "T52n2104_004:0393c12": "因嘲之曰。既非得意何為杜默。已倒穀皮答",
    "T52n2104_004:0393c13": "吞米賊 又難曰。道無有形。指象為道。形亦",
    "T52n2104_004:0393c14": "可道無有祖。指象為物祖。答。道為物祖象非",
    "T52n2104_004:0393c15": "物祖 難。道別有形不得。象即道形。答。大道",
    "T52n2104_004:0393c16": "無形 難。大道非祖 答。道本無名。強為",
    "T52n2104_004:0393c17": "立名為物之祖。那得非祖。難。道本無名。強為",
    "T52n2104_004:0393c18": "立名。亦可道本非祖強為物祖 答。然。難。道",
    "T52n2104_004:0393c19": "本非是祖。非祖強說祖。亦可大道無有形無",
    "T52n2104_004:0393c20": "形強說形 又難。離象無別道。象未生時有",
    "T52n2104_004:0393c21": "道生。亦可離眼無別目。未有目時有眼見",
    "T52n2104_004:0393c22": " 答。道是玄微。眼為&#x9E81;法。二義不同。安得為類",
    "T52n2104_004:0393c23": " 難。象是質礙。道本虛無。有無性乖。若為同",
    "T52n2104_004:0393c24": "體。惠長又無答。辯奏曰。靈辯忝預玄門實",
    "T52n2104_004:0393c25": "懷慈忍。雖逢死雀不願重彈 上大笑稱善",
    "T52n2104_004:0393c26": " 五月十六日。於蓬萊宮。又與道士論難。其",
    "T52n2104_004:0393c27": "道士對答不相領。當無可記錄。至六月十二",
    "T52n2104_004:0393c28": "日。於蓬萊宮蓬萊殿論義。靈辯與道士李榮",
    "T52n2104_004:0393c29": "同奉見。上謂榮曰。襄陽道人有精神。好交言",
    "T52n2104_004:0394a01": "無令墮其圍中。榮奏曰。孔子尚畏後生。況榮",
    "T52n2104_004:0394a02": "不如前哲。辯奏曰。靈辯誠為後生。李榮故當",
    "T52n2104_004:0394a03": "是老(以榮住在蜀中故有此譏) 上大笑曰。榮已被逼。榮開",
    "T52n2104_004:0394a04": "昇玄經題曰。道玄不可以言象詮 辯問曰。",
    "T52n2104_004:0394a05": "玄理本寂思慮情智不可度量。妙道既絕言",
    "T52n2104_004:0394a06": "詞。若為得啟題目答。玄雖不可說。亦可以言",
    "T52n2104_004:0394a07": "說。雖復有言說。此說無所說 難。玄若可言",
    "T52n2104_004:0394a08": "詮。即當云可詮。如實不可詮。當云不可詮。何",
    "T52n2104_004:0394a09": "得向云不可詮。今復言可詮。榮領難不得。辯",
    "T52n2104_004:0394a10": "謂榮曰。求魚兔者必藉於筌蹄。尋玄旨者要",
    "T52n2104_004:0394a11": "資於言象。在言既其寋。棘於理信亦迷矇。",
    "T52n2104_004:0394a12": "又更為述前難 答曰。玄道實絕言。假言以",
    "T52n2104_004:0394a13": "詮玄。玄道或有說。玄道或無說。微妙至道",
    "T52n2104_004:0394a14": "中無說無不說 辯曰。此是中論龍樹菩薩",
    "T52n2104_004:0394a15": "偈。偈云。諸佛或說我。或說於無我。諸法實相",
    "T52n2104_004:0394a16": "中。無我無非我。安得影茲正偈為彼邪言。竊",
    "T52n2104_004:0394a17": "菩薩之詞作監齋之語。榮曰。佛道何殊西域",
    "T52n2104_004:0394a18": "名為涅槃止是此處死滅 辯曰。螢光日光",
    "T52n2104_004:0394a19": "不可一。邪法正法安得齊。西域名涅槃唐翻",
    "T52n2104_004:0394a20": "為滅者。此乃玄寂之妙境。恬澹之虛宗。絕",
    "T52n2104_004:0394a21": "患累於後身。證無為於極地。詎得以生死變",
    "T52n2104_004:0394a22": "謝而相擬乎。子聞涅槃亦是滅生死亦是滅。",
    "T52n2104_004:0394a23": "兩滅即是齊。烏鵲亦有聲。鸞鳳亦有聲。二",
    "T52n2104_004:0394a24": "聲應可一。二鳥俱出聲。清雅猶來別。二法雖",
    "T52n2104_004:0394a25": "同滅。冥寂本不均。因呵曰。足下若不情昏",
    "T52n2104_004:0394a26": "菽麥目闇玄黃。何為以至人涅槃。同庶類生",
    "T52n2104_004:0394a27": "死 上大笑曰。向者道士標章。今乃翻是道",
    "T52n2104_004:0394a28": "人&#x7AEA;義。令難問。玄理是可詮。可使以言詮。玄",
    "T52n2104_004:0394a29": "理體是不可詮。如何得言詮。答。曉悟物情",
    "T52n2104_004:0394b01": "假以言詮。玄亦可詮 難。玄體不可詮。假言",
    "T52n2104_004:0394b02": "以詮玄。玄遂可詮者。空刺不可拔。強以手來",
    "T52n2104_004:0394b03": "拔。空刺應可拔。反問。空是玄不。反答。非是",
    "T52n2104_004:0394b04": "玄。反難。是玄可並玄非玄。若為得並玄。正難",
    "T52n2104_004:0394b05": "空既不並。玄空體非是玄。言既可詮玄可並",
    "T52n2104_004:0394b06": "玄非玄。若為得並玄。正難空既不並玄空體",
    "T52n2104_004:0394b07": "非是玄。言既可詮玄言應得是玄。言雖不是",
    "T52n2104_004:0394b08": "玄言亦可詮玄。空雖不是玄何妨空並玄。答。",
    "T52n2104_004:0394b09": "玄是微妙。如何以空來並 難。玄是微妙。",
    "T52n2104_004:0394b10": "如何以言來詮 又汝玄理不可詮。玄理亦",
    "T52n2104_004:0394b11": "可詮。空雖不可並。空亦應可並。空體不可並。",
    "T52n2104_004:0394b12": "非並不得並。玄體不可詮。非詮不得詮。榮不",
    "T52n2104_004:0394b13": "能答。直抗聲曰。明王有道致使番僧入貢",
    "T52n2104_004:0394b14": " 辯曰。日磾生於塞外。為忠臣於漢朝。道陵",
    "T52n2104_004:0394b15": "長自蜀中。作米賊於魏日。榮默然不答。又",
    "T52n2104_004:0394b16": "謂之曰。得嘲急解。何事踟&#x8E70;。榮曰。既得玄",
    "T52n2104_004:0394b17": "旨。所以杜默。辯曰。魚目不類明珠。結舌何",
    "T52n2104_004:0394b18": "關杜口。上大笑。令更難 難曰。玄理幽深至",
    "T52n2104_004:0394b19": "人可測。道士庸昧若為得知。答。玄雖幽奧。至",
    "T52n2104_004:0394b20": "人深知凡則淺知。難。道士學玄理。至人能深",
    "T52n2104_004:0394b21": "知。道士得淺知。道士學仙法。仙人能高飛。道",
    "T52n2104_004:0394b22": "士應下飛。仙飛有高下。道士高下俱不飛。玄",
    "T52n2104_004:0394b23": "理有淺深。道士淺深俱不測。榮不能答 辯",
    "T52n2104_004:0394b24": "嘲之曰。老子兩卷本末研尋。莊生七篇何曾",
    "T52n2104_004:0394b25": "披讀。頭戴死穀皮。欲似鈍啄木。榮未及對。又",
    "T52n2104_004:0394b26": "嘲曰。聞君來蜀道。蜀道信為難。何不乘鳧遊",
    "T52n2104_004:0394b27": "帝里。翻被枷項入長安(&#x52C5;追榮入京日著枷)榮曰。死灰其",
    "T52n2104_004:0394b28": "慮槁木其形。行忘坐忘著枷何妨 辯曰。行",
    "T52n2104_004:0394b29": "忘坐忘終身是忘。亦可行枷坐枷終身著枷。",
    "T52n2104_004:0394c01": "仍嘲之曰。槁木猶應重。死灰方未然。既逢田",
    "T52n2104_004:0394c02": "甲尿。仍遭酷吏懸。榮未答。又嘲曰。柱枷異支",
    "T52n2104_004:0394c03": "策。擎枷非椐梧。閉口臨枷柄。真似濫吹竽。",
    "T52n2104_004:0394c04": "榮恚曰。天子知有榮。乃與榮枷著。如汝道",
    "T52n2104_004:0394c05": "人之流 主上何曾記錄 辯曰。天子今年",
    "T52n2104_004:0394c06": "知有榮。來年亦應知有榮。今年既與榮枷著。",
    "T52n2104_004:0394c07": "來年亦與榮枷著。聖恩方復未已。著枷豈有",
    "T52n2104_004:0394c08": "了時。又謂曰。詳刑抵羅 天子未必皆知。",
    "T52n2104_004:0394c09": "道士著枷 聖人何曾記識 又謂曰。李榮",
    "T52n2104_004:0394c10": "著枷 聖人必不承意。儻若因枷被識。亦猶",
    "T52n2104_004:0394c11": "以醜見知。榮慚怒厲聲曰。道門英秀蜀郡李",
    "T52n2104_004:0394c12": "榮。何物小僧敢欲相輕 辯曰。李榮李榮。",
    "T52n2104_004:0394c13": "先乏雄情爽氣。何勞瞋目勵聲。仍嘲曰。區區",
    "T52n2104_004:0394c14": "蜀地老。竊號道門英。已摧頭上角。何用口中",
    "T52n2104_004:0394c15": "鳴。榮不能酬。但曰。道人何所知。怒力加&#x98E1;",
    "T52n2104_004:0394c16": "飯 辯曰。眾僧本來齋潔。故當&#x98E1;飯進蔬。",
    "T52n2104_004:0394c17": "道士唯重醮祭。應須酌醴焚魚。榮曰。天宮",
    "T52n2104_004:0394c18": "清淨何意論魚 辯曰。向已同齋何為語飯",
    "T52n2104_004:0394c19": "(當論時在中後)榮曰。蠢爾荊蠻詎堪為敵 辯曰。周",
    "T52n2104_004:0394c20": "德未被。往日暫有荊蠻。皇澤遠覃。今時猶見",
    "T52n2104_004:0394c21": "蜀[狂-王+巢] 榮曰。心裏若無烏泥。袈裟何為得黑",
    "T52n2104_004:0394c22": " 辯曰。心中既有柴棘。頭上遂裏木皮。末席",
    "T52n2104_004:0394c23": " 辯嘲榮曰道士當諦聽。沙門贈子言。鴻鶴",
    "T52n2104_004:0394c24": "已高逝。燕雀徒自喧。已前雜嘲甚多。不能盡",
    "T52n2104_004:0394c25": "記。每嘲 上皆垂恩欣笑。",
    "T52n2104_004:0394c26": "茅齋中與國學博士范贇談論序",
    "T52n2104_004:0394c27": "[0394c27] 昔毘城長者遊談里巷之中。今皇邑先生迂",
    "T52n2104_004:0394c28": "駕蓬門之內。以今況古。夫何異哉。范先生洞",
    "T52n2104_004:0394c29": "曉儒宗兼精李釋。未&#x751E;不覈玄微於道肆。談",
    "T52n2104_004:0395a01": "空理於法筵。小僧往遊江左。遐想風流。適至",
    "T52n2104_004:0395a02": "關中。彌欽道德。尚未披敘。邂逅相逢。深適",
    "T52n2104_004:0395a03": "鄙懷。是所願也。既而光陰易失嘉會難留。豈",
    "T52n2104_004:0395a04": "可使慧遠仲堪獨論象繫。道林玄度自解逍",
    "T52n2104_004:0395a05": "遙。請各據宗塗標牓題目。以申考擊共敘",
    "T52n2104_004:0395a06": "幽微云爾。[0395a06] 范曰。莊子之書頗曾披攬。其間",
    "T52n2104_004:0395a07": "旨趣待問當酬。問曰。七篇繁廣一問無由得",
    "T52n2104_004:0395a08": "窮。請更別舉章門以申往復 范曰。齊物之",
    "T52n2104_004:0395a09": "理。今古以為難。法師可依此義以開宗轍",
    "T52n2104_004:0395a10": " 問曰。今古若難。誠如所論。命開宗轍未敢",
    "T52n2104_004:0395a11": "轍當。聯復竭愚試陳短句。秋毫太山儒墨咸",
    "T52n2104_004:0395a12": "稱大小。莊生以為不爾。豈非孟浪之談 范",
    "T52n2104_004:0395a13": "曰。俗滯情於是非。莊生遂忘於大小。難曰。但",
    "T52n2104_004:0395a14": "忘俗見之情。應不齊彼山毫之質 范曰。意",
    "T52n2104_004:0395a15": "在忘情 難曰。不須齊質 范曰。不論齊質",
    "T52n2104_004:0395a16": "情詎得忘 難曰。秋毫既無陵霄之&#x5CEF;。太山",
    "T52n2104_004:0395a17": "未有入塵之細。逼令均等。其可得乎 范曰。",
    "T52n2104_004:0395a18": "毫有入塵之細。不羨陵霄之&#x5CEF;。山有陵霄之",
    "T52n2104_004:0395a19": "&#x5CEF;。不鄙入塵之細。各冥自性。故說為齊 難",
    "T52n2104_004:0395a20": "曰。物雖各冥。其極大小之體不無。莊周雖貴",
    "T52n2104_004:0395a21": "捐情。不覺&#x98DC;迷物理。至如空虛本無質。象不",
    "T52n2104_004:0395a22": "可論有差殊。山毫既有形容。安得談其均等",
    "T52n2104_004:0395a23": " 范曰。談其齊等本貴忘情。若欲均形豈非",
    "T52n2104_004:0395a24": "為蛇畫足 難曰。前言形均始可情喪未是",
    "T52n2104_004:0395a25": "悟他。今持畫足過人翻為自因。更並曰。山",
    "T52n2104_004:0395a26": "大毫小。莊書遂可齊其大小。天尊地卑。周易",
    "T52n2104_004:0395a27": "應可混其尊卑。莊生安得齊其大小 范曰。",
    "T52n2104_004:0395a28": "二教所詮由來是別。均齊之理本自不同。難",
    "T52n2104_004:0395a29": "易本是別不得同。山毫本不齊。不齊應說異。",
    "T52n2104_004:0395b01": "異物既不異。不異得說異。別物應可同。何",
    "T52n2104_004:0395b02": "得說不同。靈辯姓安氏。襄陽人也。其先西域",
    "T52n2104_004:0395b03": "古族。晉中朝時。徙居長安白鹿原。永嘉末",
    "T52n2104_004:0395b04": "又南遷。因家于襄陽。宿殖德本累修淨業。",
    "T52n2104_004:0395b05": "家遞士農門傳貞素。靈辯載江漢之英靈。胤",
    "T52n2104_004:0395b06": "荊衡之秀氣。幼而聰慧早能言理。年十五出",
    "T52n2104_004:0395b07": "家。聽習三論。大乘諸經究極幽微。尤長白黑。",
    "T52n2104_004:0395b08": "天骨峻爽風韻凄清。眉目口鼻之間自然虛",
    "T52n2104_004:0395b09": "肅。常若秋&#x5D15;含霽霜松引&#x98B7;。每至辯波騰迅",
    "T52n2104_004:0395b10": "詞芒灑落。又如河箭飛流月弦揚彩。永徽年",
    "T52n2104_004:0395b11": "中暫遊東都。聲馳天闕。尋奉 &#x52C5;住大慈恩",
    "T52n2104_004:0395b12": "寺。仍被追入內論義。前後與道士李榮等亟",
    "T52n2104_004:0395b13": "經往復。靈辯肅對宸嚴縱敷雄辯。神氣高邁",
    "T52n2104_004:0395b14": "精彩抑揚。望敵摧鋒前無強陣。嘲戲間發滑",
    "T52n2104_004:0395b15": "稽餘裕頻解聖頤。每延優獎。然素懷謙挹",
    "T52n2104_004:0395b16": "加復謹慎。溫枝絕訪時莫能知。同侶所傳百",
    "T52n2104_004:0395b17": "不存一。昔次卿宏論唯聞重席之賞。充宗小",
    "T52n2104_004:0395b18": "辯纔傳折角之謠。尚想連環沈吟千祀。略題",
    "T52n2104_004:0395b19": "梗概為之記云。但恨言唯應物理非獨詣。尋",
    "T52n2104_004:0395b20": "微之延猶有餘功。",
    "T52n2104_004:0395b21": "集古今佛道論衡卷丁",
    "T52n2104_004:0395b24": "集古今佛道論衡卷丁 續附",
    "T52n2104_004:0395b26": "唐西明寺釋氏",
    "T52n2104_004:0395b27": "[0395b27] 唐麟德元年於京師西明寺撰述",
    "T52n2104_004:0395b28": "[0395b28] 維唐龍朔元年春三月。西華觀道士朝散大",
    "T52n2104_004:0395b29": "夫郭行真敬造。真惟。佛道稱聖。咸作化於含",
    "T52n2104_004:0395c01": "元。寶乘靈寶。俱開津於有識。然則承俗訓。一",
    "T52n2104_004:0395c02": "風軌於醮章。佛垂法網。是舟師於形有。自非",
    "T52n2104_004:0395c03": "統括經詰。孰能輕舉。謹竭誠心。敬傳經像。用",
    "T52n2104_004:0395c04": "資景福通祇無邊。啟深信之根前。喻即真之",
    "T52n2104_004:0395c05": "正業。可不然歟。",
    "T52n2104_004:0395c06": "[0395c06] 維唐龍朔元年京師西華觀道士朝散大夫郭",
    "T52n2104_004:0395c07": "行真永所惟。釋尊弘化慈誘遍於人天。李老",
    "T52n2104_004:0395c08": "垂則述作開於赤縣。故使在身在國不免生",
    "T52n2104_004:0395c09": "死之流。離惱離著超於空有之域。所以迴心",
    "T52n2104_004:0395c10": "歸向。奉敬無遺。造佛書經。晨昏禮謁。當願善",
    "T52n2104_004:0395c11": "無不在常。志篤於真乘。道無不通。故莫滯於",
    "T52n2104_004:0395c12": "凡識。統諸來學。幸顧斯言金銅佛五軀。十",
    "T52n2104_004:0395c13": "一面觀音像二軀。并諸大乘經。",
    "T52n2104_004:0395c14": "[0395c14] 維唐龍朔元年。京師西華觀道士朝散大夫",
    "T52n2104_004:0395c15": "郭行真。自惟。昭告于十方先覺無極大聖。能",
    "T52n2104_004:0395c16": "仁化主慈氏法王。行真稟自凡庸&#x96B7;斯觀伍。",
    "T52n2104_004:0395c17": "形雖草化心造彌勒柱下周之史臣道不振於",
    "T52n2104_004:0395c18": "明后。佛乃天人師。敬德化總於無邊。豈有",
    "T52n2104_004:0395c19": "事天之夫章醮之士。琴碁不釋。酒脯未遺。禹",
    "T52n2104_004:0395c20": "步而抗於豐降。叩齒而排於列缺。誠所不取",
    "T52n2104_004:0395c21": "也。今改操迴信欽仰佛宗。敬造經像。恩程心",
    "T52n2104_004:0395c22": "用。伏願啟斯厚夜大敞明離。裂久&#x5374;之障纏。",
    "T52n2104_004:0395c23": "解無始之流縛。生生弘反本之業。代代出解",
    "T52n2104_004:0395c24": "脫之津。預有同流景仰斯在金銅佛像五",
    "T52n2104_004:0395c25": "軀。十一面觀音像二軀。并諸大乘經。",
    "T52n2104_004:0395c26": "[0395c26] 維唐龍朔元年。京師西華觀道士朝散大夫",
    "T52n2104_004:0395c27": "郭行真所造。仰惟諸佛大聖神通。遍於十方。",
    "T52n2104_004:0395c28": "柱下仁風流扇光於五岳。梁魏已上未聞道",
    "T52n2104_004:0395c29": "有儀形。周齊已下弘誘開於氓俗。是則擬佛",
    "T52n2104_004:0396a01": "陶化。終詐飾於昏蒙。達見通微。畢曉鏡於明",
    "T52n2104_004:0396a02": "識。所以聞義遷善。奉造靈儀并諸經誥。當",
    "T52n2104_004:0396a03": "使上弘下施。開遂古之濛泉。福始罪終。顯窮",
    "T52n2104_004:0396a04": "生之厚障。伏願恩隆慈施。不隔於邪林。方便",
    "T52n2104_004:0396a05": "善巧。無滯於幽谷。並使解明七覺慧發三明。",
    "T52n2104_004:0396a06": "拔見幢而偃疑山。裂愛網而陳寶駕。悠哉同",
    "T52n2104_004:0396a07": "侶可不勉哉。",
    "T52n2104_004:0396a08": "[0396a08] 維唐龍朔元年。京師西華觀道士朝散大夫",
    "T52n2104_004:0396a09": "郭行真所造。夫以陰陽結搆。凡俗之所依持。",
    "T52n2104_004:0396a10": "空有驅除。惟聖於焉體鏡。排三有而超挺。聞",
    "T52n2104_004:0396a11": "乎五藏之經。在一得而守雌。見於二篇之作。",
    "T52n2104_004:0396a12": "是則尊天敬地。無忽於有為。解縛離惱寔開",
    "T52n2104_004:0396a13": "於惑性。由斯比德事等雲泥。敢用傾誠敬崇",
    "T52n2104_004:0396a14": "流施。寫經造像無替暄涼。用此福因津通有",
    "T52n2104_004:0396a15": "識。咸超見網早越迷林。敬造金銅佛像五軀。",
    "T52n2104_004:0396a16": "[0396a16] 十一面觀音檀像兩軀。諸大乘經相績寫。",
    "T52n2104_004:0396a17": "[0396a17] 維唐龍朔元年。京師西華觀道士朝散大夫",
    "T52n2104_004:0396a18": "郭行真所造。自惟生在微伍。忽廁朝斑。弘",
    "T52n2104_004:0396a19": "之以厚禮。敬之以宗匠。斯之榮問。誠有其由。",
    "T52n2104_004:0396a20": "真雖&#x96B7;處黃冠。心存玄化。討尋邪誥。佛為道",
    "T52n2104_004:0396a21": "父。後學迷生。妄存比競。擬人以倫。固難齊",
    "T52n2104_004:0396a22": "准。且佛為法王。道稱柱史。佛垂金色相。開四",
    "T52n2104_004:0396a23": "八之奇。道見白頭鼻。流雙柱之異。聲光不聞",
    "T52n2104_004:0396a24": "於恒俗。大羅乃焉有之言。神通未化於物情。",
    "T52n2104_004:0396a25": "玉京本亡是之說。是用歸心至覺經像。留情",
    "T52n2104_004:0396a26": "傳於避壤。遠流未悟。當使一乘一道。常作化",
    "T52n2104_004:0396a27": "於大同。九天九有。共陶津於極教。",
    "T52n2104_004:0396a28": "[0396a28] 維唐龍朔元年。京師西華觀道士朝散大夫",
    "T52n2104_004:0396a29": "郭行真。尋道德二篇。不存於毀佛。脩多三藏",
    "T52n2104_004:0396b01": "莫述於李宗。後學奔竟。亞&#x8FF9;於法王前。修奉",
    "T52n2104_004:0396b02": "法志。隆於羽化。是用丹誠舉述。元討於仙經。",
    "T52n2104_004:0396b03": "栖心正則。豈存於服氣。三錄三元。緣情而妄",
    "T52n2104_004:0396b04": "立。丹書玉檢。逐物而興言。秦漢由此而致譏。",
    "T52n2104_004:0396b05": "欒徐寄茲而取喪。是用憑心委志。敬寫流通。",
    "T52n2104_004:0396b06": "庶有見聞咸存此意。",
    "T52n2104_004:0396b07": "[0396b07] 維唐龍朔元年。京師西華觀道士朝散大夫",
    "T52n2104_004:0396b08": "敦行真所造。自惟佛經詞義。&#x9008;拔於人天。道",
    "T52n2104_004:0396b09": "書本末。影像於西域。何以知然。至如元陽一",
    "T52n2104_004:0396b10": "經。響法華諸典。西升眾卷。類方俗詠歌。文義",
    "T52n2104_004:0396b11": "不可大觀。情事全非所錄。況復朱門玉柱之",
    "T52n2104_004:0396b12": "液靈薪。穢土俗之情高。蕪老君之雅識。還依",
    "T52n2104_004:0396b13": "正繕寫。不濫染於元陽。如本奉持。豈有淪於",
    "T52n2104_004:0396b14": "教義。伏願聖慈無礙垂降迷蹤。永作道於後",
    "T52n2104_004:0396b15": "昆。畢如流於夢海。",
    "T52n2104_004:0396b16": "[0396b16] 金銅佛像伍軀 十一面觀音菩薩二軀諸大",
    "T52n2104_004:0396b17": "乘經",
    "T52n2104_004:0396b18": "[0396b18] 維唐龍朔元年。京師西華觀道士朝散大夫",
    "T52n2104_004:0396b19": "郭行真所造。真以道本無形。形之於周魏。佛",
    "T52n2104_004:0396b20": "惟有像。像布於人天。故柱下之容。未足光於",
    "T52n2104_004:0396b21": "視聽。能仁之相。可謂超出幽明。故使石像浮",
    "T52n2104_004:0396b22": "江經生火聚。群儒奉之。如在書傳記而不渝。",
    "T52n2104_004:0396b23": "是使致敬彌勤奉持難絕。用斯上善通被下",
    "T52n2104_004:0396b24": "元。割見網於此生。獲正果於來際。貽諸末葉",
    "T52n2104_004:0396b25": "通斯致焉。",
    "T52n2104_004:0396b26": "[0396b26] 維唐龍朔元年。西華觀道士朝散大夫郭行",
    "T52n2104_004:0396b27": "真造。真以。道惟元氣。非形像之照臨。佛稱大",
    "T52n2104_004:0396b28": "覺統景仰之尋則。佛稱道父。僧曰上賓。聖教",
    "T52n2104_004:0396b29": "明文無容隱匿。所以敬寫經像傳奉未聞。開",
    "T52n2104_004:0396c01": "萬古之槃根。樹百王之逸軌。欲使一乘令駕。",
    "T52n2104_004:0396c02": "總邪正之登臨。九天奉識。該幽明而翊化。",
    "T52n2104_004:0396c03": "[0396c03] 維唐龍朔元年。京師西華觀道士朝散大夫",
    "T52n2104_004:0396c04": "郭行真所造。惟夫。一國朝宗一人稱聖。一土",
    "T52n2104_004:0396c05": "陶化一佛稱覺。故使唐虞殷夏五運推遷。過",
    "T52n2104_004:0396c06": "現未來三際循復。代代異材。豈惟一老。劫劫",
    "T52n2104_004:0396c07": "開濟。是稱多佛。無識敘稱。已形葛洪之誚。有",
    "T52n2104_004:0396c08": "情通議。早見周顒之說。是以李聃葬於槐里。",
    "T52n2104_004:0396c09": "秦失哭而不迷。馬遷演於流沙。尹喜變而垂",
    "T52n2104_004:0396c10": "&#x8FF9;。未若釋氏大聖。湜封周於環海。教義弘明。",
    "T52n2104_004:0396c11": "誠濟會於真俗。遂投誠欽仰奉尊歸戒。造像",
    "T52n2104_004:0396c12": "書經。式表虔敬。當使幽明&#x53F6;讚心用之道。日",
    "T52n2104_004:0396c13": "隆現未。智開冥津之尊。將曉永垂弘範貽則",
    "T52n2104_004:0396c14": "英賢。",
    "T52n2104_004:0396c15": "[0396c15] 維唐龍朔元年。西華觀道士朝散大夫郭行",
    "T52n2104_004:0396c16": "真敬造。蓋以。老氏之教不出流沙。釋君之宗",
    "T52n2104_004:0396c17": "化行環海。即日而敘。廣陋可知。窮神體聖。居",
    "T52n2104_004:0396c18": "然非惑。二篇之志言。未絕於俗塵。三藏之經",
    "T52n2104_004:0396c19": "理。自詣於真極。所以歸依正覺承受至乘。造",
    "T52n2104_004:0396c20": "佛書經。流通士俗。願反本之道。控精爽於天",
    "T52n2104_004:0396c21": "衢。迴向之門畢權衡於地軸。是使天師受道。",
    "T52n2104_004:0396c22": "恒禮佛於鶴鳴。隱居立敬。常拜釋於茅嶺。自",
    "T52n2104_004:0396c23": "餘未悟事等&#x52B9;尤詳覈昇玄無宜&#x6C37;執。",
    "T52n2104_004:0396c24": "[0396c24] 龍朔元年。西華觀道士朝散大夫郭行真所",
    "T52n2104_004:0396c25": "造。真夙知希向。早預法流。形雖黃老心染緇",
    "T52n2104_004:0396c26": "釋。經像福本。每事經營。用資景業。通被存",
    "T52n2104_004:0396c27": "沒。必願罪終福始。惑盡智明。逮及黎元咸資",
    "T52n2104_004:0396c28": "敬仰。",
    "T52n2104_004:0396c29": "[0396c29] 維唐龍朔元年。西華觀道士朝散大夫郭行",
    "T52n2104_004:0397a01": "真所造。夫為道日損。義有存於克念。學無常",
    "T52n2104_004:0397a02": "師。理必資於遷善。至於道德五千言。不涉於",
    "T52n2104_004:0397a03": "章醮靈寶三洞事。有微於方術。黃書赤符。莫",
    "T52n2104_004:0397a04": "通於物議。玄霜絳雪。或陷於烏有。未若佛宗",
    "T52n2104_004:0397a05": "至極。坦八正之通津。妙法窮真。靜八倒之迷",
    "T52n2104_004:0397a06": "藪。所以百王奉化。寺塔遍於大千。萬代承風。",
    "T52n2104_004:0397a07": "僧徒充於天下。行真不惟鄙俚。奉佩遺筌。造",
    "T52n2104_004:0397a08": "像書經流通兆庶。當願早傾三漏。早見三身。",
    "T52n2104_004:0397a09": "早騰三界。早御三有。通被高識。通斯意焉。",
    "T52n2104_004:0397a10": "[0397a10] 維唐龍朔元年。京師西華觀道士朝散大夫",
    "T52n2104_004:0397a11": "郭行真所造。真聞。道本虛通。義非搉結。靈智",
    "T52n2104_004:0397a12": "洞照。須知大歸。自古同門英秀。咸尚佛宗。叔",
    "T52n2104_004:0397a13": "代暗識諸生。雷奔輕侮。是不遵往哲。不讀金",
    "T52n2104_004:0397a14": "科。遂生此見。未曰通敏。至如張族三師。相從",
    "T52n2104_004:0397a15": "拜佛。陶寇兩傑。攝敬釋宗。詳于梁魏之書。備",
    "T52n2104_004:0397a16": "例蜀川之紀。豈非擇木而處。得至身而達性。",
    "T52n2104_004:0397a17": "知幾其神。悟佛性之非朽。故辯泉具。造像書",
    "T52n2104_004:0397a18": "經。敬勒願言陳于卷末。庶同悟士塵斯道哉。",
    "T52n2104_004:0397a19": "[0397a19] 維唐龍朔元年。京師西華觀道士朝散大夫",
    "T52n2104_004:0397a20": "郭行真所造。夫以。一實之道。理越於天仙。大",
    "T52n2104_004:0397a21": "覺之言。義該於空有。至如。陳思辨道。乃涉方",
    "T52n2104_004:0397a22": "士之科。何晏敘甜。未在聖門之列。然則道有",
    "T52n2104_004:0397a23": "小大之別。聖亦昇沈之儀。老君柱史之員。立",
    "T52n2104_004:0397a24": "教非為其主。釋乃法王之位。訓範統於幽明。",
    "T52n2104_004:0397a25": "故二篇述作。顯於山之論。兩諦大造。程於周",
    "T52n2104_004:0397a26": "氏之宗。所以沿古至今罕能詳覈。余承正則。",
    "T52n2104_004:0397a27": "義取真乘。造佛書經無替心曲。用茲上善通",
    "T52n2104_004:0397a28": "被識情。願解大道發無上意。",
    "T52n2104_004:0397a29": "[0397a29] 集古今佛道論衡卷丁",
    "T52n2104_004:0397b01": "集古今佛道論衡四卷重校序",
    "T52n2104_004:0397b02": "[0397b02] 按此一部四卷之書。其第四卷。國本與宋",
    "T52n2104_004:0397b03": "本則同。唯八紙耳。丹本大多至三十四紙。",
    "T52n2104_004:0397b04": "非唯多小不同。文義亦不相涉。又前第三",
    "T52n2104_004:0397b05": "卷。國本與宋本則同。丹本始終&#x9008;異者何",
    "T52n2104_004:0397b06": "耶。今進退撿校。宋本錯亂失第三卷。妄引",
    "T52n2104_004:0397b07": "第四卷為第三卷。於第四卷。則傍引道士",
    "T52n2104_004:0397b08": "郭行真捨道歸佛之文。十餘段凡八紙。補",
    "T52n2104_004:0397b09": "為一卷。國本依宋故同錯耳。今詳此一部",
    "T52n2104_004:0397b10": "撰集之體。始自漢明帝。終至唐高宗。歷紀",
    "T52n2104_004:0397b11": "帝代佛道論衡。而國本宋本之第三卷。凡",
    "T52n2104_004:0397b12": "七條事。即唐高宗時事也。今於第四卷八",
    "T52n2104_004:0397b13": "紙後。所蓮寫十條之事。是高祖大宗時事",
    "T52n2104_004:0397b14": "也。然則先後倒錯。勢必不然。理須正之。今",
    "T52n2104_004:0397b15": "依丹本。以高祖大宗時十事。為第三卷。高",
    "T52n2104_004:0397b16": "宗時七事為第四卷。而正焉。其郭行真捨"
}