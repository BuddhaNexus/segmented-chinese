{
    "T25n1509_060:0481b14": "大智度論釋挍量法施品",
    "T25n1509_060:0481b15": "第三十八(卷六十)",
    "T25n1509_060:0481b17": "聖者龍樹造",
    "T25n1509_060:0481b18": "後秦龜茲國三藏鳩摩羅什譯",
    "T25n1509_060:0481b19": "【經】佛告釋提桓因言：「憍尸迦！若有善男子、",
    "T25n1509_060:0481b20": "善女人，教一閻浮提人行十善道。於汝意云",
    "T25n1509_060:0481b21": "何？以是因緣故，得福多不？」答言：「甚多！世尊！」",
    "T25n1509_060:0481b22": "佛言：「不如是善男子、善女人書持般若波羅",
    "T25n1509_060:0481b23": "蜜經卷與他人，令讀、誦、說，得福多。何以故？是",
    "T25n1509_060:0481b24": "般若波羅蜜中廣說諸無漏法，善男子、善女",
    "T25n1509_060:0481b25": "人從是中學，已學、今學、當學，入正法位中，",
    "T25n1509_060:0481b26": "已入、今入、當入，得須陀洹果，已得、今得、當得；",
    "T25n1509_060:0481b27": "乃至阿羅漢果，求辟支佛道亦如是。諸菩薩",
    "T25n1509_060:0481b28": "摩訶薩求阿耨多羅三藐三菩提，入正法位",
    "T25n1509_060:0481b29": "中，已入、今入、當入，得阿耨多羅三藐三菩提，",
    "T25n1509_060:0481c01": "已得、今得、當得。憍尸迦！何等是無漏法？所謂",
    "T25n1509_060:0481c02": "四念處，乃至八聖道分、四聖諦，內空乃至無",
    "T25n1509_060:0481c03": "法有法空，佛十力乃至十八不共法。善男子、",
    "T25n1509_060:0481c04": "善女人學是法，得阿耨多羅三藐三菩提，已",
    "T25n1509_060:0481c05": "得、今得、當得。「憍尸迦！若有善男子、善女人教",
    "T25n1509_060:0481c06": "一人令得須陀洹果；是人得福德，勝教一閻",
    "T25n1509_060:0481c07": "浮提人行十善道。何以故？憍尸迦！教一閻浮",
    "T25n1509_060:0481c08": "提人行十善道，不離地獄、畜生、餓鬼苦。憍尸",
    "T25n1509_060:0481c09": "迦！教一人得須陀洹果，離三惡道故。乃至",
    "T25n1509_060:0481c10": "阿羅漢果、辟支佛道亦如是。憍尸迦！若善男",
    "T25n1509_060:0481c11": "子、善女人教一閻浮提人令得須陀洹果、斯",
    "T25n1509_060:0481c12": "陀含果、阿那含、阿羅漢、辟支佛道，不如善男",
    "T25n1509_060:0481c13": "子、善女人教一人令得阿耨多羅三藐三菩提",
    "T25n1509_060:0481c14": "得福多！何以故？憍尸迦！以菩薩因緣故，生須",
    "T25n1509_060:0481c15": "陀洹果乃至阿羅漢、辟支佛；以菩薩因緣故，",
    "T25n1509_060:0481c16": "生諸佛。以是因緣故，憍尸迦！當知善男子、善",
    "T25n1509_060:0481c17": "女人書般若波羅蜜經卷與他人，令書、持、讀、",
    "T25n1509_060:0481c18": "誦、說，得福多！何以故？是般若波羅蜜中廣說",
    "T25n1509_060:0481c19": "諸善法。是善法中學，便出生剎利大姓、婆羅",
    "T25n1509_060:0481c20": "門大姓、居士大家，四天王天乃至非有想非無",
    "T25n1509_060:0481c21": "想天，便有四念處乃至一切種智，便有諸須",
    "T25n1509_060:0481c22": "陀洹乃至阿羅漢、辟支佛，便有諸佛。「憍尸迦！",
    "T25n1509_060:0481c23": "置一閻浮提人。若有善男子、善女人教四天",
    "T25n1509_060:0481c24": "下世界中眾生令行十善道，於汝意云何？是",
    "T25n1509_060:0481c25": "人以是因緣故，得福多不？」答言：「甚多！世尊！」",
    "T25n1509_060:0481c26": "佛言：「不如是善男子、善女人書般若波羅",
    "T25n1509_060:0481c27": "蜜經卷與他人，令書、持、讀、誦、說，得福多！餘如",
    "T25n1509_060:0481c28": "上說。憍尸迦！置四天下世界中眾生。若教小",
    "T25n1509_060:0481c29": "千世界中眾生令行十善道亦如是。憍尸迦！",
    "T25n1509_060:0482a01": "置小千世界中眾生。若教二千中世界中眾",
    "T25n1509_060:0482a02": "生令行十善道；若有善男子、善女人書般若",
    "T25n1509_060:0482a03": "波羅蜜經卷與他人，令書、持、讀、誦，是人得",
    "T25n1509_060:0482a04": "福多！餘如上說。憍尸迦！置二千中世界中眾",
    "T25n1509_060:0482a05": "生。若教三千大千世界中所有眾生令行十",
    "T25n1509_060:0482a06": "善道；復有人書般若波羅蜜經卷與他人，令",
    "T25n1509_060:0482a07": "書、持、讀、誦，是人福德多！憍尸迦！置三千大千",
    "T25n1509_060:0482a08": "世界中眾生。若教如恒河沙等世界中所有",
    "T25n1509_060:0482a09": "眾生令行十善道；若復有人書般若波羅蜜",
    "T25n1509_060:0482a10": "經卷與他人，令書、持、讀、誦，其福德多！餘如上",
    "T25n1509_060:0482a11": "說。「復次，憍尸迦！有人教一閻浮提眾生，令立",
    "T25n1509_060:0482a12": "四禪、四無量心、四無色定、五神通。於汝意云",
    "T25n1509_060:0482a13": "何？是善男子、善女人福德多不？」釋提桓因言：",
    "T25n1509_060:0482a14": "「甚多！世尊！」佛言：「不如是善男子、善女人書般",
    "T25n1509_060:0482a15": "若波羅蜜經卷與他人，令書、持、讀、誦、說，得福",
    "T25n1509_060:0482a16": "多！何以故？是般若波羅蜜中廣說諸善法。餘",
    "T25n1509_060:0482a17": "如上說。憍尸迦！置閻浮提眾生，復置四天",
    "T25n1509_060:0482a18": "下世界中眾生、小千世界中眾生、二千中世界",
    "T25n1509_060:0482a19": "中眾生、三千大千世界中眾生。憍尸迦！若有",
    "T25n1509_060:0482a20": "人教十方如恒河沙等世界中眾生，令立四",
    "T25n1509_060:0482a21": "禪、四無量心、四無色定、五神通，於汝意云何？",
    "T25n1509_060:0482a22": "是人福德多不？」答言：「甚多！世尊！」佛言：「不如",
    "T25n1509_060:0482a23": "是善男子、善女人書般若波羅蜜經卷與他",
    "T25n1509_060:0482a24": "人，令書、持、讀、誦、說，得福多！何以故？是般若波",
    "T25n1509_060:0482a25": "羅蜜中廣說諸善法。餘如上說。「復次，憍尸迦！",
    "T25n1509_060:0482a26": "若有善男子、善女人受是般若波羅蜜，書、持、",
    "T25n1509_060:0482a27": "讀、誦、說、正憶念，是人福德，勝教閻浮提人行十",
    "T25n1509_060:0482a28": "善道，立四禪、四無量心、四無色定、五神通。正憶",
    "T25n1509_060:0482a29": "念者，受、持、親近般若波羅蜜，乃至正憶念，不",
    "T25n1509_060:0482b01": "以二法、不以不二法；受、持、親近禪波羅蜜、毘",
    "T25n1509_060:0482b02": "梨耶波羅蜜、羼提波羅蜜、尸波羅蜜、檀波羅",
    "T25n1509_060:0482b03": "蜜，乃至正憶念，不以二法、不以不二法；為阿",
    "T25n1509_060:0482b04": "耨多羅三藐三菩提，正憶念內空乃至一切",
    "T25n1509_060:0482b05": "種智，不以二法、不以不二法。「復次，憍尸迦！",
    "T25n1509_060:0482b06": "若有善男子、善女人為他人種種因緣演說",
    "T25n1509_060:0482b07": "般若波羅蜜義，開示、分別，令易解。憍尸迦！何",
    "T25n1509_060:0482b08": "等是般若波羅蜜義？憍尸迦！般若波羅蜜義",
    "T25n1509_060:0482b09": "者，不應以二相觀、不應以不二相觀，非有相、",
    "T25n1509_060:0482b10": "非無相，不入不出，不增不損，不垢不淨，不生不",
    "T25n1509_060:0482b11": "滅，不取不捨，不住非不住，非實非虛，非合非散，",
    "T25n1509_060:0482b12": "非著非不著，非因非不因，非法非不法，非如非",
    "T25n1509_060:0482b13": "不如，非實際非不實際。憍尸迦！若善男子、善",
    "T25n1509_060:0482b14": "女人能以是般若波羅蜜義為他人種種因",
    "T25n1509_060:0482b15": "緣演說、開示、分別，令易解，是善男子、善女人",
    "T25n1509_060:0482b16": "所得福德甚多，勝自受持般若波羅蜜，親近、",
    "T25n1509_060:0482b17": "讀、誦、說、正憶念。「復次，憍尸迦！善男子、善女人",
    "T25n1509_060:0482b18": "自受持般若波羅蜜，親近、讀、誦、說、正憶念；亦",
    "T25n1509_060:0482b19": "為他人種種因緣演說般若波羅蜜義，開示、",
    "T25n1509_060:0482b20": "分別，令易解，是善男子、善女人所得功德甚",
    "T25n1509_060:0482b21": "多！」釋提桓因白佛言：「世尊！善男子、善女人應",
    "T25n1509_060:0482b22": "如是演說般若波羅蜜義，開示、分別，令易解！」",
    "T25n1509_060:0482b23": "佛告釋提桓因：「如是！憍尸迦！是善男子、善女",
    "T25n1509_060:0482b24": "人應如是演說般若波羅蜜義，開示、分別，令",
    "T25n1509_060:0482b25": "易解。憍尸迦！善男子、善女人如是演說般若",
    "T25n1509_060:0482b26": "波羅蜜義，開示、分別，令易解，得無量無邊阿",
    "T25n1509_060:0482b27": "僧祇福德。若有善男子、善女人供養十方無",
    "T25n1509_060:0482b28": "量阿僧祇諸佛，盡其壽命，隨其所須，恭敬、尊",
    "T25n1509_060:0482b29": "重、讚歎，華香乃至幡蓋供養；若復有善男子、",
    "T25n1509_060:0482c01": "善女人種種因緣為他人廣說般若波羅蜜",
    "T25n1509_060:0482c02": "義，開示、分別，令易解，是善男子、善女人功德",
    "T25n1509_060:0482c03": "甚多！何以故？諸過去、未來、現在諸佛，皆於是",
    "T25n1509_060:0482c04": "般若波羅蜜中學，得阿耨多羅三藐三菩提，",
    "T25n1509_060:0482c05": "已得、今得、當得。「復次，憍尸迦！若善男子、善女",
    "T25n1509_060:0482c06": "人於無量無邊阿僧祇劫行檀波羅蜜，不如",
    "T25n1509_060:0482c07": "是善男子、善女人以般若波羅蜜為他人演說",
    "T25n1509_060:0482c08": "其義，開示、分別，令易解，其福甚多，以無所得",
    "T25n1509_060:0482c09": "故。云何名有所得？憍尸迦！若菩薩摩訶薩用",
    "T25n1509_060:0482c10": "有所得故布施，布施時作是念：『我與，彼受，所",
    "T25n1509_060:0482c11": "施者物。』是名得檀，不得波羅蜜；『我持戒，此是",
    "T25n1509_060:0482c12": "戒。』是名得戒，不得波羅蜜；『我忍辱，為是人忍",
    "T25n1509_060:0482c13": "辱。』是名得忍辱，不得波羅蜜；『我精進，為是事",
    "T25n1509_060:0482c14": "懃精進。』是名得精進，不得波羅蜜；『我修禪，所",
    "T25n1509_060:0482c15": "修是禪。』是名得禪，不得波羅蜜；『我修慧，所修",
    "T25n1509_060:0482c16": "是慧。』是名得慧，不得波羅蜜。憍尸迦！是善男",
    "T25n1509_060:0482c17": "子、善女人如是行者，不得具足檀波羅蜜、尸羅",
    "T25n1509_060:0482c18": "波羅蜜、羼提波羅蜜、毘梨耶波羅蜜、禪波羅蜜、",
    "T25n1509_060:0482c19": "般若波羅蜜。」釋提桓因白佛言：「世尊！菩薩摩",
    "T25n1509_060:0482c20": "訶薩云何修具足檀波羅蜜、尸羅波羅蜜、羼",
    "T25n1509_060:0482c21": "提波羅蜜、毘梨耶波羅蜜、禪波羅蜜、般若波羅",
    "T25n1509_060:0482c22": "蜜？」佛告釋提桓因：「菩薩摩訶薩布施時，不得",
    "T25n1509_060:0482c23": "與者、不得受者、不得所施物，是人得具足檀",
    "T25n1509_060:0482c24": "波羅蜜；乃至修般若波羅蜜時，不得智、不得",
    "T25n1509_060:0482c25": "所修智，是人得具足般若波羅蜜。憍尸迦！",
    "T25n1509_060:0482c26": "是為菩薩摩訶薩具足檀波羅蜜乃至般若波",
    "T25n1509_060:0482c27": "羅蜜。善男子、善女人如是行般若波羅蜜，當",
    "T25n1509_060:0482c28": "為他人演說其義，開示、分別，令易解；禪波羅",
    "T25n1509_060:0482c29": "蜜、毘梨耶波羅蜜、羼提波羅蜜、尸羅波羅蜜、檀",
    "T25n1509_060:0483a01": "波羅蜜，演說其義，開示、分別，令易解。何以故？",
    "T25n1509_060:0483a02": "憍尸迦！未來世當有善男子、善女人欲說般",
    "T25n1509_060:0483a03": "若波羅蜜，而說相似般若波羅蜜；有善男子、",
    "T25n1509_060:0483a04": "善女人發阿耨多羅三藐三菩提心，聞是相",
    "T25n1509_060:0483a05": "似般若波羅蜜，失正道。善男子、善女人應為",
    "T25n1509_060:0483a06": "是人具足演說般若波羅蜜義，開示、分別，令易",
    "T25n1509_060:0483a07": "解。」釋提桓因白佛言：「世尊！何等是相似般若",
    "T25n1509_060:0483a08": "波羅蜜？」佛言：「有善男子、善女人說有所得般",
    "T25n1509_060:0483a09": "若波羅蜜，是為相似般若波羅蜜。」釋提桓因",
    "T25n1509_060:0483a10": "白佛言：「世尊！云何善男子、善女人說有所得",
    "T25n1509_060:0483a11": "般若波羅蜜，是為相似般若波羅蜜？」佛言：「善",
    "T25n1509_060:0483a12": "男子、善女人說有所得般若波羅蜜是相似",
    "T25n1509_060:0483a13": "般若波羅蜜者，說色無常，作是言：『能如是",
    "T25n1509_060:0483a14": "行，是行般若波羅蜜。』行者求色無常，是為",
    "T25n1509_060:0483a15": "行相似般若波羅蜜。說受、想、行、識無常，作是",
    "T25n1509_060:0483a16": "言：『能如是行，是行般若波羅蜜。』行者求受、想、",
    "T25n1509_060:0483a17": "行、識無常，是為行相似般若波羅蜜。說眼無",
    "T25n1509_060:0483a18": "常乃至說意無常；說色無常乃至說法無常；",
    "T25n1509_060:0483a19": "說眼界無常，色界、眼識界無常，乃至說意界、",
    "T25n1509_060:0483a20": "法界、意識界無常。說地種無常乃至說識種",
    "T25n1509_060:0483a21": "無常；說眼識界無常乃至說意識界無常；",
    "T25n1509_060:0483a22": "說眼觸無常乃至說意觸無常；說眼觸因緣",
    "T25n1509_060:0483a23": "生受無常乃至說意觸因緣生受無常；廣說",
    "T25n1509_060:0483a24": "如五眾。說色苦乃至說意觸因緣生受苦；說",
    "T25n1509_060:0483a25": "色無我乃至說意觸因緣生受無我，皆如五",
    "T25n1509_060:0483a26": "眾說。行者行檀波羅蜜時，為說色無常、苦、無",
    "T25n1509_060:0483a27": "我；乃至意觸因緣生受，說無常、苦、無我。尸羅",
    "T25n1509_060:0483a28": "波羅蜜乃至般若波羅蜜亦如是。行四禪、四",
    "T25n1509_060:0483a29": "無量心、四無色定，為說無常、苦、無我；行四念",
    "T25n1509_060:0483b01": "處，為說無常、苦、無我。乃至行薩婆若時，為說",
    "T25n1509_060:0483b02": "無常、苦、無我。作如是教：『能如是行者，是為行",
    "T25n1509_060:0483b03": "般若波羅蜜。』憍尸迦！是名相似般若波羅蜜。",
    "T25n1509_060:0483b04": "「復次，憍尸迦！若善男子、善女人當來世說",
    "T25n1509_060:0483b05": "相似般若波羅蜜，作是言：『汝善男子！修行",
    "T25n1509_060:0483b06": "般若波羅蜜，汝修行般若波羅蜜時，當得",
    "T25n1509_060:0483b07": "初地乃至當得十地。』禪波羅蜜，乃至檀波羅",
    "T25n1509_060:0483b08": "蜜，亦如是。行者以相似有所得，以總相修",
    "T25n1509_060:0483b09": "是般若波羅蜜。憍尸迦！是名相似般若波羅",
    "T25n1509_060:0483b10": "蜜。「復次，憍尸迦！善男子、善女人欲說般若波",
    "T25n1509_060:0483b11": "羅蜜，作是言：『汝善男子修行般若波羅蜜已，",
    "T25n1509_060:0483b12": "當過聲聞、辟支佛地。』是名相似般若波羅蜜。",
    "T25n1509_060:0483b13": "「復次，善男子、善女人為求佛道者如是說：『汝",
    "T25n1509_060:0483b14": "善男子、善女人修行般若波羅蜜已，入菩薩",
    "T25n1509_060:0483b15": "位，得無生法忍；得無生法忍已，便住菩薩",
    "T25n1509_060:0483b16": "神通，從一佛界至一佛界，供養諸佛，恭敬、",
    "T25n1509_060:0483b17": "尊重、讚歎。』如是說者，是名相似般若波羅蜜。",
    "T25n1509_060:0483b18": "「復次，憍尸迦！善男子、善女人為求佛道者如",
    "T25n1509_060:0483b19": "是說：『汝善男子、善女人學是般若波羅蜜，",
    "T25n1509_060:0483b20": "受、持、讀、誦、說、正憶念，當得無量無邊阿僧祇",
    "T25n1509_060:0483b21": "功德。』如是說者，是名相似般若波羅蜜。「復次，",
    "T25n1509_060:0483b22": "善男子、善女人為求佛道者說：『如過去、未來、",
    "T25n1509_060:0483b23": "現在諸佛功德善本，從初發心至成得佛，都",
    "T25n1509_060:0483b24": "合集迴向阿耨多羅三藐三菩提。』如是說者，",
    "T25n1509_060:0483b25": "是名相似般若波羅蜜。」釋提桓因白佛言：",
    "T25n1509_060:0483b26": "「世尊！云何善男子、善女人為求佛道者不說",
    "T25n1509_060:0483b27": "相似般若波羅蜜？」佛言：「若善男子、善女人為",
    "T25n1509_060:0483b28": "求佛道者說般若波羅蜜：『善男子、善女人！",
    "T25n1509_060:0483b29": "汝修行般若波羅蜜，莫觀色無常。何以故？色、",
    "T25n1509_060:0483c01": "色性空，是色性非法，若非法即名為般若波",
    "T25n1509_060:0483c02": "羅蜜。般若波羅蜜中色非常非無常。何以故？",
    "T25n1509_060:0483c03": "是中色尚不可得，何況常、無常！』憍尸迦！善男",
    "T25n1509_060:0483c04": "子、善女人如是說者，是名不說相似般若波",
    "T25n1509_060:0483c05": "羅蜜。受、想、行、識亦如是。「復次，憍尸迦！善男子、",
    "T25n1509_060:0483c06": "善女人，為求佛道者說：『汝善男子、善女人修",
    "T25n1509_060:0483c07": "行般若波羅蜜，於諸法莫有所過、莫有所住。",
    "T25n1509_060:0483c08": "何以故？般若波羅蜜中無有法可過、可住。所",
    "T25n1509_060:0483c09": "以者何？一切法自性空，自性空是非法，若非",
    "T25n1509_060:0483c10": "法即是為般若波羅蜜。般若波羅蜜中，無有",
    "T25n1509_060:0483c11": "法可入可出、可生可滅。』憍尸迦！是善男子、善",
    "T25n1509_060:0483c12": "女人如是說，是名不說相似般若波羅蜜。廣",
    "T25n1509_060:0483c13": "說如上，與相似相違，是名不說相似般若波",
    "T25n1509_060:0483c14": "羅蜜。「如是，憍尸迦！善男子、善女人，應如是演",
    "T25n1509_060:0483c15": "說般若波羅蜜義。若如是說般若波羅蜜義，",
    "T25n1509_060:0483c16": "所得功德，勝於前者。」",
    "T25n1509_060:0483c17": "【論】者言：佛更欲以異門明般若波羅蜜",
    "T25n1509_060:0483c18": "勝故，問帝釋言：「若有人教一閻浮提人行",
    "T25n1509_060:0483c19": "十善道，其福多不？」如經中廣說。此中說所",
    "T25n1509_060:0483c20": "以勝因緣，所謂般若波羅蜜，廣說諸無漏",
    "T25n1509_060:0483c21": "法，成三乘道，入涅槃，不復還；十善道但善",
    "T25n1509_060:0483c22": "有漏法，受世間無常福樂，還復墮苦，是故",
    "T25n1509_060:0483c23": "不如。復次，先是世間法，後是出世間法；先是",
    "T25n1509_060:0483c24": "能生生死法，後是能滅生死法；先是無常樂",
    "T25n1509_060:0483c25": "因緣，後是常樂因緣；先是凡夫、聖人共法，後",
    "T25n1509_060:0483c26": "但是為聖人法。如是等差別。無漏法者，三",
    "T25n1509_060:0483c27": "十七品、十八不共法，乃至無量諸佛法。欲",
    "T25n1509_060:0483c28": "令是事了了易解故，更說因緣，所謂「教一",
    "T25n1509_060:0483c29": "人令得須陀洹果，得大福德，勝於教閻浮",
    "T25n1509_060:0484a01": "提人行十善道——雖行十善，未免三惡道",
    "T25n1509_060:0484a02": "故。乃至得阿羅漢、辟支佛道亦如是。」佛更",
    "T25n1509_060:0484a03": "說譬喻：「若有人教一閻浮提人令得聲聞、",
    "T25n1509_060:0484a04": "辟支佛道，不如有人教一人令得阿耨多",
    "T25n1509_060:0484a05": "羅三藐三菩提，是人得福多。何以故？須陀洹",
    "T25n1509_060:0484a06": "至辟支佛皆從菩薩生故。」是般若波羅蜜",
    "T25n1509_060:0484a07": "中，種種說佛道因緣，是故書般若波羅蜜",
    "T25n1509_060:0484a08": "經卷與人，勝以十善教四天下乃至如恒",
    "T25n1509_060:0484a09": "河沙等世界。復次，教閻浮提人乃至恒河",
    "T25n1509_060:0484a10": "沙等世界人令行四禪等乃至五神通亦如",
    "T25n1509_060:0484a11": "是。但四禪等是離欲人，與十善差別。復次，",
    "T25n1509_060:0484a12": "若有人教一閻浮提人乃至如恒河沙世界，",
    "T25n1509_060:0484a13": "令行十善道、四禪、四無量心、四無色定、五神",
    "T25n1509_060:0484a14": "通，不如是人受持般若波羅蜜，讀、誦、說、正",
    "T25n1509_060:0484a15": "憶念，得福多。得福多者，上以般若經卷與",
    "T25n1509_060:0484a16": "他人，今自行般若為異。先十善道，乃至五",
    "T25n1509_060:0484a17": "神通別說，今合說。問曰：何以不解「受、持、讀、",
    "T25n1509_060:0484a18": "誦、說」，但解「正憶念」？答曰：受、持、讀、誦、說，福德",
    "T25n1509_060:0484a19": "多；以正憶念能具二事，所謂福德、智慧，是",
    "T25n1509_060:0484a20": "故別說。如人採藥草，乃至合和而未服之，",
    "T25n1509_060:0484a21": "於病無損，服乃除病；正憶念如服藥病",
    "T25n1509_060:0484a22": "愈，是故但解正憶念。正憶念相，所謂非二",
    "T25n1509_060:0484a23": "非不二行般若波羅蜜。二不二義，如先說。",
    "T25n1509_060:0484a24": "初以書經卷，勝舍利；中以經卷與人，勝",
    "T25n1509_060:0484a25": "教人行十善乃至五通；今受、持、讀、誦、說，",
    "T25n1509_060:0484a26": "於受、持邊，正憶念最勝。今如諸佛憐愍",
    "T25n1509_060:0484a27": "眾生故為解其義令易解，勝自行正憶",
    "T25n1509_060:0484a28": "念。是時，佛欲廣分別福德故，說言：「若有人",
    "T25n1509_060:0484a29": "盡形壽供養十方佛，不如為他解說般若",
    "T25n1509_060:0484b01": "義。」此中說勝因緣：「三世諸佛皆學是般若",
    "T25n1509_060:0484b02": "成無上道。」復次，「若菩薩於無量劫行六波",
    "T25n1509_060:0484b03": "羅蜜，以有所得故，不如為人解說般若",
    "T25n1509_060:0484b04": "波羅蜜。」有所得者，所謂以我心於諸法中",
    "T25n1509_060:0484b05": "取相故。佛更欲說般若正義，故答帝釋：「菩",
    "T25n1509_060:0484b06": "薩以無所得行六波羅蜜，則得具足。」具足",
    "T25n1509_060:0484b07": "即是般若波羅蜜正義。有人未來世說相似",
    "T25n1509_060:0484b08": "般若者，會中人聞說正憶念，作是思惟：",
    "T25n1509_060:0484b09": "「何者是邪憶念？」是故說相似般若波羅蜜",
    "T25n1509_060:0484b10": "相。如人知是道非道故，能捨非道、行正",
    "T25n1509_060:0484b11": "道。復次，憐愍未來世眾生不見佛及諸大",
    "T25n1509_060:0484b12": "菩薩，但見經書；邪憶念故，隨著音聲，說相",
    "T25n1509_060:0484b13": "似般若波羅蜜。相似者，名字語言同，而心義",
    "T25n1509_060:0484b14": "異。如以著心、取相說五眾等無常乃至無生",
    "T25n1509_060:0484b15": "無滅，是相似般若。若以不著心、不取相說",
    "T25n1509_060:0484b16": "五眾無常，但為破常顛倒故，不著無常，是",
    "T25n1509_060:0484b17": "真實般若。如是說法人，教捨相似般若波",
    "T25n1509_060:0484b18": "羅蜜，修習真般若波羅蜜，是名說般若波",
    "T25n1509_060:0484b19": "羅蜜正義，勝前功德。◎",
    "T25n1509_060:0484b20": "◎【經】「復次，憍尸迦！閻浮提中所有眾生，皆教",
    "T25n1509_060:0484b21": "令得須陀洹。於汝意云何？是人得福多不？」答",
    "T25n1509_060:0484b22": "言：「甚多！世尊！」佛言：「不如是善男子、善女人以",
    "T25n1509_060:0484b23": "般若波羅蜜為他人種種因緣演說其義，開",
    "T25n1509_060:0484b24": "示、分別，令易解；如是言：『善男子！汝來！受是般",
    "T25n1509_060:0484b25": "若波羅蜜，勤讀、誦、說、正憶念，如般若波羅蜜",
    "T25n1509_060:0484b26": "中所說行。』何以故？是般若波羅蜜中，出生諸",
    "T25n1509_060:0484b27": "須陀洹。憍尸迦！置閻浮提中眾生，復置四",
    "T25n1509_060:0484b28": "天下眾生，小千世界、二千中世界、三千大千世",
    "T25n1509_060:0484b29": "界中眾生。若有人教十方如恒河沙等世界",
    "T25n1509_060:0484c01": "中眾生，盡教令得須陀洹。於汝意云何？是人",
    "T25n1509_060:0484c02": "得福多不？」答言：「甚多！世尊！」佛言：「不如是善男",
    "T25n1509_060:0484c03": "子、善女人以般若波羅蜜為他人種種因緣演",
    "T25n1509_060:0484c04": "說其義，開示、分別，令易解；如是言：『善男子！汝",
    "T25n1509_060:0484c05": "來！受是般若波羅蜜，勤讀、誦、說、正憶念，如般",
    "T25n1509_060:0484c06": "若波羅蜜中所說行。』何以故？般若波羅蜜中",
    "T25n1509_060:0484c07": "出生諸須陀洹。「復次，憍尸迦！若有善男子、善",
    "T25n1509_060:0484c08": "女人教閻浮提中人，令得斯陀含、阿那含、阿",
    "T25n1509_060:0484c09": "羅漢。於汝意云何？是人得福多不？」答言：「甚多！",
    "T25n1509_060:0484c10": "世尊！」佛言：「不如是善男子、善女人以般若波",
    "T25n1509_060:0484c11": "羅蜜為他人種種因緣演說其義，開示、分別，令",
    "T25n1509_060:0484c12": "易解；如是言：『汝來！善男子！受是般若波羅蜜，",
    "T25n1509_060:0484c13": "勤讀、誦、說、正憶念，如般若波羅蜜中所說行。』",
    "T25n1509_060:0484c14": "何以故？般若波羅蜜中出生諸斯陀含、阿那",
    "T25n1509_060:0484c15": "含、阿羅漢故。乃至教十方如恒河沙等世界",
    "T25n1509_060:0484c16": "中眾生亦如是。「復次，憍尸迦！若善男子、善女",
    "T25n1509_060:0484c17": "人教一閻浮提中眾生令得辟支佛道。於汝",
    "T25n1509_060:0484c18": "意云何？是人得福多不？」答言：「甚多！世尊！」佛",
    "T25n1509_060:0484c19": "言：「不如善男子、善女人以般若波羅蜜為他",
    "T25n1509_060:0484c20": "人種種因緣演說其義，開示、分別，令易解；如",
    "T25n1509_060:0484c21": "是言：『汝來！善男子！受是般若波羅蜜，勤讀、誦、",
    "T25n1509_060:0484c22": "說、正憶念，如般若波羅蜜中所說行。』何以故？",
    "T25n1509_060:0484c23": "般若波羅蜜中出生諸辟支佛道故。四天下",
    "T25n1509_060:0484c24": "乃至十方如恒河沙等世界中眾生亦如是。",
    "T25n1509_060:0484c25": "「復次，憍尸迦！善男子、善女人教一閻浮提中眾",
    "T25n1509_060:0484c26": "生令發阿耨多羅三藐三菩提心。於汝意云",
    "T25n1509_060:0484c27": "何？是人得福多不？」答言：「甚多！世尊！」佛言：「不如",
    "T25n1509_060:0484c28": "是善男子、善女人以般若波羅蜜為他人種",
    "T25n1509_060:0484c29": "種因緣演說其義，開示、分別，令易解；如是言：",
    "T25n1509_060:0485a01": "『汝當隨般若波羅蜜中學，當得一切智法；汝",
    "T25n1509_060:0485a02": "若得一切智法，汝便得修行般若波羅蜜，增",
    "T25n1509_060:0485a03": "益、具足；若得修行般若波羅蜜，增益、具足，汝",
    "T25n1509_060:0485a04": "當得阿耨多羅三藐三菩提。』何以故？憍尸迦！",
    "T25n1509_060:0485a05": "般若波羅蜜中生諸初發意菩薩摩訶薩故。",
    "T25n1509_060:0485a06": "乃至十方如恒河沙等世界亦如是。「復次，憍",
    "T25n1509_060:0485a07": "尸迦！善男子、善女人教一閻浮提中眾生令",
    "T25n1509_060:0485a08": "住阿鞞跋致地。於汝意云何？是人得福多",
    "T25n1509_060:0485a09": "不？」答言：「甚多！世尊！」佛言：「不如是善男子、善",
    "T25n1509_060:0485a10": "女人以般若波羅蜜為他人種種因緣演說其",
    "T25n1509_060:0485a11": "義，開示、分別，令易解；如是言：『汝來！善男子！受",
    "T25n1509_060:0485a12": "是般若波羅蜜，乃至如般若波羅蜜中所說",
    "T25n1509_060:0485a13": "行，汝便得一切智法；得一切智法已，乃至便",
    "T25n1509_060:0485a14": "得阿耨多羅三藐三菩提。』何以故？般若波羅",
    "T25n1509_060:0485a15": "蜜中，生諸菩薩摩訶薩阿鞞跋致地故。乃至",
    "T25n1509_060:0485a16": "十方如恒河沙等世界亦如是。「復次，憍尸迦！",
    "T25n1509_060:0485a17": "一閻浮提中眾生發意求阿耨多羅三藐三",
    "T25n1509_060:0485a18": "菩提；若有善男子、善女人為是人演說般若",
    "T25n1509_060:0485a19": "波羅蜜，及其義解、開示、分別；如是言：『汝來！善",
    "T25n1509_060:0485a20": "男子！受是般若波羅蜜，乃至如般若波羅蜜",
    "T25n1509_060:0485a21": "中所說行；學已，汝當得阿耨多羅三藐三菩",
    "T25n1509_060:0485a22": "提。』復有人為一阿鞞跋致菩薩演說般若波",
    "T25n1509_060:0485a23": "羅蜜，及其義解、開示、分別；如是言：『善男子！汝",
    "T25n1509_060:0485a24": "來！受是般若波羅蜜，乃至如般若波羅蜜中",
    "T25n1509_060:0485a25": "所說行；學已，汝當得阿耨多羅三藐三菩提。』",
    "T25n1509_060:0485a26": "是善男子所得功德甚多。乃至十方如恒河",
    "T25n1509_060:0485a27": "沙等世界中亦如是。「復次，憍尸迦！若有一閻",
    "T25n1509_060:0485a28": "浮提中眾生皆得阿鞞跋致阿耨多羅三藐",
    "T25n1509_060:0485a29": "三菩提；復有善男子、善女人以般若波羅蜜",
    "T25n1509_060:0485b01": "為是人演說其義。於是中有一菩薩疾得阿",
    "T25n1509_060:0485b02": "耨多羅三藐三菩提；若有善男子、善女人為",
    "T25n1509_060:0485b03": "是菩薩演說般若波羅蜜，及其義解，是人功",
    "T25n1509_060:0485b04": "德最多。乃至十方如恒河沙等世界亦如是。」",
    "T25n1509_060:0485b05": "釋提桓因白佛言：「世尊！如菩薩摩訶薩轉",
    "T25n1509_060:0485b06": "轉近阿耨多羅三藐三菩提者，如是應轉",
    "T25n1509_060:0485b07": "轉教行檀波羅蜜、尸羅波羅蜜、羼提波羅蜜、毘",
    "T25n1509_060:0485b08": "梨耶波羅蜜、禪波羅蜜、般若波羅蜜；應教內",
    "T25n1509_060:0485b09": "空乃至無法有法空，四念處乃至八聖道分，佛",
    "T25n1509_060:0485b10": "十力、四無所畏、四無礙智、十八不共法；亦應",
    "T25n1509_060:0485b11": "供養衣服、臥具、飲食、湯藥，隨其所須。是善男",
    "T25n1509_060:0485b12": "子、善女人，法施、財施供養是菩薩，所得功德，",
    "T25n1509_060:0485b13": "勝於前者。何以故？世尊！是菩薩摩訶薩疾得",
    "T25n1509_060:0485b14": "阿耨多羅三藐三菩提故。」爾時，慧命須菩提",
    "T25n1509_060:0485b15": "語釋提桓因言：「善哉！善哉！憍尸迦！汝為聖弟",
    "T25n1509_060:0485b16": "子，安慰諸菩薩摩訶薩為阿耨多羅三藐三",
    "T25n1509_060:0485b17": "菩提者，以法施、財施利益，法應爾。何以故？",
    "T25n1509_060:0485b18": "菩薩中生諸佛聖眾。若菩薩不發阿耨多羅",
    "T25n1509_060:0485b19": "三藐三菩提心者，是諸菩薩不能學六波",
    "T25n1509_060:0485b20": "羅蜜乃至十八不共法；若不學六波羅蜜乃",
    "T25n1509_060:0485b21": "至十八不共法者，不能得阿耨多羅三藐三",
    "T25n1509_060:0485b22": "菩提；若不能得阿耨多羅三藐三菩提者，則",
    "T25n1509_060:0485b23": "無聲聞、辟支佛。以是故，憍尸迦！諸菩薩摩訶",
    "T25n1509_060:0485b24": "薩學六波羅蜜乃至十八不共法，學六波羅",
    "T25n1509_060:0485b25": "蜜乃至十八不共法時，得阿耨多羅三藐三",
    "T25n1509_060:0485b26": "菩提；得阿耨多羅三藐三菩提故，斷地獄、畜",
    "T25n1509_060:0485b27": "生、餓鬼道，世間便有剎利大姓、婆羅門大姓、",
    "T25n1509_060:0485b28": "居士大家、四天王天乃至非有想非無想天，",
    "T25n1509_060:0485b29": "便有檀波羅蜜、尸羅、羼提、毘梨耶、禪波羅",
    "T25n1509_060:0485c01": "蜜、般若波羅蜜、內空乃至無法有法空、四念",
    "T25n1509_060:0485c02": "處乃至十八不共法出現於世，聲聞、辟支佛",
    "T25n1509_060:0485c03": "乘、佛乘皆現於世。」",
    "T25n1509_060:0485c04": "【論】者言：教閻浮提人乃至如恒河沙等",
    "T25n1509_060:0485c05": "世界中人令得聲聞、辟支佛道，不如為他",
    "T25n1509_060:0485c06": "人演說般若波羅蜜義。此中說因緣：「是諸",
    "T25n1509_060:0485c07": "賢聖皆從般若波羅蜜中出故。」般若波羅蜜",
    "T25n1509_060:0485c08": "是諸法實相，正遍知名為佛，小不如是大",
    "T25n1509_060:0485c09": "菩薩、辟支佛、阿羅漢，轉不如是阿那含、斯陀",
    "T25n1509_060:0485c10": "含、須陀洹；愛念、供養能知諸法實相者，是",
    "T25n1509_060:0485c11": "天王、人王等世間福德人。是故常說：「般若波",
    "T25n1509_060:0485c12": "羅蜜出生諸賢聖、剎利大姓，乃至一切諸天。」",
    "T25n1509_060:0485c13": "復次，教一閻浮提乃至恒河沙等世界中人",
    "T25n1509_060:0485c14": "發無上道乃至阿鞞跋致，不如為一阿",
    "T25n1509_060:0485c15": "鞞跋致人解說般若波羅蜜正義。問曰：上說",
    "T25n1509_060:0485c16": "凡夫法、二乘法不如，可爾；今說教人發無",
    "T25n1509_060:0485c17": "上道、得阿鞞跋致，是佛道事，何故不如？答",
    "T25n1509_060:0485c18": "曰：說般若正義有二種：一者、生死肉身菩",
    "T25n1509_060:0485c19": "薩，二者、出三界不生不死法性生身菩薩。是",
    "T25n1509_060:0485c20": "菩薩但說過阿鞞跋致菩薩事，所謂教化",
    "T25n1509_060:0485c21": "眾生、淨佛世界，分別一切眾生三世無量劫",
    "T25n1509_060:0485c22": "心行業因緣，分別諸世界起滅成敗劫數多",
    "T25n1509_060:0485c23": "少、大慈大悲、一切智等無量諸佛法。為是一",
    "T25n1509_060:0485c24": "人說法勝教閻浮提乃至如恒河沙世界",
    "T25n1509_060:0485c25": "眾生令發心，又復至阿鞞跋致。從阿鞞跋",
    "T25n1509_060:0485c26": "致已上至佛道，中間更有一人近佛道，",
    "T25n1509_060:0485c27": "疾欲成佛。教是人般若波羅蜜正義者，其福",
    "T25n1509_060:0485c28": "最多！何以故？福田大故，福德亦大。譬如供",
    "T25n1509_060:0485c29": "養一切十方如恒河沙等世界聖人乃至欲",
    "T25n1509_060:0486a01": "坐道場菩薩，不如供養一佛。譬如犯於",
    "T25n1509_060:0486a02": "太子，得罪過犯一切人；若供養太子，得",
    "T25n1509_060:0486a03": "恩勝於供養一切凡人。若犯國王，得",
    "T25n1509_060:0486a04": "罪過於犯太子；若供養國王，勝於供養",
    "T25n1509_060:0486a05": "太子。如是，教化供養疾近作佛菩薩，勝於",
    "T25n1509_060:0486a06": "供養教如恒河沙等阿鞞跋致菩薩功德。",
    "T25n1509_060:0486a07": "所以者何？福田深厚，其法能令眾生增長",
    "T25n1509_060:0486a08": "故。爾時，帝釋知是法力大故，白佛言：「菩薩",
    "T25n1509_060:0486a09": "轉轉近無上道，如是應教化供養，功德轉",
    "T25n1509_060:0486a10": "多。」爾時，須菩提讚帝釋言：「善哉！善哉！汝能",
    "T25n1509_060:0486a11": "安慰勸進諸菩薩為阿耨多羅三藐三菩提",
    "T25n1509_060:0486a12": "者以財、法二施。」財施者，供養具、衣食等；「法",
    "T25n1509_060:0486a13": "施」者，所謂教六波羅蜜等。帝釋得道故，",
    "T25n1509_060:0486a14": "名為聖弟子。聖弟子法，應安慰勸進諸",
    "T25n1509_060:0486a15": "菩薩。是中說因緣：「是諸聖眾皆從菩薩中",
    "T25n1509_060:0486a16": "出。何以故？若菩薩不行六波羅蜜，不成無",
    "T25n1509_060:0486a17": "上道，則無須陀洹乃至辟支佛。菩薩因緣故，",
    "T25n1509_060:0486a18": "十善道乃至無量佛法出現於世；是故三惡",
    "T25n1509_060:0486a19": "道斷，有剎利大姓乃至諸佛出現於世。」是",
    "T25n1509_060:0486a20": "故菩薩說般若波羅蜜正義，教近佛道，福",
    "T25n1509_060:0486a21": "德最大。",
    "T25n1509_060:0486a22": "大智度論卷第六十"
}