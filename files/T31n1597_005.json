{
    "T31n1597_005:0343a19": "攝大乘論釋卷第五",
    "T31n1597_005:0343a21": "世親菩薩造",
    "T31n1597_005:0343a22": "三藏法師玄奘奉 詔譯",
    "T31n1597_005:0343a23": "所知相分第三之二",
    "T31n1597_005:0343a24": "[0343a24] 論曰。復次云何得知。如依他起自性。遍計",
    "T31n1597_005:0343a25": "所執自性顯現而非稱體。由名前覺無稱體",
    "T31n1597_005:0343a26": "相違故。由名有眾多多體相違故。由名不",
    "T31n1597_005:0343a27": "決定雜體相違故。此中有二頌。",
    "T31n1597_005:0343a28": " 由名前覺無  多名不決定",
    "T31n1597_005:0343a29": " 成稱體多體  雜體相違故",
    "T31n1597_005:0343b01": " 法無而可得  無染而有淨",
    "T31n1597_005:0343b02": " 應知如幻等  亦復似虛空",
    "T31n1597_005:0343b03": "[0343b03] 釋曰。如依他起自性。遍計所執分。雖顯現",
    "T31n1597_005:0343b04": "可得。而非稱彼體。為顯此義故。說由名",
    "T31n1597_005:0343b05": "前覺無稱體相違故等。若依他起遍計所執",
    "T31n1597_005:0343b06": "同一相者。應不待名於義覺轉。如執有",
    "T31n1597_005:0343b07": "瓶。若離瓶名。於瓶義中無有瓶覺。若此瓶",
    "T31n1597_005:0343b08": "名與彼瓶義。同一相者。瓶覺應轉。以非一",
    "T31n1597_005:0343b09": "相是故不轉。由此名義。若體相稱則成相",
    "T31n1597_005:0343b10": "違。此中安立名為依他起。義為遍計所執。",
    "T31n1597_005:0343b11": "以依他起由名勢力成所遍計故。又於一",
    "T31n1597_005:0343b12": "義有眾多名。若名與義同一相者。義應如",
    "T31n1597_005:0343b13": "名亦有多種。若爾此義應成多體。一義多",
    "T31n1597_005:0343b14": "體則成相違。是故兩性若同一相。則成第二",
    "T31n1597_005:0343b15": "相違過失。又名不決定。以一瞿聲。於九義",
    "T31n1597_005:0343b16": "轉。若執名義同一相者。多義相違應同一",
    "T31n1597_005:0343b17": "體。則成第三相違過失。由執牛等非一相",
    "T31n1597_005:0343b18": "義同一性故。初一伽他重顯此義。於中成",
    "T31n1597_005:0343b19": "者。顯依他起遍計所執非一義成。法無而可",
    "T31n1597_005:0343b20": "得等者。此一伽他以幻等喻開悟弟子。弟",
    "T31n1597_005:0343b21": "子有二相違疑問。云何法無而現可得。云何",
    "T31n1597_005:0343b22": "無染而有清淨。此中兩喻釋此疑問。如幻",
    "T31n1597_005:0343b23": "等者。譬如幻象實無所有而現可得。應",
    "T31n1597_005:0343b24": "知此中義亦如是。雖現可得而非實有。似",
    "T31n1597_005:0343b25": "虛空者。譬如虛空雖非雲等所能染污。性",
    "T31n1597_005:0343b26": "清淨故。而離彼時說名清淨。當知諸法亦",
    "T31n1597_005:0343b27": "復如是。雖實無染。性清淨故。然客障垢得",
    "T31n1597_005:0343b28": "滅離時。說名清淨。",
    "T31n1597_005:0343b29": "[0343b29] 論曰。復次何故如所顯現實無所有。而依",
    "T31n1597_005:0343c01": "他起自性。非一切一切都無所有。此若無者。",
    "T31n1597_005:0343c02": "圓成實自性亦無所有。此若無者。則一切",
    "T31n1597_005:0343c03": "皆無。若依他起及圓成實自性無有。應成",
    "T31n1597_005:0343c04": "無有染淨過失。既現可得雜染清淨。是故",
    "T31n1597_005:0343c05": "不應一切皆無。此中有頌。",
    "T31n1597_005:0343c06": " 若無依他起  圓成實亦無",
    "T31n1597_005:0343c07": " 一切種若無  恒時無染淨",
    "T31n1597_005:0343c08": "[0343c08] 釋曰。若依他起如所可得不如是有。既爾",
    "T31n1597_005:0343c09": "何不一切一切都無所有。此若無者圓成實",
    "T31n1597_005:0343c10": "性亦應無有。何以故。由有雜染清淨有故。",
    "T31n1597_005:0343c11": "若二俱無則一切種皆無所有。今當顯此。",
    "T31n1597_005:0343c12": "非都無有。有謗雜染清淨過故。雜染清淨",
    "T31n1597_005:0343c13": "既現可得。故此二性俱非不有。若執為無",
    "T31n1597_005:0343c14": "則撥現有。雜染清淨言無所有。",
    "T31n1597_005:0343c15": "[0343c15] 論曰。諸佛世尊於大乘中說方廣教。彼教",
    "T31n1597_005:0343c16": "中言。云何應知遍計所執自性。應知異門",
    "T31n1597_005:0343c17": "說無所有。云何應知依他起自性。應知譬",
    "T31n1597_005:0343c18": "如幻炎夢像光影谷響水月變化。云何應知",
    "T31n1597_005:0343c19": "圓成實自性。應知宣說四清淨法。何等名",
    "T31n1597_005:0343c20": "為四清淨法。一者自性清淨。謂真如空實際",
    "T31n1597_005:0343c21": "無相勝義法界。二者離垢清淨。謂即此離一",
    "T31n1597_005:0343c22": "切障垢。三者得此道清淨。謂一切菩提分法",
    "T31n1597_005:0343c23": "波羅蜜多等。四者生此境清淨。謂諸大乘妙",
    "T31n1597_005:0343c24": "正法教。由此法教清淨緣故。非遍計所執",
    "T31n1597_005:0343c25": "自性。最淨法界等流性故。非依他起自性。",
    "T31n1597_005:0343c26": "如是四法總攝一切清淨法。盡此中有二",
    "T31n1597_005:0343c27": "頌。",
    "T31n1597_005:0343c28": " 幻等說於生  說無計所執",
    "T31n1597_005:0343c29": " 若說四清淨  是謂圓成實",
    "T31n1597_005:0344a01": " 自性與離垢  清淨道所緣",
    "T31n1597_005:0344a02": " 一切清淨法  皆四相所攝",
    "T31n1597_005:0344a03": "[0344a03] 釋曰。自性清淨者。謂此自性本來清淨。即是",
    "T31n1597_005:0344a04": "真如自性。實有一切有情平等共相。由有",
    "T31n1597_005:0344a05": "此故說一切法有如來藏。離垢清淨者。即",
    "T31n1597_005:0344a06": "此真如遠離煩惱所知障垢。即由如是清淨",
    "T31n1597_005:0344a07": "真如顯成諸佛。得此道清淨者。謂能得此",
    "T31n1597_005:0344a08": "真如聖道即是清淨。謂念住等菩提分法。及",
    "T31n1597_005:0344a09": "以一切波羅蜜多。生此境清淨者。生此能",
    "T31n1597_005:0344a10": "證菩提分法所緣境界。生此境界即是清淨",
    "T31n1597_005:0344a11": "故名生此境清淨。即契經等十二分教。何以",
    "T31n1597_005:0344a12": "故。若此聖教是遍計所執應成雜染因。若是",
    "T31n1597_005:0344a13": "依他起應成虛妄。最淨法界等流性故非是",
    "T31n1597_005:0344a14": "虛妄。既離二自性故成圓成實。又此四種",
    "T31n1597_005:0344a15": "於大乘中隨說一種。應知是說圓成實性。",
    "T31n1597_005:0344a16": "於中初二無有變異。圓成實故名圓成實。",
    "T31n1597_005:0344a17": "後之二種無有顛倒。圓成實故名圓成實。",
    "T31n1597_005:0344a18": "後伽他中具頌此義。幻等說於生者。謂依",
    "T31n1597_005:0344a19": "他起此中名生。若於是處說一切法。譬如",
    "T31n1597_005:0344a20": "幻事乃至變化。應知此說依他起性。說無",
    "T31n1597_005:0344a21": "計所執者。若於是處說無有色。乃至說無",
    "T31n1597_005:0344a22": "一切諸法。應知此說遍計所執性。",
    "T31n1597_005:0344a23": "[0344a23] 論曰。復次何緣如經所說。於依他起自性",
    "T31n1597_005:0344a24": "說幻等喻。於依他起自性為除他虛妄疑",
    "T31n1597_005:0344a25": "故。他復云何於依他起自性有虛妄疑。由",
    "T31n1597_005:0344a26": "他於此有如是疑。云何實無有義而成所",
    "T31n1597_005:0344a27": "行境界。為除此疑說幻事喻。云何無義心",
    "T31n1597_005:0344a28": "心法轉。為除此疑說陽炎喻。云何無義有",
    "T31n1597_005:0344a29": "愛非愛受用差別。為除此疑說所夢喻。云",
    "T31n1597_005:0344b01": "何無義淨不淨業愛非愛果差別而生。為除",
    "T31n1597_005:0344b02": "此疑說影像喻。云何無義種種識轉。為除",
    "T31n1597_005:0344b03": "此疑說光影喻。云何無義種種戲論言說而",
    "T31n1597_005:0344b04": "轉。為除此疑說谷嚮喻。云何無義而有",
    "T31n1597_005:0344b05": "實取諸三摩地所行境轉。為除此疑說水",
    "T31n1597_005:0344b06": "月喻。云何無義有諸菩薩無顛倒心。為辦",
    "T31n1597_005:0344b07": "有情諸利樂事故思受生。為除此疑說變",
    "T31n1597_005:0344b08": "化喻。",
    "T31n1597_005:0344b09": "[0344b09] 釋曰。為此義故於依他起說幻等喻。今當",
    "T31n1597_005:0344b10": "顯示。此中虛妄疑者。謂於虛妄依他起性所",
    "T31n1597_005:0344b11": "有諸疑。為除此疑說幻等喻顯依他起。若",
    "T31n1597_005:0344b12": "實無義云何成境。為治此疑說幻事喻顯",
    "T31n1597_005:0344b13": "依他起。譬如幻象雖無實義而成境界。義",
    "T31n1597_005:0344b14": "亦如是。他復生疑。若無有義即無所緣。諸",
    "T31n1597_005:0344b15": "心心法云何而轉。為除此疑說陽炎喻顯",
    "T31n1597_005:0344b16": "依他起。此中陽焰譬心心法。水喻於義。譬",
    "T31n1597_005:0344b17": "如陽炎有動搖故。雖無有義而生水覺。",
    "T31n1597_005:0344b18": "諸心心法亦復如是。由動搖故。雖無有義",
    "T31n1597_005:0344b19": "而生義覺。是諸愚夫於此復疑。若無有義",
    "T31n1597_005:0344b20": "諸愛非愛受用差別云何可得。為除此疑",
    "T31n1597_005:0344b21": "說所夢喻顯依他起。如於夢中。雖無實義",
    "T31n1597_005:0344b22": "而見種種愛與非愛。受用差別現前可得。此",
    "T31n1597_005:0344b23": "亦如是。於此復疑。淨不淨業義既實無。愛",
    "T31n1597_005:0344b24": "非愛果義云何起。為除此疑說影像喻",
    "T31n1597_005:0344b25": "顯依他起。譬如影像實無有義。即於本質",
    "T31n1597_005:0344b26": "起影像覺。然影像義無別可得。此亦如是。",
    "T31n1597_005:0344b27": "應知雖無愛與非愛真實果義而現可得。",
    "T31n1597_005:0344b28": "於此復疑。若無有義云何得有種種識轉。",
    "T31n1597_005:0344b29": "為除此疑說光影喻顯依他起。如弄影",
    "T31n1597_005:0344c01": "者有其種種光影可得。雖有多種光影可",
    "T31n1597_005:0344c02": "得。而光影義實無所有。識亦如是。無種種",
    "T31n1597_005:0344c03": "義而有種種義現可得。於此復疑。若無有",
    "T31n1597_005:0344c04": "義。無量品類戲論言說云何而轉。為除此",
    "T31n1597_005:0344c05": "疑說谷響喻顯依他起譬如谷響雖無有",
    "T31n1597_005:0344c06": "義而現可得。戲論言說亦復如是。雖無實",
    "T31n1597_005:0344c07": "義而現可得。於此復疑。若無有義。云何世",
    "T31n1597_005:0344c08": "間定心心法有義可得。由說定心能如實",
    "T31n1597_005:0344c09": "知如實見故。為除此疑說水月喻顯依",
    "T31n1597_005:0344c10": "他起。譬如水月。其義實無。由水潤滑澄清",
    "T31n1597_005:0344c11": "性故而現可得。定心亦爾。所緣境義雖實",
    "T31n1597_005:0344c12": "無有。而現可得。水喻其定。以是潤滑澄清",
    "T31n1597_005:0344c13": "性故。於此復疑。若有情義實無所有。云何",
    "T31n1597_005:0344c14": "證真諸菩薩等。作彼利樂覺慧為先。彼彼",
    "T31n1597_005:0344c15": "趣中攝受自體。為除此疑說變化喻顯",
    "T31n1597_005:0344c16": "依他起。譬如變化。實無有義。由化者力一",
    "T31n1597_005:0344c17": "切事成。非變化義而不可得。應知此中亦",
    "T31n1597_005:0344c18": "復如是。所受自體其義雖無。而有能作一",
    "T31n1597_005:0344c19": "切有情利益安樂。所受自體義現可得。",
    "T31n1597_005:0344c20": "[0344c20] 復有別義世尊意說幻等八喻。今當顯示。",
    "T31n1597_005:0344c21": "此中幻喻為除眼等六種內處。應知顯示",
    "T31n1597_005:0344c22": "眼等六處。譬如幻象。雖實非有而現可得。",
    "T31n1597_005:0344c23": "說陽炎喻為除器世間。由彼大故。於陽",
    "T31n1597_005:0344c24": "炎中實無有水。動搖力故似水可得。說所",
    "T31n1597_005:0344c25": "夢喻為除色等所受用境。顯如所夢。色",
    "T31n1597_005:0344c26": "等實無而能為因起愛非愛受用差別。說影",
    "T31n1597_005:0344c27": "像喻為除身業果。顯善不善身業為緣。",
    "T31n1597_005:0344c28": "而有餘色影像生起。說谷響喻為除語",
    "T31n1597_005:0344c29": "業果。顯語業因感語業果猶如谷響。意",
    "T31n1597_005:0345a01": "業三種。一非等引地。二等引地。三聞種類。",
    "T31n1597_005:0345a02": "說光影喻為除非等引地諸意業果。顯此",
    "T31n1597_005:0345a03": "意業所得諸果猶如光影。說水月喻為除",
    "T31n1597_005:0345a04": "等引地諸意業果。顯等引地諸意業果猶如",
    "T31n1597_005:0345a05": "水月。說變化喻為除聞種類意業聞種類",
    "T31n1597_005:0345a06": "者。即是聞思之所熏習。此即顯示聞種類意",
    "T31n1597_005:0345a07": "差別而轉猶如變化。",
    "T31n1597_005:0345a08": "[0345a08] 論曰。世尊依何密意。於梵問經中說。如來",
    "T31n1597_005:0345a09": "不得生死不得涅槃。於依他起自性中。",
    "T31n1597_005:0345a10": "依遍計所執自性及圓成實自性。生死涅槃",
    "T31n1597_005:0345a11": "無差別密意。何以故。即此依他起自性。由遍",
    "T31n1597_005:0345a12": "計所執分成生死。由圓成實分成涅槃故。",
    "T31n1597_005:0345a13": "[0345a13] 釋曰。如是三種自性相法。所說契經悉皆隨",
    "T31n1597_005:0345a14": "順。今當顯示。世尊依何密意於梵問經中",
    "T31n1597_005:0345a15": "說如來不得生死不得涅槃者。問於依他",
    "T31n1597_005:0345a16": "起自性中依遍計所執自性及圓成實自性",
    "T31n1597_005:0345a17": "生死涅槃無差別密意者。答次當廣釋。依他",
    "T31n1597_005:0345a18": "起自性非定生死。由圓成實分成涅槃故。",
    "T31n1597_005:0345a19": "亦非定涅槃。由遍計所執分成生死故。是",
    "T31n1597_005:0345a20": "故不可定說一性。由此自性若得一分餘",
    "T31n1597_005:0345a21": "分不異。依此意趣。於彼經中說如來不",
    "T31n1597_005:0345a22": "得生死不得涅槃。",
    "T31n1597_005:0345a23": "[0345a23] 論曰。阿毘達磨大乘經中。薄伽梵說法有三",
    "T31n1597_005:0345a24": "種。一雜染分。二清淨分。三彼二分。依何密",
    "T31n1597_005:0345a25": "意作如是說。於依他起自性中。遍計所執",
    "T31n1597_005:0345a26": "自性是雜染分。圓成實自性是清淨分。即依",
    "T31n1597_005:0345a27": "他起是彼二分。依此密意作如是說。於此",
    "T31n1597_005:0345a28": "義中以何喻顯。以金土藏為喻顯示。譬如",
    "T31n1597_005:0345a29": "世間金土藏中三法可得。一地界二土三金。",
    "T31n1597_005:0345b01": "於地界中土非實有而現可得。金是實有",
    "T31n1597_005:0345b02": "而不可得。火燒鍊時土相不現金相顯現。",
    "T31n1597_005:0345b03": "又此地界土顯現時虛妄顯現。金顯現時真",
    "T31n1597_005:0345b04": "實顯現。是故地界是彼二分。識亦如是。無分",
    "T31n1597_005:0345b05": "別智火未燒時。於此識中所有虛妄遍計所",
    "T31n1597_005:0345b06": "執自性顯現。所有真實圓成實自性不顯現。",
    "T31n1597_005:0345b07": "此識若為無分別智火所燒時。於此識中",
    "T31n1597_005:0345b08": "所有真實圓成實自性顯現。所有虛妄遍計",
    "T31n1597_005:0345b09": "所執自性不顯現。是故此虛妄分別識。依他",
    "T31n1597_005:0345b10": "起自性有彼二分。如金土藏中所有地界。",
    "T31n1597_005:0345b11": "[0345b11] 釋曰。阿毘達磨大乘經中。由此密意說有",
    "T31n1597_005:0345b12": "三法。一雜染分。謂遍計所執自性是雜染故。",
    "T31n1597_005:0345b13": "二清淨分。謂圓成實自性是清淨故。三彼二",
    "T31n1597_005:0345b14": "分。謂依他起自性通彼二故。為顯此義以",
    "T31n1597_005:0345b15": "金土藏為其譬喻。此中藏者是彼種子。言",
    "T31n1597_005:0345b16": "地界者。是堅硬性。土之與金是所造色。於",
    "T31n1597_005:0345b17": "此喻中三法可得。謂此藏中先時有土相貌",
    "T31n1597_005:0345b18": "顯現。後時金相方乃可得。為顯金相後方",
    "T31n1597_005:0345b19": "可得。說火燒鍊後可得故金真實有。",
    "T31n1597_005:0345b20": "[0345b20] 論曰。世尊有處說一切法常。有處說一切法",
    "T31n1597_005:0345b21": "無常。有處說一切法非常非無常。依何密",
    "T31n1597_005:0345b22": "意作如是說。謂依他起自性。由圓成實性",
    "T31n1597_005:0345b23": "分是常。由遍計所執性分是無常。由彼二分",
    "T31n1597_005:0345b24": "非常非無常。依此密意作如是說。如常無",
    "T31n1597_005:0345b25": "常無二。如是苦樂無二。淨不淨無二。空不空",
    "T31n1597_005:0345b26": "無二。我無我無二。寂靜不寂靜無二。有自性",
    "T31n1597_005:0345b27": "無自性無二。生不生無二。滅不滅無二。本",
    "T31n1597_005:0345b28": "來寂靜非本來寂靜無二。自性涅槃非自性",
    "T31n1597_005:0345b29": "涅槃無二。生死涅槃無二亦爾。如是等差別",
    "T31n1597_005:0345c01": "一切諸佛密意語言。由三自性應隨決了。",
    "T31n1597_005:0345c02": "如前說常無常等門。此中有多頌。",
    "T31n1597_005:0345c03": " 如法實不有  如現非一種",
    "T31n1597_005:0345c04": " 非法非非法  故說無二義",
    "T31n1597_005:0345c05": " 依一分開顯  或有或非有",
    "T31n1597_005:0345c06": " 依二分說言  非有非非有",
    "T31n1597_005:0345c07": " 如顯現非有  是故說為無",
    "T31n1597_005:0345c08": " 由如是顯現  是故說為有",
    "T31n1597_005:0345c09": " 自然自體無  自性不堅住",
    "T31n1597_005:0345c10": " 如執取不有  故許無自性",
    "T31n1597_005:0345c11": " 由無性故成  後後所依止",
    "T31n1597_005:0345c12": " 無生滅本寂  自性般涅槃",
    "T31n1597_005:0345c13": "[0345c13] 釋曰。伽他義中如法實不有如現非一種",
    "T31n1597_005:0345c14": "者。如其次第釋非法非非法因緣。由實不",
    "T31n1597_005:0345c15": "有故非法。由現非一種故非非法。以非法",
    "T31n1597_005:0345c16": "非非法故說無二義。依一分者。謂依一邊。",
    "T31n1597_005:0345c17": "開顯者。說示也。或有或非有者。或是有性或",
    "T31n1597_005:0345c18": "是無性。依二分說言非有非非有者。取依",
    "T31n1597_005:0345c19": "他起具二分性。說為非有及非非有。如顯",
    "T31n1597_005:0345c20": "現非有者。如現所得不如是有。是故說為",
    "T31n1597_005:0345c21": "無者。由此義故說之為無。由如是顯現",
    "T31n1597_005:0345c22": "者。由唯似有相貌顯現。是故說為有者。即",
    "T31n1597_005:0345c23": "由此義說之為有。說一切法無自性意。今",
    "T31n1597_005:0345c24": "當顯示。自然無者。由一切法無離眾緣自",
    "T31n1597_005:0345c25": "然有性。是名一種無自性意。自體無者。由",
    "T31n1597_005:0345c26": "法滅已不復更生故無自性。此復一種無自",
    "T31n1597_005:0345c27": "性意自性不堅住者。由法纔生一剎那後無",
    "T31n1597_005:0345c28": "力能住故無自性。如是諸法無自性理與聲",
    "T31n1597_005:0345c29": "聞共。如執取不有故許無自性者。此無自",
    "T31n1597_005:0346a01": "性不共聲聞。以如愚夫所取。遍計所執自",
    "T31n1597_005:0346a02": "性不如是有。由此意故依大乘理。說一切",
    "T31n1597_005:0346a03": "法皆無自性。由無性故成者。由一切法無",
    "T31n1597_005:0346a04": "自性故。無生滅等皆得成就。所以者何。由",
    "T31n1597_005:0346a05": "無自性故無有生。由無生故亦無有滅。",
    "T31n1597_005:0346a06": "無生滅故本來寂靜。本寂靜故自性涅槃。後",
    "T31n1597_005:0346a07": "後所依止者。是後後因此而得有義。",
    "T31n1597_005:0346a08": "[0346a08] 論曰。復有四種意趣四種祕密。一切佛言應",
    "T31n1597_005:0346a09": "隨決了。四意趣者。一平等意趣。謂如說言",
    "T31n1597_005:0346a10": "我昔曾於彼時彼分。即名勝觀正等覺者。二",
    "T31n1597_005:0346a11": "別時意趣。謂如說言若誦多寶如來名者。",
    "T31n1597_005:0346a12": "便於無上正等菩提已得決定。又如說言",
    "T31n1597_005:0346a13": "由唯發願便得往生極樂世界。三別義意",
    "T31n1597_005:0346a14": "趣。謂如說言若已逢事爾所殑伽河沙等",
    "T31n1597_005:0346a15": "佛。於大乘法方能解義。四補特伽羅意樂",
    "T31n1597_005:0346a16": "意趣。謂如為一補特伽羅先讚布施後還",
    "T31n1597_005:0346a17": "毀呰。如於布施。如是尸羅及一分修當知",
    "T31n1597_005:0346a18": "亦爾。如是名為四種意趣。四祕密者。一令",
    "T31n1597_005:0346a19": "入祕密。謂聲聞乘中或大乘中。依世俗諦",
    "T31n1597_005:0346a20": "理說有補特伽羅。及有諸法自性差別。二",
    "T31n1597_005:0346a21": "相祕密。謂於是處說諸法相顯三自性三",
    "T31n1597_005:0346a22": "對治祕密。謂於是處說行對治八萬四千四",
    "T31n1597_005:0346a23": "轉變祕密。謂於是處以其別義。諸言諸字",
    "T31n1597_005:0346a24": "即顯別義。如有頌言。",
    "T31n1597_005:0346a25": " 覺不堅為堅  善住於顛倒",
    "T31n1597_005:0346a26": " 極煩惱所惱  得最上菩提",
    "T31n1597_005:0346a27": "[0346a27] 釋曰。意趣祕密有差別者。謂佛世尊先緣",
    "T31n1597_005:0346a28": "此事後為他說。是名意趣。由此決定令",
    "T31n1597_005:0346a29": "入聖教。是名祕密。平等意趣者。謂如有人",
    "T31n1597_005:0346b01": "取相似法說如是言。彼即是我。世尊亦爾。",
    "T31n1597_005:0346b02": "平等法身置在心中。說言我昔曾於彼等。",
    "T31n1597_005:0346b03": "非彼昔時毘&#x9262;尸佛。即是今日釋迦牟尼。依",
    "T31n1597_005:0346b04": "平等義所起意趣作如是說。別時意趣者。",
    "T31n1597_005:0346b05": "謂此意趣令嬾惰者。由彼彼因於彼彼法",
    "T31n1597_005:0346b06": "精勤修習。彼彼善根皆得增長。此中意趣顯",
    "T31n1597_005:0346b07": "誦多寶如來名因。是昇進因。非唯誦名。便",
    "T31n1597_005:0346b08": "於無上正等菩提已得決定。如有說言由",
    "T31n1597_005:0346b09": "一金錢得千金錢。豈於一日意在別時。由",
    "T31n1597_005:0346b10": "一金錢是得千因故作此說。此亦如是。由",
    "T31n1597_005:0346b11": "唯發願便得往生極樂世界。當知亦爾。別",
    "T31n1597_005:0346b12": "義意趣中。於大乘法方能解義者。謂於三",
    "T31n1597_005:0346b13": "種自性義理自證其相。若但解了隨名言義",
    "T31n1597_005:0346b14": "是佛意者。愚夫於此亦應解了。故知此中",
    "T31n1597_005:0346b15": "言解義者。意在證解。要由過去逢事多佛。",
    "T31n1597_005:0346b16": "補特伽羅意樂意趣者。謂如為一先讚布",
    "T31n1597_005:0346b17": "施後還毀呰。此中意者。先多慳&#x608B;為讚布",
    "T31n1597_005:0346b18": "施。後樂行施。還復毀呰令修勝行。若無",
    "T31n1597_005:0346b19": "此意。於一施中先讚後毀。則成相違。由有",
    "T31n1597_005:0346b20": "此意讚毀應理。於尸羅等當知亦爾。一分",
    "T31n1597_005:0346b21": "修者。謂世間修。令入祕密者。謂若是處依",
    "T31n1597_005:0346b22": "世俗諦理。說有補特伽羅及一切法自性差",
    "T31n1597_005:0346b23": "別。為令有情入佛聖教。是故說名令入祕",
    "T31n1597_005:0346b24": "密。相祕密者。謂於宣說諸法相中說三自",
    "T31n1597_005:0346b25": "性。對治祕密者。謂於是處宣說有情諸行",
    "T31n1597_005:0346b26": "對治。為欲安立有情煩惱行對治故。轉變",
    "T31n1597_005:0346b27": "祕密者。謂於是處以說餘義。諸言諸字轉",
    "T31n1597_005:0346b28": "顯餘義。於伽他中。覺不堅為堅者。不堅謂",
    "T31n1597_005:0346b29": "定由不剛強馳散難調故名不堅。即於此",
    "T31n1597_005:0346c01": "中起尊重覺。名覺為堅。善住於顛倒者。",
    "T31n1597_005:0346c02": "是於顛倒能顛倒中善安住義。於無常等",
    "T31n1597_005:0346c03": "謂是常等。名為顛倒。於無常等謂無常等。",
    "T31n1597_005:0346c04": "是能顛倒。是於此中善安住義。極煩惱所惱",
    "T31n1597_005:0346c05": "者。精進劬勞名為煩惱。為眾生故長時劬",
    "T31n1597_005:0346c06": "勞精進所惱。如有誦言。處生死久惱。但由",
    "T31n1597_005:0346c07": "於大悲。如是等。得最上菩提者。其義易了。",
    "T31n1597_005:0346c08": "[0346c08] 論曰。若有欲造大乘法釋。略由三相應",
    "T31n1597_005:0346c09": "造其釋。一者由說緣起。二者由說從緣所",
    "T31n1597_005:0346c10": "生法相。三者由說語義。",
    "T31n1597_005:0346c11": "[0346c11] 釋曰。由此三相隨其所應。應造一切大乘",
    "T31n1597_005:0346c12": "法釋。",
    "T31n1597_005:0346c13": "[0346c13] 論曰。此中說緣起者。如說。",
    "T31n1597_005:0346c14": " 言熏習所生  諸法此從彼",
    "T31n1597_005:0346c15": " 異熟與轉識  更互為緣生",
    "T31n1597_005:0346c16": "[0346c16] 釋曰。言熏習所生諸法者。由外分別熏習",
    "T31n1597_005:0346c17": "在阿賴耶識中。以此熏習為因一切法生。",
    "T31n1597_005:0346c18": "即是轉識自性。此從彼者。此分別熏習用彼",
    "T31n1597_005:0346c19": "諸法為因。此即顯示阿賴耶識。與彼轉識",
    "T31n1597_005:0346c20": "更互為因。",
    "T31n1597_005:0346c21": "[0346c21] 論曰。復次彼轉識相法。有相有見識為自性。",
    "T31n1597_005:0346c22": "又彼以依處為相。遍計所執為相。法性為",
    "T31n1597_005:0346c23": "相。由此顯示三自性相。如說。",
    "T31n1597_005:0346c24": " 從有相有見  應知彼三相",
    "T31n1597_005:0346c25": "[0346c25] 復次云何應釋彼相。謂遍計所執相。於依",
    "T31n1597_005:0346c26": "他起相中實無所有。圓成實相於中實有。",
    "T31n1597_005:0346c27": "由此二種。非有及有。非得及得。未見已見。",
    "T31n1597_005:0346c28": "真者同時。謂於依他起自性中。無遍計所",
    "T31n1597_005:0346c29": "執故。有圓成實故。於此轉時。若得彼即不",
    "T31n1597_005:0347a01": "得此。若得此即不得彼。如說。",
    "T31n1597_005:0347a02": " 依他所執無  成實於中有",
    "T31n1597_005:0347a03": " 故得及不得  其中二平等",
    "T31n1597_005:0347a04": "[0347a04] 釋曰。彼轉識相法有相有見識為自性者。謂",
    "T31n1597_005:0347a05": "彼識有相有見以為其體。又即彼相有其三",
    "T31n1597_005:0347a06": "種依處為相者。謂依他起相。由此所說三",
    "T31n1597_005:0347a07": "種自性顯示彼相。於伽他中即顯此義。從",
    "T31n1597_005:0347a08": "有相有見應知彼三相者。如釋顯示。由此",
    "T31n1597_005:0347a09": "二種非有及有非得及得未見已見真者同時",
    "T31n1597_005:0347a10": "者。遍計所執及圓成實名為二種。如是二",
    "T31n1597_005:0347a11": "種。第一非有。第二是有。未見真者。得遍計",
    "T31n1597_005:0347a12": "所執不得圓成實。已見真者。即此剎那得",
    "T31n1597_005:0347a13": "圓成實。不得遍計所執。於伽他中即顯此",
    "T31n1597_005:0347a14": "義。謂依他所執無等平等者。謂一剎那。其中",
    "T31n1597_005:0347a15": "者。謂依他起中。二者。謂未見真者及已見真",
    "T31n1597_005:0347a16": "者。故者是由此因義。謂於依他起中。由遍",
    "T31n1597_005:0347a17": "計所執無故。及由圓成實有故。又諸愚夫",
    "T31n1597_005:0347a18": "顛倒執故如是見轉。若諸聖者由正見故如",
    "T31n1597_005:0347a19": "是見轉。",
    "T31n1597_005:0347a20": "[0347a20] 論曰。說語義者謂先說初句。後以餘句分",
    "T31n1597_005:0347a21": "別顯示。或由德處。或由義處。",
    "T31n1597_005:0347a22": "[0347a22] 釋曰。由說語義如所造釋。今當顯示或",
    "T31n1597_005:0347a23": "攝其德或攝其義。",
    "T31n1597_005:0347a24": "[0347a24] 論曰。由德處者。謂說佛功德最清淨覺。不",
    "T31n1597_005:0347a25": "二現行趣無相法。住於佛住。逮得一切佛平",
    "T31n1597_005:0347a26": "等性。到無障處。不可轉法。所行無礙。其所",
    "T31n1597_005:0347a27": "安立不可思議。遊於三世平等法性。其身",
    "T31n1597_005:0347a28": "流布一切世界。於一切法智無疑滯。於一",
    "T31n1597_005:0347a29": "切行成就大覺。於諸法智無有疑惑。凡所",
    "T31n1597_005:0347b01": "現身不可分別。一切菩薩等所求智。得佛",
    "T31n1597_005:0347b02": "無二住勝彼岸。不相間雜如來解脫妙智",
    "T31n1597_005:0347b03": "究竟。證無中邊佛地平等。極於法界。盡虛",
    "T31n1597_005:0347b04": "空性。窮未來際。最清淨覺者。應知此句。由",
    "T31n1597_005:0347b05": "所餘句分別顯示。如是乃成善說。法性最",
    "T31n1597_005:0347b06": "清淨覺者。謂佛世尊最清淨覺。應知是佛二",
    "T31n1597_005:0347b07": "十一種功德所攝。謂於所知一向無障轉功",
    "T31n1597_005:0347b08": "德。於有無無二相。真如最勝清淨能入功",
    "T31n1597_005:0347b09": "德。無功用佛事不休息住功德。於法身中所",
    "T31n1597_005:0347b10": "依意樂作業無差別功德。修一切障對治功",
    "T31n1597_005:0347b11": "德。降伏一切外道功德。生在世間不為世",
    "T31n1597_005:0347b12": "法所礙功德。安立正法功德。授記功德。於",
    "T31n1597_005:0347b13": "一切世界示現受用變化身功德。斷疑功德。",
    "T31n1597_005:0347b14": "令入種種行功德。當來法生妙智功德。如其",
    "T31n1597_005:0347b15": "勝解示現功德。無量所依調伏有情加行功",
    "T31n1597_005:0347b16": "德。平等法身波羅蜜多成滿功德。隨其勝解",
    "T31n1597_005:0347b17": "示現差別佛土功德。三種佛身方處無分限",
    "T31n1597_005:0347b18": "功德。窮生死際常現利益安樂一切有情",
    "T31n1597_005:0347b19": "功德。無盡功德等。",
    "T31n1597_005:0347b20": "[0347b20] 釋曰。此中不二現行者。謂二現行此中無有。",
    "T31n1597_005:0347b21": "是故說名不二現行。即是於所知一向無障",
    "T31n1597_005:0347b22": "轉功德。非如聲聞獨覺智亦有障亦無障",
    "T31n1597_005:0347b23": "故。趣無相法者。謂清淨真如名無相法。趣",
    "T31n1597_005:0347b24": "謂趣入。即是於有無無二相真如最勝清",
    "T31n1597_005:0347b25": "淨能入功德。謂此真如非是有相。諸法無性",
    "T31n1597_005:0347b26": "以為相故。亦非無相自相有故。於此無相",
    "T31n1597_005:0347b27": "真如最勝清淨能入。最勝能入故。清淨能入",
    "T31n1597_005:0347b28": "故住於佛住者。謂住佛所住無所住處。即",
    "T31n1597_005:0347b29": "是無功用佛事不休息住功德。謂此住中常",
    "T31n1597_005:0347c01": "作佛事無有休息。逮得一切佛平等性者。",
    "T31n1597_005:0347c02": "即是於法身中所依意樂作業無差別功德。",
    "T31n1597_005:0347c03": "到無障處者。即是修一切障對治功德。謂一",
    "T31n1597_005:0347c04": "切時常修覺慧對治一切障故。不可轉法者。",
    "T31n1597_005:0347c05": "即是降伏一切外道功德。所行無礙者。即是",
    "T31n1597_005:0347c06": "生在世間不為世法所礙功德。謂雖生世",
    "T31n1597_005:0347c07": "間行於世間所行之處。不為利等世間八",
    "T31n1597_005:0347c08": "法所染污故。其所安立不可思議者。即是安",
    "T31n1597_005:0347c09": "立正法功德。由契經等正法無量不可思議。",
    "T31n1597_005:0347c10": "非諸愚夫所能解故。由此故名最清淨覺。",
    "T31n1597_005:0347c11": "此最清淨覺句。於句句中皆遍相應。遊於",
    "T31n1597_005:0347c12": "三世平等法性者。即是授記功德。其身流布",
    "T31n1597_005:0347c13": "一切世界者。即是於一切世界示現受用",
    "T31n1597_005:0347c14": "變化身功德。於一切法智無疑滯者。即是",
    "T31n1597_005:0347c15": "斷疑功德。於一切行成就大覺者。即是令",
    "T31n1597_005:0347c16": "入種種行功德。於諸法智無有疑惑者。",
    "T31n1597_005:0347c17": "即是當來法生妙智功德。謂知當來如是法",
    "T31n1597_005:0347c18": "生如來妙智。凡所現身不可分別者。即是",
    "T31n1597_005:0347c19": "如其勝解示現功德。一切菩薩等所求智者。",
    "T31n1597_005:0347c20": "即是無量所依調伏有情加行功德。謂無量",
    "T31n1597_005:0347c21": "菩薩所依。能作調伏諸有情事。此非諸佛已",
    "T31n1597_005:0347c22": "得自他平等更求此智。唯有諸佛已作如",
    "T31n1597_005:0347c23": "是勝調伏事。得佛無二住勝彼岸者。即是",
    "T31n1597_005:0347c24": "平等法身波羅蜜多成滿功德。謂無二法身",
    "T31n1597_005:0347c25": "名平等法身。即於如是無二法身得善清",
    "T31n1597_005:0347c26": "淨波羅蜜多。不相間雜如來解脫妙智究竟",
    "T31n1597_005:0347c27": "者。謂於無雜如來智中勝解究竟。此中勝解",
    "T31n1597_005:0347c28": "名為解脫。即是隨其勝解示現差別功德。",
    "T31n1597_005:0347c29": "證無中邊佛地平等者。即是三種佛身方處",
    "T31n1597_005:0348a01": "無分限功德。謂佛法身不可分限。爾所方處",
    "T31n1597_005:0348a02": "受用變化。亦不可說爾所世界。極於法界",
    "T31n1597_005:0348a03": "者。謂極清淨法界。是名極於法界。即是窮",
    "T31n1597_005:0348a04": "生死際常現利益安樂一切有情功德。盡虛",
    "T31n1597_005:0348a05": "空性者。即是無盡功德。謂佛智無盡如虛空",
    "T31n1597_005:0348a06": "故。窮未來際者。即是究竟功德等。言等此",
    "T31n1597_005:0348a07": "佛智究竟窮未來際無有間斷。是故名為",
    "T31n1597_005:0348a08": "最清淨覺。",
    "T31n1597_005:0348a09": "[0348a09] 論曰。復次由義處者。如說若諸菩薩成就",
    "T31n1597_005:0348a10": "三十二法乃名菩薩。謂於一切有情起利",
    "T31n1597_005:0348a11": "益安樂增上意樂故。令入一切智智故。自",
    "T31n1597_005:0348a12": "知我今何假智故。摧伏慢故。堅牢勝意樂",
    "T31n1597_005:0348a13": "故非假憐愍故。於親非親平等心故。永作",
    "T31n1597_005:0348a14": "善友乃至涅槃為後邊故。應量而語故。含",
    "T31n1597_005:0348a15": "笑先言故。無限大悲故。於所受事無退弱",
    "T31n1597_005:0348a16": "故。無厭倦意故。聞義無厭故。於自作罪深",
    "T31n1597_005:0348a17": "見過故。於他作罪不瞋而誨故。於一切",
    "T31n1597_005:0348a18": "威儀中恒修治菩提心故。不悕異熟而行",
    "T31n1597_005:0348a19": "施故。不依一切有趣受持戒故。於諸有",
    "T31n1597_005:0348a20": "情無有恚礙而行忍故。為欲攝受一切",
    "T31n1597_005:0348a21": "善法勤精進故。捨無色界修靜慮故。方便",
    "T31n1597_005:0348a22": "相應修般若故。由四攝事攝方便故。於",
    "T31n1597_005:0348a23": "持戒破戒善友無二故。以慇重心聽聞正",
    "T31n1597_005:0348a24": "法故。以慇重心住阿練若故。於世雜事",
    "T31n1597_005:0348a25": "不愛樂故。於下劣乘曾不欣樂故。於大",
    "T31n1597_005:0348a26": "乘中深見功德故。遠離惡友故。親近善",
    "T31n1597_005:0348a27": "友故。恒修治四梵住故。常遊戲五神通故。",
    "T31n1597_005:0348a28": "依趣智故。於住正行不住正行諸有情類",
    "T31n1597_005:0348a29": "不棄捨故。言決定故。重諦實故。大菩提心",
    "T31n1597_005:0348b01": "恒為首故。如是諸句。應知皆是初句差別。",
    "T31n1597_005:0348b02": "謂於一切有情。起利益安樂增上意樂。",
    "T31n1597_005:0348b03": "[0348b03] 此利益安樂增上意樂句。有十六業差別應",
    "T31n1597_005:0348b04": "知。此中十六業者。一展轉加行業。二無顛倒",
    "T31n1597_005:0348b05": "業。三不待他請自然加行業。四不動壞業。五",
    "T31n1597_005:0348b06": "無求染業。此有三句差別應知。謂無染繫",
    "T31n1597_005:0348b07": "故。於恩非恩無愛恚故。於生生中恒隨轉",
    "T31n1597_005:0348b08": "故。六相稱語身業此有二句差別應知。七",
    "T31n1597_005:0348b09": "於樂於苦於無二中平等業八無下劣業。",
    "T31n1597_005:0348b10": "九無退轉業。十攝方便業。十一厭惡所治業。",
    "T31n1597_005:0348b11": "此有二句差別應知。十二無間作意業。十",
    "T31n1597_005:0348b12": "三勝進行業。此有七句差別應知。謂六波",
    "T31n1597_005:0348b13": "羅蜜多正加行故。及四攝事正加行故。十四",
    "T31n1597_005:0348b14": "成滿加行業。此有六句差別應知。謂親近",
    "T31n1597_005:0348b15": "善士故。聽聞正法故。住阿練若故。離惡",
    "T31n1597_005:0348b16": "尋思故。作意功德故。此復有二句差別應",
    "T31n1597_005:0348b17": "知。助伴功德故。此復有二句差別應知。十",
    "T31n1597_005:0348b18": "五成滿業。此有三句差別應知。謂無量清",
    "T31n1597_005:0348b19": "淨故。得大威力故。證得功德故。十六安立",
    "T31n1597_005:0348b20": "彼業。此有四句差別應知。謂御眾功德故。",
    "T31n1597_005:0348b21": "決定無疑教授教誡故。財法攝一故。無雜染",
    "T31n1597_005:0348b22": "心故。如是諸句。應知皆是初句差別。",
    "T31n1597_005:0348b23": "[0348b23] 釋曰。由義處中。於一切有情起利益安樂",
    "T31n1597_005:0348b24": "增上意樂故者。此句義由十六業餘句顯",
    "T31n1597_005:0348b25": "示。由何等業顯示利益安樂增上意樂。謂",
    "T31n1597_005:0348b26": "展轉加行業者。即是令入一切智智故。謂",
    "T31n1597_005:0348b27": "令諸有情入一切智智。展轉化導。譬如一",
    "T31n1597_005:0348b28": "燈傳然千燈。此即顯示利益安樂增上意樂。",
    "T31n1597_005:0348b29": "如是一切所餘句中。皆應配屬利益安樂增",
    "T31n1597_005:0348c01": "上意樂。無顛倒業者。即是自知我今何假智",
    "T31n1597_005:0348c02": "故。謂或雖有利益安樂增上意樂。仍是顛",
    "T31n1597_005:0348c03": "倒。如有發起利益安樂增上意樂勸飲酒",
    "T31n1597_005:0348c04": "等。若有正智如實自知。方能稱量教導有",
    "T31n1597_005:0348c05": "情。非增上慢。不如實知起饒益心。勸他令",
    "T31n1597_005:0348c06": "作不饒益事。不待他請。自然加行業者。即",
    "T31n1597_005:0348c07": "是摧伏慢故。謂由摧伏憍慢心故。不待",
    "T31n1597_005:0348c08": "勸請自為說法。不動壞業者。即是堅牢勝意",
    "T31n1597_005:0348c09": "樂故。不以有情行邪行故。動壞菩薩利益",
    "T31n1597_005:0348c10": "安樂增上意樂堅固之心。無求染業者。即是",
    "T31n1597_005:0348c11": "非假憐愍故。於親非親平等心故。永作善",
    "T31n1597_005:0348c12": "友乃至涅槃為後邊故。謂後三句釋此三",
    "T31n1597_005:0348c13": "句。非為利養恭敬等因。作諸有情利益安",
    "T31n1597_005:0348c14": "樂。是故說名無求染業利益安樂增上意樂",
    "T31n1597_005:0348c15": "云何可知。謂由相稱語身業者。即是應量而",
    "T31n1597_005:0348c16": "語故。含笑先言故。此二句中。應量而語及先",
    "T31n1597_005:0348c17": "言是語業。含笑是身業。應量語者。唯作法",
    "T31n1597_005:0348c18": "語。言含笑者。舒顏往來作饒益事。於樂",
    "T31n1597_005:0348c19": "於苦於無二中平等業者。即是無限大悲",
    "T31n1597_005:0348c20": "故。無限悲者愍三苦故。於有苦有情愍其",
    "T31n1597_005:0348c21": "苦苦。於有樂有情愍其壞苦。於不苦不樂",
    "T31n1597_005:0348c22": "有情愍其行苦。不苦不樂故名無二。無下",
    "T31n1597_005:0348c23": "劣業者。即是於所受事無退弱故。謂不自",
    "T31n1597_005:0348c24": "輕云我不能當得佛果。如此等類。無退轉",
    "T31n1597_005:0348c25": "業者。即是無厭倦意故。謂勤精進修成佛",
    "T31n1597_005:0348c26": "因。心無厭倦。攝方便業者。即是聞義無厭",
    "T31n1597_005:0348c27": "故。謂由多聞成善巧智饒益有情。厭惡所",
    "T31n1597_005:0348c28": "治業者。即是於自作罪深見過故。於他作",
    "T31n1597_005:0348c29": "罪不瞋而誨故。由此方便乃能如實調伏",
    "T31n1597_005:0349a01": "有情。無間作意業者。即是於一切威儀中。恒",
    "T31n1597_005:0349a02": "修治菩提心故。如是句義如所行清淨契",
    "T31n1597_005:0349a03": "經廣說。勝進行業者。即是不悕異熟而行",
    "T31n1597_005:0349a04": "施故。乃至由四攝事攝方便故。謂即依前",
    "T31n1597_005:0349a05": "利益安樂增上意樂。修此加行。以為增長",
    "T31n1597_005:0349a06": "趣向果因。成滿加行業者。即是於持戒破戒",
    "T31n1597_005:0349a07": "善友無二故。乃至親近善友故。謂後六句",
    "T31n1597_005:0349a08": "釋此八句。若有習近如是加行。速得成滿",
    "T31n1597_005:0349a09": "以慇重心。住阿練若故者。由住此處。離",
    "T31n1597_005:0349a10": "惡尋思世雜事者。謂歌舞等。成滿業者。即是",
    "T31n1597_005:0349a11": "恒修治四梵住故。常遊戲五神通故。依趣",
    "T31n1597_005:0349a12": "智故謂後三句釋此三句。此成滿業所有相",
    "T31n1597_005:0349a13": "狀。大威力者。謂六神通依趣智故者。謂依",
    "T31n1597_005:0349a14": "趣智。不依趣識內智生故。由此內智現見",
    "T31n1597_005:0349a15": "相應安住於法。安立彼業者。即是於住正行",
    "T31n1597_005:0349a16": "等。謂後四句釋此四句。由利益安樂增上意",
    "T31n1597_005:0349a17": "樂故。安立有情利益安樂。御眾功德故者。",
    "T31n1597_005:0349a18": "由於破戒亦不棄捨安立不擯。令出不",
    "T31n1597_005:0349a19": "善令住於善。決定無疑教受教誡故者。由",
    "T31n1597_005:0349a20": "能一向與彼教&#x52C5;非自說已。",
    "T31n1597_005:0349a21": "[0349a21] 還復說言我言不善。由是因緣其言威肅。",
    "T31n1597_005:0349a22": "財法攝一故者。由言誠諦以法攝取。衣服",
    "T31n1597_005:0349a23": "等財還如是施。無雜染心故者。由善攝受",
    "T31n1597_005:0349a24": "大菩提心饒益有情。非欲自求為給使",
    "T31n1597_005:0349a25": "故。云何有情由此善故速證無上正等菩",
    "T31n1597_005:0349a26": "提。如此攝受一切有情。",
    "T31n1597_005:0349a27": "[0349a27] 論曰。如說。",
    "T31n1597_005:0349a28": " 由最初句故  句別德種類",
    "T31n1597_005:0349a29": " 由最初句故  句別義差別",
    "T31n1597_005:0349b01": "[0349b01] 釋曰。此伽他中。即為顯示前所說義。說如",
    "T31n1597_005:0349b02": "是言。"
}