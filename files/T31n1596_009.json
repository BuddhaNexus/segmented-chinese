{
    "T31n1596_009:0309c12": "攝大乘論釋論卷第九",
    "T31n1596_009:0309c14": "世親菩薩造",
    "T31n1596_009:0309c15": "隋天竺三藏笈多共行矩等譯",
    "T31n1596_009:0309c16": "增上慧學勝相勝語第八之二",
    "T31n1596_009:0309c17": "[0309c17] 論曰。於方便無分別智中有三種。謂因緣引",
    "T31n1596_009:0309c18": "攝數習等。出生差別故。無分別智亦有三種。",
    "T31n1596_009:0309c19": "謂知足不顛倒無戲論等無分別故。無分別",
    "T31n1596_009:0309c20": "後得智有五種。謂通達憶念成立和合如意",
    "T31n1596_009:0309c21": "等。顯示差別。[0309c21] 釋曰。因緣引攝數習等出生",
    "T31n1596_009:0309c22": "差別故者。此是方便無分別三種。由或以種",
    "T31n1596_009:0309c23": "性力。或以現前數習力故得生。於中種性力",
    "T31n1596_009:0309c24": "者。即是從因得生。數習力者即是現在身丈",
    "T31n1596_009:0309c25": "夫力作。非從因生。知足無顛倒不戲論無分",
    "T31n1596_009:0309c26": "別故者。於中知足無分別者。應知是聞思",
    "T31n1596_009:0309c27": "體究竟。由滿足故不復分別故。名知足無分",
    "T31n1596_009:0309c28": "別。於聞思位究竟時自知得到究竟處。此菩",
    "T31n1596_009:0309c29": "薩住在凡夫地。生滿足心。作是念。聞思事",
    "T31n1596_009:0310a01": "只齊於此。以是義故說為知足無分別。復次",
    "T31n1596_009:0310a02": "應知。有世間知足無分別。若得於有頂處見",
    "T31n1596_009:0310a03": "為涅槃。生知足心。謂更無餘處故名知足無",
    "T31n1596_009:0310a04": "分別。不顛倒無分別者應知是聲聞等。由諸",
    "T31n1596_009:0310a05": "聲聞通達真實故得無常等四無倒智。於常",
    "T31n1596_009:0310a06": "等四倒相中不復顛倒分別。無戲論無分別",
    "T31n1596_009:0310a07": "者應知。是諸菩薩由諸菩薩知一切法乃至",
    "T31n1596_009:0310a08": "菩提。無戲論無分別故不復分別。無戲論者。",
    "T31n1596_009:0310a09": "謂出語言道過世間智由此智非言語所說。",
    "T31n1596_009:0310a10": "亦非世智所知故。復次無分別後得智。有",
    "T31n1596_009:0310a11": "五種差別應知。謂通達憶念成立和合如意",
    "T31n1596_009:0310a12": "等。顯示差別故者。於中通達顯示。憶念顯",
    "T31n1596_009:0310a13": "示。成立顯示。和合顯示。如意顯示等五種",
    "T31n1596_009:0310a14": "差別。此中通達顯示者。若通達已即於彼時",
    "T31n1596_009:0310a15": "顯示云。我已通達作如是顯示。顯示者。謂決",
    "T31n1596_009:0310a16": "定知故憶念顯示者若出定已憶念言。我已",
    "T31n1596_009:0310a17": "通達無分別也。成立顯示者如所通達為他",
    "T31n1596_009:0310a18": "解說。和合顯示者以一切法為一摶相。總相",
    "T31n1596_009:0310a19": "攀緣智。由此觀智即得轉依。如意顯示者",
    "T31n1596_009:0310a20": "由此轉依故即得如意顯示。由隨心所念一",
    "T31n1596_009:0310a21": "切自在。由此自在若以地等為金等即得成",
    "T31n1596_009:0310a22": "就。由顯示故為此如意故。顯示故名如意顯",
    "T31n1596_009:0310a23": "示。何以故。由經說。以顯示及如意故。已成立",
    "T31n1596_009:0310a24": "無分別智。未說成就因緣故。復以偈顯示。",
    "T31n1596_009:0310a25": "[0310a25] 論曰。更有別偈成就無分別智。",
    "T31n1596_009:0310a26": " 鬼畜人天等  各隨其所應",
    "T31n1596_009:0310a27": " 一切意有異  故知義不成",
    "T31n1596_009:0310a28": " 過去等及夢  并餘二影像",
    "T31n1596_009:0310a29": " 無有為攀緣  然彼攀緣成",
    "T31n1596_009:0310b01": " 若義成為境  無無分別智",
    "T31n1596_009:0310b02": " 此智若不有  佛果無可得",
    "T31n1596_009:0310b03": " 得自在菩薩  樂欲自在故",
    "T31n1596_009:0310b04": " 如念地等成  得定者亦爾",
    "T31n1596_009:0310b05": " 成就觀行人  智人得寂靜",
    "T31n1596_009:0310b06": " 思惟一切法  如其義顯現",
    "T31n1596_009:0310b07": " 智行無分別  一切義不現",
    "T31n1596_009:0310b08": " 即知無有義  識亦不得有",
    "T31n1596_009:0310b09": "[0310b09] 釋曰。此中鬼畜人天等各隨其所應者。畜生",
    "T31n1596_009:0310b10": "以為水。餓鬼為高原。如人見糞為穢。&#x732A;等",
    "T31n1596_009:0310b11": "畜生見為淨妙。如人見飲食為淨。於諸天見",
    "T31n1596_009:0310b12": "為不淨。以此道理顯示。於一物中各隨其意",
    "T31n1596_009:0310b13": "見有差別。是故應知義無所有故。彼等所取",
    "T31n1596_009:0310b14": "既不成就。若爾義無所有故識應不緣境而",
    "T31n1596_009:0310b15": "生。答亦有識不緣境而生。如夢及過去未來",
    "T31n1596_009:0310b16": "等。無實攀緣即自體攀緣。如鏡像及定境亦",
    "T31n1596_009:0310b17": "爾次以偈顯示。過去等及夢此偈者。於中後",
    "T31n1596_009:0310b18": "半偈釋前半偈。如其次第應知。由無實攀緣",
    "T31n1596_009:0310b19": "故無攀緣。非無攀緣即自攀緣故。謂自心為",
    "T31n1596_009:0310b20": "境而攀緣故。即是過去未來及夢并二影像",
    "T31n1596_009:0310b21": "等次第相應。若義成為境無無分別智者。若",
    "T31n1596_009:0310b22": "義有自性則無無分別智。若汝言無無分別",
    "T31n1596_009:0310b23": "智有何失者。此智若不有佛果無可得。若無",
    "T31n1596_009:0310b24": "分別智不有則不能得佛果。是故決定應有",
    "T31n1596_009:0310b25": "應知。得自在菩薩者。謂已得自在力故勝解",
    "T31n1596_009:0310b26": "自在故者。得樂欲自在故如念地等成者。謂",
    "T31n1596_009:0310b27": "欲以地等諸物成金等相。即能成故。得定者",
    "T31n1596_009:0310b28": "亦爾者。謂得定人及餘聲聞等故。成就觀行",
    "T31n1596_009:0310b29": "人者。謂成就毘&#x9262;舍那故。智人者即是諸菩",
    "T31n1596_009:0310c01": "薩。得寂靜者。謂得三摩提故。思惟一切法",
    "T31n1596_009:0310c02": "如其義顯現者。由諸菩薩於如是如是修多",
    "T31n1596_009:0310c03": "羅等法。義思念時如念顯現。若念佛時隨所",
    "T31n1596_009:0310c04": "思念。於彼彼法中佛義顯現。如是色受等義",
    "T31n1596_009:0310c05": "顯現亦爾故。智行無分別一切義不現者。智",
    "T31n1596_009:0310c06": "正行無分別時。由一切義不現故。即知義無",
    "T31n1596_009:0310c07": "有。由義無所有故識亦成無所有。此識無所",
    "T31n1596_009:0310c08": "有今當顯示。識亦不得有者。所識既不有能",
    "T31n1596_009:0310c09": "識則不成。是故應知無所有。此義應知。相中",
    "T31n1596_009:0310c10": "已具解釋。",
    "T31n1596_009:0310c11": "[0310c11] 論曰。般若波羅蜜與無分別智無有差別。如",
    "T31n1596_009:0310c12": "經說菩薩住般若波羅蜜中已。與不住相應",
    "T31n1596_009:0310c13": "故。修餘波羅蜜得滿足。云何不住相應而得",
    "T31n1596_009:0310c14": "滿足。謂遠離五種住處故。一遠離外道我執",
    "T31n1596_009:0310c15": "處故。二遠離不見真實菩薩分別處故。三遠",
    "T31n1596_009:0310c16": "離生死涅槃二邊處故。四遠離唯斷煩惱障",
    "T31n1596_009:0310c17": "生知足處故。五遠離捨眾生利益事。住無餘",
    "T31n1596_009:0310c18": "涅槃界處故。[0310c18] 釋曰。此無分別智。即是般若",
    "T31n1596_009:0310c19": "波羅蜜。何以故。由經說住般若波羅蜜中。已",
    "T31n1596_009:0310c20": "與不住相應。如是等為欲令知此義故。以經",
    "T31n1596_009:0310c21": "文顯示。如是住不住相應中滿足餘波羅蜜。",
    "T31n1596_009:0310c22": "遠離外道我執處者。如外道住般若中有我",
    "T31n1596_009:0310c23": "執。念云。我住般若中。此是般若。菩薩遠離",
    "T31n1596_009:0310c24": "如是外道住相故。得住無住相應般若中。遠",
    "T31n1596_009:0310c25": "離不見真實菩薩分別處者。如不見真實。菩",
    "T31n1596_009:0310c26": "薩於無分別般若波羅蜜中。分別言。此是般",
    "T31n1596_009:0310c27": "若波羅蜜。無如是分別故。名不住相應。遠離",
    "T31n1596_009:0310c28": "生死涅槃二邊處者。如世間住生死邊。聲聞",
    "T31n1596_009:0310c29": "等住涅槃邊。菩薩不如是。不住此二即是不",
    "T31n1596_009:0311a01": "住相應應知。遠離唯斷煩惱障生知足者。",
    "T31n1596_009:0311a02": "如聲聞唯斷煩惱障生知足。菩薩不如是由",
    "T31n1596_009:0311a03": "此意故言諸菩薩不住相應行應知。遠離捨",
    "T31n1596_009:0311a04": "眾生利益事住無餘涅槃界處者。如聲聞捨",
    "T31n1596_009:0311a05": "利益眾生事。於無餘涅槃而取涅槃。菩薩不",
    "T31n1596_009:0311a06": "爾。如是不住聲聞所住。是名不住相應。聲聞",
    "T31n1596_009:0311a07": "智與菩薩智有五種差別相。今當顯示。",
    "T31n1596_009:0311a08": "[0311a08] 論曰。聲聞智與此菩薩智有何差別。有五種",
    "T31n1596_009:0311a09": "差別應知。一無分別差別。謂陰等法無分別",
    "T31n1596_009:0311a10": "故。二無分限差別。謂通達真如入一切種應",
    "T31n1596_009:0311a11": "知。為一切眾生無有分限故。三無住差別。謂",
    "T31n1596_009:0311a12": "入無住涅槃故。四畢竟差別。謂趣無餘涅槃",
    "T31n1596_009:0311a13": "界不盡故。五無上差別。謂最為勝上無有餘",
    "T31n1596_009:0311a14": "乘勝過故。",
    "T31n1596_009:0311a15": " 五種差別智  大悲以為體",
    "T31n1596_009:0311a16": " 世出世果報  當知不為遠",
    "T31n1596_009:0311a17": "[0311a17] 釋曰。於中無分別差別者。由諸聲聞攀緣陰",
    "T31n1596_009:0311a18": "等。生分別智。諸菩薩智。於陰等不生分別",
    "T31n1596_009:0311a19": "故。無分限差別者通達人法二無我故應知。",
    "T31n1596_009:0311a20": "無有分限。由諸菩薩於一切應知中智生故。",
    "T31n1596_009:0311a21": "聲聞唯知苦等諦為眾生亦無分限。菩薩為",
    "T31n1596_009:0311a22": "一切眾生故求菩提。聲聞唯為自利故。無住",
    "T31n1596_009:0311a23": "差別者。諸菩薩得無住處涅槃非諸聲聞此",
    "T31n1596_009:0311a24": "差別。畢竟差別者。於中言差別者。於無餘涅",
    "T31n1596_009:0311a25": "槃界中。聲聞涅槃則有盡滅。菩薩涅槃則不",
    "T31n1596_009:0311a26": "爾。無上差別者聲聞乘有上。菩薩大乘則無",
    "T31n1596_009:0311a27": "有上。是故此為差別。此義偈中顯示五種差",
    "T31n1596_009:0311a28": "別智等中。世出世果報者。謂色無色界是世",
    "T31n1596_009:0311a29": "間果報聲聞等是出世果報。",
    "T31n1596_009:0311b01": "[0311b01] 論曰。若菩薩如是增上戒增上心增上慧等",
    "T31n1596_009:0311b02": "功德果報具足。已於一切義利中得自在者。",
    "T31n1596_009:0311b03": "何故現見有諸眾生。受諸貧苦。由見是諸眾",
    "T31n1596_009:0311b04": "生於彼義利業障故。由見若與其樂果報。於",
    "T31n1596_009:0311b05": "諸善法中礙其起善故。由見其無有義利。則",
    "T31n1596_009:0311b06": "厭惡現前故。由見其若得果報。為聚集不善",
    "T31n1596_009:0311b07": "法因故。由見其若得果報。與餘無量眾生作",
    "T31n1596_009:0311b08": "逼惱因故。以是義故現見眾生受諸苦惱。此",
    "T31n1596_009:0311b09": "中有偈。",
    "T31n1596_009:0311b10": " 見業礙現前  集惡逼惱他",
    "T31n1596_009:0311b11": " 當知是眾生  不得菩薩施",
    "T31n1596_009:0311b12": "[0311b12] 釋曰。得自在菩薩。以此因緣雖有大悲而不",
    "T31n1596_009:0311b13": "與眾生富樂。今顯示此意。於中見諸眾生業",
    "T31n1596_009:0311b14": "障故者。是諸眾生於菩薩威力中有業障礙",
    "T31n1596_009:0311b15": "故。由彼等於菩薩智有障礙所礙。菩薩雖有",
    "T31n1596_009:0311b16": "堪能。見此事故於其貧苦即生捨心。此中顯",
    "T31n1596_009:0311b17": "餓鬼見河水為譬。如河有水若欲飲時無人",
    "T31n1596_009:0311b18": "障礙。然餓鬼由自罪業故。不能得飲。此亦",
    "T31n1596_009:0311b19": "如是河喻菩薩。財物喻水。餓鬼喻眾生。猶",
    "T31n1596_009:0311b20": "如彼水。是諸眾生。於彼財物不能得受用。",
    "T31n1596_009:0311b21": "其義亦爾。由見與樂礙其起善者。復有餘人",
    "T31n1596_009:0311b22": "雖無業障。然此人得見菩薩時。於相續中生",
    "T31n1596_009:0311b23": "起善法。若與此人果報以受富樂故。於起善",
    "T31n1596_009:0311b24": "則斷絕。菩薩作是思量。寧令貧苦隨順起善。",
    "T31n1596_009:0311b25": "以此道理不與富樂。由見其厭惡現前故者。",
    "T31n1596_009:0311b26": "或復有人厭惡現前。菩薩見其貧苦。而於善",
    "T31n1596_009:0311b27": "不善中勝上厭惡現前思量。是已於彼眾生",
    "T31n1596_009:0311b28": "不與富樂。由見其苦受果報。增長不善因者。",
    "T31n1596_009:0311b29": "又復有人於貧窮時。不得聚集不善法。菩薩",
    "T31n1596_009:0311c01": "見已作是思量。寧令貧窮。莫令造作不善。",
    "T31n1596_009:0311c02": "故於彼等不與富樂。由見其若得果報。與",
    "T31n1596_009:0311c03": "餘無量眾生作逼惱因故者。又復有人得大",
    "T31n1596_009:0311c04": "果報。則苦惱無量眾生。是故寧令一身獨受",
    "T31n1596_009:0311c05": "貧苦。於理為勝。莫令苦惱無量眾生。是故不",
    "T31n1596_009:0311c06": "與富樂。如是等義偈中顯示。此中業障礙故。",
    "T31n1596_009:0311c07": "生起善根故。善現前故。聚集不善故。逼惱餘",
    "T31n1596_009:0311c08": "眾生故。菩薩見其如此不與富樂。即是偈中",
    "T31n1596_009:0311c09": "業及礙現前。集惡逼惱他。以此顯示餘義可",
    "T31n1596_009:0311c10": "解。釋增上慧學竟。",
    "T31n1596_009:0311c11": "攝大乘論釋論寂滅勝相勝語第九",
    "T31n1596_009:0311c12": "[0311c12] 論曰。如是已說增上慧學勝相。寂滅勝相云",
    "T31n1596_009:0311c13": "何可見。諸菩薩寂滅即是無住處涅槃。以捨",
    "T31n1596_009:0311c14": "離煩惱不捨生死。共依止轉依為相。此中生",
    "T31n1596_009:0311c15": "死者是依他性染污分。涅槃者即是依他性",
    "T31n1596_009:0311c16": "清淨分。依止者即是依他性具二分。轉依",
    "T31n1596_009:0311c17": "者即是依他性對治起時染污分滅。清淨分",
    "T31n1596_009:0311c18": "顯。[0311c18] 釋曰。無住處涅槃相者。即是捨離煩惱",
    "T31n1596_009:0311c19": "不捨生死。共依止轉依為相者。住此轉時不",
    "T31n1596_009:0311c20": "令煩惱得住。然不捨生死。染分故名依他。即",
    "T31n1596_009:0311c21": "此淨分故名涅槃。二分故即是彼依止。轉依",
    "T31n1596_009:0311c22": "亦即此中得成。由此中對治起時。染分不行",
    "T31n1596_009:0311c23": "淨分行故。",
    "T31n1596_009:0311c24": "[0311c24] 論曰。復次此轉略說有六種。一益力損能轉。",
    "T31n1596_009:0311c25": "由信解力住聞熏習故。有慚微煩惱行不行",
    "T31n1596_009:0311c26": "故。二通達轉。謂已入地諸菩薩。真實不真",
    "T31n1596_009:0311c27": "實顯現在前故乃至六地。三修習轉。有障",
    "T31n1596_009:0311c28": "礙一切相不顯現。真如顯現故乃至十地。四",
    "T31n1596_009:0311c29": "果圓滿轉。無障礙一切相不顯現。最清淨真",
    "T31n1596_009:0312a01": "如顯現。得一切相自在故。五下劣轉諸聲",
    "T31n1596_009:0312a02": "聞等通達人無我故。一向背生死一向捨離",
    "T31n1596_009:0312a03": "生死。六曠大轉。諸菩薩通達法無我故。見生",
    "T31n1596_009:0312a04": "死即是寂靜。滅煩惱而不捨離故。諸菩薩於",
    "T31n1596_009:0312a05": "下劣轉中有何過失。不念利益眾生事故。菩",
    "T31n1596_009:0312a06": "薩法應超過下乘。同其解脫此是過失。諸菩",
    "T31n1596_009:0312a07": "薩於曠大轉中有何功德。於生死法中以自",
    "T31n1596_009:0312a08": "依止轉為依止故。得身自在於一切趣顯示",
    "T31n1596_009:0312a09": "一切身故。以種種調伏方便。調伏安立於世",
    "T31n1596_009:0312a10": "間果報及三乘中。此為功德。[0312a10] 釋曰。此轉復",
    "T31n1596_009:0312a11": "有六種。益力損能轉者。阿梨耶識中染污",
    "T31n1596_009:0312a12": "熏習。損其能益對治力。是故得轉住。解行",
    "T31n1596_009:0312a13": "地者。住聞熏習力已得轉依故。若煩惱現行",
    "T31n1596_009:0312a14": "彼有慚愧故。現行煩惱熏習薄少。通達轉中",
    "T31n1596_009:0312a15": "真實不真實顯現者。由正入地時為真實顯",
    "T31n1596_009:0312a16": "現因故。即於彼。時得轉依。或時出觀此即為",
    "T31n1596_009:0312a17": "不真實顯現因乃至六地。修習轉者。於應知",
    "T31n1596_009:0312a18": "障中有礙。此菩薩已一切相不復顯現故。得",
    "T31n1596_009:0312a19": "轉依。此轉乃至十地。果圓滿轉中一切障不",
    "T31n1596_009:0312a20": "復障礙者。此菩薩已一切相不顯現。無有一",
    "T31n1596_009:0312a21": "切障礙。見最清淨真如故。得此於一切相中",
    "T31n1596_009:0312a22": "得自在故得依止。由得此相自在故。能作隨",
    "T31n1596_009:0312a23": "意利益眾生事。曠大轉者。由於生死見其寂",
    "T31n1596_009:0312a24": "靜。煩惱即滅非有所捨。但煩惱不染由處染",
    "T31n1596_009:0312a25": "不染故。不捨生死此有何功德此曠大轉。諸",
    "T31n1596_009:0312a26": "菩薩以自依止轉依故。於一切法得自在。於",
    "T31n1596_009:0312a27": "一切趣中顯示同一切身[怡-台+龍]悷不調眾生。以",
    "T31n1596_009:0312a28": "種種調伏方便智調伏。安立於富樂及三乘",
    "T31n1596_009:0312a29": "中。此為功德。是中富樂者是世間果報故。",
    "T31n1596_009:0312b01": "[0312b01] 論曰。為轉依此中有偈。",
    "T31n1596_009:0312b02": " 凡夫覆真實  一切虛妄現",
    "T31n1596_009:0312b03": " 諸菩薩離妄  一切真實現",
    "T31n1596_009:0312b04": " 應知現不現  真實不真實",
    "T31n1596_009:0312b05": " 此依止轉已  名解脫如意",
    "T31n1596_009:0312b06": " 生死及涅槃  若平等智生",
    "T31n1596_009:0312b07": " 生死即涅槃  彼人得如是",
    "T31n1596_009:0312b08": " 即得於生死  非捨非非捨",
    "T31n1596_009:0312b09": " 亦即於涅槃  非得非非得",
    "T31n1596_009:0312b10": "[0312b10] 釋曰。為顯轉依故說偈。如諸凡夫由無明故。",
    "T31n1596_009:0312b11": "覆障真實。虛妄顯現。即是眾生等相。如是諸",
    "T31n1596_009:0312b12": "聖人真實顯現故。捨離眾生等相。由斷虛妄",
    "T31n1596_009:0312b13": "無明故。得如是。應知現不現真實不真實者。",
    "T31n1596_009:0312b14": "虛妄分別不顯現。真實成就性顯現。是名轉",
    "T31n1596_009:0312b15": "依。於轉依中虛妄不現行真實現行。此即是",
    "T31n1596_009:0312b16": "解脫相應名解脫如意者。如意欲行皆得解",
    "T31n1596_009:0312b17": "脫。非如聲聞畢竟涅槃猶如斬首。得如是解",
    "T31n1596_009:0312b18": "脫。生死及涅槃若平等智生者。於生死涅槃",
    "T31n1596_009:0312b19": "二種。平等智生。此二無有差別故者。若即",
    "T31n1596_009:0312b20": "於彼時故復次生死涅槃云何得平等。由煩",
    "T31n1596_009:0312b21": "惱為生死。煩惱法無我。菩薩通達此法。無",
    "T31n1596_009:0312b22": "我智生見彼諸法皆無所有。諸有生死即是",
    "T31n1596_009:0312b23": "涅槃。見生死法即是涅槃寂靜。若如是有何",
    "T31n1596_009:0312b24": "所得。即得於生死非捨非非捨故。非捨者由",
    "T31n1596_009:0312b25": "諸有生死即是涅槃故。非非捨者捨故。由於",
    "T31n1596_009:0312b26": "此中不染故。見無所有故若得如是。亦即於",
    "T31n1596_009:0312b27": "涅槃非得非非得。由彼法不異涅槃是故非",
    "T31n1596_009:0312b28": "得。由於彼法見其寂靜。與涅槃無有差別。是",
    "T31n1596_009:0312b29": "故非非得。釋學果寂滅竟。",
    "T31n1596_009:0312c01": "攝大乘論釋論智勝相勝語第十之一",
    "T31n1596_009:0312c02": "[0312c02] 論曰。如是已說寂滅勝相。智勝相云何可見。",
    "T31n1596_009:0312c03": "三種佛身故。應知是智勝相。謂自性身。受用",
    "T31n1596_009:0312c04": "身變化身。此中自性身者。即是如來法身。一",
    "T31n1596_009:0312c05": "切法中自在依止故。受用身者此顯諸佛種",
    "T31n1596_009:0312c06": "種大集輪。法身為依止。清淨佛剎中。受用大",
    "T31n1596_009:0312c07": "乘法果報故。變化身者。亦以法身為依止。處",
    "T31n1596_009:0312c08": "兜率陀宮故。及降生受欲樂。出家往外道中。",
    "T31n1596_009:0312c09": "修行苦行正覺菩提轉法輪入大涅槃。所顯",
    "T31n1596_009:0312c10": "示故。[0312c10] 釋曰。智勝相此中解說。即以三身顯",
    "T31n1596_009:0312c11": "智勝相。自性身為一切法自在依止。受用身",
    "T31n1596_009:0312c12": "者即以前所說。自性身為所依。種種諸佛大",
    "T31n1596_009:0312c13": "集輪故。得顯於清淨佛剎中。大乘修多羅等",
    "T31n1596_009:0312c14": "法為因故。得受用法樂此為依止。復有別義",
    "T31n1596_009:0312c15": "為受用清淨佛剎故。及受用法樂故以此為",
    "T31n1596_009:0312c16": "依止。變化身中始從兜率陀宮。乃至入涅槃",
    "T31n1596_009:0312c17": "等者。為顯示同天人法。以此為依止。",
    "T31n1596_009:0312c18": "[0312c18] 論曰。此中有&#x6B1D;陀那(隋云攝持)。",
    "T31n1596_009:0312c19": " 相得及自在  依止與攝持",
    "T31n1596_009:0312c20": " 差別德甚深  念業等佛身",
    "T31n1596_009:0312c21": "[0312c21] 何者為相。諸佛法身略說有五種相。應知一",
    "T31n1596_009:0312c22": "轉依相。謂一切障染污分依他性滅處。為解",
    "T31n1596_009:0312c23": "脫一切障。於一切法得自在現前。清淨分依",
    "T31n1596_009:0312c24": "他性顯故。二白法自體相。六波羅蜜滿足得",
    "T31n1596_009:0312c25": "十自在。謂命自在心自在眾具自在。此陀那",
    "T31n1596_009:0312c26": "波羅蜜滿足故。業自在生自在。尸羅波羅蜜",
    "T31n1596_009:0312c27": "滿足故。勝解自在。羼提波羅蜜滿足故。願自",
    "T31n1596_009:0312c28": "在。毘離耶波羅蜜滿足故。神力自在。五通所",
    "T31n1596_009:0312c29": "攝禪波羅蜜滿足故。智自在法自在。般若波",
    "T31n1596_009:0313a01": "羅蜜滿足故。三無二相。謂有無無二相故。一",
    "T31n1596_009:0313a02": "切法無所有。此空相不無故。有為無為無二",
    "T31n1596_009:0313a03": "為相。非業煩惱所為。然似有所為自在顯示",
    "T31n1596_009:0313a04": "故。一異無二相。於中一切諸佛依止無差別。",
    "T31n1596_009:0313a05": "然無量身相續證正覺故。此中有偈。",
    "T31n1596_009:0313a06": " 我取無有故  依止無差別",
    "T31n1596_009:0313a07": " 前後次第證  假名說差別",
    "T31n1596_009:0313a08": " 性行別非虛  具無初無別",
    "T31n1596_009:0313a09": " 非一亦非多  無垢依止故",
    "T31n1596_009:0313a10": "[0313a10] 四常相謂真如清淨為相。本願所引佛事不",
    "T31n1596_009:0313a11": "休息故。五不思議相。此真如清淨唯自證知。",
    "T31n1596_009:0313a12": "世間譬喻不可得。非分別所行故。[0313a12] 釋曰。此",
    "T31n1596_009:0313a13": "&#x6B1D;陀那偈中。謂相得等。此中相者。即法身",
    "T31n1596_009:0313a14": "相有五種。應知轉依相。謂一切障染污分。依",
    "T31n1596_009:0313a15": "他性滅。由染污分依他性滅故。於一切障",
    "T31n1596_009:0313a16": "得解脫。一切法中自在現前。清淨分依他性",
    "T31n1596_009:0313a17": "顯者。由於一切法得自在故。依他性一分清",
    "T31n1596_009:0313a18": "淨性。即得顯現。白法體相者。謂六波羅蜜圓",
    "T31n1596_009:0313a19": "滿故。得法身十種自在。此是白法體。於中",
    "T31n1596_009:0313a20": "命自在者。欲得自身齊幾許時住。即能顯示。",
    "T31n1596_009:0313a21": "應知心自在者。於爾許時住。不為生死所染",
    "T31n1596_009:0313a22": "污故。眾具自在者謂食等十種眾具。諸佛如",
    "T31n1596_009:0313a23": "念即得。應知此三由陀那波羅蜜圓滿為因。",
    "T31n1596_009:0313a24": "應知如偈說。",
    "T31n1596_009:0313a25": " 諸菩薩思惟  若淨若不淨",
    "T31n1596_009:0313a26": " 一切皆成善  是為意自在",
    "T31n1596_009:0313a27": "[0313a27] 業自在生自在。由尸羅波羅蜜滿故者。攝因",
    "T31n1596_009:0313a28": "及所生果故。又以此故身口業自在轉應知。",
    "T31n1596_009:0313a29": "由隨欲所生即彼業現前生自在者。謂生處",
    "T31n1596_009:0313b01": "自在轉應知。由於善惡等趣。隨意欲生即能",
    "T31n1596_009:0313b02": "生故。尸羅因名為業。尸羅果名為生。由此",
    "T31n1596_009:0313b03": "道理即得顯其自在故。信解自在由忍波羅",
    "T31n1596_009:0313b04": "蜜圓滿故者。諸法皆隨心轉故。得隨所樂",
    "T31n1596_009:0313b05": "欲。如所樂欲一切事悉成就故。願自在是毘",
    "T31n1596_009:0313b06": "離耶波羅蜜圓滿果者。由精進一切發行皆",
    "T31n1596_009:0313b07": "究竟。一切思量事悉成就故。五通所攝神力",
    "T31n1596_009:0313b08": "自在。是禪波羅蜜圓滿果者。由心有堪能出",
    "T31n1596_009:0313b09": "生神通故。智自在法自在。是般若波羅蜜圓",
    "T31n1596_009:0313b10": "滿果者。般若力故安立陰等。及得此後一切",
    "T31n1596_009:0313b11": "種智。無二相中非有相者。一切法無有相故。",
    "T31n1596_009:0313b12": "非無相者有空自性故。有為無為無二相者。",
    "T31n1596_009:0313b13": "謂非有為自性。非無為自性故。於中非業煩",
    "T31n1596_009:0313b14": "惱所生故非有為相。亦是有為相者。於有為",
    "T31n1596_009:0313b15": "中已得自在。處處顯示。由此義故名有為相。",
    "T31n1596_009:0313b16": "一異無二為相者。於法身中由依止無別。是",
    "T31n1596_009:0313b17": "故無異相。由無量身得至故不得為一相。於",
    "T31n1596_009:0313b18": "此二中不可偏說故。名無二相。此義以偈顯",
    "T31n1596_009:0313b19": "示。我取無有故依止無差別者。於世中我取",
    "T31n1596_009:0313b20": "力故有身差別。於法身中無有我取故無差",
    "T31n1596_009:0313b21": "別。若身無差別云何有多佛前後次第。證",
    "T31n1596_009:0313b22": "假名說差別者。由此無量身得故。亦有差",
    "T31n1596_009:0313b23": "別。如此等義。更以偈說。性別者諸菩薩有",
    "T31n1596_009:0313b24": "眾多。由此差別故發行亦異。由發行差別",
    "T31n1596_009:0313b25": "故有眾多人。菩提資糧得圓滿。是故若唯一",
    "T31n1596_009:0313b26": "佛。餘人資糧則應虛。作具足者。諸佛具作一",
    "T31n1596_009:0313b27": "切眾生利益事。謂安立於三乘中。若諸佛唯",
    "T31n1596_009:0313b28": "以佛乘安立眾生。則所作佛事不具足。是故",
    "T31n1596_009:0313b29": "應有多佛。如生死無初佛亦如是。若唯一佛",
    "T31n1596_009:0313c01": "即是有初。是故非一。又彼依止無差別故。亦",
    "T31n1596_009:0313c02": "不得為多。即是此無垢法界依止無差別。此",
    "T31n1596_009:0313c03": "不一異相。由此道理即得顯示常相者。三因",
    "T31n1596_009:0313c04": "緣故。此體常住為相。真如清淨以為佛體。此",
    "T31n1596_009:0313c05": "即常住。由此道理得顯如來常住。應知本願",
    "T31n1596_009:0313c06": "所引者。由昔發願作一切眾生利益事。由此",
    "T31n1596_009:0313c07": "願所引故。佛體顯現。是故彼願不虛。此即常",
    "T31n1596_009:0313c08": "住應知。若謂如來作眾生利益事已竟者。此",
    "T31n1596_009:0313c09": "義不然。以所作未究竟故。即於今時有無邊",
    "T31n1596_009:0313c10": "事。謂一切眾生未般涅槃故。以此因緣故常",
    "T31n1596_009:0313c11": "住為相應知。雖如是等說已。彼亦不可思議",
    "T31n1596_009:0313c12": "應知。此不可思議因緣。今當顯示。唯自證知",
    "T31n1596_009:0313c13": "者。諸佛自證彼體故。由彼體唯自證故。非彼",
    "T31n1596_009:0313c14": "覺觀所能思量。於世間中亦無此比類。以譬",
    "T31n1596_009:0313c15": "喻知故。",
    "T31n1596_009:0313c16": "[0313c16] 論曰。復次云何得最初證此法身。總相大乘",
    "T31n1596_009:0313c17": "法為所緣故。無分別智及彼後得智故。五相",
    "T31n1596_009:0313c18": "善修於一切地中。善集資糧故。破微細難破",
    "T31n1596_009:0313c19": "障故。金剛譬三摩提。次此三摩提。後離一切",
    "T31n1596_009:0313c20": "障即得轉依。[0313c20] 釋曰。此中說得最初得者。由",
    "T31n1596_009:0313c21": "此體無生以無為故。若生即是無常。金剛譬",
    "T31n1596_009:0313c22": "三摩提者。此三摩提猶如金剛能破微細難",
    "T31n1596_009:0313c23": "破障故。即得轉依者。謂由此金剛譬三摩",
    "T31n1596_009:0313c24": "提。能轉依得法身。",
    "T31n1596_009:0313c25": "[0313c25] 論曰。復次法身有幾種自在而得至自在。略",
    "T31n1596_009:0313c26": "說有五種自在。一國土自身相好無邊聲。無",
    "T31n1596_009:0313c27": "見頂自在。由轉色聚依故。二無譏嫌無量高",
    "T31n1596_009:0313c28": "大安樂行自在。由轉受聚依故。三說一切名",
    "T31n1596_009:0313c29": "身句身味身自在。由轉想聚依故。四變化變",
    "T31n1596_009:0314a01": "易引大眾。引白法自在。由轉行聚依故。五",
    "T31n1596_009:0314a02": "鏡平等觀作所應作智自在。由轉識聚依故。",
    "T31n1596_009:0314a03": "[0314a03] 釋曰。此中顯示自在。由轉色等五聚依故",
    "T31n1596_009:0314a04": "得自在。於中由轉色聚依故。得佛剎自在。謂",
    "T31n1596_009:0314a05": "顯示金銀等。隨意顯示身自在。謂於大眾輪",
    "T31n1596_009:0314a06": "隨諸眾生樂欲。顯示身應知。相好等自在謂",
    "T31n1596_009:0314a07": "隨所樂欲為彼顯示故。即是無邊聲。無見頂",
    "T31n1596_009:0314a08": "等自在。由轉受聚依故。得無譏嫌無量高大",
    "T31n1596_009:0314a09": "安樂行自在者。謂於無譏嫌無量高大等安",
    "T31n1596_009:0314a10": "樂行中得自在行故。於中無量者。應知是種",
    "T31n1596_009:0314a11": "種故。高大者謂此樂超過三界樂故。應知由",
    "T31n1596_009:0314a12": "轉想聚依故。於說名身等中得自在故。由取",
    "T31n1596_009:0314a13": "相想故。緣於名言等而取其相。轉滅此想故。",
    "T31n1596_009:0314a14": "由轉行聚依故。於變化變易引大眾引白法",
    "T31n1596_009:0314a15": "等故得自在。於中變化自在者。謂隨意變化",
    "T31n1596_009:0314a16": "應知。變易者謂變易地等。令成金等故。引大",
    "T31n1596_009:0314a17": "眾者應知隨其意引諸大眾。謂引天夜叉等",
    "T31n1596_009:0314a18": "眾故。引白法者謂如意所欲則白法現前應",
    "T31n1596_009:0314a19": "知。由轉識聚依故。得鏡智平等智正觀智",
    "T31n1596_009:0314a20": "作所應作智。於中鏡智者。所應知法雖不現",
    "T31n1596_009:0314a21": "前。無忘失如世間善習經書故。平等智者於",
    "T31n1596_009:0314a22": "通達時。於一切眾生。得平等心。此即是淨",
    "T31n1596_009:0314a23": "心。應知正觀智者。如典庫者。於陀羅尼三",
    "T31n1596_009:0314a24": "摩提門。隨於何時何法作意思惟。於彼中智",
    "T31n1596_009:0314a25": "行無礙故。作所應作智者謂顯示如從兜率",
    "T31n1596_009:0314a26": "陀乃至涅槃。於中顯現佛事。",
    "T31n1596_009:0314a27": "[0314a27] 論曰。應知法身為幾法所依止。略說有三種。",
    "T31n1596_009:0314a28": "一種種佛住依止。此中有二偈。",
    "T31n1596_009:0314a29": " 得受五種自體喜  諸佛由證自界故",
    "T31n1596_009:0314b01": " 遠離五喜由不證  是故為喜應須證",
    "T31n1596_009:0314b02": " 堪能事成無有量  法味義利功德具",
    "T31n1596_009:0314b03": " 諸佛恒常見無盡  故得歡喜最無嫌",
    "T31n1596_009:0314b04": "[0314b04] 二種種受用身依止成熟諸菩薩故。三種種",
    "T31n1596_009:0314b05": "化身依止多為成熟諸聲聞等故。[0314b05] 釋曰。應",
    "T31n1596_009:0314b06": "知有幾法依止。法身於中種種佛住依止者。",
    "T31n1596_009:0314b07": "種種謂聖住天住梵住等諸住所依止故。或",
    "T31n1596_009:0314b08": "有人作是念。諸佛何須現化身。以諸聲聞不",
    "T31n1596_009:0314b09": "證此故。離於五喜。謂諸聲聞等不能證此法",
    "T31n1596_009:0314b10": "身。則遠離五種歡喜。是故為喜。應須證者。謂",
    "T31n1596_009:0314b11": "若欲求此歡喜取於證者。當勤修方便也。此",
    "T31n1596_009:0314b12": "五種歡喜以第二偈顯示。堪能事成無有量。",
    "T31n1596_009:0314b13": "法味義利功德具者。於中法身有堪能無量",
    "T31n1596_009:0314b14": "故。無量人得正覺者。皆悉堪能平等應知。由",
    "T31n1596_009:0314b15": "得見此堪能無量故生於歡喜。及事成亦無",
    "T31n1596_009:0314b16": "量者。若一佛作眾生利益事。即是一切佛",
    "T31n1596_009:0314b17": "事。由諸佛多故事亦無量。由見此故生於歡",
    "T31n1596_009:0314b18": "喜。法味者由見了修多羅祇夜等十二部經",
    "T31n1596_009:0314b19": "法故。生勝歡喜。義利功德具者。謂財利",
    "T31n1596_009:0314b20": "具成及功德具成。於中財利具成者。謂隨所",
    "T31n1596_009:0314b21": "思念即得具足應知。功德具成者。謂十力十",
    "T31n1596_009:0314b22": "八不共法等具成應知也。故得歡喜最無失",
    "T31n1596_009:0314b23": "者。最者過三界歡喜故。無失者及習氣煩惱",
    "T31n1596_009:0314b24": "滅故。應知諸佛恒常見無盡者。見此次前所",
    "T31n1596_009:0314b25": "說四種歡喜。乃至窮生死後際無有滅盡。雖",
    "T31n1596_009:0314b26": "入無餘涅槃亦無盡。是故諸佛別得最勝歡",
    "T31n1596_009:0314b27": "喜。非餘聲聞。法身亦為受用身所依止。何",
    "T31n1596_009:0314b28": "因緣得成受用身依止。若離此入地已上諸",
    "T31n1596_009:0314b29": "菩薩不得成熟。亦為化身所依止。何因緣",
    "T31n1596_009:0314c01": "得成化身依止。多為成熟諸聲聞故由下願",
    "T31n1596_009:0314c02": "樂諸聲聞等。若離此不得成熟故。言多為者",
    "T31n1596_009:0314c03": "亦攝信行地諸菩薩應知。",
    "T31n1596_009:0314c04": "[0314c04] 論曰。應知有幾佛法攝法身。略說有六種。一",
    "T31n1596_009:0314c05": "清淨攝阿梨耶識轉已。得此法身故。二果報",
    "T31n1596_009:0314c06": "攝。色根轉已得果報智故。三樂攝轉欲行等",
    "T31n1596_009:0314c07": "樂已得無量智樂故。四自在攝。種種業所攝",
    "T31n1596_009:0314c08": "自在轉已得一切世界無礙神通智自在故。",
    "T31n1596_009:0314c09": "五世流布攝。一切見聞覺。知世流布言說轉",
    "T31n1596_009:0314c10": "已得令一切眾生心喜正說智自在。故六拔",
    "T31n1596_009:0314c11": "濟攝。拔濟一切災橫過失轉已得拔濟一切",
    "T31n1596_009:0314c12": "眾生災橫過失智故。此等六種佛法。攝取諸",
    "T31n1596_009:0314c13": "佛法身。[0314c13] 釋曰。若有法能攝法身。今當顯示。",
    "T31n1596_009:0314c14": "轉何法故得此法身。阿梨耶識轉已得法身",
    "T31n1596_009:0314c15": "故者。謂得法身及清淨故。此法身清淨。名",
    "T31n1596_009:0314c16": "清淨攝。果報攝者即是果報所攝佛法。色根",
    "T31n1596_009:0314c17": "轉者。謂眼等色根轉故。得果報智者。謂轉",
    "T31n1596_009:0314c18": "彼色根得果報智故。樂攝中欲行等樂轉者。",
    "T31n1596_009:0314c19": "謂世間欲行轉已得佛法樂故。得無量智故",
    "T31n1596_009:0314c20": "者。即是遊於種種樂故。自在攝中種種攝業",
    "T31n1596_009:0314c21": "轉者。如世間種種業。謂田作興生等。轉此",
    "T31n1596_009:0314c22": "已得於一切世界中無障礙神通智故。世流",
    "T31n1596_009:0314c23": "布攝者。謂世間見聞覺知等流布轉已。於見",
    "T31n1596_009:0314c24": "聞等中得自在。由得歡悅一切眾生智故。拔",
    "T31n1596_009:0314c25": "濟攝者。如世間王法苦惱事起。或以親友力",
    "T31n1596_009:0314c26": "財物力而得拔濟。轉此已得拔濟一切眾生",
    "T31n1596_009:0314c27": "一切苦惱智。此拔濟智離一切過失故。"
}