{
    "T40n1805_001:0157a03": "四分律行事鈔資持記上一上(并序)",
    "T40n1805_001:0157a05": "大宋餘杭沙門釋元照撰",
    "T40n1805_001:0157a06": "出家之士稟戒為體聚法居身。行必據體而",
    "T40n1805_001:0157a07": "修。故因名隨行身必稱法而動。故果號法身。",
    "T40n1805_001:0157a08": "誠由發趣有宗依因得所故也。且夫一識元",
    "T40n1805_001:0157a09": "明垢淨叵得。從緣流變。彼我熾然。觸物生情",
    "T40n1805_001:0157a10": "隨妄興業。繫諸有獄受萬類形。億劫昇沈罔",
    "T40n1805_001:0157a11": "有寧息。故我如來乘真實道。闢大慈門將令",
    "T40n1805_001:0157a12": "究盡苦源。故制先除漏業。譬夫伐樹始必刊",
    "T40n1805_001:0157a13": "枝。豈唯種果無依。抑使根株漸朽。毘尼為教",
    "T40n1805_001:0157a14": "厥致在茲。伏自蘊結中天五宗競演。譯傳東",
    "T40n1805_001:0157a15": "夏四分偏弘。雖九代相承而六師異轍。而我",
    "T40n1805_001:0157a16": "祖師示四依之像。秉一字之權軫力扶顛。為",
    "T40n1805_001:0157a17": "如來所使垂慈軌物作群生導師。首著斯文",
    "T40n1805_001:0157a18": "統被時眾。莫不五乘竝駕七眾俱霑。攝僧護",
    "T40n1805_001:0157a19": "法之儀橫提綱要。日用時須之務曲盡規猷。",
    "T40n1805_001:0157a20": "是故歷代重之以為大訓。然則理致淵奧討",
    "T40n1805_001:0157a21": "論者鮮得其門。事類森羅駕說者或容遺謬。",
    "T40n1805_001:0157a22": "由是研詳可否搜括古今。罄所見聞備舒翰",
    "T40n1805_001:0157a23": "墨。仰承行事之旨題曰資持。不違三行之宗",
    "T40n1805_001:0157a24": "勒開卷軸。良以一部統歸三行。三行無越二",
    "T40n1805_001:0157a25": "持。科釋文言貴深明於法相。銓量事用使剋",
    "T40n1805_001:0157a26": "奉於受隨。是則教行雙弘自他兼利。首題一",
    "T40n1805_001:0157a27": "舉部意全彰。但由聖智通宏凡情寡陋。以蠡",
    "T40n1805_001:0157a28": "酌海長嗟罔測其深。捧土塞河實愧不知其",
    "T40n1805_001:0157a29": "量。式酬祖德少副夙心。庶永流通。冀裨萬一",
    "T40n1805_001:0157b01": "者爾。",
    "T40n1805_001:0157b02": "歷觀往古述作。凡五十餘家各謂指南俱稱",
    "T40n1805_001:0157b03": "盡理。然今所立頗異昔傳。故於卷首略標五",
    "T40n1805_001:0157b04": "例。一曰定宗。二謂辨教。三敘引用。四明破",
    "T40n1805_001:0157b05": "立。五示闕疑。",
    "T40n1805_001:0157b06": "初定宗者三藏分宗所詮乃異。據行則雖通",
    "T40n1805_001:0157b07": "兼濟。在教則各有司存。往哲未詳固多濫涉。",
    "T40n1805_001:0157b08": "竝廣談論學以亂律乘(即增輝等記隨文結釋。涅槃四果等竝依法相廣列章",
    "T40n1805_001:0157b09": "門是也)。況復所引之論多依俱舍婆沙。蓋用實宗",
    "T40n1805_001:0157b10": "釋今假部。可謂宗骨顛倒理味差僻。致令後",
    "T40n1805_001:0157b11": "銳枉費時功。忝在傳持義當糺正。故今言教",
    "T40n1805_001:0157b12": "則唯歸律藏。語行則專據戒科。決持犯之重",
    "T40n1805_001:0157b13": "輕。建僧宗之軌範。此為正本。餘竝旁兼。猶恐",
    "T40n1805_001:0157b14": "專隅更須明證。戒疏大妄戒中斥古云。有人",
    "T40n1805_001:0157b15": "依解廣竪義章動經他日。意所異也。舉宗以",
    "T40n1805_001:0157b16": "明持犯為正。自餘隨律之經略知名相而已。",
    "T40n1805_001:0157b17": "諸經論師自分宗體。彼尚不解律刑。此豈橫",
    "T40n1805_001:0157b18": "知他學。縱有前聞亦不得述。費時損日徒張",
    "T40n1805_001:0157b19": "無益。自宗猶困於未聞。況餘經論何由道盡。",
    "T40n1805_001:0157b20": "可謂不識分量也。須臾死去莫浪多事等(已上全文)。",
    "T40n1805_001:0157b21": "請考斯文足為龜鏡。宜須反跡勿事氷情。",
    "T40n1805_001:0157b22": "二辨教者。夫教者以詮表為功隨機為用。雖",
    "T40n1805_001:0157b23": "廣開戶牖而軌度無差。雖剋定楷摸而攝生",
    "T40n1805_001:0157b24": "斯盡。圓音隨應情慮難求。且依業疏三宗以",
    "T40n1805_001:0157b25": "示一家處判。然教由體立體即教源。故須約",
    "T40n1805_001:0157b26": "體用分教相。一者實法宗即薩婆多部。彼宗",
    "T40n1805_001:0157b27": "明體則同歸色聚。隨行則但防七支。形身口",
    "T40n1805_001:0157b28": "色成遠方便。此即當分小乘教也。二者假名",
    "T40n1805_001:0157b29": "宗。即今所承曇無德部。此宗論體則強號二",
    "T40n1805_001:0157c01": "非。隨戒則相同十業。重緣思覺即入犯科。此",
    "T40n1805_001:0157c02": "名過分小乘教也。三者圓教宗。即用涅槃",
    "T40n1805_001:0157c03": "開會之意。決了權乘同歸實道。故考受體。乃",
    "T40n1805_001:0157c04": "是識藏熏種。隨行即同三聚圓修。微縱妄心",
    "T40n1805_001:0157c05": "即成業行。此名終窮大乘教也。然今四分正",
    "T40n1805_001:0157c06": "當假宗。深有兼淺之能。故旁收有部。教蘊分",
    "T40n1805_001:0157c07": "通之義。故終會圓乘。是則大小通塞假實淺",
    "T40n1805_001:0157c08": "深。一代雄詮歷然可見。",
    "T40n1805_001:0157c09": "三引用者自古引文多無楷式。或全寫經論。",
    "T40n1805_001:0157c10": "或具錄祖乘。或汎列儒書。或多援字解。既乖",
    "T40n1805_001:0157c11": "鈔旨實穢真宗。今意所存類分三別。初用三",
    "T40n1805_001:0157c12": "藏。意聖教繁富未可具舒。事鈔建題撮要為",
    "T40n1805_001:0157c13": "本。故下序云。自外不盡之文必欲尋其始末。",
    "T40n1805_001:0157c14": "則非鈔者之意。今或申明幽隱。或讎校差違。",
    "T40n1805_001:0157c15": "竝具引正文。仍隨難注釋。自餘易曉例不廣",
    "T40n1805_001:0157c16": "之。二明用祖教者。謂疏鈔傳錄儀集圖誥部",
    "T40n1805_001:0157c17": "文既廣。非學不知。其或以後廢前。或指廣如",
    "T40n1805_001:0157c18": "彼。或斥奪謬妄。或和會異同。諸餘義章例亦",
    "T40n1805_001:0157c19": "不舉。三用俗書者莊嚴章句違律刑科。讚詠",
    "T40n1805_001:0157c20": "外書如經極誡。祖乘有用義不徒然。或是舉",
    "T40n1805_001:0157c21": "俗況道。或復取義助文。豈得專事浮華混同",
    "T40n1805_001:0157c22": "世論。今或語勢相涉。或借用彼文。但撮要示",
    "T40n1805_001:0157c23": "之令知所出。及論字體多從義訓。兼復通依",
    "T40n1805_001:0157c24": "眾典。不必專據字書。",
    "T40n1805_001:0157c25": "四破立者慈訓遠流傳迷彌眾。考教義則綱",
    "T40n1805_001:0157c26": "領俱喪。逐名相則得失互彰。必委而攻之則",
    "T40n1805_001:0157c27": "過成繁費。苟縱而不舉則人惑多岐。至於大",
    "T40n1805_001:0157c28": "義有妨。或復異計難革。但隨文略指使理有",
    "T40n1805_001:0157c29": "所歸。逐事爭鋒甚非今意。",
    "T40n1805_001:0158a01": "五闕疑者斯鈔大體詞簡事周。淺識寡聞何",
    "T40n1805_001:0158a02": "由盡曉。竊恐相承傳濫。或是抄寫乖真。或詳",
    "T40n1805_001:0158a03": "覈未通。或撿尋未獲義非臆度。例竝闕如。或",
    "T40n1805_001:0158a04": "但標曰未詳。或且俱存眾說。或擬尋文據。或",
    "T40n1805_001:0158a05": "俟後講磨。蓋遵聖論推本之懲。抑憑祖教廢",
    "T40n1805_001:0158a06": "前之例故也。覽斯五例臧否條然。且舉大端",
    "T40n1805_001:0158a07": "餘廣如後。",
    "T40n1805_001:0158a08": "釋序題",
    "T40n1805_001:0158a09": "四分者五部之別名。一宗之通號。從文段數",
    "T40n1805_001:0158a10": "即以為目。翻就此方總六十卷。新學多昧委",
    "T40n1805_001:0158a11": "引示之。初分二十卷(從序至第二十比丘戒本)。第二分十五卷",
    "T40n1805_001:0158a12": "(從二十一至二十八八卷比丘尼戒本)。受戒犍度一(二十九至三十三五卷。梵語犍度此云法",
    "T40n1805_001:0158a13": "聚。即篇品之名)。說戒犍度二(三十四五二卷此兩犍度在第二分末)。第三分十",
    "T40n1805_001:0158a14": "四卷(總十六犍度)。安居犍度三(三十六)。自恣犍度四(三十七)。",
    "T40n1805_001:0158a15": "皮革犍度五(三十八)。衣犍度六(三十九四十)。藥犍度七(四十一四",
    "T40n1805_001:0158a16": "十二前半)。迦絺那衣犍度八(四十二後半)。拘睒彌犍度九(四十",
    "T40n1805_001:0158a17": "三前半從國為名)。瞻波犍度十(四十三後半從城為名)。訶責犍度十一",
    "T40n1805_001:0158a18": "(四十四)。人犍度十二(四十五前半)。覆藏犍度十三(四十五後半)。",
    "T40n1805_001:0158a19": "遮犍度十四(四十六前半)。破僧犍度十五(四十六後半)。滅諍",
    "T40n1805_001:0158a20": "犍度十六(四十七)。尼犍度十七(四十八)。法犍度十八(四十",
    "T40n1805_001:0158a21": "九)。第四分十一卷(前有二犍度。并後結集等四段)。房舍犍度十",
    "T40n1805_001:0158a22": "九(五十)。雜犍度二十(五十一二三共三卷。戒疏云。二十犍度離分三分是也)。五百",
    "T40n1805_001:0158a23": "結集(五十四前半)。七百結集(五十四後半)。調部毘尼(五十五六七共三卷)。",
    "T40n1805_001:0158a24": "毘尼增一(五十八至六十三卷)。以法正尊者於根本部中。隨",
    "T40n1805_001:0158a25": "己所樂采集成文。隨說止處即為一分。凡經",
    "T40n1805_001:0158a26": "四番一部方就。故號四分。非同章疏約義判",
    "T40n1805_001:0158a27": "文。故業疏云。四分即說之斷章(斷字上呼止也)。戒疏",
    "T40n1805_001:0158b01": "云。四度傳文盡所詮相。此據說之所至非",
    "T40n1805_001:0158b02": "義判也。二十犍度離分三分。可是義開耶。問",
    "T40n1805_001:0158b03": "教流此土四律已翻(四五十祇)。祖師何意偏宗四",
    "T40n1805_001:0158b04": "分。答此土受緣始從四分。餘部雖翻未聞依",
    "T40n1805_001:0158b05": "用。業疏云。神州一統約受並誦四分之文。今",
    "T40n1805_001:0158b06": "所判釋約受明隨。故立一部以為宗本。下云。",
    "T40n1805_001:0158b07": "今判其持犯還約其受體。斯意明矣(義淨三藏反宗有部。未",
    "T40n1805_001:0158b08": "體此意)。問有引人法有序等文。而云四分部勝其",
    "T40n1805_001:0158b09": "義云何。答非無此義。必依十誦受戒。可以部",
    "T40n1805_001:0158b10": "劣而宗四分耶。序明勝劣為彰部計淺深。至",
    "T40n1805_001:0158b11": "第三門始論約教判處耳。問且據現翻總六",
    "T40n1805_001:0158b12": "十卷。梵本仍多。如何四度誦終一藏。答非謂",
    "T40n1805_001:0158b13": "一座名為一度。蓋取一期不定時限。隨集至",
    "T40n1805_001:0158b14": "處未終且散即為一度。如是至四一部方終。",
    "T40n1805_001:0158b15": "五分十誦大同於此。唯八十誦律一夏之功",
    "T40n1805_001:0158b16": "逐席為目。隨時各立未可一概。律者梵云毘",
    "T40n1805_001:0158b17": "尼。華言稱律。今約戒疏統括諸文不出三義。",
    "T40n1805_001:0158b18": "初言律者法也。從教為名斷割重輕開遮持",
    "T40n1805_001:0158b19": "犯非法不定。下文云。又如世法據刑約制。道",
    "T40n1805_001:0158b20": "法亦爾。依根附教各有差降。不可乖越故曰",
    "T40n1805_001:0158b21": "法也。二云律者分也。謂須商度據量有在。",
    "T40n1805_001:0158b22": "若律呂之分氣也(一年十二月奇月屬陽名律。偶月屬陰名呂。一律一呂各分二氣。則二",
    "T40n1805_001:0158b23": "十四氣)。又云。教相所詮四字斯盡。謂犯不犯輕與",
    "T40n1805_001:0158b24": "重也。若解四字通決無疑。是則上品持律之",
    "T40n1805_001:0158b25": "最。何名為犯境緣具也。何名不犯起對治也。",
    "T40n1805_001:0158b26": "何名為輕因果微也。何名為重反上句也。然",
    "T40n1805_001:0158b27": "此四相非律不分。持犯不濫有同氣候也。三",
    "T40n1805_001:0158b28": "云。律字安聿聿者筆也(楚謂之聿。秦謂之筆。出字書注)。必審教",
    "T40n1805_001:0158b29": "驗情在筆投斷。又云。處刻決正非筆不定",
    "T40n1805_001:0158c01": "等。問如上三義何以分之。答三竝世法比擬",
    "T40n1805_001:0158c02": "取名。教詮楷定即法義也。辨析重輕即分義",
    "T40n1805_001:0158c03": "也。臨事決判即筆義也。具含此三故稱為律。",
    "T40n1805_001:0158c04": "自餘翻釋廣在中卷。刪繁補闕者。刪謂能刪",
    "T40n1805_001:0158c05": "繁即所刪。補謂能補闕即所補。世多不曉故",
    "T40n1805_001:0158c06": "須委釋。即分為二。初刪繁者自古傳律情見",
    "T40n1805_001:0158c07": "不同。或疏或鈔十有餘家口相傳授亦非一",
    "T40n1805_001:0158c08": "二。凡於一事解釋多途。必備而引之則翳於",
    "T40n1805_001:0158c09": "行事。但直申正義。餘竝削除。止用一言標破。",
    "T40n1805_001:0158c10": "如云不同前解諸說不同。餘義廢之昔解多",
    "T40n1805_001:0158c11": "途等。今以標破之言謂之能刪屬在刪字。削",
    "T40n1805_001:0158c12": "去諸說竝號所刪屬於繁字。上據義說更須",
    "T40n1805_001:0158c13": "文證。鈔興意云。每所引用先加覆檢。於一事",
    "T40n1805_001:0158c14": "之下廢立意多。諸師所存情見繁廣。今竝刪",
    "T40n1805_001:0158c15": "略止存文證等。問繁有幾種。答略有二義。一",
    "T40n1805_001:0158c16": "者繁廣即上所明。諸師情見刪除之者。如自",
    "T40n1805_001:0158c17": "然定方七樹七間戒場先後夏中結解受日限",
    "T40n1805_001:0158c18": "定等。並有多說今於鈔中例皆不引。即義鈔",
    "T40n1805_001:0158c19": "兩疏所引古解者是。二者繁濫如欲詞牒緣",
    "T40n1805_001:0158c20": "受日加乞之類。今竝除之。即羯磨篇云。今欲",
    "T40n1805_001:0158c21": "剋剪浮言發揚聖旨等。又如知鐘之語說戒",
    "T40n1805_001:0158c22": "淨口安居通聚自恣為非。僧網篇中廣列非",
    "T40n1805_001:0158c23": "制。師資篇中妄行杖罰之類。即僧網云。今則",
    "T40n1805_001:0158c24": "刪其繁惡補其遺漏等。若依序文正存前意。",
    "T40n1805_001:0158c25": "今取後說非不兼通。縱有多述不出於此。問",
    "T40n1805_001:0158c26": "上明所刪為律為疏。答自昔不明去取兩異。",
    "T40n1805_001:0158c27": "今為分之。謂本宗他部大小經論。西土此方",
    "T40n1805_001:0158c28": "先賢文紀諸家鈔疏。但使今鈔引者竝是取",
    "T40n1805_001:0158c29": "文皆屬鈔字。至於諸師情見。或筆於文或傳",
    "T40n1805_001:0159a01": "於口今鈔不錄。削除之者並是所刪。即刪繁",
    "T40n1805_001:0159a02": "字攝。應知刪補之義。鈔文前後時或有之。豈",
    "T40n1805_001:0159a03": "得凡見引文例稱刪補。傳迷來久。學者深須",
    "T40n1805_001:0159a04": "究之。問如戒本緣起廣解辨相律藏文廣。今",
    "T40n1805_001:0159a05": "鈔不引豈非刪律。答律是聖教今家所宗。但",
    "T40n1805_001:0159a06": "可取文豈宜刪去。一者下文指廣如律并及",
    "T40n1805_001:0159a07": "大疏。何得率爾例斥為繁。二者鈔興意中。但",
    "T40n1805_001:0159a08": "云情見繁廣不云刪律。一家宗部並無此語。",
    "T40n1805_001:0159a09": "如何不思輒見輕謗。若爾說戒篇云。今以普",
    "T40n1805_001:0159a10": "照道安二師為本。餘則取律誠文刪補取中。",
    "T40n1805_001:0159a11": "豈非刪律。答此迷語也。彼以古師儀式有闕",
    "T40n1805_001:0159a12": "有繁故。憑本律刪彼所繁補彼所闕。是則繁",
    "T40n1805_001:0159a13": "闕在二師之本。刪補屬今鈔之用。據斯以言",
    "T40n1805_001:0159a14": "彌彰上義。問若不刪律應即刪疏。答但是異",
    "T40n1805_001:0159a15": "端。或文或說豈局於疏。及乎取彼要當還屬",
    "T40n1805_001:0159a16": "鈔取。自餘不引始號刪繁。故鈔興意中但云",
    "T40n1805_001:0159a17": "情見不言疏鈔也。二明補闕者自古持律。或",
    "T40n1805_001:0159a18": "隨已執見。或暗於教部。至於行事未適時宜。",
    "T40n1805_001:0159a19": "如尺量短長由旬大小羯磨。例皆白讀問難",
    "T40n1805_001:0159a20": "不取解知。臥具謂非三衣。畜長不科減量。淨",
    "T40n1805_001:0159a21": "地不立唱相。七證全無請詞。斯類極多例皆",
    "T40n1805_001:0159a22": "遺闕。今鈔約義準文補令詳備。故下房戒定",
    "T40n1805_001:0159a23": "尺量已云。余曾遊晉魏及以關輔諸方律肆。",
    "T40n1805_001:0159a24": "每必預筵至論尺斗廢興。曾未霑述故即補",
    "T40n1805_001:0159a25": "闕反光九代(印本作故即刪補。然既未霑述豈得有刪。今準古本為正)。今以往古",
    "T40n1805_001:0159a26": "未論之事即為所補。鈔中所引文義理例是",
    "T40n1805_001:0159a27": "為能補。問補闕與下文義決通為同為異。答",
    "T40n1805_001:0159a28": "決通通先有。補闕局元無。餘如序中第五門",
    "T40n1805_001:0159a29": "說。問隨機羯磨云。律藏殘缺義有遺補豈非",
    "T40n1805_001:0159b01": "補律。答正由律缺行事不周。故引文約例補",
    "T40n1805_001:0159b02": "彼羯磨。至如律文仍前自缺。何嘗補之。問輕",
    "T40n1805_001:0159b03": "重儀云。刪補舊章撰述事鈔。準此刪補不在",
    "T40n1805_001:0159b04": "於律。如何不許刪補章疏。答所刪所補多出",
    "T40n1805_001:0159b05": "舊章。能刪能補並見今鈔。但章疏語局情見",
    "T40n1805_001:0159b06": "言通。口授文傳理無不攝。請詳鈔意勿事遲",
    "T40n1805_001:0159b07": "疑。行事者行以運造為義。事即對理彰名。然",
    "T40n1805_001:0159b08": "事相多途。義須精簡。初以事通善惡此唯善",
    "T40n1805_001:0159b09": "事。二就善中簡餘泛善局明戒善。三約上下",
    "T40n1805_001:0159b10": "兩卷眾共二行名作善。中卷自行名止善。四",
    "T40n1805_001:0159b11": "約諸篇細分諸事。上卷十二篇標宗一篇總勸",
    "T40n1805_001:0159b12": "行事。集僧已下有五事。初眾法緣成事(集僧足數",
    "T40n1805_001:0159b13": "受欲羯磨結界五篇)。二匡眾住持事(僧網)。三接物提誘事(受戒師資)。",
    "T40n1805_001:0159b14": "四檢察清心事(說戒自恣)。五靜緣策修事(安居)。中卷四",
    "T40n1805_001:0159b15": "篇有二事。初專精不犯事(篇聚釋相持犯)。二犯已能悔",
    "T40n1805_001:0159b16": "事(懺篇)。下卷十四篇分八事。初內外資緣事(二衣四藥",
    "T40n1805_001:0159b17": "鉢器)。二節身離染事(對施頭陀)。三卑己謙恭事(僧像)。四外化",
    "T40n1805_001:0159b18": "生善事(訃請導俗)。五待遇同法事(主客瞻病)。六日用要業事",
    "T40n1805_001:0159b19": "(雜行)。七訓導下眾事(沙彌及尼)。八旁通異宗事(諸部)。是則一",
    "T40n1805_001:0159b20": "部始終所詮行相。無非三業鼓動方便緣搆",
    "T40n1805_001:0159b21": "而成故云行事。首題標此特異群宗。本設化",
    "T40n1805_001:0159b22": "根源正教詮宗骨反光九代。斯言不虛故序",
    "T40n1805_001:0159b23": "云。顯行世事方軌來蒙者百無一本。此乃一",
    "T40n1805_001:0159b24": "家大要遍見諸文。凡預學宗彌須詳練。苟迷",
    "T40n1805_001:0159b25": "斯旨餘復何言。問準下持犯事法兩分。今唯",
    "T40n1805_001:0159b26": "題事則非攝法。答彼明止作各攝分齊故須",
    "T40n1805_001:0159b27": "兩分。今望運造無問事法通歸事耳。問題云",
    "T40n1805_001:0159b28": "行事下云三行。語音別召同異云何。答行據",
    "T40n1805_001:0159c01": "造修。行取成德。由行成行語別義同。莫非流",
    "T40n1805_001:0159c02": "入行心緣構成業也。鈔者有二義。一採摘義",
    "T40n1805_001:0159c03": "二包攝義。謂於三藏正文聖賢遺記。採拾要",
    "T40n1805_001:0159c04": "當以為文體。下云撮略正文。即初義也。彼文",
    "T40n1805_001:0159c05": "既廣備錄則繁。故於其間略提首後。詞省理",
    "T40n1805_001:0159c06": "足下云包括諸意。即次義也。至第十門當自",
    "T40n1805_001:0159c07": "廣說。序有三訓。隨義以釋。爾雅云。東西牆謂",
    "T40n1805_001:0159c08": "之序。如世牆序在堂奧之外。即喻序文冠一",
    "T40n1805_001:0159c09": "鈔之表。此端序義也。二序即訓敘。謂撰述始",
    "T40n1805_001:0159c10": "終十門例括三行條流。使一部文義歷然不",
    "T40n1805_001:0159c11": "混。此即次序義也。三訓緒者如繰繭得緒則",
    "T40n1805_001:0159c12": "餘絲可理。學者觀序則諸篇可求。此謂由序",
    "T40n1805_001:0159c13": "義也。一言標序三釋並通。問昔云總別兩序",
    "T40n1805_001:0159c14": "其義如何。答首標一題那云兩序。今所不取",
    "T40n1805_001:0159c15": "略言三失。凡言總別共彰一事。如持犯總別",
    "T40n1805_001:0159c16": "二衣總別之例。今序不爾。前明製撰成文。後",
    "T40n1805_001:0159c17": "括諸篇大義。前後敵異總別焉成。若以十門",
    "T40n1805_001:0159c18": "不同而云別者。則總義持犯所列七門亦應",
    "T40n1805_001:0159c19": "是別。戒業二疏各有總義。並列多門例難亦",
    "T40n1805_001:0159c20": "爾。此則全無總別之義為失一也。又倣經宗",
    "T40n1805_001:0159c21": "通別二序。且經中通序通於諸經。別則簡於",
    "T40n1805_001:0159c22": "餘典。今此鈔序為通何文為簡何典。又以總",
    "T40n1805_001:0159c23": "序為發起別序為證信者。且彼經家通是證",
    "T40n1805_001:0159c24": "信別為發起。今則反之。一何顛亂。若言準彼",
    "T40n1805_001:0159c25": "得云兩序者。彼以通他局此之異經後經前",
    "T40n1805_001:0159c26": "不同。證信使百世無疑。發起顯教非徒設。科",
    "T40n1805_001:0159c27": "分二序其意在茲。考此序文全非比擬。妄引",
    "T40n1805_001:0159c28": "彼例為失二也。且鈔以十門統其大綱。又云。",
    "T40n1805_001:0159c29": "此之十條並總束諸門等。是則十門全無別",
    "T40n1805_001:0160a01": "義。不曉文旨為失三也。今申正解。對下三十",
    "T40n1805_001:0160a02": "別篇止可通云總序。於一序中大分三段。前",
    "T40n1805_001:0160a03": "明著述但敘能詮之文。中列十門乃括諸篇",
    "T40n1805_001:0160a04": "之義。文義二種並屬教收。教不徒然指歸濟",
    "T40n1805_001:0160a05": "行。故後分三行統攝群機。一序始終教行斯",
    "T40n1805_001:0160a06": "足。略示大要餘在臨文。題下注字顯上別名",
    "T40n1805_001:0160a07": "容含多意。一者異古下斥古云。顯行世事方",
    "T40n1805_001:0160a08": "軌來蒙。百無一本。今標行事得律宗旨。二謂。",
    "T40n1805_001:0160a09": "揀濫古師撰述。皆云四分律鈔疏等。故加別",
    "T40n1805_001:0160a10": "目知非餘者。三為釋疑。疑云。宗律撰鈔但以",
    "T40n1805_001:0160a11": "所宗立題可矣。何必更參刪繁等語。若不注",
    "T40n1805_001:0160a12": "顯疑情不決故也。中下兩卷語別意同。撰號",
    "T40n1805_001:0160a13": "中本為標名示文所出。名容相涉別之以寺。",
    "T40n1805_001:0160a14": "寺或同名。揀之以處。京兆者即古長安城今之",
    "T40n1805_001:0160a15": "永興軍也。自古帝王建都之地。故立此號。京",
    "T40n1805_001:0160a16": "者訓大言土境之廣。兆即是眾言士庶之多。",
    "T40n1805_001:0160a17": "即律師行化之境。亦即本所生地。有云長城",
    "T40n1805_001:0160a18": "或云丹徒者(長城湖州。丹徒潤州)。此謂祖宗之所出非生",
    "T40n1805_001:0160a19": "處也。行狀云。大師在京華生長。足為明據。其",
    "T40n1805_001:0160a20": "出世示滅中間化事備載行狀。此不煩引。撰",
    "T40n1805_001:0160a21": "述者通而為言。撰亦是述今既兩標。故須別",
    "T40n1805_001:0160a22": "釋。撰謂操觚染翰詮次成章。述謂謙己推他",
    "T40n1805_001:0160a23": "相循舊轍。若準後批云武德九年撰。而戒疏",
    "T40n1805_001:0160a24": "批云貞觀初年。以武德九年即改貞觀故無",
    "T40n1805_001:0160a25": "所妨。彼疏又云。貞觀四年遠觀化表。於泌部",
    "T40n1805_001:0160a26": "山為擇律師。又出鈔三卷。乃承吾前本更加",
    "T40n1805_001:0160a27": "潤色筋脈相通。準此乃是重修前本。案目錄",
    "T40n1805_001:0160a28": "中乃當貞觀八年。即今所傳之本也(舊云有六卷。又云後",
    "T40n1805_001:0160a29": "分十二卷。準下序云三卷攝文文無不委。則是非見矣)。",
    "T40n1805_001:0160b01": "釋序文",
    "T40n1805_001:0160b02": "初段歎戒中初二句標歎。為下釋成又二。上",
    "T40n1805_001:0160b03": "二句舉喻彰德。依下四句對餘藏顯勝。戒德",
    "T40n1805_001:0160b04": "即所歎之法。難思乃能歎之詞。戒有四義。法",
    "T40n1805_001:0160b05": "體行相今從總相唯歎戒法。所以不云難議",
    "T40n1805_001:0160b06": "者。以心思切近口議疎遠思之既難必非可",
    "T40n1805_001:0160b07": "議。或可句局理必兼之。冠下一句顯上難思",
    "T40n1805_001:0160b08": "之義。既超象外無物可比。故非凡小心力所",
    "T40n1805_001:0160b09": "及。冠字去呼謂束載也。冠為首飾取高出之",
    "T40n1805_001:0160b10": "義。象謂世間諸所有物。問軌導舟航豈非象",
    "T40n1805_001:0160b11": "耶。答經律歎戒舉象雖多。但得少義未可全",
    "T40n1805_001:0160b12": "同。此中略舉二物少喻戒功。軌導即車轍明",
    "T40n1805_001:0160b13": "其發趣也。舟航取其運載也。又標宗云是汝",
    "T40n1805_001:0160b14": "大師。以能軌物也。或如人足能有所至也。或",
    "T40n1805_001:0160b15": "云大地生成住持也。道品樓柱聖道所依也。",
    "T40n1805_001:0160b16": "禪定城郭定慧所憑也。乃至如池如鏡如纓",
    "T40n1805_001:0160b17": "絡如頭如器。又智論中如重寶如命如鳥翅",
    "T40n1805_001:0160b18": "如船等。尋之可知。又篇聚中先明戒護。具列",
    "T40n1805_001:0160b19": "八喻。如王子如月光如如意珠。如王一子如",
    "T40n1805_001:0160b20": "人一目。如貧資糧如王好國如病良藥。又戒",
    "T40n1805_001:0160b21": "本序如海無涯如寶無厭。僧祇戒本如猿猴",
    "T40n1805_001:0160b22": "鎖如馬轡勒。廣在經律不復繁引。良以戒德",
    "T40n1805_001:0160b23": "高廣故非一物可喻。遍舉諸象各得一端。不",
    "T40n1805_001:0160b24": "能全似故云冠超也。五乘者人天聲聞辟支",
    "T40n1805_001:0160b25": "及佛能乘人也。五戒十善諦緣六度所乘法",
    "T40n1805_001:0160b26": "也。乘此法者必由奉戒。故以戒法通為軌導",
    "T40n1805_001:0160b27": "也。常途如此。今別解云。如戒本中。欲得生天",
    "T40n1805_001:0160b28": "上若生人中者常當護戒足豈唯五戒十善",
    "T40n1805_001:0160b29": "耶。然戒有四位五八十具。若約鈍根通為世",
    "T40n1805_001:0160c01": "善。若論上智俱作道基。故善生云。五戒甚難。",
    "T40n1805_001:0160c02": "能為大比丘菩薩戒而為根本。故知。四戒皆",
    "T40n1805_001:0160c03": "導五乘。今此標歎總含四位正在具足。問戒",
    "T40n1805_001:0160c04": "疏云。為道制戒本非世福。但據三乘。今云五",
    "T40n1805_001:0160c05": "乘者。答彼則專窮聖意用顯教源。此明通被",
    "T40n1805_001:0160c06": "兩機以彰利普。然則三乘為語尚乃兼權。若",
    "T40n1805_001:0160c07": "論雙樹重扶咸歸常住。故知。四戒皆導佛乘。",
    "T40n1805_001:0160c08": "根器不同故分三五。如是知之。三寶舟航者",
    "T40n1805_001:0160c09": "三寶四種。一體理體就理而論。化相一種局",
    "T40n1805_001:0160c10": "據佛世。住持一位通被三時。功由戒力運載",
    "T40n1805_001:0160c11": "不絕。故如舟焉何以然耶。由佛法二寶並假",
    "T40n1805_001:0160c12": "僧弘。僧寶所存非戒不立。如標宗中順則三",
    "T40n1805_001:0160c13": "寶住持。違則覆滅正法。又如華嚴云。具足受",
    "T40n1805_001:0160c14": "持威儀教法。能令三寶不斷等。餘如後引。或",
    "T40n1805_001:0160c15": "可越度凡流入三寶位。必須受戒以合舟喻。",
    "T40n1805_001:0160c16": "文通此釋前解為正。寔字音植訓實訓是。次",
    "T40n1805_001:0160c17": "顯勝中有二。初對二學明所詮行勝。下對兩",
    "T40n1805_001:0160c18": "藏顯能詮教勝。定慧莫等者須約兩意互明",
    "T40n1805_001:0160c19": "勝劣。若望斷惑證真則慧為勝。戒但止業定",
    "T40n1805_001:0160c20": "唯攝散故。若約修行次第必戒為始。禪定智",
    "T40n1805_001:0160c21": "慧因之而生。故今云建修正從後義故云莫",
    "T40n1805_001:0160c22": "等。遺教依因成論捉縛並同此意。次顯教中",
    "T40n1805_001:0160c23": "群藉即目經論二藏。於茲乃指住持之事。經",
    "T40n1805_001:0160c24": "論不談故云息唱。謂剃染稟戒入道次第以",
    "T40n1805_001:0160c25": "至僧中。受懺安恣結說治諫師資上下行住",
    "T40n1805_001:0160c26": "坐臥飲食衣服眾法別行。此諸事相佛法紀",
    "T40n1805_001:0160c27": "綱住持萬代。功由於此唯斯律藏委示規模。",
    "T40n1805_001:0160c28": "餘藏非宗故所不辨。故善見云。毘尼藏者佛",
    "T40n1805_001:0160c29": "法壽命毘尼藏住佛法方住。曲論來致備如",
    "T40n1805_001:0161a01": "中卷。準上所詮亦須兩釋。若詮理發智破妄",
    "T40n1805_001:0161a02": "顯真。則經論為勝。若軌事攝修滅惡生善。則",
    "T40n1805_001:0161a03": "毘尼獨尊。故知。三藏各具勝能。今望住持故",
    "T40n1805_001:0161a04": "有優劣。問標宗所引大小經論亦明戒律。那",
    "T40n1805_001:0161a05": "云息唱。答雖復兼明號隨經律。止是略歎戒",
    "T40n1805_001:0161a06": "功。至如上列住持等事。非彼所論故得云耳。",
    "T40n1805_001:0161a07": "敘弘傳中初文。正法像法各一千年。末法萬",
    "T40n1805_001:0161a08": "年。如來定在正法。四依通於正像。文為二段。",
    "T40n1805_001:0161a09": "上明教主親弘。下明弟子傳化。住法圖贊列",
    "T40n1805_001:0161a10": "二十五祖。即以如來為開法大師。迦葉已下",
    "T40n1805_001:0161a11": "為傳法聖僧。今此戒律佛出方制本其元始。",
    "T40n1805_001:0161a12": "故云自也。大師者所謂天人之師。即十號之",
    "T40n1805_001:0161a13": "一。以道訓人故彰斯目。然以師通凡小加大",
    "T40n1805_001:0161a14": "簡之。是則三界獨尊九道依學。唯佛大聖得",
    "T40n1805_001:0161a15": "此嘉號。自餘凡鄙安可僣稱。故十誦云。若比",
    "T40n1805_001:0161a16": "丘言我是大師說大師事法。得蘭夷罪同大",
    "T40n1805_001:0161a17": "妄故(言我是犯蘭。說事法得夷)。言在世者娑婆五濁所取之",
    "T40n1805_001:0161a18": "土也。大千世界所化之境也。賢劫中第九減",
    "T40n1805_001:0161a19": "劫人壽百歲出世之時也。三十成道說三乘法",
    "T40n1805_001:0161a20": "度人無量。八十唱滅。今指五十年中行化之",
    "T40n1805_001:0161a21": "時故云在世。言偏弘者謂雖談眾典。然於毘",
    "T40n1805_001:0161a22": "尼最所留意。故篇聚云。世尊處世深達物機。",
    "T40n1805_001:0161a23": "凡所施為必以威儀為主是也。又經通餘人所",
    "T40n1805_001:0161a24": "說。律唯金口親宣大權影響但知祇奉。況餘",
    "T40n1805_001:0161a25": "小聖安敢措詞。又復諸經說有時限。律則通",
    "T40n1805_001:0161a26": "於始終。義鈔云。始於鹿苑終至鶴林。隨根制",
    "T40n1805_001:0161a27": "戒乃有萬差等。具斯三意永異餘經。偏弘之",
    "T40n1805_001:0161a28": "言想無昧矣。爰即語詞此明如來滅後迦葉而",
    "T40n1805_001:0161a29": "下結集傳持。故云無普。普即廢也。言四依者",
    "T40n1805_001:0161b01": "凡有三種。一人四依(內凡為初依。初果為二依。二三兩果為三依。四果為四依)。",
    "T40n1805_001:0161b02": "涅槃云。有四種人能護正法為世所依。此並",
    "T40n1805_001:0161b03": "大權示聲聞像傳法化人。眾生所賴四並名依。",
    "T40n1805_001:0161b04": "二行四依(糞掃衣長乞食樹下坐腐爛藥。此四種行入道之緣。上根利器所依止故)。三法",
    "T40n1805_001:0161b05": "四依(謂依法不依人。依義不依語。依智不依識。依了義經不依不了義經。此之四法簡辨邪正。末世所憑",
    "T40n1805_001:0161b06": "故得名也)。今此所標即人四依。昔來但列二十四祖。",
    "T40n1805_001:0161b07": "今意不爾。二十四師且據相承傳法之者。若",
    "T40n1805_001:0161b08": "約橫論同時弘闡人實非一。毱多五子豈不明",
    "T40n1805_001:0161b09": "乎。就竪而言師子已下豈無傳教。況復下云",
    "T40n1805_001:0161b10": "逮于像季。則知。四依之言兼該正像。弘法之",
    "T40n1805_001:0161b11": "師豈唯二十四人而已(二十四師名字化跡廣在付法藏傳及住法圖贊。須者",
    "T40n1805_001:0161b12": "尋之)。像季弘傳初科明兩土中。如來中夜入滅",
    "T40n1805_001:0161b13": "後夜不如。正法像法益多乖諍。況像季乎。如",
    "T40n1805_001:0161b14": "感通傳天神所述。西方諍競大小不融。至於",
    "T40n1805_001:0161b15": "經卷互相投毀。及空有兩宗各分黨類。若論",
    "T40n1805_001:0161b16": "此方隋唐已前五部未分假實未判。是此非",
    "T40n1805_001:0161b17": "彼各尚己宗故多乖諍。以下文中別指震旦。",
    "T40n1805_001:0161b18": "故知。此科通語兩土。然祖師出世當佛滅後",
    "T40n1805_001:0161b19": "一千五百餘年。即入像法之末。是故齊此以",
    "T40n1805_001:0161b20": "明訛替。澆謂澆薄醇味漸微。訛謂訛變本體",
    "T40n1805_001:0161b21": "全失。時實不然由人故耳。鋒即利刃世中兵",
    "T40n1805_001:0161b22": "鬪謂之爭鋒。脣舌相攻以圖勝負。事有同焉。",
    "T40n1805_001:0161b23": "鼓謂擊動。論即言議事無形質。顯是虛諍故",
    "T40n1805_001:0161b24": "云不形。次科傳教失中。初文上既通敘兩土",
    "T40n1805_001:0161b25": "澆訛。下不別敘西方。蓋非今意。但明此土引",
    "T40n1805_001:0161b26": "生述作。因前而致故標所以。震嶺者震是梵",
    "T40n1805_001:0161b27": "言之省略。嶺即土境之通名。如世州郡多以",
    "T40n1805_001:0161b28": "江山川澤通而召之。又如釋相云震嶺受緣。",
    "T40n1805_001:0161b29": "即明東夏得戒之始耳。又僧傳中贊曇延法",
    "T40n1805_001:0161c01": "師云。震嶺宏標遺教法主。準知震嶺之號。但",
    "T40n1805_001:0161c02": "目此方不煩穿鑿(舊云。國嶺兩標。震是此方。嶺即葱嶺非也)。具云震",
    "T40n1805_001:0161c03": "旦亦云真丹。此翻漢地。傳教者指弘通之人。",
    "T40n1805_001:0161c04": "九代者自後漢明帝佛法初傳。至於大唐祖師",
    "T40n1805_001:0161c05": "出世凡歷九代(後漢魏晉宋齊梁陳隋唐)。草之出叢曰拔萃。人",
    "T40n1805_001:0161c06": "之超群曰出類(語出孟子。有若歎孔子曰。出於其類拔乎其萃。自生民已來未有。盛如孔",
    "T40n1805_001:0161c07": "子也。今借用之)。事出胸襟謂之智術。此明前代諸師",
    "T40n1805_001:0161c08": "任意自裁不憑正教。上句彰其英敏。下句斥",
    "T40n1805_001:0161c09": "其師心。列失中凡傳教之務不出有三。一弘",
    "T40n1805_001:0161c10": "揚教法。二訓誘來蒙。三扶持顛墜。今觀前代",
    "T40n1805_001:0161c11": "於此三事曾未論之。故下結云可得詳而評",
    "T40n1805_001:0161c12": "之。蓋言不能詳評故也。是以文中科為三失。",
    "T40n1805_001:0161c13": "初揚顯下二句闕第一也。行儀謂行事軌式。",
    "T40n1805_001:0161c14": "以像末之教不顯行儀。安能久住。匡謂正其",
    "T40n1805_001:0161c15": "訛駁。攝謂持之久永。垂下二句闕第二也。以",
    "T40n1805_001:0161c16": "後學無知若非師範。進道無由尋即法也。紐",
    "T40n1805_001:0161c17": "下二句闕第三也。玄綱大表竝喻律乘。紐謂",
    "T40n1805_001:0161c18": "接續。既即已也。樹字上呼顛即是倒。此二句",
    "T40n1805_001:0161c19": "舉喻雖別所顯義同。結示中上句躡前智術。",
    "T40n1805_001:0161c20": "既無典據。故云憑虛。下句躡上三事不能詳",
    "T40n1805_001:0161c21": "評。故曰難為。以即用也。形謂構其相狀。聲即",
    "T40n1805_001:0161c22": "發其言詞。露潔猶言顯白也。任情虛說無教",
    "T40n1805_001:0161c23": "照對故易。軌行實事是非外彰故難。上約虛",
    "T40n1805_001:0161c24": "實相對釋次就理事釋者。有解云。上句指虛",
    "T40n1805_001:0161c25": "通理性。即經論之學。下句明軌範事相。即毘",
    "T40n1805_001:0161c26": "尼之教。彼引僧傳。僧休法師聽洪律師講四",
    "T40n1805_001:0161c27": "分律。三十餘遍顧諸徒曰。予聽涉多矣。至於",
    "T40n1805_001:0161c28": "經論一遍入神。今聽律部逾增逾暗。豈非理",
    "T40n1805_001:0161c29": "可虛求事難通會乎(又引戰國策云。畫鬼魅者易為巧。圖犬馬者難為功。又云。淄",
    "T40n1805_001:0162a01": "州名恪律師親問南山。即以此對。未知何出)。此謂諸師談經說理無不",
    "T40n1805_001:0162a02": "精窮。考律行事未能決白。此釋可取故兩存",
    "T40n1805_001:0162a03": "焉。次彰講解。斥學解中初科又二。初至繁濫",
    "T40n1805_001:0162a04": "正敘執文。上二句標執。下二句顯過。前修即",
    "T40n1805_001:0162a05": "指前代諸師。律藏且據本宗一部。每有行事",
    "T40n1805_001:0162a06": "必據誠文。雖是實錄然由年代渺邈五師捃",
    "T40n1805_001:0162a07": "拾。翻譯失旨抄寫錯漏。致有殘缺不了之文。",
    "T40n1805_001:0162a08": "今家則用文義決通。如下所標律文不了是也。",
    "T40n1805_001:0162a09": "寄緣猶附事也。良即訓實以文害事。故有繁",
    "T40n1805_001:0162a10": "濫(如依律羯磨各差五德。有覆不開懺重。夏",
    "T40n1805_001:0162a11": "竟解界二十八人不足數四人捨墮之類)。加以下次",
    "T40n1805_001:0162a12": "明兼生妄計。初句標過濫之源為學有二。一",
    "T40n1805_001:0162a13": "須研味精詳。二必聞見廣博。既乖此二故多",
    "T40n1805_001:0162a14": "虛謬。臆下三句出其過相。臆即胸臆言其任",
    "T40n1805_001:0162a15": "意。尤即訓甚(如手持衣藥執臥具為越褥之類)。取類者或引類例",
    "T40n1805_001:0162a16": "有乖(如小界立相引僧祇捨衣界一尋為例。無衣鉢得戒以破戒和尚四句為例等)。或取流類",
    "T40n1805_001:0162a17": "不等(如用僧祇加衣法。及用解大界解小界羯磨而解戒場等)。隨聞即用不究可",
    "T40n1805_001:0162a18": "否。故云寡討論也。愚執畢身不能遷善。故云",
    "T40n1805_001:0162a19": "生常計也。寡即訓少集即是聚。言其多也。次",
    "T40n1805_001:0162a20": "科有二。上明辨罪據別行也。下云眾網約僧",
    "T40n1805_001:0162a21": "事也。釁戾皆目於罪。展轉增多各據一見。故",
    "T40n1805_001:0162a22": "曰倍分(加盜僧物得重而言犯蘭。無知得提例判為吉。",
    "T40n1805_001:0162a23": "此則以重為輕。盜畜物犯吉而斷犯夷。捨墮物",
    "T40n1805_001:0162a24": "貿新衣得吉而云犯提。此謂以輕為重也)。僧事中如僧網治罰說戒",
    "T40n1805_001:0162a25": "自恣受曰懺罪諸餘眾務。一方行化立法須",
    "T40n1805_001:0162a26": "通。任情則事派千差。依教則理歸一揆。既迷",
    "T40n1805_001:0162a27": "教旨義無所憑。朋黨者則同。憎嫉者故異。世",
    "T40n1805_001:0162a28": "途目擊今古皆然。故云同異等。區亦分也。三",
    "T40n1805_001:0162a29": "中因前異計執諍紛紜。是非難定遲疑不決。",
    "T40n1805_001:0162a30": "故推博學深識方能裁斷。文中初二句簡其",
    "T40n1805_001:0162b01": "堪能。上句明精窮律藏教有廢興。偏局之者",
    "T40n1805_001:0162b02": "固執成諍。下句明評量諸師。釋說多異後進",
    "T40n1805_001:0162b03": "未達取捨莫從。必具二能方堪此任。故云自",
    "T40n1805_001:0162b04": "非等。孰能下顯餘人不能。闢即開也。重疑者",
    "T40n1805_001:0162b05": "謂展轉生疑。如執夏中不得解界。人已生疑。",
    "T40n1805_001:0162b06": "因又疑曰。必若解之為成夏否。又如執一夏",
    "T40n1805_001:0162b07": "三度受日。疑云。必欲重受為失夏耶。又如小",
    "T40n1805_001:0162b08": "界立相疑云。必行受戒為得戒否。略舉數端",
    "T40n1805_001:0162b09": "以遣文相。凡此之類隨時引之。大論疑者事",
    "T40n1805_001:0162b10": "既不明。任運滋廣故云重疑。遣猶除也。累字",
    "T40n1805_001:0162b11": "去呼謂滯礙也。心既有疑事即成礙。人無不",
    "T40n1805_001:0162b12": "爾故云通也。或作罪累釋者。如執夏末受日",
    "T40n1805_001:0162b13": "十五限滿不還成夏。又七日藥開無內宿盜常",
    "T40n1805_001:0162b14": "住物。令奪取等足使人疑。依行有罪必決其",
    "T40n1805_001:0162b15": "疑。則令離過故云遣也。此二句對上考諸說",
    "T40n1805_001:0162b16": "虛實。括下二句對上統教意廢興。部執且指",
    "T40n1805_001:0162b17": "五部。五師情見岳立不同。若偏守一宗則必",
    "T40n1805_001:0162b18": "成諍論。故須統括考校異同。斟量取捨方明",
    "T40n1805_001:0162b19": "行事。故云爾也。與字平呼即語詞也(此四句二事。古作",
    "T40n1805_001:0162b20": "四義釋者非)。次明撰集。別斥中初科上二字傷歎。前",
    "T40n1805_001:0162b21": "下敘其虛費。上二句總示所出。遺記者通目",
    "T40n1805_001:0162b22": "疏鈔。如第十門具列者是。下二句別列非相。",
    "T40n1805_001:0162b23": "言止論者貫下兩句。謂撰疏者但相廢立。作",
    "T40n1805_001:0162b24": "鈔者唯逞難問。更無他意故也。如義鈔兩疏",
    "T40n1805_001:0162b25": "時或引之是也。問此中既斥彼那引之。答此",
    "T40n1805_001:0162b26": "明行事故須奪破。彼演義章不妨引用。又古",
    "T40n1805_001:0162b27": "文極繁彼唯摘要。取其少分以辨是非。所以",
    "T40n1805_001:0162b28": "義鈔題云拾毘尼義是也。至下斥其失宗。行",
    "T40n1805_001:0162b29": "事訓蒙毘尼宗體於茲既失。餘不足言。今鈔",
    "T40n1805_001:0162c01": "首題即彰此意。高超遠古深契佛心。紐絕扶",
    "T40n1805_001:0162c02": "顛誠在於此。是以諸篇演布唯存行事為宗。",
    "T40n1805_001:0162c03": "隨處提撕專以訓蒙為意。咨爾來學勿負祖",
    "T40n1805_001:0162c04": "恩。言世事者謂是世中合行之事。非世俗",
    "T40n1805_001:0162c05": "之事也。準下撰述一十六師。今云百無一者",
    "T40n1805_001:0162c06": "汎舉至多。以明至少猶不可得。言都無所取",
    "T40n1805_001:0162c07": "也。次義集者即諸本羯磨。以羯磨文散在廣",
    "T40n1805_001:0162c08": "律。並以義類集結成篇。故云文在義集。如今",
    "T40n1805_001:0162c09": "隨機羯磨。亦稱撰集。又業疏中召出羯磨人",
    "T40n1805_001:0162c10": "為集法者。皆可證矣。此科文意為遮後疑。恐",
    "T40n1805_001:0162c11": "云上斥疏鈔繁費乖宗。且諸本羯磨直顯行",
    "T40n1805_001:0162c12": "事如何。上云百無一本。無乃誣彼先賢耶。今",
    "T40n1805_001:0162c13": "雖許有還成無用。言時有者明其不多也。銳",
    "T40n1805_001:0162c14": "懷者美其敏利也。即目鎧諦光願四師。上標",
    "T40n1805_001:0162c15": "人法或下指過。初二句即光願二本。光本多",
    "T40n1805_001:0162c16": "以義求。願本廣引緣據。詞繁事隱不濟時用",
    "T40n1805_001:0162c17": "故云多列等。閑緩非要謂之游詞。好廣者樂",
    "T40n1805_001:0162c18": "從。尚簡者不顧故云逗機未足。逗猶濟也。次",
    "T40n1805_001:0162c19": "單題下即鎧諦二本。上二句斥文略。題即書",
    "T40n1805_001:0162c20": "寫。彼唯出法不辨緣成。故云莫宣猶言不述",
    "T40n1805_001:0162c21": "也。下二句明無用。既不曉成敗。加被無功故",
    "T40n1805_001:0162c22": "云依文等。故業疏序中總斥四本云。增減繁",
    "T40n1805_001:0162c23": "略互見得失等(昔來所釋都無所曉)。總斥中通前疏鈔及以",
    "T40n1805_001:0162c24": "義集。故云並也。碎謂文無章節。亂謂義非倫",
    "T40n1805_001:0162c25": "序。所以下二句對上文碎。故難尋求。次二句",
    "T40n1805_001:0162c26": "對上義亂。故難領會。第二明今述作。初文為",
    "T40n1805_001:0162c27": "二。初明覽古。聽采暇者在首師講席習學之",
    "T40n1805_001:0162c28": "時。顧眄者明非正學也(迴觀曰顧。斜視曰眄。音麵)。群篇通指",
    "T40n1805_001:0162c29": "前代所流也。撰集雖眾一無可取故曰通非",
    "T40n1805_001:0163a01": "等。屬音燭訓當。非當意者不契祖心也。上句",
    "T40n1805_001:0163a02": "示無取下句出所以。問劣則可爾優何不契。",
    "T40n1805_001:0163a03": "答以群篇中優劣互見。優雖有取劣不可存。",
    "T40n1805_001:0163a04": "欲得全優未之有也。云非屬意其義如斯。慈",
    "T40n1805_001:0163a05": "訓所興良由於此。斐然下次明撰述。斐然者",
    "T40n1805_001:0163a06": "文章駁雜之貌。次出論語(孔子在陳思魯乃云。吾黨之小子狂簡斐然",
    "T40n1805_001:0163a07": "成章)。作命即撰文。命謂典章之異號。即目今鈔",
    "T40n1805_001:0163a08": "也(論語云。為命裨諶草創之等。正義曰。命謂政令之詞為即作也)。直筆者即後批",
    "T40n1805_001:0163a09": "云不事虬文。此有三意。一顯行事故。二被新",
    "T40n1805_001:0163a10": "學故。三彰謙意故。具謂委陳行相。舒謂演布",
    "T40n1805_001:0163a11": "文詞。一部之文盡於此句(有科此為刪四分繁。包下為引他文補非也)。",
    "T40n1805_001:0163a12": "次科引用中為二。先列所引文有四句。初句",
    "T40n1805_001:0163a13": "統収諸律。即五十祇等。次句收大小乘經。經",
    "T40n1805_001:0163a14": "中談律名為隨經之律。故云隨說。第三收大",
    "T40n1805_001:0163a15": "小乘論。第四總諸師疏鈔及布薩儀高僧傳",
    "T40n1805_001:0163a16": "師資傳寺誥等。此之四句括盡一部引用之",
    "T40n1805_001:0163a17": "文。是則貫攝兩乘囊包三藏。遺編雜集[怡台+(替曰+貝)]聚",
    "T40n1805_001:0163a18": "成宗。以鈔標題義見於此。搜下次明取捨。又",
    "T40n1805_001:0163a19": "二初二句取捨三藏。搜謂摘取駁即簡除。言",
    "T40n1805_001:0163a20": "同異者初約本宗他部。同異相對以明搜駁",
    "T40n1805_001:0163a21": "有四句。一與本宗同故搜(十誦持衣加藥諸部不足數人。婆論三衣局",
    "T40n1805_001:0163a22": "量。五分通量。母論轉欲之類)。二同故駁(魚肉正食小教咸爾。今鈔用後廢之)。三與本",
    "T40n1805_001:0163a23": "宗異故搜(僧祇五人捨墮在眾自說欲。五分通結淨地諸部自然界量。母論略說戒等)。四異",
    "T40n1805_001:0163a24": "故駁(僧祇三遍說欲牒緣入欲。通夜會衣不立勢分。群部不開淨地。增加羯磨如是等例)。次就",
    "T40n1805_001:0163a25": "他部自明同異亦四句。一他部同故搜者(五分僧祇",
    "T40n1805_001:0163a26": "於上座前一一說欲。十誦多論盜畜物犯吉之類)。二同故駁(十誦善見無和尚得戒。僧祇十誦四重",
    "T40n1805_001:0163a27": "無重犯)。三他部異故搜(善見三衣內穿失法。婆論緣斷。雜寶藏俱盧舍五里。多論二里竝",
    "T40n1805_001:0163a28": "取用之)。四異故駁(十誦受三十九夜。僧祇事訖。委如別行中尋之)。長見下取捨",
    "T40n1805_001:0163b01": "諸師文紀。何以知然。以三藏聖言豈論短濫。",
    "T40n1805_001:0163b02": "義可見矣。初二句明取者如下諸篇所引。疏",
    "T40n1805_001:0163b03": "鈔解釋問答多不標名。至於僧傳寺誥等各",
    "T40n1805_001:0163b04": "題本號。此明取文皆屬鈔攝(昔云補闕誤矣)。輔即助也。",
    "T40n1805_001:0163b05": "濫述下明捨。下諸篇中或直剪者。如云七樹",
    "T40n1805_001:0163b06": "七間如義鈔廢立。或引破者忘成及界不開",
    "T40n1805_001:0163b07": "中。安居解界失夏等。又布薩儀中唱未受具",
    "T40n1805_001:0163b08": "人不清淨者出等。出要律儀禮敬捉衣角之",
    "T40n1805_001:0163b09": "類。若不剪除人情滯塞。故云成通意也。次體",
    "T40n1805_001:0163b10": "勢中初別列有四句。初句明繁者或作繁廣",
    "T40n1805_001:0163b11": "釋。上卷諸篇廣張行事。中卷盜戒離衣畜寶",
    "T40n1805_001:0163b12": "別眾食等。下卷二衣四藥導俗沙彌等。或作",
    "T40n1805_001:0163b13": "繁累釋。如結界唱相有場無場兩種大界竝",
    "T40n1805_001:0163b14": "先委示正唱復出。受戒遮難亦先釋相出眾。",
    "T40n1805_001:0163b15": "對眾復兩列之。說戒懺殘並前廣引諸教。然",
    "T40n1805_001:0163b16": "後還引前文排布儀式。上就當篇各明。若約",
    "T40n1805_001:0163b17": "別篇互望亦有此義。如結界篇重明集僧。又",
    "T40n1805_001:0163b18": "羯磨篇中復列集僧結界簡人受欲等。及受",
    "T40n1805_001:0163b19": "戒篇還述集僧等。釋相篇復明受戒具緣等。",
    "T40n1805_001:0163b20": "釋相對施兩出五觀食法等。如是並為顯於",
    "T40n1805_001:0163b21": "行事不可闕略。即下所謂若略減取其梗概。",
    "T40n1805_001:0163b22": "用事恒有不足是也。第二略指者初約諸篇",
    "T40n1805_001:0163b23": "互指。如集僧指結界在。後結界指集僧如前。",
    "T40n1805_001:0163b24": "說戒指白眾在僧網。安居指五利如自恣。羯",
    "T40n1805_001:0163b25": "磨中簡眾與欲並指前篇。又各就當篇明者",
    "T40n1805_001:0163b26": "如足數中。指四儀別相廣如別眾。懺殘指覆",
    "T40n1805_001:0163b27": "藏如後。如此相指遍該一部。且舉一二。類謂",
    "T40n1805_001:0163b28": "同流從即訓順。如安居竟合明迦提五利。不",
    "T40n1805_001:0163b29": "欲更繁然夏竟受利與下自恣。同流相順故",
    "T40n1805_001:0163c01": "指如彼。餘皆倣此。又釋。如無場大界已出結",
    "T40n1805_001:0163c02": "法。後有場大界即指如前。乃至加三衣法具",
    "T40n1805_001:0163c03": "出一法。餘並例指。受日中出半月羯磨。已一",
    "T40n1805_001:0163c04": "月如前。此釋亦通不無其義。三文斷者如受",
    "T40n1805_001:0163c05": "欲中明說欲相。引五分僧祇文斷已續云義",
    "T40n1805_001:0163c06": "評等。下諸篇中義云義曰義詳義準等皆同",
    "T40n1805_001:0163c07": "此例(古解云云一無可取)。四徵詞者即推覈之語。謂推覈",
    "T40n1805_001:0163c08": "深隱必假問端。以為發起汎論問答為立賓",
    "T40n1805_001:0163c09": "主。賓則申疑推究。主則隨義決通。欲使言議",
    "T40n1805_001:0163c10": "相持教理明顯。一咨請問(即結界中諸問如云大界有村得合結否)。二",
    "T40n1805_001:0163c11": "假疑問(受欲中問不稱緣欲法成否。羯磨中問白讀成否等)。三破古問(集僧中問自然",
    "T40n1805_001:0163c12": "方圓。足數中問邊罪等人自言據體等)。四相並問(受戒中問戒師白和教授不和。又問戒師不差教",
    "T40n1805_001:0163c13": "授濁差)。五推窮問(受欲中問此律宿欲不成。及受戒中問十誦尼無重出家何故開捨戒)。六",
    "T40n1805_001:0163c14": "互違問(釋相問毘尼殄已起戒防未起。何言斷過去非。盜戒問盜像供養無犯盜經結重等)。諸篇",
    "T40n1805_001:0163c15": "之中所有問答不出此例。文中一句改無不",
    "T40n1805_001:0163c16": "盡。上來四句總括一部文體大要。意使預知",
    "T40n1805_001:0163c17": "至文不惑。今更以四句助顯其意。初句繁而",
    "T40n1805_001:0163c18": "不費。次句略而不闕。三參而不亂。四幽而不",
    "T40n1805_001:0163c19": "隱。如下通結。如是者指示之詞。謂上四種遍",
    "T40n1805_001:0163c20": "在一部。不使前後義有相違。故云始終交映。",
    "T40n1805_001:0163c21": "又除顯事用不令前後文有繁複。故云隱顯",
    "T40n1805_001:0163c22": "互出。交亦是互映即照也。會異中前明引用",
    "T40n1805_001:0163c23": "之意。次彰撰述之體。至於所引群部法事。",
    "T40n1805_001:0163c24": "若法計非本宗容生疑濫。兼復示之故云并",
    "T40n1805_001:0163c25": "也。初四句列相。並皆下顯意。初明羯磨。對世",
    "T40n1805_001:0163c26": "寡用故曰見行。眾法多據本宗。別法多出諸",
    "T40n1805_001:0163c27": "部。今文通收他部眾別之法(眾法中滅擯通結淨地出五分。沙彌分衣",
    "T40n1805_001:0163c28": "法出十誦。別法如持衣加藥等出十祇)。諸務言通須收諸篇所引他",
    "T40n1805_001:0164a01": "宗之事。下二句即指導俗沙彌篇中諸事。由",
    "T40n1805_001:0164a02": "此二篇多集群部。少出本宗故別會之。尋文",
    "T40n1805_001:0164a03": "可見。既並他部收歸本宗。故云攬為一見等。",
    "T40n1805_001:0164a04": "此宗者若對餘部即指四分。若對諸家即歸",
    "T40n1805_001:0164a05": "今鈔一家行事。費功有二。一昧教妄行則費",
    "T40n1805_001:0164a06": "行功。二文散難求則費學功。勒卷中初科遮",
    "T40n1805_001:0164a07": "異說者。或當時實有。或假設預防。若比諸師",
    "T40n1805_001:0164a08": "行事義集似傷繁細。然不達深意故須明之",
    "T40n1805_001:0164a09": "(後世有作行事策者甚非祖意)。同我異說並指他人情見有順違",
    "T40n1805_001:0164a10": "也。如世歌曲。其和者必擊物以聲其節。節謂",
    "T40n1805_001:0164a11": "曲之大段故云大節。斥猶責也。文繁誰所下",
    "T40n1805_001:0164a12": "示意。樂好也獲得也。何下轉釋不已所以。初",
    "T40n1805_001:0164a13": "徵起若下正釋。初明須繁必下顯非繁梗概",
    "T40n1805_001:0164a14": "猶粗略也。橫評謂非理多說。諱即避忌。鈔以",
    "T40n1805_001:0164a15": "撮要包含為義。不急之言非所宜故。今意中。",
    "T40n1805_001:0164a16": "圖度者以智斟量。取中者離繁略過。務省約",
    "T40n1805_001:0164a17": "者是鈔正宗。救急備卒是今正意。眾別行相",
    "T40n1805_001:0164a18": "不可暫忘故云急也。事起不常無由措手故",
    "T40n1805_001:0164a19": "云卒也。師資篇云故拯倒懸之急。第十門云",
    "T40n1805_001:0164a20": "庶令臨機有用。斯即急卒意也。中字乎呼如",
    "T40n1805_001:0164a21": "上釋也。或可去呼。謂允當也。是知。斯典一文",
    "T40n1805_001:0164a22": "一句無非要行片無閑詞。嗟夫末世昏愚志",
    "T40n1805_001:0164a23": "性下劣。唯誇講說專事唇吻。重輕篇聚身無",
    "T40n1805_001:0164a24": "不為。戒定修治曾無一念。致令慈訓棄若朽",
    "T40n1805_001:0164a25": "遺。救急之言於茲喪矣。但恐苦輪之下欲罷",
    "T40n1805_001:0164a26": "不能。聖道之中進身無日。有識英俊寧不動",
    "T40n1805_001:0164a27": "懷指闕中思即籌慮贍猶濟也。固即訓實行",
    "T40n1805_001:0164a28": "詮即諸義解。此明今鈔專列時事。義章辨論",
    "T40n1805_001:0164a29": "有不濟者例皆不引。委在餘文故云於後。上",
    "T40n1805_001:0164b01": "卷多指義鈔。中卷多指戒疏。上下多指業疏。",
    "T40n1805_001:0164b02": "凡所指略皆此意耳。如篇聚中二不定七滅",
    "T40n1805_001:0164b03": "諍皆先提大意已乃云。文義既廣徒勞宣釋。",
    "T40n1805_001:0164b04": "終未竆盡故略不述等。釋相中四違諫戒意",
    "T40n1805_001:0164b05": "亦同此。故云略標等。示所詮中眾務謂。四人",
    "T40n1805_001:0164b06": "已上羯磨僧事。成謂能辦用即舉行。遵即奉",
    "T40n1805_001:0164b07": "持之心。機謂時須之急。託事即衣藥等緣。並",
    "T40n1805_001:0164b08": "下結示無闕。紊音問亦亂也。如古所傳三卷",
    "T40n1805_001:0164b09": "三位。即名眾自共三行。今更以義判略為三",
    "T40n1805_001:0164b10": "別。初約止作上下對事造修名作持行。中卷",
    "T40n1805_001:0164b11": "守戒離過名止持行。二約眾別上卷僧務名",
    "T40n1805_001:0164b12": "眾行。中下自修名別行。三約純雜上中各局",
    "T40n1805_001:0164b13": "故純。下卷隨機故雜。至論互相投寄不無相",
    "T40n1805_001:0164b14": "兼。且據大途如上所判。分篇敘意中初明難",
    "T40n1805_001:0164b15": "判。人為能行事是所造。故云境事。科謂分節",
    "T40n1805_001:0164b16": "擬即度量。今下正分。言物類者今先舉示。如",
    "T40n1805_001:0164b17": "安居分房釋相明法體。懺六聚中明事理兩",
    "T40n1805_001:0164b18": "懺。二衣分亡人物。導俗明說法儀。沙彌中出",
    "T40n1805_001:0164b19": "家業及七篇中所注法附。若據篇題實非該",
    "T40n1805_001:0164b20": "攝。然夏中分房同安居類。故但標安居。其餘",
    "T40n1805_001:0164b21": "自攝餘皆準此。是則三十首題。並據一篇之",
    "T40n1805_001:0164b22": "主耳。若爾何以有注法附或不注者。答有親",
    "T40n1805_001:0164b23": "疎故。列名中據從敘意之下即列篇名。則文",
    "T40n1805_001:0164b24": "理相貫。然以十門生起間之甚有不便。古科",
    "T40n1805_001:0164b25": "列名在十門之首。釋云。為顯諸篇是十門所",
    "T40n1805_001:0164b26": "括。今謂不爾豈有敘致於前列名在後。況勒",
    "T40n1805_001:0164b27": "卷分篇次第有序。今詳至於已下二十二字",
    "T40n1805_001:0164b28": "合在列名之後。則使篇名接前敘意生起冠",
    "T40n1805_001:0164b29": "後十門。文次義顯永無疑濫。今文倒亂恐是",
    "T40n1805_001:0164c01": "傳誤豕亥之訛。古今皆爾以理為正豈不然",
    "T40n1805_001:0164c02": "乎(講者至以標名首已即讀篇名。入後十門覆讀生起)。大段第二諸篇大綱",
    "T40n1805_001:0164c03": "敘意中。統大綱者諸篇事相皆別目故。言條",
    "T40n1805_001:0164c04": "流者總中別相義類異故。上二句即顯前文。",
    "T40n1805_001:0164c05": "但敘述作不明義例。故云未委。更以下生後",
    "T40n1805_001:0164c06": "意。括謂包收鏡明也。遠詮謂教相大旨。將釋",
    "T40n1805_001:0164c07": "十門略知次第。大聖立教為顯一乘。欲使群",
    "T40n1805_001:0164c08": "迷咸歸實道。不堪受化暫用權方。適物隨宜",
    "T40n1805_001:0164c09": "凡心叵測。然則將傳遺教必曉來源。俾夫學",
    "T40n1805_001:0164c10": "有所歸。行非虛造教興之意故在初。明既達",
    "T40n1805_001:0164c11": "此門粗知來旨。何因制度輕重不倫故次明",
    "T40n1805_001:0164c12": "也。上列二門通論律藏。宗部既別教相莫融",
    "T40n1805_001:0164c13": "必有事興。依何處斷故有三也。雖知用教約",
    "T40n1805_001:0164c14": "體有宗。此土受緣並遵四分。或於本部攝事",
    "T40n1805_001:0164c15": "不周。餘部誠文如何取用故有四也。上且據",
    "T40n1805_001:0164c16": "文文容乖闕。乖須義定闕必文通。廢立既難",
    "T40n1805_001:0164c17": "須明軌式故有五也。已前辨教並約能詮。教",
    "T40n1805_001:0164c18": "不徒施必詮正行。行非一轍須指大宗。故有",
    "T40n1805_001:0164c19": "六也。上來六意教行具彰。教行被機機分多",
    "T40n1805_001:0164c20": "異。故七八九通局次明。前之九段機教兩明",
    "T40n1805_001:0164c21": "頗彰化意。然教傳此土真偽相參。若不甄除",
    "T40n1805_001:0164c22": "容生疑濫。又斯文之作特異前修元意所存",
    "T40n1805_001:0164c23": "來學須曉。故次第十委而示之。次第相由大",
    "T40n1805_001:0164c24": "略已顯。至下別釋隨更明之。",
    "T40n1805_001:0164c25": "第一教興中。標云意者為屬於誰。答觀前二",
    "T40n1805_001:0164c26": "意似屬於佛。據下諸門則有相妨。今須一概",
    "T40n1805_001:0164c27": "並為祖意。以毘尼教旨昔世未聞。縱有所明",
    "T40n1805_001:0164c28": "猶非盡理。十門意趣出自今師。故以序字屬",
    "T40n1805_001:0164c29": "於能序。教興二字即為所序。意之一字通指",
    "T40n1805_001:0165a01": "此門。又文標十意。謂裁度之懷前云十門。謂",
    "T40n1805_001:0165a02": "由之而入後言十條。謂義類不同。並對下諸",
    "T40n1805_001:0165a03": "篇隨名不定。通明中初科顯意分二。初約義",
    "T40n1805_001:0165a04": "通敘。雖文在初科而無虛之語通含後二。論",
    "T40n1805_001:0165a05": "下引文正示。釋迦如來道成積劫。德超三聖。",
    "T40n1805_001:0165a06": "化於人道示相同之。是以且就人中美為尊",
    "T40n1805_001:0165a07": "極。故曰至人。又佛身充滿隨物現形。示生唱",
    "T40n1805_001:0165a08": "滅拯接群品。今此且據娑婆所見誕育王宮。",
    "T40n1805_001:0165a09": "厭世修行降魔成佛故云興世。言有方者方",
    "T40n1805_001:0165a10": "謂方法。即明如來權巧之智窮盡眾生差別",
    "T40n1805_001:0165a11": "心行。故所立教咸適機宜。皆令成益故曰無",
    "T40n1805_001:0165a12": "虛。論即十住婆沙。彼云修多羅依十力等流",
    "T40n1805_001:0165a13": "說(一是處非處力。二業力。三定力。四根力。五欲力。六",
    "T40n1805_001:0165a14": "性力。七至處道力。八宿命力。九天眼力。十漏盡力。",
    "T40n1805_001:0165a15": "等流等謂無偏。流即無擇)。毘尼依大慈等流說。阿毘曇依無",
    "T40n1805_001:0165a16": "畏等流說(謂四無畏一切智無所畏。漏盡無所畏。說障道無所畏。說盡苦道無所畏)。據佛",
    "T40n1805_001:0165a17": "施教通有三心。約法對機不無偏勝。是故說",
    "T40n1805_001:0165a18": "法開解偏在智力。破邪竪論特須無畏。立制",
    "T40n1805_001:0165a19": "檢過唯是大慈。所以然者如來興慈出現于",
    "T40n1805_001:0165a20": "世。欲說妙法普令開悟。眾生頑鈍遂說三乘。",
    "T40n1805_001:0165a21": "有遇法音即登道果。故以略教束其過非。人",
    "T40n1805_001:0165a22": "根轉劣破略起非。復開廣教指過立制。猶不",
    "T40n1805_001:0165a23": "能遵以至三千八萬無量律議。正法之時尚",
    "T40n1805_001:0165a24": "多毀犯。況當像末焉可勝言。如是次第曲就",
    "T40n1805_001:0165a25": "下凡不遺微物。自非大慈豈至於此。故戒疏",
    "T40n1805_001:0165a26": "云。依大慈門曲授祕方。偏賜內眾等。引證中",
    "T40n1805_001:0165a27": "即本律增一中文。彼云佛在跋闍國池水邊。",
    "T40n1805_001:0165a28": "告諸比丘。汝謂我以何心為汝說法耶。鈔引",
    "T40n1805_001:0165a29": "答詞略眾生二字。對外道中初文言外道者。",
    "T40n1805_001:0165b01": "不受佛化別行邪法多論販賣。戒云。根本六",
    "T40n1805_001:0165b02": "師教十五弟子。各各受行異見。六師各別有",
    "T40n1805_001:0165b03": "法與弟子不同。師弟通有九十六。如是相傳",
    "T40n1805_001:0165b04": "常有不絕(僧祇總有九十六種。出家人則佛道為一。外道九十五未詳合數兩出不同)。雖各",
    "T40n1805_001:0165b05": "立法而非正道與無不異。以無法故空然獨",
    "T40n1805_001:0165b06": "居。故云自也。人尊者位過人天故。道高者俱",
    "T40n1805_001:0165b07": "能出離故。制斯戒者戒是聖法制令受行。受",
    "T40n1805_001:0165b08": "之則聖財內備。行之則美德外彰。出過外俗",
    "T40n1805_001:0165b09": "所以尊高。為對二字正是佛心。制戒之言唯",
    "T40n1805_001:0165b10": "在金口(昔來科為結集教興。故此一句極多虛諍)。引證中二。初通指制",
    "T40n1805_001:0165b11": "戒證。觀下律者即諸犍度。據前戒本諸俗譏",
    "T40n1805_001:0165b12": "言。無有正法外道無異。佛因制戒頗符此意。",
    "T40n1805_001:0165b13": "然是他譏佛意未顯。故指下文制法。以明如",
    "T40n1805_001:0165b14": "說戒犍度因諸外道八日十四十五三時集會。",
    "T40n1805_001:0165b15": "瓶沙王見已白佛。因制半月說戒。安居犍度",
    "T40n1805_001:0165b16": "因六群春夏冬三時遊行。居士譏言諸外道尚",
    "T40n1805_001:0165b17": "三月安居。此諸釋子一切時遊行因制安居。",
    "T40n1805_001:0165b18": "自恣犍度因諸比丘結安居。已作制不共語",
    "T40n1805_001:0165b19": "問訊。佛言。汝曹癡人。同於外道共受瘂法。",
    "T40n1805_001:0165b20": "衣犍度中有比丘持木鉢佛言。不應持如是",
    "T40n1805_001:0165b21": "鉢。此是外道法。乃至比丘畜繡手衣。著草衣",
    "T40n1805_001:0165b22": "樹皮衣葉衣瓔珞衣皮衣鳥毛衣人髮衣馬尾",
    "T40n1805_001:0165b23": "牛尾衣露身。佛一一皆言不應爾。此是外道",
    "T40n1805_001:0165b24": "法。乃至結云。如是一切外道法不應作。且引",
    "T40n1805_001:0165b25": "一二以息世疑。下諸犍度其文非一。故云凡",
    "T40n1805_001:0165b26": "所及並懷也(舊記指下結集中譏謗之文。則凡所竝懷之語如何釋耶)。懷即佛意",
    "T40n1805_001:0165b27": "異術即外道(術音述道也)。故下別引結集證。此即本",
    "T40n1805_001:0165b28": "律五百結集緣起之文。以佛滅後外道譏言。",
    "T40n1805_001:0165b29": "沙門瞿曇法律若煙耳。世尊在日皆共學戒。",
    "T40n1805_001:0165c01": "而今滅後無學戒者。於是迦葉遂興結集。即",
    "T40n1805_001:0165c02": "告眾曰。我等可共論法毘尼。勿令外道以致",
    "T40n1805_001:0165c03": "餘言(祖師取意。加上一句使文易見)。問今明佛意那引結集文",
    "T40n1805_001:0165c04": "耶。答當科所明竝引佛世。文既非一不可別",
    "T40n1805_001:0165c05": "舉故通指之。然結集之文語意彰顯。故得更",
    "T40n1805_001:0165c06": "引展轉為證。問結集時事既在滅後那證聖",
    "T40n1805_001:0165c07": "心。答結集存法既為絕於餘言。佛意本興信",
    "T40n1805_001:0165c08": "專懷於異道。如下五例開制往徵亦引後文",
    "T40n1805_001:0165c09": "用彰元意。此為明例何事疑乎(此約迦葉結集意釋)。又佛",
    "T40n1805_001:0165c10": "始歸真便譏法滅。反知在日對彼何疑(此取外道譏謗",
    "T40n1805_001:0165c11": "意釋古記錯解。故持委示)。對異宗中初科上句明佛意。毘",
    "T40n1805_001:0165c12": "尼之教因茲而制故云來也。即義鈔云。如來",
    "T40n1805_001:0165c13": "始於鹿苑終至鶴林。隨根制戒乃有萬差。良",
    "T40n1805_001:0165c14": "由眾生根器不同樂聞有異。故令聖制輕重",
    "T40n1805_001:0165c15": "不等緩急有珠。諸部輕重乃有無量。雖復不",
    "T40n1805_001:0165c16": "同各稱根性。皆有奉行之益。以是義故聖制",
    "T40n1805_001:0165c17": "本有五名。又引付法藏傳佛現在世分為五",
    "T40n1805_001:0165c18": "部等(大集夢意亦同此[疊*毛])。若爾義鈔下文復云無五意者。",
    "T40n1805_001:0165c19": "答此明佛在不分之意。謂隨機立制豈有五",
    "T40n1805_001:0165c20": "意。故使現在但有五名不分五別。不妨輕重",
    "T40n1805_001:0165c21": "緣急即是懸被將來。故彼云。聖者之制現無",
    "T40n1805_001:0165c22": "五意。但有懸記之言。佛去世後始有諸部分",
    "T40n1805_001:0165c23": "張等。次句彰異。言多別者統論分部。初則二",
    "T40n1805_001:0165c24": "初剏初各集。次一百年後上座部中分出五",
    "T40n1805_001:0165c25": "部。又云。二百年後分十二部。四百年後分十",
    "T40n1805_001:0165c26": "八部(通根本為二十)。乃至復分五百部(備如義鈔此不煩引)。相傳云。",
    "T40n1805_001:0165c27": "本作宗則有其十八。後修時改為多別。故知。",
    "T40n1805_001:0165c28": "此語通含非唯五部。引證中既云多別不可",
    "T40n1805_001:0165c29": "備陳。略引二部以明異相。故云且如等。所以",
    "T40n1805_001:0166a01": "特引此二部者此方盛。弘假實二解敵對相",
    "T40n1805_001:0166a02": "反於義易見。或可。部計雖多不出空有。是以",
    "T40n1805_001:0166a03": "下明戒體亦出兩宗耳。兩部勝劣略列四種今",
    "T40n1805_001:0166a04": "合釋之。初戒本繁略對下立教顯約。十誦著",
    "T40n1805_001:0166a05": "三衣有六戒(一太高二太下三象鼻四多羅葉五參差六攝縐)。內衣同上共",
    "T40n1805_001:0166a06": "十二戒則為繁也。大小便利止有一戒。敬塔",
    "T40n1805_001:0166a07": "都無此為略也。四分敬塔便唾各隨別相。具",
    "T40n1805_001:0166a08": "列多戒故云顯也。著衣立二。義無不收故名",
    "T40n1805_001:0166a09": "約也。或可。二部廣律戒本對辨優劣。學者尋",
    "T40n1805_001:0166a10": "之。二指體未圓對下軌用多方。十誦色為戒",
    "T40n1805_001:0166a11": "體。能造所造二俱是色俱不談心。未窮業本",
    "T40n1805_001:0166a12": "故未圓也。四分二非為體。體從心發然限在",
    "T40n1805_001:0166a13": "小宗。曲從權意別立異名。退非是小進不成",
    "T40n1805_001:0166a14": "大。密使行人心希實道。多方之義其在茲焉。",
    "T40n1805_001:0166a15": "故業疏云。由此宗中分通大乘。業依心起故",
    "T40n1805_001:0166a16": "勝前計等。問此句既明戒體。何以但云軌用",
    "T40n1805_001:0166a17": "多方。答此宗法相不唯談體。如羯磨疏五義",
    "T40n1805_001:0166a18": "分通。故茲一句通含多意。復彰今體望前雖",
    "T40n1805_001:0166a19": "勝對大猶偏。但云多方足彰部意。故戒疏云。",
    "T40n1805_001:0166a20": "斯人博考三機。殷鑒兩典包括權實。統收名",
    "T40n1805_001:0166a21": "理等。若爾前宗何以直示。答彼部所立正合",
    "T40n1805_001:0166a22": "小宗。定為偏計更無他意。故直顯體義兼隨",
    "T40n1805_001:0166a23": "行亦非圓。故三接俗楷定對下提誘生善。多",
    "T40n1805_001:0166a24": "宗五戒必須盡形。八戒唯止一日一夜。此時",
    "T40n1805_001:0166a25": "定也。二戒不開分受。縱有分受得善無戒。此",
    "T40n1805_001:0166a26": "數定也。四分二戒長短並通全分皆得接俗",
    "T40n1805_001:0166a27": "之教。但存住善故非楷定。四御法無準對下",
    "T40n1805_001:0166a28": "人法有序。彼宗人位雖同不無差異。如無和",
    "T40n1805_001:0166a29": "尚得成受戒。及界內一人四處足數。一界之",
    "T40n1805_001:0166b01": "內多處作法互相受欲。此人無準也。三種羯",
    "T40n1805_001:0166b02": "磨加則彌善減則不成。即法無準也(文中似單明法。然御之",
    "T40n1805_001:0166b03": "一字即能秉人。對下須知二皆無序)。四分僧有四位。四人除三法",
    "T40n1805_001:0166b04": "(白志受滅悔殘)。五人除二法(中受悔殘)。十人除一法(梅殘)。二十",
    "T40n1805_001:0166b05": "人通作一切。又須精簡足數別眾。即人有序",
    "T40n1805_001:0166b06": "也。法有八位心念有三(但對眾也)。對首有二(但及眾也)。眾",
    "T40n1805_001:0166b07": "法有三(單白白二白四)。眾別羯磨各攝分齊互不相通。",
    "T40n1805_001:0166b08": "少有增減判歸非法。此法有序也。上明兩宗",
    "T40n1805_001:0166b09": "不同之相。皆是如來隨機施教。淺深不等懸",
    "T40n1805_001:0166b10": "鑒未來部計支分作輕重說。教興之意於茲",
    "T40n1805_001:0166b11": "明矣(古師科此。為分部教興者遠矣)。次當宗中初文。上句指前",
    "T40n1805_001:0166b12": "下句標後。言通明者以前三意統毘尼藏。義",
    "T40n1805_001:0166b13": "該群部不局一宗。然上三意能所互彰。初就",
    "T40n1805_001:0166b14": "能施必兼所被。以慈不虛發專為劣機。後之",
    "T40n1805_001:0166b15": "二種文約所為用顯能施。次則彰正法之尊",
    "T40n1805_001:0166b16": "高。後乃明教門之差別。正明中初科。上二句",
    "T40n1805_001:0166b17": "明教起由機。人既下四句明機別教廣。攝誘",
    "T40n1805_001:0166b18": "謂曲施方便。弘濟謂普令護益。軌用即一切",
    "T40n1805_001:0166b19": "事法止作兩行。上句明能說之意。下句顯所",
    "T40n1805_001:0166b20": "說之教。貴下六句敘今從要。本詮謂教之大",
    "T40n1805_001:0166b21": "旨對下條緒即事之別相。所以等者探後二",
    "T40n1805_001:0166b22": "例示本詮相(開制即第二。持犯即第一。或可。此二通該五例。以一一例中竝具兼故)。驗諒",
    "T40n1805_001:0166b23": "二字謂以智窮考。旨意二字即立教本懷。諒",
    "T40n1805_001:0166b24": "信也。今下總標一部之文不過五例。以少明",
    "T40n1805_001:0166b25": "多故云束也。初遮性者毘尼所制無出遮性。",
    "T40n1805_001:0166b26": "用此二門求一律藏。總歸二意故曰往分。初",
    "T40n1805_001:0166b27": "通局中十不善道違理之業體本是惡三藏齊",
    "T40n1805_001:0166b28": "禁。然毘尼中但制七支。更增篇聚故通二教。",
    "T40n1805_001:0166b29": "壞生掘地等本非不善。息世譏疑制方成過故",
    "T40n1805_001:0166c01": "局制教。據文合云遮戒則局於制教。文中為",
    "T40n1805_001:0166c02": "示遮性之義。故云因過等。然性戒元有無論",
    "T40n1805_001:0166c03": "大聖制與不制。無非結業感報三途。遮戒不",
    "T40n1805_001:0166c04": "爾。佛出方制。故經論中或名主客。或號新舊。",
    "T40n1805_001:0166c05": "或約違理違事分之。餘如戒疏。次科性戒中",
    "T40n1805_001:0166c06": "初句正標教意。謂下釋成。初二句示文緩。此",
    "T40n1805_001:0166c07": "收一切性戒故云並有。文雖下釋義急。初明",
    "T40n1805_001:0166c08": "教急行難。如下略舉兩戒顯上教急。既下二",
    "T40n1805_001:0166c09": "句釋上行難。故知下結歸。三時者謂初入入",
    "T40n1805_001:0166c10": "已出時。於三時中微動樂念還即成重。毀呰",
    "T40n1805_001:0166c11": "即九十中罵戒慈心誨勗雖罵無犯。微生瞋怒",
    "T40n1805_001:0166c12": "亦結正科。故曰開實結犯等(二戒開文竝見戒本)。遮戒中",
    "T40n1805_001:0166c13": "初明緩急。制即是急開即是緩。對前性戒義",
    "T40n1805_001:0166c14": "立四句。一文緩義急性中開也。二文急義緩",
    "T40n1805_001:0166c15": "遮中制也(以非性業隨緣開故)。三俱急者性中制也。四俱",
    "T40n1805_001:0166c16": "緩者遮中開也。豈非下正示興意。上明護俗。",
    "T40n1805_001:0166c17": "大慈下明制道。道既無失俗則生善。一制兩",
    "T40n1805_001:0166c18": "得權巧在茲。涅槃所謂息世譏嫌即其義也。",
    "T40n1805_001:0166c19": "枉坑者枉謂邪曲。以於僧起謗必墮邪道。永",
    "T40n1805_001:0166c20": "無有出喻之若坑。或可。約報即喻苦趣。引證",
    "T40n1805_001:0166c21": "中彼論第七明犯罪有三種。一初犯緣。二因",
    "T40n1805_001:0166c22": "犯故制。三重制。於重制中又有二種因緣。一",
    "T40n1805_001:0166c23": "者急二者緩。急謂乃至共畜生與人同犯緩",
    "T40n1805_001:0166c24": "即聽捨道還家行婬。後若樂道還聽出家受具",
    "T40n1805_001:0166c25": "(此明性戒)。又云。世人嫌言。云何比丘無慈心斷樹生",
    "T40n1805_001:0166c26": "命。佛因制戒是急。為護住處開斷草木是緩",
    "T40n1805_001:0166c27": "(此明遮戒)。二儀儀謂法式令尋之者出論家意。謂前",
    "T40n1805_001:0166c28": "且引二戒顯相。意令準此例尋諸戒。無不皆",
    "T40n1805_001:0166c29": "然故云通望。用此證前遮性二戒急緩之義。",
    "T40n1805_001:0167a01": "通該一切矣。次開制中唯據遮戒與前為異。標",
    "T40n1805_001:0167a02": "云。徵者訓求訓驗二義皆通。引示中初科言",
    "T40n1805_001:0167a03": "下文者。即五百結集文彼明迦葉結集。已長",
    "T40n1805_001:0167a04": "老富那羅重更詰問結集次第。迦葉一一答。",
    "T40n1805_001:0167a05": "已彼云。我盡忍可唯除八事。親從佛聞憶持",
    "T40n1805_001:0167a06": "不忘。佛聽內宿內煮等。迦葉答言。實如汝所",
    "T40n1805_001:0167a07": "說。世尊以穀貴故聽。時世還豐佛仍制斷。彼",
    "T40n1805_001:0167a08": "復言。佛是一切知見。不應制已還開開已復",
    "T40n1805_001:0167a09": "制(意云開制無定則非一切知見)。鈔引迦葉答辭仍易知見為智",
    "T40n1805_001:0167a10": "人耳。此明時有豐儉不可一定。故興此教被",
    "T40n1805_001:0167a11": "及後世。即了論中時毘尼也。在世教中五分",
    "T40n1805_001:0167a12": "文出第二十二卷。上明聽違佛制(彼疏釋云。如手摶食此方",
    "T40n1805_001:0167a13": "不為善。又如袒膊跣足之類)。雖非下明聽從他制(如用匙筯及鞋履偏袖及依王制等)。",
    "T40n1805_001:0167a14": "問消文可爾興意如何。答時數遷流豐儉不",
    "T40n1805_001:0167a15": "定。方隅隔越風土不同。立法檢非難為一概。",
    "T40n1805_001:0167a16": "意使隨時適變逐處所宜。故立未來竪通像末",
    "T40n1805_001:0167a17": "仍施現在。橫被邊夷旨在為人義見于此。問",
    "T40n1805_001:0167a18": "時方名相未知何出。答明了論有時處毘尼。",
    "T40n1805_001:0167a19": "彼云。邊地受五得數浴洗。中國不聽(此名處也)。昔用",
    "T40n1805_001:0167a20": "三歸今時不得。熱時數洗。寒時不得(此即時也)。故知",
    "T40n1805_001:0167a21": "時方不唯一事。問既曰當宗以辨。那引五分而",
    "T40n1805_001:0167a22": "明在世耶。答本律明開邊方五事。但文局事",
    "T40n1805_001:0167a23": "定未顯通收。故假彼文以申當部耳。今世愚",
    "T40n1805_001:0167a24": "僧不知教相。破戒作惡習俗成風。見持戒者",
    "T40n1805_001:0167a25": "事與我違。便責不善隨方呵為顯異。邪多正",
    "T40n1805_001:0167a26": "寡孰可言之。法滅世衰由來漸矣。又東南禪",
    "T40n1805_001:0167a27": "講半夜噉粥過午方齋。木鉢紗衣不殊外俗。",
    "T40n1805_001:0167a28": "循名昧實竝謂隨方。不學愚癡一至於此慎之。",
    "T40n1805_001:0167a29": "互融中二教即二世教此有二釋。前教本為未",
    "T40n1805_001:0167b01": "來即兼佛世。後教本興現在仍通像末。或可。",
    "T40n1805_001:0167b02": "恐疑引用五分故此釋之。彼此兩字即指二",
    "T40n1805_001:0167b03": "宗。謂四分制已更開即兼在世。五分雖制不",
    "T40n1805_001:0167b04": "用亦兼未來。既而彼此相兼。即知。本宗自具",
    "T40n1805_001:0167b05": "二世。但文不顯故用彼文。問遮性中亦明開",
    "T40n1805_001:0167b06": "制與此何別。答前通遮性此唯在遮。若是性",
    "T40n1805_001:0167b07": "戒不論時處。故了論中一切時處。毘尼謂婬",
    "T40n1805_001:0167b08": "盜等是也。第三例中酬因曰報。言強弱者或",
    "T40n1805_001:0167b09": "約男女二位。對下就制也。又男女中各分三",
    "T40n1805_001:0167b10": "根。對下約行也。所以不言重輕而言聽者。以",
    "T40n1805_001:0167b11": "重輕之言不該約行故以重聽通收二種。就制",
    "T40n1805_001:0167b12": "即止持約行即作持。初中準戒疏深防限分各",
    "T40n1805_001:0167b13": "有通別。制四重防三毒即根本防。制種類防",
    "T40n1805_001:0167b14": "四重名深防(此即通也)。又云。過犯未窮預加重約禁",
    "T40n1805_001:0167b15": "微防著。故曰深防如尼觸犯夷等類(等餘三重。約戒以論",
    "T40n1805_001:0167b16": "即名別也。若飲虫水防殺畜。手搏防打亦號深防。非此中意以不對報故)。言限分者指重",
    "T40n1805_001:0167b17": "緣心。以為下凡限分之制(此即名通通諸戒故)。又云。若就",
    "T40n1805_001:0167b18": "相論可有修學。竝是限分如漏失僧殘尼墮",
    "T40n1805_001:0167b19": "(此為別也。又如僧中輒教尼等及尼中四獨紡績。一切不同之戒是也)。令此約報強弱",
    "T40n1805_001:0167b20": "須從別論(古記反破此解。請以戒疏為準)。約行者山謂蘭若即上",
    "T40n1805_001:0167b21": "根也。世謂聚落即中下根也。然上士不獨居",
    "T40n1805_001:0167b22": "山。中下豈唯在聚。取其大約以處分機。初明",
    "T40n1805_001:0167b23": "山者僧尼二眾通行四依。一糞衣。二乞食。三",
    "T40n1805_001:0167b24": "樹下坐。四腐爛藥(此上根也。尼樹下坐但非蘭若)。二明世者衣",
    "T40n1805_001:0167b25": "中根報。次者制三衣。又次者畜百一。又次者",
    "T40n1805_001:0167b26": "畜長。又次者被褥等重物。又次者聽眾寶莊",
    "T40n1805_001:0167b27": "嚴(此非常教。唯天須菩提耳)。上準戒疏明五開。彼云良由眾",
    "T40n1805_001:0167b28": "生根報不同強弱不等。致令大聖方便開遮",
    "T40n1805_001:0167c01": "(此五前強後弱中間互通)。食中開受僧別二請僧常檀越送等。",
    "T40n1805_001:0167c02": "處開二房藥開三種(此四開中下幾)。問制行二位強弱",
    "T40n1805_001:0167c03": "何分。答制則強輕而弱重(強依限分弱假深防)。行則強制",
    "T40n1805_001:0167c04": "而弱聽(強者堪耐弱必隨開)。四中初句明機差。此謂佛世起",
    "T40n1805_001:0167c05": "教之機。非五部師也。次句示教別。即對諸部",
    "T40n1805_001:0167c06": "以明輕重。輕重言通不出罪事。如初篇重犯",
    "T40n1805_001:0167c07": "婬制毛頭盜限滿五。羯磨楷定受法簡人之",
    "T40n1805_001:0167c08": "類。即此重餘輕。又開結淨地捨財還主接俗",
    "T40n1805_001:0167c09": "生善之類。又諸部境想不同。五分不開疑想。",
    "T40n1805_001:0167c10": "僧祇性惡無疑想。十誦前有方便除疑想(今鈔準用)。",
    "T40n1805_001:0167c11": "四分除破僧婬酒不開疑想。餘戒通開。上竝",
    "T40n1805_001:0167c12": "此輕他重。下二句證成。異執即是各計。非貶",
    "T40n1805_001:0167c13": "斥也。問此就當宗以辨興意。那以五部為證",
    "T40n1805_001:0167c14": "耶。答此舉群宗為顯四分。五中初句通慓。",
    "T40n1805_001:0167c15": "事謂止持門一切諸戒如婬盜等。法即作持門",
    "T40n1805_001:0167c16": "一切制法。如結說安恣衣藥受淨及餘一切眾",
    "T40n1805_001:0167c17": "別羯磨。法下別釋。初二句明制法意。上列諸",
    "T40n1805_001:0167c18": "法通制一化。行必有方違則獲罪。如諸羯磨。",
    "T40n1805_001:0167c19": "竝託緣成必須四準評量七非撿校。故曰法唯",
    "T40n1805_001:0167c20": "等。事下四句出制事意。情謂有情性即三性。",
    "T40n1805_001:0167c21": "性因情起故云情性。然以情變不常隨緣無",
    "T40n1805_001:0167c22": "量故。令聖制教等塵沙。事託境生故云隨境。",
    "T40n1805_001:0167c23": "有犯不犯故云得失。或託下釋上隨制。三性",
    "T40n1805_001:0167c24": "犯戒廣如中卷篇聚名報及戒疏中。今依疏",
    "T40n1805_001:0167c25": "文略引示之。彼云。託善緣以興教者。如坐禪",
    "T40n1805_001:0167c26": "讀誦講導開悟。必以正命居懷制伏煩惱此",
    "T40n1805_001:0167c27": "名善法。方希名利邪命自居。相雖是善反成",
    "T40n1805_001:0167c28": "貪毒。壞心障道勿過於此。是故大聖興教防",
    "T40n1805_001:0167c29": "之(此通遮性。性如慈心斷命好心互用三寶等。遮如乞衣過受勸增等類)。言不善緣以興",
    "T40n1805_001:0168a01": "教者如十惡等。體是不善能廣三途。增惱障",
    "T40n1805_001:0168a02": "道故聖因過制教防之(此局性惡)。言託無記以興教",
    "T40n1805_001:0168a03": "者如草土等。體雖無記數作不已。外彰譏醜",
    "T40n1805_001:0168a04": "內增心亂教制防約。作者犯墮餘廣如後(此唯遮戒)。",
    "T40n1805_001:0168a05": "言世譏者即諸戒緣多因俗譏起過。方制一",
    "T40n1805_001:0168a06": "往以分。則上句通遮性下句唯局遮。然性戒",
    "T40n1805_001:0168a07": "緣起亦兼世譏。故此二句不可偏判。思之可",
    "T40n1805_001:0168a08": "知(古多錯解故為曲示)。如上五例。三四約機為顯於教。餘",
    "T40n1805_001:0168a09": "三就教非不對機。又前二局就止持。後三通",
    "T40n1805_001:0168a10": "於止作。總意中初文為二。上二句結前。總下",
    "T40n1805_001:0168a11": "示意。大毘尼藏興意極多五例。統收大要略",
    "T40n1805_001:0168a12": "盡。望其別條實為未備。故云且略等。薄知言",
    "T40n1805_001:0168a13": "可取解。方詣明有所歸。方謂方所詣即至詣。",
    "T40n1805_001:0168a14": "統一律之始終故云總撮。指一意以該攝故",
    "T40n1805_001:0168a15": "云包舉。拯拔也。凡庸者若據所化實通諸趣。",
    "T40n1805_001:0168a16": "若取可度別在人中。三歸五戒餘道俱霑。具",
    "T40n1805_001:0168a17": "足律儀唯人可受。必約通別兩意釋之。然此",
    "T40n1805_001:0168a18": "所明乃是如來出世大意。語該三藏義涉五",
    "T40n1805_001:0168a19": "乘。且就所宗故為律意耳。泥曰或云泥洹涅",
    "T40n1805_001:0168a20": "槃等。西音之轉小遠疏中翻之為滅。智論涅",
    "T40n1805_001:0168a21": "名為出。槃名為趣言永出諸趣。疏就所證之",
    "T40n1805_001:0168a22": "理。論約能證之智。古記至此廣列義章。今意",
    "T40n1805_001:0168a23": "不存如前已示。然須略舉以遣文相。諸小乘",
    "T40n1805_001:0168a24": "論通明二種涅槃。謂二乘之人見思永盡。真",
    "T40n1805_001:0168a25": "空極證報質未亡。故名有餘依也。及乎化火",
    "T40n1805_001:0168a26": "焚身。身智俱滅同太虛空。故名無餘依也。若",
    "T40n1805_001:0168a27": "約大教即指常住不生滅性為大涅槃。今文",
    "T40n1805_001:0168a28": "須通泥曰兩釋。若就權宗即指前云若取開",
    "T40n1805_001:0168a29": "會須歸後一。扶律談常即其意也。下文調三",
    "T40n1805_001:0168b01": "毒求四果等。竝同此釋。引證中兩段並本律",
    "T40n1805_001:0168b02": "增三中。文初段三句。上二句即孔雀冠婆羅",
    "T40n1805_001:0168b03": "門問阿難之語。下一句即阿難答詞(彼其云為調貪欲瞋恚",
    "T40n1805_001:0168b04": "愚癡令盡故)。增戒學者出世正道增上勝法。非謂漸",
    "T40n1805_001:0168b05": "制而言增也(定慧亦同)。云何下二句即引後段。上",
    "T40n1805_001:0168b06": "句即佛問諸比丘語。為字平乎。下句是比丘",
    "T40n1805_001:0168b07": "答詞(彼具云。云何增戒增心增慧學學此三學。得須陀洹乃至阿羅漢等。文中束之)。所引二",
    "T40n1805_001:0168b08": "文辭理無異。但上約所斷下據所證耳。問戒",
    "T40n1805_001:0168b09": "止業非那云調毒及求果耶。答如戒疏說尋",
    "T40n1805_001:0168b10": "之可解。古記於此廣談斷證紊亂學宗。戒疏",
    "T40n1805_001:0168b11": "委斥如前具引。又云。今所學者正為求此四",
    "T40n1805_001:0168b12": "果。以斯宗正屬聲聞乘。故談至此以為極矣。",
    "T40n1805_001:0168b13": "昔嘗聽習每臨此語不勝痛咽。可謂屈抑祖乘",
    "T40n1805_001:0168b14": "聾瞽來學。受戒篇明上品發心。沙彌篇說出",
    "T40n1805_001:0168b15": "家學本。篇聚所引勝鬘智論竝以毘尼。即摩",
    "T40n1805_001:0168b16": "訶衍。羯磨疏中圓教出體。即同三聚終歸大",
    "T40n1805_001:0168b17": "乘域心於處。何得不思致虧發足。如是等文",
    "T40n1805_001:0168b18": "云何銷釋。致使一家教門宗骨俱喪。後賢有",
    "T40n1805_001:0168b19": "識深須鏡諸。結指中上三句指下篇別事。下",
    "T40n1805_001:0168b20": "二句示此中總意。下諸門者即三十篇。所以",
    "T40n1805_001:0168b21": "不言篇者。以一一篇中隨諸別事各有制意。",
    "T40n1805_001:0168b22": "今此遍指篇中別科故云諸門耳。下總結云",
    "T40n1805_001:0168b23": "此之十條竝總束諸門。豈非指下諸篇耶(有云後九",
    "T40n1805_001:0168b24": "門者非也)。尋條知本者條即前事是別相故。本謂今",
    "T40n1805_001:0168b25": "文示總義故(餘九同此里文略耳)。◎",
    "T40n1805_001:0168b26": "◎第二門初標舉者。教興大意如上已明。然",
    "T40n1805_001:0168b27": "其罪事重輕不同。欲本大聖裁量之意故次",
    "T40n1805_001:0168b28": "明之。正明中初科前二句標難。上句指佛心。",
    "T40n1805_001:0168b29": "下句即祖意。何下釋難裁所以。初徵原下釋",
    "T40n1805_001:0168c01": "上二句約人推教則教密難裁。又下就教推機",
    "T40n1805_001:0168c02": "而機差叵究。原亦推也。窮即極也。眾生性欲",
    "T40n1805_001:0168c03": "唯佛窮。盡隨宜授道毫釐不差。既出聖謀故",
    "T40n1805_001:0168c04": "非凡測。若取偶對上句對下合云識病之人。",
    "T40n1805_001:0168c05": "下句對上合云受法之器。法喻互舉語簡義",
    "T40n1805_001:0168c06": "彰。所以下雙結。扣音口亦去呼擊也。方謂方",
    "T40n1805_001:0168c07": "所如來立法量同空界。群生萬類無不沾益。",
    "T40n1805_001:0168c08": "故其所利不在一隅故曰無方。既其無方。則",
    "T40n1805_001:0168c09": "非思議所能及故云豈可等。次科雖然者與奪",
    "T40n1805_001:0168c10": "未決之語。對前乍覽故云重覈。前約當機故",
    "T40n1805_001:0168c11": "難裁斷。今取被後故言自顯。遠標即律教。教",
    "T40n1805_001:0168c12": "以指道喻之如標。超諸世典命之云遠裔謂衣",
    "T40n1805_001:0168c13": "裾取其末下以比後學。在文者即下七例並見",
    "T40n1805_001:0168c14": "律中。凡論教義或無明文。須引證據。律文既",
    "T40n1805_001:0168c15": "顯故不假證。示現總相故云大略。別列中初",
    "T40n1805_001:0168c16": "例。準業疏中明受捨漸頓先五。次十後具名",
    "T40n1805_001:0168c17": "漸。徑受具足。三戒俱得名頓。捨具戒作沙彌",
    "T40n1805_001:0168c18": "捨具十作優婆塞名漸。直作白衣名頓(此古記解。未",
    "T40n1805_001:0168c19": "見制教輕重意)。今約持犯篇中不學無知漸頓釋之。戒",
    "T40n1805_001:0168c20": "疏云。行違本受厭而不學故名止犯。不學具",
    "T40n1805_001:0168c21": "漸頓起心有通局。無知唯局漸。緣境不了犯",
    "T40n1805_001:0168c22": "不學罪。漸中隨境結故輕。頓則一切犯故重",
    "T40n1805_001:0168c23": "(不學出受戒說相。無知出不攝耳戒)。二結正業科。即篇聚之罪各從",
    "T40n1805_001:0168c24": "種類。並約七支業理輕重以分上下。如篇聚",
    "T40n1805_001:0168c25": "云。正結罪科止樹六法是也。三報果不同者",
    "T40n1805_001:0168c26": "此明人類。報有差別。謂男女黃門二形之類。",
    "T40n1805_001:0168c27": "四夷俱重。摩觸麁語媒嫁等則有輕降。如律",
    "T40n1805_001:0168c28": "廣解具列其相。可尋注戒(舊約僧尼別制釋。或引母論犯報四句釋於義似疎)。",
    "T40n1805_001:0168c29": "四攝趣優劣者律明。趣有三種。人及非畜。非",
    "T40n1805_001:0169a01": "人一種通含四趣天修鬼獄。又非畜中各有",
    "T40n1805_001:0169a02": "男女黃形。並如戒本所列。人趣為優畜則為",
    "T40n1805_001:0169a03": "劣。非人通優劣且約四重以示其相。初人趣",
    "T40n1805_001:0169a04": "四戒俱重。二非人婬重餘蘭。畜生婬重盜吉。",
    "T40n1805_001:0169a05": "殺有智蘭無智提(餘篇自尋)。五起情虛實者此有多",
    "T40n1805_001:0169a06": "釋。一如謗妄等戒。情虛故重情實皆開(諸戒不犯文中",
    "T40n1805_001:0169a07": "並標實爾無心等是也)。又諸戒境想初句情虛故重。疑想",
    "T40n1805_001:0169a08": "情實俱輕(除婬酒戒)。又諸戒中或標知故字者。即",
    "T40n1805_001:0169a09": "顯情虛(如故斷畜命知水有虫等)。非故不知即是情實。即如",
    "T40n1805_001:0169a10": "本律。犯必問心無心不犯。制教重輕尋之可",
    "T40n1805_001:0169a11": "見。六開制互立者。一切諸戒若止若作有制",
    "T40n1805_001:0169a12": "未始不開。有開未嘗不制。二教相待義無獨",
    "T40n1805_001:0169a13": "立。且如婬戒。乃至畜生毛頭即犯。仍開怨逼",
    "T40n1805_001:0169a14": "此即制中開也。雖許境合三時無樂開中制",
    "T40n1805_001:0169a15": "也。又如本制三衣次開百一。復制加持後開",
    "T40n1805_001:0169a16": "畜長。仍制說淨時緣不暇。復開十日不說則",
    "T40n1805_001:0169a17": "犯。又如本制安居緣開受日。復制限內須還。",
    "T40n1805_001:0169a18": "又開難緣不返等。但制即是重開並為輕。如",
    "T40n1805_001:0169a19": "是類求方體教意。七中喧即聚落中下兩根。",
    "T40n1805_001:0169a20": "靜即蘭若頭陀上行。四依教重四開教輕(此明",
    "T40n1805_001:0169a21": "如來制教重輕。又云在文自顯。須就本律詳而求之。故今所釋頗與昔異)。結示中上句屬",
    "T40n1805_001:0169a22": "佛。下句屬鈔主。據本制懷臨事處斷則輕重",
    "T40n1805_001:0169a23": "合教。萬無一失料簡七種。初受隨簡一是背",
    "T40n1805_001:0169a24": "於受體。餘六制於隨行。二就行中上作簡。",
    "T40n1805_001:0169a25": "二三四五是止。第七是作。六通止作。三就",
    "T40n1805_001:0169a26": "止中。能所簡。第二是所犯罪。三四即所對",
    "T40n1805_001:0169a27": "境。五即能犯心如是知之。",
    "T40n1805_001:0169a28": "第三標中言對事者。一約判罪。二據行法。三",
    "T40n1805_001:0169a29": "謂亡物(二衣篇云。隨本受體何律受戒。即以此律而定輕重)。應須問曰。教門",
    "T40n1805_001:0169b01": "輕重聖意可知。然現翻四律互有乖違。重輕",
    "T40n1805_001:0169b02": "不定。今之學者依何為準。此門所立其意在",
    "T40n1805_001:0169b03": "茲。敘古中初科佛滅千年。至後漢明帝時騰",
    "T40n1805_001:0169b04": "蘭初至。人雖剃染未有歸戒。跨及曹魏將二",
    "T40n1805_001:0169b05": "百年。曇摩柯羅(或作迦羅。此云法時)依四分羯磨立十人",
    "T40n1805_001:0169b06": "受戒為始。出僧祇戒本令眾誦習(第一差也)。至姚秦",
    "T40n1805_001:0169b07": "時。十誦廣律初翻。人即依用(此二差也)。其次四分僧",
    "T40n1805_001:0169b08": "祇五分三部廣文並傳此地。人謂僧祇與先",
    "T40n1805_001:0169b09": "戒本文理相合。乃捨十誦多演僧祇(此三義也)。唯",
    "T40n1805_001:0169b10": "四分五分曾未弘通。至于元魏法聰律師。方",
    "T40n1805_001:0169b11": "悟前非於即罷講僧祇。首傳四分然以人情",
    "T40n1805_001:0169b12": "執舊多未伏從。及乎隋朝智首律師作五部",
    "T40n1805_001:0169b13": "區分鈔。往往未能盡理尚有紛紜。故今鈔中",
    "T40n1805_001:0169b14": "特須提示。歷年既久執諍仍繁。不能備陳故",
    "T40n1805_001:0169b15": "但通斥云諸師等。東流者標其所至。或云西",
    "T40n1805_001:0169b16": "來言其所從。幾字平呼近也。自漢至唐撰鈔",
    "T40n1805_001:0169b17": "之時。凡五百五十九年故云近耳(若取曹魏得戒已來近四百年)。",
    "T40n1805_001:0169b18": "穿鑿者學無師稟。肆意攻求不從正理。故以",
    "T40n1805_001:0169b19": "比焉(孟子云。所惡於智者其為鑿也。注云悉人用智而妄穿鑿)。推所由中上句",
    "T40n1805_001:0169b20": "明迷教。下句示迷行。宗旨謂假實不同。本趣",
    "T40n1805_001:0169b21": "即色非色別。勸學中初句勸久學。學師謂稟",
    "T40n1805_001:0169b22": "學於師。次句勸憑正教。何下明離過。二句語",
    "T40n1805_001:0169b23": "別義同。但上約破斥下取輕誚。淪猶墮也。嗤",
    "T40n1805_001:0169b24": "即是笑。正判中初文上二句即曉其本趣。體",
    "T40n1805_001:0169b25": "下謂識其宗旨。業疏云。如戒一受願行須同。",
    "T40n1805_001:0169b26": "焉有受依假宗隨行實教。神州一統約受並",
    "T40n1805_001:0169b27": "誦四分之文。及論隨行皆依有部行學。非唯",
    "T40n1805_001:0169b28": "體相乖各。亦乃緩急隨情等(有將體既等語。為總師語非也)。更",
    "T40n1805_001:0169b29": "示中據上所明於理已顯。所以重示者一恐",
    "T40n1805_001:0169c01": "疑云。俱是聖教。縱令互判亦有何過。二又恐",
    "T40n1805_001:0169c02": "云四分。可爾餘宗不然。故復釋之。初文上二",
    "T40n1805_001:0169c03": "句標。謂下釋。如已學四分。即依四分判彼十",
    "T40n1805_001:0169c04": "誦受戒之者。餘互亦爾。同則不言乖則有過。",
    "T40n1805_001:0169c05": "故云脫罹等。脫忽也。罹遭也。愆即是罪。上",
    "T40n1805_001:0169c06": "句明判斷之失。下句示違犯之罪。愚癡即無",
    "T40n1805_001:0169c07": "知也。次科上二句正示諸宗判處。並同此列",
    "T40n1805_001:0169c08": "故云通立等。格式也。較音覺正也。後二句結",
    "T40n1805_001:0169c09": "告。條領即今所立纔覽此門疑滯即遣。如氷",
    "T40n1805_001:0169c10": "之泮故云釋然。大觀謂所見通遠也。",
    "T40n1805_001:0169c11": "第四門上明考體專用一宗。然或被事不周須",
    "T40n1805_001:0169c12": "通他部故此明之。欲曉此門文相大意。須以",
    "T40n1805_001:0169c13": "三問前以激之。問受體既從四分。秖合專依",
    "T40n1805_001:0169c14": "本宗。何以今鈔備引諸部。約體明隨其義安",
    "T40n1805_001:0169c15": "在。問三藏所詮事理兩異。既宗律藏。何以下",
    "T40n1805_001:0169c16": "引阿含等經及餘小論。豈非化制不分耶。問",
    "T40n1805_001:0169c17": "律是小乘。教限須別。安得輒用華嚴涅槃地",
    "T40n1805_001:0169c18": "持智論。豈非大小濫耶。若不明示學者俱疑。",
    "T40n1805_001:0169c19": "故此決之尋文可見。問今鈔通用三藏。何以",
    "T40n1805_001:0169c20": "但標諸部。答諸律體相既殊。須明引用分齊。",
    "T40n1805_001:0169c21": "是故此門正明諸律。至後六師方通經論(有云諸部",
    "T40n1805_001:0169c22": "通收經論非也)。敘分宗中。初文言統明者總括諸部也。",
    "T40n1805_001:0169c23": "如來滅後迦葉結集為八十誦律。五師相繼",
    "T40n1805_001:0169c24": "一百來年並無支派。後因諍計遂分五宗流。",
    "T40n1805_001:0169c25": "既出於一源枝必歸於一本。故云實一文也。",
    "T40n1805_001:0169c26": "但下示分所以。上句明如來赴機設教不等",
    "T40n1805_001:0169c27": "(有以機悟屬五師者非也)。下句明諸師各執不同岳立喻其所",
    "T40n1805_001:0169c28": "執如山之固。注戒序云。雲飛二部五部之殊。",
    "T40n1805_001:0169c29": "山張十八五百之異(有謂五岳對五部非也。況諸計之言不唯五部。請以注戒質之)。",
    "T40n1805_001:0170a01": "次料上二句敘分宗。義鈔云。毱多受法既少",
    "T40n1805_001:0170a02": "不能均融故分五部。然既大聖懸記。蓋是時",
    "T40n1805_001:0170a03": "機所宜。執諍雖殊無非證道。即大集云。五",
    "T40n1805_001:0170a04": "部雖異不妨諸佛法界涅槃是也。下二句明",
    "T40n1805_001:0170a05": "各集。競謂爭馳。言大眾者此濫窟外部。高僧",
    "T40n1805_001:0170a06": "傳論云。上座大眾創分結集之場。彼言大眾",
    "T40n1805_001:0170a07": "乃是窟外。此云大眾定是窟內。即今摩訶僧",
    "T40n1805_001:0170a08": "祇。此翻大眾。以五百人亦大眾故(智論則云千人)。是則",
    "T40n1805_001:0170a09": "大眾名通二部。上座唯局窟內。學者須細辨",
    "T40n1805_001:0170a10": "之。一家者且據五部。各自為言。三中初輕重",
    "T40n1805_001:0170a11": "異者一約罪釋。本宗初篇重犯。餘部但吉。本",
    "T40n1805_001:0170a12": "宗犯罪方便隨滅。餘律仍存。四分女觸比丘",
    "T40n1805_001:0170a13": "蘭。十誦結殘。十誦身根互壞觸者蘭。四分捉",
    "T40n1805_001:0170a14": "髮亦殘(且略遣文餘尋釋相)。二約亡物釋。下云。然此亡物",
    "T40n1805_001:0170a15": "諸部未融等。錫杖澡罐針錐等物四分歸重。",
    "T40n1805_001:0170a16": "餘律並輕(如二衣中)。三約事釋。如四分受戒緣具",
    "T40n1805_001:0170a17": "方成故重。餘宗緣闕並開(如無和尚無衣鉢等)。本宗轉欲",
    "T40n1805_001:0170a18": "則輕。餘宗不開故重。本宗悔殘微乖法式。悔",
    "T40n1805_001:0170a19": "罪不出故重。十誦不行別住六夜。直得出罪",
    "T40n1805_001:0170a20": "故輕。二持犯分途者即如上引境想不同。又",
    "T40n1805_001:0170a21": "四分婬戒並據毛頭。十誦論犯過皮過齒。四",
    "T40n1805_001:0170a22": "分隨處盜五成犯。十誦取本古錢方結。僧祇",
    "T40n1805_001:0170a23": "通夜護衣。四分限在明相。三有無遞出者遞",
    "T40n1805_001:0170a24": "亦互也。即如上引眾學有無及盜非畜物。四",
    "T40n1805_001:0170a25": "分無文並準十誦。四分二寶蠶綿並無悔法。",
    "T40n1805_001:0170a26": "十誦出之。又四分衣界通有勢分。餘部皆無",
    "T40n1805_001:0170a27": "等。四廢興互顯者。四分歌聲說戒用廢。五分",
    "T40n1805_001:0170a28": "直說取興。四分開結淨地用廢。十誦制斷取",
    "T40n1805_001:0170a29": "興。又如僧祇牒事說欲用廢。四分不牒取興",
    "T40n1805_001:0170b01": "之類。次明取用。初科標示中。立四分為本者",
    "T40n1805_001:0170b02": "順本受體。離前互判過也。須用諸部老行事",
    "T40n1805_001:0170b03": "有據。離後執隅過也。引論中欲明取舍有所",
    "T40n1805_001:0170b04": "準。故此論五百羅漢造釋四分律。初牒釋婬戒",
    "T40n1805_001:0170b05": "緣起。已將入戒本。即變為宗論。其中一羅漢",
    "T40n1805_001:0170b06": "曰。於戒句中(即下隨本)。於戒本中(即下本也)。於問難中(即法師語)。",
    "T40n1805_001:0170b07": "若欲知者有四毘尼。諸大德等如鈔所引。然",
    "T40n1805_001:0170b08": "諸羅漢並具神通不無勝劣。故選召能者耳。",
    "T40n1805_001:0170b09": "抄出者傳于貝葉也。上是告眾之詞。一本下",
    "T40n1805_001:0170b10": "出四法之相。初本中云一切律藏。即指當部",
    "T40n1805_001:0170b11": "諸戒。非謂通諸律也。二隨本下略其釋文。論",
    "T40n1805_001:0170b12": "云。四大處名為隨本(論文難解諸釋不同。且依古記約通別二緣注之)。佛",
    "T40n1805_001:0170b13": "告諸比丘我說不淨(性惡遮惡俱是不善。故不清淨)而不制(癡狂心亂",
    "T40n1805_001:0170b14": "並通開故)。然此隨入不淨(一念心憶是比丘便入犯位)。於淨不入是",
    "T40n1805_001:0170b15": "名不淨(不順開教故淨不入。即是犯罪故名不淨)。第二佛告諸比丘。",
    "T40n1805_001:0170b16": "我說不淨(如上)而不制(如上)。然此隨入淨是名淨(心不憶知",
    "T40n1805_001:0170b17": "順開入淨。由不成犯故得名淨)。第三佛告諸比丘。我說聽淨(如婬怨逼",
    "T40n1805_001:0170b18": "儉開八事)。然此隨入不淨(三時有樂時豊不止。二並歸犯)。於淨不入於",
    "T40n1805_001:0170b19": "汝輩不淨(乘於開教故淨不入。並結正犯故言不淨)。第四佛告諸比丘。",
    "T40n1805_001:0170b20": "我說聽淨(如上)。然此隨入淨。於汝輩淨(順於開教並無犯故)。",
    "T40n1805_001:0170b21": "一切諸戒並具通別二緣。通如持犯別在隨",
    "T40n1805_001:0170b22": "相。今此四句前二通緣後二別緣。又前後二",
    "T40n1805_001:0170b23": "句中。並初句是犯後句不犯。一一戒下皆有",
    "T40n1805_001:0170b24": "二緣故名隨本。是一切戒大要之處名四大",
    "T40n1805_001:0170b25": "處。三法師語先說本者即上二本。廣分別者",
    "T40n1805_001:0170b26": "即論中解釋之文。一一並云法師曰是也。即",
    "T40n1805_001:0170b27": "論主一句祖師助顯非本論文。四意用論作",
    "T40n1805_001:0170b28": "自意。彼云何謂自意答置本置隨本。置法師",
    "T40n1805_001:0170c01": "語(如評一戒則涉三法。且置此三待加意度。及對三藏方可取舍)。以意度(籌量可否)。用方便",
    "T40n1805_001:0170c02": "度(詳其理趣)。及三藏者上是意詳。下以教勘。彼云。",
    "T40n1805_001:0170c03": "以修多羅廣說。以阿毘曇廣說。以毘尼廣說。",
    "T40n1805_001:0170c04": "以法師語。文略下句故云等也(此謂三藏中法師語也)。先觀",
    "T40n1805_001:0170c05": "下正示意用次第之法。根本即本句義即隨",
    "T40n1805_001:0170c06": "本。文句等不等者。謂以上三對考三藏。等即",
    "T40n1805_001:0170c07": "同也注中指廣今略引之。彼云。律師者有三",
    "T40n1805_001:0170c08": "法然後成就。一於本諷誦通利。句義辨習文",
    "T40n1805_001:0170c09": "字不忘。二於律中堅持不雜。三從師次第受",
    "T40n1805_001:0170c10": "持不令忘失(在文難曉故詳引之。廣更如彼)。正下一句結示。取",
    "T40n1805_001:0170c11": "意中初文。行藏者約行事之廢立。取捨者謂",
    "T40n1805_001:0170c12": "考古之是非。實難非易文之互耳。大詮亦即",
    "T40n1805_001:0170c13": "總意(前云遠詮本全並同)程示也。下列科條取捨有據。",
    "T40n1805_001:0170c14": "故云無惑。舉例中初明本圓不取示有所宗。",
    "T40n1805_001:0170c15": "如重輕篇聚眾法羯磨受懺治擯結說安恣",
    "T40n1805_001:0170c16": "等。用人用法多出本宗。又下標云部別不同",
    "T40n1805_001:0170c17": "不取外部。皆此意也。餘下二列示四例。初不",
    "T40n1805_001:0170c18": "了有二。一不明了。如十五種略說戒及東方",
    "T40n1805_001:0170c19": "有山稱山之類。二不了足。如四人法不除懺",
    "T40n1805_001:0170c20": "捨等。下文一一別標。用此二意尋之可見。二",
    "T40n1805_001:0170c21": "廢前者如歌聲說戒。鈔云。此是五分廢教(如試外道",
    "T40n1805_001:0170c22": "魚肉正食。雖同廢教至下六師。方可言之。此中且據諸律。古記一混學者須知)。三有義無文",
    "T40n1805_001:0170c23": "者如顛狂人前捨戒不成。是有不足之義。故",
    "T40n1805_001:0170c24": "引十誦等證之(如定由旬。準律十四說戒十三先往。準強百里遂用智論下品為定。又十三",
    "T40n1805_001:0170c25": "難不問壞比丘。準尼受反問引善生明文。此皆屬後六師中)。四無文有事如云三",
    "T40n1805_001:0170c26": "衣應受持。及非時殘宿不受皆明三藥加法。",
    "T40n1805_001:0170c27": "而無受文。或云。結界集僧無自然六相文等。",
    "T40n1805_001:0170c28": "如下結示。取用法相關中初文為二。初正明",
    "T40n1805_001:0170c29": "取舍。緩急重輕四義條別。初如受衣文。僧祇",
    "T40n1805_001:0171a01": "通夜多論無衣鉢得戒等。並緩別也。二如僧",
    "T40n1805_001:0171a02": "祇轉欲即失捨財入僧永棄等。名急別也。三",
    "T40n1805_001:0171a03": "如前所引境想不同。即重別也。四初篇無重",
    "T40n1805_001:0171a04": "犯等。謂輕別也。是非一句通收上四。互望為",
    "T40n1805_001:0171a05": "言。又引事釋者足數中。古師以破戒和尚在",
    "T40n1805_001:0171a06": "十人外。今斥云不得輒用他部。又受日中云。",
    "T40n1805_001:0171a07": "不得秉四分羯磨用僧祇事訖等。餘尋諸部",
    "T40n1805_001:0171a08": "篇。準論不取者即同意用也。故下二引證。言",
    "T40n1805_001:0171a09": "四說者本律增四中云。佛告諸比丘有四種",
    "T40n1805_001:0171a10": "廣說。一若比丘作是語。長老我於某村某城。",
    "T40n1805_001:0171a11": "親從佛聞受持不忘。此見法是毘足是佛",
    "T40n1805_001:0171a12": "所教。若聞彼說不應嫌疑亦不應呵。應審",
    "T40n1805_001:0171a13": "定文句已尋究法律。若相違者應語彼言。汝",
    "T40n1805_001:0171a14": "所說者非佛所說。或是長老不審佛語。不須",
    "T40n1805_001:0171a15": "復誦亦莫教餘人。今應棄捨。若與法相應者",
    "T40n1805_001:0171a16": "應語彼言。是佛所說。應善誦習教諸比丘等",
    "T40n1805_001:0171a17": "(此名一廣說也)。第二從僧中上座前聞。第三從知法眾",
    "T40n1805_001:0171a18": "多比丘所聞。第四從知法一比丘所聞(並如上檢校文",
    "T40n1805_001:0171a19": "同不引)。十誦墨印者即是四分四說故云亦同。但",
    "T40n1805_001:0171a20": "名異耳。四分約能說人。十誦據能證教。彼云。",
    "T40n1805_001:0171a21": "若言我從佛聞乃至一比丘聞。未應歎毀。應",
    "T40n1805_001:0171a22": "向三藏聖教印定是也。引此二文者由先世",
    "T40n1805_001:0171a23": "諸師隨情引用。今約部類檢勘可否。即同意",
    "T40n1805_001:0171a24": "用。若作此釋方見所引四說墨印。頗符論意。",
    "T40n1805_001:0171a25": "次科初句躡前。次二句明合教。心謂行心境",
    "T40n1805_001:0171a26": "即前事。心不昧教事非暗託。故云相照。規猷",
    "T40n1805_001:0171a27": "謂法則。即前四法四說四印也。方二句明合",
    "T40n1805_001:0171a28": "理。相關方引既無橫評之繁。條別不取仍無",
    "T40n1805_001:0171a29": "闕事之略。前文所謂圖度取中至此。方彰故",
    "T40n1805_001:0171b01": "非晦沒。晦暗也。沒隱也。三中初二句標其偏",
    "T40n1805_001:0171b02": "執。即同下文初師見也。隅即是角。涉下示其",
    "T40n1805_001:0171b03": "過失。上句即行事闕。下句謂檢教闕。遂下明",
    "T40n1805_001:0171b04": "自三乖諍。如手持衣藥之類。互下出乖諍之",
    "T40n1805_001:0171b05": "由。用他事者上科所引既號相關。乃是彼此",
    "T40n1805_001:0171b06": "相通之事。必若本律限齊分明。止可全取彼",
    "T40n1805_001:0171b07": "部。故云還用等。如僧中有緣自說欲。行僧祇",
    "T40n1805_001:0171b08": "事(四分止有受轉說文。即有限故)。通結淨地行五分事(四分止有別結)。不",
    "T40n1805_001:0171b09": "應量衣說淨行多宗事(四分但明應量)。十三難中犍黃門",
    "T40n1805_001:0171b10": "得受。鈔云。必須勘取依餘部為受(四分自截滅擯)。別眾",
    "T40n1805_001:0171b11": "食開緣後二(四分有七。士多論僧次五分衣時)。自然衣界後四(本宗十一",
    "T40n1805_001:0171b12": "洲并水道並出他部)。略示一二餘尋鈔中(舊記反作不得全依。以釋請用上諸事質",
    "T40n1805_001:0171b13": "之)。兩存中四分楊枝不受。僧祇咽汁須受。又",
    "T40n1805_001:0171b14": "如教授師壇外受衣(五分)。或在眾中戒師受者(僧祇)。",
    "T40n1805_001:0171b15": "多論須請淨主。五分但令漫標。僧祇淨主三",
    "T40n1805_001:0171b16": "由旬內。多論若死若入異國更須別求(下並云隨意用)。",
    "T40n1805_001:0171b17": "又善見三衣穿破失法。多論緣斷等餘自尋",
    "T40n1805_001:0171b18": "之。檢閱中傳聞者。或章疏所出。或口相傳授。",
    "T40n1805_001:0171b19": "容有舛誤不可輒憑。故皆親檢使後無疑。次",
    "T40n1805_001:0171b20": "用六師列見中初標。問所以此門之後明六師",
    "T40n1805_001:0171b21": "者。答此有多意。一彰引用三藏並有準據。二",
    "T40n1805_001:0171b22": "顯諸計通局未融。三示今意總通六見。四明",
    "T40n1805_001:0171b23": "此鈔所宗有歸。問所以唯標六者。答前伐已",
    "T40n1805_001:0171b24": "來弘唱。雖多取其建立。不出六見故標六種。",
    "T40n1805_001:0171b25": "攝無不用。師資相傳至唐不絕。故云世中",
    "T40n1805_001:0171b26": "也。列示中。問第二與第三阿異。答第二師",
    "T40n1805_001:0171b27": "但見缺文。直取外部第三不爾。先求本部之",
    "T40n1805_001:0171b28": "義後引他文。意顯事出己宗不乖本趣。今鈔",
    "T40n1805_001:0171c01": "所取意亦同之。問第四師意復有何別。答前",
    "T40n1805_001:0171c02": "雖取他不敢廢本。此師不黨以理為長。五藏",
    "T40n1805_001:0171c03": "者四阿含外加一雜藏(長增中雜是為四含。雜藏者分別功德經云。非人弟子諸",
    "T40n1805_001:0171c04": "天所說。或說宿世因緣三無數劫菩薩所生。文義",
    "T40n1805_001:0171c05": "非一故名雜藏。阿含此翻法歸。謂眾法所歸也)。五辛",
    "T40n1805_001:0171c06": "者葷菜也(葷謂臭氣。一葱二薤三韭四蒜五興渠)。除初師外下五注",
    "T40n1805_001:0171c07": "釋並見諸篇。第二師文見衣藥兩篇。第三見",
    "T40n1805_001:0171c08": "足數。第四見說戒四藥。第五見沙彌。第六酒",
    "T40n1805_001:0171c09": "肉五辛見四藥。八不淨見釋相。並如後引。通",
    "T40n1805_001:0171c10": "結中上句總牒。次二句是縱。下二句即奪。謂",
    "T40n1805_001:0171c11": "在教皆正因人有殊。言通局者初約大小。前",
    "T40n1805_001:0171c12": "五局小。第六通大小。二約三藏。前四局律",
    "T40n1805_001:0171c13": "後言通經論。三就前四本異分別。第一局本",
    "T40n1805_001:0171c14": "宗後三通異部。四就後三取捨分別。第二第",
    "T40n1805_001:0171c15": "三取他成本故局。第四捨本從他。故通。五就",
    "T40n1805_001:0171c16": "二三。融隔分別第二缺文。直取則部類相隔",
    "T40n1805_001:0171c17": "故局。第三有義方求。則彼此相融故通。若約",
    "T40n1805_001:0171c18": "相兼明通局者。初不兼後故局。後得兼前故",
    "T40n1805_001:0171c19": "通。中間兩望則含通局。顯今中第三在律為",
    "T40n1805_001:0171c20": "當識宗旨故。第六於三藏為當知所歸故。上",
    "T40n1805_001:0171c21": "明正宗二師。餘下示參取餘四。如結淨地取",
    "T40n1805_001:0171c22": "第一師。業疏云。如鈔序中小持律也。持衣加",
    "T40n1805_001:0171c23": "藥直言說戒廢試外道下並用之。然於餘事",
    "T40n1805_001:0171c24": "有不取者故云參耳。得失謂考其可否。隨機",
    "T40n1805_001:0171c25": "謂摘其時要。知時即祖師自謂。一取一捨皆",
    "T40n1805_001:0171c26": "合宜故聞。第六既是所宗。何以今鈔不廢淨",
    "T40n1805_001:0171c27": "地。若爾合歸參取。豈是正存耶思之。",
    "T40n1805_001:0171c28": "第五標舉中。文義決通言通能所。所則有三。",
    "T40n1805_001:0171c29": "一文義俱闕。二文具義闕。三義具文闕。能則",
    "T40n1805_001:0172a01": "有二。一文二義。義復分三。兼理及例別開成",
    "T40n1805_001:0172a02": "四。捨別從總但云文義。然此一門從能為目因",
    "T40n1805_001:0172a03": "前三闕。學者疑壅。故以此二疏決令通。敘立",
    "T40n1805_001:0172a04": "教中初句示理體。言理有二。小乘有部唯說",
    "T40n1805_001:0172a05": "生空。四分假宗則兼法空。並名權理。大教則",
    "T40n1805_001:0172a06": "指常住真性名為實理。當分過限二意通之。",
    "T40n1805_001:0172a07": "然斯二理體唯真寂名字莫詮。言說叵及故",
    "T40n1805_001:0172a08": "云絕名。次句明立教。名即是教標示也。美於",
    "T40n1805_001:0172a09": "理體故云宗極。宗則萬化之同歸。極謂諸法",
    "T40n1805_001:0172a10": "之源底。通論名教咸詮真理。羯磨序云。大教",
    "T40n1805_001:0172a11": "膺期指歸為顯一理。故使高超輪梵之典。逈",
    "T40n1805_001:0172a12": "殊儒道之書。人天獨尊良由於此。上明依理",
    "T40n1805_001:0172a13": "以立於教。下明教興必從於事。事即世諦隨",
    "T40n1805_001:0172a14": "世假名立教詮理。所謂如來說法常依二諦",
    "T40n1805_001:0172a15": "是也。斯文之言通含一化。所以下文別指律",
    "T40n1805_001:0172a16": "藏。問律文詮事應非顯理。經論詮理應非隨",
    "T40n1805_001:0172a17": "事。答統明佛教託緣而興。無非對事皆為顯",
    "T40n1805_001:0172a18": "理。但藥病相對不無親疎。故分三學對治有",
    "T40n1805_001:0172a19": "異耳。別明中初科。初二句敘教本具周。斯律",
    "T40n1805_001:0172a20": "藏者且據所弘。四分一部。言即能詮事謂所",
    "T40n1805_001:0172a21": "詮。但下正明遺缺有四意。初示正意。上二句",
    "T40n1805_001:0172a22": "明法聖時遙。次二句顯法隨時變。此約四分",
    "T40n1805_001:0172a23": "結集之時。即當佛滅一百年後故云渺邈。即",
    "T40n1805_001:0172a24": "遙遠也。聲謂言音彩謂好相。靡追猶言莫及",
    "T40n1805_001:0172a25": "也。五師相付百年已來如來在日。親宣之事",
    "T40n1805_001:0172a26": "莫能反追。教逐時訛故有遺缺。如優波毱多",
    "T40n1805_001:0172a27": "問尼佛在日事。及令魔現佛斯可證也。加以",
    "T40n1805_001:0172a28": "下三種並是兼意。故例標重增之語。捃居運",
    "T40n1805_001:0172a29": "反採掇也。前云隨其樂欲成立己宗。故不樂",
    "T40n1805_001:0172b01": "者則捨而不存故有缺矣。上二並是西土結集",
    "T40n1805_001:0172b02": "之差。下二即明此方翻傳之失。業疏云。覺明",
    "T40n1805_001:0172b03": "論主誦本東傳至於翻時。隨出便寫。貴在一",
    "T40n1805_001:0172b04": "本無暇覆疎。尋復返西。此土行用故多缺耳。",
    "T40n1805_001:0172b05": "又結淨地四句成白。疏云。此是結集缺文(同上二意)。",
    "T40n1805_001:0172b06": "或是覺明漏誦。又可竺念遺筆(同後二意)。此中欲顯",
    "T40n1805_001:0172b07": "決通先明殘闕。殘闕之由不必一致。故以此",
    "T40n1805_001:0172b08": "四詳而求之。然亦不須舉事強配。顯今中初",
    "T40n1805_001:0172b09": "文紛慮謂心想之亂。總會者以三種條例收一",
    "T40n1805_001:0172b10": "部遺缺後學披覽不滯一端。故云通大見也。",
    "T40n1805_001:0172b11": "別示中初至前事。即第一俱闕例。前史有者",
    "T40n1805_001:0172b12": "一例二理。例中如律無解戒場法。例三小界",
    "T40n1805_001:0172b13": "翻結成解諾。律無受七日法。例半月眾法白",
    "T40n1805_001:0172b14": "文立之。又無請二師文。例準請和尚法。此據",
    "T40n1805_001:0172b15": "作法釋也。又如破白讀羯磨舉誦戒為例。忘",
    "T40n1805_001:0172b16": "不持衣往會不及。以長衣開忘為例。牒多緣",
    "T40n1805_001:0172b17": "受日以懺殘多罪同法為例。惡心解界不成。",
    "T40n1805_001:0172b18": "疑界不得重結。並以淨地為例。三種安居以",
    "T40n1805_001:0172b19": "三品鉢為例(上是本宗下引也部)。明相會夏以僧祇護衣",
    "T40n1805_001:0172b20": "為例。安居依閏以多論受雨衣為例。此約行",
    "T40n1805_001:0172b21": "事釋也(餘更尋之)。理決中言理有者。此謂無例道理",
    "T40n1805_001:0172b22": "合然如此界僧為別處三寶病緣及僧次請皆",
    "T40n1805_001:0172b23": "開受日。又當日出界遇難義判得夏。又十",
    "T40n1805_001:0172b24": "六遮中負債人準理得戒。此等並無文義及",
    "T40n1805_001:0172b25": "例故云理也。又說恣中前後梵唄偈詞唱告。",
    "T40n1805_001:0172b26": "上座誡勅不出教文者。及受戒中開示境心",
    "T40n1805_001:0172b27": "威儀安慰。正羯磨時白告警策等亦名理有",
    "T40n1805_001:0172b28": "而成前事也。二文義具闕。如律盜四方僧物",
    "T40n1805_001:0172b29": "犯蘭。決云此約暫礙僧用。故輕理須犯重。又",
    "T40n1805_001:0172c01": "云至二三人所。共作法成賊住難。決云此約",
    "T40n1805_001:0172c02": "眾法對首為言。又得受布薩錢。決云準須付",
    "T40n1805_001:0172c03": "他。四分夏中和諍開直去不須受日。決云約",
    "T40n1805_001:0172c04": "緣而受不傷大理等。如是尋之。論言者古記",
    "T40n1805_001:0172c05": "云即是善見。尋文未獲。此所謂不以文害意",
    "T40n1805_001:0172c06": "也。三義具文闕。如有難移夏。準摩夷不破安",
    "T40n1805_001:0172c07": "居。遇緣出界忘不受日。引五百問憶即悔者",
    "T40n1805_001:0172c08": "得。又四分不明重受日法。引五百明了二文",
    "T40n1805_001:0172c09": "決之。據義雖當恐謂師心。故云息謗也。問如",
    "T40n1805_001:0172c10": "上所引非無相濫。更請分之。答無文引事相",
    "T40n1805_001:0172c11": "比名為例決。又復無例號為理決。以意定文",
    "T40n1805_001:0172c12": "曰義決通。引文成事曰文決通。問義之與理",
    "T40n1805_001:0172c13": "如何分別。答通而為言理義不別。下義決云。",
    "T40n1805_001:0172c14": "以理為正別而為語非不如上。問上則單配",
    "T40n1805_001:0172c15": "有相兼否。答理決一種定無相兼。餘三相兼",
    "T40n1805_001:0172c16": "略舉一二。初明例得兼理不兼文義。以無文",
    "T40n1805_001:0172c17": "義方成例。故如依閏安居以雨衣為例。仍云",
    "T40n1805_001:0172c18": "夏是制教。理宜通護。二義決中三句。自有義",
    "T40n1805_001:0172c19": "決兼於例者。如四分邊罪等二十二人。今師",
    "T40n1805_001:0172c20": "定自言不足數。義云。體既非僧。若僧同知故",
    "T40n1805_001:0172c21": "不足數。必不知者成足。又引不持戒和尚四",
    "T40n1805_001:0172c22": "句為例等。自有義決亦兼文者。如四分盜畜",
    "T40n1805_001:0172c23": "犯重。決云。此望鼠心未定從人判罪。仍引十",
    "T40n1805_001:0172c24": "誦多論等文盜畜物犯吉。復有兼文例二種",
    "T40n1805_001:0172c25": "者。如律令夏竟解界。決云此為諸界同受德",
    "T40n1805_001:0172c26": "衣。仍云文如十誦。又引安居未竟自恣不破",
    "T40n1805_001:0172c27": "夏為例。三文決通中亦三句。自有文兼例者。",
    "T40n1805_001:0172c28": "如移夏不破引摩夷文。又引十誦僧祇二處",
    "T40n1805_001:0172c29": "受衣為例。亦有文兼義者。四分但云尼開。受",
    "T40n1805_001:0173a01": "七日。引僧祇云尼無羯磨受法。仍云所以然",
    "T40n1805_001:0173a02": "者。以尼入俗生善義少故。又如引五分一一",
    "T40n1805_001:0173a03": "說欲又加義評等。自有兼義例者。如自然界",
    "T40n1805_001:0173a04": "無異界。定圓有則不定。此即義決。仍引了論",
    "T40n1805_001:0173a05": "三由旬界合角量取為例。又引十誦善見等",
    "T40n1805_001:0173a06": "文。問今言決通為決本宗為他部耶。答昔人",
    "T40n1805_001:0173a07": "不曉並云決通四分。今意不然但由時事。或",
    "T40n1805_001:0173a08": "昔所未行。或諸家異見學者疑壅故有決通。",
    "T40n1805_001:0173a09": "若爾何以前文敘律闕耶。答秖由律闕故令",
    "T40n1805_001:0173a10": "事暗更為明之。一自有本文還決本律。如受",
    "T40n1805_001:0173a11": "欲中釋餘處行。即以自恣中出界外決之。又",
    "T40n1805_001:0173a12": "此律宿欲不被所為事。還以四分明相欲出",
    "T40n1805_001:0173a13": "開略說戒決之。又如合河結界還以尼律界",
    "T40n1805_001:0173a14": "中渡河決之。如前所引惡心解界引淨地等。",
    "T40n1805_001:0173a15": "皆本律事耳。二自有本律一文即自決通。如",
    "T40n1805_001:0173a16": "三小界不立相。還以三小羯磨決之。又如",
    "T40n1805_001:0173a17": "淨地不得僧住。文云。除去比丘又立淨地",
    "T40n1805_001:0173a18": "唱相。律云。應唱房名。還即本文以決本事",
    "T40n1805_001:0173a19": "(上二句屬義決通)。三自有他部還決他律。如集僧中多",
    "T40n1805_001:0173a20": "論道行一俱盧。即以十誦六百步決之。又如",
    "T40n1805_001:0173a21": "僧祇七樹中間不明兩眾半分。乃以多論比",
    "T40n1805_001:0173a22": "丘遊行有縱廣自然決之。四自有本宗反決",
    "T40n1805_001:0173a23": "他部。如十誦可分別聚落齊行來處。乃以四",
    "T40n1805_001:0173a24": "分村界院相決之。用此諸意遍尋一部無不",
    "T40n1805_001:0173a25": "通達。問文義俱闕。為局當部為通他部。答通",
    "T40n1805_001:0173a26": "該三藏。何止本異他部有文。即落後句由無",
    "T40n1805_001:0173a27": "文。故即無義也。問義決通中為通為局。答亦",
    "T40n1805_001:0173a28": "通他部。十誦伽論尼無捨戒再受之義。決云",
    "T40n1805_001:0173a29": "應得作下二眾。又十誦令五眾受日五眾邊",
    "T40n1805_001:0173b01": "受。決云準此當眾相共作之。無者準前言告",
    "T40n1805_001:0173b02": "等。古多錯解不覺。太繁略亦非難。但恐不解",
    "T40n1805_001:0173b03": "餘亦未盡。學者更詳。不能中初科上二句示",
    "T40n1805_001:0173b04": "難。前四決中文有取捨。義是意裁寡學淺知",
    "T40n1805_001:0173b05": "故非所及。對彼古解故云廢立。下云決判是",
    "T40n1805_001:0173b06": "非。意亦同此。自下二句揀非顯是。律相言通",
    "T40n1805_001:0173b07": "開遮語別。開遮二法在律尤難。故別舉之。不",
    "T40n1805_001:0173b08": "下二句顯過。不然者反上非深明等。累謂疑",
    "T40n1805_001:0173b09": "滯。或可約罪。二釋俱通。他境即前事。以不明",
    "T40n1805_001:0173b10": "教旨皆是妄施。行不成持故云無益。此約自",
    "T40n1805_001:0173b11": "行。或可他境即指餘人。弘演化他。並非正教",
    "T40n1805_001:0173b12": "故無益也。引證中引律第六十卷末。佛在跋",
    "T40n1805_001:0173b13": "闍國池水邊。教諸比丘修行聖道莫相鬪諍。",
    "T40n1805_001:0173b14": "彼云。於阿毘曇中種種諍語應語言。諸長老",
    "T40n1805_001:0173b15": "所說文義相應。不應共諍(初句)。復作是言長老所",
    "T40n1805_001:0173b16": "說文異義同。此是小事。莫共鬪諍(二句)。復作是",
    "T40n1805_001:0173b17": "言。長者所說文同義異。莫共鬪諍(三句)。復作是",
    "T40n1805_001:0173b18": "言。長老所說文義俱異。莫共鬪諍(四句)。下二句",
    "T40n1805_001:0173b19": "指律廣文。彼云。應作如是觀察。若共鬪諍於",
    "T40n1805_001:0173b20": "沙門法作留難否。復問是可呵否。復問能進",
    "T40n1805_001:0173b21": "善根得沙門果否(諸比丘皆一一答之。此謂進也)。又云若作如是",
    "T40n1805_001:0173b22": "諍事。滅者應語彼比丘言。汝為我等滅此諍",
    "T40n1805_001:0173b23": "事。彼比丘答。我從世尊所聞如是法今為汝",
    "T40n1805_001:0173b24": "說。若彼比丘聞已便捨諍事(此名止也)。佛說如是諸",
    "T40n1805_001:0173b25": "比丘聞信樂受持。今引此文以明佛世。尚恐",
    "T40n1805_001:0173b26": "文義相諍。特此訓之證上決通難為廢立則非",
    "T40n1805_001:0173b27": "虛矣。示堪能中初句牒其能者。必下示其博",
    "T40n1805_001:0173b28": "贍。上二句明學通三藏。下二句明解總六師。",
    "T40n1805_001:0173b29": "吾祖律師即其人也。聖人出現為物垂範謂",
    "T40n1805_001:0173c01": "之教跡。雖言通三藏而別指律宗。故云斯也。",
    "T40n1805_001:0173c02": "引十誦律五十九卷。初列示三事。一即緣起。",
    "T40n1805_001:0173c03": "二即戒本。三即重結(如初戒乃至共畜等)。應下勸籌量又",
    "T40n1805_001:0173c04": "為三。初總列一部律文。大為三節。二部戒律",
    "T40n1805_001:0173c05": "即初僧尼戒本。義解即隨戒下廣解之文。故",
    "T40n1805_001:0173c06": "云及也。毘尼總中問諸犍度。增一即律後法",
    "T40n1805_001:0173c07": "數。上明觀教。二開下明判斷。開遮輕重貫通",
    "T40n1805_001:0173c08": "一部。且舉衣色略示相狀。青黃赤白黑五方",
    "T40n1805_001:0173c09": "正色俗流所尚能發貪染。故是不淨。佛所制",
    "T40n1805_001:0173c10": "斷故云遮也。非色即青泥棧三種染壞。三聖",
    "T40n1805_001:0173c11": "同遵相超世表。所以云淨。是佛所教故云不",
    "T40n1805_001:0173c12": "遮。三如是下結告。通指一部始終。故云本末。",
    "T40n1805_001:0173c13": "引明了論彼云。如諸佛立戒。於一一戒中應",
    "T40n1805_001:0173c14": "了別五相。一緣起處(即國土也)。二緣起人(即初犯人)。三立",
    "T40n1805_001:0173c15": "戒(即戒本)。四分別所立戒(若犯此罪不得共住)。五決判是非(於三處犯)。",
    "T40n1805_001:0173c16": "不看他面者判斷公直不取顏情也。略同上",
    "T40n1805_001:0173c17": "者會前十誦三事也。初二兩相同上本起。第",
    "T40n1805_001:0173c18": "三同上結戒隨結。四五二種似同廣解。由不",
    "T40n1805_001:0173c19": "全同故云略也。下文指廣即如上引。",
    "T40n1805_001:0173c20": "第六門標中前五並屬能詮教。教必詮行一",
    "T40n1805_001:0173c21": "宗旨趣萬行元基。理須明識故云教所詮意。",
    "T40n1805_001:0173c22": "詮顯也。王明中初文上敘文廣。一部律文總",
    "T40n1805_001:0173c23": "六十卷。故云浩博。下指行要故云大趣。以前",
    "T40n1805_001:0173c24": "僧尼戒本及後調部即止持行二十犍度已後",
    "T40n1805_001:0173c25": "等。文即作持行文多明犯。意在成持翻上二",
    "T40n1805_001:0173c26": "持即成兩犯。宗部之要豈踰於此故云止也。",
    "T40n1805_001:0173c27": "所詮中通別持犯。先知名相然後釋文。謂學",
    "T40n1805_001:0173c28": "知戒相明達持犯。於一切時護本所受。通望",
    "T40n1805_001:0173c29": "受體一無所犯。不隨緣別名為通持。不學無",
    "T40n1805_001:0174a01": "知制通篇聚。隨所不了無非結罪故云通犯。",
    "T40n1805_001:0174a02": "隨對一境方便遮防行順本受名為別持。違",
    "T40n1805_001:0174a03": "受起非則名別犯。言別有三。一制法別篇聚",
    "T40n1805_001:0174a04": "重輕種類異故。二對境別情與非情。三趣男",
    "T40n1805_001:0174a05": "女道俗不同故。三犯緣別隨戒多少不相濫",
    "T40n1805_001:0174a06": "故。又復通別二持俱通止作。通犯唯止犯別",
    "T40n1805_001:0174a07": "犯兼兩犯。通持中前敘境通。上二句通標。境",
    "T40n1805_001:0174a08": "即總指塵沙情非情類。心隨境起與理向背。",
    "T40n1805_001:0174a09": "構善惡業故通內也。又事由境生。身口動作",
    "T40n1805_001:0174a10": "與教違順成持犯行。故云通外。下二句別釋。",
    "T40n1805_001:0174a11": "上句釋通內即指化業。下句釋通外即明制",
    "T40n1805_001:0174a12": "行。身口造作故云情事。如婬盜等事由教制。",
    "T40n1805_001:0174a13": "故有順違。順即二持違即兩犯。但下次明持",
    "T40n1805_001:0174a14": "相。境緣雖通今明持犯不論化業。且據制行",
    "T40n1805_001:0174a15": "故云但令等。教即律制行謂身口。以教檢行",
    "T40n1805_001:0174a16": "約行從教。故曰相循。循即順也。隨一一戒究",
    "T40n1805_001:0174a17": "盡重輕犯不犯相故云始終。古師所明但不作",
    "T40n1805_001:0174a18": "惡。即是持戒。今師不爾必約動慮。體達教相",
    "T40n1805_001:0174a19": "起行防遏。方成二持安有臥地而名持戒。無",
    "T40n1805_001:0174a20": "記非業豈得名持。教行相循義意在此。今明",
    "T40n1805_001:0174a21": "通持者止持有二。一行前三心。受體無污義",
    "T40n1805_001:0174a22": "名止持。二約行心。通緣受體善惡事法歷然",
    "T40n1805_001:0174a23": "不昧。即是二持也。次通犯中不學無知二罪",
    "T40n1805_001:0174a24": "通持犯故。通重輕故通虛實故。然不學非結",
    "T40n1805_001:0174a25": "犯有二。初發心斷學隨心頓漸。一一吉羅。二",
    "T40n1805_001:0174a26": "臨境不解隨事別結。若論無知隨境不了唯",
    "T40n1805_001:0174a27": "有別結。但該篇聚得名通耳。文中上二句明",
    "T40n1805_001:0174a28": "發心斷學。修下二句明隨境無知。善收二持",
    "T40n1805_001:0174a29": "惡兼兩犯。不學之人持亦成犯望善。是福愚",
    "T40n1805_001:0174b01": "教故罰。其兩犯中則通三性。不善無記一向",
    "T40n1805_001:0174b02": "名罰。善性犯者亦兼有福。如知事互用慈心",
    "T40n1805_001:0174b03": "歎死。塔上拔草治生造像。穢食供僧掘地壞",
    "T40n1805_001:0174b04": "生。塗治塔廟之類。根本罪外例加二罪。今下",
    "T40n1805_001:0174b05": "明結罪。科即判也。與教相應者教即通指止",
    "T40n1805_001:0174b06": "作持犯。行與教合無非結犯。故虛謂可學。實",
    "T40n1805_001:0174b07": "即不可學。故持犯篇約二教四行可不可學。",
    "T40n1805_001:0174b08": "歷位辨罪有無多少是也。此下雙結。別持犯",
    "T40n1805_001:0174b09": "中此約六聚根本果罪。具上三義故云別也。",
    "T40n1805_001:0174b10": "初四句示犯相。正罪即目果頭。治罰義兼懺",
    "T40n1805_001:0174b11": "悔。由有犯者拒必加治順即開懺。並須考實",
    "T40n1805_001:0174b12": "不容濫故。四分果成因沒故云必令等。使下",
    "T40n1805_001:0174b13": "二明能斷。初句勘心。心容疑想罪即差降。實",
    "T40n1805_001:0174b14": "情之語通犯不犯。次句明合教。教無非橫故",
    "T40n1805_001:0174b15": "云理教。則下二句獎其能斷。既非妄判不乖",
    "T40n1805_001:0174b16": "真教。同彼嘉苗不雜穢草故非蕪濫。此下雙",
    "T40n1805_001:0174b17": "結。而前不明持者。翻犯顯持易故不出。今明",
    "T40n1805_001:0174b18": "其相如婬觀不淨殺起慈悲。怨逼無樂毀呰",
    "T40n1805_001:0174b19": "慈救等。如是知之。",
    "T40n1805_001:0174b20": "第七門約機明教。標舉中若約人稟教。則道",
    "T40n1805_001:0174b21": "通俗局。若約教被人。則化通行局。今從後義",
    "T40n1805_001:0174b22": "故云立教通局。教體中初科。上二句示所判",
    "T40n1805_001:0174b23": "之繁。顯理教者通目聖典如上所明。有多途",
    "T40n1805_001:0174b24": "者大小兩乘各分三藏三學等。故下二句標",
    "T40n1805_001:0174b25": "能判從要。如戒疏中。或約三輪或約化行。或",
    "T40n1805_001:0174b26": "約化制或約制聽。彼取三輪今用化行。隨時",
    "T40n1805_001:0174b27": "用與未須和會。但在古猶局於今乃通。名同",
    "T40n1805_001:0174b28": "理異。對疏可見。言情求者顯義判故。言分二",
    "T40n1805_001:0174b29": "者一代時教總歸化行開其信解。用舍任緣",
    "T40n1805_001:0174c01": "故名化教。制其修奉違反有過名為行教。一",
    "T40n1805_001:0174c02": "謂化教此則通於道俗但汎明因果識達邪正",
    "T40n1805_001:0174c03": "科列示中初文上二句標名體。但下示教相。",
    "T40n1805_001:0174c04": "十不善業三惡道因。十善五戒三善道因。此",
    "T40n1805_001:0174c05": "世間因果。三十七道品六度萬行是三乘因。",
    "T40n1805_001:0174c06": "即出世因果。大小雖殊行業無異隨緣開示。",
    "T40n1805_001:0174c07": "教非定約故云汎明。又經中多破外計委辨",
    "T40n1805_001:0174c08": "魔事。指示正道恐墮邪逕故云識達。又行業",
    "T40n1805_001:0174c09": "是因通收善惡。心因冥邈故曰難知。來報是",
    "T40n1805_001:0174c10": "果亦通苦樂。果相麁著故云易述。次行教中",
    "T40n1805_001:0174c11": "初標名體。定下示教相。初二句明眾行。上句",
    "T40n1805_001:0174c12": "正示。若取能秉即簡人是非。若論所被並須",
    "T40n1805_001:0174c13": "合教。如受戒遮難說恣有犯七九治罰六聚",
    "T40n1805_001:0174c14": "悔露。一一事中皆有取捨。次句釋成取捨之",
    "T40n1805_001:0174c15": "意。謂顯佛法尊高超于世表。僧門清白不容",
    "T40n1805_001:0174c16": "非濫。住持萬載功由於此。顯下二句明別行。",
    "T40n1805_001:0174c17": "上句正示下句釋成亦同上。如條部中波離",
    "T40n1805_001:0174c18": "對聖重條咨問。意可見矣。上明教有限齊反",
    "T40n1805_001:0174c19": "前汎明。指下示其顯了反上沈密。上二句示",
    "T40n1805_001:0174c20": "文顯。下二句明事備。初文如諸戒相國土犯",
    "T40n1805_001:0174c21": "人。舉過呵責制戒牒釋。方便境想下眾同別",
    "T40n1805_001:0174c22": "犯。及不犯輕重等相。一一皆然。聖智通明。故",
    "T40n1805_001:0174c23": "言不勞重覽。凡愚淺識不可輒爾僣同。且祖",
    "T40n1805_001:0174c24": "師聽二十遍猶言未是心證。僧休聽三十遍尚",
    "T40n1805_001:0174c25": "恨逾增逾暗。是知昏鄙安可自務。結罪等者",
    "T40n1805_001:0174c26": "如婬兩結(不捨戒共畜生)。別眾七開(施衣作衣等七緣開)。一一通前",
    "T40n1805_001:0174c27": "重入戒本故云再科。所判初科上二句示相",
    "T40n1805_001:0174c28": "濫。以七支十業無別體故如環連續。以喻相",
    "T40n1805_001:0174c29": "涉不易分故。下二句標判。正判中初文即約",
    "T40n1805_001:0175a01": "三業相對以分。上三句判化教。經論明心顯",
    "T40n1805_001:0175a02": "理。是故心業以理為宗。下三句判行教。施為",
    "T40n1805_001:0175a03": "即事也。律藏約事辨行。故身口業以事為宗。",
    "T40n1805_001:0175a04": "如篇聚中。起業輕重受報淺深。篇聚即約行",
    "T40n1805_001:0175a05": "起業即依化。又持犯中單心三時辨犯八句重",
    "T40n1805_001:0175a06": "輕。此依化也。八殺俱重即約行也。又如懺篇",
    "T40n1805_001:0175a07": "三品理觀。即是化教六位悔法即準行教。又",
    "T40n1805_001:0175a08": "沙彌篇凡福聖道即依化教。剃落與戒即是行",
    "T40n1805_001:0175a09": "教。餘更尋之。若爾化教應不禁身口。行教應",
    "T40n1805_001:0175a10": "不制內心。答此據道眾雙稟二教為言。世多",
    "T40n1805_001:0175a11": "不曉故為委示。初約違明四句。一違化不違",
    "T40n1805_001:0175a12": "制(瞥爾貪嗔律宗不制。及在家人作十不善是也)。二違制不違化(即犯諸遮戒也)。三",
    "T40n1805_001:0175a13": "俱違(犯諸生戒)。四俱不違(理觀內照戒律外撿)。次約順四句。一",
    "T40n1805_001:0175a14": "順化不順制(性相唯識三觀破迷)。二順制不順化(心無慧觀專守事戒)。",
    "T40n1805_001:0175a15": "三俱順(如上第四)。四俱不順(造業凡愚)。三約受戒四句。一",
    "T40n1805_001:0175a16": "稟化不稟制(淨名云。汝但發心即名具足是)。二稟制不稟化(自智不明",
    "T40n1805_001:0175a17": "循律軌度)。三俱稟(心希出離受律禁戒趣向聖道。佛世利根善來三語即得道果。又涅槃出家菩薩是也)。",
    "T40n1805_001:0175a18": "四俱不稟(可知)。四約懺罪四句。一化淨制不淨(如犯",
    "T40n1805_001:0175a19": "篇聚理觀明照達罪性空。而不依律懺縱得好相不入淨僧)。二制淨化不淨(犯依律悔而無",
    "T40n1805_001:0175a20": "觀慧。但滅違制業性確然)。三俱淨(篇聚依教。滅業道任靜思)。四俱不淨(愚者犯不肯懺)。",
    "T40n1805_001:0175a21": "問化行二教為大為小。答化收大小制唯局",
    "T40n1805_001:0175a22": "小。若爾梵網善戒大乘行教。那判為化。答大",
    "T40n1805_001:0175a23": "乘三藏制不制別得名為行。若望今宗還屬於",
    "T40n1805_001:0175a24": "化。以菩薩戒通道俗故。問五八二戒既是戒",
    "T40n1805_001:0175a25": "制。應是行攝。然局俗人不通兩眾如何判之。",
    "T40n1805_001:0175a26": "答化教所攝律中明者隨律之經。引證如別。如",
    "T40n1805_001:0175a27": "是簡判略識化行。更須精辨恐繁且止。今時",
    "T40n1805_001:0175b01": "學者尚不知名況明行相。若不曉此大小三",
    "T40n1805_001:0175b02": "藏一切皆迷。罪異中上二句明在家為惡(出家亦有",
    "T40n1805_001:0175b03": "犯者。如獨頭心念是)。下二句明出家毀戒。犯化不必違行。",
    "T40n1805_001:0175b04": "違行必兼犯化。業外加制故云重也。問性戒",
    "T40n1805_001:0175b05": "可爾。遮非本惡為有幾罪。如壞生掘地非不",
    "T40n1805_001:0175b06": "違慈。畜長捉寶寧無貪染。來者有智請為通",
    "T40n1805_001:0175b07": "之。又問化教亦兼事行豈無身口。行教通禁三",
    "T40n1805_001:0175b08": "業豈不明心。何以上文離開三業。以配兩教",
    "T40n1805_001:0175b09": "亦請答之。故下引證即善生經。彼明二人同",
    "T40n1805_001:0175b10": "作一罪。受戒者重不受者輕。智論文同如懺",
    "T40n1805_001:0175b11": "篇引。徵意中初躡上經文以為徵詞。謂彼經",
    "T40n1805_001:0175b12": "既顯。此不須分。恐下示所為。上句指迷。言",
    "T40n1805_001:0175b13": "宗體者即上所判也。次句遮妄。言是非者化",
    "T40n1805_001:0175b14": "行相濫也。世聞淨名發心即是具足。妄判戒",
    "T40n1805_001:0175b15": "之有無。或迷三性犯制乃謂業均一品。或云",
    "T40n1805_001:0175b16": "營福違戒無過。或執心觀便毀律儀。或謂堅",
    "T40n1805_001:0175b17": "持無勞慧觀。或依方等二懺而云制罪都亡。",
    "T40n1805_001:0175b18": "或依篇聚六治乃謂性業皆滅。故有依大教",
    "T40n1805_001:0175b19": "懺夷足小乘僧數。如斯迷濫從古至今。至下",
    "T40n1805_001:0175b20": "懺篇更為廣說。故下明今立。通及後世無復",
    "T40n1805_001:0175b21": "謬濫故云永用等。蠲簡也。標宗僧網懺法沙",
    "T40n1805_001:0175b22": "彌等。皆辨二教臨文詳之。",
    "T40n1805_001:0175b23": "第八門前門人法並通。此門並局。以人唯二",
    "T40n1805_001:0175b24": "眾教局行科。然而報相兩殊。故使教分同別。",
    "T40n1805_001:0175b25": "故須辨示方見諸篇。通塞中初文同戒。即止",
    "T40n1805_001:0175b26": "持戒本。初篇四重二篇七戒。三十中十八九",
    "T40n1805_001:0175b27": "十中六十九。眾學一百七滅諍也。同制謂作",
    "T40n1805_001:0175b28": "持諸法具諸門者。同戒在中卷。同制則上下",
    "T40n1805_001:0175b29": "二卷其全同者則無別舉。如集僧與欲羯磨",
    "T40n1805_001:0175c01": "僧網之類。少有異者隨事點示。如結界中尼",
    "T40n1805_001:0175c02": "界二里有難同僧。捨戒中明尼無再受。受日",
    "T40n1805_001:0175c03": "中尼唯七日。二衣中尼加二衣之類。上通明",
    "T40n1805_001:0175c04": "兩同。若下別顯同戒。上文指易。戒本分者即",
    "T40n1805_001:0175c05": "律廣文。隱下顯難。隨相即中卷。如離衣中。三",
    "T40n1805_001:0175c06": "衣五衣皆提。眾學中通示尼等同犯。又篇聚",
    "T40n1805_001:0175c07": "中示尼八重。又持犯境想云尼中非無。亦指",
    "T40n1805_001:0175c08": "同僧。通緣中總標五眾之類。次明塞中前明",
    "T40n1805_001:0175c09": "止行。初句標示。約位戒即與僧異者八夷後",
    "T40n1805_001:0175c10": "四。十七殘中十戒三十中十二。單提中一百",
    "T40n1805_001:0175c11": "九。八提舍尼尋尼戒本對之可見。謂下釋異。",
    "T40n1805_001:0175c12": "文列三句例括異戒。略為引之。轉重不同中",
    "T40n1805_001:0175c13": "三。初僧殘六戒(漏失二麁二房僧重尼輕。摩觸僧輕尼重。殘篇唯有此句)。二捨墮",
    "T40n1805_001:0175c14": "九戒(五敷為五。六取尼衣。七浣故衣。八擔羊毛。九擗羊毛。並尼吉僧提)。三單提十三",
    "T40n1805_001:0175c15": "戒(一為尼作衣。二與尼衣。三屏坐。四期尼行。五期同船。六期女行。七受贊食。八勸足食。九索美食。十牙",
    "T40n1805_001:0175c16": "角針筒。十一過量坐具。十二覆瘡衣。十三佛衣等量。並僧提尼吉)。有無互缺中二。初",
    "T40n1805_001:0175c17": "捨墮尼無二戒(一過前求雨衣。二蘭若離衣)。二單提尼無三戒",
    "T40n1805_001:0175c18": "(一輒教尼。二說法日暮。三譏呵教尼人)。犯同緣異亦二。初捨墮一戒",
    "T40n1805_001:0175c19": "(長鉢同提。僧開十日尼止一夜)。二單提五戒(結罪同提。緣相有異。一背請二足食。二戒合為一",
    "T40n1805_001:0175c20": "制。三與外道食兼白衣男。四與年不滿二年學法。五雨衣常開)。上約鈔疏以明更以",
    "T40n1805_001:0175c21": "義求。八夷後四及二不定即是有無。八提舍",
    "T40n1805_001:0175c22": "尼四八相望亦即有無。對索美食即同。輕重",
    "T40n1805_001:0175c23": "而下指尼篇。如上多異不可盡列。故選時要",
    "T40n1805_001:0175c24": "方入別行。盛行謂數犯。難知謂微隱。互專一",
    "T40n1805_001:0175c25": "義亦所不出。即如下篇上列六戒。夷中出",
    "T40n1805_001:0175c26": "三。觸八及覆殘中出二。言人四獨單提出紡",
    "T40n1805_001:0175c27": "績一戒。及下一句示作行。言眾行者下列七",
    "T40n1805_001:0176a01": "門。上即隨戒一門。餘之六種并屬眾行。謂受",
    "T40n1805_001:0176a02": "懺說恣安居師資也。方下總指。結意中上二",
    "T40n1805_001:0176a03": "句結前。分宗類者即向所明通塞條別。未",
    "T40n1805_001:0176a04": "顯來詮者不明立教同別來意也。諸下指廣。",
    "T40n1805_001:0176a05": "不同意者即上止作別相各有所以。大疏即",
    "T40n1805_001:0176a06": "祖師所稟首師律疏二十卷。而言大者或隨",
    "T40n1805_001:0176a07": "大部為言。或簡今家戒業二疏。非謂尊師故",
    "T40n1805_001:0176a08": "也。今見義鈔戒疏。不能廣錄。學者自尋。",
    "T40n1805_001:0176a09": "第九門標云。異同有二。初明沙彌即對大僧。",
    "T40n1805_001:0176a10": "下明式叉即望三眾。沙彌中初科上句標名。",
    "T40n1805_001:0176a11": "沙彌是梵語。此云息慈(息其世染慈濟群生)。若下明體同。",
    "T40n1805_001:0176a12": "檢下示相局。就下明行遍。等塵沙者副本體。",
    "T40n1805_001:0176a13": "故下云。除羯磨一法不在數例。自餘眾行並",
    "T40n1805_001:0176a14": "制同修等。結下明犯。第五篇即突吉羅無論",
    "T40n1805_001:0176a15": "遮性。一概結吉示教輕。故就下顯位。諸戒末",
    "T40n1805_001:0176a16": "者即指廣律。並列戒後別尊卑。故問體既是",
    "T40n1805_001:0176a17": "同那分大小。答境量雖同志願碩異。有願無",
    "T40n1805_001:0176a18": "願豈不明乎。若爾既遍塵沙何唯列十。答若",
    "T40n1805_001:0176a19": "論戒體發在三歸。後說十戒略陳其相。如大",
    "T40n1805_001:0176a20": "僧四重之例。故下云。且列十戒喜犯前標。餘",
    "T40n1805_001:0176a21": "所未知二師別教等。辨異中言自外者。如五",
    "T40n1805_001:0176a22": "德十數持衣說淨別堂說恣有緣掘壞之類。",
    "T40n1805_001:0176a23": "並如下篇。事容是非故云取捨。沙彌如本篇。",
    "T40n1805_001:0176a24": "沙彌尼附尼法。故云各就等。次式叉中初文",
    "T40n1805_001:0176a25": "上句標名。此云學法女。由尼報弱就小學中。",
    "T40n1805_001:0176a26": "別提六行為具方便。二年則驗胎有無。六法",
    "T40n1805_001:0176a27": "則顯行貞固。十誦所謂練身練心。即此義也。",
    "T40n1805_001:0176a28": "六法下明體同沙彌。自下明行同三眾。六法者",
    "T40n1805_001:0176a29": "一摩觸。二盜四錢。三殺畜。四小妄。五非時食。",
    "T40n1805_001:0176b01": "六飲酒。學宗謂行本也。言學有三。一學根本",
    "T40n1805_001:0176b02": "(謂四重也)。二學法(即六法也)。三學行(一切大尼行)。不重發者以式",
    "T40n1805_001:0176b03": "叉尼轉根為男。即入僧沙彌故。業疏云。此學",
    "T40n1805_001:0176b04": "法女無戒體也。但受別教位過沙彌。以人不",
    "T40n1805_001:0176b05": "解謂分三眾有三戒體等。問沙彌尼戒既遍",
    "T40n1805_001:0176b06": "塵沙。何以式叉方行此六。答選其喜犯重更",
    "T40n1805_001:0176b07": "約勒。無體再發即其義矣。同三眾者指下文",
    "T40n1805_001:0176b08": "也。同大僧則具在諸篇。同大尼沙彌則各如",
    "T40n1805_001:0176b09": "別篇。沙彌合一故言三眾。別行中如無沙彌",
    "T40n1805_001:0176b10": "尼得與大尼授食之類。下文具委。",
    "T40n1805_001:0176b11": "第十門標分中。鈔者祖師自號也。引下三句",
    "T40n1805_001:0176b12": "即括三科。但科酌之言對下少異。然下云鈔",
    "T40n1805_001:0176b13": "興。但明抄略之意。此言科酌正明量處之謀。",
    "T40n1805_001:0176b14": "前後異名共成一意。言正經者正謂入諸正",
    "T40n1805_001:0176b15": "錄。經者訓法訓常。名兼通別。通該三藏別在",
    "T40n1805_001:0176b16": "修多。今此從通以收群部。小乘律論中又三",
    "T40n1805_001:0176b17": "初。明諸律。具云摩訶僧祇。此翻大眾(從眾為名即窟內部)。",
    "T40n1805_001:0176b18": "曇無德亦云曇摩毱多。此翻法正。亦云法護",
    "T40n1805_001:0176b19": "法鏡法密(從人為目)。薩婆多或云薩婆諦婆。此云有",
    "T40n1805_001:0176b20": "(亦云一切有從計為名)。彌沙塞此云不著有無觀。迦葉遺",
    "T40n1805_001:0176b21": "亦云迦葉毘。此云重空觀(此二從行為名)。婆麁富羅亦",
    "T40n1805_001:0176b22": "名婆蹉富羅。此云著有行(亦從計名)。上列六部。前",
    "T40n1805_001:0176b23": "之四部戒本廣律此土已翻。即根本獲一。五",
    "T40n1805_001:0176b24": "部得三。翻傳時代備如戒疏。下之二部據非",
    "T40n1805_001:0176b25": "今鈔所引。相因列之知名而已。註云依大集",
    "T40n1805_001:0176b26": "者義鈔所引。三藏口傳及遺教法律並以僧",
    "T40n1805_001:0176b27": "祇列為五部所出不同。故此示之。毘尼下次",
    "T40n1805_001:0176b28": "列諸論。此科所列名為律論。亦名戒論。婆沙",
    "T40n1805_001:0176b29": "成實等自屬經論。昔人不曉例云小乘論。傳",
    "T40n1805_001:0176c01": "濫久矣。多論下注并傳者即師資傳了。論",
    "T40n1805_001:0176c02": "注云釋正量部者。此亦上座部中分出。律本",
    "T40n1805_001:0176c03": "不到比方即了論所宗也。真諦即陳朝翻經",
    "T40n1805_001:0176c04": "三藏。出疏五卷解釋了論。其文未流東南。五",
    "T40n1805_001:0176c05": "百問法亦云五百問事經。出要律儀梁武帝",
    "T40n1805_001:0176c06": "集凡二十卷。自下三指廣。如三千威儀毘跋",
    "T40n1805_001:0176c07": "律決正二部律論等。皆律之部類(有云二部十八二十部。或",
    "T40n1805_001:0176c08": "云遺教愛道經等皆非)。次經論中二論亦即大小。此總化教。",
    "T40n1805_001:0176c09": "結略中費長房後周高僧。周武滅法遂為翻經",
    "T40n1805_001:0176c10": "學士。隋文帝開皇十七年撰歷代三寶錄。凡",
    "T40n1805_001:0176c11": "十五卷今見大藏。次明異執標中有人謂。聰",
    "T40n1805_001:0176c12": "覆二師首傳四分。祖師不合科為異執。今謂。",
    "T40n1805_001:0176c13": "異執之言目其各計。有何毀斥。縱容妄解豈",
    "T40n1805_001:0176c14": "不思所稟首師亦列于後。又前云五部異執。",
    "T40n1805_001:0176c15": "則所宗部主亦在其中。又何獨黨於聰覆耶。",
    "T40n1805_001:0176c16": "非聖人者無法即斯人也。列示中所列諸師",
    "T40n1805_001:0176c17": "並出續高僧傳。古記廣引今不同之。若依寫",
    "T40n1805_001:0176c18": "取此復何難。但恐徒喪時功糅雜鈔旨。必欲",
    "T40n1805_001:0176c19": "知者取傳尋之。今但列名略注師稟耳。法聰",
    "T40n1805_001:0176c20": "(元魏朝人。本學僧祇初弘四分。傳論云。自初開律師。號法聰是也)。道覆(聰師弟子聰但口傳。覆乃作疏六",
    "T40n1805_001:0176c21": "卷。傳論云。怛是長科至於義舉未聞于世)。慧光(自光至[目*單]。皆北齊人。光依覆學。初製疏十卷。後裁為四",
    "T40n1805_001:0176c22": "卷。故云兩出)。洪理(抄二卷)。曇隱(抄四卷)。道樂(鈔四卷三師並光師弟子)。洪遵(初依",
    "T40n1805_001:0176c23": "道雲學。後聽暉講。為國僧統故以為名)。洪淵(稟尋遵師後撰疏。未四多少)。道雲(疏九卷抄一卷)。",
    "T40n1805_001:0176c24": "道暉(疏七卷)。法願(上三師並光門人。願即隋朝人。疏十卷抄二答)。道洪法勝",
    "T40n1805_001:0176c25": "智首(並隋朝人依洪聽習。首即祖師所承)。法礪(洪淵弟子。祖師亦甞從學。一月而終今疏猶存)。基",
    "T40n1805_001:0176c26": "師(僧傳不書)。結指中曇瑗(陳朝人)。僧祐(梁朝人即祖師前身。二師並先學十誦後傳",
    "T40n1805_001:0176c27": "四分。未詳撰述)。靈裕(隋朝人疏五卷)。江表表即外也。或云江外",
    "T40n1805_001:0176c28": "江左。並指吳越。在江漢之外故也。關內即京。",
    "T40n1805_001:0177a01": "非河南即洛陽。蜀部即東西兩川。指義鈔者",
    "T40n1805_001:0177a02": "未見其文。上來所明並是所鈔。即前序云包",
    "T40n1805_001:0177a03": "異部等。四句收之可見。又異執中傳演雖多",
    "T40n1805_001:0177a04": "不出六見。亦如上引。次明為經者一世多不",
    "T40n1805_001:0177a05": "辨隨得濫用。二事乖正典反為執據。如三百",
    "T40n1805_001:0177a06": "福罰三十六碩。餘糧五部五色衣以錢贖佛",
    "T40n1805_001:0177a07": "食等。並如下破。今宗引用並據真文。使來學",
    "T40n1805_001:0177a08": "生信行事無疑。此章之來意如此矣。列示中",
    "T40n1805_001:0177a09": "經論參列凡二十五本。經有十四。論有十一。",
    "T40n1805_001:0177a10": "其間諸佛下生乳光提。謂並有真偽二本。他",
    "T40n1805_001:0177a11": "宗或引。並正本耳。結斥可知。隋帝勅令長房",
    "T40n1805_001:0177a12": "錄中所不收者並集焚毀。搜之不盡。當時猶",
    "T40n1805_001:0177a13": "用故此斥之。然尼鈔義鈔或復引用。未詳何",
    "T40n1805_001:0177a14": "意。鈔興中標云本意者。下云臨機有用等是。",
    "T40n1805_001:0177a15": "正明中初科攢多歸少曰撮略。舉一總眾名",
    "T40n1805_001:0177a16": "包括。餘如前解。次科智謂識見。量即器度",
    "T40n1805_001:0177a17": "侮曼也。猷言即自所鈔猷法也。空有二十",
    "T40n1805_001:0177a18": "雙亦雙非。四執相攻名為戲論。今采摭眾典",
    "T40n1805_001:0177a19": "取捨諸家。恐疑同彼故須遮之。正示中初文。",
    "T40n1805_001:0177a20": "上句推其師受顯非自裁。次句呈於已懷。明",
    "T40n1805_001:0177a21": "須去取。每下正敘刪削。初二句示撿討。覆謂",
    "T40n1805_001:0177a22": "反覆。於下四句明所刪。一事舉少類多。一事",
    "T40n1805_001:0177a23": "尚然。況一部行事其繁可知。文中繁有二重。",
    "T40n1805_001:0177a24": "一廢立多者約諸家相望也。二情見繁者就",
    "T40n1805_001:0177a25": "諸家自論也。今下示能刪此亦有二。一者全",
    "T40n1805_001:0177a26": "除刪。如受戒法及十三難羯磨戒本等並廣",
    "T40n1805_001:0177a27": "列義門。今鈔不錄。二者對破刪。如下但云諸",
    "T40n1805_001:0177a28": "說不同昔解多途廢昔義等。而不委引彼說",
    "T40n1805_001:0177a29": "者。是如自然界體廣狹方圓三小立相安居",
    "T40n1805_001:0177b01": "受日等。並多古解一一標破。此但直申今義",
    "T40n1805_001:0177b02": "即引誠教。證令取信故云今並等。且引一事",
    "T40n1805_001:0177b03": "餘準明之。如下問云。自然界為方圓耶。答云。",
    "T40n1805_001:0177b04": "昔云定方(下引彼說即刪略也)。下引十誦本律丘分善見",
    "T40n1805_001:0177b05": "了論等文。仍云廣引誠證定方須廢(此謂止存文證)。首",
    "T40n1805_001:0177b06": "題刪繁文唯據此。如上所示想無惑矣。指餘",
    "T40n1805_001:0177b07": "義中然今此鈔雖並刪略。諸師申釋未必全",
    "T40n1805_001:0177b08": "非。或義章開其戶牖。或問答釋於幽微。何以",
    "T40n1805_001:0177b09": "此中一概除削。文明此意據合存之。止由難",
    "T40n1805_001:0177b10": "解不逗新學。故別為一部目為義鈔。文有三",
    "T40n1805_001:0177b11": "卷。下卷已亡故今所指彼文多闕。義鈔興致",
    "T40n1805_001:0177b12": "明文在茲。古多妄說。或云二疏之餘。或云二",
    "T40n1805_001:0177b13": "疏張本。如別所破。具云拾毘尼義鈔。此中語",
    "T40n1805_001:0177b14": "省。以集字代之。下單云義鈔別鈔。皆此例也。",
    "T40n1805_001:0177b15": "文中通猶容也。餘論即目義解。容彼之說明",
    "T40n1805_001:0177b16": "其可存。上二句明義之幽隱。自下二句明不",
    "T40n1805_001:0177b17": "益初心。言通解者以目博知深識之士。具下",
    "T40n1805_001:0177b18": "正指彼文。明不具中遮世疑云。三藏正教義",
    "T40n1805_001:0177b19": "無改作。何以引用輒有去取。故此釋之仍引",
    "T40n1805_001:0177b20": "證據。初明取意。堪入宗者涉今行事也。自下",
    "T40n1805_001:0177b21": "指所餘。撮要包括是鈔所宗。橫評繁文即今",
    "T40n1805_001:0177b22": "所諱。故云非鈔者意也。故下引證。初引本律",
    "T40n1805_001:0177b23": "出三十四卷。次引母論文出第六。並因比丘",
    "T40n1805_001:0177b24": "為人說法不能廣說。白佛故聽律文具引論",
    "T40n1805_001:0177b25": "略白語。要謂精當該攝。妙即善巧適機。示所",
    "T40n1805_001:0177b26": "為者即鈔興意也。庶望也訪問也。上明法有",
    "T40n1805_001:0177b27": "倫序不假他求。下顯事有準承無疑得失。臨",
    "T40n1805_001:0177b28": "機有用即事即行二句偶對。語別義同。此之",
    "T40n1805_001:0177b29": "四句一部大宗。獨異諸師高超九代。盡如來",
    "T40n1805_001:0177c01": "權巧之旨。闢群生解脫之門。三寶所以住",
    "T40n1805_001:0177c02": "持。五乘所以發軫者功在於茲矣。是以行事",
    "T40n1805_001:0177c03": "之目標在首題。訓蒙之詞遍于一部。凡為道",
    "T40n1805_001:0177c04": "眾率由此門。禪教雖殊無不受賜。曲尋弘濟",
    "T40n1805_001:0177c05": "可勝言哉。遮妄增者此即聖意。懸鑒未來各",
    "T40n1805_001:0177c06": "興解釋。必乖本趣故此止之。初敘妄增。不急",
    "T40n1805_001:0177c07": "務者即世現行諸家章記。或廣張法相。或多",
    "T40n1805_001:0177c08": "雜俗書。顛覆祖宗繄昏智眼。請詳聖訓自可",
    "T40n1805_001:0177c09": "鑒之。使下次顯過患。上句明壞教。今鈔始終",
    "T40n1805_001:0177c10": "盡稽聖典。故曰真宗。次句明迷行。教行兩亡",
    "T40n1805_001:0177c11": "則破戒造惡。非沙門行如鳥鼠焉。此出佛藏",
    "T40n1805_001:0177c12": "經。彼明。比丘不修戒行非道非俗。猶如蝙蝠",
    "T40n1805_001:0177c13": "非鳥非鼠。具引如篇聚中。意謂此鈔既興人",
    "T40n1805_001:0177c14": "知持奉。由彼穢雜後進還迷。故云復存也。茲",
    "T40n1805_001:0177c15": "日通指斯時。即今學者專攻章記。爭馳講論",
    "T40n1805_001:0177c16": "以為己能。身作重夷口護輕吉。自謂精明盜",
    "T40n1805_001:0177c17": "相。反侵損於四方。善達婬科更荒迷於三道。",
    "T40n1805_001:0177c18": "昏飡饜飫尚說過中。夕飲酕醄猶談酒制。人",
    "T40n1805_001:0177c19": "前斂相詐現威容。屏處為非略無畏忌。此徒",
    "T40n1805_001:0177c20": "擊目豈是誣言。良由章記之乖訛。復是師承",
    "T40n1805_001:0177c21": "之庸鄙不令教於不令。一盲導於眾盲。皇祖",
    "T40n1805_001:0177c22": "真宗於茲殆絕。一尋此意不覺嗟呼。因筆斯文",
    "T40n1805_001:0177c23": "益增哽痛。自非聖鑒孰見余心悲夫。總結中",
    "T40n1805_001:0177c24": "上三句結前。言總束者則驗十門。非別序明",
    "T40n1805_001:0177c25": "矣。諸門者即下諸篇。則顯教興中指諸門非",
    "T40n1805_001:0177c26": "九門明矣。析辨也。若下指廣可知。別論者則",
    "T40n1805_001:0177c27": "三十篇。望序為別又復明矣。大段第三示所",
    "T40n1805_001:0177c28": "詮行相。初總示中宅居也。佛門廣大包納清",
    "T40n1805_001:0177c29": "澄。喻之如海。僧稟佛化即居其中。如犯重禁",
    "T40n1805_001:0178a01": "名為邊罪。謂漂出佛海邊外即其義也。流即",
    "T40n1805_001:0178a02": "是水法能滋物故比於水。廁預也伍眾也。此",
    "T40n1805_001:0178a03": "明比丘身具三寶。所修法行雖乃萬途。以眾",
    "T40n1805_001:0178a04": "自共攝無不盡。然據行體止是二持。但就作",
    "T40n1805_001:0178a05": "中別簡一色。羯磨僧法以為眾行。自餘雜法",
    "T40n1805_001:0178a06": "總歸共行。欲使綱目兩分眾別無濫故云唯",
    "T40n1805_001:0178a07": "三位也。別對中初明自行。上句明建志攝修。",
    "T40n1805_001:0178a08": "次句示學知教相。出離聖道不類邪術。故云",
    "T40n1805_001:0178a09": "正戒。文指體相必具法行。體附釋相相總四",
    "T40n1805_001:0178a10": "篇。故此二字統於中卷。自下次明眾行。上句",
    "T40n1805_001:0178a11": "[跳兆+曷]前次句正示。凡行僧事必先簡眾。故須",
    "T40n1805_001:0178a12": "體淨方應秉宣。言綱領者對下毛目也。匡攝",
    "T40n1805_001:0178a13": "住持存乎眾法。隨事奉修在乎別行。眾法存",
    "T40n1805_001:0178a14": "則別行修。綱領舉則毛目正。上下作持離分",
    "T40n1805_001:0178a15": "在此。自他下明共行。上句示行相。凡為道眾",
    "T40n1805_001:0178a16": "彼我同須即是共義。故云兩德。德亦行也下",
    "T40n1805_001:0178a17": "句顯繁多。除僧法羯磨已外一切作行皆歸",
    "T40n1805_001:0178a18": "共收。唯此共行攝相最廣。故曰多途。或可上",
    "T40n1805_001:0178a19": "句躡前兩行。次句正示行相。謂必須共行輔",
    "T40n1805_001:0178a20": "成自眾。故云成相多途。問自眾兩行亦制同",
    "T40n1805_001:0178a21": "遵豈非相濫。答自行則護體防心。義非他共",
    "T40n1805_001:0178a22": "止作體別。此不在言就論眾行。作業辦事多",
    "T40n1805_001:0178a23": "是為他。義非常行有緣方舉。共行不爾日用",
    "T40n1805_001:0178a24": "恒須。是僧俱稟獨彰斯目。如衣藥鉢器計請",
    "T40n1805_001:0178a25": "導俗等類。比論二行別相可知。然三行之目",
    "T40n1805_001:0178a26": "古德所傳。若取今文明標自行。又復前云上",
    "T40n1805_001:0178a27": "卷則攝於眾務。則自眾二行名義灼然唯斯",
    "T40n1805_001:0178a28": "共行。雖復無文兩德之言義取無爽。古多妄",
    "T40n1805_001:0178a29": "解。不免繁詞(古云四人羯磨為眾行。一人心念為自行。二人對首為共行者誤矣)。問前",
    "T40n1805_001:0178b01": "文已分何意重迷。答前判能詮則以文攝行。",
    "T40n1805_001:0178b02": "此明所詮則指行在文。雖文行俱明而正意",
    "T40n1805_001:0178b03": "兩別。問前以上卷在初。此則中卷為首何以",
    "T40n1805_001:0178b04": "不同。答意如上解。若爾何不依行次第以自",
    "T40n1805_001:0178b05": "行為上卷耶。答此有二意。一約行次第。則先",
    "T40n1805_001:0178b06": "止後作自行合初。二約事勝劣。則住持功大",
    "T40n1805_001:0178b07": "眾須在首。故律序云。以眾和合故佛法得久",
    "T40n1805_001:0178b08": "住。今取後意如文所列。雙結中教行兩備攝",
    "T40n1805_001:0178b09": "機斯盡。次科初二句標難謂。事隨篇類。則使",
    "T40n1805_001:0178b10": "三行互有投寄。如上卷標宗亦明法體行相。",
    "T40n1805_001:0178b11": "及捨戒六念別人說恣識疑發露之類。則眾",
    "T40n1805_001:0178b12": "行兼自共也。又中卷懺六聚中。眾別悔法則",
    "T40n1805_001:0178b13": "自行兼眾共也。下卷攝衣攝食亡物等諸羯",
    "T40n1805_001:0178b14": "磨法。并雜行等則共行兼眾自也。三行相參",
    "T40n1805_001:0178b15": "不可一判。故云難也。若下釋其難相成繁闕",
    "T40n1805_001:0178b16": "過。上二句示闕略過。長途散釋者謂不約三",
    "T40n1805_001:0178b17": "行收束也。寡討論者謂不稱機宜也。以言無",
    "T40n1805_001:0178b18": "所歸人難披撿。故下二句明傷繁過。言曲分",
    "T40n1805_001:0178b19": "者謂逐卷隨篇。明三行簡判也。過在繁碎者",
    "T40n1805_001:0178b20": "亂於教旨也。三中初示今判。上二句正示對",
    "T40n1805_001:0178b21": "翻兩過。隨宜者離前寡討。論過也。約略者",
    "T40n1805_001:0178b22": "相前曲分也。通結者謂大分三行翻上散釋",
    "T40n1805_001:0178b23": "也。指歸者雖有相投舉行攝屬。離上繁碎過",
    "T40n1805_001:0178b24": "也。下二句顯意。使謂令於後人也。綱領即三",
    "T40n1805_001:0178b25": "行。毛目即諸篇行相整理也。載下結勸。上",
    "T40n1805_001:0178b26": "句勸學開其解也。下句勸修成其行也。載即",
    "T40n1805_001:0178b27": "重也。",
    "T40n1805_001:0178b28": "四分律行事鈔資持記上一上"
}