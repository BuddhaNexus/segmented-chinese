{
    "T14n0436_001:0107b07": "受持七佛名號所生功德經",
    "T14n0436_001:0107b09": "大唐三藏法師玄奘奉　詔譯",
    "T14n0436_001:0107b10": "如是我聞：一時，佛薄伽梵，在室羅筏住誓多",
    "T14n0436_001:0107b11": "林給孤獨園，與無量無數聲聞、菩薩摩訶薩",
    "T14n0436_001:0107b12": "俱，及諸天人、阿素洛等，一切大眾前後圍遶。",
    "T14n0436_001:0107b13": "爾時，世尊告舍利子：「吾今愍念一切有情，略",
    "T14n0436_001:0107b14": "說受持七佛名號所生功德，令受持者當獲",
    "T14n0436_001:0107b15": "殊勝利益安樂。汝應諦聽！極善思惟，吾當為",
    "T14n0436_001:0107b16": "汝分別解說。」舍利子言：「唯然世尊，願樂欲",
    "T14n0436_001:0107b17": "聞。」",
    "T14n0436_001:0107b18": "佛告舍利子：「於此東方，有一佛土，名曰離垢",
    "T14n0436_001:0107b19": "眾德莊嚴，彼土有佛，名日輪遍照吉祥如來、",
    "T14n0436_001:0107b20": "應、正等覺、明行圓滿、善逝、世間解、無上丈夫、調",
    "T14n0436_001:0107b21": "御士、天人師、佛、薄伽梵，今現在彼，哀愍世間",
    "T14n0436_001:0107b22": "為諸大眾說微妙法，開示初善、中善、後善，文",
    "T14n0436_001:0107b23": "義巧妙，純一圓滿，清白梵行。若有得聞彼佛",
    "T14n0436_001:0107b24": "名者，便超百千俱胝大劫生死長夜流轉劇",
    "T14n0436_001:0107b25": "苦，隨在所生常識宿命；有能受持彼佛名者，",
    "T14n0436_001:0107b26": "不失如前所獲功德，復於百千俱胝大劫，隨",
    "T14n0436_001:0107b27": "所生處心離愚癡，於天人中受諸妙樂；有能",
    "T14n0436_001:0107b28": "建立彼佛形像，供養恭敬尊重讚歎，不失如",
    "T14n0436_001:0107b29": "前所獲功德，復於無量俱胝大劫，隨在所生",
    "T14n0436_001:0107c01": "常得值佛，速證無上正等菩提。",
    "T14n0436_001:0107c02": "「復次，舍利子！於此東方，復有佛土，名曰妙覺",
    "T14n0436_001:0107c03": "眾德莊嚴，彼土有佛，名妙功德住吉祥如來、",
    "T14n0436_001:0107c04": "應、正等覺、明行圓滿、善逝、世間解、無上丈夫、調",
    "T14n0436_001:0107c05": "御士、天人師、佛、薄伽梵，今現在彼，哀愍世間",
    "T14n0436_001:0107c06": "為諸天人說微妙法，開示初善、中善、後善，文",
    "T14n0436_001:0107c07": "義巧妙，純一圓滿，清白梵行。若有得聞彼佛",
    "T14n0436_001:0107c08": "名者，便得超越一切八難，隨在所生常識宿",
    "T14n0436_001:0107c09": "命；有能受持彼佛名者，不失如前所獲功德，",
    "T14n0436_001:0107c10": "復於無量俱胝大劫，隨在所生心常聰慧，恆",
    "T14n0436_001:0107c11": "居善趣，受諸妙樂；有能建立彼佛形像，恭敬",
    "T14n0436_001:0107c12": "供養尊重讚歎，不失如前所獲功德，復於無",
    "T14n0436_001:0107c13": "量俱胝大劫，隨在所生常得值佛，修行一切",
    "T14n0436_001:0107c14": "波羅蜜多，成大導師度無量眾。「復次，舍利子！",
    "T14n0436_001:0107c15": "於此東方，復有佛土，名眾生主，彼土有佛，",
    "T14n0436_001:0107c16": "名一寶蓋王如來、應、正等覺、明行圓滿、善逝、世",
    "T14n0436_001:0107c17": "間解、無上丈夫、調御士、天人師、佛、薄伽梵，今",
    "T14n0436_001:0107c18": "現在彼，哀愍世間為諸大眾說微妙法，開示",
    "T14n0436_001:0107c19": "初善、中善、後善，文義巧妙，純一圓滿，清白梵",
    "T14n0436_001:0107c20": "行。若有得聞彼佛名者，便得遠離一切憂苦，",
    "T14n0436_001:0107c21": "祿位財寶無有退失，唯除宿世定惡業因；有",
    "T14n0436_001:0107c22": "能受持彼佛名者，不失如前所獲功德，隨在",
    "T14n0436_001:0107c23": "所生具大威德，神通自在，身帶光明，形貌端",
    "T14n0436_001:0107c24": "嚴眾所樂見；有能建立彼佛形像，供養恭敬",
    "T14n0436_001:0107c25": "尊重讚歎，不失如前所獲功德，復於無量俱",
    "T14n0436_001:0107c26": "胝大劫，常不枉生無佛世界，修菩薩行，大",
    "T14n0436_001:0107c27": "誓莊嚴成無上覺饒益一切。",
    "T14n0436_001:0107c28": "「復次，舍利子！於此東方，復有佛土名自在力，",
    "T14n0436_001:0107c29": "彼土有佛，名善逝定迹如來、應、正等覺、明行",
    "T14n0436_001:0108a01": "圓滿、善逝、世間解、無上丈夫、調御士、天人師、佛、",
    "T14n0436_001:0108a02": "薄伽梵，今現在彼，哀愍世間為諸大眾說微",
    "T14n0436_001:0108a03": "妙法，開示初善、中善、後善，文義巧妙，純一圓",
    "T14n0436_001:0108a04": "滿，清白梵行。若有得聞彼佛名者，心便寂靜",
    "T14n0436_001:0108a05": "離諸諠雜；有能受持彼佛名者，不失如前所",
    "T14n0436_001:0108a06": "獲功德，復於無量俱胝大劫，隨所生處身四",
    "T14n0436_001:0108a07": "威儀，若語若默心常在定；有能建立彼佛形",
    "T14n0436_001:0108a08": "像，供養恭敬尊重讚歎，不失如前所獲功德，",
    "T14n0436_001:0108a09": "復於無量俱胝大劫，隨在所生常得值佛，速",
    "T14n0436_001:0108a10": "能究竟諸等持門，成兩足尊度無量眾。",
    "T14n0436_001:0108a11": "「復次，舍利子！於此東方，復有佛土名最勝寶，",
    "T14n0436_001:0108a12": "彼土有佛，名寶華光吉祥如來、應、正等覺、明行",
    "T14n0436_001:0108a13": "圓滿、善逝、世間解、無上丈夫、調御士、天人師、佛、",
    "T14n0436_001:0108a14": "薄伽梵，今現在彼，哀愍世間為諸大眾說微",
    "T14n0436_001:0108a15": "妙法，開示初善、中善、後善，文義巧妙，純一圓",
    "T14n0436_001:0108a16": "滿，清白梵行。若有得聞彼佛名者，便得具足",
    "T14n0436_001:0108a17": "勝念慧行，處四眾中說法無畏，言詞威肅聞",
    "T14n0436_001:0108a18": "皆敬受；有能受持彼佛名者，不失如前所獲",
    "T14n0436_001:0108a19": "功德，復於無量俱胝大劫，隨在所生具念慧",
    "T14n0436_001:0108a20": "行，成猛利智得勝聞持；有能建立彼佛形像，",
    "T14n0436_001:0108a21": "供養恭敬尊重讚歎，不失如前所獲功德，復",
    "T14n0436_001:0108a22": "於無量俱胝大劫，隨所生處常值如來，辯才",
    "T14n0436_001:0108a23": "無礙廣宣妙法，漸次修習福慧資糧，成天人",
    "T14n0436_001:0108a24": "尊度無量眾。",
    "T14n0436_001:0108a25": "「復次，舍利子！於此南方，有一佛土，名寂靜珠，",
    "T14n0436_001:0108a26": "彼土有佛，名超無邊迹如來、應、正等覺、明行",
    "T14n0436_001:0108a27": "圓滿、善逝、世間解、無上丈夫、調御士、天人師、佛、",
    "T14n0436_001:0108a28": "薄伽梵，今現在彼，哀愍世間為諸大眾說微",
    "T14n0436_001:0108a29": "妙法，開示初善、中善、後善，文義巧妙，純一圓",
    "T14n0436_001:0108b01": "滿，清白梵行。若有得聞彼佛名者，其心泰然",
    "T14n0436_001:0108b02": "無所擾亂；有能受持彼佛名者，不失如前所",
    "T14n0436_001:0108b03": "獲功德，復能速證月光勝定，證此定已，尋復",
    "T14n0436_001:0108b04": "能證殑伽沙等三摩地門；有能建立彼佛形",
    "T14n0436_001:0108b05": "像，供養恭敬尊重讚歎，不失如前所獲功德，",
    "T14n0436_001:0108b06": "復於諸佛所說法門，能遍受持深達義趣，照",
    "T14n0436_001:0108b07": "了無礙如日光明，隨在所生常得值佛，因以",
    "T14n0436_001:0108b08": "速證無上菩提。「復次，舍利子！於此南方，復有",
    "T14n0436_001:0108b09": "佛土，名最上香，彼土有佛，名妙香王如來、應、",
    "T14n0436_001:0108b10": "正等覺、明行圓滿、善逝、世間解、無上丈夫、調御",
    "T14n0436_001:0108b11": "士、天人師、佛、薄伽梵，今現在彼，哀愍世間為",
    "T14n0436_001:0108b12": "諸大眾說微妙法，開示初善、中善、後善，文義",
    "T14n0436_001:0108b13": "巧妙，純一圓滿，清白梵行。若有得聞彼佛名",
    "T14n0436_001:0108b14": "者，身心調暢離諸麁重，惡業消滅煩惱輕微；",
    "T14n0436_001:0108b15": "有能受持彼佛名者，不失如前所獲功德，復",
    "T14n0436_001:0108b16": "於來世隨在所生，具三十二大丈夫相，一切",
    "T14n0436_001:0108b17": "有情同所瞻仰；有能建立彼佛形像，供養恭",
    "T14n0436_001:0108b18": "敬尊重讚歎，不失如前所獲功德，復於來世",
    "T14n0436_001:0108b19": "隨在所生，常得出家具清淨戒，遊諸佛土聞",
    "T14n0436_001:0108b20": "法受持，具足修行一切功德，由是速證阿耨",
    "T14n0436_001:0108b21": "多羅三藐三菩提。」",
    "T14n0436_001:0108b22": "佛告舍利子：「若諸有情，得聞如是七佛名號，",
    "T14n0436_001:0108b23": "受持供養，必獲如前所說功德。所以者何？如",
    "T14n0436_001:0108b24": "是七佛名號色像，皆由本願大悲所成故，令",
    "T14n0436_001:0108b25": "眾生聞持供養，皆獲如是利益安樂。」",
    "T14n0436_001:0108b26": "時，薄伽梵說是經已，舍利子等諸大聲聞，及",
    "T14n0436_001:0108b27": "諸菩薩摩訶薩，并諸天人、阿素洛等一切大眾，",
    "T14n0436_001:0108b28": "聞佛所說，皆大歡喜，信受奉行。",
    "T14n0436_001:0108b29": "受持七佛名號所生功德經"
}