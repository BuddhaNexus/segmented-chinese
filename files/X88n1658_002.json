{
    "X88n1658_002:0429a01": "重編諸天傳下卷",
    "X88n1658_002:0429a03": "大辯天傳",
    "X88n1658_002:0429a04": "[0429a04] 大辯天。乃略名也。光明經云。是說法者。我當益其樂",
    "X88n1658_002:0429a05": "說辯才。令其所說莊嚴次第。善得大智。若散脂品中",
    "X88n1658_002:0429a06": "乃云。不可思量智慧功德成就。大辯天經又云。廣宣",
    "X88n1658_002:0429a07": "流布。乃至得聞是經。當令是等悉得猛利不可思議",
    "X88n1658_002:0429a08": "大智慧聚。不可稱量福德之報。廣略之名。其義可見。",
    "X88n1658_002:0429a09": "然最勝王經詳言其&#x8FF9;云。或在山嵒深險處。或在坎",
    "X88n1658_002:0429a10": "窟及河道。或在大樹諸叢林。現為閻浮之長姊。身著",
    "X88n1658_002:0429a11": "青色埜蚕衣。在處常翹於一足。常以八臂自莊嚴。各",
    "X88n1658_002:0429a12": "持弓箭刀&#x77DF;斧長杵鐵輪并&#x7F82;索。帝釋諸天常供養。",
    "X88n1658_002:0429a13": "皆共讚歎。盡歸依。師子虎狼恒圍繞。牛羊&#x9DC4;等亦相",
    "X88n1658_002:0429a14": "依。於一切時常護世。亦護一切眾生者。所言辯者。略",
    "X88n1658_002:0429a15": "有四種。一者法無礙辯。百千名字分別不錯。即經云",
    "X88n1658_002:0429a16": "善解無量種種方便。二者詞無礙辯。法流灌注而無",
    "X88n1658_002:0429a17": "壅滯。即經云善能辯暢一切諸論。三者義無礙辯。諸",
    "X88n1658_002:0429a18": "法究竟會行證真。即經云善知世間種種技術。能出",
    "X88n1658_002:0429a19": "生死得不退轉。必定疾得阿耨多羅三藐三菩提。四",
    "X88n1658_002:0429a20": "者樂說無礙辯。接物利生流通不倦。即經云我當益",
    "X88n1658_002:0429a21": "其樂說辯才。乃至令不斷絕。夫超出三界疾至菩提。",
    "X88n1658_002:0429a22": "以慧為先。故光明列品及鬼神品中皆以大辯在功",
    "X88n1658_002:0429a23": "德天之前。此論正助為次也。散脂品中先功德而後",
    "X88n1658_002:0429a24": "大辯者。以福慧為次。意謂由福以資慧。故大辯品中",
    "X88n1658_002:0429b01": "云。能出生死。疾得菩提。功德品中以常在天上人中",
    "X88n1658_002:0429b02": "受樂。值遇諸佛。速成菩提。散脂品中以人天之中常",
    "X88n1658_002:0429b03": "受快樂。於未來世值遇諸佛。疾成菩提。是知正助則",
    "X88n1658_002:0429b04": "以慧為正。以福為助。出生死故。超三界故。福若無慧",
    "X88n1658_002:0429b05": "非波羅蜜故也。若以在人天中。必乃先福後慧。&#x76D6;未",
    "X88n1658_002:0429b06": "出三界以修福故。且離三塗而生在人天。然後以福",
    "X88n1658_002:0429b07": "資慧。可至菩提。所以功德品云。三惡道苦。悉畢無餘。",
    "X88n1658_002:0429b08": "散脂品中三惡趣分永滅無餘。古師謂。只欲求福。助",
    "X88n1658_002:0429b09": "於說聽。良有以也。今之人推求福之心。但欲富樂而",
    "X88n1658_002:0429b10": "莫存說聽之懷。良可鄙也。志於學者。得不仰大辯才",
    "X88n1658_002:0429b11": "能與總持令不忘失者乎。讚曰。",
    "X88n1658_002:0429b12": " 大辯才天智慧主  於說法人無總持",
    "X88n1658_002:0429b13": " 令其句義無忘失  文字次第使無違",
    "X88n1658_002:0429b14": " 以大威神資四辯  法義樂說及言詞",
    "X88n1658_002:0429b15": " 此天所住依岩谷  深險坎窟最幽奇",
    "X88n1658_002:0429b16": " 泉澗叢林孤絕處  身著青色埜蚕衣",
    "X88n1658_002:0429b17": " 現為閻浮之長姊  一足常翹一足垂",
    "X88n1658_002:0429b18": " 八臂自在莊嚴具  弓&#x77DF;箭斧手持之",
    "X88n1658_002:0429b19": " 寶杵鐵輪并&#x7F82;索  帝釋天眾共歸依",
    "X88n1658_002:0429b20": " 師子虎狼牛羊等  並來前後每相隨",
    "X88n1658_002:0429b21": " 護諸眾生弘正法  護世令安一切時",
    "X88n1658_002:0429b22": " 有人若欲超三界  當知智辯力難思",
    "X88n1658_002:0429b23": "功德天傳",
    "X88n1658_002:0429b24": "[0429b24] 梵語室利摩訶提毗耶。此云吉祥大天。涅槃及陀羅",
    "X88n1658_002:0429c01": "尼集名功德天。皆其略也。光明散脂品中乃其云第",
    "X88n1658_002:0429c02": "一威德成就眾事。大功德天舊傳釋云。第一威德。言",
    "X88n1658_002:0429c03": "其體德也。成就眾事。言其功用也。其本因。則經云。我",
    "X88n1658_002:0429c04": "已於過去寶華功德海琉璃金山照明如來所。種諸",
    "X88n1658_002:0429c05": "善根。其現益。則經云。是故我今隨念所視所至。方能",
    "X88n1658_002:0429c06": "令眾生受諸快樂。若衣服飲食資生之具。七寶等。悉",
    "X88n1658_002:0429c07": "無所乏。陀羅尼集云。鬼子母夫名德叉迦。女名功德",
    "X88n1658_002:0429c08": "天。有妹名黑暗女。其居止也。光明云。於此北方毗沙",
    "X88n1658_002:0429c09": "門天王。有城名曰阿尼曼陀。其城有園。名功德華光。",
    "X88n1658_002:0429c10": "於是園中有最勝園。名曰金幢。七寶極妙。此即是我",
    "X88n1658_002:0429c11": "常止住處。其天相也。陀羅尼集云。其身端正。赤白二",
    "X88n1658_002:0429c12": "臂。畫作種種纓珞鐶釧耳璫天衣寶冠。天女左手持",
    "X88n1658_002:0429c13": "如意珠。右手施無畏。於寶臺上坐。左邊畫梵摩天。手",
    "X88n1658_002:0429c14": "執寶鏡。右邊畫帝釋天女散花供養。天女背後畫七",
    "X88n1658_002:0429c15": "寶山。於天像上作五色雲。雲上安六牙白象。鼻絞瑪",
    "X88n1658_002:0429c16": "瑙。缾缾中傾出種種物。灌於功德天頂上。天神背後",
    "X88n1658_002:0429c17": "畫百寶花林。頭上畫作千葉寶&#x76D6;。&#x76D6;上諸天妓樂散",
    "X88n1658_002:0429c18": "花供養。其像底下右邊畫作&#x546A;師形。著鮮白衣。手把",
    "X88n1658_002:0429c19": "香爐胡跪供養。良由此天昔種善根之故。所感福報",
    "X88n1658_002:0429c20": "如是。能令眾生成就眾福。護持一切令足所須。亦與",
    "X88n1658_002:0429c21": "大辯四王等擁護四方。令無&#x707E;禍。又令稱金光明經。",
    "X88n1658_002:0429c22": "為我供養諸佛世尊。三稱我名燒香供養。別以香華",
    "X88n1658_002:0429c23": "種種美味供施於我。灑散諸方。即能聚集資財寶物。",
    "X88n1658_002:0429c24": "我時慈念多與資生。若供施時。令誦其&#x546A;。讀誦通利。",
    "X88n1658_002:0430a01": "七日七夜受持八戒。供十方佛。為自及他回向具足",
    "X88n1658_002:0430a02": "阿耨多羅。智論云。昔有人十二年事於大天。遂感天",
    "X88n1658_002:0430a03": "人賜與德缾。缾中出生一切珍寶。此人忽起憍慢。以",
    "X88n1658_002:0430a04": "&#x53CC;足踏於缾上。其缾遂破。寶物皆無。古師嘗謂。凡求",
    "X88n1658_002:0430a05": "福者助於說聽。所以經云。是說法者我當隨其所須",
    "X88n1658_002:0430a06": "之物及餘資產。供給無乏。令心安住。晝夜勸樂。正念",
    "X88n1658_002:0430a07": "思惟是經章句。分別深義廣宣流布。令不斷絕。是諸",
    "X88n1658_002:0430a08": "眾生聽是經已。於未來世常在人天。值遇諸佛。速成",
    "X88n1658_002:0430a09": "菩提。四明云。若為自身受五欲樂。希望財寶。即輪回",
    "X88n1658_002:0430a10": "業。眾聖所呵。尊天寧護。是知若世間福。雖感德缾。終",
    "X88n1658_002:0430a11": "須破散。以福資慧。成出世因財。果滿二嚴。依正殊報。",
    "X88n1658_002:0430a12": "凡興供者無時於斯。讚曰。",
    "X88n1658_002:0430a13": " 有天女號大吉祥  成就眾事最為長",
    "X88n1658_002:0430a14": " 寶華佛時種善本  感應能隨所念方",
    "X88n1658_002:0430a15": " 常在北天為止住  阿尼城園號華光",
    "X88n1658_002:0430a16": " 更有勝園金幢處  七寶極妙數難量",
    "X88n1658_002:0430a17": " 天身鮮白相端正  坐在金臺高勝床",
    "X88n1658_002:0430a18": " 纓絡花冠及鐶釧  種種天衣及耳璫",
    "X88n1658_002:0430a19": " 左手持珠右無畏  梵天執鏡侍其傍",
    "X88n1658_002:0430a20": " 背於寶山雲五色  花林百卉盡芬芳",
    "X88n1658_002:0430a21": " 白象鼻絞瑪瑙器  缾中傾寶數無央",
    "X88n1658_002:0430a22": " 灌其天頂莊嚴聚  &#x546A;師跪伏兒端莊",
    "X88n1658_002:0430a23": " 若或稱名而供養  別敷好座具花香",
    "X88n1658_002:0430a24": " 一切資生皆具足  無論財寶及牛羊",
    "X88n1658_002:0430b01": " 所求成就難思事  意令法會善敷揚",
    "X88n1658_002:0430b02": "韋天將軍傳",
    "X88n1658_002:0430b03": "[0430b03] 靈威要略曰。天神姓韋。諱琨。南方天王八將之一臣",
    "X88n1658_002:0430b04": "也。四王合三十二將。而為其首。生知&#x8066;慧。早離塵欲。",
    "X88n1658_002:0430b05": "清淨梵行。修童真業。面受佛囑。外護在懷。用統三洲。",
    "X88n1658_002:0430b06": "住持為最。亡我亡瑕。殷憂於四部。達物達化。大濟於",
    "X88n1658_002:0430b07": "五乘。光明鬼神品中有韋馱天神。梵語韋馱。此云智",
    "X88n1658_002:0430b08": "論。今此則以韋為姓。雖類華夏一經之裔。而其天神",
    "X88n1658_002:0430b09": "隱顯其號。烏可惻量。唐高宗乾封歲。京師淨業寺道",
    "X88n1658_002:0430b10": "宣律師。因&#x89A9;韋天嘗問律相等事。律師述靈威要略。",
    "X88n1658_002:0430b11": "并律相感通二傳。備載其實。如要略中。天神姓費。自",
    "X88n1658_002:0430b12": "述云。弟子迦葉佛時生在初天。在韋將軍下。諸天貪",
    "X88n1658_002:0430b13": "欲如醉。弟子以宿願力不受天欲。清淨梵行。&#x5FA7;敬毗",
    "X88n1658_002:0430b14": "尼。韋將軍童真梵行。不受天欲。若有事至四王所。王",
    "X88n1658_002:0430b15": "見皆起。自唐高宗已來。諸處伽藍及建立熏修。皆設",
    "X88n1658_002:0430b16": "像崇敬。彰護法之功。其間感應錄於文集者甚多。然",
    "X88n1658_002:0430b17": "童真乃十住中第八住。而賢乎聖乎。孰可知之。讚曰。",
    "X88n1658_002:0430b18": " 四王三十二大將  南方韋天以為先",
    "X88n1658_002:0430b19": " 生知聰慧離塵欲  清淨梵行威儀全",
    "X88n1658_002:0430b20": " 修童真業持禁戒  迦葉佛時志已堅",
    "X88n1658_002:0430b21": " 四部殷憂常守衛  三洲護法應機緣",
    "X88n1658_002:0430b22": " 名姓隨凡安可惻  示&#x8FF9;唐朝遇道宣",
    "X88n1658_002:0430b23": " 備言佛教深幽事  律相靈威二集傳",
    "X88n1658_002:0430b24": " 或見四王王起接  是知無染所當然",
    "X88n1658_002:0430c01": " 爰自乾封崇至化  逮今名位列諸天",
    "X88n1658_002:0430c02": " 每在伽藍或蘭若  熏修之所現威權",
    "X88n1658_002:0430c03": " 頭頂金兜橫寶杵  合十指掌兒童年",
    "X88n1658_002:0430c04": " 或警行人令進行  或隨方所護其邊",
    "X88n1658_002:0430c05": " &#x5374;除外障令無惱  庶幾佛日照三千",
    "X88n1658_002:0430c06": "堅牢地神傳",
    "X88n1658_002:0430c07": "[0430c07] 地神乃總號。安住不動皆地神。故堅牢乃別名。揀非",
    "X88n1658_002:0430c08": "他故。光明中品名與標人。左右其語。今依品名也。集",
    "X88n1658_002:0430c09": "要引嘉祥云。堅牢者。理體不可壞也。如金剛王無能",
    "X88n1658_002:0430c10": "破者。地者。依持出生。乃智用也。造化不測。故稱為神。",
    "X88n1658_002:0430c11": "智者亦云。已上諸天或住善權方便道。為眾生法父。",
    "X88n1658_002:0430c12": "住善實智度母。為眾生母。譬如陰陽覆載萬物。智度",
    "X88n1658_002:0430c13": "養育出生眾善無改變。曰堅牢。常也。能荷樂也。能生",
    "X88n1658_002:0430c14": "淨也。名之為他德自在。戒也。稱之為神。此舊傳引四",
    "X88n1658_002:0430c15": "德以釋其名也。觀佛三昧經有王問佛。汝之功德誰",
    "X88n1658_002:0430c16": "為證明。佛即垂無畏手指地。一切大地六種震動。堅",
    "X88n1658_002:0430c17": "牢地神涌出唱言。我是證明。金光明中。隨是經典所",
    "X88n1658_002:0430c18": "流布處。是地分中。敷師子座。令說法者。廣演宣說。我",
    "X88n1658_002:0430c19": "當在中常作宿衛。隱蔽其身。於法座下。頂戴其足。此",
    "X88n1658_002:0430c20": "其護法敬人也。我聞法已。服甘露味。增益身力等。此",
    "X88n1658_002:0430c21": "其聞法得益也。而此大地深十六萬八千由旬。悉得",
    "X88n1658_002:0430c22": "眾味增長具足。豐壤肥濃過於今日。此其舉體依持",
    "X88n1658_002:0430c23": "也。藥草華果美色香味皆悉具足。眾生食已增長壽",
    "X88n1658_002:0430c24": "命色力辯安。乃至隨其所樂。此其出生利物也。得是",
    "X88n1658_002:0431a01": "威德。乃至聽受是經。此其令他獲益也。各應相慶。乃",
    "X88n1658_002:0431a02": "至常生天上人中受樂。此其遇佛遠惡也。若說一喻",
    "X88n1658_002:0431a03": "一句及稱首題。令其受樂。深信三寶。疾至菩提。此其",
    "X88n1658_002:0431a04": "不退正信也。此土並略所述之文。以題其行其像也。",
    "X88n1658_002:0431a05": "集要令作天女之相。花卉林木一時競秀。地天合掌。",
    "X88n1658_002:0431a06": "無量諸仙採時花果。前後圍遶。轉法輪經云。有諸地",
    "X88n1658_002:0431a07": "天知波羅柰欲轉法輪。為佛置大圓轉殿。種種莊嚴。",
    "X88n1658_002:0431a08": "縱橫七千由旬。&#x8657;空諸天以寶&#x76D6;嚴飾。地藏經。佛告",
    "X88n1658_002:0431a09": "堅牢地神。汝大神力。諸神少及。何以故。閻浮土地悉",
    "X88n1658_002:0431a10": "蒙汝護。乃至草木沙石稻麻竹葦穀米寶具從地而",
    "X88n1658_002:0431a11": "有。皆因汝力然。流布經處。於說法人。以頂其足。於其",
    "X88n1658_002:0431a12": "花果出生滋益。世出世法皆受其賜。而功亦大矣。讚",
    "X88n1658_002:0431a13": "曰。",
    "X88n1658_002:0431a14": " 住善實智以為母  荷負萬物使依持",
    "X88n1658_002:0431a15": " 體性堅牢不可壞  備彰神用以名之",
    "X88n1658_002:0431a16": " 果實花卉因其力  出生地味倍豐肥",
    "X88n1658_002:0431a17": " 始自如來成道處  便為作證現希奇",
    "X88n1658_002:0431a18": " 初轉法輪置宮殿  莊嚴異寶及琉璃",
    "X88n1658_002:0431a19": " 洎向光明宣妙旨  欲言宿衛每相隨",
    "X88n1658_002:0431a20": " 於說法人頂&#x53CC;足  由服甘露色充滋",
    "X88n1658_002:0431a21": " 一切事業令成辦  身心適悅每安怡",
    "X88n1658_002:0431a22": " 聽是經者長深信  值遇諸佛成菩提",
    "X88n1658_002:0431a23": " 天像莊嚴天女相  執華果從盡周圍",
    "X88n1658_002:0431a24": " 百卉芬芳於大地  群木森秀茂繁枝",
    "X88n1658_002:0431b01": " 萬物出生皆地力  況於成實總其司",
    "X88n1658_002:0431b02": " 又向法門垂勝力  敢忘孚祐致虔祈",
    "X88n1658_002:0431b03": "菩提樹神傳",
    "X88n1658_002:0431b04": "[0431b04] 梵語菩提。此云道。由此神守護如來成道之處菩提",
    "X88n1658_002:0431b05": "樹。故以立其名。光明中乃連別名云道場菩提樹神。",
    "X88n1658_002:0431b06": "名等增益。西域記曰。其樹在摩竭國尼連河西南十",
    "X88n1658_002:0431b07": "里。本行集經云。菩薩將至道樹。色界諸天先以天繒",
    "X88n1658_002:0431b08": "幡&#x76D6;懸於樹上。用為&#x5E56;幟。又慈恩傳。玄&#x5F09;至彼。見其",
    "X88n1658_002:0431b09": "樹枯&#x9847;。唯向東茂發一枝。色甚青翠。以表大教東流",
    "X88n1658_002:0431b10": "之像也。西域記云。樹本名畢&#x9262;羅。佛昔在世。高數百",
    "X88n1658_002:0431b11": "尺。累經殘伐。猶高四五丈。華嚴經中言菩提樹王。即",
    "X88n1658_002:0431b12": "此處也。其樹莖幹黃白。枝葉青翠。冬夏不凋。每涅槃",
    "X88n1658_002:0431b13": "日葉皆凋落。頃之復故。此天女不唯守護此樹。而乃",
    "X88n1658_002:0431b14": "彰益。亦在佛因中為流水長者子。時現半身。讚隨名",
    "X88n1658_002:0431b15": "定。實救十千魚。故光明會中凡四品經。佛獨與此天",
    "X88n1658_002:0431b16": "說。于昔因而兼讚歎。而讚佛中女天自云。我常念佛。",
    "X88n1658_002:0431b17": "樂見世尊。常作誓願。不離佛日。乃至亦常修行最上",
    "X88n1658_002:0431b18": "大悲。至乎世尊讚云。善哉善哉。快說是言。是知大權",
    "X88n1658_002:0431b19": "示&#x8FF9;微妙難思。舊傳約表云。依實相理地。一切種智",
    "X88n1658_002:0431b20": "而為根莖。三十七品以為枝葉。開萬行因花。結四十",
    "X88n1658_002:0431b21": "二位之果。四接覆陰於群生。現神身而佐嘉會。華嚴",
    "X88n1658_002:0431b22": "表法廣有其文。諸經讚護亦非一二。讚曰。",
    "X88n1658_002:0431b23": " 摩竭提國西南隅  去尼連河十里餘",
    "X88n1658_002:0431b24": " 有菩提樹甚高聳  上有天神於此居",
    "X88n1658_002:0431c01": " 既乃守護令堅固  立名因此著經書",
    "X88n1658_002:0431c02": " 此即如來成道處  至今垂陰尚扶&#x758E;",
    "X88n1658_002:0431c03": " 佛始將往於其下  諸天繒&#x76D6;預高舒",
    "X88n1658_002:0431c04": " 樹神別名等增益  曾告流水乃其初",
    "X88n1658_002:0431c05": " 應當隨名以定實  枯池速救十千魚",
    "X88n1658_002:0431c06": " 故今天子蒙授記  信知因行果應如",
    "X88n1658_002:0431c07": " 金光明會對揚處  經文四品委談諸",
    "X88n1658_002:0431c08": " 常發誓願樂見佛  觀一切性皆空&#x8657;",
    "X88n1658_002:0431c09": " 我佛即從三昧起  善哉快說以稱譽",
    "X88n1658_002:0431c10": " 因果互嚴於佛化  端知真是大權歟",
    "X88n1658_002:0431c11": "鬼子母天傳",
    "X88n1658_002:0431c12": "[0431c12] 顯正論云。鬼子母。父名歡喜。夫名圓滿具足藥叉。&#x59C9;",
    "X88n1658_002:0431c13": "名炙匿。妹名摩尼&#x9262;。鬼子母生一千子。在閻浮提最",
    "X88n1658_002:0431c14": "小者名愛奴。偏所憐惜。常食人子。佛為化彼。將愛奴",
    "X88n1658_002:0431c15": "&#x9262;下藏之。母於天上人間覓之不得。佛遂化之。令僧",
    "X88n1658_002:0431c16": "施食與之。鬼子母經云。有一千子。皆為鬼王。一王統",
    "X88n1658_002:0431c17": "數萬鬼眾。五百在天上嬈諸天。五百在世上嬈帝王",
    "X88n1658_002:0431c18": "人民。或自稱林木神水神地神船車宅舍。晝夜夢寐。",
    "X88n1658_002:0431c19": "恐怖作&#x6060;。佛為受五戒。得須陀洹。白佛言。我欲止佛",
    "X88n1658_002:0431c20": "精舍旁。呼千子。凡天上人間無子息者。我當與之。姊",
    "X88n1658_002:0431c21": "名炙匿主人產。妹名浮陀羅尼&#x9262;。主天上人間鬼。四",
    "X88n1658_002:0431c22": "海船車治生財產。陀羅尼集云。鬼子母。夫名德叉迦。",
    "X88n1658_002:0431c23": "大兒名唯奢叉。次兒名散脂大將。小兒名摩尼跋陀。",
    "X88n1658_002:0431c24": "女名功德天。寄歸傳云。西方諸寺畫天母抱一兒於",
    "X88n1658_002:0432a01": "膝。乃四天王之眾有疾病無兒膝者饗食薦之。咸皆",
    "X88n1658_002:0432a02": "遂願。其名號也。或云訶利帝母。光明中連稱訶利帝",
    "X88n1658_002:0432a03": "南鬼子母等。及五百神。百錄云。訶利帝南鬼子母等",
    "X88n1658_002:0432a04": "五百眷屬。今古多疑為二神。故多不同。今準孔雀經",
    "X88n1658_002:0432a05": "云。散脂迦大將。訶利帝母。及五百子。則知只一神也。",
    "X88n1658_002:0432a06": "又訶利帝母真言法云。畫作天女像。金色身。著天衣。",
    "X88n1658_002:0432a07": "頭冠纓絡。坐寶臺上。垂下兩足。於足兩邊畫二孩子。",
    "X88n1658_002:0432a08": "傍其臺立。於一膝上各坐一孩子。又在懷中抱一孩",
    "X88n1658_002:0432a09": "子。於右手中持吉祥果。又其中自云。我本藥叉女。如",
    "X88n1658_002:0432a10": "來授我三歸依。其畫像法與前寄歸傳文亦大同。是",
    "X88n1658_002:0432a11": "知止是一天。主人間男女。而鬼主母由授歸戒。故旁",
    "X88n1658_002:0432a12": "為呼千子。同依佛宇。不惱天人。讚曰(有&#x546A;曰。唵弩弩&#x83BE;哩迦呬帝娑",
    "X88n1658_002:0432a13": "婆訶)。",
    "X88n1658_002:0432a14": " 訶利帝南鬼子母  四王所統為藥叉",
    "X88n1658_002:0432a15": " 父名歡喜居凡地  夫乃圓滿德叉迦",
    "X88n1658_002:0432a16": " 親生千子閻浮果  半居人世半天魔",
    "X88n1658_002:0432a17": " 女功德天吉祥者  長男立字號唯奢",
    "X88n1658_002:0432a18": " 妹名浮陀摩尼&#x9262;  主領財產及舡車",
    "X88n1658_002:0432a19": " 小兒愛奴偏護惜  或號之為尼跋陀",
    "X88n1658_002:0432a20": " 由茲鬼眾數無量  食人男女日偏多",
    "X88n1658_002:0432a21": " 我佛化之以方便  取子琉璃&#x9262;覆遮",
    "X88n1658_002:0432a22": " &#x5FA7;往四天無&#x8994;處  &#x5374;來佛所願回邪",
    "X88n1658_002:0432a23": " 既授三歸持不殺  令僧施食飽河沙",
    "X88n1658_002:0432a24": " 旁招千子咸興善  &#x5374;依佛宇護禪那",
    "X88n1658_002:0432b01": " 人有新產令無害  求男女者裔其家",
    "X88n1658_002:0432b02": " 此實一切鬼之母  敢因法會薦香花",
    "X88n1658_002:0432b03": "摩利支天傳",
    "X88n1658_002:0432b04": "[0432b04] 梵語摩利支。或云大摩利支。此翻陽炎。由此天不可",
    "X88n1658_002:0432b05": "見。不可捉。火不能燒。水不能漂。如陽炎故也。舊譯有",
    "X88n1658_002:0432b06": "摩利支天經一卷。大宋新譯有大摩里支菩薩經七",
    "X88n1658_002:0432b07": "卷。廣略雖不同。而言此天神用不異。新譯文云。佛言",
    "X88n1658_002:0432b08": "有菩薩名摩里支。恒行日月。不能得見。亦不能捉。不",
    "X88n1658_002:0432b09": "能禁縛。火不能燒。水不能漂。離諸怖畏。無敢輕慢。諸",
    "X88n1658_002:0432b10": "惡怨家皆不得便。我昔知彼名號。亦不能見其菩薩",
    "X88n1658_002:0432b11": "身相。乃黃金色。作童女相。掛青天衣。手執蓮華。頂戴",
    "X88n1658_002:0432b12": "寶塔。坐無憂樹下。孔雀經云。摩利支藥叉。羅摩&#x811A;磋",
    "X88n1658_002:0432b13": "住。金光明鬼神品云。睒摩利子。皆梵音楚夏也。其經",
    "X88n1658_002:0432b14": "中新譯七卷之者。廣出諸&#x546A;。能令有情隱身於路。或",
    "X88n1658_002:0432b15": "水火王難盜賊軍陣皆可隱身。令不得便。諸&#x546A;之中",
    "X88n1658_002:0432b16": "有六字最上心真言。曰。唵(引)摩(引)里支(引)娑縛(二合)賀。",
    "X88n1658_002:0432b17": "此真言印。二字合掌。十指微曲。如華開敷。&#x5374;二大指。",
    "X88n1658_002:0432b18": "屈捻二中指。如拳相。結跏趺坐。安印相於臍輪上下。",
    "X88n1658_002:0432b19": "若求最勝上法而得用之。若中下事。不許用之。速能",
    "X88n1658_002:0432b20": "成就。別明成就法。令行人想彼菩薩。坐金色豬身上。",
    "X88n1658_002:0432b21": "著白衣。頂戴寶塔。左手執無憂樹枝。復有群&#x732A;圍繞。",
    "X88n1658_002:0432b22": "作此觀已。若速出道路。如有賊等大難。以手執自身",
    "X88n1658_002:0432b23": "衣服。念心真言七&#x5FA7;加持衣角。復結彼衣角。冤賊等",
    "X88n1658_002:0432b24": "難不能侵害。又有大摩里支降伏冤兵之法。文廣不",
    "X88n1658_002:0432c01": "錄。復有觀想法。想菩薩身作忿怒。有三面。面有三目。",
    "X88n1658_002:0432c02": "一作&#x732A;面。利牙外出。舌如閃電。為大惡相。身出炎燄。",
    "X88n1658_002:0432c03": "偏袒青衣。身黃金色。種種莊嚴。臂有其八。右手持金",
    "X88n1658_002:0432c04": "剛杵。金剛&#x920E;。左手持弓。右無憂樹枝&#x7F82;索。頂戴寶塔。",
    "X88n1658_002:0432c05": "立月輪內。右足如舞蹈勢。左足蹈冤家。經中八臂執",
    "X88n1658_002:0432c06": "捉不同。或云左手持弓索無憂樹枝及線。右手執金",
    "X88n1658_002:0432c07": "剛杵箭。其三面者。正面作黃金色微笑。左面黑色出",
    "X88n1658_002:0432c08": "舌顰眉。作大醜惡相令人怕怖。右面如同秋月圓滿",
    "X88n1658_002:0432c09": "清淨。然此等皆有所謂而對治之耳。此經七卷之文",
    "X88n1658_002:0432c10": "乃 宋朝大宗皇帝時西天譯經三藏大息&#x707E;所譯。",
    "X88n1658_002:0432c11": "印&#x546A;壇場。文其周備。 大宗皇帝御製聖教序以冠",
    "X88n1658_002:0432c12": "其首。故祈福之處參入天位。然印本舊譯。經後附入",
    "X88n1658_002:0432c13": "感應。乃相州有人夜夢群&#x732A;繞一車。車中盡是文字。",
    "X88n1658_002:0432c14": "一鬼牽其車。因問其鬼。鬼曰。此乃合殺戮兵戈之籍。",
    "X88n1658_002:0432c15": "其人看之。盡錄人之姓名。遂問曰。有名字如何得免。",
    "X88n1658_002:0432c16": "鬼曰。有大摩利支天經。若能誦之。并稱天名。可得免",
    "X88n1658_002:0432c17": "也。及覺遂請其經。及日持聖號。不數月果有兵危。而",
    "X88n1658_002:0432c18": "得免之。若爾則不思議力誠可依憑。得不崇心以祈",
    "X88n1658_002:0432c19": "求安兵革者乎。讚曰。",
    "X88n1658_002:0432c20": " 有天號曰摩利支  行日月前誰見之",
    "X88n1658_002:0432c21": " 水火兵難及恐怖  一切冤魔難執持",
    "X88n1658_002:0432c22": " 身相乃作黃金色  顏如童子掛青衣",
    "X88n1658_002:0432c23": " 頂戴寶塔或端坐  手執無憂花樹枝",
    "X88n1658_002:0432c24": " 或執蓮華或八臂  前後圍繞乃群豬",
    "X88n1658_002:0433a01": " 或執弓箭金剛杵  &#x920E;索等物示靈儀",
    "X88n1658_002:0433a02": " 或復正面金光聚  或如滿月或顰眉",
    "X88n1658_002:0433a03": " 現以三面面三目  種種威容各對治",
    "X88n1658_002:0433a04": " &#x546A;法觀想令成就  冤魔銷散免&#x707E;危",
    "X88n1658_002:0433a05": " 由我皇朝經再譯  &#x5FA7;令佛宇建靈祠",
    "X88n1658_002:0433a06": " 每有感通垂化&#x8FF9;  持名誦&#x546A;伏慈威",
    "X88n1658_002:0433a07": "[0433a07] 或添作二十位者。更足成日月天子等四位。",
    "X88n1658_002:0433a08": "日宮天子傳",
    "X88n1658_002:0433a09": "[0433a09] 梵語須梨耶。此云日。說文曰。日者實也。太陽之精。上",
    "X88n1658_002:0433a10": "騰為日。中有金烏。下有大龍輔之。天文曰。日者陽星",
    "X88n1658_002:0433a11": "之宗。張衡志云。日天之精也。金精火珠所成。能熱能",
    "X88n1658_002:0433a12": "照。大威德經云。亦名百光熾盛。無上圓形。普化令喜。",
    "X88n1658_002:0433a13": "勝意不瞋。無畏破暗。約有百名。若華嚴中日天子眾",
    "X88n1658_002:0433a14": "號無量。今準法華云。日宮寶光天子也。十二遊經云。",
    "X88n1658_002:0433a15": "成劫之時。人食香稻。黑暗便生。西方阿彌陀佛令寶",
    "X88n1658_002:0433a16": "應聲吉祥二菩薩造其日月。開人眼目。異相云。日月",
    "X88n1658_002:0433a17": "天子白佛言。當作何業為日月天。佛言。由四緣故。一",
    "X88n1658_002:0433a18": "常喜布施。二修身持行。三奉持戒法不犯威儀。四然",
    "X88n1658_002:0433a19": "燈供佛。次修十善不殺等行。得生其中。俱舍云。日齊",
    "X88n1658_002:0433a20": "須彌山半。去地五十一踰繕那。阿含云。日天子城郭",
    "X88n1658_002:0433a21": "縱橫五十一由旬。樓炭經云。日宮城郭方正二千四",
    "X88n1658_002:0433a22": "十里。纓絡經云。日宮殿七重。相去各七由旬。牆高十",
    "X88n1658_002:0433a23": "二由旬。有其千門。皆百寶所成。異相云。城方一百四",
    "X88n1658_002:0433a24": "十里。高四十里。光射人目。見之若圓。五風運持。不令",
    "X88n1658_002:0433b01": "停住。長阿含經云。日天宮殿高十六由旬。周&#x5E00;欄楯。",
    "X88n1658_002:0433b02": "行時百千諸天神導引也。前之所說。或有不同。由城",
    "X88n1658_002:0433b03": "有內外見有小大。故見差別。樓炭經云。日天壽量與",
    "X88n1658_002:0433b04": "四天王同。右遶書云。天輪左轉。日月右旋。其日乃自",
    "X88n1658_002:0433b05": "西南東北而行。由日行遲而天輪速。故帶而轉遂。令",
    "X88n1658_002:0433b06": "人間謂日自東南西北而轉。智度論云。右遶者自東",
    "X88n1658_002:0433b07": "至南。自南至西。自西至北。自北至東。日月星辰圍遶",
    "X88n1658_002:0433b08": "須彌亦復如是。因本經云。日天宮殿繞須彌山半。常",
    "X88n1658_002:0433b09": "行不息。南閻浮提日正中時。東弗婆提日則始沒。西",
    "X88n1658_002:0433b10": "瞿耶尼日將出時。北&#x9B31;單越正當夜半。六月北行漸",
    "X88n1658_002:0433b11": "移向北。每日六俱盧舍。六月南行亦漸移向南。每日",
    "X88n1658_002:0433b12": "六俱盧舍(一俱盧舍乃六里也)。在閻浮提最極南垂。他形狹近。",
    "X88n1658_002:0433b13": "日過速疾於冬分時。晝短夜長。六月過已。漸向北行。",
    "X88n1658_002:0433b14": "每一日中移六俱盧舍。故在閻浮提洲處中而行。北",
    "X88n1658_002:0433b15": "寬行久。所以晝長夜短。因本經云。須彌山外有佉提",
    "X88n1658_002:0433b16": "羅伽山等山。日天宮殿六月(此傳言。六月以六月陰。六月陽。如莊子六月息",
    "X88n1658_002:0433b17": "者也。非謂定指季夏六月)之中向北道行。照觸彼山。令生熟故。又",
    "X88n1658_002:0433b18": "須彌山佉提羅伽山。二山之間有須彌留海。闊八萬",
    "X88n1658_002:0433b19": "四千由旬。日天宮殿六月之中向南行時。照觸彼海。",
    "X88n1658_002:0433b20": "令寒冷故。因本經云。日天子身光照閻浮檀。輦輦光",
    "X88n1658_002:0433b21": "照。宮殿光明相接。而有一千光明。五百傍照。五百下",
    "X88n1658_002:0433b22": "照其宮殿也。以天金及頗梨合成。起世經云。有五種",
    "X88n1658_002:0433b23": "故。障其光明而暗。謂煙雲塵霧修羅手障。楞嚴經云。",
    "X88n1658_002:0433b24": "惡業眾生同分妄見。遂見薄蝕。金光明中。由其國王",
    "X88n1658_002:0433c01": "專行暴惡。不修善事。故二日並現。或日月薄蝕。日月",
    "X88n1658_002:0433c02": "無光也。漢天文志云。日蝕。君王當修德也。夫日輪升",
    "X88n1658_002:0433c03": "天。六合皆照。則光明破暗。洎成熟萬物。功實大矣。乃",
    "X88n1658_002:0433c04": "日天子之賜。得不興供於法會焉。讚曰。",
    "X88n1658_002:0433c05": " 日之炎體太陽精  寶光天子禦宮城",
    "X88n1658_002:0433c06": " 或號熾盛及勝意  如是共有百種名",
    "X88n1658_002:0433c07": " 由人成劫食香稻  遂即能令黑暗生",
    "X88n1658_002:0433c08": " 無量壽佛遣侍者  菩薩名為寶應聲",
    "X88n1658_002:0433c09": " 來造日輪破長夜  遂得眼目開昏盲",
    "X88n1658_002:0433c10": " 其城高廣千門啟  一一無非七寶成",
    "X88n1658_002:0433c11": " 由光照輦及宮殿  兩處交接映光晶",
    "X88n1658_002:0433c12": " 所以明曜射人目  世間皆謂是圓形",
    "X88n1658_002:0433c13": " 晝夜周行四洲上  五風運持不暫停",
    "X88n1658_002:0433c14": " 六月南行六月北  遂令寒暑有相傾",
    "X88n1658_002:0433c15": " 晝夜短長寬狹異  或時薄蝕有虧盈",
    "X88n1658_002:0433c16": " 大哉照世光明主  願臨法會赴虔誠",
    "X88n1658_002:0433c17": "月宮天子傳",
    "X88n1658_002:0433c18": "[0433c18] 梵語婆奴。此翻光者。又翻月也。釋名云。月者闕也。太",
    "X88n1658_002:0433c19": "陰之精。陰星之宗。張衡云。水之精也。大威德經云。金",
    "X88n1658_002:0433c20": "脂星主光者。空主宿王等。凡五百名。華嚴中月天子",
    "X88n1658_002:0433c21": "無量。今依法華云。月宮明月天子。成劫之時。人食香",
    "X88n1658_002:0433c22": "稻。黑暗便生。吉祥菩薩造月輪以照夜。其修因壽量",
    "X88n1658_002:0433c23": "並同日光天子也。其去地也。俱舍論云五十踰繕那。",
    "X88n1658_002:0433c24": "阿含云月天子城郭縱廣五十由旬。阿含云。月宮城",
    "X88n1658_002:0434a01": "郭廣長一千九百六十里。俱舍云玻胝迦寶為體。水",
    "X88n1658_002:0434a02": "珠所助。能照能冷。周一百五十由旬。立世阿毗曇云。",
    "X88n1658_002:0434a03": "日月相去四萬八千八十由旬。日行疾三由旬。白月",
    "X88n1658_002:0434a04": "初日在前。黑月初日在後。纓絡經云。以五風運持不",
    "X88n1658_002:0434a05": "令停住。起世經云。月圓闕者有三義故。一背相轉。由",
    "X88n1658_002:0434a06": "月天以天銀及琉璃合成。宮殿背相而轉漸圓者。白",
    "X88n1658_002:0434a07": "銀見故。漸闕者琉璃面轉故。二青衣天所覆光。三日",
    "X88n1658_002:0434a08": "光影覆。即日月相望及合璧而晦。因本經云。以何因",
    "X88n1658_002:0434a09": "緣月宮有影。此大洲中閻浮提樹高大。影現月輪。以",
    "X88n1658_002:0434a10": "此有影。蓮華經云。此樹有雞王。以棲其上。彼鳴則天",
    "X88n1658_002:0434a11": "下雞皆鳴。法苑中云。婆羅&#x75C6;斯國有三獸塔。是如來",
    "X88n1658_002:0434a12": "修行時燒身之處。劫初有狐兔猿相悅為友。帝釋欲",
    "X88n1658_002:0434a13": "驗修菩薩行者。乃化作一老夫。安慰三獸。乃曰。今正",
    "X88n1658_002:0434a14": "飢乏。何以饋食。狐取鮮鯉。猿採果實。唯兔空迴。兔令",
    "X88n1658_002:0434a15": "猿狐聚薪以火藏內。遂俟火熾投身火中。以身願充",
    "X88n1658_002:0434a16": "一餐。老夫復帝釋身。感其心。故寄之月輪。傳乎後世。",
    "X88n1658_002:0434a17": "咸言月中之兔。自斯而有。漢紀云。月行之道。黑道二",
    "X88n1658_002:0434a18": "出黃道北。赤道二出黃道南。白道二出黃道東。立春",
    "X88n1658_002:0434a19": "春分東從青道。立秋秋分西從白道。立冬冬至北從",
    "X88n1658_002:0434a20": "黑道。立夏夏至南從赤道。青赤出陽道。白黑出陰道。",
    "X88n1658_002:0434a21": "若夏月失節度而妄行。出陽道則旱。出陰道則水。楞",
    "X88n1658_002:0434a22": "嚴經暈適背玦負耳虹蜺。種種惡相。淨覺解云。此皆",
    "X88n1658_002:0434a23": "日月邊之惡氣也。漢天文志云。日月薄蝕。怪雲變氣。",
    "X88n1658_002:0434a24": "皆陰陽之精。本在地而上應於天者也。政失於此而",
    "X88n1658_002:0434b01": "變見於彼。猶影之象形。響之應聲。又云。月者刑也。月",
    "X88n1658_002:0434b02": "食修刑。是以說文凡禍福等字畫&#x4ECE;示二。乃古文上",
    "X88n1658_002:0434b03": "字也。小者古文作&#x5DDB;。即日月星辰三光也。天欲令人",
    "X88n1658_002:0434b04": "悔過。必於三光以垂象。下示於人。令其知過必改也。",
    "X88n1658_002:0434b05": "是知月光陰滋萬物。夜發光明。功次於日光者焉。讚",
    "X88n1658_002:0434b06": "曰。",
    "X88n1658_002:0434b07": " 太陰之精號明月  天子居于白銀宮",
    "X88n1658_002:0434b08": " 成劫時人食香稻  黑暗便生皆昏蒙",
    "X88n1658_002:0434b09": " 吉祥菩薩之所化  月輪於是乘五風",
    "X88n1658_002:0434b10": " 玻胝迦寶水珠體  能照能冷成陰功",
    "X88n1658_002:0434b11": " 去地五十繕那許  修因壽量與日同",
    "X88n1658_002:0434b12": " 右遶須彌常不息  與日遲速咸住空",
    "X88n1658_002:0434b13": " 圓闕由于城面轉  青衣天覆及曈朦",
    "X88n1658_002:0434b14": " 閻浮提樹光影現  上有天雞鳴其中",
    "X88n1658_002:0434b15": " 佛作兔時曾結友  猿狐異類交情通",
    "X88n1658_002:0434b16": " 帝釋試之觀大器  各持所食共來供",
    "X88n1658_002:0434b17": " 唯有兔時無物至  自投入火以身充",
    "X88n1658_002:0434b18": " 帝釋感彼希有事  月中寄&#x8FF9;傳無窮",
    "X88n1658_002:0434b19": " 萬物賴月滋永夜  宜尊寶像啟修崇",
    "X88n1658_002:0434b20": "娑竭龍王傳",
    "X88n1658_002:0434b21": "[0434b21] 大集等經中云。娑竭羅。大雲請雨經及光明經曰。婆",
    "X88n1658_002:0434b22": "伽羅王。須彌藏等經曰。婆難陀。孔雀經云。娑薛羅。乃",
    "X88n1658_002:0434b23": "梵音楚夏。此云鹹海。華嚴疏梵語三慕達囉。此云龍",
    "X88n1658_002:0434b24": "王。即大鹹海之中龍王也。須彌藏經云。善住龍王為",
    "X88n1658_002:0434c01": "一切象龍主。婆難陀龍王為一切蛇龍主。阿耨達龍",
    "X88n1658_002:0434c02": "王為一切馬龍主。婆樓那龍王為一切魚龍主。摩那",
    "X88n1658_002:0434c03": "蘇婆帝龍王為一切蝦&#x87C7;龍主。又孔雀經列一百七",
    "X88n1658_002:0434c04": "十七龍王。今娑竭羅當第七位。居大海龍王之次。大",
    "X88n1658_002:0434c05": "雲經列百七十餘龍王。當第三位。今所以獨供娑竭",
    "X88n1658_002:0434c06": "羅者。一是蛇龍之主。為龍本類故。二是大權之中。每",
    "X88n1658_002:0434c07": "對佛弘護故。三佛之法寶在其宮故。四自唐已來&#x5FA7;",
    "X88n1658_002:0434c08": "靈應故。由集要云。蛇龍乃其本類。餘皆旁類也。故知",
    "X88n1658_002:0434c09": "為五龍之主耳。又如海龍王經．法華．華嚴．大集偏稱",
    "X88n1658_002:0434c10": "此位。故知大權弘護力勝。又如龍樹入其宮。見法堂",
    "X88n1658_002:0434c11": "無量。法華中文殊師利所化八歲龍女。即娑竭羅王",
    "X88n1658_002:0434c12": "之女。大集亦云娑竭羅龍王有子。名青蓮華。面身相",
    "X88n1658_002:0434c13": "端正等。處胎經云。吾於海中與龍說法。無數龍神龍",
    "X88n1658_002:0434c14": "子得道。吾留金色全身舍利百三十枚令供養之。故",
    "X88n1658_002:0434c15": "知佛之法寶在其宮中。又帝心尊者北塔銘云。唐大",
    "X88n1658_002:0434c16": "宗朝大旱。諸處祈禱無感。遂遣中使命順和尚祈雨。",
    "X88n1658_002:0434c17": "順令中使往抱腹山草庵中。有老僧著木履行道。可",
    "X88n1658_002:0434c18": "云終南山杜順和尚伸意。天久不雨。願降甘澤。使至",
    "X88n1658_002:0434c19": "果如其言。即述前語。老僧乃云。大凡降雨。須天符牒。",
    "X88n1658_002:0434c20": "今雖無天符。順和尚有旨。則如天符牒無異。汝可速",
    "X88n1658_002:0434c21": "回。使回至都。雨即隨至。太宗遣使往謝。順問老僧何",
    "X88n1658_002:0434c22": "人。順乃云龍王也。遂遣使抱腹山。傳宣使至。止見草",
    "X88n1658_002:0434c23": "木深林。初無草庵。遂賜順為帝心禪師焉。大凡諸龍",
    "X88n1658_002:0434c24": "業報不一。如薰聞記說龍有四種。一守護天宮持令",
    "X88n1658_002:0435a01": "不落。二興雲致雨。三蛇龍決江開瀆。四伏藏龍主輪",
    "X88n1658_002:0435a02": "王及福德人藏。淨名疏云。龍是畜生道。正報似蛇。依",
    "X88n1658_002:0435a03": "報七寶宮殿。與天無異。亦能變形。為端正人。通胎卵",
    "X88n1658_002:0435a04": "濕化四種生。壽一中劫(二十增減為一中劫)。壽盡為金翅之鳥",
    "X88n1658_002:0435a05": "所食。僧護經云。龍有五法不能隱身。一者生時。二者",
    "X88n1658_002:0435a06": "死時。三者睡時。四者瞋時。五者交時。迦葉詰難陀經",
    "X88n1658_002:0435a07": "云。龍有三苦。一者雖食百味飲。入口即化為蝦&#x87C7;。二",
    "X88n1658_002:0435a08": "婇女端正。欲為夫歸。二蛇相交。三背道布鱗。沙石生",
    "X88n1658_002:0435a09": "其中。痛乃連心。僧祇律云一。日之中三過皮肉落熱",
    "X88n1658_002:0435a10": "沙薄身。海龍王經云。昔在人中作大福田。受天福故。",
    "X88n1658_002:0435a11": "神受自在。不持齋戒。受惡報身。金翅鳥日食五百水",
    "X88n1658_002:0435a12": "龍。一龍王能受八戒。則免斯害。具如菩薩處胎經說。",
    "X88n1658_002:0435a13": "又若得袈裟一片一縷安於身上。亦可得免。僧祇律",
    "X88n1658_002:0435a14": "云。往因布施。今日奉養。同天神力。廣大龍宮。飲食有",
    "X88n1658_002:0435a15": "能盡壽銷者。有二十年銷者。有七年銷者。今娑竭羅",
    "X88n1658_002:0435a16": "龍王乃大權菩薩現此龍身。故華嚴說位皆十地。住",
    "X88n1658_002:0435a17": "不思議解脫。欲降雨時。三日之中先布密雲。所降之",
    "X88n1658_002:0435a18": "雨不從口出。不從身出。端坐深宮。舉念之時其雨普",
    "X88n1658_002:0435a19": "洽。&#x7AEA;&#x4E98;六天。橫&#x5FA7;四域。以時雨霪無所夭害。位居十",
    "X88n1658_002:0435a20": "地。&#x8FF9;示龍身。護法護民。其利博矣。讚曰。",
    "X88n1658_002:0435a21": " 娑竭羅王主蛇龍  弘護佛法使興隆",
    "X88n1658_002:0435a22": " 大唐已來多感應  故今法會仰深功",
    "X88n1658_002:0435a23": " 有女八歲成正覺  青蓮華子美儀容",
    "X88n1658_002:0435a24": " 佛至其宮宣妙法  金色舍利留其宮",
    "X88n1658_002:0435b01": " 唐初昔年因亢旱  曾蒙杜順指其蹤",
    "X88n1658_002:0435b02": " 天使往見於僧相  即時甘澤降靈空",
    "X88n1658_002:0435b03": " 大抵群龍非一類  胎卵濕化生非同",
    "X88n1658_002:0435b04": " 正報乃蛇受天福  金翅來吞而壽終",
    "X88n1658_002:0435b05": " 三種苦相誠難受  五不能隱事須從",
    "X88n1658_002:0435b06": " 獨有大權垂化&#x8FF9;  位居十地報難窮",
    "X88n1658_002:0435b07": " 欲降雨時身不動  先布密雲三日中",
    "X88n1658_002:0435b08": " 舉念之間洽遐邇  百穀咸秀使年豐",
    "X88n1658_002:0435b09": " 如是利生無礙力  願臨佛會賜靈通",
    "X88n1658_002:0435b10": "閻摩羅王傳",
    "X88n1658_002:0435b11": "[0435b11] 梵語閻摩羅。或閻摩杜羅。或夜魔盧迦。俱舍論云。閻",
    "X88n1658_002:0435b12": "羅。或云琰摩羅。藥師經云。琰摩。乃經論互出不同。或",
    "X88n1658_002:0435b13": "梵語之音楚夏。此翻雙王。亦云隻王。由兄與妹皆作",
    "X88n1658_002:0435b14": "地獄之主。故名雙。兄治男事。妹治女事。故云隻。新譯",
    "X88n1658_002:0435b15": "云靜息。俱舍譯云息諍。由此止息罪人諍故。或以業",
    "X88n1658_002:0435b16": "鏡。或示罪惡之處。及與伴類。令明了故。顯揚論．正法",
    "X88n1658_002:0435b17": "念經以鬼趣&#x53CE;。瑜伽論開地獄趣&#x53CE;。探玄記云。依諸",
    "X88n1658_002:0435b18": "聖教。說有五種。一是地獄趣攝。如瑜伽第二說。二是",
    "X88n1658_002:0435b19": "鬼趣攝。如瑜伽菩薩地說。更有經文不錄。三非二趣",
    "X88n1658_002:0435b20": "攝。如華嚴經文。別有閻羅王趣故。四是變化如觀佛",
    "X88n1658_002:0435b21": "三昧經第五說及二十唯識等說。五是菩薩作。如瑜",
    "X88n1658_002:0435b22": "伽第七十七卷云。炎魔名法王。為利益為作損。應言",
    "X88n1658_002:0435b23": "唯作益。故知是菩薩也。又正法念經中閻羅王為人",
    "X88n1658_002:0435b24": "說偈言。汝得人身不修道。如至寶山空手歸。汝令自",
    "X88n1658_002:0435c01": "作還自受。&#x544C;喚苦者欲何為。言地獄者。梵語捺落處。",
    "X88n1658_002:0435c02": "此云苦&#x5650;。圭山修證儀云。順世間稱為牢獄。今以地",
    "X88n1658_002:0435c03": "下有獄。故稱地獄。若正翻。當云苦&#x5650;。言盛貯苦人之",
    "X88n1658_002:0435c04": "器。今義淨翻地獄也。淨土三昧經云。閻羅鬼王總治",
    "X88n1658_002:0435c05": "一百四十地獄。正法念經云。閻羅王在冥司。三時自",
    "X88n1658_002:0435c06": "受其苦。宮殿皆變炎熾鐵城。所食鐵丸銅汁等以酬",
    "X88n1658_002:0435c07": "惡報也。過已還舉善心。復見宮殿百寶莊嚴。以酬善",
    "X88n1658_002:0435c08": "因也。阿含經云。閻浮提南有金剛山。山中有宮殿。縱",
    "X88n1658_002:0435c09": "廣六十由旬。地獄經云。城廣三萬里。金銀所成。有十",
    "X88n1658_002:0435c10": "八小王。淨土三昧經云。有三十獄王。十王經云。閻羅",
    "X88n1658_002:0435c11": "於未來世作佛。號曰普王如來。集要云。閻浮洲南二",
    "X88n1658_002:0435c12": "鐵圍山外。有閻羅王宮殿。縱廣六十由旬。七重墻壁。",
    "X88n1658_002:0435c13": "七重欄楯。七重鈴網。其外七重多羅行樹。臺殿園苑",
    "X88n1658_002:0435c14": "種種可觀。王以惡業自然而有。赤鎔銅汁在前殿。即",
    "X88n1658_002:0435c15": "變成鐵。五欲功德皆沒。王見此已。怖畏不安。即走入",
    "X88n1658_002:0435c16": "內。時守獄者取王高舉撲之。以鎔銅汁瀉置口中。次",
    "X88n1658_002:0435c17": "第焦爛。從下而出。王作是念。所住宮殿等由昔作惡",
    "X88n1658_002:0435c18": "悉皆隱沒。今受此苦。願捨是身。於佛法中出家入道。",
    "X88n1658_002:0435c19": "既發善念。所住宮殿還復如舊。便得快樂。言其惡因",
    "X88n1658_002:0435c20": "者。昔毗沙王與維陀始王共戰。兵刀不如。遂與十八",
    "X88n1658_002:0435c21": "大臣及百萬眾同發願言。願我復生為地獄主。治此",
    "X88n1658_002:0435c22": "罪人。今日惡報。願悉現前。其壽限也。俱舍說等活地",
    "X88n1658_002:0435c23": "獄與四天王天等。其八大獄倍倍增之。嗚呼。善惡之",
    "X88n1658_002:0435c24": "報如影隨形。端不&#x8657;矣。而其苦樂端由一念故。所以",
    "X88n1658_002:0436a01": "閻羅善念纔興。苦相即滅。其由明來暗去耳。藥師又",
    "X88n1658_002:0436a02": "云。一切眾生有俱生神。隨其善惡悉皆記錄。授與琰",
    "X88n1658_002:0436a03": "摩法王之使。隨其善惡而處斷之。又五天使者經云。",
    "X88n1658_002:0436a04": "閻羅見罪人必切齒相責。曾遣髮白目暗耳聾病瘦",
    "X88n1658_002:0436a05": "無力五使者相報。云何不知則於警覺。於人誠大權",
    "X88n1658_002:0436a06": "也。所以瑜伽稱為唯益。藥師名王之使。十王記為普",
    "X88n1658_002:0436a07": "王如來。良有以也。此實冥府之主。地獄之尊。光明鬼",
    "X88n1658_002:0436a08": "神品特列其名。既崇法會得不崇奉者乎。讚曰。",
    "X88n1658_002:0436a09": " 閻摩杜羅乃雙王  主於冥府事多彰",
    "X88n1658_002:0436a10": " 兄妹分治男女獄  或稱鬼趣或分張",
    "X88n1658_002:0436a11": " 或說化現或菩薩  隨其識境現難量",
    "X88n1658_002:0436a12": " 十八小王三十眾  咸參治事考條章",
    "X88n1658_002:0436a13": " 見罪人至必呵責  自作自受苦須當",
    "X88n1658_002:0436a14": " 所治苦&#x5650;地下獄  所居宮殿類天堂",
    "X88n1658_002:0436a15": " 其城住在閻浮下  七重行樹七重墻",
    "X88n1658_002:0436a16": " 三時惡報王亦受  鐵丸吞食飲銅漿",
    "X88n1658_002:0436a17": " 善心忽發祈依佛  出家入道向僧坊",
    "X88n1658_002:0436a18": " 所居&#x8FD8;復同天報  再羅侍從顯靈光",
    "X88n1658_002:0436a19": " 五天遣使令知覺  信應警策念無常",
    "X88n1658_002:0436a20": " 佛曾親授當來記  普王遍證菩提場",
    "X88n1658_002:0436a21": " 大權今日司幽陰  但增利益濟無央",
    "X88n1658_002:0436a22": " 既有恩光利存沒  是宜法會略稱揚",
    "X88n1658_002:0436a23": "傳後續辯",
    "X88n1658_002:0436a24": "[0436a24] 昔智者法師嘗曰。男天女天所以不同。&#x76D6;彰慈威折",
    "X88n1658_002:0436b01": "攝。然此論其相儀耳。非定男女也。如四王．金剛．韋天．",
    "X88n1658_002:0436b02": "散脂．娑竭．閻摩之類。乃男天也。梵釋摩醯．功德．大辨．",
    "X88n1658_002:0436b03": "地神．樹神．鬼子母．摩利支．日月天子。皆女天也。男天",
    "X88n1658_002:0436b04": "故威而折。女天故慈而攝。然此亦大&#x69E9;之論。且如大",
    "X88n1658_002:0436b05": "辨．摩醯摩利支或現八臂。手執利&#x5650;。豈專慈也。韋天",
    "X88n1658_002:0436b06": "作童男形。豈專威也。故在諸天慈威折攝無不具者。",
    "X88n1658_002:0436b07": "就其勝而言之可也。",
    "X88n1658_002:0436b08": "[0436b08] 右辨慈威折攝。",
    "X88n1658_002:0436b09": "[0436b09] 摩醯首羅。色頂天主。亦三界主。故云尊極梵王。色界",
    "X88n1658_002:0436b10": "天主亦大千主。故以有覺觀。故統上冠下。故云號令",
    "X88n1658_002:0436b11": "主。帝釋地居天主。亦三十三天主。亦欲界主。此即智",
    "X88n1658_002:0436b12": "論三天主也。四王四方四界之主。亦八部主。又二十",
    "X88n1658_002:0436b13": "八部三十二將主。金剛密&#x8FF9;護千佛教法主。散脂二",
    "X88n1658_002:0436b14": "十八部主。韋天三洲護法主。地神百&#x7CD3;主。樹神菩提",
    "X88n1658_002:0436b15": "場主。鬼子母鬼王母主。護男女主。摩利支天救兵難",
    "X88n1658_002:0436b16": "主。日月天子為晝夜光明主。娑竭羅五龍主。閻摩羅",
    "X88n1658_002:0436b17": "幽冥主。此皆世間主也。獨有功德天主世出世福德。",
    "X88n1658_002:0436b18": "大辨才主世出世智慧。乃二嚴主。所以光明獨於散",
    "X88n1658_002:0436b19": "脂品中稱之。意在此也。百錄令特奉之。亦為此也。然",
    "X88n1658_002:0436b20": "若列梵釋等世主。自當回護。欲以臣佐而居帝王之",
    "X88n1658_002:0436b21": "上。恐不可也。",
    "X88n1658_002:0436b22": "[0436b22] 右辨眾天所主。",
    "X88n1658_002:0436b23": "[0436b23] 或云諸天之本莫非大權。故經云。一切皆是大菩薩",
    "X88n1658_002:0436b24": "等。而&#x8FF9;示天身。然推其本。則何獨天神。所以常不輕",
    "X88n1658_002:0436c01": "禮一切眾。唐飛錫念未來佛。而百錄之中不許僧禮",
    "X88n1658_002:0436c02": "天者。&#x76D6;就&#x8FF9;之顯了故也。談天之本&#x8FF9;者。當須察此。",
    "X88n1658_002:0436c03": "[0436c03] 右辯天本&#x8FF9;。",
    "X88n1658_002:0436c04": "[0436c04] 或云散脂密&#x8FF9;洎龍王閻羅地神樹神安得稱天。或",
    "X88n1658_002:0436c05": "鬼趣藥叉品類別故。然法苑云。天有四種。一世間天。",
    "X88n1658_002:0436c06": "諸國王受天福。二生天。四王已上至非非想。三淨天。",
    "X88n1658_002:0436c07": "須陀洹至菩薩。四解義天。於文義自在。又婆娑沙論",
    "X88n1658_002:0436c08": "云。光明照曜故名為天。又天者自然自在為義。若爾",
    "X88n1658_002:0436c09": "則雖娑竭龍身閻摩鬼趣皆受天福。宮殿百寶豈非",
    "X88n1658_002:0436c10": "可以稱天乎。舊說云云。今所不取。",
    "X88n1658_002:0436c11": "[0436c11] 右辯通稱為天。",
    "X88n1658_002:0436c12": "[0436c12] 或云梵釋之尊。鬼趣之劣。安得同列(此舊傳文)。今謂如常",
    "X88n1658_002:0436c13": "佛會。八部同臨。華嚴四十二眾。凡聖皆列。諸經廣有",
    "X88n1658_002:0436c14": "其文。何獨至疑於此耶。",
    "X88n1658_002:0436c15": "[0436c15] 右辨尊劣同列。",
    "X88n1658_002:0436c16": "[0436c16] 近有偽書。號總聖錄。出十六天并韋天。昔因其間曰。",
    "X88n1658_002:0436c17": "幾世為國王。幾世為長者等。考之藏典。並無所據。又",
    "X88n1658_002:0436c18": "云一千二百卷在西竺。一百二十卷在唐土。皆不根",
    "X88n1658_002:0436c19": "之語。若果西域有之而傳此方。合有譯師翻傳之事。",
    "X88n1658_002:0436c20": "請見者詳之。",
    "X88n1658_002:0436c21": "[0436c21] 右辨總聖錄偽。",
    "X88n1658_002:0436c23": "重編諸天傳下卷(終)",
    "X88n1658_002:0437a04": "[0437a04] 武康德證萬歲寺比丘紹德。嘗聞諸天護法多諸",
    "X88n1658_002:0437a05": "靈應。必有傳記載其本末。甲戌春偶得諸天列傳",
    "X88n1658_002:0437a06": "於西余山大覺寺明上座。庶遂平生之願。於是捨",
    "X88n1658_002:0437a07": "財刊梓廣其傳。",
    "X88n1658_002:0437a08": "[0437a08] &#x65F9;元統乙亥夏五日謹誌",
    "X88n1658_002:0437a10": "[0437a10] 諸天總&#x546A;曰。[0437a10] 唵路迦路迦佉羅耶娑婆呵",
    "X88n1658_002:0437a12": "君 大梵尊天",
    "X88n1658_002:0437a13": "臣 諸天皆臣屬",
    "X88n1658_002:0437a14": "主 三目摩醯為大千主 帝釋主地居三十三",
    "X88n1658_002:0437a15": "天四王",
    "X88n1658_002:0437a16": "賓 大辨在山澤功德在北天園中皆客寄耳",
    "X88n1658_002:0437a17": "男 梵釋四王男天",
    "X88n1658_002:0437a18": "女 功德辨才地神樹神鬼子母有女功德天有",
    "X88n1658_002:0437a19": "男散脂脩摩",
    "X88n1658_002:0437a20": "本",
    "X88n1658_002:0437a21": "&#x8FF9;",
    "X88n1658_002:0437b04": "[0437b04] 宋高宗建炎三年己酉八月二十一日。杭州上天",
    "X88n1658_002:0437b05": "竺惠覺法師齊璧入寂。石林葉夢得銘其塔。嗣子",
    "X88n1658_002:0437b06": "神煥&#x751E;考論諸天行位。以君臣賓主男女本&#x8FF9;為",
    "X88n1658_002:0437b07": "綱目。謂大梵尊天君臨三界。統上冠下。諸天皆其",
    "X88n1658_002:0437b08": "臣屬也。大梵為三界主。三目摩醯為大千主。帝釋",
    "X88n1658_002:0437b09": "主地居三十三天。四王主領八部。雖君臣不同。要",
    "X88n1658_002:0437b10": "各有主義。若大辨在山澤。功德在北天。園中皆客",
    "X88n1658_002:0437b11": "寄耳。實無所主領也。梵釋四王是男天。功德大辯",
    "X88n1658_002:0437b12": "地神樹神皆女天。不可使男女失序。況鬼子母有",
    "X88n1658_002:0437b13": "女名功德天。有男名散脂脩摩。今子居母上。可謂",
    "X88n1658_002:0437b14": "之以母從子。其可居天主之上乎。梵釋四王本是",
    "X88n1658_002:0437b15": "地住菩薩。金剛密&#x8FF9;本護千兄成佛。不揣其本而",
    "X88n1658_002:0437b16": "齊其&#x8FF9;可乎。知此四義然後始可與言天矣。"
}