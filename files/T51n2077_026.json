{
    "T51n2077_026:0643c02": "續傳燈錄卷第二十六",
    "T51n2077_026:0643c04": "大鑑下第十五世",
    "T51n2077_026:0643c05": "兜率悅禪師法嗣",
    "T51n2077_026:0643c06": "[0643c06] 隆興府兜率慧照禪師。南安郭氏子。上堂。龍",
    "T51n2077_026:0643c07": "安山下道路縱橫。兜率宮中樓閣重疊。雖非",
    "T51n2077_026:0643c08": "天上不是人間。到者安心全忘諸念。善行者",
    "T51n2077_026:0643c09": "不移雙足。善入者不動雙扉。自能笑傲煙蘿。",
    "T51n2077_026:0643c10": "誰管坐消歲月。既然如是。且道向上還有事",
    "T51n2077_026:0643c11": "也無。良久曰。莫教推落岩前石。打破下方遮",
    "T51n2077_026:0643c12": "日雲。上堂舉拂子曰。端午龍安亦鼓橈。青山",
    "T51n2077_026:0643c13": "雲裏得逍遙。飢餮渴飲無窮樂。誰愛爭先奪",
    "T51n2077_026:0643c14": "錦標。&#x5374;向乾地上划船。高山頭起浪。明椎玉",
    "T51n2077_026:0643c15": "鼓暗展鐵旗。一盞菖蒲茶。數箇沙糖粽。且移",
    "T51n2077_026:0643c16": "取北&#x6B1D;單越來。與南閻浮提&#x9B2A;額看。擊禪床",
    "T51n2077_026:0643c17": "下座。上堂。兜率都無伎倆。也效諸方榜樣。五",
    "T51n2077_026:0643c18": "日一度陞堂。起動許多龍象。禪道佛法又無。",
    "T51n2077_026:0643c19": "到此將何供養。須知達磨西來分付一條拄",
    "T51n2077_026:0643c20": "枝。乃拈起曰。所以道。爾有拄杖子我與爾拄",
    "T51n2077_026:0643c21": "杖子。爾無拄杖子我奪爾拄杖子。且道那箇",
    "T51n2077_026:0643c22": "是賓句。那箇是主句。若斷得去即途中受用。",
    "T51n2077_026:0643c23": "若斷不得且世諦流布。乃拋下拄杖。",
    "T51n2077_026:0643c24": "[0643c24] 撫州府&#x758E;山了常禪師。僧問。如何是&#x758E;山為",
    "T51n2077_026:0643c25": "人底句。師曰。懷中玉尺未輕擲。袖裏金椎劈",
    "T51n2077_026:0643c26": "面來。上堂。等閒放下佛手掩不住。特地收來",
    "T51n2077_026:0643c27": "大地絕纖埃。向君道莫疑猜。處處頭頭見善",
    "T51n2077_026:0643c28": "財。鎚下分明如得旨。無限勞生眼自開。",
    "T51n2077_026:0643c29": "[0643c29] 丞相張商英居士。字天覺號無盡。年十九應",
    "T51n2077_026:0644a01": "舉入京。道由向氏家。向預夢神人報曰。明日",
    "T51n2077_026:0644a02": "接相公。凌晨公至。向異之。勞問勤腆。乃曰。",
    "T51n2077_026:0644a03": "秀才未娶當以女奉灑掃。公謙辭再三。向曰。",
    "T51n2077_026:0644a04": "此行若不了當。吾亦不爽前約。後果及第。乃",
    "T51n2077_026:0644a05": "娶之。初任主簿。因入僧寺。見藏經梵夾。金字",
    "T51n2077_026:0644a06": "齊整。乃怫然曰。吾孔聖之書。不如胡人之教。",
    "T51n2077_026:0644a07": "人所仰重。夜坐書院中研墨吮筆。憑紙長吟",
    "T51n2077_026:0644a08": "中夜不眠。向氏呼曰。官人夜深何不睡去。公",
    "T51n2077_026:0644a09": "以前意白之。正以著無佛論。向應聲曰。既是",
    "T51n2077_026:0644a10": "無佛何論之有。當須著有佛論。始得。公疑其",
    "T51n2077_026:0644a11": "言遂已之。後訪一同列。見佛龕前經卷乃問",
    "T51n2077_026:0644a12": "曰。此何書也。同列曰。維摩詰所說經。公信手",
    "T51n2077_026:0644a13": "開卷閱。到此病非地大亦不離地大處。嘆曰。",
    "T51n2077_026:0644a14": "胡人之語亦能爾耶。問此經幾卷。曰三卷。乃",
    "T51n2077_026:0644a15": "借歸閱次向氏問。看何書。公曰。維摩詰所說",
    "T51n2077_026:0644a16": "經。向曰。可熟讀此經然後著無佛論。公悚然",
    "T51n2077_026:0644a17": "異其言。由是深信佛乘留心祖道。元祐六年",
    "T51n2077_026:0644a18": "為江西漕首謁照覺總禪師。覺詰其所見處",
    "T51n2077_026:0644a19": "與己符合乃印可。覺曰。吾有得法弟子住玉",
    "T51n2077_026:0644a20": "溪。乃慈古鏡也。亦可與語。公復因按部過分",
    "T51n2077_026:0644a21": "寧。諸禪迓之。公到先致敬玉溪慈。次及諸山",
    "T51n2077_026:0644a22": "最後問兜率悅禪師。悅為人短小。公曾見龔",
    "T51n2077_026:0644a23": "德莊說其聰明可人。乃曰。聞公善文章。悅大",
    "T51n2077_026:0644a24": "笑曰。運使失&#x5374;一隻眼了也。從悅臨濟九世",
    "T51n2077_026:0644a25": "孫。對運使論文章。政如運使對從悅論禪也。",
    "T51n2077_026:0644a26": "公不然其語。乃強屈指曰。是九世也。問玉溪",
    "T51n2077_026:0644a27": "去此多少。曰三十里。曰兜率&#x807B;。曰五里。公是",
    "T51n2077_026:0644a28": "夜乃至兜率。悅先一夜夢日輪昇天被悅以",
    "T51n2077_026:0644a29": "手搏取。乃說與首座曰。日輪運轉之義。聞張",
    "T51n2077_026:0644b01": "運使非久過此。吾當深錐痛劄。若肯回頭則",
    "T51n2077_026:0644b02": "吾門幸事。座曰。今之士大夫受人取奉慣。恐",
    "T51n2077_026:0644b03": "其惡發別生事也。悅曰。正使煩惱秖退得",
    "T51n2077_026:0644b04": "我院也別無事。公與悅語次稱賞東林。悅未",
    "T51n2077_026:0644b05": "肯其說。公乃題寺後擬瀑軒詩。其略曰。不向",
    "T51n2077_026:0644b06": "廬山尋落處。象王鼻孔謾遼天。意譏其不肯",
    "T51n2077_026:0644b07": "東林也。公與悅語至更深。論及宗門事。悅曰",
    "T51n2077_026:0644b08": "東林既印可運使。運使於佛祖言教有少疑",
    "T51n2077_026:0644b09": "否。公曰有。悅曰。疑何等語。公曰。疑香嚴獨",
    "T51n2077_026:0644b10": "&#x811A;頌。德山拓&#x9262;話。悅曰。既於此有疑其餘安",
    "T51n2077_026:0644b11": "得無邪。秖如巖頭言末後句。是有邪是無邪。",
    "T51n2077_026:0644b12": "公曰有。悅大笑便歸方丈閉&#x5374;門。公一夜睡",
    "T51n2077_026:0644b13": "不穩。至五更下床。觸翻溺器。乃大徹。猛省前",
    "T51n2077_026:0644b14": "話。遂有頌曰。鼓寂鐘沈拓&#x9262;回。巖頭一拶語",
    "T51n2077_026:0644b15": "如雷。果然秖得三年活。莫是遭他授記來。遂",
    "T51n2077_026:0644b16": "扣方丈門曰。某已捉得賊了。悅曰。贓在甚處。",
    "T51n2077_026:0644b17": "公無語。悅曰。都運且去來日相見。翌日公遂",
    "T51n2077_026:0644b18": "舉前頌。悅乃謂曰。參禪秖為命根不斷依語",
    "T51n2077_026:0644b19": "生解。如是之說公已深悟。然至極微細處。使",
    "T51n2077_026:0644b20": "人不覺不知墮在區宇。乃作頌證之曰。等閑",
    "T51n2077_026:0644b21": "行處步步皆如。雖居聲色寧滯有無。一心靡",
    "T51n2077_026:0644b22": "異萬法非殊。休分體用莫擇精粗。臨機不礙",
    "T51n2077_026:0644b23": "應物無拘。是非情盡凡聖皆除。誰得誰失何",
    "T51n2077_026:0644b24": "親何&#x758E;。拈頭作尾指實為虛。翻身魔界轉&#x811A;",
    "T51n2077_026:0644b25": "邪途。了無逆順不犯工夫。公邀悅至建昌。途",
    "T51n2077_026:0644b26": "中一一伺察有十頌敘其事。悅亦有十頌酬",
    "T51n2077_026:0644b27": "之。時元祐八年八月也。公一日謂大慧曰。余",
    "T51n2077_026:0644b28": "閱雪竇拈古。至百丈再參馬祖因緣。曰大冶",
    "T51n2077_026:0644b29": "精金應無變色。投卷嘆曰。審如是豈得有臨",
    "T51n2077_026:0644c01": "濟今日耶。遂作一頌曰。馬祖一喝大雄&#x5CEF;。深",
    "T51n2077_026:0644c02": "入髑髏三日聾。黃蘗聞之驚吐舌。江西從此",
    "T51n2077_026:0644c03": "立宗風。後平禪師致書云。去夏讀臨濟宗派。",
    "T51n2077_026:0644c04": "乃知居士得大機大用。且求頌本。余作頌寄",
    "T51n2077_026:0644c05": "之曰。吐舌耳聾師已曉。鎚胸秖得哭蒼天。盤",
    "T51n2077_026:0644c06": "山會裏翻筋斗。到此方知普化顛。諸方往往",
    "T51n2077_026:0644c07": "以余聰明博記少知余者。師自江西法窟來",
    "T51n2077_026:0644c08": "必辯優劣試為老夫言之。大慧曰。居士見處",
    "T51n2077_026:0644c09": "與真淨死心合。公曰。何謂也。大慧舉真淨頌",
    "T51n2077_026:0644c10": "曰。客情步步隨人轉。有大威光不能現。突然",
    "T51n2077_026:0644c11": "一喝雙耳聾。那吒眼開黃蘗面。死心拈曰。雲",
    "T51n2077_026:0644c12": "巖要問雪&#x7AC8;。既是大冶精金應無變色。為什",
    "T51n2077_026:0644c13": "麼&#x5374;三日耳聾。諸人要知麼。從前汗馬無人",
    "T51n2077_026:0644c14": "識。秖要重倫蓋代功。公拊几曰。不因公語爭",
    "T51n2077_026:0644c15": "見真淨死心用處。若非二大老難顯雪竇馬",
    "T51n2077_026:0644c16": "師爾。公於宣和四年十一月黎明口占遺表",
    "T51n2077_026:0644c17": "命子弟書之。俄取枕擲門&#x7A93;上。聲如雷震眾",
    "T51n2077_026:0644c18": "視之已薨矣。公有頌古行于世。茲不復錄。",
    "T51n2077_026:0644c19": "泐潭準禪師法嗣",
    "T51n2077_026:0644c20": "[0644c20] 隆興府雲巖典牛天游禪師。成都鄭氏子。初",
    "T51n2077_026:0644c21": "試郡庠。復往梓州試。二處皆與貢籍。師不敢",
    "T51n2077_026:0644c22": "承。竄名出關。適會山谷道人西還。因見其風",
    "T51n2077_026:0644c23": "骨不凡議論超卓。乃同舟而下。竟往廬山投",
    "T51n2077_026:0644c24": "師剃髮不改舊名。首參死心不契。遂依湛堂",
    "T51n2077_026:0644c25": "於泐潭。一日潭普說曰。諸人苦苦就準上座",
    "T51n2077_026:0644c26": "覓佛法。遂拊膝曰。會麼。雪上加霜。又拊膝",
    "T51n2077_026:0644c27": "曰。若也不會豈不見。乾&#x5CEF;示眾曰。舉一不得",
    "T51n2077_026:0644c28": "舉二。放過一著落在第二。師聞脫然&#x9834;悟。出",
    "T51n2077_026:0644c29": "世雲蓋。次遷雲巖。嘗和忠道者牧牛頌曰。兩",
    "T51n2077_026:0645a01": "角指天。四足踏地。拽斷鼻繩。放甚屎屁。張無",
    "T51n2077_026:0645a02": "盡見之甚擊節。後退雲巖過廬山。棲賢主翁",
    "T51n2077_026:0645a03": "意不欲納。乃曰。老老大大正是質庫中典牛",
    "T51n2077_026:0645a04": "也。師聞之述一偈而去曰。質庫何曾解典牛。",
    "T51n2077_026:0645a05": "秖緣價重實難酬。想君本領無多子。畢竟難",
    "T51n2077_026:0645a06": "禁這一頭。因菴于武寧。扁曰典牛。終身不出",
    "T51n2077_026:0645a07": "塗毒見之已九十三矣。上堂卓拄杖曰。久雨",
    "T51n2077_026:0645a08": "不晴劄。金烏飛在鐘樓角。又卓一下曰。猶在",
    "T51n2077_026:0645a09": "殼。復卓曰。一任衲僧名邈。上堂。馬祖一喝百",
    "T51n2077_026:0645a10": "丈蹉過。臨濟小廝兒。向糞掃堆頭拾得一隻破",
    "T51n2077_026:0645a11": "草鞋。胡喝亂喝。師震聲喝曰。喚作胡喝亂喝",
    "T51n2077_026:0645a12": "得麼。上堂。象骨輥毬能已盡。玄沙斫牌伎亦",
    "T51n2077_026:0645a13": "窮。還知麼。火星入&#x88B4;口。事出急家門。上堂。",
    "T51n2077_026:0645a14": "三百五百銅頭鐵額。木笛橫吹誰來接拍。時",
    "T51n2077_026:0645a15": "有僧出。師曰。也是賊過後張弓。上堂。寶&#x5CEF;有",
    "T51n2077_026:0645a16": "一訣。對眾分明說。昨夜三更前。烏龜吞&#x5374;&#x9F08;。",
    "T51n2077_026:0645a17": "冬至令節上堂。晷運推移日南長至。布&#x88E9;不",
    "T51n2077_026:0645a18": "洗無來換替。大小玉泉無風浪起。雲巖路見",
    "T51n2077_026:0645a19": "不平。直下一鎚粉碎遂高聲曰。看&#x811A;下。上堂",
    "T51n2077_026:0645a20": "舉。梁山曰。南來者與爾三十棒。北來者與爾",
    "T51n2077_026:0645a21": "三十棒。然雖與麼未當宗乘。後來琅邪和尚",
    "T51n2077_026:0645a22": "道。梁山好一片真金捋作頑鐵賣&#x5374;。琅邪則",
    "T51n2077_026:0645a23": "不然。南來者與爾三十棒。北來者與爾三十",
    "T51n2077_026:0645a24": "棒。從教天下貶剝。師拈曰。一人能舒不能卷。",
    "T51n2077_026:0645a25": "一人能卷不能舒。雲巖門下一任南來北來。",
    "T51n2077_026:0645a26": "且恁麼過。驀然洗面摸著鼻頭&#x5374;來與爾三",
    "T51n2077_026:0645a27": "十。上堂。日可冷月可熱。眾魔不能壞真說。作",
    "T51n2077_026:0645a28": "麼生是真說。初三十一中九下七。若信不及。",
    "T51n2077_026:0645a29": "雲巖與汝道破。萬人齊指處。一雁落寒空。病",
    "T51n2077_026:0645b01": "起上堂舉。馬大師日面佛月面佛。後來東山",
    "T51n2077_026:0645b02": "演和尚頌曰。了鬟女子畫蛾眉。鸞鏡臺前語",
    "T51n2077_026:0645b03": "似癡。自說玉顏難比並。&#x5374;來架上著羅衣。師",
    "T51n2077_026:0645b04": "曰。東山老翁滿口讚歎則故是。點檢將來未",
    "T51n2077_026:0645b05": "免有鄉情在。雲巖又且不然。打殺黃鶯兒。莫",
    "T51n2077_026:0645b06": "教枝上啼。幾回驚妾夢。不得到遼西。",
    "T51n2077_026:0645b07": "[0645b07] 潭州三角智堯禪師上堂。&#x63D1;土定千鈞。秤頭",
    "T51n2077_026:0645b08": "不立蠅。箇中些子事。走殺嶺南能。還有薦得",
    "T51n2077_026:0645b09": "底麼。直饒薦得也是第二月。",
    "T51n2077_026:0645b10": "法雲杲禪師法嗣",
    "T51n2077_026:0645b11": "[0645b11] 隨州洞山辯禪師上堂。不是心不是佛不是",
    "T51n2077_026:0645b12": "物。鑽天子鷂遼天鶻。不度火不度水不度爐。",
    "T51n2077_026:0645b13": "離弦箭發沒回途。直饒會得十分去。笑倒西",
    "T51n2077_026:0645b14": "來碧眼胡。",
    "T51n2077_026:0645b15": "[0645b15] 東京慧海儀禪師上堂。無相如來示現身。破",
    "T51n2077_026:0645b16": "魔兵眾絕纖塵。七星斜映風生處。四海還歸",
    "T51n2077_026:0645b17": "舊主人。諸仁者。大迦葉靈山會上見佛拈花",
    "T51n2077_026:0645b18": "投機微笑。須菩提聞佛說法深解義趣涕淚",
    "T51n2077_026:0645b19": "悲泣。且道笑者是哭者是。不見道。萬派橫流",
    "T51n2077_026:0645b20": "總向東。超然八面自玲瓏。萬人膽破沙場上。",
    "T51n2077_026:0645b21": "一箭雙雕落碧空。上堂舉。溈山坐次仰山問",
    "T51n2077_026:0645b22": "和尚百年後有人問先師法道如何秖對。溈",
    "T51n2077_026:0645b23": "曰。一粥一飯。仰曰。前面有人不肯又作麼生。",
    "T51n2077_026:0645b24": "溈曰。作家師僧。仰便禮拜。溈曰。逢人不得錯",
    "T51n2077_026:0645b25": "舉。師曰。自古及今多少人下語。道嚴而不威",
    "T51n2077_026:0645b26": "恭而無禮。橫按拄杖&#x7AEA;起拳頭。若秖恁麼&#x5374;",
    "T51n2077_026:0645b27": "如何知得他父子相契處。山僧今日也要諸",
    "T51n2077_026:0645b28": "人共知。莫分彼我。彼我無殊。困魚止濼病鳥",
    "T51n2077_026:0645b29": "棲蘆。逡巡不進泥中履。爭得先生一卷書。",
    "T51n2077_026:0645c01": "[0645c01] 西蜀鑾法師通大小乘。佛照謝事居景德。師",
    "T51n2077_026:0645c02": "問照曰。禪家言多不根何也。照曰。汝習何經",
    "T51n2077_026:0645c03": "論。曰諸經粗知頗通百法。照曰。秖如昨日雨",
    "T51n2077_026:0645c04": "今日晴。是甚麼法中收。師懵然。照舉癢和子",
    "T51n2077_026:0645c05": "擊曰。莫道禪家所言不根好。師憤曰。昨日雨",
    "T51n2077_026:0645c06": "今日晴畢竟是甚麼法中收。照曰。第二十四",
    "T51n2077_026:0645c07": "時分不相應法中收。師恍悟即禮謝。後歸蜀",
    "T51n2077_026:0645c08": "居講會以直道示徒不泥名相。而眾多引去。",
    "T51n2077_026:0645c09": "遂說偈罷講曰。眾賣華兮獨賣松青青顏色",
    "T51n2077_026:0645c10": "不如紅。算來終不與時合。歸去來兮翠藹中。",
    "T51n2077_026:0645c11": "由是隱居二十年。道俗追慕復命演法。笑答",
    "T51n2077_026:0645c12": "偈曰。遁&#x8FF9;隱高&#x5CEF;。高&#x5CEF;又不容。不如歸錦里。",
    "T51n2077_026:0645c13": "依舊賣青松。眾列拜悔過。兩川講者爭依",
    "T51n2077_026:0645c14": "之。",
    "T51n2077_026:0645c15": "文殊能禪師法嗣",
    "T51n2077_026:0645c16": "[0645c16] 常德府德山瓊禪師。受請日上堂曰。作家撈",
    "T51n2077_026:0645c17": "籠不肯住。呼喚不回頭。為甚麼從東過西。自",
    "T51n2077_026:0645c18": "代曰。後五日看。",
    "T51n2077_026:0645c19": "昭覺純白禪師法嗣",
    "T51n2077_026:0645c20": "[0645c20] 成都府信相宗顯正覺禪師。潼川王氏子。少",
    "T51n2077_026:0645c21": "為進士有聲。嘗晝掬溪水為戲。至夜思之。遂",
    "T51n2077_026:0645c22": "見水泠然盈室。欲汲之不可。而塵境自空。曰",
    "T51n2077_026:0645c23": "吾世網裂矣。往依昭覺得度具滿分戒後隨",
    "T51n2077_026:0645c24": "眾咨參。覺一日問師。高高&#x5CEF;頂立深深海底",
    "T51n2077_026:0645c25": "行。汝作麼生會。師於言下頓悟曰。釘殺&#x811A;跟",
    "T51n2077_026:0645c26": "也。覺拈起拂子曰。這箇又作麼生。師一笑而",
    "T51n2077_026:0645c27": "出。服勤七祀。南遊至京師歷淮浙。晚見五祖",
    "T51n2077_026:0645c28": "演和尚於海會。出問。未知關[槴-邑+大]子。難過趙州",
    "T51n2077_026:0645c29": "橋。趙州橋即不問。如何是關&#x68D9;子。祖曰。汝且",
    "T51n2077_026:0646a01": "在門外立。師進步一踏而退。祖曰。許多時茶",
    "T51n2077_026:0646a02": "飯元來也有人知滋味。明日入室。祖云。爾便",
    "T51n2077_026:0646a03": "是昨日問話底僧否。我固知爾見處。秖是未",
    "T51n2077_026:0646a04": "過得白雲關在。師珍重便出。時圓悟為侍者。",
    "T51n2077_026:0646a05": "師以白雲關意扣之。悟曰。爾但直下會取。師",
    "T51n2077_026:0646a06": "笑曰。我不是不會。秖是未諳。待見這老漢共",
    "T51n2077_026:0646a07": "伊理會一上。明日祖往舒城。師與悟繼往。適",
    "T51n2077_026:0646a08": "會於興化。祖問師。記得曾在郡裏相見來。師",
    "T51n2077_026:0646a09": "曰全火秖候。祖顧悟曰。這漢饒舌。自是機緣",
    "T51n2077_026:0646a10": "相契。遊廬阜回。師以高高&#x5CEF;頂立深深海底",
    "T51n2077_026:0646a11": "行所得之語告五祖。祖曰。吾嘗以此事詰先",
    "T51n2077_026:0646a12": "師先師云。我曾問遠和尚。遠曰。&#x732B;有歃血之",
    "T51n2077_026:0646a13": "功虎有起屍之德。非素達本源不能到也。師",
    "T51n2077_026:0646a14": "給侍之久。祖鍾愛之。後辭西歸。為小參復以",
    "T51n2077_026:0646a15": "頌送曰。離鄉四十餘年。一時忘&#x5374;蜀語。禪人",
    "T51n2077_026:0646a16": "回到成都。切須記取魯語。時覺尚無恙。師再",
    "T51n2077_026:0646a17": "侍之名聲藹著。遂出住長松遷保福信相。僧",
    "T51n2077_026:0646a18": "問。三世諸佛六代祖師總出這圈[袖-由+貴]不得。如",
    "T51n2077_026:0646a19": "何是這圈[袖-由+貴]。師曰。井欄唇。上堂舉。仰山問中",
    "T51n2077_026:0646a20": "邑。如何是佛性義。邑曰。我與爾說箇譬喻汝",
    "T51n2077_026:0646a21": "便會也。譬如一室有六&#x7A93;。內有一獼猴。外有",
    "T51n2077_026:0646a22": "獼猴從東邊喚狌狌獼猴即應。如是六&#x7A93;俱",
    "T51n2077_026:0646a23": "喚俱應。仰乃禮拜。適蒙和尚指示。某有箇疑",
    "T51n2077_026:0646a24": "處。邑曰。爾有甚麼疑。仰曰。秖如內獼猴睡",
    "T51n2077_026:0646a25": "時。外獼猴欲與相見又作麼生。邑下禪床執",
    "T51n2077_026:0646a26": "仰山手曰。狌狌與爾相見了。師曰。諸人要見",
    "T51n2077_026:0646a27": "二老麼。我也與爾說箇譬喻。中邑大似箇金",
    "T51n2077_026:0646a28": "師。仰山將一塊金來。使金師酬價。金師亦盡",
    "T51n2077_026:0646a29": "價相酬。臨成交易。賣金底。更與貼秤。金師雖",
    "T51n2077_026:0646b01": "然闇喜。心中未免偷疑。何故若非細作定是",
    "T51n2077_026:0646b02": "賊贓。便下座。",
    "T51n2077_026:0646b03": "大溈&#x7443;禪師法嗣",
    "T51n2077_026:0646b04": "[0646b04] 眉州中巖慧目蘊能禪師。本郡呂氏子。年二",
    "T51n2077_026:0646b05": "十二於村落一富室為校書。偶遊山寺見禪",
    "T51n2077_026:0646b06": "冊閱之似有得。即裂冠圓具一&#x9262;遊方。首參",
    "T51n2077_026:0646b07": "寶勝澄甫禪師。所趣頗異。至荊湖謁永安喜",
    "T51n2077_026:0646b08": "真如哲德山繪。造詣益高。迨抵大溈。溈問。上",
    "T51n2077_026:0646b09": "座桑梓何處。師曰。西川。曰我聞西川有普賢",
    "T51n2077_026:0646b10": "菩薩示現是否。師曰。今日得瞻慈相。曰白象",
    "T51n2077_026:0646b11": "何在。師曰。牙爪已具。曰還會轉身麼。師提坐",
    "T51n2077_026:0646b12": "具繞禪床一匝。溈曰。不是。這箇道理。師趨",
    "T51n2077_026:0646b13": "出。一日溈為眾入室。問僧。黃巢過後還有人",
    "T51n2077_026:0646b14": "收得劍麼。僧&#x7AEA;起拳。溈曰。菜刀子。僧曰。爭",
    "T51n2077_026:0646b15": "奈受用不盡。溈喝出。次問師。黃巢過後還有",
    "T51n2077_026:0646b16": "人收得劍麼。師亦&#x7AEA;起拳。溈曰。也秖是菜刀",
    "T51n2077_026:0646b17": "子。師曰。殺得人即休。遂近前欄胸築之。溈",
    "T51n2077_026:0646b18": "曰。三十年弄馬騎。今日被驢子撲。後還蜀。庵",
    "T51n2077_026:0646b19": "於舊址。應四眾之請出住報恩。上堂。龍濟道。",
    "T51n2077_026:0646b20": "萬法是心光。諸緣唯性曉。本無迷悟人。秖要",
    "T51n2077_026:0646b21": "今日了。師曰。既無迷悟了箇甚麼。咄。上堂",
    "T51n2077_026:0646b22": "舉。雪&#x5CEF;一日普請般柴。中路見一僧遂擲下",
    "T51n2077_026:0646b23": "一段柴曰。一大藏教秖說這箇。後來真如哲",
    "T51n2077_026:0646b24": "道。一大藏教不說這箇。據此二尊宿說話是",
    "T51n2077_026:0646b25": "同是別。山僧則不然。&#x7AEA;起拂子曰。提起則如",
    "T51n2077_026:0646b26": "是我聞。放下則信受奉行。室中問崇真氈頭。",
    "T51n2077_026:0646b27": "如何是爾空劫已前父母。真領悟曰。和尚且",
    "T51n2077_026:0646b28": "低聲。遂獻投機頌曰。萬年倉裏曾飢饉。大海",
    "T51n2077_026:0646b29": "中住儘長渴。當初尋時尋不見。如今避時避",
    "T51n2077_026:0646c01": "不得。師為印可。一日與黃提刑弈棋次。黃問。",
    "T51n2077_026:0646c02": "數局之中無一局同。千著萬著則故是。如何",
    "T51n2077_026:0646c03": "是那一著。師提起棋子示之。黃佇思。師曰。不",
    "T51n2077_026:0646c04": "見道。從前十九路迷殺幾多人。師住持三十",
    "T51n2077_026:0646c05": "餘年。凡說法不許錄其語。臨終書偈趺坐而",
    "T51n2077_026:0646c06": "化。闍維時暴風忽起煙所至處皆雨設利。道",
    "T51n2077_026:0646c07": "俗斸其地皆得之。心舌不壞。塔于本山。",
    "T51n2077_026:0646c08": "[0646c08] 懷安軍雲頂寶覺宗印禪師上堂。古者道識",
    "T51n2077_026:0646c09": "得橙子周匝有餘。又道識得橙子天地懸殊。",
    "T51n2077_026:0646c10": "山僧總不恁麼識得橙子是甚麼閑家具。一",
    "T51n2077_026:0646c11": "日普說罷。師曰。諸子未要散去。更聽一偈。乃",
    "T51n2077_026:0646c12": "曰。四十九年。一場熱鬨。八十七春。老漢獨",
    "T51n2077_026:0646c13": "弄。誰少誰多。一般作夢。歸去來兮。梅梢雪",
    "T51n2077_026:0646c14": "重言訖下座倚杖而逝。",
    "T51n2077_026:0646c15": "饒州薦福英禪師法嗣",
    "T51n2077_026:0646c16": "[0646c16] 福州等覺普明禪師。開堂日上首白槌罷。師",
    "T51n2077_026:0646c17": "良久普視大眾曰。奇哉妙哉。是諸人還於此",
    "T51n2077_026:0646c18": "觀得麼。若實於此觀得。盡十方世界更無微",
    "T51n2077_026:0646c19": "毫許法可與。為見為聞。亦無纖芥許法可與",
    "T51n2077_026:0646c20": "為對為待。可謂露裸裸赤灑灑。若觀不得定",
    "T51n2077_026:0646c21": "是根塵結縛未解。凡聖情量不脫。終日只在",
    "T51n2077_026:0646c22": "是非得失裏轉倒。有什麼用處。眾中莫有超",
    "T51n2077_026:0646c23": "然獨脫灑落底衲僧麼。無妨出來與爾證明。",
    "T51n2077_026:0646c24": "僧問。如何是奪人不奪境。師曰。風清月白。僧",
    "T51n2077_026:0646c25": "云。如何是奪境不奪人。師曰。灰頭土面。僧",
    "T51n2077_026:0646c26": "云。如何是人境俱不奪。師曰。海晏河清。僧",
    "T51n2077_026:0646c27": "云。如何是人境兩俱奪。師曰。水泄不通。問如",
    "T51n2077_026:0646c28": "何是賓中賓。師曰。伶俜更苦辛。僧云。如何是",
    "T51n2077_026:0646c29": "賓中主。師曰。問處甚分明。僧云。如何是主中",
    "T51n2077_026:0647a01": "賓。師曰。垂手入紅塵。僧云。如何是主中主。",
    "T51n2077_026:0647a02": "師曰。寶劍當胸。僧云。賓主已蒙師指示。向上",
    "T51n2077_026:0647a03": "宗乘事若何。師曰。且待別時來。乃曰。休休。",
    "T51n2077_026:0647a04": "直饒問若聯珠答如瓶瀉。於道遠之遠矣。何",
    "T51n2077_026:0647a05": "謂也。若論此事一大藏教更不能詮。三世諸",
    "T51n2077_026:0647a06": "佛唯是自得輝今耀古。忘見絕知彌滿十虛。",
    "T51n2077_026:0647a07": "定有方所。秖為情生智隔想變體殊。於日用",
    "T51n2077_026:0647a08": "間不能自覺。所以勞他先德迴首塵勞。開方",
    "T51n2077_026:0647a09": "便門示真實相。方便門已八字打開了。也還",
    "T51n2077_026:0647a10": "有入得底麼。若向這裏入得。便能持實相印。",
    "T51n2077_026:0647a11": "建大法幢。出沒縱橫卷舒自在。直饒到此猶",
    "T51n2077_026:0647a12": "落建化門庭。未為衲僧徑要一路。作麼生是",
    "T51n2077_026:0647a13": "徑要一路。良久曰。肯重不得全卸&#x5374;方為妙。",
    "T51n2077_026:0647a14": "珍重。",
    "T51n2077_026:0647a15": "泐潭乾禪師法嗣",
    "T51n2077_026:0647a16": "[0647a16] 潭州龍牙宗密禪師。豫章人。僧問。如何是佛。",
    "T51n2077_026:0647a17": "師曰莫寐語。問如何是一切法。師曰。早落第",
    "T51n2077_026:0647a18": "二。上堂大眾集。師曰。已是團欒不勞雕琢。歸",
    "T51n2077_026:0647a19": "堂喫茶。上堂。休把庭華類此身。庭花落後更",
    "T51n2077_026:0647a20": "逢春。此身一往知何處。三界茫茫愁殺人。",
    "T51n2077_026:0647a21": "[0647a21] 江州圓通道旻圓機禪師。世稱古佛。興化蔡",
    "T51n2077_026:0647a22": "氏子。母夢吞摩尼寶珠有孕。生五歲足不履",
    "T51n2077_026:0647a23": "口不言。母抱遊西明寺見佛像。遽履地合爪",
    "T51n2077_026:0647a24": "稱南無佛仍作禮。人大異之。及官學大梁。依",
    "T51n2077_026:0647a25": "景德寺德祥出家試經得度。遍往參激皆染",
    "T51n2077_026:0647a26": "指。親溈山&#x5586;禪師最久。晚慕泐潭往謁。潭見",
    "T51n2077_026:0647a27": "默器之。師陳歷參所得不蒙印可。潭舉世尊",
    "T51n2077_026:0647a28": "拈華迦葉微笑語以問。復不契。後侍潭行次。",
    "T51n2077_026:0647a29": "潭以拄杖架肩長噓曰。會麼。師擬對。潭便打。",
    "T51n2077_026:0647b01": "有頃復拈草示之曰。是甚麼。師亦擬對。潭遂",
    "T51n2077_026:0647b02": "喝。於是頓明大法。作拈華勢。乃曰。這回瞞旻",
    "T51n2077_026:0647b03": "上座不得也。潭挽曰。更道更道。師曰。南山起",
    "T51n2077_026:0647b04": "雲北山下雨。即禮拜。潭首肯。後開法灌溪。次",
    "T51n2077_026:0647b05": "居圓通。以符道濟禪師之記。學者嚮臻。朝廷",
    "T51n2077_026:0647b06": "聞其道。會宰臣復為之請錫以命服與圓機",
    "T51n2077_026:0647b07": "號。上堂。諸佛出世無法與人。秖是抽釘拔楔",
    "T51n2077_026:0647b08": "除疑斷惑。學道之士不可自謾。若有一疑如",
    "T51n2077_026:0647b09": "芥子許。是汝真善知識。喝一喝曰。是甚麼切",
    "T51n2077_026:0647b10": "莫刺腦入膠盆。",
    "T51n2077_026:0647b11": "[0647b11] 慶元府天童普交禪師。郡之萬齡畢氏子。幼",
    "T51n2077_026:0647b12": "&#x9834;悟未冠得度。往南屏聽台教。因為檀越修",
    "T51n2077_026:0647b13": "懺摩。有問曰。公之所懺罪為自懺邪為他懺",
    "T51n2077_026:0647b14": "邪。若自懺罪罪性何來。若懺他罪他罪非汝",
    "T51n2077_026:0647b15": "烏能懺之。師不能對。遂改服遊方。造泐潭。足",
    "T51n2077_026:0647b16": "纔踵門。潭即呵之。師擬問。潭即拽杖逐之。一",
    "T51n2077_026:0647b17": "日忽呼師至丈室曰。我有古人公案。要與爾。",
    "T51n2077_026:0647b18": "商量。師擬進語。潭遂喝。師豁然領悟乃大笑。",
    "T51n2077_026:0647b19": "潭下繩床執師手曰。汝會佛法邪。師便喝復",
    "T51n2077_026:0647b20": "拓開。潭大笑。於是名聞四馳學者宗仰。後歸",
    "T51n2077_026:0647b21": "桑梓留天童掩關&#x5374;掃者八年。寺偶虛席。郡",
    "T51n2077_026:0647b22": "僚命師開法。恐其遁。預遣吏候于道。故不得",
    "T51n2077_026:0647b23": "辭。受請日上堂曰。咄哉黃面老。佛法付王臣。",
    "T51n2077_026:0647b24": "林下無情客。官差逼殺人。莫有知心底為我",
    "T51n2077_026:0647b25": "免得麼。若無不免將錯就錯。便下座。師凡見",
    "T51n2077_026:0647b26": "僧來必叱曰。楖栗未擔時為汝說了也。且道",
    "T51n2077_026:0647b27": "說箇甚麼。招手洗&#x9262;拈扇張弓。趙州柏樹子。",
    "T51n2077_026:0647b28": "靈雲見桃花。且擲放一邊。山僧無恁麼間唇",
    "T51n2077_026:0647b29": "吻與爾打葛藤。何不休歇去。拈拄杖逐之。宣",
    "T51n2077_026:0647c01": "和六年三月二十日沐浴陞堂說偈脫然示",
    "T51n2077_026:0647c02": "寂。偈曰。寶杖敲空觸處春。箇中消息特彌",
    "T51n2077_026:0647c03": "綸。昨宵風動寒巖冷。驚起泥牛耕白雲。壽七",
    "T51n2077_026:0647c04": "十七。臘五十八。",
    "T51n2077_026:0647c05": "[0647c05] 福州東禪祖鑑從密禪師。汀州人也。上堂。開",
    "T51n2077_026:0647c06": "口不是禪。合口不是道。踏步擬進前。全身落",
    "T51n2077_026:0647c07": "荒草。",
    "T51n2077_026:0647c08": "[0647c08] 楚州勝因戲魚咸靜禪師。本郡高氏子。上堂。",
    "T51n2077_026:0647c09": "遊遍天下當知寸步不曾移。歷盡門庭家家",
    "T51n2077_026:0647c10": "&#x7AC8;底少煙不得。所以肩笻峭履乘興而行。掣",
    "T51n2077_026:0647c11": "釣沈絲任性而住。不為故鄉田地好。因緣熟",
    "T51n2077_026:0647c12": "處便為家。今日信手拈來。從前幾曾計較。不",
    "T51n2077_026:0647c13": "離舊時科段。一回舉著一回新。明眼底瞥地",
    "T51n2077_026:0647c14": "便回。未悟者識取面目。且道如何是本來面",
    "T51n2077_026:0647c15": "目。良久曰。前臺花發後臺見。上界鐘聲下界",
    "T51n2077_026:0647c16": "聞。以拂子擊禪床下座。上堂舉。世尊在摩竭",
    "T51n2077_026:0647c17": "陀國為眾說法。是時將欲白夏。乃謂阿難曰。",
    "T51n2077_026:0647c18": "諸大弟子人天四眾我常說法不生敬仰。我",
    "T51n2077_026:0647c19": "今入因沙臼室中坐夏九旬。忽有人來問法",
    "T51n2077_026:0647c20": "之時。汝代為我說一切法不生一切法不滅。",
    "T51n2077_026:0647c21": "言訖掩室而坐。師召大眾曰。釋迦老子初成",
    "T51n2077_026:0647c22": "佛道之時。大都事不獲已。纔方成箇保社。便",
    "T51n2077_026:0647c23": "生退倦之心。勝因當時若見。將釘釘&#x5374;室門。",
    "T51n2077_026:0647c24": "教他一生無出身之路。免得後代兒孫遞相",
    "T51n2077_026:0647c25": "倣效。不見道。若不傳法度眾生。是不名為報",
    "T51n2077_026:0647c26": "恩者。擊拂子下座。後晦處漣漪之天寧示微",
    "T51n2077_026:0647c27": "疾。書偈曰。弄罷影戲。七十一載。更問如何。",
    "T51n2077_026:0647c28": "回來別賽。置筆而逝。",
    "T51n2077_026:0647c29": "[0647c29] 慶元府二靈知和庵主。蘇臺玉&#x5CEF;張氏子。兒",
    "T51n2077_026:0648a01": "時嘗習坐垂堂。堂傾父母意其必死。師瞑目",
    "T51n2077_026:0648a02": "自若因使出家年滿得度。趨謁泐潭。潭見乃",
    "T51n2077_026:0648a03": "問作甚麼。師擬對。潭便打。復喝曰。爾喚甚麼",
    "T51n2077_026:0648a04": "作禪師驀領旨。即曰。禪無後無先。波澄大海",
    "T51n2077_026:0648a05": "月印青天。又問如何是道。師曰。道紅塵浩浩",
    "T51n2077_026:0648a06": "不用安排本無欠少。潭然之。次謁衡嶽辯禪",
    "T51n2077_026:0648a07": "師。辯尤契重。元符間抵雪竇之中&#x5CEF;栖雲兩",
    "T51n2077_026:0648a08": "庵逾二十年。嘗有偈曰。竹筧二三升野水。松",
    "T51n2077_026:0648a09": "&#x7A93;五七片閑雲。道人活計秖如此。留與人間",
    "T51n2077_026:0648a10": "作見聞。有志於道者多往見之。僧至禮拜。師",
    "T51n2077_026:0648a11": "曰。近離甚處。曰天童。師曰。太白&#x5CEF;高多少。",
    "T51n2077_026:0648a12": "僧以手砟額作望勢。師曰。猶有這箇在。曰&#x5374;",
    "T51n2077_026:0648a13": "請庵主道。師&#x5374;作斫額勢。僧擬議。師便打。師",
    "T51n2077_026:0648a14": "初偕天童交禪師問道盟曰。他日吾二人宜",
    "T51n2077_026:0648a15": "踞孤&#x5CEF;絕頂目視霄漢為世外之人。不可作",
    "T51n2077_026:0648a16": "今時籍名官府屈節下氣於人者。後交爽盟。",
    "T51n2077_026:0648a17": "至則師竟不接。正言陳公以計誘師出山。住",
    "T51n2077_026:0648a18": "二靈三十年間居無長物。唯二虎侍其右。一",
    "T51n2077_026:0648a19": "日威於人以偈遣之。宣和七年四月十二日",
    "T51n2077_026:0648a20": "趺坐而逝。正言陳公狀師行實。及示寂異跡",
    "T51n2077_026:0648a21": "甚詳。仍塑其像二虎侍之。至今存焉。",
    "T51n2077_026:0648a22": "[0648a22] 廬州西天王興化可都禪師。僧問。祖意西來",
    "T51n2077_026:0648a23": "即不問。為人一句請師宣。師曰。片雲歸後洞",
    "T51n2077_026:0648a24": "隻鶴舞清虛。僧云。與麼則興化得人群生有",
    "T51n2077_026:0648a25": "賴也。師曰。鳥啄古林木山橫今日雲。師乃曰。",
    "T51n2077_026:0648a26": "如來大法諸佛妙道。真源湛寂了無生滅。設",
    "T51n2077_026:0648a27": "使千聖出來。亦乃難尋縫罅。興雲吐霧普遍",
    "T51n2077_026:0648a28": "河沙。縱橫有準妙應無疑。把定放行卷舒自",
    "T51n2077_026:0648a29": "得。起人天眼目。擴佛祖心源。諸法見前更無",
    "T51n2077_026:0648b01": "欠少。所謂人人具足箇箇圓成。不用纖毫心",
    "T51n2077_026:0648b02": "力自然壁立千仞。良久喝一喝。",
    "T51n2077_026:0648b03": "[0648b03] 潭州道吾楚方禪師。僧問。昔日道吾云。生也",
    "T51n2077_026:0648b04": "不道死也不道。和尚今日為什麼&#x5374;道。師曰。",
    "T51n2077_026:0648b05": "官不容針私通車馬。僧云。真箇泐潭無異水。",
    "T51n2077_026:0648b06": "清風宛爾不同常。師曰。伶利衲僧點一知二。",
    "T51n2077_026:0648b07": "乃曰。諸人十二時中不要錯用心好。頭上是",
    "T51n2077_026:0648b08": "天&#x811A;下是地。朝明夕晦水綠山青。物像分明",
    "T51n2077_026:0648b09": "&#x4E98;古&#x4E98;今。若也恁麼。承當去。早是無事起事。",
    "T51n2077_026:0648b10": "那更言中求玄。句裏尋妙正是。埋沒自己不",
    "T51n2077_026:0648b11": "如歸堂喫茶去。",
    "T51n2077_026:0648b12": "開先瑛禪師法嗣",
    "T51n2077_026:0648b13": "[0648b13] 潭州大溈海評禪師上堂曰。燈籠上作舞。露",
    "T51n2077_026:0648b14": "柱裏藏身。深妙神惡發。崑崙奴生嗔。喝一喝",
    "T51n2077_026:0648b15": "曰。一句合頭語萬劫墮迷津。",
    "T51n2077_026:0648b16": "[0648b16] 紹興府慈氏端仙禪師。本郡人。年二十去家",
    "T51n2077_026:0648b17": "以試經披削。習毘尼因&#x89A9;戒性如虛空。持者",
    "T51n2077_026:0648b18": "為迷倒。師謂戒者束身之法也。何自縛乎。遂",
    "T51n2077_026:0648b19": "探台教。又閱諸法不自生亦不從他生不共",
    "T51n2077_026:0648b20": "不無因是故說無生。疑曰。又不自他不共不",
    "T51n2077_026:0648b21": "無因生。畢竟從何而生。即省曰。因緣所生空",
    "T51n2077_026:0648b22": "假三觀抑揚性海。心佛眾生名異體同。十境",
    "T51n2077_026:0648b23": "十乘轉識成智。不思議境智照方明。非言詮",
    "T51n2077_026:0648b24": "所及。棄謁諸方後至投子。廣鑑問。鄉里甚處。",
    "T51n2077_026:0648b25": "師曰。兩浙東越。鑑曰。東越事作麼生。師曰。",
    "T51n2077_026:0648b26": "秦望&#x5CEF;高鑑湖水闊。鑑曰。秦望&#x5CEF;與爾自己",
    "T51n2077_026:0648b27": "是同是別。師曰。西天梵語此土唐言。鑑曰。此",
    "T51n2077_026:0648b28": "猶是叢林祇對。畢竟是同是別。師便喝。鑑便",
    "T51n2077_026:0648b29": "打。師曰。恩大難酬便禮拜。後歸里開法慈氏",
    "T51n2077_026:0648c01": "室中。嘗問僧。三箇&#x69D6;駝兩隻&#x811A;。日行萬里趁",
    "T51n2077_026:0648c02": "不著。而今收在玉泉山。不許時人亂斟酌。諸",
    "T51n2077_026:0648c03": "人向甚麼處與爾上座相見。",
    "T51n2077_026:0648c04": "圓通僊禪師法嗣",
    "T51n2077_026:0648c05": "[0648c05] 溫州淨光了威佛日禪師。僧問。如何是祖師",
    "T51n2077_026:0648c06": "西來意。師曰。一宿二宿程千山萬山月。曰意",
    "T51n2077_026:0648c07": "旨如何。師曰。朝看東南暮看西北曰向上更",
    "T51n2077_026:0648c08": "有事也無。師曰。人心難滿溪壑易填。問時節",
    "T51n2077_026:0648c09": "因緣即不問。惠超佛話事如何。師曰。波斯彎",
    "T51n2077_026:0648c10": "弓面轉黑。曰意旨如何。師曰。穿過髑髏笑未",
    "T51n2077_026:0648c11": "休。曰學人好好借問。師曰。黃泉無邸店。今夜",
    "T51n2077_026:0648c12": "宿誰家。",
    "T51n2077_026:0648c13": "[0648c13] 婺州明招文慧禪師。僧問。百尺竿頭如何進",
    "T51n2077_026:0648c14": "步。師曰。南天台北五臺。僧云。處處逢歸路時",
    "T51n2077_026:0648c15": "時達本源。師曰。對面若無青山白雲。相識猶",
    "T51n2077_026:0648c16": "如不相識。僧云。爭奈學人有轉身一路師曰。",
    "T51n2077_026:0648c17": "切忌喪身失命。師乃良久曰。便與麼散去。早",
    "T51n2077_026:0648c18": "自落七落八了也。俯為初機不免重重話會。",
    "T51n2077_026:0648c19": "今朝五月五為汝等諸人舉箇父母未生底",
    "T51n2077_026:0648c20": "句。光明烜赫耀乾坤。且是無今亦無古。三世",
    "T51n2077_026:0648c21": "諸佛強詮量。六代祖師徒指注。殿上迦葉謾",
    "T51n2077_026:0648c22": "擎拳。門外金剛眉卓&#x7AEA;。師拊掌呵呵大笑曰。",
    "T51n2077_026:0648c23": "笑箇什麼。笑燈籠入露柱。",
    "T51n2077_026:0648c24": "慧力可昌禪師法嗣",
    "T51n2077_026:0648c25": "[0648c25] 臨江軍慧力洞源禪師上堂曰。佛祖不立。雨",
    "T51n2077_026:0648c26": "落街頭自濕。凡聖何依。晴乾自是無泥。方知",
    "T51n2077_026:0648c27": "頭頭皆是道。法法本圓成。休說趙州七斤衫",
    "T51n2077_026:0648c28": "曹溪一滴水。須彌頂上浪滔天。大洋海底紅",
    "T51n2077_026:0648c29": "塵起。喝一喝。是何道理參。",
    "T51n2077_026:0649a01": "續傳燈錄卷第二十六",
    "T51n2077_026:0649a04": "續傳燈錄卷第二十七目錄",
    "T51n2077_026:0649a06": "大鑑下第十六世",
    "T51n2077_026:0649a07": "昭覺圓悟勤禪師法嗣上十六人",
    "T51n2077_026:0649a08": "徑山宗杲禪師虎丘紹隆禪師",
    "T51n2077_026:0649a09": "育王端裕禪師大溈法泰禪師",
    "T51n2077_026:0649a10": "護國景元禪師",
    "T51n2077_026:0649a11": "玄沙僧昭禪師(已上六人見錄)普照奉勝禪師",
    "T51n2077_026:0649a12": "虎丘宗達禪師正法化&#x51B2;禪師",
    "T51n2077_026:0649a13": "清溪常禪師普慧因淨禪師",
    "T51n2077_026:0649a14": "天寧道成禪師寶相道智禪師",
    "T51n2077_026:0649a15": "長松曉禪師信相圓禪師",
    "T51n2077_026:0649a16": "九頂希問禪師(已上十人無錄)"
}