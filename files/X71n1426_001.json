{
    "X71n1426_001:0770b02": "No. 1426-A",
    "X71n1426_001:0770b03": " 較正重刻劫外錄引",
    "X71n1426_001:0770b05": "[0770b05] 伏惟真歇祖之劫外錄。曾播支那也。當時有通玄淨",
    "X71n1426_001:0770b06": "禪師者造此錄判辨。事載空谷集。又采熱鐵丸語載",
    "X71n1426_001:0770b07": "佛法大明錄及俗書韻瑞等。以稱了和尚劫外錄。則",
    "X71n1426_001:0770b08": "可謂熾也。日本寬永中所刊之本。文字寫誤非但數",
    "X71n1426_001:0770b09": "十。末載塔銘亦脫其序。余悶之尚矣。今秋有緣寓惠",
    "X71n1426_001:0770b10": "日之艮嶽院。偶得古寫本於&#x8827;冊堆。讀之巨備焉。是",
    "X71n1426_001:0770b11": "故重刊流布。謹考塔銘之序。則謂語錄兩集行於世",
    "X71n1426_001:0770b12": "也。必定有廣錄在。若有之則可與宏智廣錄分鑣&#x7ADD;",
    "X71n1426_001:0770b13": "馳。嗚呼。不傳于日本也。遠孫之遺憾也。今采輯散逸",
    "X71n1426_001:0770b14": "以附者。崑山之片玉而不忍棄也。且如昔編此劫外",
    "X71n1426_001:0770b15": "錄亦略上之略。而所謂千百之十一乎。然而比之於",
    "X71n1426_001:0770b16": "他之百帙千套。則不異孤月之在于眾星。光明&#x5FA7;照",
    "X71n1426_001:0770b17": "有何邊際。伏冀遠裔之麟角鳳毛稱提之。以扇揚祖",
    "X71n1426_001:0770b18": "風。則不負祖恩之須彌山高兮大兮。遺蔭之娑竭海",
    "X71n1426_001:0770b19": "深兮廣兮。云爾。",
    "X71n1426_001:0770b20": "[0770b20] 明和丁亥孟春初五第三十三世遠孫八十五翁",
    "X71n1426_001:0770b21": "方面山盥董拜題於洛東瑞龍山之金龍軒",
    "X71n1426_001:0770b23": "No. 1426-B",
    "X71n1426_001:0770b24": " 真州長蘆了禪師劫外錄序",
    "X71n1426_001:0770c01": "[0770c01] 長蘆了禪師。芙蓉之孫。丹霞之子。得法於&#x9262;盂&#x5CEF;上。",
    "X71n1426_001:0770c02": "以無所得而得。說法於一葦江邊。以無所說而說。雲",
    "X71n1426_001:0770c03": "行水止。從而問法者常千七百人。以無所聞而聞。予",
    "X71n1426_001:0770c04": "&#x751E;造其室。窅然空然。溫伯雪子之忘言。淨名居士之",
    "X71n1426_001:0770c05": "杜口。予莫能知。且觀其抱美玉於空山。混銀河之秋",
    "X71n1426_001:0770c06": "月。視之不見。言之莫及。時時顧堂上之簾深。憐戶外",
    "X71n1426_001:0770c07": "之履滿。於是萬金良藥湔腸易骨。斯須之閒病者起",
    "X71n1426_001:0770c08": "走。人人輕安得未&#x751E;病。亦如雷雨既作草木萌動。頃",
    "X71n1426_001:0770c09": "刻霽止了無痕&#x8FF9;。天清物春雨已無用。雖然。豈直如",
    "X71n1426_001:0770c10": "是而已哉。木&#x9DC4;啼霜。石虎嘯雲。鳥鳴山幽。蟬噪林寂。",
    "X71n1426_001:0770c11": "世有望角知牛聞嘶知馬者。其庶幾歷其藩乎。",
    "X71n1426_001:0770c12": "[0770c12] 紹興二十八年正月旦 中橋居士 吳敏 序",
    "X71n1426_001:0770c15": "No. 1426-1",
    "X71n1426_001:0770c16": "真州長蘆了和尚劫外錄",
    "X71n1426_001:0770c18": "侍者 德初 義初等 編",
    "X71n1426_001:0770c19": "[0770c19] 上堂。僧問。三世諸佛向火焰裏轉大法輪。還端的也",
    "X71n1426_001:0770c20": "無。師呵呵大笑云。我&#x5374;疑著。僧云和尚為什麼&#x5374;疑",
    "X71n1426_001:0770c21": "著。師云。野花香滿路。幽鳥不知春。僧禮拜云。今日遭",
    "X71n1426_001:0770c22": "人毒手。",
    "X71n1426_001:0770c23": "[0770c23] 師乃云。柳眼爭芳。風煙混秀。未露處密移春色。不萌",
    "X71n1426_001:0770c24": "時暗染溪光。寒岩樵子歌謠。野渡漁人鼓腹。所以道",
    "X71n1426_001:0771a01": "正則龍銜異寶。偏則鶴宿銀籠。且道不落偏正作麼",
    "X71n1426_001:0771a02": "生相委。(良久云)萬機休罷處。一曲韻無私。",
    "X71n1426_001:0771a03": "[0771a03] 上堂。僧問。如經蠱毒之鄉。水也不得霑他一滴。未審",
    "X71n1426_001:0771a04": "此意如何。師云及盡始通身。僧云通身後如何。師云",
    "X71n1426_001:0771a05": "方知撲不破。",
    "X71n1426_001:0771a06": "[0771a06] 師乃云。不假舌頭說。熾然無閒歇。深密密處光彩頓",
    "X71n1426_001:0771a07": "生。明歷歷時混融皎潔。若也和身放倒隨流任真。始",
    "X71n1426_001:0771a08": "信百般計較不成。運用本無欠缺。雖然恁麼。金屑雖",
    "X71n1426_001:0771a09": "貴。落眼成翳。",
    "X71n1426_001:0771a10": "[0771a10] 上堂。僧問百艸頭上罷&#x5374;平生時如何。師云亦無藏",
    "X71n1426_001:0771a11": "身處。僧云恁麼則遍界露堂堂。師云切忌作面目。僧",
    "X71n1426_001:0771a12": "云不作面目又作麼生。師云泥牛觸破嶺頭雲。",
    "X71n1426_001:0771a13": "[0771a13] 師乃云。卓錐無地甚處安身。瞬目不通如何駐擬。所",
    "X71n1426_001:0771a14": "以把定乾坤眼。綿綿不漏絲毫。融通造化。機的的更",
    "X71n1426_001:0771a15": "無滲漏。正恁麼時。打破畫缾一句作麼生相委。(良久云)",
    "X71n1426_001:0771a16": "雲散水流去。寂然天地空。",
    "X71n1426_001:0771a17": "[0771a17] 上堂。傍參密旨。妙會玄宗。句在混沌前。豈涉今時路。",
    "X71n1426_001:0771a18": "無舌人解語。無情者皆聞。通途消耗不分時。靈脈浩",
    "X71n1426_001:0771a19": "流無閒處。且道不借借底作麼生。(良久云)堆堆全體露。",
    "X71n1426_001:0771a20": "祗麼不曾藏。",
    "X71n1426_001:0771a21": "[0771a21] 上堂。僧問不露風彩還許轉身也無。師云石女行處",
    "X71n1426_001:0771a22": "不同功。僧云向上事作麼生。師云。妙在一漚前。豈容",
    "X71n1426_001:0771a23": "千聖眼。僧禮拜。師云只恐不恁麼。",
    "X71n1426_001:0771a24": "[0771a24] 師乃云。智不到處。道著即頭角生。心不泯時。認著即",
    "X71n1426_001:0771b01": "影像現。百匝千重都擺撥。騰今照古本無虧。木雞啼",
    "X71n1426_001:0771b02": "斷海雲昏。石虎嘯開山色秀。光境俱亡即且置。不授",
    "X71n1426_001:0771b03": "手底是什麼人。(良久云)青松生古韻。白髮&#x54B2;寒巖。",
    "X71n1426_001:0771b04": "[0771b04] 上堂云。機輪密處。靈艸未生。溢目不登。揚眉自曉。有",
    "X71n1426_001:0771b05": "時意到句不到。白雲藏玉鳳。有時句到意不到。秋露",
    "X71n1426_001:0771b06": "滴銀河。有時意句俱到。妙盡不當今。&#x8657;明不出戶。且",
    "X71n1426_001:0771b07": "道意句俱不到又作麼生。(良久云)不傳千聖口。莫向萬",
    "X71n1426_001:0771b08": "機求。",
    "X71n1426_001:0771b09": "[0771b09] 上堂云。暗裏抽橫骨。彌天句已彰。明中坐舌頭。匝地",
    "X71n1426_001:0771b10": "無紋彩。混不容其&#x8FF9;。照不留其痕。金烏子夜出乾坤。",
    "X71n1426_001:0771b11": "濃雲停午生嶽面。且道須彌那畔什麼人擔荷。(良久云)",
    "X71n1426_001:0771b12": "莫行玄處路。功盡合平常。",
    "X71n1426_001:0771b13": "[0771b13] 上堂。僧問如何是學不停午。師云海底銀輪秀。僧云",
    "X71n1426_001:0771b14": "如何是意不立玄。師云無影樹頭春。僧云恁麼則未",
    "X71n1426_001:0771b15": "露之機當鋒得妙。師云亦須轉&#x5374;。僧云轉&#x5374;後如何。",
    "X71n1426_001:0771b16": "師云不墮混融機。",
    "X71n1426_001:0771b17": "[0771b17] 師乃云。窮微喪本。體妙失宗。一句截流。淵源及盡。是",
    "X71n1426_001:0771b18": "以金針密處不露光鋩。玉線通時潛舒異彩。雖然如",
    "X71n1426_001:0771b19": "是。猶是交互雙明。且道巧拙不到作麼生相委。(良久云)",
    "X71n1426_001:0771b20": "雲蘿秀處青陰合。岩樹高時翠鎖深。",
    "X71n1426_001:0771b21": "[0771b21] 上堂云。轉功就位是向去底人。玉韞荊山貴。轉位就",
    "X71n1426_001:0771b22": "功是&#x5374;來底人。紅爐片雪春。功位俱轉。通身不滯。撒",
    "X71n1426_001:0771b23": "手忘依。石女夜登機。密室無人掃。正恁麼時絕氣息",
    "X71n1426_001:0771b24": "一句作麼生相委。(良久云)歸根風墮葉。照盡月潭空。",
    "X71n1426_001:0771c01": "[0771c01] 上堂云。麤中辨細。門裏出身。石女不孤。機梭暗泄。細",
    "X71n1426_001:0771c02": "中辨麤。身裏出門。暖氣雖消。岩上雪冰。壺未破。劫前",
    "X71n1426_001:0771c03": "春。六門活計冷翛然。萬頃&#x7460;璃寒徹骨。且道滴水滴",
    "X71n1426_001:0771c04": "凍一句作麼生相委。(良久云)歸堂問取聖僧。",
    "X71n1426_001:0771c05": "[0771c05] 上堂云。居動而常寂。處暗而愈明。不墮二邊機。當頭",
    "X71n1426_001:0771c06": "誰敢觸。正按傍提有據。真慈妙應無窮。雖然句在未",
    "X71n1426_001:0771c07": "萌前。要且不離當處。且道畢竟如何。白雲留不住。依",
    "X71n1426_001:0771c08": "舊出青霄。",
    "X71n1426_001:0771c09": "[0771c09] 上堂。僧問泥牛常運步為什麼不許觸波瀾。師云&#x8657;",
    "X71n1426_001:0771c10": "空暗點頭。僧云恁麼則子就父時猶有依倚。師云更",
    "X71n1426_001:0771c11": "有一人未肯在。僧云未審是什麼人。師云紅爛通身",
    "X71n1426_001:0771c12": "火裏看。",
    "X71n1426_001:0771c13": "[0771c13] 師乃云。&#x8657;玄及盡。見處偏枯。明湛不搖。想中滲漏。是",
    "X71n1426_001:0771c14": "以千峰瀉翠。萬谷流春。靈苗秀而氣未萌。瑞彩分而",
    "X71n1426_001:0771c15": "天欲曉。光融水月。影混空潭。&#x53F6;照忘痕。如何辨異。木",
    "X71n1426_001:0771c16": "龍吟子夜。妙在未聞前。",
    "X71n1426_001:0771c17": "[0771c17] 上堂云。藏身處沒蹤跡。浩意融時誰辨的。沒蹤跡處",
    "X71n1426_001:0771c18": "莫藏身。驀移步處妙難尋。枯根石裏花明秀。劫外威",
    "X71n1426_001:0771c19": "光密密新。所以道三十年在藥山只明此事。諸仁者。",
    "X71n1426_001:0771c20": "作麼生是此事。(良久云)白髮顏如玉。靈然不墮今。",
    "X71n1426_001:0771c21": "[0771c21] 上堂云。無功妙旨。不涉玄微。一念潛通。全機密運。易",
    "X71n1426_001:0771c22": "奏高山流水曲。難傳&#x8657;空夜明符。暗中靈句許誰知。",
    "X71n1426_001:0771c23": "化外威光須自看。雖然恁麼。不行青嶂路。爭到白雲",
    "X71n1426_001:0771c24": "根。",
    "X71n1426_001:0772a01": "[0772a01] 上堂云。妙化潛敷。無中忽有。漚紋纔擬。失湛乖真。九",
    "X71n1426_001:0772a02": "霄淨處廓無疆。四海清時明徹底。若知有者箇消息。",
    "X71n1426_001:0772a03": "堪報不報之恩。其或未然。天水混時秋一色。眾星攢",
    "X71n1426_001:0772a04": "處紫微高。",
    "X71n1426_001:0772a05": "[0772a05] 上堂云。家音歷歷。的要難通。紹了非功。忘其擔荷。戶",
    "X71n1426_001:0772a06": "外有雲從斷徑。坐中無照勝燃燈。既知活計現成。便",
    "X71n1426_001:0772a07": "合深沈消耗。為什麼更有途中事。(良久云)功齊超歷劫。",
    "X71n1426_001:0772a08": "運步不當陽。",
    "X71n1426_001:0772a09": "[0772a09] 上堂。僧問密密現成還得尊貴也無。師云。用在萬機",
    "X71n1426_001:0772a10": "前。不勞呈巧妙。僧云恁麼則一句靈然通途絕朕。師",
    "X71n1426_001:0772a11": "云是阿那箇一句。僧擬議。師云過犯彌天。",
    "X71n1426_001:0772a12": "[0772a12] 師乃云。剎塵一掃。大小量空。念劫兩融。前後際斷。不",
    "X71n1426_001:0772a13": "離當處圓應無窮。安住是中周施不怠。正恁麼時。木",
    "X71n1426_001:0772a14": "童敲月戶。六用&#x8657;明。石筍暗抽條。孤標秀密。且道是",
    "X71n1426_001:0772a15": "誰境界。(良久云)江岸風濤急。蘆村景色幽。",
    "X71n1426_001:0772a16": "[0772a16] 上堂云。見聞不昧。聲色純真。動靜無虧。去留本妙。若",
    "X71n1426_001:0772a17": "也盡底承當得去。始信法法圓成。便能隨處立宗返",
    "X71n1426_001:0772a18": "常合道。其或未然。滿襟秋露濕。一鑑冷無痕。",
    "X71n1426_001:0772a19": "[0772a19] 上堂云。未休休去。未歇歇去。豁然寶鏡當臺。無限清",
    "X71n1426_001:0772a20": "光滿戶。所以道一句子當明不當照。一句子當照不",
    "X71n1426_001:0772a21": "當明。若或當照當明又作麼生。(良久云)枯枝頭上雪。不",
    "X71n1426_001:0772a22": "待大陽春。",
    "X71n1426_001:0772a23": "[0772a23] 上堂云。莫怪石頭饒舌便道靈源明。皎潔功成照不",
    "X71n1426_001:0772a24": "失。&#x8657;妙盡明無間歇。如今果爾難藏。盡逐秋光漏泄。",
    "X71n1426_001:0772b01": "為報海內道人。參取箇中時節。",
    "X71n1426_001:0772b02": "[0772b02] 上堂。僧問。午燈非照燭。夜炬滿天紅時如何。師云猶",
    "X71n1426_001:0772b03": "墮傍來路。僧云如何是向上之機。師云明暗盡時俱",
    "X71n1426_001:0772b04": "不照。",
    "X71n1426_001:0772b05": "[0772b05] 師乃云。披毛遊火聚。焰裏藏身。戴角混塵泥。光中轉",
    "X71n1426_001:0772b06": "步。靈珠絕點。卞玉無瑕。一念廓融。千機秀發。正恁麼",
    "X71n1426_001:0772b07": "時。坐&#x5374;傍來路子。更有道得底。(良久云)歷然超化表。浩",
    "X71n1426_001:0772b08": "劫體難分。",
    "X71n1426_001:0772b09": "[0772b09] 上堂云。明簾未捲。祕殿舒光。妙體潛彰。真機尚密。直",
    "X71n1426_001:0772b10": "得龍吟碧海。鳳舞丹霄。大地鋪祥。長空布瑞。正恁麼",
    "X71n1426_001:0772b11": "時。借位誕生一句作麼生相委。(良久云)金印未開沙界",
    "X71n1426_001:0772b12": "靜。玉輪轉處不當風。",
    "X71n1426_001:0772b13": "[0772b13] 上堂云。裏許明如日。絲毫無隔礙。一靈不假胞胎。四",
    "X71n1426_001:0772b14": "大孰為主宰。如今徹底露堂堂。運用隨緣常自在。雖",
    "X71n1426_001:0772b15": "然如是。猶是平常行履。且道超宗越格如何相委。&#x8657;",
    "X71n1426_001:0772b16": "空無面目。不用巧&#x7CDA;眉。",
    "X71n1426_001:0772b17": "[0772b17] 上堂云。終日分別只是分別自心。堪笑念彼觀音力。",
    "X71n1426_001:0772b18": "畢竟還著於本人。黃頭老衲有理難伸。為什麼有理",
    "X71n1426_001:0772b19": "難伸。賊是家親。",
    "X71n1426_001:0772b20": "[0772b20] 上堂。僧問。影草不施。千途罷賞。未審其中事作麼生。",
    "X71n1426_001:0772b21": "師云當堂不正坐。僧云恁麼則全功轉去也。師云轉",
    "X71n1426_001:0772b22": "向什麼處去。僧云古渡月明秋色晚。師云須是者驢",
    "X71n1426_001:0772b23": "漢。",
    "X71n1426_001:0772b24": "[0772b24] 師乃云。人迷曉徑。戶掛凋林。出沒混融。凝流皎潔。妙",
    "X71n1426_001:0772c01": "體靈然無影&#x8FF9;。通身及盡不當陽。水聲松韻一溪深。",
    "X71n1426_001:0772c02": "月色波光全體妙。正恁麼時。落在誰人分上。(良久云)滿",
    "X71n1426_001:0772c03": "船空不夜。穩密上鉤時。",
    "X71n1426_001:0772c04": "[0772c04] 上堂云。雨洗摩尼增秀色。全身不昧一絲頭。靈源傾",
    "X71n1426_001:0772c05": "瀉無閒歇。添得滁山水逆流。所以道真慈妙應赴感",
    "X71n1426_001:0772c06": "隨緣。大寂光中本無出沒。雖然恁麼。不因登絕頂。爭",
    "X71n1426_001:0772c07": "見白雲高。",
    "X71n1426_001:0772c08": "[0772c08] 上堂云。鏡鏡相照。光光相入。猶是影像邊事。頭頭上",
    "X71n1426_001:0772c09": "現。物物上明。呼為了事底人。直饒不涉緣不受位。全",
    "X71n1426_001:0772c10": "機混密一念浩融。猶有類在。作麼生是異類。(良久云)門",
    "X71n1426_001:0772c11": "門無隱的。妙在未分時。",
    "X71n1426_001:0772c12": "[0772c12] 上堂云。密密親近去。時時奉重他。猶存孝養在。不見",
    "X71n1426_001:0772c13": "親近孝養奉重。始得尊貴。雖然恁麼。烏兔任從更互",
    "X71n1426_001:0772c14": "照。碧霄雲外不相干。",
    "X71n1426_001:0772c15": "[0772c15] 上堂。僧問不慕諸聖不重己靈時如何。師云古鏡臺",
    "X71n1426_001:0772c16": "前荒艸秀。僧云便恁麼去時如何。師云金烏銜片雲。",
    "X71n1426_001:0772c17": "[0772c17] 師乃云。沿流無定止。真照不留蹤。千&#x5CEF;秀處鶴難栖。",
    "X71n1426_001:0772c18": "萬水澄時魚自穩。樵人罷賞。釣客迷巢。古渡深雲。同",
    "X71n1426_001:0772c19": "歌絕韻。正恁麼時。知音底在什麼處。(良久云)玉兔常當",
    "X71n1426_001:0772c20": "午。白日不移輪。",
    "X71n1426_001:0772c21": "[0772c21] 上堂云。勝淨妙心本周沙界。精真廓爾明白洞然。靈",
    "X71n1426_001:0772c22": "花密秀異前春。風味混成塵外句。直得寒林布彩。野",
    "X71n1426_001:0772c23": "水流芳。寂爾不凝。如何體異。當陽不踏今時路。得意",
    "X71n1426_001:0772c24": "無私鳥道玄。",
    "X71n1426_001:0773a01": "[0773a01] 上堂云。日月鎮長靈。古今常不改。如何特地新。各要",
    "X71n1426_001:0773a02": "施三拜。及盡無依體自玄。雙六盆中休喝彩。作麼生",
    "X71n1426_001:0773a03": "辨得失。(良久云)十語九中。不如一默。",
    "X71n1426_001:0773a04": "[0773a04] 上堂。僧問古路不逢人時如何。師云相隨來也。僧云",
    "X71n1426_001:0773a05": "恁麼則萬像光中全身出沒。師云猶是往來人。僧云",
    "X71n1426_001:0773a06": "如何是非往來人。師云古路覓不得。",
    "X71n1426_001:0773a07": "[0773a07] 師乃云。一牛飲水。密混溪雲。五馬不嘶。暗彰風骨。不",
    "X71n1426_001:0773a08": "落曉機即且置。太綿密。忒靈現。作麼生回互。(良久云)白",
    "X71n1426_001:0773a09": "頭蠶婦織。歷歷夜鳴梭。",
    "X71n1426_001:0773a10": "[0773a10] 上堂云。機回明位。妙盡轉身。一夢青山。滿船白月。子",
    "X71n1426_001:0773a11": "夜雲收碧漢。中秋露混銀河。蘆花深處驀相逢。談&#x54B2;",
    "X71n1426_001:0773a12": "飲茶無處避。正恁麼時。更須知有一人不合伴。",
    "X71n1426_001:0773a13": "[0773a13] 上堂云。靈鷲深機。少林密旨。山岳高低而共唱。水雲",
    "X71n1426_001:0773a14": "去住而自聞。得之者頭角強生。失之者功勳徒爾。所",
    "X71n1426_001:0773a15": "以道莫求悟本無迷。日出東方夜沈西。雖然恁麼。且",
    "X71n1426_001:0773a16": "道據箇什麼。(良久云)不勞澄九鼎。流動百花新。",
    "X71n1426_001:0773a17": "[0773a17] 上堂云。離心意識。達本忘情。千聖頂[寧*頁]。撥開萬象。根",
    "X71n1426_001:0773a18": "源徹透。當明隱照。入戶忘歸。野老謳歌。石人撫掌。正",
    "X71n1426_001:0773a19": "當恁麼時。還有知落處底麼。(良久云)雪山香艸秀。不見",
    "X71n1426_001:0773a20": "白牛蹤。",
    "X71n1426_001:0773a21": "[0773a21] 上堂云。百億毛頭花開。不犯春風。三冬雪裏爭芳。全",
    "X71n1426_001:0773a22": "彰浩意。雲凝谷曉。滴水冰生。活計現成。憑誰受用。(良久",
    "X71n1426_001:0773a23": "云)頭上青&#x7070;三五斗。明明不墮曉來機。",
    "X71n1426_001:0773a24": "[0773a24] 上堂云。祇恁麼。休尋覓。見成堂堂忘得失。假使心通",
    "X71n1426_001:0773b01": "無量時。歷劫何曾異今日。(呵呵大笑云)聖僧堂裏坐。金剛",
    "X71n1426_001:0773b02": "門外立。廣長舌相耀乾坤。半夜烏飛白如漆。",
    "X71n1426_001:0773b03": "[0773b03] 上堂。僧問。皮膚脫落盡。唯有一真實。未審其中事作",
    "X71n1426_001:0773b04": "麼生。師云戶掩春風不停宿客。僧云。恁麼則綠岩雲",
    "X71n1426_001:0773b05": "抱處。幽蘚翠成堆。師喝云。猶嫌少在。",
    "X71n1426_001:0773b06": "[0773b06] 師乃云。一念未生時。萬里無寸艸。通身紅爛處。&#x5FA7;界",
    "X71n1426_001:0773b07": "不曾藏。鳥道忘依。雲蹤有異。直得恁麼。猶是究妙失",
    "X71n1426_001:0773b08": "宗。所以道任你天下人樂忻忻。獨我不肯。且道據箇",
    "X71n1426_001:0773b09": "甚麼。(良久云)魚行沙暗動。終不犯清波。",
    "X71n1426_001:0773b10": "[0773b10] 上堂云。默耀堂堂。現成密密。通途隱的。回互難分。家",
    "X71n1426_001:0773b11": "風孤寂妙明前。活計荒&#x8657;玄路外。若能撒手恁麼去。",
    "X71n1426_001:0773b12": "絕後再甦。橫身恁麼來。當頭不犯。始解隨變任化與",
    "X71n1426_001:0773b13": "物推移。其或未然。雲藏無影樹。丹鳳不棲梧。",
    "X71n1426_001:0773b14": "[0773b14] 上堂云。鶴夢無依。寒巢臥月。雲容不掛。野渡澄明。功",
    "X71n1426_001:0773b15": "忘莫守玄微。位轉須知向背。所以道凋林迥秀。靈棹",
    "X71n1426_001:0773b16": "密移。一句截流。如何辨異。還知端的麼。白牛耕盡寒",
    "X71n1426_001:0773b17": "岩雪。禽鳥不鳴天地春。",
    "X71n1426_001:0773b18": "[0773b18] 上堂云。運步不當機。箇中無肯路。明密浩難齊。未前",
    "X71n1426_001:0773b19": "超佛祖。及盡回途恁麼來。撒手相逢無回互。所以道",
    "X71n1426_001:0773b20": "一切處行履。一切處不收。一切處現成。一切處莫&#x89A9;。",
    "X71n1426_001:0773b21": "山僧今日也太無端。",
    "X71n1426_001:0773b22": "[0773b22] 上堂云。旨外明宗。玄中辨的。古帆不掛。洞水逆流。黃",
    "X71n1426_001:0773b23": "蘆渡口奏陽春。偃月城頭吹畫角。豈止異苗繁茂。須",
    "X71n1426_001:0773b24": "知別有圓音。更休爛炒浮漚。便請乘時撒手。且道落",
    "X71n1426_001:0773c01": "在什麼人分上。(良久云)錦繡溪邊去。新豐路上分。",
    "X71n1426_001:0773c02": "[0773c02] 上堂云。風暖寒堤。春回草綠。雲迷古路。家破人亡。大",
    "X71n1426_001:0773c03": "陽門下覓無蹤。枯木岩前花自&#x54B2;。直得髑髏吟處韻",
    "X71n1426_001:0773c04": "韻難齊。雪月混時功功不共。諸仁者。到者裏且作麼",
    "X71n1426_001:0773c05": "生措手。(良久云)靈絲動處金鉤密。不觸波瀾暗裏收。",
    "X71n1426_001:0773c06": "[0773c06] 上堂云。移身密處。意句難通。驀路分時。風雲迥秀。戶",
    "X71n1426_001:0773c07": "外野花開似錦。造化不知。岩前芳艸軟如&#x7DDC;。隨根自",
    "X71n1426_001:0773c08": "發。豈在忘機息息。斷臂安心。大施門開。更無辜負。雖",
    "X71n1426_001:0773c09": "然恁麼。春力不到處。空山中夜泉。",
    "X71n1426_001:0773c10": "[0773c10] 上堂云。純清絕點。似鏡長明。照不失&#x8657;。萬像體妙。細",
    "X71n1426_001:0773c11": "中之細雪盡冰消。功就之功任運現成。諸仁者。還知",
    "X71n1426_001:0773c12": "有不鑒照底。(良久云)枯樁花爛熳。青艸渡頭空。",
    "X71n1426_001:0773c13": "[0773c13] 上堂云。世尊有密語。古渡春殘。迦葉不覆藏。落花流",
    "X71n1426_001:0773c14": "水。見聞覺知絕。四維上下通。玉鳳舞中霄。金輪舒半",
    "X71n1426_001:0773c15": "夜。正恁麼時。作麼生是不驚異。(良久云)海底驪珠貴。光",
    "X71n1426_001:0773c16": "分宇宙迷。",
    "X71n1426_001:0773c17": "[0773c17] 上堂云。不變異處未可安身。無閒斷時更須放下。直",
    "X71n1426_001:0773c18": "得羚羊掛角氣息都無。猶滯化城未到寶所。且道混",
    "X71n1426_001:0773c19": "不得類不齊合作麼生。玉壺霜漏永。天外翠&#x5CEF;高。",
    "X71n1426_001:0773c20": "[0773c20] 上堂云。幻滅滅故非幻不滅。光無不透。明無不徹。長",
    "X71n1426_001:0773c21": "歌吹起棹頭風。永夜恣眠篷底月。正恁麼時。浮定有",
    "X71n1426_001:0773c22": "無釣機密泄。三寸離鉤要知時節。既知時節。為什麼",
    "X71n1426_001:0773c23": "&#x5374;容露柱多口饒舌。(良久云)&#x5374;是長蘆倒一說。",
    "X71n1426_001:0773c24": "[0773c24] 上堂云。歇須歇得靈。用須用得密。丹霄步轉。清曉風",
    "X71n1426_001:0774a01": "迥。野菊含金。山川漱玉。正恁麼時。作麼生是一念萬",
    "X71n1426_001:0774a02": "年。(良久云)六戶明如晝。懸崖撒手看。",
    "X71n1426_001:0774a03": "[0774a03] 上堂云。舟移遠浦。風度長淮。秋露滿襟。寒江溢目。隱",
    "X71n1426_001:0774a04": "顯以明。不觸相逢。兩刃無傷。是須陌路。到家休問沿",
    "X71n1426_001:0774a05": "流時節。雖然恁麼。不迴古木暖。爭辨石頭吟。",
    "X71n1426_001:0774a06": "[0774a06] 上堂云。大徹底人無徹可徹。大歇底人無歇可歇。非",
    "X71n1426_001:0774a07": "但玉樹開花。亦乃石人腦裂。少林三拜強荼糊。至今",
    "X71n1426_001:0774a08": "有理難分雪。",
    "X71n1426_001:0774a09": "[0774a09] 上堂云。風光溢目。翠色滿林。香嚴上樹之機。夾嶺出",
    "X71n1426_001:0774a10": "身之句。直下道得。堪報不報之恩。其或未然。祥雲籠",
    "X71n1426_001:0774a11": "紫閣。瑞雪點紅爐。",
    "X71n1426_001:0774a12": "[0774a12] 上堂云。朝晡飲啄。無處藏身。乃顧謂大眾曰。祇今東",
    "X71n1426_001:0774a13": "邊也著。西邊也著。還有迴避得麼。(良久云)一時勘破了",
    "X71n1426_001:0774a14": "也。",
    "X71n1426_001:0774a15": "[0774a15] 上堂云。&#x8657;而靈。寂而妙。明密浩然。猶落鑑照。作麼生",
    "X71n1426_001:0774a16": "是不落鑑照。直饒玄會得。猶是眼中塵。",
    "X71n1426_001:0774a17": "[0774a17] 上堂云。道得第一句。不被拄杖子瞞。識得拄杖子。猶",
    "X71n1426_001:0774a18": "是途中事。作麼生是到地頭一句。",
    "X71n1426_001:0774a19": "[0774a19] 上堂云。處處覓不得。只有一處不覓自得。且道是那",
    "X71n1426_001:0774a20": "箇一處。(良久云)賊心已露。",
    "X71n1426_001:0774a21": "[0774a21] 上堂云。口邊白醭去。始得入門。通身紅爛去。更須知",
    "X71n1426_001:0774a22": "有不出門底。(良久云)喚甚麼作門。",
    "X71n1426_001:0774a23": "法要",
    "X71n1426_001:0774a24": "[0774a24] 示眾云。撒手便行。向甚麼處去。不與萬法為侶。見聞",
    "X71n1426_001:0774b01": "覺知。路子已斷。明密密佛眼也&#x89B0;不見。大休大歇祇",
    "X71n1426_001:0774b02": "是及得盡用得活見得徹明得透。轉處純熟。無毫髮",
    "X71n1426_001:0774b03": "計滲漏。口頭更無佛法氣味。命脈自斷。光影俱透。如",
    "X71n1426_001:0774b04": "萬仞懸崖放身。廓忘依倚。便能坐斷天下人舌頭。機",
    "X71n1426_001:0774b05": "機隱密。觸處混融。一念萬年。真常體露。但行住坐臥",
    "X71n1426_001:0774b06": "參到藏身不得處。垛避不及處。便乃全身擔荷。孤明",
    "X71n1426_001:0774b07": "歷歷。無段無形。萬象光中頭出頭沒。更無欠少。祗麼",
    "X71n1426_001:0774b08": "見成箇點靈然。元無斷續。恁麼&#x89B0;得。內內外外圓陀",
    "X71n1426_001:0774b09": "陀地。養得爛骨堆地始得無過患。然後一時掃&#x5374;。向",
    "X71n1426_001:0774b10": "乾坤那畔。千聖萬聖望不及處去。方知有向上事。珍",
    "X71n1426_001:0774b11": "重。",
    "X71n1426_001:0774b12": "[0774b12] 示眾云。參得快活。用得自在。便知有休歇底路子。髑",
    "X71n1426_001:0774b13": "髏前鑑顧。業識打得斷。夢影銷落。徹頂徹底。明而無",
    "X71n1426_001:0774b14": "痕。盡&#x8657;空大地一時脫落。上下四維混混無把無捉。",
    "X71n1426_001:0774b15": "坐斷佛祖言句。不被天下老和尚熱瞞。根底透漏絕",
    "X71n1426_001:0774b16": "消息。盡&#x5374;今時。一味恁麼去。忘蹤忘&#x8FF9;無方無所。沒",
    "X71n1426_001:0774b17": "涯際。絕畔岸。揚眉瞬目千里萬里。有甚麼開口處。但",
    "X71n1426_001:0774b18": "隨分著此精彩。風塵草動觸境遇緣。盡底承當更無",
    "X71n1426_001:0774b19": "別法。千變萬化自然打成一片。常光現前。任運不昧。",
    "X71n1426_001:0774b20": "只箇一片常光亦須忘了。喚作智不到處。切忌道著。",
    "X71n1426_001:0774b21": "道著即頭角生。珍重。",
    "X71n1426_001:0774b22": "[0774b22] 示眾云。命根斷底人驀然轉得來了日用全是本光",
    "X71n1426_001:0774b23": "逆順得失。不見有一絲頭許出沒。應機得大自在。謂",
    "X71n1426_001:0774b24": "之隨順世緣無&#x262B1;礙。既能常不昧。無閒斷。一念通身",
    "X71n1426_001:0774c01": "恁麼去。猶恐落在肯重。未得十成。更須轉取舊時光",
    "X71n1426_001:0774c02": "彩。得到無辨處。巧妙向背淨盡都忘。方知不動步常",
    "X71n1426_001:0774c03": "在屋裏。但忘教似枯木石頭牆壁瓦礫。絕知絕解。自",
    "X71n1426_001:0774c04": "然&#x8657;明歷歷。無一絲毫特地費心力處。珍重。",
    "X71n1426_001:0774c05": "[0774c05] 示眾云。盡&#x8657;空大地。甚麼處得來。徹頂徹底元是箇",
    "X71n1426_001:0774c06": "一段光明。彌滿洞耀。不落意句。亙塵沙劫。歷恒沙界。",
    "X71n1426_001:0774c07": "廓無變易。若一念窮得源底明透。直截擔荷。便與三",
    "X71n1426_001:0774c08": "世諸佛齊肩。猶落階級。未為向上。若掃&#x5374;玄微階級。",
    "X71n1426_001:0774c09": "智境法塵。向未搖三寸已前。澄想已俱盡。照而無&#x8FF9;。",
    "X71n1426_001:0774c10": "明而無痕。混混密密。千聖亦摸索不著。只箇摸索不",
    "X71n1426_001:0774c11": "著。亦非本有。知落處底合作麼生。珍重。",
    "X71n1426_001:0774c12": "[0774c12] 示眾云。情境不透。見覺不圓。高低偏枯。便有向背。&#x8462;",
    "X71n1426_001:0774c13": "取捨揀擇過患未盡。識相流注。若一念混密淨盡。承",
    "X71n1426_001:0774c14": "當任運現成。不須管帶。命脈自斷。四大自脫。明明歷",
    "X71n1426_001:0774c15": "歷。照體廓然。魔佛俱掃。甚麼處更得迷悟生死一絲",
    "X71n1426_001:0774c16": "頭來。出家兒&#x7070;念枯坐。索性打教脫脫落落。盡底劃",
    "X71n1426_001:0774c17": "斷。將破皮袋&#x6BBB;漏子衣單下。子細點撿。不可開眼受",
    "X71n1426_001:0774c18": "瞞去也。臘月三十日眼光落地。紛然失路。過在今時",
    "X71n1426_001:0774c19": "參究不徹。",
    "X71n1426_001:0774c20": "[0774c20] 示眾云。坐得脫。歇得到。凝想俱盡絕根株。明歷歷。無",
    "X71n1426_001:0774c21": "可趣向也。須是箇徹底放下死一遍了。驀地甦息箇",
    "X71n1426_001:0774c22": "些精彩。若明鏡臨臺絲毫不昧。便恁麼橫身。猶恐墮",
    "X71n1426_001:0774c23": "在絕點純清。未透真常流注。何況爭鋒競銳隨照失",
    "X71n1426_001:0774c24": "宗。認識情。著影響。還出得陰界麼。枯木生花始與他",
    "X71n1426_001:0775a01": "合是老人不識好惡底語。捨不得者俱為滲漏。直須",
    "X71n1426_001:0775a02": "淨盡&#x7070;歇。參教穩密密地渾金璞玉去。那一人尚未",
    "X71n1426_001:0775a03": "肯在。",
    "X71n1426_001:0775a04": "[0775a04] 示眾云。但有言句。都無實義。千說萬說。試為我拈一",
    "X71n1426_001:0775a05": "毛頭來看。從朝至暮&#x8657;空裏喃喃地。苦哉。飽喫飯了",
    "X71n1426_001:0775a06": "開眼寐語。阿你分上甚生次第。混耀烜赫。密露堂堂。",
    "X71n1426_001:0775a07": "沒根株。絕邊岸。現成大用。快活不徹。外有甚大活計。",
    "X71n1426_001:0775a08": "何不薦取。只管依他作解。認口頭聲色。還知道記箇",
    "X71n1426_001:0775a09": "元字&#x811A;萬劫作野狐精麼。快須忘前失後去。家破人",
    "X71n1426_001:0775a10": "亡去。路斷忘歸去。垢盡明現去。(良久云)不合恁麼道。珍",
    "X71n1426_001:0775a11": "重。",
    "X71n1426_001:0775a12": "[0775a12] 示眾云。喚作如如早是變了也。百艸頭上不露面目。",
    "X71n1426_001:0775a13": "直截向那畔移步轉身。還更有撲不破底眼麼。類不",
    "X71n1426_001:0775a14": "收。混不去。百般伎倆不成。&#x8462;妙在體處。若失些子光",
    "X71n1426_001:0775a15": "彩。明露天地。便為日用所留。不能透塵墨劫前威音",
    "X71n1426_001:0775a16": "路外。若是大徹大悟大闡提。毀佛謗法不入眾數底",
    "X71n1426_001:0775a17": "漢。咬釘咬鐵坐斷歷劫來路子。靈然皎潔浩脈不通。",
    "X71n1426_001:0775a18": "愈精愈明。愈休愈歇。混混沒蹤跡不變易。無閒歇脫",
    "X71n1426_001:0775a19": "造化。還有索性便恁麼去者麼。珍重。",
    "X71n1426_001:0775a20": "[0775a20] 示眾云。盡十方世界是一顆明珠。鑊湯爐炭&#x5292;樹刀",
    "X71n1426_001:0775a21": "山。發大悲光。演微妙法。若具無礙智眼歷歷不昧。猶",
    "X71n1426_001:0775a22": "是驀路相逢。未得穩坐。透玄關。出金鎖。妙盡到家十",
    "X71n1426_001:0775a23": "成無辨。猶有氣息在。所以道有一人無出入息。速道",
    "X71n1426_001:0775a24": "速道。則曰不道。為什麼不道。則知不將來。只箇不將",
    "X71n1426_001:0775b01": "來。還有窮得根底明足為奇。若也己見未明。不知有",
    "X71n1426_001:0775b02": "向上事。要搆古人也太不容易。如今眼光落地。如生",
    "X71n1426_001:0775b03": "龜脫&#x6BBB;。似方木逗圓。為形軀所留。被風火所苦。&#x8462;一",
    "X71n1426_001:0775b04": "生念念散亂心識紛飛。臨終之時暫欲澄心靜慮。閉",
    "X71n1426_001:0775b05": "眉合眼不為幻妄磨滅。豈易得耶。也須是硬鱍鱍壁",
    "X71n1426_001:0775b06": "立千仞。一念恁麼去。萬事俱忘去。徹底剝了去。氣息",
    "X71n1426_001:0775b07": "都無去。那邊了&#x5374;去。直去使行如鳥道。坐若&#x8657;空。空",
    "X71n1426_001:0775b08": "想亦無。箇點靈然明密密地。任運卓爾恒無改變。豈",
    "X71n1426_001:0775b09": "知有今時周由者也。如石室在杏山踏碓。&#x64E1;起&#x811A;了",
    "X71n1426_001:0775b10": "忘&#x5374;放下。什麼處去來。先聖則曰親近來。又道擬親",
    "X71n1426_001:0775b11": "即&#x758E;。擬近即遠。要知此事大難大難。如今還有明暗",
    "X71n1426_001:0775b12": "盡處光景落時。不昧生死底麼。(良久云)五蘊身全尚不",
    "X71n1426_001:0775b13": "知。百骸散後何處覓。",
    "X71n1426_001:0775b14": "[0775b14] 示眾云。平白地搆得徹底人。直截向裏許擔荷。放得",
    "X71n1426_001:0775b15": "停穩。養得純熟。坐&#x5374;三寸舌頭。明如百千日月。便能",
    "X71n1426_001:0775b16": "截紋彩。斷機絲。一物不為。萬緣冥應。成現密密。妙露",
    "X71n1426_001:0775b17": "堂堂。只麼如今無能無伎倆。若猛著精彩。歷劫來路",
    "X71n1426_001:0775b18": "子。只是當念。不移易一絲毫。照體&#x8657;凝。迥絕依向。古",
    "X71n1426_001:0775b19": "聖廓爾。大悟了被人逼著。語帶玄而無路。心涉妙以",
    "X71n1426_001:0775b20": "難行。則曰乘舟者迷。登機者失。當知尊貴不落意思。",
    "X71n1426_001:0775b21": "沒量大黃面老兒尚只得一場&#x61E1;[怡-台+羅]。如今信彩開口。",
    "X71n1426_001:0775b22": "還知無利益麼。也須是性燥都忘了。決定不流入第",
    "X71n1426_001:0775b23": "二念。歷然明徹去。方知不到衲僧口裏。",
    "X71n1426_001:0775b24": "[0775b24] 示眾云。悟得紙衣下用。只解恁麼去。明得一色邊事。",
    "X71n1426_001:0775c01": "未會先師意。自餘隱&#x5CEF;倒卓。灌溪駐步。無業問隨後",
    "X71n1426_001:0775c02": "之人。大顛說無聲三昧。或聞鼯鼠而便脫。或為愚癡",
    "X71n1426_001:0775c03": "而再來。或&#x7AEA;指而休。或&#x98DC;船而往。一一坐亡立化。箇",
    "X71n1426_001:0775c04": "箇逞神現通。其密也目擊正容。其混也忘蹤失&#x8FF9;。用",
    "X71n1426_001:0775c05": "得純熟撒手自由。滿路光生迥無依著。此雖衲僧平",
    "X71n1426_001:0775c06": "常轉身時節。也未有一機絲落行。珍重。",
    "X71n1426_001:0775c07": "機緣",
    "X71n1426_001:0775c08": "[0775c08] 師初見丹霞。霞問作麼生是空劫已前自己。師擬對。",
    "X71n1426_001:0775c09": "霞云&#x511E;&#x9599;且去。一日登&#x9262;盂&#x5CEF;豁然契悟。徑歸見丹",
    "X71n1426_001:0775c10": "霞方侍立。霞劈耳便掌云。將謂&#x511E;知有。師忻然禮拜。",
    "X71n1426_001:0775c11": "來日霞上堂云。日照孤&#x5CEF;翠。月臨溪水寒。祖師玄妙",
    "X71n1426_001:0775c12": "訣。莫向寸心安。便下座。師云。今日陞座便瞞我不得",
    "X71n1426_001:0775c13": "也。霞云&#x511E;試舉我今日陞座看。師(良久)。霞云將謂不瞥",
    "X71n1426_001:0775c14": "地。師抽身便出。霞一日在方丈後坐。師問訊。霞見來",
    "X71n1426_001:0775c15": "不顧。師云。維摩道箇什麼。文殊便生讚嘆。霞微笑。師",
    "X71n1426_001:0775c16": "禮拜。霞云&#x511E;不待我為&#x511E;說。師云我又不是患聾。",
    "X71n1426_001:0775c17": "[0775c17] 師見石門和尚。門問云。終日勞勞。成得什麼邊事。師",
    "X71n1426_001:0775c18": "云須知有不勞勞者。門云作麼生是不勞勞者。師云",
    "X71n1426_001:0775c19": "要且不敢安名立字。門云。&#x511E;是識來不敢。不識來不",
    "X71n1426_001:0775c20": "敢。師云總不恁麼。門云畢竟如何。師(良久)。門云正是勞",
    "X71n1426_001:0775c21": "勞者。師拂袖便出。",
    "X71n1426_001:0775c22": "[0775c22] 師在南陽再見丹霞。侍立次。霞云&#x511E;為我淨髮得麼。",
    "X71n1426_001:0775c23": "師便安排水於霞前而立。霞云&#x511E;得恁麼純熟。師云",
    "X71n1426_001:0775c24": "猶是奴兒婢子。霞云那人在什麼處。師不對。霞云奴",
    "X71n1426_001:0776a01": "兒婢子。",
    "X71n1426_001:0776a02": "[0776a02] 師過香山菴中見師叔。山問近離什麼處。師云丹霞。",
    "X71n1426_001:0776a03": "山云還見丹霞麼。師(良久云)不離一步。山云不&#x8657;參見",
    "X71n1426_001:0776a04": "丹霞。師云也不得草草。山云。只如僧問思和尚佛法",
    "X71n1426_001:0776a05": "的的大意。廬陵米價作麼生。師珍重便行。",
    "X71n1426_001:0776a06": "[0776a06] 師見深州。州問云甚麼處來。師云丹霞來。州云親見",
    "X71n1426_001:0776a07": "作家來。師云且莫壓良為賤。州拽拄杖。師捉住云。和",
    "X71n1426_001:0776a08": "尚尋常大小便利教什麼人勾當。州便喝。師云勘破",
    "X71n1426_001:0776a09": "了也。",
    "X71n1426_001:0776a10": "[0776a10] 師見保寧。寧問云。江河競注而不流。豈不是遷中明",
    "X71n1426_001:0776a11": "不遷。師拈火夾豎起云。和尚喚者箇作什麼。寧云老",
    "X71n1426_001:0776a12": "僧命根在子手裏。師便放下火夾便行。",
    "X71n1426_001:0776a13": "[0776a13] 師到智海見佛鑑。鑑見來駐步望師。師近前方擬問",
    "X71n1426_001:0776a14": "訊。鑑便歸方丈。師隨後云且容轉身吐氣。鑑回首。師",
    "X71n1426_001:0776a15": "云不審。便回。",
    "X71n1426_001:0776a16": "[0776a16] 師到法雲見佛照。照從法堂出。師云。好箇阿師。恁麼",
    "X71n1426_001:0776a17": "去也。照顧師。師便下法堂。有僧云也須子細。師云和",
    "X71n1426_001:0776a18": "尚尋常向&#x511E;道什麼。僧云。拈&#x5374;山河大地。明暗色空",
    "X71n1426_001:0776a19": "向什麼處安身立命。師云。&#x511E;且來。我更問&#x511E;一轉公",
    "X71n1426_001:0776a20": "案。僧隨師至三門。師云夢見法雲麼。",
    "X71n1426_001:0776a21": "[0776a21] 師見雲蓋。蓋問云女子出定話作麼生會。師云合取",
    "X71n1426_001:0776a22": "皮袋。蓋云。不然。我且入定。&#x511E;試出看。遂斂足而坐。師",
    "X71n1426_001:0776a23": "和身推倒便出。",
    "X71n1426_001:0776a24": "[0776a24] 師見長蘆祖照。照見來便問。甚麼處僧。師云川僧。照",
    "X71n1426_001:0776b01": "云年多少。師云二十六。照云猶自亂走在。師撼禪&#x7240;",
    "X71n1426_001:0776b02": "云只在者裏。照便喝。師便禮拜。",
    "X71n1426_001:0776b03": "[0776b03] 祖照一日同師到延壽堂。照問病僧云。&#x511E;作麼生。僧",
    "X71n1426_001:0776b04": "云傷風頭疼。照云傷左邊傷右邊。僧無語。師云。者僧",
    "X71n1426_001:0776b05": "&#x5374;安樂。只是不肯參堂。",
    "X71n1426_001:0776b06": "[0776b06] 佛眼到長蘆。師詣知客寮問訊。眼見來。於書案上拈",
    "X71n1426_001:0776b07": "起鏡子便照。師云者野狐精。眼放下鏡子。師便出。至",
    "X71n1426_001:0776b08": "晚澡浴。眼自攜浴具到廚門前。見師來。眼云如何如",
    "X71n1426_001:0776b09": "何。師云和尚莫要箇人隨後麼。眼提起浴具復云已",
    "X71n1426_001:0776b10": "在者裏。師揖云燒湯已辨。眼便過。師便行。",
    "X71n1426_001:0776b11": "[0776b11] 佛果到長蘆西方丈。師相見了。相並而坐。果便舉廓",
    "X71n1426_001:0776b12": "侍者問德山公案。以肘築師云。因甚兩度不彩他。師",
    "X71n1426_001:0776b13": "亦築云。莫謗人好。果大笑。師云者賊。",
    "X71n1426_001:0776b14": "[0776b14] 佛果令僧馳書到。師開見頌云。宣化渡頭作別。譬如",
    "X71n1426_001:0776b15": "兩鏡相照。何止千里同風。全提向上一竅。師問僧。作",
    "X71n1426_001:0776b16": "麼生是向上一竅。僧擬分&#x758E;。師云且莫辜負。師復有",
    "X71n1426_001:0776b17": "頌答云。運用堂堂本妙。徹底不落鑑照。一言及盡鋒",
    "X71n1426_001:0776b18": "鋩。只箇更無孔竅。",
    "X71n1426_001:0776b19": "[0776b19] 師見超首座。超舉參仰山偉和尚。一日入室蜂子打",
    "X71n1426_001:0776b20": "&#x7ABB;。偉云&#x511E;還捉得麼。超云捉得。偉云&#x511E;試捉看。超以",
    "X71n1426_001:0776b21": "兩手佉偉頸叫云捉得也。偉笑云&#x511E;只解騎虎頭。超",
    "X71n1426_001:0776b22": "云要虎尾也不難。放手禮拜。師云。仰山可惜痛棒放",
    "X71n1426_001:0776b23": "過了。超視師(良久)。師云者漢猶自弄精魂。",
    "X71n1426_001:0776b24": "[0776b24] 師問僧甚麼處來。僧云天寧卓和尚處來。師云向&#x511E;",
    "X71n1426_001:0776c01": "道什麼。僧云。舉雪&#x5CEF;道望州亭與你相見了也。更來",
    "X71n1426_001:0776c02": "者裏作什麼。師云天寧被你當面勘破。僧云和尚也",
    "X71n1426_001:0776c03": "不得瞞人。師&#x7AEA;拂子云你喚者箇作什麼。僧云拂子。",
    "X71n1426_001:0776c04": "師云&#x5374;是你瞞我。",
    "X71n1426_001:0776c05": "[0776c05] 師問僧近離甚麼處。僧云雲居。師(良久云)見和尚麼。僧",
    "X71n1426_001:0776c06": "云。見陞座舉洗&#x9262;盂話了。呵呵大笑云。此箇公案甚",
    "X71n1426_001:0776c07": "是穩密。又呵呵大笑云。此箇公案甚是穩密。師云雲",
    "X71n1426_001:0776c08": "居為什麼&#x811A;跟不點地。僧云什麼處是雲居&#x811A;跟不",
    "X71n1426_001:0776c09": "點地。師云隨我舌頭走。僧擬議。師打云你夢見麼。",
    "X71n1426_001:0776c10": "[0776c10] 師問僧甚麼處來。僧云佛果和尚處來。師云室中向",
    "X71n1426_001:0776c11": "你道什麼。僧云覿面相呈不得蹉過。師云苦哉作者",
    "X71n1426_001:0776c12": "箇語話。僧云未審和尚此間如何。師云蹉過了也。僧",
    "X71n1426_001:0776c13": "擬議。師便打。",
    "X71n1426_001:0776c14": "[0776c14] 師問僧近離甚麼處。僧云五祖。師云五祖有何言句",
    "X71n1426_001:0776c15": "示眾。僧云。法堂上有一牌。牌上有字云。五祖有三轉",
    "X71n1426_001:0776c16": "語。方來衲子道看。師云我者裏一轉也無。僧云問頭",
    "X71n1426_001:0776c17": "何來。師喝云喫五祖多少飯也。僧擬議。師云草賊大",
    "X71n1426_001:0776c18": "敗。",
    "X71n1426_001:0776c19": "[0776c19] 師問新到甚麼處僧。僧云祥雲菴主。師云菴中事作",
    "X71n1426_001:0776c20": "麼生。主云種田博飯喫。師云喫多少辛苦作麼生。主",
    "X71n1426_001:0776c21": "云若不恁麼爭到者裏。師便休。一日來辭乞頌。師云",
    "X71n1426_001:0776c22": "前日公案未了。畢竟菴中事作麼生。主云舊時院主",
    "X71n1426_001:0776c23": "今要遷移。師喝云什麼處去來。遂與頌云。相逢相揖",
    "X71n1426_001:0776c24": "眼如眉。百鳥銜花尚未歸。回首春風吹夢斷。舊山雲",
    "X71n1426_001:0777a01": "散月明時。",
    "X71n1426_001:0777a02": "[0777a02] 師問僧。枯木裏龍吟。什麼人得聞。僧云不墮凝然者。",
    "X71n1426_001:0777a03": "師云猶有朕&#x8FF9;在。僧云作麼生是絕朕&#x8FF9;底。師云半",
    "X71n1426_001:0777a04": "夜不挑燈。",
    "X71n1426_001:0777a05": "偈頌(十首)",
    "X71n1426_001:0777a06": "[0777a06] 兀兀忘機巧。&#x7070;來已得純。&#x8657;明無間斷。淨妙絕&#x758E;親。",
    "X71n1426_001:0777a07": "密戶寒燈曉。靈花古洞春。回途賡雪韻。門裏綠苔新。",
    "X71n1426_001:0777a08": "[0777a08] 湛寂凝然透。孤明徹底空。秋風生古韻。曉月上寒松。",
    "X71n1426_001:0777a09": "量外千差泯。機前六用通。應緣成底事。畢竟不留蹤。",
    "X71n1426_001:0777a10": "[0777a10] 意句難分別。風騷格外求。提刀空四顧。駐步失全牛。",
    "X71n1426_001:0777a11": "落眼情塵脫。歸根景象幽。萬緣俱不到。佛祖莫能酬。",
    "X71n1426_001:0777a12": "[0777a12] 徹澄無凝礙。情塵迥脫然。全機忘照外。一句未分前。",
    "X71n1426_001:0777a13": "枯木雲籠透。寒潭月夜圓。回頭開正眼。芳艸破春&#x70DF;。",
    "X71n1426_001:0777a14": "[0777a14] 只麼堆堆地。常光密露時。玄途明絕朕。妙體廓忘依。",
    "X71n1426_001:0777a15": "正去功中轉。傍來曉路歸。絲毫都及盡。不覺口如眉。",
    "X71n1426_001:0777a16": "[0777a16] 絕點純清處。由來是半提。&#x8657;空休照鏡。混沌莫&#x7CDA;眉。",
    "X71n1426_001:0777a17": "隱隱忘兼帶。寥寥罷曉機。雪消寒谷暖。花&#x54B2;不萌枝。",
    "X71n1426_001:0777a18": "[0777a18] 不犯清波句。澄江涵一鉤。棹頭風色靜。篷底夜明秋。",
    "X71n1426_001:0777a19": "雁影沈寒水。蘆花隱白牛。須知耕釣外。穩密類難收。",
    "X71n1426_001:0777a20": "[0777a20] 路斷無依著。空船載月歸。力窮忘一色。功盡喪全機。",
    "X71n1426_001:0777a21": "密混凝流處。融通向背時。古帆風靜夜。任運應高低。",
    "X71n1426_001:0777a22": "[0777a22] 密密梭頭事。機絲不掛時。木&#x9DC4;啼曉戶。石女夜生兒。",
    "X71n1426_001:0777a23": "已發寒&#x7070;焰。難埋古塚&#x7891;。荒郊春艸綠。風暖共依依。",
    "X71n1426_001:0777a24": "[0777a24] 鳥道通身去。迢迢劫外參。隨流忘朕兆。癡兀未曾閑。",
    "X71n1426_001:0777b01": "瞬視成途轍。揚眉落二三。只應無見頂。子夜白雲漫。",
    "X71n1426_001:0777b02": "頌古",
    "X71n1426_001:0777b03": "[0777b03] 師一日晚參。大眾圍遶法堂定立片時。師令侍者報",
    "X71n1426_001:0777b04": "云。時寒各請歸堂。大眾久而不散。師遂出。據坐片時。",
    "X71n1426_001:0777b05": "大眾定立望。師起身便歸方丈。示頌云。",
    "X71n1426_001:0777b06": "[0777b06] 寒明一點墮空林。朕兆依俙已觸今。目擊正容成滲",
    "X71n1426_001:0777b07": "漏。青天白日轉迷人。",
    "X71n1426_001:0777b08": "[0777b08] 有時示眾云。盡大地是箇熱鐵丸。下得口也通身紅",
    "X71n1426_001:0777b09": "爛。下口不得也通身紅爛。如何免得此過。示頌云。",
    "X71n1426_001:0777b10": "[0777b10] 乾坤那畔類難齊。千聖從來不識伊。家破人忘迷肯",
    "X71n1426_001:0777b11": "重。夜深寒塔影空垂。",
    "X71n1426_001:0777b12": "[0777b12] 有時問僧。命根不斷不到牢關。命根斷后向什麼處",
    "X71n1426_001:0777b13": "去。僧無語。示頌云。",
    "X71n1426_001:0777b14": "[0777b14] 萬緣歇盡照無時。撒手忘依有路歸。劫外一壺春色",
    "X71n1426_001:0777b15": "暖。靈苗石上正芳菲。",
    "X71n1426_001:0777b16": "[0777b16] 僧問如何是空劫已前事。師云白馬入蘆花。示頌云。",
    "X71n1426_001:0777b17": "[0777b17] 線道難分處。須知不是伊。牛頭按尾上。豈借大陽輝。",
    "X71n1426_001:0777b18": "宣和癸卯宴坐自讚",
    "X71n1426_001:0777b19": "[0777b19] 三十六年作怪。撞入者箇皮袋。一千七百衲僧。被你",
    "X71n1426_001:0777b20": "熱瞞忒煞。如今坐斷舌頭。直下大千俱壞。劫外迢迢",
    "X71n1426_001:0777b21": "曉未明。休把&#x8657;空&#x7CDA;五彩。",
    "X71n1426_001:0777b23": "真州長蘆了和尚劫外錄(終)",
    "X71n1426_001:0777c01": "No. 1426-C",
    "X71n1426_001:0777c02": " 崇先真歇了禪師塔銘",
    "X71n1426_001:0777c03": "[0777c03] 夫道詣於大同。性成乎圓通。無住而住。不空而空。東",
    "X71n1426_001:0777c04": "西三十三傳默合符節。信不私而公也。佛吞三世。經",
    "X71n1426_001:0777c05": "破微塵。發自己之光明。得衲僧之機用。根境平出。行",
    "X71n1426_001:0777c06": "履自然。天地之默。成陰陽之化光。四時之氣。備萬&#x5F5A;",
    "X71n1426_001:0777c07": "之慈等。祖龕燈活。緇園律溫。持法柄。荷佛擔。力抗魔",
    "X71n1426_001:0777c08": "外。身任艱難。悟空禪師其人也。師諱清了。道號真歇。",
    "X71n1426_001:0777c09": "姓雍。左綿安昌人。兒時抱持入寺。見佛喜動眉目。人",
    "X71n1426_001:0777c10": "咸異之。十一歲依聖果寺清俊出家。業法華經。更七",
    "X71n1426_001:0777c11": "年榮試得度。具戒已。之成都大慈寺。聆圓覺．金剛．起",
    "X71n1426_001:0777c12": "信等經論之講。領略大意。便登峨嵋禮普賢大士。東",
    "X71n1426_001:0777c13": "行出蜀。道過瀘南郡建崇寧寺。遮留之。師曰。鯤鵬時",
    "X71n1426_001:0777c14": "節。詎草草耶。下瞿塘。轉&#x7054;澦。出荊楚。歷沔漢。投鄧之",
    "X71n1426_001:0777c15": "丹霞山淳禪師之席。一日入室。霞問如何是空劫以",
    "X71n1426_001:0777c16": "前自己。師擬進語。霞與一掌。師豁然開悟。翌日霞示",
    "X71n1426_001:0777c17": "妙密詰其證詣。猶珠之影隨。谷之響答也。北遊五臺",
    "X71n1426_001:0777c18": "禮文殊大士。已而至京師。禪講名席俱扣摭焉。浮汴",
    "X71n1426_001:0777c19": "而下。時祖照禪師住儀真。長蘆龍象之眾蹴踏萬指。",
    "X71n1426_001:0777c20": "師投其中。英俊相親。駸駸殆半。延為侍者踰年而罷。",
    "X71n1426_001:0777c21": "以轉物寮待之。舉分座入室。師默遁去。祖照以偈招",
    "X71n1426_001:0777c22": "之。復回秉拂。叢林老成趨門折節。命為首座。政和八",
    "X71n1426_001:0777c23": "年祖照退院。夜夢人告曰。蜀僧當代公。既寤疑曰。佛",
    "X71n1426_001:0777c24": "果耶。佛眼耶。未幾再請主之。宣和三年祖照病。復命",
    "X71n1426_001:0778a01": "師為第一座。病甚退院。四年秋七月經制使陳公請",
    "X71n1426_001:0778a02": "師補處。五年夏至居雲堂千七百僧。五月開堂嗣法",
    "X71n1426_001:0778a03": "淳和尚。六月江風駕潮漫田。殆無穫矣。師陞堂告眾。",
    "X71n1426_001:0778a04": "安坐勿憂。八月祖照遷化。師行喪以師禮。十月躬行",
    "X71n1426_001:0778a05": "乞食。六年二月告還。撾鼓出所得。供須有羨。問津指",
    "X71n1426_001:0778a06": "源。燭幽汲深踰七載。建炎二年六月退院。八月絕錢",
    "X71n1426_001:0778a07": "塘如明之梅岑禮觀音大士。海山七百餘家。一聞教",
    "X71n1426_001:0778a08": "音俱棄漁業。計日活千萬億命。四年過我結制。五月",
    "X71n1426_001:0778a09": "天台國清寺三請三辭。八月為鴈蕩之遊。十月客天",
    "X71n1426_001:0778a10": "封寺。受福唐雪&#x5CEF;請。十一月入院。雲水之儔復過長",
    "X71n1426_001:0778a11": "蘆之數。檀信趨施歲用舒裕。閩中佛剎。自古禪居深",
    "X71n1426_001:0778a12": "林遠壑。樓觀相望。主盟之人悉舉江湖有道尊宿。一",
    "X71n1426_001:0778a13": "洗故習。紹興五年退居東菴。六年七月四明阿育王",
    "X71n1426_001:0778a14": "山廣利席&#x8657;奉旨請師。寺之曠敗未易料理。齋鼓不",
    "X71n1426_001:0778a15": "伐晝突不黔。逋負幾二十萬。人悉為憂。師十月入寺。",
    "X71n1426_001:0778a16": "井邑林&#x58C4;喜聞師來。遠親近鄰扶老攜幼。肩踵相摩",
    "X71n1426_001:0778a17": "舳艫相銜。師入席始溫。償逋十之八九。七年駐驆建",
    "X71n1426_001:0778a18": "康。詔師住蔣山。且行且辭疾。七上乃允。八年溫之龍",
    "X71n1426_001:0778a19": "翔興慶二院合額禪居。詔師主之。四月入院。陞堂小",
    "X71n1426_001:0778a20": "參。安集來眾。東西兩址潮漲限之築堤坑護。南北隆",
    "X71n1426_001:0778a21": "衍建三門大殿。法堂方丈翼以故屋。金&#x7CD3;竹木循乞",
    "X71n1426_001:0778a22": "得之。一寺雙塔玉巧幻出。屹然江上。繪圖以進。賜田",
    "X71n1426_001:0778a23": "千&#x755E;。法食厭滿乃專佛祖職事。十五年二月乞就閒。",
    "X71n1426_001:0778a24": "四月詔師住臨安徑山。五月入院。僧踰千&#x9262;。常住素",
    "X71n1426_001:0778b01": "薄行丐以供。二十年二月以疾乞歸長蘆。二十一年",
    "X71n1426_001:0778b02": "&#x52D1;建崇先顯孝禪院。成詔師主席。六月入院。暑行疾",
    "X71n1426_001:0778b03": "作。九月壬子慈寧太后詣寺。師力疾開堂。垂箔聽法。",
    "X71n1426_001:0778b04": "問答提唱一席光耀。賜金襴袈裟銀絹等物。癸亥疾",
    "X71n1426_001:0778b05": "弗瘳。甲子宣醫乃少間。慈寧宮賜錢修建水陸法會。",
    "X71n1426_001:0778b06": "丁卯十月朔旦中使候問。從容而別。須臾呼首座曰。",
    "X71n1426_001:0778b07": "吾今行矣。瞑目跏趺而逝。龕留八夕。慈寧宮降香賜",
    "X71n1426_001:0778b08": "幣以侑齋祭。卜院西桃花塢建塔以瘞全身。越壬午",
    "X71n1426_001:0778b09": "入塔。送龕之人彌滿原野。痛心隕涕。皆有祖華凋零",
    "X71n1426_001:0778b10": "禪林寒瘁之歎。二十三年八月&#x52D1;諡悟空禪師。靜照",
    "X71n1426_001:0778b11": "之塔。師儀相頎長。初&#x766F;後腴。眉目&#x758E;秀神宇靜深。舉",
    "X71n1426_001:0778b12": "動超遙雲行鶴立。影響觸受鑑淨谷&#x8657;。其量容機活",
    "X71n1426_001:0778b13": "警敏用神。律身以嚴不苟於行己。格言而簡不倦于",
    "X71n1426_001:0778b14": "誨人。定慧圓明道德昭著。一時賢士大夫樂與之遊。",
    "X71n1426_001:0778b15": "諸方名德尊宿難侔其盛。林儔社友川趨海受。投爐",
    "X71n1426_001:0778b16": "鎚就刀尺方圓長短隨其宜也。善人信士雲委山積。",
    "X71n1426_001:0778b17": "望威儀。聽教誨。見聞薰習廣其勤也。以如幻三昧遊",
    "X71n1426_001:0778b18": "戲世間。行平等慈得自然智。導無前而遜無後。有無",
    "X71n1426_001:0778b19": "外而空無中。祖域之英標。僧林之傑出。嚴冬之日。破",
    "X71n1426_001:0778b20": "夜之月。洗寒之春。濯熱之秋。其慰人心也如此。師為",
    "X71n1426_001:0778b21": "僧四十五夏。出世三十年。六處度弟子普嵩等四百",
    "X71n1426_001:0778b22": "人。嗣法出世者曰慧悟住真州長蘆。曰宗&#x73CF;住明州",
    "X71n1426_001:0778b23": "雪竇。曰傳卿住建康府移忠報慈。曰得明住臨安府",
    "X71n1426_001:0778b24": "崇先顯孝。總三十餘人。語錄兩集行於世。噫度世之",
    "X71n1426_001:0778c01": "因緣。起家之事業。光輝始卒。照應古今。姑得而敘之。",
    "X71n1426_001:0778c02": "其於&#x39DE;名象之先。踏身世之表。幾微剪拂。心得神傳。",
    "X71n1426_001:0778c03": "又烏可寄毫素而摸寫哉。銘曰。",
    "X71n1426_001:0778c04": " 佛祖之燈  東西繩繩  以悟為則  惟證相應",
    "X71n1426_001:0778c05": " 心華自發  覺海元澄  蹴踏龍象  變化鯤鵬",
    "X71n1426_001:0778c06": " 雪庭之可  舂屋之能  無絲繫螘  無糝聚蠅",
    "X71n1426_001:0778c07": " 菩提印印  般若乘乘  月排夜色  山拭秋稜",
    "X71n1426_001:0778c08": " 宗傳曹洞  濬深凝重  敲唱&#x53CC;行  正偏互用",
    "X71n1426_001:0778c09": " 豹變霧披  龍驤雷送  的的無依  功功不共",
    "X71n1426_001:0778c10": " 元牝象成  靜樞機動  暗擲金梭  明窺錦縫",
    "X71n1426_001:0778c11": " 法法本然  門門變弄  影悟蛇疑  物齊蝶夢",
    "X71n1426_001:0778c12": " 道詣而唱  心聞而賞  方回萬夫  香酬一掌",
    "X71n1426_001:0778c13": " 丹山羽成  沂川波漲  鯨展潮翻  兔推月上",
    "X71n1426_001:0778c14": " 葦江東趨  雪峰南仰  玉線金鍼  鰲鉤鳳網",
    "X71n1426_001:0778c15": " 妙觸根塵  &#x51B2;&#x8657;影響  風雨五湖  &#x70DF;蓑一槳",
    "X71n1426_001:0778c16": " 理之所歸  水之趨低  輸心援引  出手提攜",
    "X71n1426_001:0778c17": " 石虎風嘯  木&#x9DC4;夜啼  混之不得  類之不齊",
    "X71n1426_001:0778c18": " 七據緇海  正承紫泥  孤嶼月棹  &#x53CC;徑雲梯",
    "X71n1426_001:0778c19": " 門連少室  路接曹溪  花滋釀蜜  桂魄通犀",
    "X71n1426_001:0778c20": " 慈遊普門  三昧塵塵  象王之步  獅子之顰",
    "X71n1426_001:0778c21": " 母陀羅臂  舜若多身  星圖魁斗  花氣陽春",
    "X71n1426_001:0778c22": " 微言以示  淵默而神  正因非字  絕學為鄰",
    "X71n1426_001:0778c23": " 步轉空劫  舟膠要津  真燈不夜  嗣光有人",
    "X71n1426_001:0778c24": "[0778c24] 紹興二十六年四月夏安居日",
    "X71n1426_001:0779a01": "[0779a01] 住明州天童山景德禪寺法弟比丘正覺撰",
    "X71n1426_001:0779a03": "No. 1426-D",
    "X71n1426_001:0779a04": " 附錄",
    "X71n1426_001:0779a05": "華藏無盡燈記(出禪門諸祖偈集)",
    "X71n1426_001:0779a06": "[0779a06] 東平打破鏡。已三百餘年。龍潭吹滅燈。復四百餘歲。",
    "X71n1426_001:0779a07": "後代子孫迷於正眼。以謂鏡破燈滅。而不知行住坐",
    "X71n1426_001:0779a08": "臥放大光明。燈未&#x751E;滅也。見聞覺知&#x8657;臨萬像。鏡未",
    "X71n1426_001:0779a09": "&#x751E;破也。燈雖無影。能照生死長夜。鏡雖無臺。能辨生",
    "X71n1426_001:0779a10": "死魔惑。鏡與燈光光常寂。明與鑑幻幻皆如。照之無",
    "X71n1426_001:0779a11": "窮則曰無盡燈。鑑之無窮則曰無盡鑑。日用不昧。昭",
    "X71n1426_001:0779a12": "昭於心目之間。但眾生迷而不知。故有修多羅教開",
    "X71n1426_001:0779a13": "如幻方便。設如幻道場。度如幻眾生。作如幻佛事。譬",
    "X71n1426_001:0779a14": "東南西北上下四維。中點一燈。外安十鏡。以十鏡喻",
    "X71n1426_001:0779a15": "十法界。將一燈況一真心。一真心則理不可分。十法",
    "X71n1426_001:0779a16": "界則事有萬狀。然則理外無事。鏡外無燈。雖鏡鏡中",
    "X71n1426_001:0779a17": "有無盡燈。惟一燈也。事事中有無盡理。惟一理也。以",
    "X71n1426_001:0779a18": "一理能成差別事故。則事事無礙。由一燈全照差別",
    "X71n1426_001:0779a19": "鏡故。則鏡鏡交參。一鏡不動而能變能容能攝能入。",
    "X71n1426_001:0779a20": "一事不壞而即彼即此即一即多。主伴融通。事事無",
    "X71n1426_001:0779a21": "盡。悲夫眾生居一切塵中。而不知皆毗盧遮那無盡",
    "X71n1426_001:0779a22": "剎海。普賢示一毛孔。而不知一一毛孔中含眾生三",
    "X71n1426_001:0779a23": "昧色身。然一切眾生日用在普賢毛孔中。毗盧光明",
    "X71n1426_001:0779a24": "內。慈氏樓閣中出沒。文殊&#x5292;刃上往來。念念中與諸",
    "X71n1426_001:0779b01": "佛同出世。證菩提。轉法輪。入滅度。如鏡與鏡。如燈與",
    "X71n1426_001:0779b02": "燈。方一切一時溥融無礙。誠謂不可思議解脫法門。",
    "X71n1426_001:0779b03": "非大心眾生無以臻于此。鏡或曰即今日用見聞覺",
    "X71n1426_001:0779b04": "知。畢竟是燈耶非燈耶。是鏡耶非鏡耶。偈曰",
    "X71n1426_001:0779b05": " 鏡燈燈鏡本無差  大地山河眼裏花",
    "X71n1426_001:0779b06": " 黃葉飄飄滿庭際  一聲砧杵落誰家",
    "X71n1426_001:0779b07": "戒殺文(出歸元直指)",
    "X71n1426_001:0779b08": "[0779b08] 堪歎世人大錯。&#x5374;將苦事為樂。迎賓待客安排。殺害",
    "X71n1426_001:0779b09": "生靈造作。耳畔痛聲未絕。便把沸湯淋淥。不是鑊裏",
    "X71n1426_001:0779b10": "烹炮。便向火中炙烙。堂上聚集親朋。堂下喧喧鼓樂。",
    "X71n1426_001:0779b11": "恣其一世奢華。豈覺千生墮落。一朝壽盡報終。奪命",
    "X71n1426_001:0779b12": "冤家尋捉。直饒抵諱分舒。其奈鬼神執縛。或上刀山",
    "X71n1426_001:0779b13": "&#x5292;樹。或入燄爐沸鑊。依次償他宿債。&#x5374;被刀傷斧斫。",
    "X71n1426_001:0779b14": "此時痛苦自當。人情&#x5374;使不著。縱然受苦出期。未免",
    "X71n1426_001:0779b15": "透入別&#x6BBB;。若非銜鐵負鞍。必定披毛戴角。奉勸諸善",
    "X71n1426_001:0779b16": "男女。各自回頭相度。何如改悔身心。庶免沈淪三惡。",
    "X71n1426_001:0779b17": "若教賺&#x5374;路頭。萬劫難為轉&#x811A;。但念阿彌陀佛。求生",
    "X71n1426_001:0779b18": "西方極樂。",
    "X71n1426_001:0779b19": "淨土宗要(出蓮宗寶鑒)",
    "X71n1426_001:0779b20": "[0779b20] 彌陀不離眾生心。是三無別。極樂&#x5FA7;在一切處。舉一",
    "X71n1426_001:0779b21": "全收。如帝釋殿上千珠寶網。千珠光影咸入一珠。一",
    "X71n1426_001:0779b22": "珠光影&#x5FA7;入千珠。雖珠珠互&#x5FA7;。此珠不可為彼珠。彼",
    "X71n1426_001:0779b23": "珠不可為此珠。參而不雜。離而不分。一一&#x5FA7;彰。亦無",
    "X71n1426_001:0779b24": "方所。彌陀淨土即千珠之一。十萬佛國。一佛國土。各",
    "X71n1426_001:0779c01": "千珠之一。聖人善巧方便。示人專念阿彌陀佛。乃千",
    "X71n1426_001:0779c02": "珠直指一珠。見一佛即見十方佛。亦見九界眾生微",
    "X71n1426_001:0779c03": "塵剎海。十際古今頓圓。了無餘法矣。",
    "X71n1426_001:0779c04": "自贊(出大智拈古鈔)",
    "X71n1426_001:0779c05": "[0779c05] 信口胡說。七差八錯。萬劫千生。不妨快活。情願生死",
    "X71n1426_001:0779c06": "輪回。&#x808E;求諸聖解脫。誰言遍界沒遮欄。雨過青山雲",
    "X71n1426_001:0779c07": "一抹。",
    "X71n1426_001:0779c08": "真歇了禪師(出正宗贊)",
    "X71n1426_001:0779c09": "[0779c09] 師諱清了。左&#x7DDC;人。俗姓雍。初見丹霞悟旨。後謁長蘆",
    "X71n1426_001:0779c10": "照。照一見器之。命為侍者。踰年分座。未幾照稱疾退",
    "X71n1426_001:0779c11": "閑。命師繼席。學者如歸。拈香時照付衣與師。望拈出。",
    "X71n1426_001:0779c12": "及見為霞。照令左右扯去衣。師預備布伽梨於袖。遂",
    "X71n1426_001:0779c13": "搭示眾。撼拄杖云。看看三千大千世界一切動搖。雲",
    "X71n1426_001:0779c14": "門大師即得。雪峰門下即不然。卓柱杖云。三千大千",
    "X71n1426_001:0779c15": "世界向什麼處去。還會麼。不得黃梅雨。秧苗爭得青。",
    "X71n1426_001:0779c16": "[0779c16] 竹菴珪禪師紹興間奉詔開山雁湯能仁。時真歇居",
    "X71n1426_001:0779c17": "江心。聞師至。恐緣法未熟。特過江迎歸方丈。大展九",
    "X71n1426_001:0779c18": "拜以誘。溫人由是翕然歸敬(出續傳燈)。",
    "X71n1426_001:0779c19": "船子夾山話(出頌古聯珠)",
    "X71n1426_001:0779c20": "[0779c20] 離鉤三寸如何道。駐擬還同眼裏沙。篷底月明載歸",
    "X71n1426_001:0779c21": "去。劫前風韻落誰家。",
    "X71n1426_001:0779c22": "惠超問佛(同前)",
    "X71n1426_001:0779c23": "[0779c23] 問佛分明答惠超。半斤八兩不相饒。叢林萬古為殃"
}