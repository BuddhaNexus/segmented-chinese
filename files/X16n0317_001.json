{
    "X16n0317_001:0635a02": "No. 317-A",
    "X16n0317_001:0635a03": " 序",
    "X16n0317_001:0635a05": "[0635a05] 戊寅春。興福會公禪師。金剛提要成。杼軸一心。刊落",
    "X16n0317_001:0635a06": "眾論。方心折之。居無何。再以楞嚴正見。公之當世。其",
    "X16n0317_001:0635a07": "間取義分科。具有別裁。悉由心得。觀其言曰。經以圓",
    "X16n0317_001:0635a08": "極為宗。了義為趣。須有妙悟一超直入。此安得以名",
    "X16n0317_001:0635a09": "句文身盡之耶。向聞我公具戒皋亭。參靈隱。住徑山。",
    "X16n0317_001:0635a10": "後乃止足婁東之興福。師人品高卓。見處穩實。且又",
    "X16n0317_001:0635a11": "多雅思。發為淵才。以提策為己任。故喜於接納。而得",
    "X16n0317_001:0635a12": "隨機開導。於不立文字中。以文字教人者如此。集成。",
    "X16n0317_001:0635a13": "問序於余。余惟。楞嚴頂法。以究竟為無上。尊者當機。",
    "X16n0317_001:0635a14": "尚參疑悟。安敢以凡夫知見。妄加蠡測。無已則有唐",
    "X16n0317_001:0635a15": "宋以來諸先德之緒論在。&#x8462;自房相筆受而後。崇福",
    "X16n0317_001:0635a16": "&#x6164;公。奉其經&#x5705;作疏。此詮解所自始也。&#x8218;陶振公。分",
    "X16n0317_001:0635a17": "為八段七科。此科判所自始也。資中沅公作疏。謂三",
    "X16n0317_001:0635a18": "法與三觀相應。此孤山等。台觀解經之始也。其以禪",
    "X16n0317_001:0635a19": "宗解經者。自長慶巘公撰說文始。此溫陵等。以禪判",
    "X16n0317_001:0635a20": "教之祖也。若宋初有長水璿公。出自賢首。參合天台。",
    "X16n0317_001:0635a21": "所撰義疏。圓收教觀。論者推為百代心宗。可稱諸家",
    "X16n0317_001:0635a22": "之總萃矣。然宋前諸師。源流如一。宋後經解。同異支",
    "X16n0317_001:0635a23": "分。如石門寂公之尊頂法。本以見性為宗。而與靈源",
    "X16n0317_001:0635a24": "相抵。又於長水有義學之譏。如孤山圓公。用三止三",
    "X16n0317_001:0635b01": "觀。貼釋全經。吳興岳公。張大其說。而或指為山外一",
    "X16n0317_001:0635b02": "家。尚非通義。至交光正&#x8109;。尤力辨其非。如溫陵環公。",
    "X16n0317_001:0635b03": "於台觀外。別判見道等四科。卓然自立。足垂世訓。而",
    "X16n0317_001:0635b04": "謂璿月圓諸師。皆不足為繩準。亦屬過論。如師子林",
    "X16n0317_001:0635b05": "惟公。集唐宋九師。為會解。南北講席。宗之者百年。議",
    "X16n0317_001:0635b06": "者又有延津刻舟之歎。凡若此者。黨伐互諍。入主出",
    "X16n0317_001:0635b07": "奴。非有最後之提示。曷以為之是正哉。竊以愚見揆",
    "X16n0317_001:0635b08": "之。諸家雖眾。必以禪宗解經。方合經中徵心辨性之",
    "X16n0317_001:0635b09": "義。是為正法。今觀明代宗師。如曹溪憨公。雪浪懷公。",
    "X16n0317_001:0635b10": "咸稱法匠。但懷公之於是經。稱性而談。疏通灑落。直",
    "X16n0317_001:0635b11": "欲掃去諸科。故不復著書。獨有憨公之懸鏡綱要。灼",
    "X16n0317_001:0635b12": "然可傳。乃枯坐三年。一夕冥悟。融會於一心三觀。信",
    "X16n0317_001:0635b13": "筆發揮。所言觀體觀相觀用。並是合釋全經。非同分",
    "X16n0317_001:0635b14": "配。真能離文字為文字者。禪家說經。固當推為科律",
    "X16n0317_001:0635b15": "矣。考之曹溪法系。徑山靈隱。皆南嶽正宗。念我公曾",
    "X16n0317_001:0635b16": "駐錫二山。即是一家宗子。今且分化婁江。再闡宗風。",
    "X16n0317_001:0635b17": "弘宣法乘。何不足與海印發光者。先後相承。互證此",
    "X16n0317_001:0635b18": "一超直入之妙悟耶。至若儒門說經。亦多以禪判教。",
    "X16n0317_001:0635b19": "如曾祠部之宗通。鍾竟陵之如說。錢虞山之蒙鈔指",
    "X16n0317_001:0635b20": "歸。正無不合。皆余夙昔所師承者。余曾於鄧尉山中。",
    "X16n0317_001:0635b21": "妄有十述及述要之作。自媿章句家言。茫無心得。茲",
    "X16n0317_001:0635b22": "得循觀正見。語必從心。足資就正他日者。恬心霽目。",
    "X16n0317_001:0635b23": "靜證真詮。當瓣香十笏。奉犍椎於瓶拂之前也。",
    "X16n0317_001:0635b24": "[0635b24] 康熙己卯冬日崑山&#x704B;弟盛符升拜題時年八十有",
    "X16n0317_001:0635c01": "五",
    "X16n0317_001:0635c03": "No. 317-B",
    "X16n0317_001:0635c04": " 募疏",
    "X16n0317_001:0635c06": "[0635c06] 初祖西來。不立文字。直指人心。見性成佛。而巖頭亦",
    "X16n0317_001:0635c07": "云。不可以實法與人。且世尊於涅槃會上曰。我四十",
    "X16n0317_001:0635c08": "九年說法。未曾說一字。即於首楞嚴中亦曰。但有言",
    "X16n0317_001:0635c09": "說。都無實義。可見佛祖相承。了無異轍。如大火聚。如",
    "X16n0317_001:0635c10": "塗毒鼓。不留剩&#x8FF9;。不著思惟。稍涉遲疑。便墮坑落塹。",
    "X16n0317_001:0635c11": "何有於言說哉。然歷觀古來諸大宗匠。靡不深明教",
    "X16n0317_001:0635c12": "乘。博綜內典。發微言於宗旨。寄妙理於淵談。雖秉單",
    "X16n0317_001:0635c13": "提向上之樞機。而亦旁通性相之關鑰。&#x8462;深知後世",
    "X16n0317_001:0635c14": "狂誕之徒。&#x69E9;以盲針瞎灸為直指。粗拳亂棒為門庭。",
    "X16n0317_001:0635c15": "非惟不探義理。甚且名目不知。故深憫此輩。密垂方",
    "X16n0317_001:0635c16": "便於前也。若此則教海。烏可不研究哉。吾婁興福禪",
    "X16n0317_001:0635c17": "寺。為古道場。堂頭會公大和尚。為靈隱具公之子。三",
    "X16n0317_001:0635c18": "峰漢翁之孫。得奪食驅耕之作略。握烹佛&#x7145;祖之機",
    "X16n0317_001:0635c19": "權。藏頭角於水邊林下。露爪牙於斷楮殘編。法堂前",
    "X16n0317_001:0635c20": "縱未草深一丈。確有古宿遺風。絕不以熱&#x9599;門庭。牢",
    "X16n0317_001:0635c21": "籠斯世之衲子。住此多年。並不問戶外事。誠諸方之",
    "X16n0317_001:0635c22": "傑出者。予家世奉佛。先大人研心釋典。予雖茫無所",
    "X16n0317_001:0635c23": "窺。然性樂交方外侶。素仰和尚高風。未獲親承椎拂。",
    "X16n0317_001:0635c24": "邇有客。&#x64D5;一編見&#x770E;曰。楞嚴正見。&#x5EFC;會公所著也。予",
    "X16n0317_001:0636a01": "莊誦一卷。不覺舉手加額曰。此乃最上一乘諸佛之",
    "X16n0317_001:0636a02": "慧命。眾生之正因。教典之宏綱。禪門之要關也。夫欲",
    "X16n0317_001:0636a03": "明心見性者。咸當於此盡心焉。或謂會公承三峰靈",
    "X16n0317_001:0636a04": "隱之後。宜大振五宗之秘。三要之源。而斤斤從事於",
    "X16n0317_001:0636a05": "語言文字。何也。予知有深意焉。&#x8462;有見於今之號為",
    "X16n0317_001:0636a06": "知識者。擎拳&#x7AEA;指。蹈襲成風。故以此發揮自己本地",
    "X16n0317_001:0636a07": "光明。卓然獨立於稠人中爾。然解是經者。自唐迄今。",
    "X16n0317_001:0636a08": "不知凡幾。其最著者。無如長水溫陵天如覺範。要之",
    "X16n0317_001:0636a09": "各見所長。究其指歸。大同小異。譬之殊流咸歸於海。",
    "X16n0317_001:0636a10": "今讀是集。妙契佛心。闡明奧義。不襲前人之剩語。一",
    "X16n0317_001:0636a11": "一從胸中流出。所謂言言得髓。字字探珠。真末劫眾",
    "X16n0317_001:0636a12": "生學佛之津梁也。讀此益知師之行解相應。誨人不",
    "X16n0317_001:0636a13": "倦。有不可幾及者。與彼漫稱知識者。豈可同日語哉。",
    "X16n0317_001:0636a14": "亟宜付之梓人。布諸塵剎。但卷帙浩繁。&#x9262;資有限。非",
    "X16n0317_001:0636a15": "得大檀善信。慨助剞劂之貲。勝因何由成就。予雖不",
    "X16n0317_001:0636a16": "文。敢以一言倡導。聊述其為法苦心。以勸夫同志樂",
    "X16n0317_001:0636a17": "善之士。捐橐相助。諒必有點頭見許者。不以予言為",
    "X16n0317_001:0636a18": "河漢也。是為序。[0636a18] 太原隨菴老人王撰拜手書",
    "X16n0317_001:0636b05": "No. 317",
    "X16n0317_001:0636b06": "大佛頂如來密因脩證了義諸菩",
    "X16n0317_001:0636b07": "薩萬行首楞嚴經正見卷第一",
    "X16n0317_001:0636b09": "住婁東古興福禪寺沙門 濟時 述",
    "X16n0317_001:0636b10": "[0636b10] 題中三號曰佛。曰如來。曰菩薩。法中三義曰頂。曰",
    "X16n0317_001:0636b11": "因。曰行。行者用也。因者義也。頂者至也。極也。無上",
    "X16n0317_001:0636b12": "之稱也。又佛者覺也。覺非事覺之覺。乃是本覺之",
    "X16n0317_001:0636b13": "覺。本覺無上。故曰頂。如即不來。來必有因。故曰因。",
    "X16n0317_001:0636b14": "密揀漏心之謂。證是了義之稱。謂因密故能來。證",
    "X16n0317_001:0636b15": "窮故能如。然如亦覺也。來亦覺也。今不稱覺而稱",
    "X16n0317_001:0636b16": "如來者。乃是當法之義。因密而證窮之謂耳。菩薩",
    "X16n0317_001:0636b17": "者覺用兼稱。凡夫覺用非真覺。乃是妄覺。菩薩覺",
    "X16n0317_001:0636b18": "用是真覺。非是妄覺。妄即是&#x8657;。真即是實。實故隨",
    "X16n0317_001:0636b19": "緣不變。&#x8657;故觸途成滯。是以菩薩證窮是覺。從覺",
    "X16n0317_001:0636b20": "起用。用不失體。體不礙用。故能頭頭上顯。物物上",
    "X16n0317_001:0636b21": "通。千變萬化而不窮。故曰。行者用也。首楞嚴一句。",
    "X16n0317_001:0636b22": "總&#x53CE;上三義。梵語首楞嚴。此云。一切究竟堅固。謂",
    "X16n0317_001:0636b23": "在體上也究竟堅固。用上也究竟堅固。理上也究",
    "X16n0317_001:0636b24": "竟堅固。事上也究竟堅固。總之一切處無不是首",
    "X16n0317_001:0636c01": "楞嚴大定。故曰。那伽常在定。無有不定時。即此意",
    "X16n0317_001:0636c02": "也。",
    "X16n0317_001:0636c03": "[0636c03] 又諸經通例作三分消釋。謂序分正宗分流通分。",
    "X16n0317_001:0636c04": "其序分流通分。臨文自見。其正宗分。文分五大科。",
    "X16n0317_001:0636c05": "其一妙奢摩他。梵語妙奢摩他。此云寂靜。又云止。",
    "X16n0317_001:0636c06": "即是釋大佛頂一句。經中從七徵十辨。乃至破三",
    "X16n0317_001:0636c07": "科之妄。揭七大之性。是其文也。其二三摩&#x9262;提。梵",
    "X16n0317_001:0636c08": "語三摩&#x9262;提。此云妙定。又云觀。即是釋如來密因",
    "X16n0317_001:0636c09": "一句。經中從滿慈執相難性。乃至說二決定義。六",
    "X16n0317_001:0636c10": "解一亡。是其文也。其三禪那。梵語禪那。此云寂靜",
    "X16n0317_001:0636c11": "思惟脩。又云中道。即是釋菩薩萬行一句。經中從",
    "X16n0317_001:0636c12": "二十五聖。陳說圓通。乃至&#x52C5;文殊選根。是其文也。",
    "X16n0317_001:0636c13": "其四最初方便。梵語漚和俱舍羅。此云方便。謂後",
    "X16n0317_001:0636c14": "五百歲。去佛甚遠。既無覿聖之面陳。又乏發蹤之",
    "X16n0317_001:0636c15": "指示。道奧幽深。從何契證。故須懸設方法。以便初",
    "X16n0317_001:0636c16": "機入德之門耳。經中從三漸次。建壇說&#x546A;至懸示",
    "X16n0317_001:0636c17": "五十五位真菩提路。及文殊請名結經。是其文也。",
    "X16n0317_001:0636c18": "其五方便之餘者。良以一真體上。原無生佛之假",
    "X16n0317_001:0636c19": "名。萬法門中。似有昇沉之差品。設若未盡三空。焉",
    "X16n0317_001:0636c20": "得圓融一實。故又從正說之後。不辭方便之心。經",
    "X16n0317_001:0636c21": "中從內分外分。起至十習六交。說三善道。三惡道。",
    "X16n0317_001:0636c22": "并須倫七趣。是其文也。",
    "X16n0317_001:0636c23": "[0636c23] 上來五大科。總為正宗分。後經別明五十種陰魔。",
    "X16n0317_001:0636c24": "至盡經止。乃屬流通分。大&#x69E9;統論一經宗趣。通局",
    "X16n0317_001:0637a01": "時分部味。諸家俱有定見。茲不繁述。但此經既以",
    "X16n0317_001:0637a02": "一乘圓極為宗。了義為趣。寧在其教&#x8FF9;文字上求",
    "X16n0317_001:0637a03": "耶。要須有妙悟。一超直入。掃知見之支離。徹圓明",
    "X16n0317_001:0637a04": "之道眼。亦能建大法幢。紹隆三寶。作得真正荷法",
    "X16n0317_001:0637a05": "的子。方符佛意。其次有發大心學道。宿障不能入",
    "X16n0317_001:0637a06": "覺。必須依佛宏規。從三漸次學。誦佛頂光&#x546A;。刳心",
    "X16n0317_001:0637a07": "入理。入理甚深。自然心開見道。是故。此經前半部",
    "X16n0317_001:0637a08": "開其頓門。後半部開其漸門。頂光化佛所說神&#x546A;。",
    "X16n0317_001:0637a09": "是顯不思議之妙用。中間亦略示權乘。以通大規。",
    "X16n0317_001:0637a10": "謂之不定教。凡留心學此者。不論大小通局偏圓。",
    "X16n0317_001:0637a11": "一入此宗。咸臻道岸。以是知此經備盡眾體。剖抉",
    "X16n0317_001:0637a12": "精明。如行海者駕指南車。如行師者執信旗相似。",
    "X16n0317_001:0637a13": "學者得此。何往而不通耶。故願好心學道之士。宜",
    "X16n0317_001:0637a14": "盡心焉。",
    "X16n0317_001:0637a15": "[0637a15] △一序文分三。一常序。二別序。三因緣序。[0637a15] 初常序。",
    "X16n0317_001:0637a16": "[0637a16] 如是我聞一時佛在(至)千二百五十人俱。",
    "X16n0317_001:0637a17": "[0637a17] 此結集時語也。諸經通例作六成就釋之。故不復",
    "X16n0317_001:0637a18": "釋。就今而論。從如是下至某處作一句讀。便是有",
    "X16n0317_001:0637a19": "力。何者。室羅筏城。豈不是多財多欲之穢境乎。祇",
    "X16n0317_001:0637a20": "桓精舍。豈不是離欲寂靜之勝處乎。即今佛住在",
    "X16n0317_001:0637a21": "何處。住在淨耶。住在穢耶。昔天台智者。因讀法華",
    "X16n0317_001:0637a22": "經。至是真精進。是名真法供養如來。乃徹悟。親見",
    "X16n0317_001:0637a23": "靈山一會。儼然未散。今果能看得此意徹。我知此",
    "X16n0317_001:0637a24": "人便是親從祇林來。曰如是之法我從佛聞也。勿",
    "X16n0317_001:0637b01": "錯。",
    "X16n0317_001:0637b02": "[0637b02] 皆是無漏大阿羅漢。",
    "X16n0317_001:0637b03": "[0637b03] 皆是無漏大阿羅漢一句總標。歎斯人也而有斯",
    "X16n0317_001:0637b04": "德。德有六句。即身口意戒定慧也。又此六句。束而",
    "X16n0317_001:0637b05": "為三。謂身口意。即是戒定慧也。又此三句。細揀則",
    "X16n0317_001:0637b06": "一。即一人具斯身口意戒定慧者。且一人具此一",
    "X16n0317_001:0637b07": "三六。則千二百五十人各各具此一三六也。今獨",
    "X16n0317_001:0637b08": "標六人六德者。乃互見互隱耳。是故總美稱之曰。",
    "X16n0317_001:0637b09": "皆是無漏大阿羅漢。又羅漢翻為應供。如此人者。",
    "X16n0317_001:0637b10": "堪能遊化。堪能應供矣。彼阿難者。或乃闕斯德而",
    "X16n0317_001:0637b11": "有漏心也歟。",
    "X16n0317_001:0637b12": "[0637b12] 佛子住持善超諸有(至)并其初心同來佛所。",
    "X16n0317_001:0637b13": "[0637b13] 佛子下別列。佛子住持善超諸有者。標身德。以舍",
    "X16n0317_001:0637b14": "利弗當之。舍利弗又名身子。具有身德。又從佛口",
    "X16n0317_001:0637b15": "生。從法化生。故稱佛子。是善能超二十五有。是善",
    "X16n0317_001:0637b16": "能住持佛法者。故以此稱之。二能於國土成就威",
    "X16n0317_001:0637b17": "儀者。標意德。以目連當之。蓋目連具通。是其意德。",
    "X16n0317_001:0637b18": "故能於國土成就威儀。威儀者。只是行住坐臥四",
    "X16n0317_001:0637b19": "威儀中。得自在安詳。故以此稱之。三從佛轉輪妙",
    "X16n0317_001:0637b20": "堪遺囑者。標口德。以摩訶俱絺羅當之。因絺羅有",
    "X16n0317_001:0637b21": "口才。有口辯。是其口輪不思議也。是故能堪助佛",
    "X16n0317_001:0637b22": "轉輪。能堪遺囑。故以此稱之。四嚴淨毗尼弘範三",
    "X16n0317_001:0637b23": "界者。標戒德。以富樓那彌多羅尼子當之。富樓那。",
    "X16n0317_001:0637b24": "翻為滿慈。其父名滿。其母名慈。諸梵行人。稱為滿",
    "X16n0317_001:0637c01": "慈子。具戒德故。是能嚴淨毗尼。是能弘範三界。作",
    "X16n0317_001:0637c02": "人天師也。故以此稱之。五應身無量度脫眾生者。",
    "X16n0317_001:0637c03": "標定德。以須菩提當之。須菩提翻空生。實修空定。",
    "X16n0317_001:0637c04": "定能發用。故能應身無量。空能度苦。故能度脫眾",
    "X16n0317_001:0637c05": "生。故以此稱之。六拔濟未來越諸塵累者。標慧德。",
    "X16n0317_001:0637c06": "以優波尼沙陀當之。優波此翻塵性。以能悟得塵",
    "X16n0317_001:0637c07": "性是空。空是其慧。故能&#x39DE;濟未來。越諸塵累。故以",
    "X16n0317_001:0637c08": "此稱之。已上六人六德。乃是眾中之綱領。又是此",
    "X16n0317_001:0637c09": "經之宗本。所謂人法雙舉者是也。然法不可以徒",
    "X16n0317_001:0637c10": "法。要藉人持。而人不可以徒人。要依法住。凡經中",
    "X16n0317_001:0637c11": "標人標德者。正所以標法聚也。思之。[0637c11] △二別序。",
    "X16n0317_001:0637c12": "[0637c12] 屬諸比丘休夏自恣(至)文殊師利而為上首。",
    "X16n0317_001:0637c13": "[0637c13] 經家於常序外。別序三乘所治之相。休夏一句。總",
    "X16n0317_001:0637c14": "標其時。自恣下是所治之相。謂佛果治無為。故有",
    "X16n0317_001:0637c15": "敷座宴安之相。菩薩治理障。故有恣決心疑之相。",
    "X16n0317_001:0637c16": "聲聞治漏心。故有自恣揀過之相。此三乘自宗所",
    "X16n0317_001:0637c17": "治之相也。若望之於他宗。亦莫不然矣。故有恒沙",
    "X16n0317_001:0637c18": "菩薩來聚道場句。大約三乘依教而住。故作如此",
    "X16n0317_001:0637c19": "之序。若以無為之理印之。尚無二乘三乘之名目。",
    "X16n0317_001:0637c20": "焉有自宗他宗之差別耶。&#x8462;此經以妙明真覺為",
    "X16n0317_001:0637c21": "體。圓明寂智為用。故列文殊一人當之耳。此乃經",
    "X16n0317_001:0637c22": "家巧序之法。不可不知焉。[0637c22] △三因緣序。",
    "X16n0317_001:0637c23": "[0637c23] 時波斯匿王為其父王(至)及摩登伽歸來佛所。",
    "X16n0317_001:0637c24": "[0637c24] 此序三乘人應供而作緣起法也。若以應供而作",
    "X16n0317_001:0638a01": "緣起。佛亦應供。菩薩亦應供。聲聞亦應供。聲聞應",
    "X16n0317_001:0638a02": "供以防心離過為法。菩薩應供以智照不惑為法。",
    "X16n0317_001:0638a03": "佛應供以如如不動為法。如是應供。自然心不出",
    "X16n0317_001:0638a04": "乎位。心不出乎位。雖日應千供。不為過矣。今阿難",
    "X16n0317_001:0638a05": "不然。不遑僧次。是無法矣。無法而心遊於外。又無",
    "X16n0317_001:0638a06": "上座師導其則。又無規範制禦其心。如是行乞。全",
    "X16n0317_001:0638a07": "成其妄耳。心既是妄。而又妄擬佛法。妄詆訶上座。",
    "X16n0317_001:0638a08": "若然。宜乎其墮婬室而著邪見也明矣。且既墮其",
    "X16n0317_001:0638a09": "妄。當是時。還可說防心離過得乎。還可說智照不",
    "X16n0317_001:0638a10": "惑得乎。還可說如如不動得乎。若如此。所謂政多",
    "X16n0317_001:0638a11": "而法亂。我見其無益於事矣。所以到此。不得不用",
    "X16n0317_001:0638a12": "沒頭腦著子。提個密令。宣道&#x546A;語。使其不覺不知",
    "X16n0317_001:0638a13": "處。一擊脫其邪染。解其天弢。完其戒體也。世尊因",
    "X16n0317_001:0638a14": "斯匿出祇林入室羅筏城。阿難亦緣乞食出祇林",
    "X16n0317_001:0638a15": "入室羅筏城。一人齋畢旋歸。一人邪染淪溺。冷眼",
    "X16n0317_001:0638a16": "觀之。聖凡&#x9008;別。不啻霄壤矣。事雖如此。須知阿難",
    "X16n0317_001:0638a17": "墮處。與三界眾生何異。以是知此經之說。正為我",
    "X16n0317_001:0638a18": "等眾生。不在阿難也。學者當細細參究。弗推在他",
    "X16n0317_001:0638a19": "人身上。要歸之於己躬。方不負世尊之意耳。阿難",
    "X16n0317_001:0638a20": "名慶喜。斛飯王子。佛之堂弟也。娑毗迦羅此云金",
    "X16n0317_001:0638a21": "頭。即黃髮外道也。",
    "X16n0317_001:0638a22": "[0638a22] △二正宗分文五。初妙奢摩他。二三摩&#x9262;提。三禪",
    "X16n0317_001:0638a23": "那。四最初方便。五方便之餘。初妙奢摩他文二。一",
    "X16n0317_001:0638a24": "徵心。二辯見。一徵心二。一破所依。二破能依。一破",
    "X16n0317_001:0638b01": "所依分五。[0638b01] 一殷勤請法。",
    "X16n0317_001:0638b02": "[0638b02] 阿難見佛頂禮悲泣(至)退坐默然承受聖旨。",
    "X16n0317_001:0638b03": "[0638b03] 阿難下請法。法者。即四句法之綱宗也。想古佛當",
    "X16n0317_001:0638b04": "時有此名目。故阿難首請之。以成一期開示之文",
    "X16n0317_001:0638b05": "耳。教義家不知其宗趣。乃立三觀限約其心。殊乖",
    "X16n0317_001:0638b06": "佛意。不知此四句法。全是師家之妙用。非學家所",
    "X16n0317_001:0638b07": "宜。若學家執此。便成死法。儼是與心敵對。非稱一",
    "X16n0317_001:0638b08": "真平等了義之法也。問。此經既是一真法界。如如",
    "X16n0317_001:0638b09": "平等。又何用四句法之綱宗乎。曰理雖平等。用實",
    "X16n0317_001:0638b10": "等差。譬如船師。不住此岸。不住彼岸。不住中流。而",
    "X16n0317_001:0638b11": "能運此岸眾生於彼岸。佛見阿難誤墮處。即知眾",
    "X16n0317_001:0638b12": "生著妄處。不得不下手鏤其心骨。拔其見刺。於五",
    "X16n0317_001:0638b13": "蘊。十二處。十八界。七大之性。一一搗其巢穴。勦其",
    "X16n0317_001:0638b14": "命根。使其自解翻身。方見本來面目。阿難到此遂",
    "X16n0317_001:0638b15": "悟。呈偈云。妙湛總持不動尊。首楞嚴王世稀有。(云",
    "X16n0317_001:0638b16": "云)方知此事本來如是。不消歷劫辛苦。頓獲法身",
    "X16n0317_001:0638b17": "也已。於是看來。世尊下手處不緊。焉得阿難如此",
    "X16n0317_001:0638b18": "脫&#x9834;耶。此世尊用妙奢摩他第一句綱宗。奪人之",
    "X16n0317_001:0638b19": "法也。阿難既悟。但悟得體。未悟得用。但明得自己。",
    "X16n0317_001:0638b20": "未明得目前。假如有一法橫在這裏。未免動心生",
    "X16n0317_001:0638b21": "疑去不得。只如滿慈。推其說法人中第一。是能盡",
    "X16n0317_001:0638b22": "諸漏者。尚紆疑悔。況阿離雖悟本心。不過初斷分",
    "X16n0317_001:0638b23": "別。習漏未除。俱生猶在。若不為其斬豁。終成墮在",
    "X16n0317_001:0638b24": "毒海。是故世尊。將目前山河大地明暗色空等法。",
    "X16n0317_001:0638c01": "一一指歸&#x811A;下。說道有世界眾生。不過是病眼之",
    "X16n0317_001:0638c02": "花。所執自然因緣。皆成戲論。譬之一巾。六結若除。",
    "X16n0317_001:0638c03": "是非頓掃。方盡法源。此世尊用三摩&#x9262;提第二句",
    "X16n0317_001:0638c04": "綱宗。奪境之法也。雖然如是。猶是指蹤之極則。未",
    "X16n0317_001:0638c05": "為究竟。要急相應。須再進一步。故借觀音一門。略",
    "X16n0317_001:0638c06": "表樣子。如說聞所聞盡盡聞不住。便是脫過一重。",
    "X16n0317_001:0638c07": "覺所覺空猶有覺在。又脫過一重。空所空滅猶有",
    "X16n0317_001:0638c08": "空在。又脫過一重。如是重重轉入。入無所入。方是",
    "X16n0317_001:0638c09": "的矣。以上即是印空印水印泥三要印也。細看則",
    "X16n0317_001:0638c10": "有三句。其實止得一句。單單提此一印以為用耳。",
    "X16n0317_001:0638c11": "&#x8462;觀音表獨照。文殊表獨用。而佛在句身之外。故",
    "X16n0317_001:0638c12": "佛無所言。要阿難默契而冥通。所謂向上提持者",
    "X16n0317_001:0638c13": "是也。此世尊用禪那第三句綱宗。人境雙奪之法",
    "X16n0317_001:0638c14": "也。已上三句。若無前二句。不成後句之捷。若無後",
    "X16n0317_001:0638c15": "句。不顯前句之功。雖然此三句。乃是把手上高山。",
    "X16n0317_001:0638c16": "既到頂已。須放&#x5374;柱杖子。重新下來。一步一步行",
    "X16n0317_001:0638c17": "過。立機立境。說顯說密。開方便之權門。接三乘之",
    "X16n0317_001:0638c18": "根性。若不如此。永嘉所謂豁達空。撥因果。&#x83BE;&#x83BE;蕩",
    "X16n0317_001:0638c19": "蕩招殃禍必矣。所以將路頭曲折。委悉詳盡。要使",
    "X16n0317_001:0638c20": "阿難傳持教體。以啟將來。攝一類之初機。圓最後",
    "X16n0317_001:0638c21": "之密旨耳。此世尊用漚和之智。第四句綱宗。人境",
    "X16n0317_001:0638c22": "俱不奪之法也。然此四句法之綱宗。備在經文。曉",
    "X16n0317_001:0638c23": "如白日。而講家不諳。強立三觀死法以誤人。而又",
    "X16n0317_001:0638c24": "不明示何章何段。是奢摩他。是三摩提。是禪那。吁。",
    "X16n0317_001:0639a01": "此何異指魚目而混明珠。使學者有向岐之泣。可",
    "X16n0317_001:0639a02": "哀也已。[0639a02] △二徵其初心。",
    "X16n0317_001:0639a03": "[0639a03] 佛告阿難汝我同氣(至)是以渴仰從佛剃落。",
    "X16n0317_001:0639a04": "[0639a04] 佛與阿難共祖。故曰同氣。兄弟情親。故曰天倫。然",
    "X16n0317_001:0639a05": "此一問一答。大有關係。直下了得。則一部經文思",
    "X16n0317_001:0639a06": "過半矣。何者。世尊問處。如張四面網羅。提一心字。",
    "X16n0317_001:0639a07": "提一見字。提一相字。提一愛字。四處&#x7DB3;定。而敵者",
    "X16n0317_001:0639a08": "縱有神謀巧計。若何出得其身也。如果出得其身。",
    "X16n0317_001:0639a09": "世尊雖有喙三尺。亦無從置詰矣。今阿難則不然。",
    "X16n0317_001:0639a10": "頭頭著絆。處處呈身。所以被擒耳。[0639a10] △三勸其直心。",
    "X16n0317_001:0639a11": "[0639a11] 佛言善哉阿難(至)中間永無諸委曲相。",
    "X16n0317_001:0639a12": "[0639a12] 常住真心是點心字。生死相續是點見字。相字換",
    "X16n0317_001:0639a13": "想字。愛字換輪轉字。大&#x69E9;生死從見起。見必從想",
    "X16n0317_001:0639a14": "生。相去而心追其相。故成其想。&#x8462;想是&#x8657;影之體。",
    "X16n0317_001:0639a15": "今不知常住真心。而顧用此&#x8657;影之想者。由乎著",
    "X16n0317_001:0639a16": "愛。著愛便是輪轉處也。故知四字乃是受病之源。",
    "X16n0317_001:0639a17": "著妄之深者也。今欲治之。必先忌口。猶投藥而必",
    "X16n0317_001:0639a18": "先忌藥中之所忌。故曰。汝今欲研無上菩提。真發",
    "X16n0317_001:0639a19": "明性。應當直心詶我所問。心直。則四患除而病將",
    "X16n0317_001:0639a20": "隨愈矣。[0639a20] △四徵其見愛。",
    "X16n0317_001:0639a21": "[0639a21] 阿難我今問汝(至)故我發心願捨生死。",
    "X16n0317_001:0639a22": "[0639a22] 世尊此問。猶是按病察脈。阿難病在著見而耽愛。",
    "X16n0317_001:0639a23": "著見而耽愛。不但見登伽是病。即見三十二相亦",
    "X16n0317_001:0639a24": "是病矣。何以故。此為病本故。醫經云。病在表。治從",
    "X16n0317_001:0639b01": "表。病在裏。治從裏。今阿難云。由目觀見如來勝相。",
    "X16n0317_001:0639b02": "是病在於表矣。心生愛樂故我發心。是病在於裏",
    "X16n0317_001:0639b03": "矣。表裏俱病。故不得不深察。不得不深治者也。[0639b03] △",
    "X16n0317_001:0639b04": "五別徵妄本二。[0639b04] 一總徵心目。",
    "X16n0317_001:0639b05": "[0639b05] 佛告阿難如汝所說(至)唯心與目今何所在。",
    "X16n0317_001:0639b06": "[0639b06] 心目是病之本。想愛是病之因。今不究病之因。而",
    "X16n0317_001:0639b07": "救病之本者。是別有旨。如發兵討賊。必先於巢穴。",
    "X16n0317_001:0639b08": "巢穴若傾。則餘黨不問自解散矣。故喻要當知賊",
    "X16n0317_001:0639b09": "所在。又如治病施方。必先於病本。病本若除。則想",
    "X16n0317_001:0639b10": "愛不治自無依矣。故問唯心與目。今何所在。[0639b10] △二",
    "X16n0317_001:0639b11": "正破所依分七。[0639b11] 一破計內。",
    "X16n0317_001:0639b12": "[0639b12] 阿難白佛言世尊(至)故我在堂得遠瞻見。",
    "X16n0317_001:0639b13": "[0639b13] 世尊問其心之所在。則曰身內。問其目之所在。則",
    "X16n0317_001:0639b14": "曰面上。問祇陀林何在。則曰堂外。如是詶對。乃全",
    "X16n0317_001:0639b15": "是全不是。全是世流布也。全不是所問非所對故。",
    "X16n0317_001:0639b16": "以情言之。固不可也。何則。心在身內。祇林在堂外。",
    "X16n0317_001:0639b17": "事不相涉。若為分辯。何況心亦不在身內。祇林不",
    "X16n0317_001:0639b18": "在堂外。此義深遠。又焉能知得耶。",
    "X16n0317_001:0639b19": "[0639b19] 爾時世尊在大眾中(至)阿難頂禮伏受慈旨。",
    "X16n0317_001:0639b20": "[0639b20] 此是一部經題。摩頂者。使其覺也。因阿難不覺。著",
    "X16n0317_001:0639b21": "見而&#x8EAD;愛。受病之深。故示其方也。方非尋常所製。",
    "X16n0317_001:0639b22": "乃是古佛惠貽。依此修合極&#x9A10;。十方如來得此而",
    "X16n0317_001:0639b23": "至涅槃。而成其道也。故云。一門超出妙莊嚴路。妙",
    "X16n0317_001:0639b24": "莊嚴者。即指上四句法之綱宗也。眾生得此莊嚴",
    "X16n0317_001:0639c01": "性地。故得病差成佛爾。",
    "X16n0317_001:0639c02": "[0639c02] 佛告阿難如汝所言(至)住在身內無有是處。",
    "X16n0317_001:0639c03": "[0639c03] 此就阿難所言。堂中先見如來。次觀大眾。如是外",
    "X16n0317_001:0639c04": "望。方矚林園。佛今徵云。假如有人在堂不見如來。",
    "X16n0317_001:0639c05": "而能見堂外。有此事乎。此牒定阿難口供。後方斷",
    "X16n0317_001:0639c06": "之。&#x8462;佛在講堂。而人所必見。祇林在堂外。而人所",
    "X16n0317_001:0639c07": "必矚。此常理也。只如心在身內。自合了知內身。目",
    "X16n0317_001:0639c08": "在面上。自合能見外物。若論堂中先見如來與心",
    "X16n0317_001:0639c09": "在身內。而知腑臟。大相徑庭。義恐必不然者。何也。",
    "X16n0317_001:0639c10": "以常理觀之。孰非知心在身內耶。然要知心肝腑",
    "X16n0317_001:0639c11": "臟。髮長脈搖。萬無此理。故曰必不知內。云何知外。",
    "X16n0317_001:0639c12": "此破阿難執心在身內。目在面上。與堂中先見如",
    "X16n0317_001:0639c13": "來。後方矚林泉。不待聲討。便是瓦解矣。[0639c13] △二破計",
    "X16n0317_001:0639c14": "外。",
    "X16n0317_001:0639c15": "[0639c15] 阿難稽首而白佛言(至)同佛了義得無妄耶。",
    "X16n0317_001:0639c16": "[0639c16] 阿難既省前謬。乃陳喻以明其過也。喻如燈然於",
    "X16n0317_001:0639c17": "室。必能見室中之所有。而今不知者。是猶燈在室",
    "X16n0317_001:0639c18": "外。心離身而有也。咦。阿難若作如是見解。便是纔",
    "X16n0317_001:0639c19": "脫於梁。復墮於罶。何時出頭也。",
    "X16n0317_001:0639c20": "[0639c20] 佛告阿難是諸比丘(至)住在身外無有是處。",
    "X16n0317_001:0639c21": "[0639c21] 宿字。舊訓作預。或作頂。余謂宿還作宿字。&#x8462;西天",
    "X16n0317_001:0639c22": "佛制。日惟一食。故作宿言。世尊意曰。人各有身。皆",
    "X16n0317_001:0639c23": "賴食以存。故云。我亦宿齋矣。今爾曰。心在身外。而",
    "X16n0317_001:0639c24": "令身覺。若然。一人食。可使眾飽。汝必不然。則計心",
    "X16n0317_001:0640a01": "在身外亦不可也。何則。心在身外。覺在身際。身有",
    "X16n0317_001:0640a02": "所覺。則是不干於心矣。心有所知。則是不關於身",
    "X16n0317_001:0640a03": "矣。身心既不相及。而今對我酬問者。又是何物耶。",
    "X16n0317_001:0640a04": "如我一人食。不能使眾飽。則爾計心在外。如何令",
    "X16n0317_001:0640a05": "身覺乎。故不可也。以此觀之。世尊真是巧於奪人",
    "X16n0317_001:0640a06": "矣。只一飯設。而使阿難授首。外內俱破。非其巧耶。",
    "X16n0317_001:0640a07": "及其示兜羅再&#x9A10;。乃是如&#x732B;弄鼠法也。[0640a07] △三破潛",
    "X16n0317_001:0640a08": "根。",
    "X16n0317_001:0640a09": "[0640a09] 阿難白佛言世尊(至)如琉璃合無有是處。",
    "X16n0317_001:0640a10": "[0640a10] 琉璃喻眼。眼不礙心。猶如琉璃不礙於眼。彼根隨",
    "X16n0317_001:0640a11": "見。隨即分別。此阿難之計。不居身內。亦不離根。故",
    "X16n0317_001:0640a12": "標處言也。處即是法處。即見山河之類。&#x8462;眼既能",
    "X16n0317_001:0640a13": "見山河。豈有不見琉璃之理。佛奪破中。謂眼若見",
    "X16n0317_001:0640a14": "琉璃。而心亦可以見眼矣。心若見眼。眼亦是境。何",
    "X16n0317_001:0640a15": "得隨根分別耶。[0640a15] △四破見內。",
    "X16n0317_001:0640a16": "[0640a16] 阿難白佛言世尊(至)名見內者無有是處。",
    "X16n0317_001:0640a17": "[0640a17] 閉眼見暗一句是總徵。若與眼對下別破。謂暗若",
    "X16n0317_001:0640a18": "與眼對。則外內不成。何也。成內。暗在眼前。以何為",
    "X16n0317_001:0640a19": "見。成外。豈諸暗相是汝膲腑不成。又暗若不與眼",
    "X16n0317_001:0640a20": "對。則離即俱非。何也。離暗則無。將何為見。即暗非",
    "X16n0317_001:0640a21": "見。何名為暗。[0640a21] 若離下破轉計。設汝轉計離了外見",
    "X16n0317_001:0640a22": "自然見內。果爾。合眼既能見內。開眼自應見面。何",
    "X16n0317_001:0640a23": "者。內是暗相。尚能見之。開眼是明。反不見乎。若不",
    "X16n0317_001:0640a24": "見面。便是內對不成矣。[0640a24] 見面下破&#x8657;空。若許見面。",
    "X16n0317_001:0640b01": "此了知心。及與眼根。乃在&#x8657;空。何以。心同他量故。",
    "X16n0317_001:0640b02": "[0640b02] 汝眼下二句破根身。不然。汝執或眼知心不知。或",
    "X16n0317_001:0640b03": "身覺眼不覺。知即同內。不知同&#x8657;空。[0640b03] 必汝下破兩",
    "X16n0317_001:0640b04": "覺。汝一人應有二知矣。天下豈有一身有兩覺而",
    "X16n0317_001:0640b05": "成兩佛者乎。無是理也。[0640b05] △五破隨合。",
    "X16n0317_001:0640b06": "[0640b06] 阿難言我常聞佛(至)心則隨有無有是處。",
    "X16n0317_001:0640b07": "[0640b07] 佛告下總牒前計。是心下別破。初破所知。所知有",
    "X16n0317_001:0640b08": "體無體之殊。謂心若無體而能合者。則是以無合",
    "X16n0317_001:0640b09": "無耳。何者。一切眾生止有十八界。若第十九界。則",
    "X16n0317_001:0640b10": "是無矣。總一切諸法。止有六塵。若第七塵。則亦是",
    "X16n0317_001:0640b11": "無矣。是心無體而有合者。如十九界因七塵合不",
    "X16n0317_001:0640b12": "成。無是理也。[0640b12] 若有體下。次破其有體。挃其體。必然",
    "X16n0317_001:0640b13": "有覺。是謂所知。此所知之心。為內出耶。為外入耶。",
    "X16n0317_001:0640b14": "內出還見身中。外入先應見面。以見從外來故也。",
    "X16n0317_001:0640b15": "[0640b15] 阿難下。破轉救。阿難謂眼司見。心司知。心既已知。",
    "X16n0317_001:0640b16": "不當更見矣。若責見面。便是非義。今破云。若眼能",
    "X16n0317_001:0640b17": "見。汝在室中門能見否。何者。眼同門故。其人設死。",
    "X16n0317_001:0640b18": "其眼尚存。眼若見物。云何名死。[0640b18] 阿難下。破能知。能",
    "X16n0317_001:0640b19": "知有一體多體之差。有&#x5FA7;不&#x5FA7;之別。心體若一。挃",
    "X16n0317_001:0640b20": "應無在。何以。四支若覺。失其本觸矣。若是多體。則",
    "X16n0317_001:0640b21": "成多人。何體為阿難耶。&#x5FA7;則與一體同。不&#x5FA7;必在",
    "X16n0317_001:0640b22": "一處。假如同時一挃。一處有覺。餘應不覺。便是不",
    "X16n0317_001:0640b23": "然矣。[0640b23] △六破中間。",
    "X16n0317_001:0640b24": "[0640b24] 阿難白佛言世尊(至)當在中間無有是處。",
    "X16n0317_001:0640c01": "[0640c01] 佛言下是總徵。[0640c01] 若在下別破。[0640c01] 初破其身。身即是諸",
    "X16n0317_001:0640c02": "根。心在於根。亦是邊矣。[0640c02] 次破其中。中即是意。還同",
    "X16n0317_001:0640c03": "內破。[0640c03] 三破其處。處即是處所。處必以表為定。若無",
    "X16n0317_001:0640c04": "表。便是無矣。若有表。表體不定。心應雜亂。為處不",
    "X16n0317_001:0640c05": "成矣。[0640c05] 阿難下破轉計。阿難轉計謂。我之立意。非單",
    "X16n0317_001:0640c06": "指根說。亦非單指處所。即如眼色為緣。生於眼識。",
    "X16n0317_001:0640c07": "眼有分別。色塵無知。即分別是心之所在也。[0640c07] 。今奪",
    "X16n0317_001:0640c08": "破云。汝心若在根塵兩楹之間。為兼二耶。不兼二",
    "X16n0317_001:0640c09": "耶。心兼根境。體則雜亂。不兼根境。其心獨立。然心",
    "X16n0317_001:0640c10": "則有知。而物無知。便是成敵兩立。以何為中乎。又",
    "X16n0317_001:0640c11": "若不兼二者。不兼根即是非知。不兼境便是不知。",
    "X16n0317_001:0640c12": "二則總是無體。中何為相耶。[0640c12] &#x8462;阿難前無所計。後",
    "X16n0317_001:0640c13": "無攀援。已到牛角尖裏沒去處。猶借一中字作隱",
    "X16n0317_001:0640c14": "身術。而世尊終不放過。曰。汝言中間。中必不迷。畢",
    "X16n0317_001:0640c15": "竟中何為在耶。只此一問。說道這一中字在身不",
    "X16n0317_001:0640c16": "得。在邊不得。說道有表不得。無表不得。說道兼二",
    "X16n0317_001:0640c17": "不得。不兼二不得。何以故。不見六祖問南嶽讓公",
    "X16n0317_001:0640c18": "云。是恁麼物恁麼來。讓云。說似一物即不中也。以",
    "X16n0317_001:0640c19": "此看來。世尊純是將綱宗勘&#x9A10;學家。何嘗以三觀",
    "X16n0317_001:0640c20": "道理。說非空非假是中道底意思。如此全是限約",
    "X16n0317_001:0640c21": "其心了也。豈佛意哉。[0640c21] △七破無著。",
    "X16n0317_001:0640c22": "[0640c22] 阿難白佛言世尊(至)名覺知心無有是處。",
    "X16n0317_001:0640c23": "[0640c23] 目連於意不著意。便是不在身內也。善吉於空不",
    "X16n0317_001:0640c24": "著空。便是不在身外也。富樓那於舌不著說。便是",
    "X16n0317_001:0641a01": "不在法處也。舍利弗於眼不著色。便是不在根境",
    "X16n0317_001:0641a02": "中間也。今阿難逼拶到水窮山盡處。便擬世尊與",
    "X16n0317_001:0641a03": "四大弟子。共轉法輪。止是一一不著。以為常理。而",
    "X16n0317_001:0641a04": "我一切處無著。想是其心耶。此雖依教推擬。亦是",
    "X16n0317_001:0641a05": "勢到極頭。不得不作如此道也。雖然。世尊知其大",
    "X16n0317_001:0641a06": "煞混濫。為其擘破曰。汝言一切無著名之為心者。",
    "X16n0317_001:0641a07": "為在為無。為在一切物象上而擬其無著也。為在",
    "X16n0317_001:0641a08": "龜毛兔角上而擬其無著耶。若在龜毛兔角上擬",
    "X16n0317_001:0641a09": "其無著者。亦是著也。焉得謂之無著乎。若在一切",
    "X16n0317_001:0641a10": "物象上擬其無著者。亦是著也。焉得謂之無著乎。",
    "X16n0317_001:0641a11": "何者。有相則有。無相則無。有相既有。孰謂之無有。",
    "X16n0317_001:0641a12": "無相且無。誰知其無著。若然。不但自語矯亂。而且",
    "X16n0317_001:0641a13": "成無窮過矣。是故。縱斥其非是。而每結責曰。無有",
    "X16n0317_001:0641a14": "是處。已上七妄。即是世間攀緣心所依處也。世尊",
    "X16n0317_001:0641a15": "首喻云。譬如國王為賊所侵。發兵討除。是兵要當",
    "X16n0317_001:0641a16": "知賊所在。今之七處。便是賊壘所在也。賊壘既傾。",
    "X16n0317_001:0641a17": "而賊不難擒矣。下即是擒賊之說。至文當知。[0641a17] △二",
    "X16n0317_001:0641a18": "破能依分六。[0641a18] 一請示奢摩他法。",
    "X16n0317_001:0641a19": "[0641a19] 爾時阿難在大眾中(至)傾渴翹佇欽聞示誨。",
    "X16n0317_001:0641a20": "[0641a20] 爾時下責躬。此中請意。敘曰。我是如來最小之弟。",
    "X16n0317_001:0641a21": "又曰。雖今出家。猶恃嬌憐。細觀之。只一愛字。便是",
    "X16n0317_001:0641a22": "著賊之由也。真際所詣。對上七妄可知。奢摩他路",
    "X16n0317_001:0641a23": "一句。乃是請擒賊之方略。彌戾車。此翻不正見。又",
    "X16n0317_001:0641a24": "曰惡見。正指賊之巨帥。[0641a24] △二密示真體。",
    "X16n0317_001:0641b01": "[0641b01] 爾時世尊從其面門(至)皆住本國合掌承聽。",
    "X16n0317_001:0641b02": "[0641b02] 爾時下示相。此密示其正體也。猶之乎理國統者。",
    "X16n0317_001:0641b03": "先示真主。真主出。大事不難定矣。教義家不明此",
    "X16n0317_001:0641b04": "意。往往將覿面提持一著。指為表說。而以言說之",
    "X16n0317_001:0641b05": "名相。反認為實法。可惜也。不見阿難前請云。由不",
    "X16n0317_001:0641b06": "知真詣所在。為彼所轉。佛今面門放種種光者。便",
    "X16n0317_001:0641b07": "是示其真詣底所在耳。又普佛世界(云云)者。亦是",
    "X16n0317_001:0641b08": "詶其奢摩他之請。以見四句法之作用也。大抵經",
    "X16n0317_001:0641b09": "家於機前先作如此敘者。&#x8462;明一期開示。的有本",
    "X16n0317_001:0641b10": "據。要非濫說得也。又顯此事不是言說當得底。故",
    "X16n0317_001:0641b11": "以光稱。思之。[0641b11] △三雙提二源。",
    "X16n0317_001:0641b12": "[0641b12] 佛告阿難一切眾生(至)而不自覺枉入諸趣。",
    "X16n0317_001:0641b13": "[0641b13] 佛告下雙提二源。世尊將欲大開示。先提二根本",
    "X16n0317_001:0641b14": "來說者。譬如堂堂正兵。必先作露布文。以聲容其",
    "X16n0317_001:0641b15": "罪。以崇正其體。體正而枝末易治。此理之符。而事",
    "X16n0317_001:0641b16": "勢之當然者也。根本一句。正欲阿難向根本下推",
    "X16n0317_001:0641b17": "勘。若推勘得出。善惡分而直下了徹。豈非救弊之",
    "X16n0317_001:0641b18": "一端。學道之一助歟。從佛告阿難下。總斥其非。[0641b18] 皆",
    "X16n0317_001:0641b19": "由不知下。別列名目。[0641b19] 由諸眾生下。責其緣所遺者。",
    "X16n0317_001:0641b20": "&#x8462;妄心處處能緣。惟不能緣自己之真心。是乃妄",
    "X16n0317_001:0641b21": "心之所遺耳。餘文可解。[0641b21] △四正摧妄心。",
    "X16n0317_001:0641b22": "[0641b22] 阿難汝今欲知奢摩他路(至)失汝元常故受輪轉。",
    "X16n0317_001:0641b23": "[0641b23] 阿難下。別摧妄體。此奢摩他中探拔之機也。先探",
    "X16n0317_001:0641b24": "後拔。如來舉臂。此探其門也。門吏若固。敵何由入。",
    "X16n0317_001:0641c01": "設門吏之不固。遂使開門受敵矣。今阿難不然。曰。",
    "X16n0317_001:0641c02": "我見如來舉臂。此便是城門失守矣。門既失守。城",
    "X16n0317_001:0641c03": "安得不傾。家安得不破。佛又曰。汝目可見。以何為",
    "X16n0317_001:0641c04": "心。此探主也。主若善計。城雖陷。猶有出身之路。今",
    "X16n0317_001:0641c05": "阿難不然。曰。如來現今徵心所在。而我以心推窮",
    "X16n0317_001:0641c06": "尋逐。即能推者我將為心。觀此不特不能善計。更",
    "X16n0317_001:0641c07": "且呈身矣。更且面縛矣。豈得謂之有智主人哉。[0641c07] 佛",
    "X16n0317_001:0641c08": "言下。便是拔也。拔即是傾其賊壘。誅其巨魁。不然。",
    "X16n0317_001:0641c09": "據&#x6B35;結案。不然。迸諸遐夷。其殺活縱。在師家手裏。",
    "X16n0317_001:0641c10": "故謂之&#x39DE;也。[0641c10] △五伸疑請救。",
    "X16n0317_001:0641c11": "[0641c11] 阿難白佛言世尊(至)惟垂大悲開示未悟。",
    "X16n0317_001:0641c12": "[0641c12] 阿難下。請示真心。此阿難呈&#x6B35;請救也。呈&#x6B35;不出",
    "X16n0317_001:0641c13": "善惡兩端。心愛佛故。便是善心。縱令謗法。便是惡",
    "X16n0317_001:0641c14": "心。昔六祖能大師問惠明上座云。不思善。不思惡。",
    "X16n0317_001:0641c15": "阿那個是明上座本來面目。惠明即悟去。曰。如人",
    "X16n0317_001:0641c16": "飲水。冷煖自知。今阿難疑曰。我乃無心同諸土木。",
    "X16n0317_001:0641c17": "若據兩家呈&#x6B35;。則同一鼻孔。若論祖佛僉旨。則深",
    "X16n0317_001:0641c18": "淺有異。學人到此。悉心究看。無被文字熱瞞。唯垂",
    "X16n0317_001:0641c19": "下請救如文。[0641c19] △六顯心揀妄。",
    "X16n0317_001:0641c20": "[0641c20] 爾時世尊開示阿難(至)雖得多聞不成聖果。",
    "X16n0317_001:0641c21": "[0641c21] 此世尊下手垂救也。然有縱有奪。從爾時下。即是",
    "X16n0317_001:0641c22": "縱也。縱者許其有心。故曰。諸法所生。唯心所現。乃",
    "X16n0317_001:0641c23": "至清淨妙淨明心。性一切心等。[0641c23] 從若汝下。即是奪",
    "X16n0317_001:0641c24": "也。奪者。斥其無體。故曰。所了知性。必為心者。此心",
    "X16n0317_001:0642a01": "即應離諸一切色香味觸諸塵事業。別有全性。乃",
    "X16n0317_001:0642a02": "至若分別性離塵無體。此心則同龜毛兔角等。又",
    "X16n0317_001:0642a03": "前縱中。許云。欲令心入無生法忍。至後奪中。乃云。",
    "X16n0317_001:0642a04": "其誰脩證無生法忍。只此一語。有縱有奪。有&#x920E;有",
    "X16n0317_001:0642a05": "錐。使學人&#x51D1;泊不得。自然偷心盡死。是故阿難大",
    "X16n0317_001:0642a06": "眾一時俱失。以此見世尊。真是鉗鎚妙密。不少假",
    "X16n0317_001:0642a07": "以辭色云爾。[0642a07] 從佛告下。&#x5EFC;是據&#x6B35;結案。若是據&#x6B35;",
    "X16n0317_001:0642a08": "則曰。雖成九次第定。不得漏盡是矣。若是結案。則",
    "X16n0317_001:0642a09": "曰。雖得多聞。不成聖果是矣。",
    "X16n0317_001:0642a10": "[0642a10] 奢摩他通科一段文章。不出兩個字為骨子。惟心",
    "X16n0317_001:0642a11": "與目而已。心有能依所依。目亦有能見所見。能見",
    "X16n0317_001:0642a12": "即是根。所見即是境。能依即是主。所依即是處。不",
    "X16n0317_001:0642a13": "見如來劈頭首喻云。譬如國王為賊所侵。發兵討",
    "X16n0317_001:0642a14": "除。是兵要當知賊所在。今眾生攀緣七處。正是賊",
    "X16n0317_001:0642a15": "之所在也。阿難以能推為心者。正是賊之巨帥也。",
    "X16n0317_001:0642a16": "前已破竟。今目家發見造業。亦是賊之餘黨。其比",
    "X16n0317_001:0642a17": "惡更為甚者。發兵聲討。尤不可緩矣。其一從阿難",
    "X16n0317_001:0642a18": "聞已重復悲淚起至文殊辯見。是破其能見也。能",
    "X16n0317_001:0642a19": "見即是我執。其二從阿難云何五陰本如來藏下",
    "X16n0317_001:0642a20": "至三科七大。是破其所見也。所見即是法執。大&#x69E9;",
    "X16n0317_001:0642a21": "文勢雖如此分。其意重在能知所知二障。至文當",
    "X16n0317_001:0642a22": "辯。[0642a22] △二辯見分四。初辯我執。次辯法執。三敘悟心",
    "X16n0317_001:0642a23": "益。四說偈呈解。[0642a23] 初辯我執分四。[0642a23] 初敘謬請說。",
    "X16n0317_001:0642a24": "[0642a24] 阿難聞已重復悲淚(至)發妙明心開我道眼。",
    "X16n0317_001:0642b01": "[0642b01] 阿難性識聰敏。多是依他作解。及&#x5FA7;計執所成爾。",
    "X16n0317_001:0642b02": "是故每每自稱曰。我是如來最小之弟。又曰。我佛",
    "X16n0317_001:0642b03": "寵弟。心愛佛故。至此又曰。將謂如來惠我三昧。觀",
    "X16n0317_001:0642b04": "阿難如此作解。豈非依他執所成者乎。直到今日。",
    "X16n0317_001:0642b05": "方知其謬。曰。不知身心本不相代。此由承佛極力",
    "X16n0317_001:0642b06": "開示提策。有此一下。雖然。依他執破。其&#x5FA7;計猶存。",
    "X16n0317_001:0642b07": "是故復請曰。惟願如來哀愍窮露。發妙明心開我",
    "X16n0317_001:0642b08": "道眼。&#x8462;道眼開。則&#x5FA7;計執斷。妙明露。則圓成實性",
    "X16n0317_001:0642b09": "顯矣。觀阿難此請。實謂懇惻詳密。真是後學之榜",
    "X16n0317_001:0642b10": "樣也已。又中間言二障者。即是能知所知。能知即",
    "X16n0317_001:0642b11": "是煩惱障也。言寂常心性者。若斷能知所知便是",
    "X16n0317_001:0642b12": "寂。若斷能覺所覺便是常。寂恐認作空寂之寂。故",
    "X16n0317_001:0642b13": "下一心字。常恐涉斷常之常。故下一性字。此又是",
    "X16n0317_001:0642b14": "悟後語。今先提者。阿難希心到如此地位爾。二喻",
    "X16n0317_001:0642b15": "帖文可知。[0642b15] △二密示真見。",
    "X16n0317_001:0642b16": "[0642b16] 即時如來從&#x80F7;卍字(至)性淨明心得清淨眼。",
    "X16n0317_001:0642b17": "[0642b17] 佛祖是一個道理。但言句有異耳。只如宗徒家稱",
    "X16n0317_001:0642b18": "為用。經義家說為光。其實總不是。何也。若說光說",
    "X16n0317_001:0642b19": "用。便著名相了也。與此中有何關趣。然臨機審宜。",
    "X16n0317_001:0642b20": "又不可不知。今就教義而論。如阿難初墮誤處。佛",
    "X16n0317_001:0642b21": "只頂光一照。指令歸家。當爾之時。還作名相說得",
    "X16n0317_001:0642b22": "耶。至破七處之後。阿難個裏攀緣不得。措意不著。",
    "X16n0317_001:0642b23": "佛乃覿面提持。示之以本光。使其向上承當。於此",
    "X16n0317_001:0642b24": "之際。還可容別道理著&#x811A;得乎。及至今來。能所俱",
    "X16n0317_001:0642c01": "摧。心性不立。阿難大眾皆打失矣。佛乃運出自己",
    "X16n0317_001:0642c02": "胸襟個段光來。作個法眼。故曰我今為汝建大法",
    "X16n0317_001:0642c03": "幢。亦令十方一切眾生。獲妙微密。既稱微密。詎可",
    "X16n0317_001:0642c04": "以言說道理指注得耶。不見巖頭禪師云。若欲播",
    "X16n0317_001:0642c05": "揚大教。直須自己胸襟流出。與我&#x8462;天&#x8462;地去。巖",
    "X16n0317_001:0642c06": "頭如此。可以領得佛意矣。何也。佛將自己胸襟流",
    "X16n0317_001:0642c07": "出底。照到微塵世界。不見有別道理也。又照到十",
    "X16n0317_001:0642c08": "方如來極頂處。亦不見有別道理也。且既無別道",
    "X16n0317_001:0642c09": "理。又何說得有佛有眾生。有自有他。有根有塵。有",
    "X16n0317_001:0642c10": "二障可纏。有三昧可惠。縱然有毫釐可說得底。便",
    "X16n0317_001:0642c11": "不是此中意思明矣。若此中意思明得。便是道眼",
    "X16n0317_001:0642c12": "開也。雖然。此幾句文字。亦是當時經家描寫來底。",
    "X16n0317_001:0642c13": "佛口決非有如此露布。且看下文。於世尊言下煆",
    "X16n0317_001:0642c14": "過始見。[0642c14] △三發妙明心分五。一即色是妙。二即受",
    "X16n0317_001:0642c15": "是妙。三即想是妙。四即行是妙。五即識是妙。[0642c15] 一",
    "X16n0317_001:0642c16": "即色是妙。",
    "X16n0317_001:0642c17": "[0642c17] 阿難汝先答我見光明拳(至)如是見性是心非眼。",
    "X16n0317_001:0642c18": "[0642c18] 學道貴識得生死若不識得生死。學道無門矣。何",
    "X16n0317_001:0642c19": "以。道者。路也。若明眼人。東去也無妨。西去也無妨。",
    "X16n0317_001:0642c20": "若無眼人。纔舉步。便墮坑落塹矣。而阿難&#x5374;是如",
    "X16n0317_001:0642c21": "此。世尊平地掘一坑問曰。此拳光明因何而有。云",
    "X16n0317_001:0642c22": "何成拳。阿難言。由佛全體。故有光明。我實眼觀。故",
    "X16n0317_001:0642c23": "有拳相。此所謂不識生死。自投身向下也。世尊見",
    "X16n0317_001:0642c24": "其如此。一不做。二不休。更設一塹問曰。以汝眼根。",
    "X16n0317_001:0643a01": "例我拳理。其義均否。阿難更是不省。答云。以我眼",
    "X16n0317_001:0643a02": "根。例如來拳。事義相類。以此觀之。阿難不但不知",
    "X16n0317_001:0643a03": "生死。且不識目前。宜乎被登伽騎下也。世尊如是",
    "X16n0317_001:0643a04": "一擒一縱。見其墮在坑裏。乃為下判(云云)。[0643a04] 所以者",
    "X16n0317_001:0643a05": "何下。其說盲喻。雖是況顯。實借罵其瞎漢。瞎漢且",
    "X16n0317_001:0643a06": "能見。況肉眼睜睜者乎。阿難蒙然不知。猶爭死氣。",
    "X16n0317_001:0643a07": "故又建燈喻以塞其口。謂燈祇能顯色。見色是眼。",
    "X16n0317_001:0643a08": "非關燈矣。謂眼祇能受燈。見燈是心。非關眼矣。然",
    "X16n0317_001:0643a09": "此意分明罵主。罵得甚巧。謂汝自己不見。非關餘",
    "X16n0317_001:0643a10": "矣。已上辯色蘊是妙。何以知之。阿難言。由佛全體。",
    "X16n0317_001:0643a11": "故有光明。我實眼觀。故有拳相。此非其色蘊耶。又",
    "X16n0317_001:0643a12": "盲者無見。眼前惟見黑暗。此非其心之妙耶。[0643a12] △二",
    "X16n0317_001:0643a13": "即受是妙。",
    "X16n0317_001:0643a14": "[0643a14] 阿難雖復得聞是言(至)名為塵義佛言如是。",
    "X16n0317_001:0643a15": "[0643a15] 旅亭喻三界。主喻覺性。客喻分別惑。又新霽喻覺",
    "X16n0317_001:0643a16": "明。空喻無明。塵喻俱生惑。憍陳那。此云火器。是佛",
    "X16n0317_001:0643a17": "之親臣也。佛初於鹿苑說法。陳那首唱其解者。解",
    "X16n0317_001:0643a18": "得三界如寄。分別如客。客去而覺心自在。證小乘",
    "X16n0317_001:0643a19": "偏空。是解淺者也。今預楞嚴法會。解得覺本是明。",
    "X16n0317_001:0643a20": "所以不明者。良由無明翳空。俱生惑體。今既發明。",
    "X16n0317_001:0643a21": "純覺遺塵。入大乘無生。是解之深者也。此據教義",
    "X16n0317_001:0643a22": "而論。今皆不取。何以故。此一段文字。不過借一解",
    "X16n0317_001:0643a23": "字發揮以對阿難之不解耳。因前阿難不解。著境",
    "X16n0317_001:0643a24": "而受惑。由今陳那先悟。所以&#x5374;物以全真。是以世",
    "X16n0317_001:0643b01": "尊立機。一開一合。一殺一活。以&#x9A10;主人之覺不覺",
    "X16n0317_001:0643b02": "耳。",
    "X16n0317_001:0643b03": "[0643b03] 即時如來於大眾中(至)誰為搖動佛言如是。",
    "X16n0317_001:0643b04": "[0643b04] 佛垂一機。作四處勘證。初佛屈五輪指問阿難。阿",
    "X16n0317_001:0643b05": "難不省。便於境上作模作樣。佛故拈來一一折合",
    "X16n0317_001:0643b06": "之。阿難口遂默然。是死於機下也。其次開五輪指",
    "X16n0317_001:0643b07": "問陳那。陳那解得是客是塵。主則自在也。主既自",
    "X16n0317_001:0643b08": "在。便是不受境惑。而有活著處矣。故佛許云如是。",
    "X16n0317_001:0643b09": "其三佛以五輪指作開合勢。問阿難。阿難初不省",
    "X16n0317_001:0643b10": "其說。後被佛錐劄之。由是出語云。我見如來手自",
    "X16n0317_001:0643b11": "開合。非我見性有開有合。及至再問。便云。我之見",
    "X16n0317_001:0643b12": "性尚無有靜。誰為無住。此則阿難會得境有開合。",
    "X16n0317_001:0643b13": "見無舒卷矣。故佛許云如是。其四佛於輪掌中。飛",
    "X16n0317_001:0643b14": "一寶光在阿難左。阿難迴首左盻。佛又飛一寶光",
    "X16n0317_001:0643b15": "在阿難右。阿難迴首右盻。佛復錐劄之。乃出語云。",
    "X16n0317_001:0643b16": "而我見性尚無有止。誰為搖動。此則阿難會得身",
    "X16n0317_001:0643b17": "有動靜。而性無動靜。故佛許云如是。此三個如是。",
    "X16n0317_001:0643b18": "各有所以。一&#x9A10;其主。主在。二&#x9A10;其見。見淨。三&#x9A10;其",
    "X16n0317_001:0643b19": "性。性實。故皆許云如是。然文與而情不與。何也。若",
    "X16n0317_001:0643b20": "全許之。下經不消費許多周折。而阿難儼然是一",
    "X16n0317_001:0643b21": "作家矣。今則不然。此三處按住如是者。正是&#x9A10;其",
    "X16n0317_001:0643b22": "受蘊耳。",
    "X16n0317_001:0643b23": "[0643b23] 於是如來普告大眾(至)輪迴是中自取流轉。",
    "X16n0317_001:0643b24": "[0643b24] 此會通前意。[0643b24] 於是下。借陳那之解。結責阿難誤執",
    "X16n0317_001:0643c01": "客塵。[0643c01] 汝觀下。就阿難言性無動靜。結責大眾根身",
    "X16n0317_001:0643c02": "妄動。又汝下。結責見本無舒無卷。而妄謂我手有",
    "X16n0317_001:0643c03": "開有合。[0643c03] 云何下。總責其迷也。如文可解。[0643c03] 已上辯受",
    "X16n0317_001:0643c04": "蘊即妙。佛開五輪指問陳那。陳那解得是客是塵。",
    "X16n0317_001:0643c05": "佛又作開合勢問阿難。阿難曰。如來手自開合。非",
    "X16n0317_001:0643c06": "我見性有開有合。據二人所陳。雖非色蘊。亦是受",
    "X16n0317_001:0643c07": "蘊之相也。飛光&#x9A10;見同。"
}