{
    "X87n1612_001:0001a04": "是集皆佛氏妙藥救世之書也。能令病者服之即愈。",
    "X87n1612_001:0001a05": "至有盲聾喑跛之徒亦得除瘥。四明道人秀公久歷",
    "X87n1612_001:0001a06": "湖海。此藥備甞無不應驗。宜乎刊行以壽後世。故余",
    "X87n1612_001:0001a07": "樂為之序。",
    "X87n1612_001:0001a08": "紹定庚寅六月望日蘭庭劉棐",
    "X87n1612_001:0001a11": " 人天寶鑑序",
    "X87n1612_001:0001a13": "竊聞先德有善不能昭昭於世者。後學之過也。如三",
    "X87n1612_001:0001a14": "教古德於佛法中有一言一行。雖載之碑傳實錄及",
    "X87n1612_001:0001a15": "諸遺編。而散在四方不能周知徧覽。於是潛德或幾",
    "X87n1612_001:0001a16": "無聞。愚甞出處叢林。或得之尊宿提倡。或訪求採摭。",
    "X87n1612_001:0001a17": "凡可以激發志氣垂鑑於世者輒隨而錄之。總數百",
    "X87n1612_001:0001a18": "段。目曰人天寶鑑。不復銓柬人品條次先後。擬大慧",
    "X87n1612_001:0001a19": "正法眼藏之類。且昔之禪者未始不以教律為務。宗",
    "X87n1612_001:0001a20": "教律者未始不以禪為務。至於儒老家學者亦未始",
    "X87n1612_001:0001a21": "不相得而徹證之。非如今日專一門擅一美。互相詆",
    "X87n1612_001:0001a22": "訾如水火不相入。噫。古者之行非難行也。人自菲薄",
    "X87n1612_001:0001a23": "以謂古人不可及爾。殊不知古人猶今之人也。能自",
    "X87n1612_001:0001a24": "奮志於其間則與古人何別。今刊其書廣其說。欲示",
    "X87n1612_001:0001b01": "後世學者知有前輩典刑。咸至于道而已。高明毋誚",
    "X87n1612_001:0001b02": "焉。",
    "X87n1612_001:0001b03": "紹定三年結制日四明沙門曇秀序",
    "X87n1612_001:0001b10": "人天寶鑑",
    "X87n1612_001:0001b12": "唐德宗問曇光法師曰僧何名為寶。對曰。僧者具有",
    "X87n1612_001:0001b13": "六種以寶稱之。一頓悟自心超凡入聖得名禪僧。二",
    "X87n1612_001:0001b14": "解行雙運不入世流得名高僧。三具戒定慧有大辯",
    "X87n1612_001:0001b15": "才得名講僧。四見聞深實舉古驗今得名文章僧。五",
    "X87n1612_001:0001b16": "知因識果慈威竝行得名主事僧。六精勤功業長養",
    "X87n1612_001:0001b17": "聖胎得名常僧。帝大悅遂詔天下度僧。(唐僧傳)",
    "X87n1612_001:0001b18": "大善禪師南岳高第也。修法華禪門得慈悲三昧。時",
    "X87n1612_001:0001b19": "衡陽內史鄭僧杲雖每遇縣令陳正業稱揚師德。而",
    "X87n1612_001:0001b20": "鄭略無信向意。一日同陳出獵圍鹿一羣。鄭謂陳曰。",
    "X87n1612_001:0001b21": "公甞稱大善禪師有慈悲三昧力。今日其鹿如何。陳",
    "X87n1612_001:0001b22": "即率左右數人同聲念曰南無大善禪師。即時羣鹿",
    "X87n1612_001:0001b23": "騰空而出。於是內史媿伏。(國清石刻)",
    "X87n1612_001:0001b24": "左溪尊者諱玄朗。烏傷人。從學天宮威法。師得旨。後",
    "X87n1612_001:0001c01": "栖身巖谷。或猿玃來以捧鉢。或飛鳥至以聽經。唯十",
    "X87n1612_001:0001c02": "八種十二頭陁。如是處者三十年。若其細行修身悉",
    "X87n1612_001:0001c03": "徇律制。故李華云。禪無私授不見身相。戒淨無玷不",
    "X87n1612_001:0001c04": "假外儀。講不待眾。誨人無勌。居止偏廈。食無重味。夜",
    "X87n1612_001:0001c05": "非披尋聖典未甞空秉一燈。日非瞻禮聖容未甞虗",
    "X87n1612_001:0001c06": "行一步。一鬱多羅四十餘年。一尼師壇終身不易。未",
    "X87n1612_001:0001c07": "甞因利說一句法。未甞為法受一毫財。(本傳)",
    "X87n1612_001:0001c08": "五臺山無相禪師。禮佛示眾曰。汝輩才見泥像便如",
    "X87n1612_001:0001c09": "舂米相似。曾無意謂。殊不知己躬分上各各有一尊",
    "X87n1612_001:0001c10": "虗空來太小古釋迦古觀音。日夜在汝六根門頭放",
    "X87n1612_001:0001c11": "光動地。四威儀內同出同。入未甞纖毫相離。何不學",
    "X87n1612_001:0001c12": "禮取者箇佛。却去泥團上作活計。汝若禮得者箇佛。",
    "X87n1612_001:0001c13": "即是禮汝自心。汝雖是顛倒妄想之心。從本已來直",
    "X87n1612_001:0001c14": "至今日廣大清淨。迷未甞迷悟未甞悟。與佛如來更",
    "X87n1612_001:0001c15": "無欠少。只為汝貪著緣境。所以有生有滅有迷有悟。",
    "X87n1612_001:0001c16": "若能一念回光便乃即同諸聖。故云佛在爾心頭。時",
    "X87n1612_001:0001c17": "人向外求。內懷無價寶。不識一生休。又不見華嚴遂",
    "X87n1612_001:0001c18": "法師道。我會得即心自性。如今凡修行動靜無不與",
    "X87n1612_001:0001c19": "稱自性底道理相應。故我終日禮佛不作禮會。終日",
    "X87n1612_001:0001c20": "念佛不作念會。且道華嚴作甚麼會。者箇恰如善財",
    "X87n1612_001:0001c21": "入毗盧樓閣。證不思議自在境界相似。末後却道我",
    "X87n1612_001:0001c22": "歷一百一十城。參五十三善知識。見種種境界。聞種",
    "X87n1612_001:0001c23": "種法門。皆無有實。譬如有人於睡夢中見種種事。從",
    "X87n1612_001:0001c24": "睡覺已乃知是夢。諸禪德。善財雖向夢裏認得箇昭",
    "X87n1612_001:0002a01": "昭靈靈。依前落在陰界。若是頂門具眼肘後有符。釋",
    "X87n1612_001:0002a02": "迦彌勒是乾屎橛。文殊普賢是博地凡夫。真如涅槃",
    "X87n1612_001:0002a03": "是繫驢橛。一大藏教是拭瘡疣紙。有甚樓閣可入境",
    "X87n1612_001:0002a04": "界可證。其或未能如是。且向他夢裏禮取一拜半拜。",
    "X87n1612_001:0002a05": "(通行錄)",
    "X87n1612_001:0002a06": "天台韶國師處之。龍泉人。受具後尅意咨參。殊無所",
    "X87n1612_001:0002a07": "入。至曹山隨眾而已。因僧問法眼曰。十二時中如何",
    "X87n1612_001:0002a08": "得頓息萬緣去。法眼曰空與汝為緣邪。色與汝為緣",
    "X87n1612_001:0002a09": "邪。言空為緣。則空本無緣。言色為緣。則色心不二。日",
    "X87n1612_001:0002a10": "用果何物為汝緣乎。韶聞悚然有省。復有禪者問如",
    "X87n1612_001:0002a11": "何是曹源一滴水。法眼曰是曹源一滴水。韶聞大悟。",
    "X87n1612_001:0002a12": "法眼曰。汝當大闡吾宗。毋滯於此。遂遊天台。睠然有",
    "X87n1612_001:0002a13": "終焉之意。時吳越忠懿王以國子刺台州。雅聞師名。",
    "X87n1612_001:0002a14": "甞遣使迎之。申弟子禮。王一夕夢被人斷頸。驚疑不",
    "X87n1612_001:0002a15": "釋遂決於韶。韶曰非常夢也。主字去却一點。不久為",
    "X87n1612_001:0002a16": "王矣。王曰若果符此無忘佛恩。漢乾祐元年王嗣國",
    "X87n1612_001:0002a17": "位。尊韶為國師。時天台智者教法。自會昌之變碩德",
    "X87n1612_001:0002a18": "隱耀。所有法藏多流海東。螺溪寂法。師痛將蔑聞力",
    "X87n1612_001:0002a19": "網羅之。先於金華藏中僅得淨名一疏而已。後因忠",
    "X87n1612_001:0002a20": "懿王覧內典昧教相請扣於韶。韶稱寂洞明天台之",
    "X87n1612_001:0002a21": "道。遂召寂建講。王乃喜。特遣十使杭海傳寫以還。由",
    "X87n1612_001:0002a22": "是教法復振殆今不墜者。韶寂二師之力也。開寶四",
    "X87n1612_001:0002a23": "年六月二十八日順寂于華頂峯。是夜星隕于地。天",
    "X87n1612_001:0002a24": "降大雪。師之涅槃異相難以盡紀。具如燈禪師行業",
    "X87n1612_001:0002b01": "等記。",
    "X87n1612_001:0002b02": "智者顗禪師示眾曰。同學照禪師在南岳眾中。苦行",
    "X87n1612_001:0002b03": "禪定最為第一。輒用眾一撮鹽作齋飲用。所侵無幾",
    "X87n1612_001:0002b04": "不以為事。後行方等忽見相起。計三年增之至數十",
    "X87n1612_001:0002b05": "斛。急令陪備。仍賣衣資買鹽償眾。此事非久。亦非傳",
    "X87n1612_001:0002b06": "聞。宜以為規。莫令後悔。吾雖寡德行。遠近頗相追尋。",
    "X87n1612_001:0002b07": "而隔剡嶺難為徒步。老病出入多以眾驢迎送。若是",
    "X87n1612_001:0002b08": "吾客私計功醻。直令彼此無咎。吾是眾主。驢亦我得。",
    "X87n1612_001:0002b09": "既捨入眾非復我有。我不合用。非我何言。舉此一條",
    "X87n1612_001:0002b10": "餘事皆爾。(國清百錄)",
    "X87n1612_001:0002b11": "兜率梧律師從學普寧律師。持己精嚴。日中一食。禮",
    "X87n1612_001:0002b12": "誦不輟。後住兜率。甞問道徑山琳禪師。琳見其著心",
    "X87n1612_001:0002b13": "持戒不通理道。因戲謂曰。公被律縛無氣急乎。梧曰。",
    "X87n1612_001:0002b14": "根識暗鈍不得不縛。望師憫而示之。琳舉婆修盤頭",
    "X87n1612_001:0002b15": "甞一食不臥。六時禮佛。清淨無染為眾所歸。二十祖",
    "X87n1612_001:0002b16": "闍夜多將欲度之。問其徒曰。此頭陁精修梵行。可得",
    "X87n1612_001:0002b17": "佛乎。其徒曰。精進如此。何故不可。夜多曰。汝師與道",
    "X87n1612_001:0002b18": "遠矣。縱經塵劫皆虗妄之本。其徒不勝憤。謂夜多曰。尊",
    "X87n1612_001:0002b19": "者蘊何德行而譏我師。夜多曰。我不求道亦不顛倒。",
    "X87n1612_001:0002b20": "我不禮佛亦不輕慢。我不長坐亦不懈怠。我不一食",
    "X87n1612_001:0002b21": "亦不雜食。我不知足亦不貪慾。心無所之名之曰道。",
    "X87n1612_001:0002b22": "婆修聞已獲無漏智。琳遂厲聲喝一喝云。直饒與麼",
    "X87n1612_001:0002b23": "猶是鈍漢。梧於言下心意豁然。喜躍而拜曰。不聞師",
    "X87n1612_001:0002b24": "誨爭解知非。今當持而不持。持無作戒更不消著心",
    "X87n1612_001:0002c01": "力也。辭行回至丈室。屏去舊習。獨一禪牀。講倡之外",
    "X87n1612_001:0002c02": "默坐而已。俄一夕召明靜法師至曰。擇梧得徑山打",
    "X87n1612_001:0002c03": "破情執。至今無一點事在。胸中今夜欲入無聲三昧",
    "X87n1612_001:0002c04": "去也。由是寂然竟爾長寢。(通行錄)",
    "X87n1612_001:0002c05": "真宗甞欲廢太平興國寺為倉。詔下之日有僧唐突",
    "X87n1612_001:0002c06": "以謂不可廢。　上遣中使諭旨曰。不聽廢寺即斬。仍",
    "X87n1612_001:0002c07": "以劒示之。祝曰僧行劒怖懼即斬。不然即赦之。中使",
    "X87n1612_001:0002c08": "如所誡。僧笑引頸曰。為佛法死實甘餂之。　上悅。寺",
    "X87n1612_001:0002c09": "遂免。韓子蒼曰。今時有如是僧。乃可稱衲子。(石門集)",
    "X87n1612_001:0002c10": "法昌遇禪師。臨漳高亭人。幼棄家。有大志。遊方名著",
    "X87n1612_001:0002c11": "叢席。浮山遠公指謂人曰。此後學行脚樣子。晚於分",
    "X87n1612_001:0002c12": "寧之北。千峯萬壑。古屋敗垣。遇安止之。衲子時有至",
    "X87n1612_001:0002c13": "者。皆苦其作勞。未甞有一語委曲以示其徒。學者不",
    "X87n1612_001:0002c14": "能曉其意。又不能與之同憺泊辛苦。悉皆引去。以故",
    "X87n1612_001:0002c15": "單丁住山。而晨香夕燈陞堂說法至老不廢。叢林所",
    "X87n1612_001:0002c16": "服玩者無不備。龍圖徐禧歎曰。無眾如有眾。真本色",
    "X87n1612_001:0002c17": "住山。將化前一日遇。作偈遺曰。今年七十七。出行須",
    "X87n1612_001:0002c18": "擇日。昨夜報龜哥。報道明朝吉。徐覽偈聳然。邀靈源",
    "X87n1612_001:0002c19": "同往。至彼已寂然矣。(汀江集)",
    "X87n1612_001:0002c20": "法智尊者。諱知禮。年至四十常坐不臥。足無外涉。修",
    "X87n1612_001:0002c21": "謁都遣。一日謂諸徒曰。半偈忘軀一句投火。聖人之",
    "X87n1612_001:0002c22": "心為法如是。吾不能捐捨身命以警發懈怠。胡足言",
    "X87n1612_001:0002c23": "哉。於是結十僧修法華三昧。期滿三載共焚其身。時",
    "X87n1612_001:0002c24": "翰林楊億致書確請住世。復以欣厭意而興難問。尊",
    "X87n1612_001:0003a01": "者答曰。終日破相而諸法皆成。終日立法而纖塵必",
    "X87n1612_001:0003a02": "盡。楊公復致問曰。風吟寶樹波動金蕖。是何人境界。",
    "X87n1612_001:0003a03": "答曰只此見聞更無道理。公又問。法華梵網皆魔王",
    "X87n1612_001:0003a04": "所說。答曰佛之與魔相去幾何。公知不可以義屈。亦",
    "X87n1612_001:0003a05": "不可以言留。乃致書慈雲俾自杭至。明面沮其議。又",
    "X87n1612_001:0003a06": "委州將保護無容以焚。是年公請師號於朝。　真宗",
    "X87n1612_001:0003a07": "召楊問之。公因奏師遺身事。　上嘉歎之。重諭楊曰。",
    "X87n1612_001:0003a08": "但傳朕意。請留住世。即賜法智之號。由是願行不得",
    "X87n1612_001:0003a09": "施矣。復修光明懺為順寂之期。方五日趺坐。召眾曰。",
    "X87n1612_001:0003a10": "人之生必有死。蓋常分爾。汝等當勤修道。勿令有間。",
    "X87n1612_001:0003a11": "從吾之訓猶吾之生也。言畢稱佛而逝。(教行錄等)",
    "X87n1612_001:0003a12": "圓通訥禪師。梓州人。性端靖。涖眾有法。律己精嚴。夜",
    "X87n1612_001:0003a13": "必入定。初叉手自如。中夜漸昇至膺。侍者每眡此以",
    "X87n1612_001:0003a14": "候天明。　仁宗聞其名。詔住淨因。訥以疾辭。舉璉以",
    "X87n1612_001:0003a15": "自代。召對大悅。賜大覺禪師。至　英宗甞賜手詔。天",
    "X87n1612_001:0003a16": "下寺院任性住持。璉不言。鮮有知者。及東坡制宸奎",
    "X87n1612_001:0003a17": "閣記。移書審之云。宸奎閣碑謹已撰成。衰朽廢學不",
    "X87n1612_001:0003a18": "知堪上石否。見參寥說。禪師出京日。　英廟賜手詔。",
    "X87n1612_001:0003a19": "其略曰。任性住持者。不知果是否。切請錄示全文。欲",
    "X87n1612_001:0003a20": "入此一節。璉答云無。及寂乃得於書笥中。坡聞云非",
    "X87n1612_001:0003a21": "得道之士安得有此薀藉。坡閣記云。師雖出世度人",
    "X87n1612_001:0003a22": "而持律甚嚴。　上賜龍腦鉢。師對使者焚之。曰吾法",
    "X87n1612_001:0003a23": "以壞色衣。以瓦鉢食。此鉢非法。使者歸奏。　上嘉歎。",
    "X87n1612_001:0003a24": "久之師居處服玩可以化寶坊也。而皆不為。獨於都",
    "X87n1612_001:0003b01": "城之西為精舍。容百許人而已。",
    "X87n1612_001:0003b02": "梁武帝問誌公曰。朕萬機之暇修諸善事。還有功德",
    "X87n1612_001:0003b03": "也無。誌曰。有即有。非真功德。帝曰何謂其真。誌曰性",
    "X87n1612_001:0003b04": "淨明心體自空寂是真功德。帝因有省。故先聖有言。",
    "X87n1612_001:0003b05": "若能靜坐一須臾。勝造河沙七寶塔。寶塔畢竟化為",
    "X87n1612_001:0003b06": "塵。一念淨心成正覺。(通行錄)",
    "X87n1612_001:0003b07": "真人孫思邈。京兆人。幼聰慧。日誦萬言。善莊老。尤篤",
    "X87n1612_001:0003b08": "志釋典。年百五十歲。甞隱終南山。不食飲食唯服鉛",
    "X87n1612_001:0003b09": "汞。與宣律師友善。議論終日。甞書華嚴經。時唐太宗",
    "X87n1612_001:0003b10": "欲讀佛經。問邈曰何經為大。答曰華嚴經佛所尊大。",
    "X87n1612_001:0003b11": "帝曰。近玄奘三藏譯大般若六百卷何不為大。而八",
    "X87n1612_001:0003b12": "十卷者猶為大乎。答曰華嚴法界具一切門。於一門",
    "X87n1612_001:0003b13": "中可演出大千經卷。般若經乃是華嚴一門耳。帝悟。",
    "X87n1612_001:0003b14": "從是受持。(釋氏類說)",
    "X87n1612_001:0003b15": "侍郎楊億書寄李維內翰。其略曰。假守南昌適會廣",
    "X87n1612_001:0003b16": "慧禪伯。齋中務簡退食多暇。或坐邀而至。或命駕從",
    "X87n1612_001:0003b17": "之。請扣無方蒙滯頓釋。半歲之後曠然弗疑。如忘忽",
    "X87n1612_001:0003b18": "記如睡忽覺。平昔碍膺之物嚗然自落。積劫未明之",
    "X87n1612_001:0003b19": "事[火*霍]爾見前。固亦決擇之洞分。應接之無蹇矣。重念",
    "X87n1612_001:0003b20": "先德率多參尋。如雪峯九度上洞山。三度上投子。遂",
    "X87n1612_001:0003b21": "嗣德山。臨濟得法於大愚。終承黃檗。雲巖多蒙道吾",
    "X87n1612_001:0003b22": "訓誘。乃為藥山之子。丹霞親承馬祖印可。而作石頭",
    "X87n1612_001:0003b23": "之裔。在古多有於理無嫌。病夫今繼紹之緣。實囑於",
    "X87n1612_001:0003b24": "廣慧。提激之自。良出於鼇峯也。忻幸因僧談道。侍郎",
    "X87n1612_001:0003c01": "遂云。大凡參學人十二時中長須照顧。不可說禪道",
    "X87n1612_001:0003c02": "時便有箇照帶底道理。日用作務時不可便無也。如",
    "X87n1612_001:0003c03": "鷄抱卵若。是拋離起去暖氣不接。便不成種。子如今",
    "X87n1612_001:0003c04": "萬境森羅六根煩動。略失照顧便喪身命。不是小事。",
    "X87n1612_001:0003c05": "今來受此緣生。被生死繫縛。蓋為塵劫已來順生滅",
    "X87n1612_001:0003c06": "心隨他流轉。以至如今。諸人等且道。若曾喪失何以",
    "X87n1612_001:0003c07": "得至。如今要識露地白牛麼。試把鼻孔拽看。又云釋",
    "X87n1612_001:0003c08": "迦老子於靈山會上。目顧迦葉謂大眾曰。吾有正法",
    "X87n1612_001:0003c09": "眼分付摩訶迦葉。又道。我於四十九年中不曾說一",
    "X87n1612_001:0003c10": "字。此是什麼道理。若是諸人分上著一字脚不得。為",
    "X87n1612_001:0003c11": "諸人各各有奇特事在。喚作奇特早是不中也。我道",
    "X87n1612_001:0003c12": "釋迦是敗軍之將。迦葉是喪身失命底人。汝等且怎",
    "X87n1612_001:0003c13": "生會。不見道。涅槃生死俱是夢言。佛與眾生竝為增",
    "X87n1612_001:0003c14": "語。直須恁麼會取。不要向外馳求。若也於此未明。敢",
    "X87n1612_001:0003c15": "道諸人乖張不少。侍郎臨終前一日。親寫一偈與家",
    "X87n1612_001:0003c16": "人。令來日送達李駙馬處。偈曰。漚生與漚滅。二法本",
    "X87n1612_001:0003c17": "來齊。欲識真歸處。趙州東院西。駙馬接得偈云。泰山",
    "X87n1612_001:0003c18": "廟裏賣紙錢。(天聖廣燈)",
    "X87n1612_001:0003c19": "張文定公。前身為琅邪知藏僧。書楞伽未終而卒。誓",
    "X87n1612_001:0003c20": "云來生當再書。後知滁州遊琅邪山。周行廊廡殊不",
    "X87n1612_001:0003c21": "忍去。氐藏院忽感悟。指梁間經函云。此吾前身事也。",
    "X87n1612_001:0003c22": "令取而眡之乃楞伽經。與今生所書筆畫無異。甞讀",
    "X87n1612_001:0003c23": "至世間離生滅猶如虗空華。智不得有無而興大悲",
    "X87n1612_001:0003c24": "心。遂明己見。偈曰。一念存生滅。千機縛有無。神鋒輕",
    "X87n1612_001:0004a01": "舉處。透出走盤珠。暮年出此經示東坡居士。仍以其",
    "X87n1612_001:0004a02": "事語之。坡題其後。刻石金山。",
    "X87n1612_001:0004a03": "頎禪師。秦之龍城人。初得法於天聖泰和尚。晚依黃",
    "X87n1612_001:0004a04": "龍南禪師。南見其所得諦當。甚遇之。令住全之興國",
    "X87n1612_001:0004a05": "開堂。遂為南之嗣。至夜夢神告曰。師遇惡疾即是緣",
    "X87n1612_001:0004a06": "盡。言畢而隱。閱十三白果患大風。屏院事。歸龍城之",
    "X87n1612_001:0004a07": "西為小庵。庵成養病其中。頎有小師名克慈。久依楊",
    "X87n1612_001:0004a08": "岐。亦禪林秀出者。歸以侍病。奉禮至孝。乞食村落。風",
    "X87n1612_001:0004a09": "雨寒暑。盡師一世而後已。頎一日謂慈曰。吾之所得",
    "X87n1612_001:0004a10": "實在天聖和尚。晚見黃龍道行兼重。心所敬慕故為",
    "X87n1612_001:0004a11": "嗣之。豈謂半生感此惡疾。今幸償足。昔神仙多因惡",
    "X87n1612_001:0004a12": "疾而得仙道。蓋其割棄塵累。懷潁陽之風。所以因禍",
    "X87n1612_001:0004a13": "而致福也。吾不因此爭得有今日事。如今把住也由",
    "X87n1612_001:0004a14": "我。放行也由我。把住放行總得自在。遂噓一聲。良久",
    "X87n1612_001:0004a15": "而逝。闍維異香徧野舍利無數。(舟峯錄)",
    "X87n1612_001:0004a16": "希顏首坐。字聖徒。性剛果。通內外學。以風節自持。遊",
    "X87n1612_001:0004a17": "歷罷歸隱故廬。跡不入俗。常閉門宴坐。非行誼高潔",
    "X87n1612_001:0004a18": "者莫與友也。名公貴人累以諸剎招之。堅不答。時有",
    "X87n1612_001:0004a19": "童行名參己。欲為僧侍左右。顏識其非器。作釋難文",
    "X87n1612_001:0004a20": "以却之曰。知子莫若父。知父莫若子。若予之參己。非",
    "X87n1612_001:0004a21": "為僧器。蓋出家為僧豈細事乎。非求安逸也。非求溫",
    "X87n1612_001:0004a22": "飽也。非求蝸角利名也。為生死也。為眾生也。為斷煩",
    "X87n1612_001:0004a23": "惱出三界海續佛慧命也。去聖時遙佛法大壞。汝敢",
    "X87n1612_001:0004a24": "妄為爾。寶梁經曰。比丘不修比丘法。大千無唾處。通",
    "X87n1612_001:0004b01": "慧錄曰。為僧不預十科。事佛徒勞。百載為之不難得",
    "X87n1612_001:0004b02": "乎。以是觀之。予濫廁僧倫有詒於佛。況汝為之邪。然",
    "X87n1612_001:0004b03": "出家為僧。苟不知三乘十二分教。周公孔子之道。不",
    "X87n1612_001:0004b04": "明因果。不達己性。不知稼穡艱難。不念信施難消。徒",
    "X87n1612_001:0004b05": "飲酒食肉破齋犯戒。行商坐賈偷姦愽弈。覬覦院舍",
    "X87n1612_001:0004b06": "車蓋出入。奉養一己而已。悲夫。有六尺之身而無智",
    "X87n1612_001:0004b07": "慧。佛謂之癡僧。有三寸舌而不能說法。佛謂之啞羊。",
    "X87n1612_001:0004b08": "似僧非僧似俗非俗。佛謂之鳥鼠僧。亦曰禿居士。楞",
    "X87n1612_001:0004b09": "嚴故曰。云何賊人。假我衣服裨販如來。造種種業。非",
    "X87n1612_001:0004b10": "濟世舟航也。地獄種子爾。縱饒彌勒下生出得頭來。",
    "X87n1612_001:0004b11": "身已陷鐵圍百刑之痛。非一朝一夕也。若今為之者。",
    "X87n1612_001:0004b12": "或百或千至于萬計。形服而已。篤論其中何有哉。所",
    "X87n1612_001:0004b13": "謂鷙翰而鳳鳴也。碌碌之石非玉也。蕭敷艾榮非雪",
    "X87n1612_001:0004b14": "山忍草也。國家度僧本為祈福。今反責以丁錢。示民",
    "X87n1612_001:0004b15": "於僧不然。使吾徒不足待之之至也。只如前日育王",
    "X87n1612_001:0004b16": "璉永安嵩龍井淨靈芝照一狐之翼。自餘千羊之皮",
    "X87n1612_001:0004b17": "何足道哉。於戲。佛海穢滓未有今日之甚也。可與智",
    "X87n1612_001:0004b18": "者道。難與俗人言。",
    "X87n1612_001:0004b19": "梵法主。嘉禾人。棄家謁神悟法師。梵解行兼備為法",
    "X87n1612_001:0004b20": "檀度。晚住北禪。甞乞食於市。或告止之。梵曰。先佛遺",
    "X87n1612_001:0004b21": "規末世當行。非[言*奓]事也。梵持身御眾悉有律度。故其",
    "X87n1612_001:0004b22": "法席典刑冠於西浙。甞訓其徒曰。十二時中四威儀",
    "X87n1612_001:0004b23": "內皆有受用法門。若不研心體究如說而行。舉動皆",
    "X87n1612_001:0004b24": "成魔業。且展鉢時曠野鬼神甞受飢虗。聞比丘擊鉢",
    "X87n1612_001:0004c01": "聲益增飢火其苦愈重。故佛有誡。須令身心寂靜然",
    "X87n1612_001:0004c02": "後受食施之。故清規有棄鉢水祝。祝曰唵摩休羅細",
    "X87n1612_001:0004c03": "娑訶。百丈單傳心印者猶徇細行。況吾祖兼善毗尼",
    "X87n1612_001:0004c04": "之教者乎。汝澡浴時尤不可忽。昔有比丘因浴戲笑",
    "X87n1612_001:0004c05": "不修正念。後感沸湯相潑之報。故先聖令系心觀察。",
    "X87n1612_001:0004c06": "常發願語。我今澡浴身體。當願眾生身心無垢。內外",
    "X87n1612_001:0004c07": "光潔。舉此二條餘事皆爾。汝等日用得不競競業業。",
    "X87n1612_001:0004c08": "退步省思善用心矣。(通行錄)",
    "X87n1612_001:0004c09": "慈雲式法師云。予與四明法智為友四十餘年。及終",
    "X87n1612_001:0004c10": "不得一哭於寢門之下。嗟嘆之不足乃詠歌之。句云。",
    "X87n1612_001:0004c11": "天上無雙月。人間只一僧。覧者無謂吾厚於所知。薄",
    "X87n1612_001:0004c12": "於所不知。但見其解行有卓卓出人之異。寄極言以",
    "X87n1612_001:0004c13": "暢所懷。異者何也。一家教部。毗陵師所未記者悉記",
    "X87n1612_001:0004c14": "之。四三昧。人所難行者悉行之。雖寒暑相代。脅不至",
    "X87n1612_001:0004c15": "席六十有九而終。其疾且頓而行道講訓無所間然。",
    "X87n1612_001:0004c16": "門徒請宴不從。及死舍利莫知其幾。噫。非知之艱。行",
    "X87n1612_001:0004c17": "之為艱也。",
    "X87n1612_001:0004c18": "龍湖聞禪師。唐僖宗太子。眉目風骨清真如畫。僖宗",
    "X87n1612_001:0004c19": "鍾愛之。然以其無經世意。百計陶寫終不回。唯慕霜",
    "X87n1612_001:0004c20": "華之風。夢寐想見。中和元年天下大亂。遂斷髮逸遊。",
    "X87n1612_001:0004c21": "人無知者。造石霜諸禪師。諸與語嘆曰。汝乘願力生",
    "X87n1612_001:0004c22": "帝王家。脫身從我。真火中芙蕖。至夜聞入室懇曰。祖",
    "X87n1612_001:0004c23": "師別傳事肯以相付乎。諸曰勿謗祖師。聞曰天下宗",
    "X87n1612_001:0004c24": "旨盛大豈妄為之邪。諸曰待按山點頭即向汝道。聞",
    "X87n1612_001:0005a01": "即日辭去。至邵武城外。見山鬱然深秀。遂撥草而進。",
    "X87n1612_001:0005a02": "見一苦行隱其中。欣然讓其廬曰。上人當興此。長揖",
    "X87n1612_001:0005a03": "而去不知所之。聞遂憩止十餘年。一日有老人謁曰。",
    "X87n1612_001:0005a04": "我非人。龍也。以行雨不職。上天有罰。賴道力可脫。於",
    "X87n1612_001:0005a05": "是化為小虵緣入袖中。至夜風雷挾坐榻。山岳震搖",
    "X87n1612_001:0005a06": "而聞危坐自若。平明開霽虵墮地而去。頃有老人謝",
    "X87n1612_001:0005a07": "曰。非大士之力為血腥穢此山矣。念無以報厚德。當",
    "X87n1612_001:0005a08": "穴巖下為泉。他日眾多乏水。今所以延師也。泉今為",
    "X87n1612_001:0005a09": "湖。因以名焉。(寺記碑)",
    "X87n1612_001:0005a10": "仗錫己禪師與浮山遠公遊。甞卓庵廬山佛手巖。後",
    "X87n1612_001:0005a11": "至四明山。心獨居十餘載。虎豹在前。以定力故曾無",
    "X87n1612_001:0005a12": "懼色。甞曰。羊腸鳥道無人到。寂寞雲中一箇人。爾後",
    "X87n1612_001:0005a13": "道俗聞風而慕。住山四十餘年。翛然無毫髮之儲。冬",
    "X87n1612_001:0005a14": "夏一布衲。唯以創業為任。經營積累作成禪林。凡眾",
    "X87n1612_001:0005a15": "之宜有者大備之。獨不營丈室而與眾共處。蓋師不",
    "X87n1612_001:0005a16": "以私室宴安為意也。有知事蘊躬。伺師遠出。潛為建",
    "X87n1612_001:0005a17": "之。達觀穎禪師時主雪竇。聞之嘆曰。若非本色宗匠",
    "X87n1612_001:0005a18": "不能有其良輔。非良輔無以尊道。師之德爾。(仗錫達觀碑)",
    "X87n1612_001:0005a19": "辯才淨法師。杭之於潛人。生而左肩肉起如袈裟絛。",
    "X87n1612_001:0005a20": "八十一日乃滅。父嘆曰。是宿世沙門。無奪其願。長當",
    "X87n1612_001:0005a21": "事佛。及師之終實八十有一。殆其筭也。出家後凡見",
    "X87n1612_001:0005a22": "法坐嘆曰吾願登此說法度人。首謁慈雲。日夜勤力",
    "X87n1612_001:0005a23": "學與行進。不數年齒其高第。慈雲沒復事明智韶。韶",
    "X87n1612_001:0005a24": "講止觀至方便五緣曰。淨名所謂以一食施一切。供",
    "X87n1612_001:0005b01": "養諸佛及眾賢聖。然後可食。師聞之悟曰。今日乃知",
    "X87n1612_001:0005b02": "色聲香味本具第一義諦。由此遇物中無疑矣。時沈",
    "X87n1612_001:0005b03": "公叔才治杭。以謂觀音道場講懺為佛事。非禪那所",
    "X87n1612_001:0005b04": "居。乃命師以教易禪。師至吳越。人歸之如佛出世。事",
    "X87n1612_001:0005b05": "之如養父母。金帛之施不求而至。居天竺一十四年。",
    "X87n1612_001:0005b06": "有利其富者迫而逐之。師欣然舍去不以為恨。天竺",
    "X87n1612_001:0005b07": "之眾分散四去。事聞於朝。明年俾復其舊。師黽勉而",
    "X87n1612_001:0005b08": "還。如不得已。眾復大集。清獻趙公與師為世外友。見",
    "X87n1612_001:0005b09": "之而讚曰。師去天竺。山空鬼哭。天竺師歸。道場光輝。",
    "X87n1612_001:0005b10": "復留二年。一日告眾曰。吾祖智者聖人也。猶以急於",
    "X87n1612_001:0005b11": "化人害於己行。位本鐵輪而證止五品。況吾凡夫也",
    "X87n1612_001:0005b12": "哉。謝去。老於南山龍井之上。以茅竹自覆。閉門宴坐",
    "X87n1612_001:0005b13": "寂然終日。葉落根榮如冬枯木。風正波定如古澗水。",
    "X87n1612_001:0005b14": "故人以訥名之。師嚴於持律。講說不擇晝夜。甞曰。鬼",
    "X87n1612_001:0005b15": "神威德不具。畏人。晝說或不得至。此夜人靜。庶幾能",
    "X87n1612_001:0005b16": "聽。甞焚指供佛。左三右二僅能以執。其徒有欲効者",
    "X87n1612_001:0005b17": "輒禁之曰。如我乃可。東坡一日謂曰。北山如師道行",
    "X87n1612_001:0005b18": "者有幾。師曰僧人密行者多。非元淨所能測之。(龍井雜碑)",
    "X87n1612_001:0005b19": "芙蓉楷禪師示眾曰。山僧行業無取。忝主山門。今欲",
    "X87n1612_001:0005b20": "略効古人為住持體例。共報佛恩。與諸人議定。更不",
    "X87n1612_001:0005b21": "下山。不赴齋。不發化主。唯將本院莊課一歲所得均",
    "X87n1612_001:0005b22": "作三百六十分。日取一分用之。更不隨人增減。可以",
    "X87n1612_001:0005b23": "備飯則作飯。作飯不足則作粥。作粥不足則作米湯。",
    "X87n1612_001:0005b24": "新到相見茶湯而已。務要省緣。專一辦道。雖然如是。",
    "X87n1612_001:0005c01": "更在諸人從長相度。山僧也強教爾不得。諸仁者還",
    "X87n1612_001:0005c02": "見古人偈麼。山田脫粟飯。野菜淡黃齏。喫則從君喫。",
    "X87n1612_001:0005c03": "不喫任東西。(語錄)",
    "X87n1612_001:0005c04": "知者顗禪師示眾。舉古德住山。每令執爨者煑粥。一",
    "X87n1612_001:0005c05": "日爨者觀火燒薪念念就盡。無常遷逝復速於是。即",
    "X87n1612_001:0005c06": "於竈前寂然入定。數日方起。往上坐所具陳所證。敘",
    "X87n1612_001:0005c07": "法轉深。上坐曰。汝前所言皆我境界。今所說者非我",
    "X87n1612_001:0005c08": "所知。勿復言也。遂問。汝得宿命否。答曰薄知。又問何",
    "X87n1612_001:0005c09": "罪為賤何福致悟。答曰。往世曾住此山。因有客至侵",
    "X87n1612_001:0005c10": "眾少菜。由此譴責今為眾奴。前習未忘故易悟爾。(國",
    "X87n1612_001:0005c11": "清百錄)",
    "X87n1612_001:0005c12": "大智律師比丘正名曰。梵語苾蒭。華言乞士。內則乞",
    "X87n1612_001:0005c13": "法以沾性。外則乞食以資身。父母人之至親。最先割",
    "X87n1612_001:0005c14": "捨。鬚髮人之所重。盡以削除。富溢七珍。棄之尤同草",
    "X87n1612_001:0005c15": "芥。貴尊一品。眡之何啻煙雲。極厭無常。深窮有本。欲",
    "X87n1612_001:0005c16": "高其志必降其身。執錫有類於枯[卄/梨]。擎鉢何殊於破",
    "X87n1612_001:0005c17": "器。肩披壞服即是弊袍。肘串絡囊便同席袋。清淨活",
    "X87n1612_001:0005c18": "命已沽八正道中。儉約修身即類四依行內。九州四",
    "X87n1612_001:0005c19": "海都為遊處之方。樹下冢間悉是栖遲之處。攀三乘",
    "X87n1612_001:0005c20": "之逸駕。蹈諸佛之遺蹤。稟聖教以無違。真佛弟子。遇",
    "X87n1612_001:0005c21": "世緣而不易。實大丈夫。可以戰退魔軍揮開塵網。受",
    "X87n1612_001:0005c22": "萬金之勝供。諒亦堪銷。為四生之福田。信非虗託。乞",
    "X87n1612_001:0005c23": "士之義。斯之謂歟。(芝園集)",
    "X87n1612_001:0005c24": "靈源清禪師門牓。其略曰。惟清名曰住持。實同客寄。",
    "X87n1612_001:0006a01": "但以領徒弘法。仰助教風為職事爾。若其常住所管",
    "X87n1612_001:0006a02": "財物。既非己有。理不得專。一委知事僧徒分局主執。",
    "X87n1612_001:0006a03": "明依公私合用支破。惟清止同眾僧。齋襯隨身缾鉢。",
    "X87n1612_001:0006a04": "任緣去住而已。伏想四方君子來有所須顧。寢食祇",
    "X87n1612_001:0006a05": "接之。餘別難供應。蓋以彼所管者。世法則屬官物。佛",
    "X87n1612_001:0006a06": "教則為眾財。偷眾財盜官物以買悅人情而取安己",
    "X87n1612_001:0006a07": "有。實非素志之所敢當。預具白聞。冀垂恕察。(石刻在天童)",
    "X87n1612_001:0006a08": "侍郎張九成居士。[癸天+虫]業進士之暇。篤志釋典。謁靈隱",
    "X87n1612_001:0006a09": "明禪師扣宗要。明曰。正當磨礱器業奮發功名。詎能",
    "X87n1612_001:0006a10": "究死生事乎。公曰。先儒有言。朝聞道夕死可矣。然世",
    "X87n1612_001:0006a11": "出世之法初無有二。先朝名公由禪門得道者不知",
    "X87n1612_001:0006a12": "其幾。曾何儒釋之異。師既為斯道主盟。安用設詞拒",
    "X87n1612_001:0006a13": "我邪。明嘉其誠。勉應之曰。此事須念念不捨。久久緣",
    "X87n1612_001:0006a14": "熟。時節到來自然契悟。復令看僧問趙州如何是祖",
    "X87n1612_001:0006a15": "師西來意。州云庭前柏樹子。久無所入。謁胡文定公",
    "X87n1612_001:0006a16": "咨盡心行己之道。胡告以將語孟談仁義處類作一",
    "X87n1612_001:0006a17": "處看。則要在其中。公稟受其語。造次不忘。一夕如廁",
    "X87n1612_001:0006a18": "諦思惻隱之心仁之端也。正沉默間忽聞蛙鳴。不覺",
    "X87n1612_001:0006a19": "舉庭前柏樹子。驀有省。頌曰。春天夜月一聲蛙。撞破",
    "X87n1612_001:0006a20": "虗空共一家。正恁麼時誰曾得。嶺頭脚痛有玄沙。公",
    "X87n1612_001:0006a21": "偶見妙喜題像云。黑漆麤竹篦。佛來也一棒。由是願",
    "X87n1612_001:0006a22": "見甚力。公尋還朝遷至禮部侍郎。聞妙喜入城謁之。",
    "X87n1612_001:0006a23": "不值妙喜。報謁。寒溫外無別言。歸謂參徒曰。張侍郎",
    "X87n1612_001:0006a24": "有箇得處。其徒曰。聞相見不曾說著禪字。胡為知之。",
    "X87n1612_001:0006b01": "妙喜曰要我眼作甚麼。公奉祠得請詣徑山。問格物",
    "X87n1612_001:0006b02": "之旨。妙喜曰。公只知有格物而不知物格。公罔措。徐",
    "X87n1612_001:0006b03": "曰豈無方便。妙喜曰。不見小說載唐人與安祿謀為",
    "X87n1612_001:0006b04": "叛者。其人先為閬守。有畫像在焉。明皇幸蜀見之怒",
    "X87n1612_001:0006b05": "令侍臣以劒擊其首。其人在陝西首忽墮地。公聞之",
    "X87n1612_001:0006b06": "恍如夢覺。題于壁曰。子韶格物。妙喜物格。欲識一貫。",
    "X87n1612_001:0006b07": "兩箇五百。公從是參道。得法自在曠然無惑。甞感歎",
    "X87n1612_001:0006b08": "曰。凡聞徑山老人所舉因緣。無不豁然四達。如千門",
    "X87n1612_001:0006b09": "萬戶不消一踏而開。或與之聯輿接席登高山之上。",
    "X87n1612_001:0006b10": "或緩步徐行深水之中。非出常情之流。莫能知吾二",
    "X87n1612_001:0006b11": "人落處。九成了末後大事。實出徑山老人。而此瓣香",
    "X87n1612_001:0006b12": "不敢孤負。公貶南安一十四年。繙釋典解儒書。至有",
    "X87n1612_001:0006b13": "衲子經過必勘驗。為禪悅之樂。未甞以得失芥蔕。而",
    "X87n1612_001:0006b14": "識者莫不高其風服其達。公有書答中丞何伯壽。略",
    "X87n1612_001:0006b15": "曰。九成與徑山往還太熟。抑亦有由。按諸故事。裴公",
    "X87n1612_001:0006b16": "休乎師黃檗。韓退之之師大顛。李習之之師藥山。白",
    "X87n1612_001:0006b17": "樂天之師鳥窠。楊大年之師廣惠。李和文之師慈照。",
    "X87n1612_001:0006b18": "東坡之師照覺。山谷之師晦堂。無盡之師兜率。抑豈",
    "X87n1612_001:0006b19": "與夫老嫗頭陁念南無洗廁籌等邪。徑山心地。一死",
    "X87n1612_001:0006b20": "生。窮物理。至於倜儻好義。有士夫難及者。天日在上",
    "X87n1612_001:0006b21": "安可誣也。若好交名士。欲以吾儕取重於世者。此盜",
    "X87n1612_001:0006b22": "賊之所為爾。而謂斯人為之乎。既蒙警誨。自當稟承",
    "X87n1612_001:0006b23": "蓄凝于心。非平昔受知門下。輒倒胷中盡布左右。惟",
    "X87n1612_001:0006b24": "高明察之。公北還至贛州。妙喜亦從梅陽來。聯舟東",
    "X87n1612_001:0006c01": "下。妙喜日提宗要。公退謂諸參徒曰。今日不是九成。",
    "X87n1612_001:0006c02": "老和尚安肯傾倒禪河。使諸公得與聞乎。公鎮永嘉。",
    "X87n1612_001:0006c03": "虗光孝禪席。以函翰至福唐西禪淨禪師曰。佛法離",
    "X87n1612_001:0006c04": "披久矣。自徑山老人移嶺外。學徒無歸。今朝廷清明。",
    "X87n1612_001:0006c05": "老人比還。是有興隆之期。而九成於此道實曾撞著。",
    "X87n1612_001:0006c06": "故於此間欲求一二明公大家舉倡。以警昏翳。正欲",
    "X87n1612_001:0006c07": "吾師慧然當吾之請。或以謂西禪厚光孝薄淨必。不",
    "X87n1612_001:0006c08": "來為此說者。是以俗情待左右矣。然吾以此卜佛法",
    "X87n1612_001:0006c09": "興替。如吾師有意興之。大家出半臂力。不勝幸甚。公",
    "X87n1612_001:0006c10": "之推誠衛法備見於此。(聞道傳)",
    "X87n1612_001:0006c11": "和庵主。姑蘇人也。性高潔。與世邈然。嘗遊湖湘。夜宿",
    "X87n1612_001:0006c12": "旦過。時交禪師亦預席。和見其沉厚不語終夜危坐。",
    "X87n1612_001:0006c13": "心奇之。和顧問曰。子萬里殊途何孤飛邪。交曰。昔有",
    "X87n1612_001:0006c14": "一二今絕之。和曰何為絕之。交曰一者以捨遺之金",
    "X87n1612_001:0006c15": "施於眾。予曰學道人眡此當如糞土則可予。雖拾以",
    "X87n1612_001:0006c16": "施人。是未忘利。二者有母貧病。棄之而學道。予曰學",
    "X87n1612_001:0006c17": "道雖超過佛祖。不孝亦奚為哉。不孝為利者。皆非吾",
    "X87n1612_001:0006c18": "友也。和敬其賢遂與之遊。和誓曰。我二人効隱山輩。",
    "X87n1612_001:0006c19": "向孤峯頂上盤結草庵。目視雲漢為世外之人。毋墮",
    "X87n1612_001:0006c20": "流俗。交遂爽盟住天童。往訪之。和不顧。正言。陳叔異",
    "X87n1612_001:0006c21": "闢書堂為庵。獨居二十年。翛然無長物。唯二虎侍右。",
    "X87n1612_001:0006c22": "嘗有言曰。竹筧二三升野水。牕間七五片閑雲。道人",
    "X87n1612_001:0006c23": "活計只如此。留與人間作見聞。(雪牕記)",
    "X87n1612_001:0006c24": "曹山章禪師。泉州人。得祕旨於洞山价和尚。初受請",
    "X87n1612_001:0007a01": "止撫之。曹山道法大振。學者雲委。僧問國內按劒者",
    "X87n1612_001:0007a02": "是誰。山云曹山。僧云擬殺何人。山曰但有一切總殺。",
    "X87n1612_001:0007a03": "曰忽逢本父母作麼生。山曰揀甚麼。曰爭奈自己何。",
    "X87n1612_001:0007a04": "山曰誰奈我何。曰為什麼不殺。曰勿下手處。復有紙",
    "X87n1612_001:0007a05": "衣道者自洞山來。章問如何是紙衣下事。曰一裘才",
    "X87n1612_001:0007a06": "挂體萬事悉皆如。章曰如何是紙衣下用。道者近前",
    "X87n1612_001:0007a07": "叉手脫去。章笑曰。汝只解恁麼去。且不解恁麼來。僧",
    "X87n1612_001:0007a08": "忽開眼曰。一靈真性不假胞胎時如何。章曰未是妙。",
    "X87n1612_001:0007a09": "僧曰如何是妙。曰不借借。其僧下堂中而化。時洪州",
    "X87n1612_001:0007a10": "鍾氏屢請不起。但書大梅山居一首答之。天復辛酉",
    "X87n1612_001:0007a11": "季夏夜。問知事今日是幾。對曰六月十五。章曰平生",
    "X87n1612_001:0007a12": "行脚只管九十日為一夏。明日辰時吾行脚矣。及時",
    "X87n1612_001:0007a13": "焚香告寂。(僧寶傳)",
    "X87n1612_001:0007a14": "法雲秀禪師。秦州人。前生與魯和尚厚善。一日謂曰。",
    "X87n1612_001:0007a15": "我死後相尋我於竹鋪坡前。其家生兒魯往視之。兒",
    "X87n1612_001:0007a16": "為一笑。三歲願隨魯出家。生有異相。軒昂萬僧中。凜",
    "X87n1612_001:0007a17": "然如畫。嘗以怒罵為佛事時。司馬溫公方登庸。以吾",
    "X87n1612_001:0007a18": "法太盛欲經營之。秀曰。相公聦明人類英傑。非從佛",
    "X87n1612_001:0007a19": "法中來何由致此。而一旦遽忘佛囑乎。公意回。又李",
    "X87n1612_001:0007a20": "伯時工畫馬。不減韓幹。秀呵之曰。汝士大夫以畫名。",
    "X87n1612_001:0007a21": "況畫馬乎。期人誇以為得妙。他日妙入馬腹中矣。伯",
    "X87n1612_001:0007a22": "時於是絕筆。又魯直好作艶詞。人爭傳之。秀曰。翰墨",
    "X87n1612_001:0007a23": "之妙甘施於此。魯直笑曰又當置我於馬腹中邪。秀",
    "X87n1612_001:0007a24": "曰。汝以艶語淫動天下人心。不止馬腹。正恐墮泥犁",
    "X87n1612_001:0007b01": "中。(語錄)",
    "X87n1612_001:0007b02": "孤山圓法師以奇才奧學翼贊經論盈於千萬。高臥",
    "X87n1612_001:0007b03": "西湖之濵。權勢不得屈。貴驕不得傲。世俗不得友。是",
    "X87n1612_001:0007b04": "時文穆王公至錢塘郡。僧悉迎關外。慈雲遣邀孤山",
    "X87n1612_001:0007b05": "同往。圓以疾辭。笑謂使者曰。為我致意慈雲。錢塘駐",
    "X87n1612_001:0007b06": "却一僧子。聞者歎美。圓每多脾疾。牀上敷筆硯。半起",
    "X87n1612_001:0007b07": "半臥著述不倦。一日告眾曰。吾年四十有九。已知住",
    "X87n1612_001:0007b08": "世不久。若死毋擇地厚葬以加罪我也。汝宜陶器合",
    "X87n1612_001:0007b09": "而葬之。及終自屬祭語云。謹以湖山雲月之奠。祭于",
    "X87n1612_001:0007b10": "中庸子之靈。汝本法界之元常兮。寶圓之妙性兮。尚",
    "X87n1612_001:0007b11": "無動靜之朕兮。豈有去來之跡兮。洎乎七竅鑿而混",
    "X87n1612_001:0007b12": "沌死兮。六根分而精明散兮。遂使汝見自心而與外",
    "X87n1612_001:0007b13": "境異兮。執生存與死滅兩兮。擾擾乎不可止也。昏昏",
    "X87n1612_001:0007b14": "乎不可照也。吾嘗欲復混沌歸精明兮。乃於非幻法",
    "X87n1612_001:0007b15": "中假作幻說。且非幻尚無。幻法豈有哉。汝中庸子亦",
    "X87n1612_001:0007b16": "以微領其旨。汝既受於幻生。必當受於幻死。故吾託",
    "X87n1612_001:0007b17": "幻軀。有幻病。口占幻詞。使幻弟子。執幻筆。成幻文。以",
    "X87n1612_001:0007b18": "預祭汝幻中庸子。且欲令無窮人知諸法如幻也夫。",
    "X87n1612_001:0007b19": "如是則如幻三昧在焉。嗚呼。三昧亦幻也。尚享。趺坐",
    "X87n1612_001:0007b20": "而逝。(閑居編)",
    "X87n1612_001:0007b21": "東坡曰。先妣方娠。夢僧至門。瘠而眇。軾十餘歲。時時",
    "X87n1612_001:0007b22": "夢身是僧。又子由與真淨文壽聖聦二師在高安。夜",
    "X87n1612_001:0007b23": "間同敘見戒禪師之夢。則戒之後身無疑。坡與真淨",
    "X87n1612_001:0007b24": "書曰。前生既是法契。願痛加磨勵使還舊觀。坡往金",
    "X87n1612_001:0007c01": "山值佛印入室。印云者裏無端明坐處。坡云借師四",
    "X87n1612_001:0007c02": "大作禪牀。印云老僧有一問。若答得即與四大為禪",
    "X87n1612_001:0007c03": "牀。若答不得請留下玉帶。坡即解腰間玉帶置案上",
    "X87n1612_001:0007c04": "云請師問。印云。老僧四大本空。五陰非有。端明向甚",
    "X87n1612_001:0007c05": "處坐。坡無語。印召侍者留下玉帶永鎮山門。印以衲",
    "X87n1612_001:0007c06": "裙酬之。坡賦二絕句云。病骨難堪玉帶圍。鈍根仍落",
    "X87n1612_001:0007c07": "箭鋒機。會當乞食歌婢院(裴相國衣衲裙乞食閨房中)。換得雲山",
    "X87n1612_001:0007c08": "舊衲衣。又曰。此帶閱人如傳舍。流傳到我亦悠哉。錦",
    "X87n1612_001:0007c09": "袍錯落渾相稱。乞與徉狂老萬回(唐則天賜錦袍玉帶與萬回和尚出",
    "X87n1612_001:0007c10": "注坡詩)。",
    "X87n1612_001:0007c11": "奘三藏法師年二十七往西域求法。自秦蘭涼三州",
    "X87n1612_001:0007c12": "而行至瓜州出玉門關。關外有候望者居之。漸至沙",
    "X87n1612_001:0007c13": "河。惡鬼異類不可勝數。始念觀音猶未遠去。及誦心",
    "X87n1612_001:0007c14": "經發聲皆散。至兢伽河畔遇群賊。賊相謂曰此沙門",
    "X87n1612_001:0007c15": "形皃端美。若以祭神得非吉也。令上壇欲揮刀。法師",
    "X87n1612_001:0007c16": "語曰。吾已知不免。願待少時令我安心取滅。師乃想",
    "X87n1612_001:0007c17": "念慈氏願得生彼。聞諸妙法成就通慧。還來下生先",
    "X87n1612_001:0007c18": "度此人。令修勝行。想念未畢。驚雷掣電飄風折木。賊",
    "X87n1612_001:0007c19": "大懼。謝罪而散。(本傳)",
    "X87n1612_001:0007c20": "相國裴休。河東人。守新安。日屬運禪師。初於黃檗山",
    "X87n1612_001:0007c21": "捨眾入大安精舍。混迹勞侶。公入寺因觀壁畫乃問",
    "X87n1612_001:0007c22": "主事是何圖相。答曰高僧真儀。公曰。真儀可觀。高僧",
    "X87n1612_001:0007c23": "何在。主事無對。公曰此間有禪人否。答曰。近有一僧",
    "X87n1612_001:0007c24": "投寺執役。頗似禪者。公命至。覩之欣然。曰。休適有一",
    "X87n1612_001:0008a01": "問。諸德吝詞。今請上人代酬一語。運曰請相公問。遂",
    "X87n1612_001:0008a02": "舉前問。運朗聲曰裴休。公應諾。運曰在甚麼處。公當",
    "X87n1612_001:0008a03": "下知旨。如獲髻珠。公曰。吾師真善知識。示人剋的若",
    "X87n1612_001:0008a04": "是。何汩沒於此邪。自是申弟子禮。復請住黃檗。公既",
    "X87n1612_001:0008a05": "通徹祖心。復愽綜教相。諸方禪學咸謂裴相不浪出",
    "X87n1612_001:0008a06": "黃檗之門。(傳燈)",
    "X87n1612_001:0008a07": "劉遺民。名程之。彭城人。漢楚元王之後。祖考為晉顯",
    "X87n1612_001:0008a08": "官。事母以孝聞。丞相桓玄太尉謝安嘉其賢。欲薦於",
    "X87n1612_001:0008a09": "朝。公辭之。謁廬山遠公。厥後雷次宗周續之同來栖",
    "X87n1612_001:0008a10": "遠。遠曰諸公之來盍為淨土之遊乎。遂命公作誓辭",
    "X87n1612_001:0008a11": "以識盛事。社賢百餘人。十八人為最。公又拔乎其萃",
    "X87n1612_001:0008a12": "者。公凡念佛時。見彌陀佛身紫金色以臨其室。公愧",
    "X87n1612_001:0008a13": "幸悲泣曰。安得如來為我手摩其頭。衣覆其體乎。俄",
    "X87n1612_001:0008a14": "而佛為摩頂且引袈裟以覆之。他日又見身入七寶",
    "X87n1612_001:0008a15": "大池。其池蓮華青白相間。其水澄澈無有畔岸。中有",
    "X87n1612_001:0008a16": "一人指池水曰。八功德水汝可飲之。公飲水甘美。及",
    "X87n1612_001:0008a17": "寤猶覺異香發於毛孔。公曰。此吾淨土之緣至矣。誰",
    "X87n1612_001:0008a18": "為六和之眾與我證邪。少頃緇徒咸集。公對尊像爇",
    "X87n1612_001:0008a19": "香再拜。祝曰。我以釋迦遺教。故能知有阿彌陀佛。此",
    "X87n1612_001:0008a20": "香先當供養釋迦如來。次供阿彌陀佛。至於十方佛",
    "X87n1612_001:0008a21": "菩薩眾。願令一切有情俱生淨土。願畢乃三扣齒。長",
    "X87n1612_001:0008a22": "跪而卒。(廬山集)",
    "X87n1612_001:0008a23": "王日休居士。龍舒人。性行端靖。少補國學。俄歎曰。西",
    "X87n1612_001:0008a24": "方之歸為究竟爾。從是布衣蔬食。日課千拜以嚴淨",
    "X87n1612_001:0008b01": "報。或曰。公既志念純一。復何事苦行邪。答曰。經不云",
    "X87n1612_001:0008b02": "乎。非少福德因緣得生彼國。若不專心苦到。安能決",
    "X87n1612_001:0008b03": "定往生。居士在家持戒甚嚴。坐必宴寂。臥必冠帶。面",
    "X87n1612_001:0008b04": "目奕奕有光。望之者信其為有道之士也。居士將順",
    "X87n1612_001:0008b05": "世。徧別親故。且勉進淨業。至夜厲聲稱佛名。倡言佛",
    "X87n1612_001:0008b06": "來接我。屹然立化。(怡雲并聶允迪記)",
    "X87n1612_001:0008b07": "靜上坐。初參玄沙得旨。後居天台。三十餘年不下山。",
    "X87n1612_001:0008b08": "愽綜三學。操行孤立。禪者問曰。坐時心念紛飛。願師",
    "X87n1612_001:0008b09": "示誨。靜曰汝當心念紛飛時。却將紛飛之心以究。紛",
    "X87n1612_001:0008b10": "飛之處究之無處。則紛飛之念何存。返究究心。則能",
    "X87n1612_001:0008b11": "究之心安在。又能照之智本空。所緣之境亦寂。寂而",
    "X87n1612_001:0008b12": "非寂者蓋無能寂之人也。照而非照者蓋無所照之",
    "X87n1612_001:0008b13": "境也。境智俱寂心慮安然。此乃還源之要道也。",
    "X87n1612_001:0008b14": "道士吳契初。虢之朱陽人。為河清令。以部使者所劾。",
    "X87n1612_001:0008b15": "隱于嵩山。尋遇石泰先生。吳問曰虗無之道可得聞",
    "X87n1612_001:0008b16": "乎。石曰先覺有五無漏法。眼不視。魂在肝。耳不聞。精",
    "X87n1612_001:0008b17": "在腎。舌不聲。神在心。鼻不香。魄在肺。四肢不動。意在",
    "X87n1612_001:0008b18": "脾。五者相與混融。化為一氣。聚于三關。名曰鉛汞。但",
    "X87n1612_001:0008b19": "身中求之。不必求於他也。吳稟受訣。久之功成。偶遊",
    "X87n1612_001:0008b20": "西岳邂逅紫陽先生。謂曰。子之所得固可佳。若不明",
    "X87n1612_001:0008b21": "性道。徒勞無益。吳曰。予能追二氣於黃道。會三性於",
    "X87n1612_001:0008b22": "元宮。對境無心如如不動。復何性道之說邪。紫陽以",
    "X87n1612_001:0008b23": "圓覺經示之曰。此是釋氏心宗。宜熟味之。他日知所",
    "X87n1612_001:0008b24": "趨嚮。信吾不食言也。吳乃信受。一日誦至由寂靜故",
    "X87n1612_001:0008c01": "十方世界諸如來心於中顯現如鏡中像。俄感歎曰。",
    "X87n1612_001:0008c02": "從前閉門作活。今日掉臂行大道。由是徧歷禪會咨",
    "X87n1612_001:0008c03": "決。之後謁單州東禪悰和尚。吳問曰。佛性堂堂顯見",
    "X87n1612_001:0008c04": "住相。有情難見。若悟本來無我。我面何如佛面。學人",
    "X87n1612_001:0008c05": "悟則悟已。為甚不見佛面。東禪拈拄杖打出。吳方開",
    "X87n1612_001:0008c06": "門豁然有契。頌曰。驀然覰破祖師機。開眼還同合眼",
    "X87n1612_001:0008c07": "時。從此聖凡俱喪盡。大千元不隔毫釐。(仙苑遺事)",
    "X87n1612_001:0008c08": "大隋真禪師。梓州鹽亭王氏子。族本簪纓。妙齡夙悟。",
    "X87n1612_001:0008c09": "決志尋師。遂南下見藥山道吾。次謁大溈。服勤眾務。",
    "X87n1612_001:0008c10": "食不至充臥不求暖。清苦鍊行履操不羣。大溈常器",
    "X87n1612_001:0008c11": "之。溈一日問曰。子在此不曾問一轉話。真曰教某甲",
    "X87n1612_001:0008c12": "向甚麼處下口。溈云何不道如何是佛。真便作手掩",
    "X87n1612_001:0008c13": "溈山口勢。溈歎曰子真得其髓矣。爾後聿旋西蜀。甞",
    "X87n1612_001:0008c14": "於要涂煎茶普施三年。偶遊後山見一古院號大隋。",
    "X87n1612_001:0008c15": "山中有一樹圍四丈餘。南開一門。不假斤斧宛成一",
    "X87n1612_001:0008c16": "庵。師乃居之。時人自曰木禪庵。獨居十餘年。聲聞遐",
    "X87n1612_001:0008c17": "著。蜀王三召不從。慕師孤風無由一見。遣內侍齎師",
    "X87n1612_001:0008c18": "號寺額等賜。師不受。凡三度送至。師確意却之。王再",
    "X87n1612_001:0008c19": "遣使出勑云。此回禪師準前不受。當誅卿也。使者再",
    "X87n1612_001:0008c20": "往懇拜云。禪師若更不受。某必受戮。師乃受之。師示",
    "X87n1612_001:0008c21": "眾曰。老僧不為名利來此。須要得箇人。不可青山白",
    "X87n1612_001:0008c22": "雲中趁爾是非。將來之世捨一報身草也無喫。諸禪",
    "X87n1612_001:0008c23": "德。老僧行脚時到諸方。多是一千少是三百。眾在其",
    "X87n1612_001:0008c24": "中經冬過夏。未省時中空過。向溈山會裏做飯七年。",
    "X87n1612_001:0009a01": "洞山會中做柴頭三年。重處即便先去。只是了得自",
    "X87n1612_001:0009a02": "己時中。干他人甚麼事。如諸佛菩薩皆是積劫勤苦",
    "X87n1612_001:0009a03": "方得成就。似諸闍梨。還曾捨得甚麼身命。作得甚麼",
    "X87n1612_001:0009a04": "勤苦。便道我會出世間法。世間法尚不會遇些子境",
    "X87n1612_001:0009a05": "界。便自張眉努目消容不得。說什解脫法。長連牀上",
    "X87n1612_001:0009a06": "坐。不搖十指。喫他信施了。合眼合口道我修行感果。",
    "X87n1612_001:0009a07": "如是非獨謾自己亦謾諸聖。既在三衣下。直須親近",
    "X87n1612_001:0009a08": "知識。了辦大事。不可又入輪回六趣去也。若是得自",
    "X87n1612_001:0009a09": "在底人。論甚麼鑊湯爐炭驢胎馬腹。於中如喫美食",
    "X87n1612_001:0009a10": "相似。若未得如是。便實受此報。一失人身再求欲似。",
    "X87n1612_001:0009a11": "今日萬中無一。不見古德問僧何者為最苦。僧云受",
    "X87n1612_001:0009a12": "地獄者為最苦。古德云此未是苦。出家不明理為最",
    "X87n1612_001:0009a13": "苦爾。古人恁麼說話血滴滴地。當自銘心。時時警策。",
    "X87n1612_001:0009a14": "莫令後悔。(語錄)",
    "X87n1612_001:0009a15": "廣慧連禪師示眾。多勸人疎財利薄口體。又云。若欲",
    "X87n1612_001:0009a16": "學道。先須貧苦鍊行。若不爾者。欲得道成。無有是處。",
    "X87n1612_001:0009a17": "及璉示寂召眾曰。老僧尋常只教爾疎財利薄口體。",
    "X87n1612_001:0009a18": "道業無有不辦。何故。一切罪業皆因財寶所生。一切",
    "X87n1612_001:0009a19": "垢染皆因口體而起。老僧一生不蓄財。不別眾食。非",
    "X87n1612_001:0009a20": "是老僧分外底事。乃佛有戒。辭親出家識心達本。解",
    "X87n1612_001:0009a21": "無為法。去世資財。乞求取足。日中一食。樹下一宿。此",
    "X87n1612_001:0009a22": "是佛之明訓。安可背違。我若要足衣食覓自在。何不",
    "X87n1612_001:0009a23": "為俗隨所任運。又何須假佛形服。破滅法門作甚麼。",
    "X87n1612_001:0009a24": "既為釋子當行釋行。不可道我有福有緣。縱意造業。",
    "X87n1612_001:0009b01": "帶累師僧父母同入地獄。今時有般知識。自眼不正。",
    "X87n1612_001:0009b02": "開口欲斷人命根。觸著便懷毒虵心行。見利見名如",
    "X87n1612_001:0009b03": "蠅子見血一般。永無放捨。者般底也道我會禪會道。",
    "X87n1612_001:0009b04": "行棒行喝。苦哉。汝輩行脚切須著眼。珍重。言訖而逝。",
    "X87n1612_001:0009b05": "(舟峯錄)",
    "X87n1612_001:0009b06": "光孝安禪師。永嘉人。翁氏。少莊重不喜喧囂。父異之。",
    "X87n1612_001:0009b07": "令出家。往台之雲峯結茅而居。長坐不臥。一食終日。",
    "X87n1612_001:0009b08": "不衣繒纊。唯壞衲以度寒暑。尋謁韶國師。師問曰。三",
    "X87n1612_001:0009b09": "界無法何處求心。四大本空佛依何住。爾向甚處見",
    "X87n1612_001:0009b10": "老僧。安曰今日捉敗和尚。師曰是甚麼。安掀倒香臺",
    "X87n1612_001:0009b11": "而出。師器之。安一日閱華嚴。至於身無所取。於修無",
    "X87n1612_001:0009b12": "所著。於法無所住。過去已滅。未來未至。見在空寂。到",
    "X87n1612_001:0009b13": "此豁然入定。經旬餘方從定起。身心爽利頓發玄秘。",
    "X87n1612_001:0009b14": "安以華嚴李長者釋論旨趣宏奧。因將合經。成一百",
    "X87n1612_001:0009b15": "二十卷。盛行於世。忠懿王嚮師道望。命住越之清泰。",
    "X87n1612_001:0009b16": "安不樂從。務唯宴坐丈室如入大定。一日定中見二",
    "X87n1612_001:0009b17": "僧倚殿檻語話。有天神擁衛傾聽。久之俄有惡鬼唾",
    "X87n1612_001:0009b18": "罵。復掃脚跡。及詢倚檻僧所以。乃初論佛法。後談世",
    "X87n1612_001:0009b19": "諦。安曰。閑論尚爾。況主法者擊皷陞堂說無益事邪。",
    "X87n1612_001:0009b20": "自是終身未甞談世故。安死闍維。舌根不壞柔輭如",
    "X87n1612_001:0009b21": "紅蓮華葉。(傳燈通行)",
    "X87n1612_001:0009b22": "明教嵩禪師。藤州人。得度後甞戴觀音像。誦其號日",
    "X87n1612_001:0009b23": "十萬聲。於是世間經書不學而能。得法洞山聰公。慶",
    "X87n1612_001:0009b24": "曆間至錢塘樂湖山稅駕焉。所居一室。翛然無長物。",
    "X87n1612_001:0009c01": "清坐終日。非修潔行誼者不可造也。師之道妙。學者",
    "X87n1612_001:0009c02": "器近不能曉悟。師亦不少低其韻撫徇其機。歎曰安",
    "X87n1612_001:0009c03": "能員鑿以就方枘。聞之聖賢所為。得志則行其道。否",
    "X87n1612_001:0009c04": "則言而已。言之行由。是為萬世法。使天下學者識度",
    "X87n1612_001:0009c05": "修明。遠邪林游正涂。奚必目擊受之謂己之出邪。即",
    "X87n1612_001:0009c06": "閉關著書。書成携之京。因內翰王公素獻之。　仁宗",
    "X87n1612_001:0009c07": "又為書先焉。　上讀至臣為道不為名。為法不為身。",
    "X87n1612_001:0009c08": "歎愛其誠。旌以明教大師。賜其書入藏。既送中書。時",
    "X87n1612_001:0009c09": "韓魏公琦覽之。示歐陽文忠公。公方以文章自任。以",
    "X87n1612_001:0009c10": "師表天下。又以護宗不喜吾道。見其文謂魏公曰。不",
    "X87n1612_001:0009c11": "意僧中有此郎。黎明當一識之。魏公同往見。文忠與",
    "X87n1612_001:0009c12": "語終日。遂大喜。自韓丞相而下莫不延見尊重之。由",
    "X87n1612_001:0009c13": "是名振海內。遂買舟東下。大覺璉公賦白雲謠以將",
    "X87n1612_001:0009c14": "師之行。白雲人間來。不染飛埃色。遙爍太陽輝。萬態",
    "X87n1612_001:0009c15": "情可極。嗟嗟輕肥子。見擬垂天翼。圖南誠有機。去當",
    "X87n1612_001:0009c16": "六月息。寧知絪縕采。無心任吾適。天宇一何寥。舒卷",
    "X87n1612_001:0009c17": "非留跡。歸老於永安精舍。示化茶毗得六根不壞者",
    "X87n1612_001:0009c18": "三。頂骨出舍利。紅白晶潔。狀若大菽。嗚呼。使其與奪",
    "X87n1612_001:0009c19": "之不公。辯說之不契乎道。則何以臻於是矣。(石門行業)",
    "X87n1612_001:0009c20": "終南山宣律師。初生齊朝。名僧護。居越之剡。鐫彌勒",
    "X87n1612_001:0009c21": "像。次生梁。名僧祐。後生隋。名道宣。其祖湖州人。父為",
    "X87n1612_001:0009c22": "陳吏部尚書。隨駕入長安。生于京兆。母氏夢月貫懷",
    "X87n1612_001:0009c23": "而娠。又梵僧語其母曰。仁所懷者即梁祐律師。宜令",
    "X87n1612_001:0009c24": "出家弘宣佛教。及下髮。剋苦勵志。唯求聖法。甞戴寶",
    "X87n1612_001:0010a01": "函繞塔行道。願求舍利降於函中。七日果獲感應。由",
    "X87n1612_001:0010a02": "是益精其志。日唯一食長坐不睡。樂入禪定。貞觀四",
    "X87n1612_001:0010a03": "年在清官寺行般舟定。感天龍給侍。乏水示以白泉。",
    "X87n1612_001:0010a04": "於安居日甞發誠禱。若坐夏有功願垂異相。後庭中",
    "X87n1612_001:0010a05": "果生芝草。師因勞苦發疾。天王授以補心藥方。因告",
    "X87n1612_001:0010a06": "師曰。今當像末。諸惡比丘廣造伽藍。不修禪慧。亦不",
    "X87n1612_001:0010a07": "讀誦。縱有智者。千有一二。後在西明寺深夜行道。足",
    "X87n1612_001:0010a08": "跌前階。聖者扶足。師問是誰。答曰北天王之子勑令",
    "X87n1612_001:0010a09": "侍衛。師曰貧道修行無煩太子。太子威力自在。天竺",
    "X87n1612_001:0010a10": "有可作佛事者却願致之。太子曰我有佛牙長三寸",
    "X87n1612_001:0010a11": "闊一寸寶之久矣。密授與師宜加保護。師乃晝藏地",
    "X87n1612_001:0010a12": "穴。夜捧行道。人莫得知。唯弟子綱律師密見其蹤。欲",
    "X87n1612_001:0010a13": "揚之。師曰。信根淺薄謂吾妖妄。唯我與子乃可知耳。",
    "X87n1612_001:0010a14": "師與天神往來甚眾。喜問靈蹤聖軌。隨問隨錄。集為",
    "X87n1612_001:0010a15": "感通傳記。乾封二年春二月有神告曰。師將報盡。當",
    "X87n1612_001:0010a16": "生彌勒內宮。并留香一裊。此天上棘林之香。帝釋所",
    "X87n1612_001:0010a17": "焚者。是年冬十月有三日空中天樂花香迎請而逝。",
    "X87n1612_001:0010a18": "(別傳等記)",
    "X87n1612_001:0010a19": "智者顗禪師。姓陳。潁川人。生有重瞳。年十五於長沙",
    "X87n1612_001:0010a20": "像前誓求出家。於禮佛時恍然如夢。見山臨海。山頂",
    "X87n1612_001:0010a21": "有僧招手曰。汝當居此汝當終此。既寤精誠愈至。年",
    "X87n1612_001:0010a22": "十八投湘州果願寺法緒出家。逮受具戒。精通律藏",
    "X87n1612_001:0010a23": "兼修禪定。時慧思禪師。武津人。名行高重。遙飡風德",
    "X87n1612_001:0010a24": "不啻飢渴。其地乃陳齊兵刃所衝。重法輕生涉險而",
    "X87n1612_001:0010b01": "去。思曰。昔日靈山會上同聽法華。宿緣所追。今復來",
    "X87n1612_001:0010b02": "矣。即示普賢道場。說四安樂行。於是昏曉苦到。如教",
    "X87n1612_001:0010b03": "研心。于時勇於求法。貧於資供。切柏代香。捲簾進月。",
    "X87n1612_001:0010b04": "月沒則燎之以松柏。盡則繼之以栗。經二七日誦法",
    "X87n1612_001:0010b05": "華。至藥王品諸佛同讚是真精進是名真法供養如",
    "X87n1612_001:0010b06": "來。到此一句身心豁然入定。持因靜發。照了法華。若",
    "X87n1612_001:0010b07": "高暉之臨幽谷。達諸法相。似清風之遊太虗。將證白",
    "X87n1612_001:0010b08": "師。師更開演自心所悟及從師受。四夜進功。功逾百",
    "X87n1612_001:0010b09": "年。思歎曰。非爾莫證。非我莫識。所入定者法華三昧",
    "X87n1612_001:0010b10": "前方便也。所發持者法華旋陀羅尼也。縱令文字之",
    "X87n1612_001:0010b11": "師千羣萬眾。尋汝之辯不可窮矣。於說法人中最為",
    "X87n1612_001:0010b12": "第一。後為儀同沈君理請住瓦官。未幾謝。遣門人曰。",
    "X87n1612_001:0010b13": "昔南岳輪下及始濟江東。法鏡屢明。心絃數應。初瓦",
    "X87n1612_001:0010b14": "官四十人共坐二十人得法。次年百餘人共坐二十",
    "X87n1612_001:0010b15": "人得法。又次二百餘人共坐十人得法。其後徒眾轉",
    "X87n1612_001:0010b16": "多得法轉少。妨我自行化道可知。吾聞天台地記。稱",
    "X87n1612_001:0010b17": "有仙宮。若息緣茲嶺。啄峯飲澗。展平生之願。陳太建",
    "X87n1612_001:0010b18": "七年秋入天台。有一老僧引之而進曰。師飲造寺山",
    "X87n1612_001:0010b19": "下有基捨以仰給。師曰。正如今日草舍尚難。況辦寺",
    "X87n1612_001:0010b20": "乎。僧曰。今非其時。三國成一有大勢力人當起此寺。",
    "X87n1612_001:0010b21": "寺若成。國即清。當呼為國清。有定光禪師異人也。居",
    "X87n1612_001:0010b22": "山三十載。迹晦道明。易狎難識。有所懸記多皆顯驗。",
    "X87n1612_001:0010b23": "其夕宿定光草庵。光曰還憶招手時否。及觀所住之",
    "X87n1612_001:0010b24": "處。宛如昔夢。因煬帝遣使詔師至石城。乃曰吾知命",
    "X87n1612_001:0010c01": "在此。不須進前。輟斤絕絃於今日矣。聽倡無量壽竟",
    "X87n1612_001:0010c02": "曰。四十八願莊嚴淨土。華池寶樹易往無人。火車相",
    "X87n1612_001:0010c03": "見能改悔者尚復往生。況戒慧熏修行道力故實不",
    "X87n1612_001:0010c04": "唐捐。梵音聲相實不誑人。智朗請云。不審何位歿此",
    "X87n1612_001:0010c05": "何生。誰可宗仰。師曰。吾不領眾。必淨六根。為他損己。",
    "X87n1612_001:0010c06": "只是五品位爾。汝問何生者。吾諸師友侍從觀音。皆",
    "X87n1612_001:0010c07": "來迎我。問誰可宗仰者。豈不聞波羅提木叉是汝之",
    "X87n1612_001:0010c08": "師。四種三昧是汝明導。教汝捨重擔。教汝降三毒。教",
    "X87n1612_001:0010c09": "汝治四大。教汝解業縛。教汝破魔軍。教汝調禪味。教",
    "X87n1612_001:0010c10": "汝折慢幢。教汝遠邪濟。教汝出無為阬。教汝離大悲",
    "X87n1612_001:0010c11": "難。唯此大師可作依止。我與汝等因法相遇。以法為",
    "X87n1612_001:0010c12": "親。傳習佛燈。是為眷屬。若不爾者非吾徒也。言訖如",
    "X87n1612_001:0010c13": "入禪定。(別傳)",
    "X87n1612_001:0010c14": "廬山遠法師。生于鴈門賈氏。甞請法道安法師。因聽",
    "X87n1612_001:0010c15": "講般若有契。師與大尹張秘友善。一日謂曰。逆境易",
    "X87n1612_001:0010c16": "打。順境難打。逆我意者只消一箇忍字。不片時便過。",
    "X87n1612_001:0010c17": "若遇順境則諸事順適我意。如磁石見鐵。不覺不知",
    "X87n1612_001:0010c18": "合為一處。無情之物尚爾。況全身在塵境中邪。後遊",
    "X87n1612_001:0010c19": "廬阜。以山水清勝遂安止之。刺史桓伊剏東林以居",
    "X87n1612_001:0010c20": "焉。從爾影不出山幾三十年。唯以淨土克念于勤。初",
    "X87n1612_001:0010c21": "十餘年澄心系觀三覩聖相。而師沉厚不言。後二十",
    "X87n1612_001:0010c22": "年於般若臺從禪定中見彌陀佛身滿虗空。又聞告",
    "X87n1612_001:0010c23": "言。我以本願力故來安慰汝。汝後七日當生我國。師",
    "X87n1612_001:0010c24": "始告其徒曰。吾自居此幸得三覩聖相。今復再見。吾",
    "X87n1612_001:0011a01": "之往生決矣。汝當自勉。(塔銘)",
    "X87n1612_001:0011a02": "溈山祐禪師。福州人。薙髮後往天台國清受戒。寒拾",
    "X87n1612_001:0011a03": "預修路曰。不久有肉身大士來此求戒。師至。二人隱",
    "X87n1612_001:0011a04": "於路傍深草中。待師過跳出作虎勢哮吼而接。師罔",
    "X87n1612_001:0011a05": "措。寒云。自靈山別後。五生作人主來。今忘之。後參百",
    "X87n1612_001:0011a06": "丈。一日侍立次。丈云汝撥爐中有火否。師撥云無火。",
    "X87n1612_001:0011a07": "百丈躬起深撥得少火。舉示之。師發悟。禮謝。陳所解。",
    "X87n1612_001:0011a08": "丈曰。此乃暫時岐路。經曰欲見佛性當觀時節因緣。",
    "X87n1612_001:0011a09": "時節既至。如迷忽悟。如忘忽憶。方省己物不從他得。",
    "X87n1612_001:0011a10": "令充典座。時司馬頭陀自湖南來。謂百丈曰。長沙西",
    "X87n1612_001:0011a11": "北絕頂乃奇勝之地。可容千眾。丈曰老僧去之可乎。",
    "X87n1612_001:0011a12": "頭陀曰。和尚骨人。彼是肉山。非所宜也。丈曰第一坐",
    "X87n1612_001:0011a13": "可乎。曰非也。丈曰典坐可乎。曰真溈原主人。往彼十",
    "X87n1612_001:0011a14": "餘年。眾方集。師遂往結庵。橡栗為食。猿鳥為侶。影不",
    "X87n1612_001:0011a15": "出山。宴坐終日。如是九年。偶念曰。吾居久矣。竟無人",
    "X87n1612_001:0011a16": "到。本圖利物。獨居何益。欲棄庵而去。至谷口虎豹虵",
    "X87n1612_001:0011a17": "蠎橫於道路。師曰吾若於此有緣。汝各散去。不然從",
    "X87n1612_001:0011a18": "汝啖之。言訖而散。於是復回。有神見曰。此山乃迦葉",
    "X87n1612_001:0011a19": "佛時曾為蘭若。今當復成。常護此山。蓋受佛記爾。明",
    "X87n1612_001:0011a20": "年大安領眾。輔成法社。(寺碑)",
    "X87n1612_001:0011a21": "淨因臻禪師。生福之古田。得旨訣於浮山遠公。後謁",
    "X87n1612_001:0011a22": "淨因璉公。公命首眾。及璉歸吳。以臻嗣席。　神宗甞",
    "X87n1612_001:0011a23": "詔至慶壽宮。設高坐恣人問答。左右上下得未曾有。",
    "X87n1612_001:0011a24": "臻為人純厚。渠渠靖退似不能言者。及其辯說縱橫",
    "X87n1612_001:0011b01": "無硋。奉身至約。一布裙二十年不易。魯直太史題其",
    "X87n1612_001:0011b02": "像曰。老虎無齒。臥龍不吟。千林月黑。六合雲陰。遠山",
    "X87n1612_001:0011b03": "作眉。紅杏顋嫁。與春風。不用媒。老婆三五少年日。也",
    "X87n1612_001:0011b04": "解東塗西抹來。(隱山集)",
    "X87n1612_001:0011b05": "證悟智法師。台之林氏子。少聦敏。書過目成誦。雖醫",
    "X87n1612_001:0011b06": "方卜筮亦皆通曉。一日遊講舍。聞說觀經。傾聽良久。",
    "X87n1612_001:0011b07": "歎曰。落日之處吾有故鄉。今聞此若得家書。於是祝",
    "X87n1612_001:0011b08": "髮。誓勤祖教。依白蓮僊法師問具變之道。僊指燈籠",
    "X87n1612_001:0011b09": "曰。離性絕非本自空寂。理則具矣。六凡四聖所見不",
    "X87n1612_001:0011b10": "同。變則在焉。智不契。後因掃地誦法華。至知法常無",
    "X87n1612_001:0011b11": "性佛種從緣起。意遂豁然契悟。僊見之曰。且喜大事",
    "X87n1612_001:0011b12": "決了。法華止觀此為喉襟。汝能省悟誠造微入妙。自",
    "X87n1612_001:0011b13": "是游心昭曠。多以此示人。每涉五日始一寢。餘則涵",
    "X87n1612_001:0011b14": "泳道要惟恐不及。一坐東山二十四年。兩山學徒與",
    "X87n1612_001:0011b15": "之論辯無敢當者。師甞患後進囿名相膠筆錄。或者",
    "X87n1612_001:0011b16": "至以一宗之傳為文字之學。異宗鄙之殊不領略。因",
    "X87n1612_001:0011b17": "勉其徒曰。豈不思吾佛云是真精進。只者一句便有",
    "X87n1612_001:0011b18": "向上機緣。何不覿面激揚斯事乎。後被命上竺。時丞",
    "X87n1612_001:0011b19": "相秦公問止觀一法邪二法邪。師曰一法也。譬之於",
    "X87n1612_001:0011b20": "水。湛而清者止也。可鑑鬚髮者觀也。水則一耳。又猶",
    "X87n1612_001:0011b21": "兵也。不得已而用之。以眾生重昏巨散之病。用止觀",
    "X87n1612_001:0011b22": "之藥救其心性。歸為全一之體。俾法界寂然。名止。寂",
    "X87n1612_001:0011b23": "而常照名觀。若專其所上。則何所觀。如公垂紳正笏",
    "X87n1612_001:0011b24": "燕坐廟堂。不動干戈中興海宇。亦若是而已。公喜曰。",
    "X87n1612_001:0011c01": "非師安知佛法之妙。(塔銘)",
    "X87n1612_001:0011c02": "東山能行人。教觀明白。以熏修為志。一入懺室。寒暑",
    "X87n1612_001:0011c03": "不變者四十年。由是行人之名聞于江浙。能未甞自",
    "X87n1612_001:0011c04": "謂修行者。則曰智者六時禮佛。四時坐禪。云修行之",
    "X87n1612_001:0011c05": "常儀。況我何有焉。草庵因法師甞與同修。接膝而坐。",
    "X87n1612_001:0011c06": "見其端謹不委不倚。或有疾。唯數日不食亦不廢禪",
    "X87n1612_001:0011c07": "誦。而疾自愈。能為人剛潔。惡聞名利。凡得施物即散",
    "X87n1612_001:0011c08": "於眾毫髮不留。所存者唯破衲壞絮而已。夏則以篾",
    "X87n1612_001:0011c09": "束之梁梠。冬則取以禦寒。每入山飼虎。虎無害意。或",
    "X87n1612_001:0011c10": "風雨昏夜宴坐丘冢。身心安靜無有怖畏。院有山神",
    "X87n1612_001:0011c11": "靈化一方。常所交接。或香積不給。知事必告於能。能",
    "X87n1612_001:0011c12": "即禱之。來日施者窴門而至。僧問其故。施者曰。昨夜",
    "X87n1612_001:0011c13": "巡門報云常住空虗。特奉供爾。(行狀)",
    "X87n1612_001:0011c14": "汾陽昭禪師。太原人。器識沉邃。少緣飾。有大志。於一",
    "X87n1612_001:0011c15": "切文字。不由師訓自然通曉。幼孤。厭世出家。參名宿",
    "X87n1612_001:0011c16": "七十餘人。皆妙得其家風。所至少留。不喜觀覽。或譏",
    "X87n1612_001:0011c17": "其不韻。昭歎曰。先德行脚。正以聖心未通。驅馳決擇。",
    "X87n1612_001:0011c18": "豈緣山水之翫乎。後參首山問百文卷席意旨如何。",
    "X87n1612_001:0011c19": "山曰龍袖拂開全體見。昭曰師意如何。象王行處絕",
    "X87n1612_001:0011c20": "狐蹤。昭遂大悟曰。萬古碧潭空界月。再三勞漉始應",
    "X87n1612_001:0011c21": "知。禮拜歸眾。時葉縣省和尚作首座。問曰見何道理",
    "X87n1612_001:0011c22": "便爾自肯。昭曰正是我放身命處。後長沙太守張公",
    "X87n1612_001:0011c23": "以四名剎請昭擇居。昭曰我長行粥飯僧爾。傳佛心",
    "X87n1612_001:0011c24": "宗非細職也。前後八請堅不答。後以太子院迎之。閉",
    "X87n1612_001:0012a01": "關高臥。石門聦禪師排闥而入讓之曰。佛法大事。靖",
    "X87n1612_001:0012a02": "退小節。汝有力荷擔大法者。今何時而欲安眠哉。昭",
    "X87n1612_001:0012a03": "矍然起曰。非公不聞此語。趣辦嚴吾行矣。既至宴坐",
    "X87n1612_001:0012a04": "一榻。影不出山者三十年。師以汾州苦寒欲罷夜參。",
    "X87n1612_001:0012a05": "感異比丘請法。龍德府尹李公以承天迎之。使三返。",
    "X87n1612_001:0012a06": "不赴。使者當受罰。復至曰。必欲得師俱往。不然有罰。",
    "X87n1612_001:0012a07": "師當念之。昭曰當先後之何必俱邪。昭令備饌且促",
    "X87n1612_001:0012a08": "裝曰吾行矣。停箸而化。(僧寶傳)",
    "X87n1612_001:0012a09": "真人張平叔。雅好清虗。在丹丘之廛遇頂汝貧子。出",
    "X87n1612_001:0012a10": "龍馬所負之數。遂領厥旨。久之功成且曰吾形雖固",
    "X87n1612_001:0012a11": "而本覺之性曾未之究。遂探內典。至楞嚴有省。著悟",
    "X87n1612_001:0012a12": "真篇。又作禪宗歌頌。敘中引楞嚴十種仙壽千萬歲",
    "X87n1612_001:0012a13": "不修正覺報盡還生散入諸趣之語。又曰。為此道者",
    "X87n1612_001:0012a14": "當心體太虗內外如一。若立一塵即成滲漏。此不可",
    "X87n1612_001:0012a15": "言傳之妙。曉得金剛圓覺二經則金丹之義自明。何",
    "X87n1612_001:0012a16": "必分別老釋之異同哉。則知平叔乃求出離生死之",
    "X87n1612_001:0012a17": "法必歸仗於佛為究竟爾。(群仙珠玉)",
    "X87n1612_001:0012a18": "真人呂洞賓。河陽滿故人。生於唐天寶間。世為顯官。",
    "X87n1612_001:0012a19": "累舉進士不第。因遊華山遇鍾離權。乃晉之郎將。避",
    "X87n1612_001:0012a20": "亂學養命法。將度呂公。首以財施之。一日呂侍行。鍾",
    "X87n1612_001:0012a21": "拾一塊石以藥塗之即成黃金。鍾遺之曰。前涂將粥",
    "X87n1612_001:0012a22": "之。呂問曰此仍壞乎。鍾曰五百年壞。呂擲之曰他日",
    "X87n1612_001:0012a23": "誤人去。鍾復試之以色。命呂入山採藥。化一小廬有",
    "X87n1612_001:0012a24": "美婦懽迎之曰。夫故久矣。今遇君子。願不我棄。婦欲",
    "X87n1612_001:0012b01": "執手而近。呂以手托開云。毋以革囊穢於我矣。言訖",
    "X87n1612_001:0012b02": "其婦不見。即鍾離也。於是授以金丹之術及天仙劒",
    "X87n1612_001:0012b03": "法。遂得遊行自在。詩曰。朝遊南越暮蒼梧。袖裏青虵",
    "X87n1612_001:0012b04": "膽氣麤。三日岳陽人不識。朗吟飛過洞庭湖。謁龍牙",
    "X87n1612_001:0012b05": "和尚問佛法大意。牙與偈曰。何事朝愁與暮愁。少年",
    "X87n1612_001:0012b06": "不學老還羞。明珠不是驪龍惜。自是時人不解求。因",
    "X87n1612_001:0012b07": "過鄂州黃龍山見紫氣盤旋疑有異人所止。遂入。值",
    "X87n1612_001:0012b08": "機禪師上堂。師知有異人潛跡坐下。即厲聲曰。眾有",
    "X87n1612_001:0012b09": "竊法者。呂毅然問曰。一粒粟中藏世界。半升鐺內煑",
    "X87n1612_001:0012b10": "山州。且道此旨如何。師曰守屍鬼。呂曰爭奈囊中有",
    "X87n1612_001:0012b11": "長生不死藥何。師曰饒經八萬劫終是落空亡。呂不",
    "X87n1612_001:0012b12": "憤而去。至夜飛劒脅之。師已前知。以法衣蒙頭坐于",
    "X87n1612_001:0012b13": "方丈。劒遶數帀。師以手指之。劒即墮地。呂謝罪。師因",
    "X87n1612_001:0012b14": "詰曰。半升鐺內即不問。如何是一粒粟中藏世界。呂",
    "X87n1612_001:0012b15": "於言下有省。乃述偈曰。拗却瓢兒碎却琴。如今不戀",
    "X87n1612_001:0012b16": "水中金。自從一見黃龍後。始覺從前錯用心。(仙苑遺事)",
    "X87n1612_001:0012b17": "給事馮楫居士。少游上庠。一日公試以生者德之光",
    "X87n1612_001:0012b18": "論。中魁選。其文用圓覺經意發明之。雖在仕涂不忘",
    "X87n1612_001:0012b19": "佛學。徧參名宿。居龍門從佛眼經行次。偶童子趨庭",
    "X87n1612_001:0012b20": "吟曰。萬象之中獨露身。佛眼拊公背曰好聻。公於是",
    "X87n1612_001:0012b21": "契入。後帥瀘南甞宴坐。有公事之餘喜坐禪。少曾將",
    "X87n1612_001:0012b22": "脅到牀眠之句。尤篤意淨業。所至作繫念勝會。勸發",
    "X87n1612_001:0012b23": "道俗。兵興來。教藏煨燼。不自厚養。所得俸給專施藏",
    "X87n1612_001:0012b24": "經。有偈略曰。我賦躭痂癖。有財貯空虗。不作子孫計。",
    "X87n1612_001:0012c01": "不為車馬逋。不充玩好用。不買聲色娛。置錐無南畝。",
    "X87n1612_001:0012c02": "片瓦無屋廬。所得月俸給。唯將贖梵書。庶使披閱者。",
    "X87n1612_001:0012c03": "咸得入無餘。古佛為半偈。尚乃捨全軀。是以不惜財。",
    "X87n1612_001:0012c04": "開示諸迷徒。借問惜財人。終日較錙銖。無常忽到地。",
    "X87n1612_001:0012c05": "寧免生死無。紹興二十三年公帥長沙。俄報親知期",
    "X87n1612_001:0012c06": "以七月三日報終。至日令後廳設高坐。見客如平時。",
    "X87n1612_001:0012c07": "降階望　闕肅拜。請漕使攝郡事。著僧衣履踞高坐。",
    "X87n1612_001:0012c08": "囑諸官史及道俗各宜進道扶護教門。遂拈拄杖按",
    "X87n1612_001:0012c09": "膝而化。(滿大聘誌)",
    "X87n1612_001:0012c10": "趙清獻公。年四十餘。去聲色系心祖道。會佛慧泉禪",
    "X87n1612_001:0012c11": "師來居衢之南禪。公日親之。泉未甞容錯一詞。後典",
    "X87n1612_001:0012c12": "青州。政事之餘多務禪宴。忽大雷震驚豁然有契。頌",
    "X87n1612_001:0012c13": "曰。默坐公堂虗隱几。心源不動湛如水。一聲霹靂頂",
    "X87n1612_001:0012c14": "門開。喚起從前自家底。泉聞之曰趙悅道撞彩爾。(梅",
    "X87n1612_001:0012c15": "溪集)",
    "X87n1612_001:0012c16": "仰山寂禪師。韶州葉氏子。薙髮後夢獲一大珠光彩",
    "X87n1612_001:0012c17": "射人。覺曰此是無上心寶。我得之當明心地。即遊方。",
    "X87n1612_001:0012c18": "謁躭源已契玄旨。後參溈山遂升堂奧。寂問如何是",
    "X87n1612_001:0012c19": "真佛住處。溈曰。以思無思之妙。返思靈燄之無窮。思",
    "X87n1612_001:0012c20": "盡還源。性相常住。事理不二。真佛如如。寂言下頓悟。",
    "X87n1612_001:0012c21": "暨受密印領眾住王莽山。化緣未契至袁州訪仰山。",
    "X87n1612_001:0012c22": "沿流而上。有二神迎問曰。深山絕險。師自何來。師曰",
    "X87n1612_001:0012c23": "吾欲尋一庵地。神曰。弟子福慶相遇。願施此山與師",
    "X87n1612_001:0012c24": "居止。師曰。君既施我。須具廣大心。不見僧過。則吾受",
    "X87n1612_001:0013a01": "君施矣。神曰諾。神遂指集雲峰下曰莫吉於此。師乃",
    "X87n1612_001:0013a02": "結茅而居。木食澗飲危坐終日。未幾二神見曰。徒眾",
    "X87n1612_001:0013a03": "將盛。弟子住處不便。當易之。至夜風雷暴作。移廟于",
    "X87n1612_001:0013a04": "堵田三十里。古塐神像巨松皆往。乃會昌三年夏四",
    "X87n1612_001:0013a05": "月也。感異僧乘空而至曰。特來東土禮文殊。今日却",
    "X87n1612_001:0013a06": "遇小釋迦。自是溈仰宗風大振於世。師將順寂。神求",
    "X87n1612_001:0013a07": "緒言。師曰。吾幻泡之身隨緣興謝。來時無物去更何",
    "X87n1612_001:0013a08": "求。神曰諸佛滅時天龍請囑。願毋違我。師以得法之",
    "X87n1612_001:0013a09": "師溈山祐禪師正月八日忌齋為囑。殆今民人莫敢",
    "X87n1612_001:0013a10": "違。(寺記)",
    "X87n1612_001:0013a11": "道法師。西京順昌人。宣和詔改德士。師與林靈素抗。",
    "X87n1612_001:0013a12": "辯邪正。愬于朝廷。忤旨流道州監。防卒曰。此去萬里。",
    "X87n1612_001:0013a13": "宜茹葷酒以助色力。師曰。死乃天命。佛禁不可。犯卒",
    "X87n1612_001:0013a14": "乃敬服師。未氐竄所前一日。郡守夜夢佛像荷枷入",
    "X87n1612_001:0013a15": "城。僚屬亦有同夢者。翌早師至。大守語人曰。被罪之",
    "X87n1612_001:0013a16": "僧必異人也。未逾月郡人患疾者太半。師鑿池祝水。",
    "X87n1612_001:0013a17": "飲者咸愈。於是一方尊事不啻父師。尋令逐便道由",
    "X87n1612_001:0013a18": "長沙。邂逅寂音。音以詩遺曰。道公膽大過身軀。敢逆",
    "X87n1612_001:0013a19": "龍鱗上諫書。只欲袒肩擔佛法。故甘引頸受誅鋤。三",
    "X87n1612_001:0013a20": "年竄逐心無愧。萬里歸來皃不枯。他日教門綱紀者。",
    "X87n1612_001:0013a21": "近聞靴笏趁朝趨。時公卿大夫謂師有文武才略。請",
    "X87n1612_001:0013a22": "加冠冤補官序分領兵權恢復故疆。師力辭。朝賢知",
    "X87n1612_001:0013a23": "志不可奪。奏請賜寶覺圓通法濟之號。紹興改元宣",
    "X87n1612_001:0013a24": "入。　上曰　先帝為妖術所惑。廢卿形服。朕與卿去",
    "X87n1612_001:0013b01": "其黥涅可乎。師曰。臣雖感　聖恩。　先皇墨寶不忍",
    "X87n1612_001:0013b02": "毀除。　上曰。者僧到老倔強。許自便。紹興三年師與",
    "X87n1612_001:0013b03": "道士劉若謙詣朝廷。正祈禱道場所班次。其[筣禾+金]略曰。",
    "X87n1612_001:0013b04": "緣崇寧間林靈素等叨冐資品。紊亂朝綱。由是道壓",
    "X87n1612_001:0013b05": "佛班。自建炎之來。所有道士官資已行追毀。既無官",
    "X87n1612_001:0013b06": "蔭。當遵　祖宗舊制。伏望朝廷明降指揮。特賜改正",
    "X87n1612_001:0013b07": "頒行天下。以正風俗。時國政多故仍寢其說。至十三",
    "X87n1612_001:0013b08": "年再行整會。僧左道右永為定制。後因旱魃為虐。奉",
    "X87n1612_001:0013b09": "　旨宣入祈禱。師即登坐聲祝。且乞四金缾各置鮮",
    "X87n1612_001:0013b10": "鯽魚。噀水密祝。即遣四急足放諸江沼。急足未回雨",
    "X87n1612_001:0013b11": "已霈然。　天顏大悅。(塔銘)",
    "X87n1612_001:0013b12": "晦庵光禪師。閩之長樂人。出嶺謁圓悟佛心諸名宿。",
    "X87n1612_001:0013b13": "會大慧寓廣因。光往從之。光一日侍行問曰。某到者",
    "X87n1612_001:0013b14": "裏不能得徹。病在甚處。慧曰。汝病最癖。世醫拱手。何",
    "X87n1612_001:0013b15": "也。別人死了活不得。汝今活了未曾死。要到大安樂",
    "X87n1612_001:0013b16": "田地。須是死一回始得。光益疑之。入室問曰。喫粥了",
    "X87n1612_001:0013b17": "也。洗鉢盂了也。去却藥忌。道將一句來。光曰裂破。慧",
    "X87n1612_001:0013b18": "震威喝云。爾又來說禪。光大悟。慧檛鼓告眾曰。兔毛",
    "X87n1612_001:0013b19": "拈得笑咍咍。一擊萬重關鏁開。慶快平生在今日。孰",
    "X87n1612_001:0013b20": "云千里賺吾來。光以頌呈曰。一拶當機怒雷吼。驚起",
    "X87n1612_001:0013b21": "須彌藏北斗。洪波浩渺浪滔天。拈得鼻孔失却口。(語",
    "X87n1612_001:0013b22": "錄等)",
    "X87n1612_001:0013b23": "沙門波若。高麗人。開皇間詣佛隴求智者禪法。未幾",
    "X87n1612_001:0013b24": "即有所證。智者謂曰。汝於此有緣。宜須閑居靜處成",
    "X87n1612_001:0013c01": "辦妙行。今天台華頂去寺六七里是吾昔日頭陀之",
    "X87n1612_001:0013c02": "所。汝可往彼學道進行。必有深益。勿慮衣食。波若遵",
    "X87n1612_001:0013c03": "訓。往彼曉夜行道不曾睡臥。影不出山十有六年。一",
    "X87n1612_001:0013c04": "日忽下山告諸友曰。波若知命將盡。特出山與大眾",
    "X87n1612_001:0013c05": "別爾。即回華頂而卒。(天台石刻)",
    "X87n1612_001:0013c06": "正言陳了翁。南劍州人。妙年登上第。性閑雅與物無",
    "X87n1612_001:0013c07": "競。見人之短未甞面折。但微示意警之而已。公初尚",
    "X87n1612_001:0013c08": "雜華。頗有所詣。及會明智法師扣天台宗旨。明智示",
    "X87n1612_001:0013c09": "以止觀上根不思議境。以性奪修成無作行。忽有契",
    "X87n1612_001:0013c10": "悟。晚年謫居海上。未甞有不滿意。唯剋念西歸。甞作",
    "X87n1612_001:0013c11": "延慶淨土院記。其略曰。如來之敘九品。以至誠為上",
    "X87n1612_001:0013c12": "上。智者之造十論。破疑心之具縛。縛解情忘。識散智",
    "X87n1612_001:0013c13": "見。則彌陀淨境不假他求。若臨明鏡自見面像。又曰。",
    "X87n1612_001:0013c14": "譬如清淨滿月。影見諸水。月體無二。攝流散而等所",
    "X87n1612_001:0013c15": "歸。會十方而總于一。亦如十鏡環繞。中然一燈。燈體",
    "X87n1612_001:0013c16": "交參東西莫辨。而方有定位。西不自西。各隨相融境。",
    "X87n1612_001:0013c17": "將誰執。安以在廛執方之見。測度如來無硋之境乎。",
    "X87n1612_001:0013c18": "因法師曰。了翁言淨土。可謂深賾佛祖之壼奧矣。(草",
    "X87n1612_001:0013c19": "庵錄)",
    "X87n1612_001:0013c20": "石壁寺去杭越二十里。走龍山而西。窅然入幽谷。有",
    "X87n1612_001:0013c21": "溪流巖石之美。雖其氣象清淑而世未始知之。自紹",
    "X87n1612_001:0013c22": "大德．靖法師居之而其名方播。亦地以人而著也。靖",
    "X87n1612_001:0013c23": "紹皆錢塘人。同依壽禪師出家。通練律部。時韶國師",
    "X87n1612_001:0013c24": "其道大振。靖紹往從之。國師見且器之。即使往學三",
    "X87n1612_001:0014a01": "觀法於螺溪寂法師。於是偕往事寂。講求大義。居未",
    "X87n1612_001:0014a02": "幾所學已就。靖紹復回石壁以會講眾。前後五十年",
    "X87n1612_001:0014a03": "守其山林之操。未始苟游鄉墅閭里。處身修潔。吳中",
    "X87n1612_001:0014a04": "宿學名僧皆推其高人。明教曰。出家於壽公。學法於",
    "X87n1612_001:0014a05": "寂公。見知於韶公。三皆奇節異行不測人也。天下豈",
    "X87n1612_001:0014a06": "可多得。二師皆遇而親炙之。假令得一見已自甚善。",
    "X87n1612_001:0014a07": "況因人而得法。二師之美多矣。(塔表)",
    "X87n1612_001:0014a08": "海月辯都師。雲間人。生有異。父母令入普照出家。得",
    "X87n1612_001:0014a09": "法明智。智老命代講八年。遂領寺事。翰林沈時卿以",
    "X87n1612_001:0014a10": "威猛治杭。僧徒見者多懼。師獨從容如平日。公異之",
    "X87n1612_001:0014a11": "俾涖僧職。遷至都僧正。時東坡作倅。喜其道行高峻",
    "X87n1612_001:0014a12": "發言璀璨。甞序之曰。錢塘佛僧之盛蓋甲天下。道德",
    "X87n1612_001:0014a13": "才智之士與夫妄庸巧偽之人雜處其間。號為難齊。",
    "X87n1612_001:0014a14": "故僧職正副之外。別補都僧正一員。簿帳案牒。奔走",
    "X87n1612_001:0014a15": "將迎之勞。專責副正已下。而都師總領要略。實以行",
    "X87n1612_001:0014a16": "解表眾而已。師容止端靖不畜長物。有盜夜入其室。",
    "X87n1612_001:0014a17": "脫衣與之使從支徑遁去。居無何勌於酬酢。歸隱草",
    "X87n1612_001:0014a18": "堂。但六身隨身而已。將順寂。先遺言須東坡至方可",
    "X87n1612_001:0014a19": "闔棺。四日東坡始氐山中。見其端坐如生。頂尚溫。遂",
    "X87n1612_001:0014a20": "作三絕哭之云。欲尋遺跡強沾裳。本自無生可得亡。",
    "X87n1612_001:0014a21": "今夜生公講堂月。滿庭依舊冷如霜。生死猶如臂屈",
    "X87n1612_001:0014a22": "伸。情鍾我輩一酸辛。樂天不是蓬萊客。憑仗西方作",
    "X87n1612_001:0014a23": "主人。欲訪浮雲起滅因。無緣却見夢中身。安心好住",
    "X87n1612_001:0014a24": "王文度。此理何須更問人。(塔銘)",
    "X87n1612_001:0014b01": "高麗僧統義天。棄王位出家。問法中國。首至四明。郡",
    "X87n1612_001:0014b02": "將命延慶明智三學法隣二師為館伴。至杭州謁照",
    "X87n1612_001:0014b03": "律師。願從律學。照為說戒法令習儀範。授以三衣盂",
    "X87n1612_001:0014b04": "鉢錫杖。仍有偈曰。為汝裁成應法衣。更將盂錫助威",
    "X87n1612_001:0014b05": "儀。君看宿覺歌中道。不是標形虗事持。朝廷復詔楊",
    "X87n1612_001:0014b06": "次公館伴。所經諸剎迎餞如王臣禮。至金山獨佛印",
    "X87n1612_001:0014b07": "牀坐納其大展次。公驚問其故。印曰。義天亦一異國",
    "X87n1612_001:0014b08": "僧爾。眾姓出家同名釋子。安問貴種。若屈道隨俗先",
    "X87n1612_001:0014b09": "失一隻眼。何以示華夏師法乎。朝廷以元為知大體。",
    "X87n1612_001:0014b10": "(僧傳等)",
    "X87n1612_001:0014b11": "天竺悟法師。錢塘人。每誦呪時身出舍利。所供像亦",
    "X87n1612_001:0014b12": "如之。天聖三年慈雲欲以智者教觀求入大藏。文穆",
    "X87n1612_001:0014b13": "王公擬達天聽。悟曰此非常之事。小子將助之。乃繪",
    "X87n1612_001:0014b14": "千手像。誦大悲密語。誓曰。事果遂當焚此軀。未幾公",
    "X87n1612_001:0014b15": "薨。悟益加精勵。晝夜不廢。越歲乃克如志。悟遂答前",
    "X87n1612_001:0014b16": "誓。新盡屍在。袈裟覆體。儼然如生。眾咸異之。慈雲再",
    "X87n1612_001:0014b17": "積香木焚乃方壞。舍利無數。三歲之後信者尚獲。慈",
    "X87n1612_001:0014b18": "雲作讚刻石曰。悟也吾徒。荷法捐軀。其燄赫赫。其樂",
    "X87n1612_001:0014b19": "愉愉。逮火將滅。儼如跏趺。逮骨後碎。璨若圓珠。信古",
    "X87n1612_001:0014b20": "應有。今也則無。芳年三十。真哉丈夫。(金園)",
    "X87n1612_001:0014b21": "晦堂心禪師。初承南禪師遺命。領住山緣十有三白。",
    "X87n1612_001:0014b22": "於法席正盛時毅然謝事。居西園。以晦命其堂。且曰。",
    "X87n1612_001:0014b23": "吾所辭者世務爾。今欲專行佛法。於是牓其門曰。告",
    "X87n1612_001:0014b24": "諸禪學。要窮此道切須自看。無人替代。時中或是看",
    "X87n1612_001:0014c01": "得因緣。自有歡喜入處。却來入室吐露。待為品評是",
    "X87n1612_001:0014c02": "非深淺。如未發明。但且歇去道自見前。苦苦馳求轉",
    "X87n1612_001:0014c03": "增迷悶。此是離言之道。要在自肯不由他悟。如此發",
    "X87n1612_001:0014c04": "明方名了達無量劫來生死根本。若見得離言之道。",
    "X87n1612_001:0014c05": "即見一切聲色言語是非更無別法。若不見離言之",
    "X87n1612_001:0014c06": "道。便將類會目前差別因緣以為所得。只恐誤認門",
    "X87n1612_001:0014c07": "庭目前光影。自不覺知方成剩法。到頭只是自謾。枉",
    "X87n1612_001:0014c08": "費心力。宜乎晝夜剋己精誠。行住觀察微細審思。別",
    "X87n1612_001:0014c09": "無用心。自然有箇入路。非是朝夕學成事業。若也不",
    "X87n1612_001:0014c10": "能如是參詳。不如看經禮拜度此殘生。亦自勝如亂",
    "X87n1612_001:0014c11": "生謗法。若送老之時。敢保成箇無事人更無他累。其",
    "X87n1612_001:0014c12": "餘入室。今去朔望兩度却請訪及。(汀江)",
    "X87n1612_001:0014c13": "孝宗皇帝詔徑山主僧寶印於選德殿。　上曰。三教",
    "X87n1612_001:0014c14": "聖人本同者箇道理。印奏曰。譬如虗空東西南北初",
    "X87n1612_001:0014c15": "無二也。　上曰。但聖人所立門戶各別爾。孔子以中",
    "X87n1612_001:0014c16": "庸設教。印曰。非中庸之教何以安立世間。故華嚴云。",
    "X87n1612_001:0014c17": "不壞世間相而成出世間法。法華云。治世語言資生",
    "X87n1612_001:0014c18": "產業皆與實相不相違背。　上曰。今之士夫學孔氏",
    "X87n1612_001:0014c19": "者多只攻文字。不見夫子之道。不識夫子之心。唯釋",
    "X87n1612_001:0014c20": "迦老子不以文字教人。但直指心源。開示眾生各令",
    "X87n1612_001:0014c21": "悟入。此為殊勝。印曰。非獨今之學者不見夫子之道。",
    "X87n1612_001:0014c22": "當時十哲如顏子號為具體。盡其平生力量只道得",
    "X87n1612_001:0014c23": "箇瞻之在前忽然在後。如有所立卓爾竟捉摸未著。",
    "X87n1612_001:0014c24": "而夫子分明八字打開與諸弟子曰。二三子以我為",
    "X87n1612_001:0015a01": "隱乎。吾無隱乎爾。吾無行而不與二三子者是丘也。",
    "X87n1612_001:0015a02": "以此而觀。夫子未甞回避諸弟子。而諸弟子自蹉過",
    "X87n1612_001:0015a03": "也。昔張商英丞相云。唯吾學佛然後能知儒。　上曰。",
    "X87n1612_001:0015a04": "朕意亦謂如此。　上又問曰。莊老何如人。印云。只作",
    "X87n1612_001:0015a05": "得佛門中小乘聲聞人。蓋小乘厭身如桎梏。棄智如",
    "X87n1612_001:0015a06": "雜毒。化火焚身入無為界。正如莊子所謂形固可使",
    "X87n1612_001:0015a07": "槁木。心固可如死灰。於是稱旨。(奏對錄)",
    "X87n1612_001:0015a08": "可久高僧。錢塘人。徧游講肆。深得天台旨趣。後居祥",
    "X87n1612_001:0015a09": "符。喜為古律。造於平惔清苦。東坡以詩老呼之。坡因",
    "X87n1612_001:0015a10": "元宵同僚屬觀燈。坡獨往謁之。見其寂然宴坐。作絕",
    "X87n1612_001:0015a11": "句云。門前歌皷閙紛崩。一室蕭然冷欲冰。不把琉璃",
    "X87n1612_001:0015a12": "閑照物。始知無盡本非燈。久律己甚嚴。長坐一食。四",
    "X87n1612_001:0015a13": "威儀中法眼未甞去體。儉約自持。一布衲終身不易。",
    "X87n1612_001:0015a14": "或絕粮辟穀宴坐而已。晚居西湖之濵。脩然一榻不",
    "X87n1612_001:0015a15": "留餘物。牕外唯紅蕉數本。翠竹數百竿。自號蕭蕭堂。",
    "X87n1612_001:0015a16": "將卒語人曰。吾死蕉竹亦死。後如其言。(怡雲集)",
    "X87n1612_001:0015a17": "楊次公云。大願聖人從淨土來。來實無來。深心凡夫",
    "X87n1612_001:0015a18": "從淨土去。去實無去。彼不來此。此不往彼。而其聖凡",
    "X87n1612_001:0015a19": "會遇。兩得交際。彌陀光明如大圓月。徧照法界念佛",
    "X87n1612_001:0015a20": "眾生。攝取不捨。諸佛心內眾生塵塵極樂。眾生心中",
    "X87n1612_001:0015a21": "淨土念念彌陀。若能發心念彼佛號。即得往生。河沙",
    "X87n1612_001:0015a22": "諸佛有同舌之讚。十方菩薩有同往之心。佛言不信",
    "X87n1612_001:0015a23": "何言可信。不生淨土何土可生。自棄己靈是誰之咎。",
    "X87n1612_001:0015a24": "公臨終時見金臺從空而至。即說偈而逝。偈曰。生亦",
    "X87n1612_001:0015b01": "無可戀。死亦無可捨。太虗空中。之乎者也。將錯就錯。",
    "X87n1612_001:0015b02": "西方極樂。(輔道集等)",
    "X87n1612_001:0015b03": "玄沙備禪師。福州人。姓謝。少漁於南臺江上。忽棄舟",
    "X87n1612_001:0015b04": "從釋。芒鞋布衲。食才接氣宴坐終日。雪峯呼為備頭",
    "X87n1612_001:0015b05": "陀。再來人也。何不偏參去。備曰。達磨不來東土。二祖",
    "X87n1612_001:0015b06": "不往西天。峯然之。備縛屋玄沙。眾相尋而至。遂成叢",
    "X87n1612_001:0015b07": "林。說法與契經合。諸方有要義未明者皆從決之。示",
    "X87n1612_001:0015b08": "眾曰。佛道閑曠。無有途程。不在三際。豈有昇沉。建立",
    "X87n1612_001:0015b09": "乖張。不屬造作。動即涉塵勞之境。靜即沉昏醉之鄉。",
    "X87n1612_001:0015b10": "動靜雙泯即落空亡。動靜雙収即漫汗佛性何必對",
    "X87n1612_001:0015b11": "其塵境如枯木寒灰。但臨機應用不失其宜。如鏡照",
    "X87n1612_001:0015b12": "像不亂光輝。如鳥飛空不雜空色。所以道十方無影",
    "X87n1612_001:0015b13": "像。三界絕行蹤。不墮往來機。不住中間相。譬由壯士",
    "X87n1612_001:0015b14": "展臂不由他力。師子遊行豈求伴侶。九霄絕翳何用",
    "X87n1612_001:0015b15": "穿通。一段光明未曾昏昧。到者裏。體寂寂。常皎皎。赤",
    "X87n1612_001:0015b16": "赫爓無邊表。圓覺光中不動搖。吞爍乾坤迥然照。(傳燈)",
    "X87n1612_001:0015b17": "文潞公。居洛陽甞致齋往龍安寺瞻禮聖像。一日像",
    "X87n1612_001:0015b18": "忽朽墮。公見之略不加敬。但瞪視而出。傍有僧曰。何",
    "X87n1612_001:0015b19": "不作禮。公曰像既壞吾將何禮。僧曰。先聖道。譬如官",
    "X87n1612_001:0015b20": "路土。私人掘為像。智者知路土。凡愚謂像生。後時官",
    "X87n1612_001:0015b21": "欲行。還將像填路。像本不生滅。路亦無新故。公聞之",
    "X87n1612_001:0015b22": "有省。由是慕道甚力。年九十餘。晨香夜坐未甞少廢。",
    "X87n1612_001:0015b23": "每日願曰。願我常精進。勤修一切善。願我了心宗。廣",
    "X87n1612_001:0015b24": "度諸含識。(梅溪雜錄)",
    "X87n1612_001:0015c01": "普首坐。自號性空。得旨於死心。久居華亭。好吹鐵笛。",
    "X87n1612_001:0015c02": "放曠自樂人莫測之。喜為偈句開導於世。偈曰。學道",
    "X87n1612_001:0015c03": "猶如守禁城。晝防六賊夜醒醒。將軍主將能行令。不",
    "X87n1612_001:0015c04": "動干戈致太平。又曰。不耕而食不蠶衣。物外清閑過",
    "X87n1612_001:0015c05": "聖時。未透祖師關棙子。也須存意著便宜。一日告眾",
    "X87n1612_001:0015c06": "曰。坐脫立亡不如水葬。一省柴燒。二免開壙。撒手便",
    "X87n1612_001:0015c07": "行。不妨快暢。誰是知音。舡子和尚高風難繼。百千年",
    "X87n1612_001:0015c08": "一曲漁歌少人唱。遂向青龍江上乘木盆張布帆泛",
    "X87n1612_001:0015c09": "遠而沒。(普燈)",
    "X87n1612_001:0015c10": "愚法師。嘉禾人。棄儒從釋。精苦自勵凡三十年。加功",
    "X87n1612_001:0015c11": "進行未甞一日輙廢。甞與道潛．則章二師為友。潛能",
    "X87n1612_001:0015c12": "詩近名。而章與師韜光鏟彩不求人知。唯務己行。而",
    "X87n1612_001:0015c13": "章先卒。及愚將順世。告眾曰。吾夢神人告云。汝同學",
    "X87n1612_001:0015c14": "僧則章得普賢願行三昧已生淨土。彼待汝久。曷可",
    "X87n1612_001:0015c15": "遲留。於是淨土聖相及諸花樂悉見在前。愚即說偈",
    "X87n1612_001:0015c16": "而逝。偈曰。空裏千花羅網。夢中七寶蓮池。踏得西歸",
    "X87n1612_001:0015c17": "路穩。更無一點狐疑。(行業記)",
    "X87n1612_001:0015c18": "東坡曰。已飢方食未飽先止。散步逍遙務令腹空。當",
    "X87n1612_001:0015c19": "腹空時即入靜室。端坐默念數出入息。從一數至十。",
    "X87n1612_001:0015c20": "從十數至百數至數百。此身兀然此心寂然。與虗空",
    "X87n1612_001:0015c21": "等不煩禁制。如是久之一息自住。不出不入時。覺此",
    "X87n1612_001:0015c22": "息從毛竅中八萬四千雲烝霧起。無始已來諸病自",
    "X87n1612_001:0015c23": "除。諸障消滅。自然明悟。譬如盲人忽然有眼。爾時不",
    "X87n1612_001:0015c24": "用尋人指路也。(大全)",
    "X87n1612_001:0016a01": "靈芝照律師。錢塘人。幼有夙成。年十八以通經得度。",
    "X87n1612_001:0016a02": "在沙彌中已為眾講解習毗尼。每悵然興恨無所師",
    "X87n1612_001:0016a03": "承。時處謙法師深得天台之道。師見之曰真吾師矣。",
    "X87n1612_001:0016a04": "請居坐下。風雨寒暑日行數里。謙每講必待師至。或",
    "X87n1612_001:0016a05": "少後眾以過時為請。謙必曰。聽講人未至。其愛之若",
    "X87n1612_001:0016a06": "此。師欲棄所習而從之。謙曰。近世律教中微。汝他日",
    "X87n1612_001:0016a07": "必為宗匠。當明法華以弘四分。吾道不在茲乎。師乃",
    "X87n1612_001:0016a08": "慱究群宗以律為本。非苟言之實允蹈之。甞依南山。",
    "X87n1612_001:0016a09": "六時致禮晝夜行道。持盂乞食衣唯大布。食不過中",
    "X87n1612_001:0016a10": "一鉢三衣。囊無長物。凡有祈禬誠達穹昊。祈蝗而蝗",
    "X87n1612_001:0016a11": "出境。祈雨而雨成霖。述古龐公命師禱雨。懺未絕口",
    "X87n1612_001:0016a12": "震雷大霔。公曰。吾家數世不事佛矣。今遇吾師不得",
    "X87n1612_001:0016a13": "不歸向也。太師史越王題其碑陰曰。儒以儒縛。律以",
    "X87n1612_001:0016a14": "律縛。學者之大病。唯師三千威儀八萬細行具足無",
    "X87n1612_001:0016a15": "玷。而每蟬蛻於定慧之表。毗尼藏中真法主子。故能",
    "X87n1612_001:0016a16": "奮數百歲後直與南山比肩。功實倍之。嚮使師身不",
    "X87n1612_001:0016a17": "披緇。必為儒宗特立超詣。惜哉。師沒後二十六年。遺",
    "X87n1612_001:0016a18": "馨不泯。朝廷錫號大智律師。塔曰戒光。以賜諡之寵",
    "X87n1612_001:0016a19": "不及載劉公之文。因書于後。(塔銘)",
    "X87n1612_001:0016a20": "大慧禪師謁湛堂準和尚指以入道捷徑。慧橫機無",
    "X87n1612_001:0016a21": "讓。準訶之曰。汝不悟者。病在意識領會。是為所知障",
    "X87n1612_001:0016a22": "矣。時逸士李商老參道於準。適有言曰。道須神悟。妙",
    "X87n1612_001:0016a23": "在心空。體之不假於聦明。得之頓超於聞見。李擊節",
    "X87n1612_001:0016a24": "曰。何必讀四庫書然後為學哉。以故結為方外友。準",
    "X87n1612_001:0016b01": "示寂。慧謁丞相無盡居士請準塔銘。公雅以禪學自",
    "X87n1612_001:0016b02": "許。非具大知見無敢登其門。慧承顏接詞綽有餘裕。",
    "X87n1612_001:0016b03": "公稱之曰。子禪逸格矣。慧曰奈自未肯邪。公曰若爾",
    "X87n1612_001:0016b04": "見川勤可也。於是謁圓悟京之天寧。因陞坐次。舉僧",
    "X87n1612_001:0016b05": "問雲門如何是諸佛出身處。門云東山水上行。若有",
    "X87n1612_001:0016b06": "人問天寧。即向他道。熏鳳自南來殿閣生微涼。慧忽",
    "X87n1612_001:0016b07": "然前後際斷。雖然動相不生。却在淨顆顆處。每入室。",
    "X87n1612_001:0016b08": "悟曰。也不易。爾得到者箇田地。可惜死了不能得活。",
    "X87n1612_001:0016b09": "不疑語句是為大病。不見道懸崖撒手自肯承當。末",
    "X87n1612_001:0016b10": "後再蘇欺君不得。須信有者箇道理始得。悟室中甞",
    "X87n1612_001:0016b11": "問有句無句如藤倚樹。開口便道不是。慧一日同客",
    "X87n1612_001:0016b12": "藥石。把筯在手忘了喫食。悟笑謂客曰。者漢參得黃",
    "X87n1612_001:0016b13": "楊木禪也。慧憤然問曰。和尚甞問五祖和尚有句無",
    "X87n1612_001:0016b14": "句如藤倚樹。祖如何答。悟曰描也描不成畫也畫不",
    "X87n1612_001:0016b15": "就。又問樹倒藤枯句歸何處。祖曰相隨來也。慧抗聲",
    "X87n1612_001:0016b16": "曰我會也。從是豁然無有凝硋。未幾取道江西。邂逅",
    "X87n1612_001:0016b17": "待制韓子蒼劇談儒釋。深嘆服之。館于書齋半年。晨",
    "X87n1612_001:0016b18": "興相揖外。非時不許講。行不讓先後。坐不問賓主。相",
    "X87n1612_001:0016b19": "忘爾。汝傾倒緒餘。無日無法喜樂也。後以丞相張魏",
    "X87n1612_001:0016b20": "公挽住徑山。天下衲子靡然景從。眾將二萬指。慧不",
    "X87n1612_001:0016b21": "不繩以清規。容其自律。每有禪者徵詰要義。或氣論",
    "X87n1612_001:0016b22": "不合諍於大慧之前。慧不決巨細。例送堂司趁出。時",
    "X87n1612_001:0016b23": "維那紹真。蜀之義士。大慧凡有令下寢而不行。甚則",
    "X87n1612_001:0016b24": "令遊山。後聞于慧。慧大稱之曰。非妙喜龍象窟中。安",
    "X87n1612_001:0016c01": "得有此悅眾。瑩仲溫曰。蓋師倜儻好義。趣識高明。性",
    "X87n1612_001:0016c02": "雖急。量實寬。雖怒罵中實慈。眾中有不徇律者。一時",
    "X87n1612_001:0016c03": "據令而行。未甞有傷人害物之意。師所以稱之者深",
    "X87n1612_001:0016c04": "有旨矣。後人可不為鑑。(正續傳)",
    "X87n1612_001:0016c05": "冶父川禪師。蘇之弓級也。以宿種故喜聽禪法。常參",
    "X87n1612_001:0016c06": "景德謙禪師。謙示以趙州狗子無佛性因緣。早夜參",
    "X87n1612_001:0016c07": "究從爾廢職。尉怒笞之。忽於杖下大悟玄要。謙為改",
    "X87n1612_001:0016c08": "名曰。汝舊呼狄三。爾名道川。此去能竪起脊梁。益加",
    "X87n1612_001:0016c09": "奮勵。則其道如川之增苟。其放怠無足言矣。川佩服",
    "X87n1612_001:0016c10": "其訓。志願弗移。甞頌金剛經。今行於世。開法冶父。冬",
    "X87n1612_001:0016c11": "至示眾曰。羣陰銷盡一陽生。草木園林盡發萌。唯有",
    "X87n1612_001:0016c12": "衲僧無底鉢。依前盛飯又盛羹。(舟峯集)",
    "X87n1612_001:0016c13": "德山密禪師。會下有一禪者用工甚銳。看狗子無佛",
    "X87n1612_001:0016c14": "性話久無所入。一日忽見狗頭如日輪之大。張口欲",
    "X87n1612_001:0016c15": "食之。禪者畏避席而走。鄰人問其故。禪者具陳。遂白",
    "X87n1612_001:0016c16": "德山。山曰不必怖矣。但痛加精彩。待渠開口。撞入裏",
    "X87n1612_001:0016c17": "許便了。禪者依教坐至中夜。狗復見前。禪者以頭極",
    "X87n1612_001:0016c18": "力一撞。則在函櫃中。於是[火*霍]然契悟。後出世文殊。道",
    "X87n1612_001:0016c19": "法大振。即真禪師也。(梅溪筆錄)",
    "X87n1612_001:0016c20": "神照如法師問法智尊者曰。如何是經王。尊者曰汝",
    "X87n1612_001:0016c21": "為我主三年庫事却向汝道。如敬承其命。三年畢如",
    "X87n1612_001:0016c22": "再請曰。今當說矣。尊者大喚本如一聲。忽然契悟。頌",
    "X87n1612_001:0016c23": "曰。處處逢歸路。頭頭是故鄉。本來成見事。何必待思",
    "X87n1612_001:0016c24": "量。(教行錄)",
    "X87n1612_001:0017a01": "樝庵嚴法師。試經得度。依東山神照。照器之曰。吾宗",
    "X87n1612_001:0017a02": "得人益不墜矣。擢居上首。師不特以講說為尚。凡出",
    "X87n1612_001:0017a03": "處語默必與其法相應而後已。時法真問止觀不思",
    "X87n1612_001:0017a04": "議境。師曰。萬法唯一心。心外無別法。心法不可得。是",
    "X87n1612_001:0017a05": "名妙三千。未幾法真移東掖。及謝事。命師繼踵。師曰。",
    "X87n1612_001:0017a06": "昔智者年未五十已散徒眾。四明年至四十長坐不",
    "X87n1612_001:0017a07": "臥。吾老矣。又何人。詎暇住山乎。竟不受。隱居靈鷲之",
    "X87n1612_001:0017a08": "東峯。有樝木一本。結庵於傍。名曰樝庵。其文曰。予年",
    "X87n1612_001:0017a09": "六十歸卜草庵。庵成養病其中。且不以矯激流俗為",
    "X87n1612_001:0017a10": "意。庵之左有樝一樹。因名焉。夫樝非名果珍也。比之",
    "X87n1612_001:0017a11": "于梨栗豈無愧色。然梨以爽故致刻。栗以甘故見啖。",
    "X87n1612_001:0017a12": "儻使梨栗有識性而自求於無用之地。且不可得。彼",
    "X87n1612_001:0017a13": "樝者與桲為類。雖香而澁。強啖之。香不可使腹實。澁",
    "X87n1612_001:0017a14": "不可使口爽。縱三尺豎子亦希採焉。磊磊在枝有自",
    "X87n1612_001:0017a15": "得之狀。是可佳爾。於戲。人以智故勞其骨。樝以澁故",
    "X87n1612_001:0017a16": "安其身。智乎澁乎。何者為真。予之不智。得與樝鄰。師",
    "X87n1612_001:0017a17": "奉身之具止一小鉢。晨晝之飡唯三白。如是獨居二",
    "X87n1612_001:0017a18": "十年。閉門宴坐世不可親。毗尼條章輕重等護。便用",
    "X87n1612_001:0017a19": "之物細至於扊扅悉有潔觸。寂寥自得。專以安養為",
    "X87n1612_001:0017a20": "所期。一夕夢池中生大蓮華天樂四列。師曰此吾淨",
    "X87n1612_001:0017a21": "土相也。七日果逝。(行業等記)",
    "X87n1612_001:0017a22": "昔有一尊宿以道學為宗教所重。晚年被　旨住山。",
    "X87n1612_001:0017a23": "雅為　聖君賞遇。臨終　上震悼。詔令宣葬。侍臣奏",
    "X87n1612_001:0017a24": "曰。此僧衣鉢太富見訟有司。　上不悅。眷禮遂衰。少",
    "X87n1612_001:0017b01": "雲曰。惜哉。世利能蔽名喪德。今豐儲厚斂者烏可不",
    "X87n1612_001:0017b02": "戒。(少雲雜編)",
    "X87n1612_001:0017b03": "古德浴室示眾偈曰。從本腥臊假合成。皮毛津膩逐",
    "X87n1612_001:0017b04": "時生。直饒傾海終朝洗。洗到驢年不解清。身惹塵埃",
    "X87n1612_001:0017b05": "沽尚淺。心隨欲境染尤深。堪憐舉世忘源者。只洗皮",
    "X87n1612_001:0017b06": "膚不洗心。滿斛盛湯大杓澆。檀那更望利相饒。後生",
    "X87n1612_001:0017b07": "若不知來處。福似須彌立見銷。(湖心石刻)",
    "X87n1612_001:0017b08": "分庵主。為道猛裂無食息暇。一日倚石闌看狗子話。",
    "X87n1612_001:0017b09": "雨來不覺。良久衣濕。知是雨爾。後因行江干聞階司",
    "X87n1612_001:0017b10": "喝侍郎來。忽然大悟。偈云。幾年箇事挂胷懷。問盡諸",
    "X87n1612_001:0017b11": "方眼不開。肝膽此時俱裂破。一聲江上侍郎來。從是",
    "X87n1612_001:0017b12": "不規所寓。庵居劒門。化被嶺表。偈語走筆而成。自題",
    "X87n1612_001:0017b13": "像曰。面目兜搜。語言薄惡。癡癡酣酣。磊磊落落。罵風",
    "X87n1612_001:0017b14": "罵雨當慈悲。是聖是凡難摸索。每日橋頭橋尾等箇",
    "X87n1612_001:0017b15": "人。世無王良。伯樂一生空過却。(隱山)",
    "X87n1612_001:0017b16": "靈源清禪師。南州武寧人。風神瑩徹。好學不倦。黃太",
    "X87n1612_001:0017b17": "史曰。清兄好學若飢渴者之嗜飲食。依晦堂。晝夜參",
    "X87n1612_001:0017b18": "決至忘寢饍。一日晦堂與客語話次。清侍立。客去久",
    "X87n1612_001:0017b19": "之。清只在舊處立。堂呼之曰清兄死了也。於是有省。",
    "X87n1612_001:0017b20": "清與佛鑑書曰。某兩處住持。凡接東山師兄書。未甞",
    "X87n1612_001:0017b21": "有一句言及世諦。其叮嚀委囑在忘軀弘示此道而",
    "X87n1612_001:0017b22": "已。到黃龍得書云。今年諸莊皆旱損。我總不憂。只憂",
    "X87n1612_001:0017b23": "禪家無眼。一夏百餘人入室。舉箇趙州狗子話。無一",
    "X87n1612_001:0017b24": "人透得。此為可憂。至哉斯言。與憂院門不辦怕官人",
    "X87n1612_001:0017c01": "嫌責。慮聲名不揚恐徒屬不盛者。實相遠矣。(汀江筆語等)",
    "X87n1612_001:0017c02": "佛燈珣禪師。霅川人。久依佛鑑和尚。隨眾咨請邈無",
    "X87n1612_001:0017c03": "所入。俄歎曰。此生若不徹證。誓不展被。於是四十九",
    "X87n1612_001:0017c04": "日只靠露柱立地。如喪考妣相似。偶佛鑑上堂曰。森",
    "X87n1612_001:0017c05": "羅及萬象。一法之所印。珣即頓悟往見佛鑑。鑑曰可",
    "X87n1612_001:0017c06": "惜一顆明珠被者風顛漢拾得。圓悟聞得。疑其未然。",
    "X87n1612_001:0017c07": "乃曰我須勘過始得悟。令人召至。因遊山偶到一水",
    "X87n1612_001:0017c08": "潭。悟推入水。遽問曰牛頭未見四祖時如何。珣狼忙",
    "X87n1612_001:0017c09": "應曰潭深魚聚。又問見後如何。樹高招風。又問見與",
    "X87n1612_001:0017c10": "未見時如何。曰伸脚在縮脚裏。悟大稱之。(舟峯語錄等)",
    "X87n1612_001:0017c11": "秀州暹禪師。方五歲秀氣藹然。母異之。令往資聖出",
    "X87n1612_001:0017c12": "家。徧歷禪會乃還。而秀郡未有禪居待來者。亦有所",
    "X87n1612_001:0017c13": "闕。師乃一更其院。如十方禪規主之。時吳中僧坐法",
    "X87n1612_001:0017c14": "失序。輒以勢高。下不復以戒德論。師慨然甞以書求",
    "X87n1612_001:0017c15": "理於官。得正其事。師語明教嵩曰。吾不能以道大惠",
    "X87n1612_001:0017c16": "於物。德行復不足觀。以媿於先聖人。苟忍視其亂法。",
    "X87n1612_001:0017c17": "是益媿也。明教曰。不必謙也。宗門道妙罕至。十二頭",
    "X87n1612_001:0017c18": "陀出世至行也。吾徒之所難。能為法而奮不顧身亦",
    "X87n1612_001:0017c19": "人之難能。師皆得而行之。又何愧乎。(影堂記)",
    "X87n1612_001:0017c20": "圓照本禪師。常州人。天質粹美不事緣飾。依天衣懷",
    "X87n1612_001:0017c21": "和尚。弊衣垢面探井臼典炊爨。晝則驅馳僧事。夜則",
    "X87n1612_001:0017c22": "坐禪達旦。精勤苦到略不少怠。或謂之曰。頭陀荷眾",
    "X87n1612_001:0017c23": "良勞。本曰。若捨一法不名滿足。菩提決欲此生身證。",
    "X87n1612_001:0017c24": "敢言勞乎。瑞光虗席命師主之。既至。擊皷集眾。皷忽",
    "X87n1612_001:0018a01": "墮地。圓轉震響。有僧呼之曰。此和尚法雷震地之祥",
    "X87n1612_001:0018a02": "也。俄失僧所在。從是法席大盛。後以諸剎爭迎之。晚",
    "X87n1612_001:0018a03": "主淨慈與靈芝照律師友善。照授師法衣。師終身陞",
    "X87n1612_001:0018a04": "坐必為衣之。東都曦法師定中見淨土蓮華大書金",
    "X87n1612_001:0018a05": "字云。杭州永明寺比丘宗本坐。曦異其事。特往瞻禮",
    "X87n1612_001:0018a06": "而問曰。師是別傳之宗。何得淨土有位邪。曰雖在禪",
    "X87n1612_001:0018a07": "門。常以淨土兼修爾。(行業等記)",
    "X87n1612_001:0018a08": "仰山圓禪師。吁江人。稟戒後為道勇決。聞妙喜居梅",
    "X87n1612_001:0018a09": "陽往依之。服勤炊爨精苦自勵。妙喜見其器識精敏。",
    "X87n1612_001:0018a10": "甞異之。因小參聞舉修山主具足凡夫法凡夫不知。",
    "X87n1612_001:0018a11": "具足聖人法聖人不會。聖人若會即是凡夫。凡夫若",
    "X87n1612_001:0018a12": "知即是聖人。忽然有契。後主衢之祥符。遷袁之仰山。",
    "X87n1612_001:0018a13": "視事閱七日。講禪門告香之禮。首坐領眾羅拜。咨以",
    "X87n1612_001:0018a14": "生死事大無常迅速。伏望慈悲開示因緣。圓徐曰。若",
    "X87n1612_001:0018a15": "欲究明生死事。直須於行住坐臥處覰看生從何來",
    "X87n1612_001:0018a16": "死從何處。畢竟生死作何面目。良久不起于坐。泊然",
    "X87n1612_001:0018a17": "蟬蛻。(行狀)",
    "X87n1612_001:0018a18": "大慧曰。近代主法者莫若真如哲。善輔叢林者莫若",
    "X87n1612_001:0018a19": "楊岐會。慈明真率。作事忽略。殊無避忌。楊岐忘身。事",
    "X87n1612_001:0018a20": "之惟恐不周。惟慮不辦。雖衝寒冒暑未甞急己。惰容",
    "X87n1612_001:0018a21": "自南源終于興化三十年。總柄綱律。盡慈明一世而",
    "X87n1612_001:0018a22": "後已。真如者始自束包行脚。逮于應世領徒。為法忘",
    "X87n1612_001:0018a23": "軀不啻飢渴。造次顛沛。無遽色無疾言。一室翛然安",
    "X87n1612_001:0018a24": "靜自怡。甞曰。衲子內無高明遠見。外乏嚴師良友。鮮",
    "X87n1612_001:0018b01": "克有成器者。嗟于二老實千載後昆之美範也。(與西善書)",
    "X87n1612_001:0018b02": "石牕恭禪師。道行孤峻才刃有餘。久依天童宏智禪",
    "X87n1612_001:0018b03": "師。細大職務靡不歷試。一日歸省母。母曰汝行脚本",
    "X87n1612_001:0018b04": "為了死生度父母。而長為人主事。苟不明因果。將累",
    "X87n1612_001:0018b05": "我於地下。恭曰。某於常住毫髮不欺。雖一炬之燈亦",
    "X87n1612_001:0018b06": "分彼此之用。無足慮我。母曰。然過水得不脚濕。(怡雲錄)",
    "X87n1612_001:0018b07": "泰華可夷也。飲食可無也。而孝不可忘也。故大孝同",
    "X87n1612_001:0018b08": "天地竝日月而健行不息。大戒曰。孝順父母師僧。孝",
    "X87n1612_001:0018b09": "名為戒。則孝可忘乎。吾儕祝髮預三寶數者。無問貧",
    "X87n1612_001:0018b10": "富貴賤。唯尚以道。唯尚以孝。間有父母無親屬共億",
    "X87n1612_001:0018b11": "者。佛許減衣鉢一分以奉之。若不躬父母之養者。非",
    "X87n1612_001:0018b12": "吾釋之子也。(叢林分論)",
    "X87n1612_001:0018b13": "牧庵朋法師。婺之金華人。見車溪卿公發明大事。累",
    "X87n1612_001:0018b14": "尸大剎。學徒奔萃惟恐其後。師臨講不預看讀疏文。",
    "X87n1612_001:0018b15": "俾侍者簽出起止。以樂說辯流瀉不竭。甞謂眾曰。自",
    "X87n1612_001:0018b16": "領徒已來七番講摩訶止觀。於正修中未甞舉口道",
    "X87n1612_001:0018b17": "著一字。又曰。我於大部中欲作箇小難如片紙大亦",
    "X87n1612_001:0018b18": "作不成。所謂文字性離皆解脫也。晚主明之延慶。一",
    "X87n1612_001:0018b19": "日登坐講調御丈夫次。忽數士夫至。聽師舉唱。師曰。",
    "X87n1612_001:0018b20": "若在儒教論丈夫事。如忠臣不畏死。勇士不頋生。故",
    "X87n1612_001:0018b21": "能立天下之大事。成億代之顯名。乃至不為名利聲",
    "X87n1612_001:0018b22": "色所惑溺者。皆名丈夫。若在吾教。則以一心三觀為",
    "X87n1612_001:0018b23": "舟航。六時五悔為櫓棹。降伏諸魔。制諸外道。是名大",
    "X87n1612_001:0018b24": "丈夫爾。士夫嘆美而去。(行業)",
    "X87n1612_001:0018c01": "無畏久法師。餘姚人。依慧覺璧公得旨。後徧歷禪會。",
    "X87n1612_001:0018c02": "甞入徑山佛日之室。佛日夜坐必召師至。命說天台",
    "X87n1612_001:0018c03": "旨趣及楞嚴大意。深遇之。出世清修。學者雲集。師患",
    "X87n1612_001:0018c04": "後生單寮縱恣。闢屋為眾堂。淨几明牕蒲褥禪板。洒",
    "X87n1612_001:0018c05": "然有古叢社之風。講次見學者膠文相皷異說。歎曰。",
    "X87n1612_001:0018c06": "天台之道由四明而興。亦由四明而廢。非聖人復生",
    "X87n1612_001:0018c07": "孰能扶持哉。識者謂師知言。師天資慧利。辯說如流。",
    "X87n1612_001:0018c08": "舉止委蛇。與物無忤。終身與之游處者未甞見有喜",
    "X87n1612_001:0018c09": "慍之色。日課七經。夜則宴坐。率以為常。創無畏庵歸",
    "X87n1612_001:0018c10": "老焉。(塔銘)",
    "X87n1612_001:0018c11": "紹興癸亥冬大慧禪師蒙恩北還。時育王虗席。宏智",
    "X87n1612_001:0018c12": "和尚舉大慧主之。宏智前知其來多眾必匱食。智預",
    "X87n1612_001:0018c13": "告知事曰。汝急為我多辦歲計。應香積合用者悉倍",
    "X87n1612_001:0018c14": "置之。知事如所誡。明年大慧果至。眾盈萬餘指。未幾",
    "X87n1612_001:0018c15": "香積告匱。眾皆皇皇。大慧莫能錯。宏智遂以所積之",
    "X87n1612_001:0018c16": "物盡發助之。由是一眾咸受其濟。慧詣謝曰。非古佛",
    "X87n1612_001:0018c17": "安能有此力量。慧一日執智手曰。吾二人偕老矣。爾",
    "X87n1612_001:0018c18": "唱我和。我唱爾和。一旦有先溘然者。則存者為主其",
    "X87n1612_001:0018c19": "事。越歲宏智告寂。大慧竟為主喪。不逾盟也。(雪牕雜記)",
    "X87n1612_001:0018c20": "圓覺慈法師解行兼備。學者宗之。東掖虗席。能文二",
    "X87n1612_001:0018c21": "師然指請師主之。慈至。法席鼎盛。盛暑講罷歸方丈",
    "X87n1612_001:0018c22": "偃息。而文適至。謂師曰。東掖道場世世皆有道者主",
    "X87n1612_001:0018c23": "之。講罷不在懺室即在禪堂。未有偃臥自恣者也。慈",
    "X87n1612_001:0018c24": "聞曰。敢不敬命。自後祁寒溽暑殊不少怠。(草庵錄)",
    "X87n1612_001:0019a01": "南岳讓和尚參六祖。有般若多羅讖云。汝一枝佛法",
    "X87n1612_001:0019a02": "從汝邊去。向後出一馬駒蹋殺天下人在。即馬祖是",
    "X87n1612_001:0019a03": "也。祖出八十四人善知識。世人謂之觀音應化。凡住",
    "X87n1612_001:0019a04": "持皆王臣供給。有院主二十年管執常住。不置文曆。",
    "X87n1612_001:0019a05": "一日有司磨勘。囚禁在獄。乃自惟曰。我此和尚不知",
    "X87n1612_001:0019a06": "是凡是聖。二十年佐助伊。今日得此苦毒之報。馬祖",
    "X87n1612_001:0019a07": "於寺中覺知。令侍者裝香端然入定。院主於獄中忽",
    "X87n1612_001:0019a08": "爾心開。二十年用過錢物一時記得。令書司口授筆",
    "X87n1612_001:0019a09": "寫計筭無遺。(通明集)",
    "X87n1612_001:0019a10": "雪堂行和尚云。高庵為人端勁。動靜有法。處己雖儉。",
    "X87n1612_001:0019a11": "與人甚豐。聞人有疾如出諸己。至於蒼頭廝役。躬往",
    "X87n1612_001:0019a12": "候問。聽其所須。及死不問囊篋有無。盡禮津送。其深",
    "X87n1612_001:0019a13": "慈愛物真末世之良軌。(怡雲錄)",
    "X87n1612_001:0019a14": "黃太史與胡少汲書曰。公學道頗得力。治病之方當",
    "X87n1612_001:0019a15": "深求禪悅。照破生死之根。則喜怒憂患無處安脚。疾",
    "X87n1612_001:0019a16": "既無根。枝葉無能為害。投子聦．海會演皆道行高重。",
    "X87n1612_001:0019a17": "不愧古人。若從文章之士學妄言綺語。只增長知見。",
    "X87n1612_001:0019a18": "何益於己事。(梅溪集)",
    "X87n1612_001:0019a19": "簡堂機禪師。台之仙居楊氏子。風姿挺異。才壓儒林。",
    "X87n1612_001:0019a20": "年二十五棄妻拏學出世法。晚見此庵元禪師。密有",
    "X87n1612_001:0019a21": "契證。出應莞山。刀耕火種。單丁者一十七年。偈云。地",
    "X87n1612_001:0019a22": "爐無火客囊空。雪似楊花落歲窮。拾得斷麻穿壞衲。",
    "X87n1612_001:0019a23": "不知身在寂寥中。每謂人曰。某猶未穩在。豈以住山",
    "X87n1612_001:0019a24": "落吾事邪。而念道不減。在眾之日晝夜參究。殊不少",
    "X87n1612_001:0019b01": "廢。一日偶看斫樹倒地。忽然大悟。平昔硋膺之物泮",
    "X87n1612_001:0019b02": "然氷釋。未幾有江州圓通之命。師曰吾道將行。即欣",
    "X87n1612_001:0019b03": "然曳杖而去。登坐說法云。圓通不開生藥鋪。單單只",
    "X87n1612_001:0019b04": "賣死貓頭。不知那箇無思筭。喫著通身冷汗流。(大同拾遺)",
    "X87n1612_001:0019b05": "隱山與靈空書曰。沙門高尚大聖慈蔭之力。後世紛",
    "X87n1612_001:0019b06": "紛者自卑賤之。三三兩兩出沒於泉石間。其氣象與",
    "X87n1612_001:0019b07": "天台巖洞無異。頻頻傴僂王公之前。得不為識者掩",
    "X87n1612_001:0019b08": "口。年來糞火煨芋。不起謝恩之風。固不復見覓一人。",
    "X87n1612_001:0019b09": "如政黃牛志庵主。大似掘地覓天。",
    "X87n1612_001:0019b10": "紹興十三年左修職郎詹叔義上財賦表。乞住賣度",
    "X87n1612_001:0019b11": "牒。朝廷依至三十二年。侍郎吳子才上表陳請。仍許",
    "X87n1612_001:0019b12": "頒賣。尋被論以為侫佛邀福。罷歸巖谷。宴坐一榻。味",
    "X87n1612_001:0019b13": "經禪以自飫。弄雲泉以自娛。仍製一棺。夜則偃臥其",
    "X87n1612_001:0019b14": "中。才至分夜令二三童子擊棺而呼曰。吳子才。歸去",
    "X87n1612_001:0019b15": "來。三界無安不可住。西方淨土有蓮胎。吳聞即起禪",
    "X87n1612_001:0019b16": "誦。如是精進者數年。及終命家人曰。汝聞乎。家人曰。",
    "X87n1612_001:0019b17": "不聞。吳曰汝當斂念而聽。悉聞空中隱然有天樂之",
    "X87n1612_001:0019b18": "音。吳曰清淨界中失念來此。金臺既至則予行矣。言",
    "X87n1612_001:0019b19": "訖而逝。(雪牕記)。",
    "X87n1612_001:0019b20": "寂室光禪師住靈隱日。兄往訪之。茶湯而退。兄意不",
    "X87n1612_001:0019b21": "悅。知事延至庫堂備食待之。光聞曰。無故受食。他日",
    "X87n1612_001:0019b22": "累我在。令兄填還而去。(汀江筆語)",
    "X87n1612_001:0019b23": "長靈卓禪師命無示立僧。法席嚴肅不事堂廚。唯安",
    "X87n1612_001:0019b24": "禪以當佳供。夜參以當藥石。其間衲子有不任者。無",
    "X87n1612_001:0019c01": "示告卓曰。人以食為先。若是則眾將安乎。卓慍之曰。",
    "X87n1612_001:0019c02": "表率安可為此。無示云。某不爭堂廚。教誰爭邪。(慈航小參)",
    "X87n1612_001:0019c03": "孝宗賜佛照禪師手詔曰。禪師所奏菩薩十地。乃是",
    "X87n1612_001:0019c04": "修行漸次。從凡入聖。夫復何疑。方知脚踏實處。十二",
    "X87n1612_001:0019c05": "時中曾無間斷。以至圓熟。雜染純淨俱成障硋。作止",
    "X87n1612_001:0019c06": "任滅。脫此禪病當如禪師之言。常揮劒刃卓起脊梁。",
    "X87n1612_001:0019c07": "發心精進猶恐退墮。每思到此。兢兢業業未甞敢忽。",
    "X87n1612_001:0019c08": "今俗人乃以禪為虗空。以語為戲論。其不知道也。如",
    "X87n1612_001:0019c09": "此茲事至大。豈在筆下可窮聊敘所得爾。",
    "X87n1612_001:0019c10": "慈航朴禪師。福州人。生于世家。忽厭浮幻。脫身從釋。",
    "X87n1612_001:0019c11": "師納戒時身心輕安。如在空際。戒師曰。子真得上品",
    "X87n1612_001:0019c12": "妙戒矣。由是終身持戒嚴甚。主天童二十年。未有一",
    "X87n1612_001:0019c13": "日輒背眾食。雖病不違。奉己甚約待眾至豐。有小師",
    "X87n1612_001:0019c14": "知庫畢。歸拜師曰。某竭力營轉增一倍贏。不敢自與。",
    "X87n1612_001:0019c15": "納之常住。師怒曰。汝所贏者。從巧取不義得之。常住",
    "X87n1612_001:0019c16": "物乃淨財也。豈容汝不義物乎。終不納。其僧逐之。師",
    "X87n1612_001:0019c17": "凡童行剃染。令入沙彌寮。習登壇受戒儀軌。及誦遺",
    "X87n1612_001:0019c18": "教經。方令受具戒。受具畢入新戒寮。受持三衣一鉢。",
    "X87n1612_001:0019c19": "夜則展坐具披五條而睡。復請一精誦戒經者與之",
    "X87n1612_001:0019c20": "教授。誦至通利方許參堂。越二三夏山門方督掌務。",
    "X87n1612_001:0019c21": "願遊方者師必欣然動于眉睫。贈道具促其行。甞誡",
    "X87n1612_001:0019c22": "其徒曰。古者為僧。朝廷以試經得度。故發心從釋者。",
    "X87n1612_001:0019c23": "皆英特上行。誓求佛果之士也。爾時佛法淡薄。名存",
    "X87n1612_001:0019c24": "實忘。多資者服方袍。資不贍者裨販為利。貪偽捷出",
    "X87n1612_001:0020a01": "無所不至。一朝得預緇流。自謂畢生了辦。更不克己",
    "X87n1612_001:0020a02": "進修。便乃撥無因果。虗喪光陰。徒消信施。皆由不知",
    "X87n1612_001:0020a03": "出家正因。不明佛法罪淨。不解三乘十二分教。不達",
    "X87n1612_001:0020a04": "一切諸法本空。未得謂得未證謂證。謟奉貴權干求",
    "X87n1612_001:0020a05": "應世。且無為法身心一味。貪嗔造過。如斯之徒入我",
    "X87n1612_001:0020a06": "法內。傷敗壞亂為害滋多。佛言譬如師子身中蟲。自",
    "X87n1612_001:0020a07": "食師子身中肉。非外道天魔能破汝。既正因出家。正",
    "X87n1612_001:0020a08": "因為僧。須當遠離魔道。遵持佛戒。若是達道人。總不",
    "X87n1612_001:0020a09": "消恁麼。奈汝積劫至今。心識昏倒。為僧之初。不以三",
    "X87n1612_001:0020a10": "衣一鉢種種禁戒制御其心。安可入道。譬如象馬[怡台+龍]",
    "X87n1612_001:0020a11": "悷不調。加諸楚毒方乃調伏。若不如是。異時三塗苦",
    "X87n1612_001:0020a12": "重悔將無及。我在無示會中凡遇五夜必參誡行者。",
    "X87n1612_001:0020a13": "我須往聽。聞他苦口為人。不覺涕淚俱下。凡登無示",
    "X87n1612_001:0020a14": "之門。聽其舉揚觀其行事。雖老於叢林者亦皆汗下",
    "X87n1612_001:0020a15": "心死。蓋者老和尚生平真實行說俱到。四十餘年不",
    "X87n1612_001:0020a16": "食非時。不畜衣鉢。至於持己細行悉徇律制。以故所",
    "X87n1612_001:0020a17": "至住山不動聲氣。自然法席雍肅。諸方目曰鐵面。汝",
    "X87n1612_001:0020a18": "為釋子。當抗志慕古。依言立行。毋墮庸俗。無示甞曰。",
    "X87n1612_001:0020a19": "我為主法者。若不方便教汝攝心為道。汝他日無知",
    "X87n1612_001:0020a20": "造罪。老僧未免同汝受苦。今不可使汝無聞。聞而不",
    "X87n1612_001:0020a21": "行非我之咎。不見良禪師。靖州人。楊岐會下尊宿。有",
    "X87n1612_001:0020a22": "小師犯戒律。臨終入惡道。其母夢其子衘恨於師曰。",
    "X87n1612_001:0020a23": "皆父師不能導我為善。致受是苦。其母以是夢告於",
    "X87n1612_001:0020a24": "良。良未之信。龍圖徐禧德占是時為布衣。甞參扣於",
    "X87n1612_001:0020b01": "良。德占俄夢入一官府兵吏斧鉞森列左右。熟視之",
    "X87n1612_001:0020b02": "乃良禪師坐於庭下。鬼卒以杵撞其背。號呌震裂。復",
    "X87n1612_001:0020b03": "見其小師枷鏁杻械蹲踞其側。德占問守閽吏曰。二",
    "X87n1612_001:0020b04": "僧何罪。吏曰老者乃少之師。以其師平時不能訓導。",
    "X87n1612_001:0020b05": "縱令破戒。故師之罪特重爾。此猶生報。後七日與子",
    "X87n1612_001:0020b06": "同墜無間。斯為大苦。德占夢覺遂詢良之所以。乃云。",
    "X87n1612_001:0020b07": "數日來背痛如擊撞。藥不可療。七日果卒。德占甞擘",
    "X87n1612_001:0020b08": "窠大書于分寧諸剎之壁。(紹熙間光孝超禪師榜于天童行堂壁)",
    "X87n1612_001:0020b09": "法智尊者學行高妙。凡所著作莫不立宗旨闢邪說。",
    "X87n1612_001:0020b10": "開獎人心到真實地。指要書成。雪竇顯禪師持出山。",
    "X87n1612_001:0020b11": "羞齋為慶。仍有茶榜具美其事。則知在昔禪教一體",
    "X87n1612_001:0020b12": "氣味相尚。至有如此。與今暗禪奪教者。非同日語也。",
    "X87n1612_001:0020b13": "(草庵錄)",
    "X87n1612_001:0020b14": "黃龍心禪師。南雄人。為儒生有聲。年十九目盲。父母",
    "X87n1612_001:0020b15": "許以出家。忽復見物。遊方謁南禪師。雖深信此事而",
    "X87n1612_001:0020b16": "不大發明。辭往雲峰。會峰謝世就止石霜。因閱傳燈。",
    "X87n1612_001:0020b17": "至僧問多福如何是多福一叢竹。福曰一莖兩莖斜。",
    "X87n1612_001:0020b18": "僧云不會。福曰三莖四莖曲。此時頓見二師。歸禮南",
    "X87n1612_001:0020b19": "公。方展坐具。南曰汝入吾室矣。師亦踴躍自喜。即應",
    "X87n1612_001:0020b20": "曰。大事本來如是。和尚何用教人看話下語。南曰。若",
    "X87n1612_001:0020b21": "不令汝究尋到無用心處。自見自肯。吾則埋沒汝也。",
    "X87n1612_001:0020b22": "會南入滅。道俗請師繼踵。四方歸仰。不減南公時。然",
    "X87n1612_001:0020b23": "師雅尚真率。不樂從務。五求解去乃得謝事。未幾謝",
    "X87n1612_001:0020b24": "師直守潭州。虗大溈以致師。三辭不往。又屬江西轉",
    "X87n1612_001:0020c01": "運彭器資請所以不應長沙之意。師曰。馬祖百丈以",
    "X87n1612_001:0020c02": "前無住持事。道人相尋於空閑寂寞之濵而已。其後",
    "X87n1612_001:0020c03": "雖有住持。而王臣尊禮為天人師。今則不然。挂名官",
    "X87n1612_001:0020c04": "府。直遣伍伯追呼。此豈可復為也。器資以斯言。及命",
    "X87n1612_001:0020c05": "師直復致書曰。願得一見。不敢以住持相屈。師與四",
    "X87n1612_001:0020c06": "方公卿意合。千里應之。不合雖數舍不往。師以內外",
    "X87n1612_001:0020c07": "書徵詰開示。使人因所服習。克己自觀。悟則同歸。歸",
    "X87n1612_001:0020c08": "則無教。諸方訾師不當以外書糅佛說。師曰。若不見",
    "X87n1612_001:0020c09": "性則祖佛密語盡成外書。若見性則魔說狐禪皆成",
    "X87n1612_001:0020c10": "密語。故四十年間士大夫聞其風而開發者眾矣。庭",
    "X87n1612_001:0020c11": "堅宿承記莂堪任大法。道眼未圓。來瞻窣堵。實深安",
    "X87n1612_001:0020c12": "仰之嘆。乃勒堅珉敬頌遺美。(塔銘)",
    "X87n1612_001:0020c13": "宏智覺禪師。隰州人。未遊方時預夢天童之境。甞紀",
    "X87n1612_001:0020c14": "之曰。松徑森森窈窕門。到時微月正黃昏。建炎間謝",
    "X87n1612_001:0020c15": "事長蘆。訪真歇寶陀巖。及到天童宛如昔夢。尋為州",
    "X87n1612_001:0020c16": "府敦請住山。師固辭。後為衲子肩至法坐。由是黽勉",
    "X87n1612_001:0020c17": "而受。居山三十年。傳法之外百具鼎新。常安千餘眾。",
    "X87n1612_001:0020c18": "而齋厨豐衍甲於諸剎。衲子得以安然辦道。師甞為",
    "X87n1612_001:0020c19": "眾行乞。吳越人篤信其化。金帛之施不求而至。師謂",
    "X87n1612_001:0020c20": "諸檀曰。化汝布施令破慳心。毋專施於我。後有小寺",
    "X87n1612_001:0020c21": "僧來却願施之。或見廢寺窘乏及窮民老弱輩。即出",
    "X87n1612_001:0020c22": "衣資施令歡喜。師未甞儲積。用盡為度。爾有隰州僧",
    "X87n1612_001:0020c23": "哲魁者。孤硬人也。潛跡坐下。不言鄉所。經十餘載始",
    "X87n1612_001:0020c24": "知宏智鄉人。宏智聞欣然訪曰。父母之邦何太絕物",
    "X87n1612_001:0021a01": "乎。智欲招至方丈。魁謝曰。己事尚未辦。豈暇講鄉禮",
    "X87n1612_001:0021a02": "邪。即曳杖而去。人莫能挽。徑往寶陀真歇故居禪宴",
    "X87n1612_001:0021a03": "月餘日。臨終召眾說法而逝。闍維舍利無數。(雪牕誌其事)",
    "X87n1612_001:0021a04": "敺陽文忠公遊嵩山。放意而往。至一古寺。風物蕭然。",
    "X87n1612_001:0021a05": "有老僧閱經自若。公與語。不甚顧。公問曰。古之高僧",
    "X87n1612_001:0021a06": "臨死生之際類皆談笑脫去。何道致之。僧曰定慧力。",
    "X87n1612_001:0021a07": "公曰今寂寞無有何哉。僧曰。古人念念在定。臨終那",
    "X87n1612_001:0021a08": "得散。今人念念在散。臨終安得定。文忠嘆服之。(林間錄)",
    "X87n1612_001:0021a09": "馮濟川居士施藏經願文。其略曰。予之施經。一事而",
    "X87n1612_001:0021a10": "具二施。何故。以財贖經是謂財施。以經傳法是謂法",
    "X87n1612_001:0021a11": "施。按佛所說。財施後世當得天上人間福德之報。法",
    "X87n1612_001:0021a12": "施當得世智辯聦蓋眾之報。當知此二報皆是輪回",
    "X87n1612_001:0021a13": "之因。苦報之本。我今發願。願回此二報。臨命終時。莊",
    "X87n1612_001:0021a14": "嚴往生極樂世界。蓮華為胎。見佛聞法。悟無生忍。登",
    "X87n1612_001:0021a15": "不退階。入菩薩位。還來十方界內。五濁世中。普見其",
    "X87n1612_001:0021a16": "身而作佛事。以今日財法二施之因。如觀音大士具",
    "X87n1612_001:0021a17": "大慈悲。游戲五道。隨類化形。說諸妙法。永離苦道。令",
    "X87n1612_001:0021a18": "得智慧。普與眾生。悉得成佛。乃予施經之願也。(舍經碑)",
    "X87n1612_001:0021a19": "北峯印法師戒睡曰。佛法欲滅而調養幻身。然此臭",
    "X87n1612_001:0021a20": "身終為灰土。苟因樹立以致死。不亦大丈夫。又曰。說",
    "X87n1612_001:0021a21": "得過人。不濟得事。須是行得過人。若自己分上一點",
    "X87n1612_001:0021a22": "用不著。雖記得千經萬論如阿難。亦何足貴。又曰。甞",
    "X87n1612_001:0021a23": "與見識人論住持興顯寺門法曰。不出勤奉香火。常",
    "X87n1612_001:0021a24": "住潔白。將眾人為事。予深喜此說盡理。若無識人論。",
    "X87n1612_001:0021b01": "則汙下趨俗。失本色人體矣。(自行錄)",
    "X87n1612_001:0021b02": "資壽總禪師。蘇氏。元祐間丞相孫女。年十五懵不知",
    "X87n1612_001:0021b03": "禪之所謂。唯疑人之處世。生則不知來處。死則不知",
    "X87n1612_001:0021b04": "去相。於是斂念。忽有所省。自不以為異。意其為最靈",
    "X87n1612_001:0021b05": "者靡不如是。亦未甞以語人。及勉從庭闈之命。歸西",
    "X87n1612_001:0021b06": "徐許壽源。無幾何而深厭世相。齋潔自如。且欲高蹈",
    "X87n1612_001:0021b07": "方外。抗志慕古。遂謁薦嚴圓禪師。圓曰閨門淑質何",
    "X87n1612_001:0021b08": "預大丈夫事邪。總曰佛法分男女等相乎。圓詰之曰",
    "X87n1612_001:0021b09": "如何是佛。即心是佛。汝作麼生。總曰久響老師猶作",
    "X87n1612_001:0021b10": "者箇語話。圓曰德山入門便棒聻。總曰老師若行此",
    "X87n1612_001:0021b11": "令。不虗受人天供養。圓曰未在。總以手拍香臺一下。",
    "X87n1612_001:0021b12": "圓曰。有香臺。從汝拍。無則如何。總便出。圓呼曰汝見",
    "X87n1612_001:0021b13": "甚麼道理便與麼。總回首曰了了見無一物。圓曰者",
    "X87n1612_001:0021b14": "箇是永嘉底。總曰借他出氣又何不可。圓曰真師子",
    "X87n1612_001:0021b15": "兒。時真歇禪師庵於宜興。師徑造焉。真歇端坐繩牀。",
    "X87n1612_001:0021b16": "總才入門真歇曰是凡是聖。總曰頂門眼何在。曰覿",
    "X87n1612_001:0021b17": "面相呈事若何。總提起坐具。歇曰不問者箇。總曰蹉",
    "X87n1612_001:0021b18": "過了也。歇便喝。總亦喝。總於江淅諸名宿參扣殆徧。",
    "X87n1612_001:0021b19": "從壽源守官嘉禾。唯未見妙喜為念。適妙喜俱馮濟",
    "X87n1612_001:0021b20": "川舟御氐城。總聞之往禮敬而已。妙喜謂濟川曰。適",
    "X87n1612_001:0021b21": "來道人却曾見神見鬼來。但未遇鑪鞴煅煉。恰如萬",
    "X87n1612_001:0021b22": "斛舟在絕潢斷港中。未能轉動爾。馮軒渠曰。談何容",
    "X87n1612_001:0021b23": "易邪。妙喜曰他若回頭定須別。翌日壽源命喜說法。",
    "X87n1612_001:0021b24": "喜顧眾曰。今此間却有箇有見處人。山僧驗人如掌",
    "X87n1612_001:0021c01": "關吏。才見其來便知有無稅物。及下坐。總遂求道號。",
    "X87n1612_001:0021c02": "喜以無著名之。明年聞徑山法席盛。即往度夏。一夕",
    "X87n1612_001:0021c03": "宴坐忽有契悟。頌曰。驀然撞著鼻頭。伎倆冰消瓦解。",
    "X87n1612_001:0021c04": "達磨何必西來。二祖枉施三拜。更問如何若何。一隊",
    "X87n1612_001:0021c05": "草賊大敗。喜復之曰。汝既悟活祖師意。一刀兩斷直",
    "X87n1612_001:0021c06": "下了。臨機一一任天真。世出世間無剩少。我作此偈",
    "X87n1612_001:0021c07": "為證明。四聖六凡盡驚擾。休驚擾。碧眼胡兒猶未曉。",
    "X87n1612_001:0021c08": "總因入室。喜問曰。適來者僧祇對。汝且道老僧何故",
    "X87n1612_001:0021c09": "不肯他。曰爭恠得妙總。喜舉竹篦云。汝喚者箇作甚",
    "X87n1612_001:0021c10": "麼。總曰蒼天蒼天。喜便打。總曰和尚他後錯打人去",
    "X87n1612_001:0021c11": "在。喜曰。打得著便休。管甚錯不錯。總曰專為流通。總",
    "X87n1612_001:0021c12": "一日禮辭旋里。喜曰汝下山去。有人問此間法道。如",
    "X87n1612_001:0021c13": "何祇對。總曰未到徑山不妨疑著。喜曰到後如何。總",
    "X87n1612_001:0021c14": "曰依舊孟春猶寒。喜曰恁麼祇對豈不鈍置徑山。總",
    "X87n1612_001:0021c15": "掩耳而出。由是一眾歆艶。無著之名大著于世。晦藏",
    "X87n1612_001:0021c16": "既久遂服方袍。師年德雖重持律甚嚴。苦節自礪有",
    "X87n1612_001:0021c17": "前輩典刑。太守張安國以師道望。命出世資壽。未幾",
    "X87n1612_001:0021c18": "求謝。事歸老家墅焉。(投機傳)",
    "X87n1612_001:0021c19": "道曇法師。常州人。於禪定中得慈忍三昧。有猿鳥常",
    "X87n1612_001:0021c20": "供花果。乃為受戒說法而去。至夜施鬼神食時祝之",
    "X87n1612_001:0021c21": "曰。食吾食。受吾法。同為法侶。年九十餘而四方師事。",
    "X87n1612_001:0021c22": "受法者皆新學少年。師凡閱經。炷香九。禮趺坐良久。",
    "X87n1612_001:0021c23": "然後開帙。常訓諸徒曰。夫窺聖教。意在明宗。若不端",
    "X87n1612_001:0021c24": "己虗心。爭到如來境界。誠匪小緣。莫生容易。(孫仲益碑)",
    "X87n1612_001:0022a01": "郭道人。世為鐵工。常參景德忠禪師。忠曰。汝但去其",
    "X87n1612_001:0022a02": "所重。扣己而參。無有不辦。忠一日上堂。舉善惡如浮",
    "X87n1612_001:0022a03": "雲起滅俱無處。郭於言下忽然心開。自是出語異常。",
    "X87n1612_001:0022a04": "及卒別親故。趺坐說偈曰。六十三年打鐵。日夜扇[打丁+彭]",
    "X87n1612_001:0022a05": "不歇。今朝放下鐵鎚。紅爐變成白雪。(類說)",
    "X87n1612_001:0022a06": "伊庵權禪師。臨安昌化祁氏子。幼莊重嶷然如成人。",
    "X87n1612_001:0022a07": "十四得度。通內外學。依無庵全禪師。用工甚銳。至晚",
    "X87n1612_001:0022a08": "必垂淚曰。今日又只麼空過。未知來日工夫如何。師",
    "X87n1612_001:0022a09": "在眾不與人交一詞。毅然自處。人莫能親踈之。甞夜",
    "X87n1612_001:0022a10": "坐達旦。行粥者至忘展鉢。隣人以手觸之。師感悟。為",
    "X87n1612_001:0022a11": "偈曰。黑漆崑崙把釣竿。古帆高挂下驚湍。蘆花影裏",
    "X87n1612_001:0022a12": "弄明月。引得盲龜上釣舡。無庵喜以為類己。乾道間",
    "X87n1612_001:0022a13": "出應萬年。宿學老師見其威儀。聽其舉揚。皆拱手心",
    "X87n1612_001:0022a14": "醉。內外萬指井井然。如入官府。師所至行道。與眾同",
    "X87n1612_001:0022a15": "其勞。尚書尤公袤曰。住持者安坐演法。何至躬頭陁",
    "X87n1612_001:0022a16": "行邪。師曰。不然。末法比丘增上驕慢。未得謂得。便欲",
    "X87n1612_001:0022a17": "自恣。我以身帥尚恐不從。況敢自逸乎。近世言禪林",
    "X87n1612_001:0022a18": "標準者。必以師為稱首也。(行狀)",
    "X87n1612_001:0022a19": "東山淵禪師。業履端潔聞于叢林。自東山遷至五峯。",
    "X87n1612_001:0022a20": "見火箸與東山所用者無異。遂詰其奴曰。莫是東山",
    "X87n1612_001:0022a21": "方丈物乎。奴曰然。彼此常住無利害故。將至之淵。誡",
    "X87n1612_001:0022a22": "之曰。汝輩無知。安識因果。有互用之罪。急令送還。(怡",
    "X87n1612_001:0022a23": "雲錄)",
    "X87n1612_001:0022a24": "別峯印禪師住雪竇日。有小師訴頭首之過。峯厲聲",
    "X87n1612_001:0022b01": "怒曰。汝是我小師。包含上下則可。反來說人過惡邪。",
    "X87n1612_001:0022b02": "置之左右必敗吾事。遂杖逐之。聞者歎曰何其明也。",
    "X87n1612_001:0022b03": "(少雲雜記)",
    "X87n1612_001:0022b04": "淳禪師。劒州人。出世丹霞。宏智為侍者。在寮中與僧",
    "X87n1612_001:0022b05": "徵詰公案。宏智不覺大笑。適丹霞過門。至夜參問云。",
    "X87n1612_001:0022b06": "汝早來大笑何謂。答曰。因詰僧話。渠答太麤生。所以",
    "X87n1612_001:0022b07": "發笑。淳曰。是即是。汝笑者一聲。失了多少好事。不見",
    "X87n1612_001:0022b08": "道。暫時不在如同死人。宏智敬拜服膺。後雖在暗室",
    "X87n1612_001:0022b09": "未甞敢忽。(雪牕記)",
    "X87n1612_001:0022b10": "成都昭覺祖首坐。久參圓悟。因入室問即心是佛。從",
    "X87n1612_001:0022b11": "此有省。圓悟命分坐。一日為眾入室問。禪者曰生死",
    "X87n1612_001:0022b12": "到來如何回避。僧無對。祖擲下拂子奄然而逝。眾皆",
    "X87n1612_001:0022b13": "愕眙。亟以聞悟。悟至呼曰。祖首坐。祖復開目。悟曰抖",
    "X87n1612_001:0022b14": "擻精神透關去。祖復點頭。竟爾長寢。(東林顏屯庵記其事)",
    "X87n1612_001:0022b15": "韓退之曰。且愈不助釋氏而排之者。其亦有說。至於",
    "X87n1612_001:0022b16": "歐陽永叔曰。佛法為中國患千餘歲。世之卓然不惑",
    "X87n1612_001:0022b17": "而有力者。莫不欲去之。已甞去矣而復大集。攻之暫",
    "X87n1612_001:0022b18": "破而愈堅。撲之未滅而愈熾。遂至於無可奈何。二皆",
    "X87n1612_001:0022b19": "欲壯其儒道。雖排之破之。實激揚吾釋氏之道。何害",
    "X87n1612_001:0022b20": "之有。(公論)",
    "X87n1612_001:0022b21": "舒王問佛慧泉禪師曰。禪家所謂世尊拈花。出自何",
    "X87n1612_001:0022b22": "典。泉云藏經所不載。王云。頃在翰苑偶見大梵王問",
    "X87n1612_001:0022b23": "佛決疑經三卷。因閱之。經中所載甚詳。梵王至靈山",
    "X87n1612_001:0022b24": "會上。以金色波羅花獻佛。捨身為牀坐。請佛為羣生",
    "X87n1612_001:0022c01": "說法。世尊登坐拈花示眾。人天百萬悉皆罔措。獨迦",
    "X87n1612_001:0022c02": "葉破顏微笑。世尊云吾有正法眼藏涅槃妙心分付",
    "X87n1612_001:0022c03": "摩訶迦葉。泉嘆其愽究。(梅溪集)",
    "X87n1612_001:0022c04": "秦國夫人計氏法真。因寡處。屏去紛華。蔬食弊衣。習",
    "X87n1612_001:0022c05": "有為法。於禪宗未有趨嚮。因徑山大慧遣謙禪者致",
    "X87n1612_001:0022c06": "問其子魏公浚公。留謙以祖道誘其母。真一日問謙",
    "X87n1612_001:0022c07": "曰。徑山和尚尋常如何為人。謙曰和尚只教人看狗",
    "X87n1612_001:0022c08": "子無佛性。只是不得下語。不得思量卜度。只舉狗子",
    "X87n1612_001:0022c09": "還有佛性也無。州云無。只恁麼教人看。真遂諦信。以",
    "X87n1612_001:0022c10": "狗子話晝夜參究。坐至中夜。俄有契。連作數偈呈於",
    "X87n1612_001:0022c11": "大慧。其後云。終日看經文。如逢舊識人。莫言頻有硋。",
    "X87n1612_001:0022c12": "一舉一回新。(語錄)",
    "X87n1612_001:0022c13": "神光者。磁州人。曠達之士也。居伊洛。愽覽羣書。善談",
    "X87n1612_001:0022c14": "玄理。每歎曰。孔老之教。禮術風規。經論之詮。未盡妙",
    "X87n1612_001:0022c15": "理。近聞達磨大士住止少林。至人不遙。當造玄境。光",
    "X87n1612_001:0022c16": "乃往彼。晨夕參承。大士唯端坐面墻。莫聞師誨。光自",
    "X87n1612_001:0022c17": "惟曰。昔人求道敲骨取髓。捨身求偈。古尚若此。我又",
    "X87n1612_001:0022c18": "何人。其年十二月九日夜大雪。光立于庭中。遲明積",
    "X87n1612_001:0022c19": "雪過膝。師憫而問曰汝立雪中當求何事。光悲淚曰。",
    "X87n1612_001:0022c20": "惟願慈悲開甘露門廣度羣品。師曰。諸佛無上妙道",
    "X87n1612_001:0022c21": "積劫勤求。難行能行難忍能忍。汝豈以小德小智輕",
    "X87n1612_001:0022c22": "心慢心欲覬真乘乎。光聞師誨。潛取利刀自斷左臂",
    "X87n1612_001:0022c23": "置于師前。師知是法器乃曰。諸佛最初求道。為法忘",
    "X87n1612_001:0022c24": "軀。汝今斷臂吾前。求亦可在。因與易名曰慧可。光曰",
    "X87n1612_001:0023a01": "諸佛法印可得聞乎。師曰諸佛法印匪從人得。光曰",
    "X87n1612_001:0023a02": "我心未安乞師安心。師曰將心來與汝安。光曰覓心",
    "X87n1612_001:0023a03": "了不可得。師曰與汝安心竟。光即契悟。(傳燈)",
    "X87n1612_001:0023a04": "永明壽禪師。先丹陽人。父王氏。因縻兵宼歸吳越為",
    "X87n1612_001:0023a05": "先鋒。遂居錢塘。師生有異才。及周。父母有諍。人諫不",
    "X87n1612_001:0023a06": "從。輒於高榻奮身于地。二親驚懼抱泣而息諍。長為",
    "X87n1612_001:0023a07": "儒生。年三十四往龍冊寺出家受具。後苦行自礪。唯",
    "X87n1612_001:0023a08": "一食。朝供眾僧夜習禪法。尋往台之天柱峯。九旬習",
    "X87n1612_001:0023a09": "定。有尺鷃巢于衣裓。暨謁韶國師。一見深器之。密授",
    "X87n1612_001:0023a10": "玄旨。仍謂師曰。汝與元師有緣。他日大興佛事。初住",
    "X87n1612_001:0023a11": "明之資聖。至建隆元年忠懿王請居靈隱新寺。為第",
    "X87n1612_001:0023a12": "一世。明年請居永明道場。眾盈二千。皆頭陁上行。願",
    "X87n1612_001:0023a13": "為僧者。師即奏王與度牒剃染。因僧問如何是永明",
    "X87n1612_001:0023a14": "旨。師示偈曰。欲識永明旨。西湖一湖水。日出光明生。",
    "X87n1612_001:0023a15": "風來波浪起。又僧問。學人久在永明。為甚不會永明",
    "X87n1612_001:0023a16": "家風。師曰不會處會取。僧云不會處如何會。師曰。牛",
    "X87n1612_001:0023a17": "胎生象子。碧海起紅塵。開寶七年謝事歸華頂峯。頌",
    "X87n1612_001:0023a18": "曰。渴飲半掬水。飢飡一口松。胸中無一事。高臥白雲",
    "X87n1612_001:0023a19": "峯。偶讀華嚴至若諸菩薩不發大願是菩薩魔事。遂",
    "X87n1612_001:0023a20": "撰大乘悲智願文。代為羣迷日發一徧。在國清修懺",
    "X87n1612_001:0023a21": "至中夜旋繞次。見普賢像前供養蓮華忽然在手。從",
    "X87n1612_001:0023a22": "是一生散華供養。感觀音大士以甘露灌口。獲大辯",
    "X87n1612_001:0023a23": "才。著宗鏡一百卷。寂音曰。切甞深觀之。其出入馳騖",
    "X87n1612_001:0023a24": "於方等契經者六十本。參錯通貫此方異域聖賢之",
    "X87n1612_001:0023b01": "論者三百家。領略天台賢首而深談唯識。率折三宗",
    "X87n1612_001:0023b02": "之異義。而要歸於一源。故其橫生疑難則釣深賾遠。",
    "X87n1612_001:0023b03": "剖發幽翳則揮掃偏邪。其文光明玲瓏縱橫放肆。所",
    "X87n1612_001:0023b04": "以開曉自心成佛之宗。而明告西來無傳之的意也。",
    "X87n1612_001:0023b05": "禪師既寂。叢林多不知名。熙寧中圓照禪師始出之。",
    "X87n1612_001:0023b06": "普告大眾曰。昔菩薩晦無師智自然智。而專用眾智。",
    "X87n1612_001:0023b07": "命諸宗講師自相攻難。獨持心宗之權衡以準平其",
    "X87n1612_001:0023b08": "義。使之折中。精妙之至可以鏡心。於是衲子爭傳誦",
    "X87n1612_001:0023b09": "之。元祐間寶覺禪師年臘雖高。猶手不釋卷。曰。吾恨",
    "X87n1612_001:0023b10": "見此書晚矣。平生所未見之文。功力所不及之義。備",
    "X87n1612_001:0023b11": "聚其中。因撮其要處為三卷。謂之冥樞會要。世盛傳",
    "X87n1612_001:0023b12": "焉。後世無是二大老。叢林無所宗尚。舊學者日以慵",
    "X87n1612_001:0023b13": "墯。絕口不言。晚至者日以窒塞。游談無根而已。何從",
    "X87n1612_001:0023b14": "知其書。講味其義哉。脫有知之者。亦不以為意。不過",
    "X87n1612_001:0023b15": "以謂祖師教外別傳不立文字之法。豈當復刺首文",
    "X87n1612_001:0023b16": "字中耶。彼獨不思達磨已前。馬鳴龍樹亦祖師也。而",
    "X87n1612_001:0023b17": "造論則兼百本契經之義。泛觀則借讀龍宮之書。後",
    "X87n1612_001:0023b18": "達磨而興者。觀音大寂百丈黃檗亦祖師也。然皆三",
    "X87n1612_001:0023b19": "藏精微該練諸宗。今其語具在。可取而觀之。何獨達",
    "X87n1612_001:0023b20": "磨之言乎。聖世逾遠。眾生根劣。趣慮褊短。道學苟簡。",
    "X87n1612_001:0023b21": "其所從事。欲安坐而成。譬如農夫墯於耕耘。垂涎仰",
    "X87n1612_001:0023b22": "食。為可笑也。師甞願曰。普願十方學士一切後賢。道",
    "X87n1612_001:0023b23": "富身貧。情踈智密。闡揚佛祖心宗。開鑿人天眼目。(實",
    "X87n1612_001:0023b24": "錄等)",
    "X87n1612_001:0023c01": "人天寶鑑(終)"
}