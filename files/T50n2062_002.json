{
    "T50n2062_002:0905b02": "大明高僧傳卷第二",
    "T50n2062_002:0905b04": "皇明天台山慈雲禪寺",
    "T50n2062_002:0905b05": "沙門釋 如惺 撰",
    "T50n2062_002:0905b06": "解義第二之二(正傳十三人附見九人)",
    "T50n2062_002:0905b07": "松江延慶寺沙門釋融照傳一",
    "T50n2062_002:0905b08": "[0905b08] 釋融照字慧光。世家越之南明。早歲受業於",
    "T50n2062_002:0905b09": "華藏。刻意修習天台教觀於台之安國山及",
    "T50n2062_002:0905b10": "杭之天竺。後從淵叟湛法師居華亭延慶",
    "T50n2062_002:0905b11": "寺。力精教乘勤修禪定。燃膏繼晷旦夕無",
    "T50n2062_002:0905b12": "間。故學由志臻。表於叢席職躋眾右。四十",
    "T50n2062_002:0905b13": "祀矣名聞京師。詔嘉獎賜師號。每歲元日率",
    "T50n2062_002:0905b14": "眾修金光明懺祝釐君上。說法之外力事",
    "T50n2062_002:0905b15": "懺摩。與諸眾生掃除塵翳攝入善根。既老",
    "T50n2062_002:0905b16": "而彌勤。得其法者三人。曰居簡曰宗&#x6998;曰宗",
    "T50n2062_002:0905b17": "權。皆法門之龍象也。",
    "T50n2062_002:0905b18": "杭州普福寺沙門釋弘濟傳二(舜田滿)",
    "T50n2062_002:0905b19": "[0905b19] 釋弘濟字同舟別號天岸。越之餘姚人。姓姚",
    "T50n2062_002:0905b20": "氏。幼孤。從里之寶積寺舜田滿和尚出家。",
    "T50n2062_002:0905b21": "丱時駿發絕倫。滿授以法華經輒成誦。年",
    "T50n2062_002:0905b22": "十六為大僧。日持四分律。躓步之間不敢",
    "T50n2062_002:0905b23": "違越繩尺。已而歎曰。戒固不可緩。而精研",
    "T50n2062_002:0905b24": "教乘以資行解。又可後乎。於是往鄞依半",
    "T50n2062_002:0905b25": "山全法師習台教。久之悉通其旨。&#x751E;修法",
    "T50n2062_002:0905b26": "華金光明淨土等懺。一日於定中彷彿&#x89A9;四",
    "T50n2062_002:0905b27": "明尊者。付以犀角如意。自是談辯日溢若",
    "T50n2062_002:0905b28": "河懸泉涌。而了無留滯。元泰定元年出世住",
    "T50n2062_002:0905b29": "萬壽圓覺。明年鹽官海岸毀。居民朝夕惴惴",
    "T50n2062_002:0905c01": "恐為魚&#x9F08;之宅。元丞相脫驩甚憂之。乃禱",
    "T50n2062_002:0905c02": "觀音大士於上竺。命濟即海岸建水陸大",
    "T50n2062_002:0905c03": "齊入慈心三昧。取海沙誦大悲陀羅尼。帥",
    "T50n2062_002:0905c04": "眾遍撒其處。凡足跡所及岸皆復固。人稱",
    "T50n2062_002:0905c05": "神焉。天曆遷集慶顯慈二寺。適當歲儉退",
    "T50n2062_002:0905c06": "處別室。蘇人聘興大德萬壽寺。閱六寒暑",
    "T50n2062_002:0905c07": "寺告成。至正五年宣政請主會稽之圓通。居",
    "T50n2062_002:0905c08": "四載。還寶積專修念佛三昧。七年濟以年",
    "T50n2062_002:0905c09": "高八十。元主降旨命主杭之普福。濟堅臥",
    "T50n2062_002:0905c10": "不起。門人法航等進曰。和尚自為固善。其",
    "T50n2062_002:0905c11": "如斯道何。濟不得已遂強起受詔赴之。無",
    "T50n2062_002:0905c12": "何竟拂衣復歸舊隱。開清鏡閣以蟄焉。因",
    "T50n2062_002:0905c13": "楞嚴經諸註繁簡失當。將欲折衷其說為",
    "T50n2062_002:0905c14": "之疏解。俄疾作即召弟子。以唯心淨土之",
    "T50n2062_002:0905c15": "旨惓惓為勉間有未解其意。濟乃厲聲曰。",
    "T50n2062_002:0905c16": "生死難處生死難處。遂書偈而逝。時至正十",
    "T50n2062_002:0905c17": "六年三月十日也。閱世八十有六。坐七十有",
    "T50n2062_002:0905c18": "一夏。越七日顏如生。眾以陶器葬里之蛾",
    "T50n2062_002:0905c19": "眉山松花塢。亦濟自卜之所。嗣法弟子有上",
    "T50n2062_002:0905c20": "竺道臻雍熙淨琛普光允中圓通有傳天宮明",
    "T50n2062_002:0905c21": "靜五人。所著有四教儀紀正天岸外集各若",
    "T50n2062_002:0905c22": "干卷。行於世。",
    "T50n2062_002:0905c23": "[0905c23] 系曰。濟有大過人者三焉。內外書史過目",
    "T50n2062_002:0905c24": "則終身不忘一也。有高昌僧般若室利。學",
    "T50n2062_002:0905c25": "兼華梵世無敵者。請濟用高昌語譯小止",
    "T50n2062_002:0905c26": "觀。而頓見文彩煥發室利郝然自失二也。生",
    "T50n2062_002:0905c27": "平以流通教法為己任。凡講法華一百十",
    "T50n2062_002:0905c28": "會。而感天雨寶花繽紛者再三也。嗚呼人",
    "T50n2062_002:0905c29": "或有一不愧於生。濟備此三。可謂世之優",
    "T50n2062_002:0906a01": "曇也歟。",
    "T50n2062_002:0906a02": "四明延慶寺沙門釋本無傳三",
    "T50n2062_002:0906a03": "[0906a03] 釋本無號我庵台州黃巖人。幼從方山寶禪",
    "T50n2062_002:0906a04": "師於瑞巖薙髮進具戒。次依寂照禪師於",
    "T50n2062_002:0906a05": "中天竺命司箋翰。寂照每深加錐劄亦有",
    "T50n2062_002:0906a06": "省處。後有舅氏。本習天台教。挽之更衣。見",
    "T50n2062_002:0906a07": "湛堂澄於演福精研教部。寂照惜其去遂",
    "T50n2062_002:0906a08": "作偈寄之云。從教入禪今古有。從禪入教",
    "T50n2062_002:0906a09": "古今無。一心三觀門雖別。水滿千江月自",
    "T50n2062_002:0906a10": "孤。師後出世既為澄公法嗣。仍爇一香以",
    "T50n2062_002:0906a11": "報寂照。蓋不以跡異二其心也。寂照將",
    "T50n2062_002:0906a12": "入滅時師方主延慶。照乃遺書囑其力弘",
    "T50n2062_002:0906a13": "大蘇少林二宗。餘無他說。師因奠寂照乃",
    "T50n2062_002:0906a14": "拈香云。妙喜五傳最光焰。寂照一代甘露門。",
    "T50n2062_002:0906a15": "等閒觸著肝膽裂。&#x6C37;雪忽作陽春溫。我思打",
    "T50n2062_002:0906a16": "失鼻孔日是何氣息今猶存。天風北來歲云",
    "T50n2062_002:0906a17": "暮。掣電討甚空中痕。師後晚年遷杭之上天",
    "T50n2062_002:0906a18": "竺最久。一日無疾端坐而蛻於白雲堂。諡",
    "T50n2062_002:0906a19": "曰佛護宣覺憲慈匡道大師。",
    "T50n2062_002:0906a20": "天台佛隴修禪寺沙門釋行可傳四",
    "T50n2062_002:0906a21": "[0906a21] 釋行可號宜行。博綜台宗精修止觀。履踐",
    "T50n2062_002:0906a22": "確實悟理圓融。一夕因聽雨述偈曰。簷前滴",
    "T50n2062_002:0906a23": "滴甚分明。迷處眾生喚作聲。我亦年來多逐",
    "T50n2062_002:0906a24": "物。春宵一枕夢難成。未詳其所終。",
    "T50n2062_002:0906a25": "五臺山祐國寺沙門釋文才傳五(迦羅斯巴)",
    "T50n2062_002:0906a26": "[0906a26] 釋文才號仲華。清水楊氏子。其先弘農人世",
    "T50n2062_002:0906a27": "官壟坻。父靜義為清水主簿遂家焉。師少",
    "T50n2062_002:0906a28": "孤。事母盡孝。性敏捷慧悟生知。而於古今",
    "T50n2062_002:0906a29": "墳典史籍無不精究。尤邃於理學。好古作",
    "T50n2062_002:0906b01": "善吟&#x548F;。然所稟敦朴若無所知。或對客討",
    "T50n2062_002:0906b02": "論。如河漢莫窺其涯涘。自受具後遍游講",
    "T50n2062_002:0906b03": "肆盡得賢首之學。&#x751E;曰。學貴宗通。言必會",
    "T50n2062_002:0906b04": "意。以意逆志則得之矣。其語言文字糟粕",
    "T50n2062_002:0906b05": "耳。豈能開人之慧目乎。初隱成紀築室樹",
    "T50n2062_002:0906b06": "松將欲終焉。故人稱曰松堂和尚。元世祖",
    "T50n2062_002:0906b07": "特降旨命主洛陽白馬寺。學者川奔海會。聲",
    "T50n2062_002:0906b08": "譽日馳。成宗建萬聖寺于五臺。詔求開山第",
    "T50n2062_002:0906b09": "一代住持。時帝師迦羅斯巴薦之。成宗即鑄",
    "T50n2062_002:0906b10": "金印署為真覺國師總釋源宗兼祐國住持",
    "T50n2062_002:0906b11": "事。帝師齎旨起師。師辭曰。山僧荷蒙國恩",
    "T50n2062_002:0906b12": "居白馬寺亦過矣。何德敢主祐國。越分以",
    "T50n2062_002:0906b13": "居不祥。不省而行不明。吾坐此二煩。為我",
    "T50n2062_002:0906b14": "辭。帝師曰。此上命也。上於是寺心亦勤且",
    "T50n2062_002:0906b15": "至矣。非師孰與。此係教門事。師善為之。於",
    "T50n2062_002:0906b16": "是不得已而行。既被命以來而大弘清涼",
    "T50n2062_002:0906b17": "之道。雖至老無怠。大德六年壬寅九月朔",
    "T50n2062_002:0906b18": "日示微疾。乃說法辭眾端坐而寂。年六十有",
    "T50n2062_002:0906b19": "二。闍維舍利數百粒塔于東臺之麓。嗣法有",
    "T50n2062_002:0906b20": "普寧之弘教普庵之幻堂。",
    "T50n2062_002:0906b21": "秦州景福寺沙門釋英辯傳六(&#x6822;林潭)",
    "T50n2062_002:0906b22": "[0906b22] 釋英辯號普覺。俗姓趙。垂髫為驅烏沙彌。",
    "T50n2062_002:0906b23": "弱冠受具戒。年二十有五得傳于&#x6822;林潭法",
    "T50n2062_002:0906b24": "師之學。未三[禾*冀]出世於秦州景福寺。其道",
    "T50n2062_002:0906b25": "大震聲馳四表。摧伏異見樹正法幢。辯之",
    "T50n2062_002:0906b26": "資性真純如玉含璞。不加雕繪人愛重之。",
    "T50n2062_002:0906b27": "至於悍卒武夫亦能敬其為無佛世之佛",
    "T50n2062_002:0906b28": "也。每得襯幣悉以&#x524F;梵剎食僧伽施貧",
    "T50n2062_002:0906b29": "乏。元世祖聞其高風降旨旌異。至延祐元",
    "T50n2062_002:0906c01": "年六月庚戌無疾辭眾坐寂。煥異景於易",
    "T50n2062_002:0906c02": "簀之夕。標於&#x8FF9;於火葬之餘。塔於普覺寺之",
    "T50n2062_002:0906c03": "後。閱世六十有八。臘六十有一。",
    "T50n2062_002:0906c04": "京都崇恩寺沙門釋德謙傳七",
    "T50n2062_002:0906c05": "[0906c05] 釋德謙號福元。姓楊氏。寧州定平人也。幼",
    "T50n2062_002:0906c06": "為勤策嗜誦佛書。稍長即游秦洛汴汝。逾",
    "T50n2062_002:0906c07": "河北齊魏燕趙之邦諮訪先德。初受般若於",
    "T50n2062_002:0906c08": "邠州寧公。習瑞應於原州忠公。受幽贊於",
    "T50n2062_002:0906c09": "好畤仙公。學圓覺於乾陵一公。究唯識俱舍",
    "T50n2062_002:0906c10": "等論於陝州&#x9819;公。聽楞嚴四分律疏於陽夏",
    "T50n2062_002:0906c11": "聞公。凡六經四論一律皆辭宏旨奧窮三藏",
    "T50n2062_002:0906c12": "之蘊。而數公並以識法解義聲名遠聞。謙",
    "T50n2062_002:0906c13": "皆親熏炙之而必臻其道。後至京都受華",
    "T50n2062_002:0906c14": "嚴於大司徒萬安壇主。初詔居萬寧寺。遷崇",
    "T50n2062_002:0906c15": "恩前後十紀。道德簡于宸衷。流聲揚於海",
    "T50n2062_002:0906c16": "外未&#x751E;以榮顯寵遇改其志。&#x751E;曰。畦衣之",
    "T50n2062_002:0906c17": "士抗于世表。苟不愧于朝聞夕死。尚何慕",
    "T50n2062_002:0906c18": "焉。自以重居巨剎久佩恩榮。唯恬退為高",
    "T50n2062_002:0906c19": "尚。乃讓師席與弟子。自居幽僻謝絕人",
    "T50n2062_002:0906c20": "事括囊一室。以明其明樂其樂。處世而遺",
    "T50n2062_002:0906c21": "世者也。元延祐四年正月二十有六日示寂。",
    "T50n2062_002:0906c22": "帝賜鎡五十緡賻葬。&#x52C5;有司備儀衛。旛幢",
    "T50n2062_002:0906c23": "音樂津送荼毘。獲舍利數十顆建塔于城之",
    "T50n2062_002:0906c24": "南隅。世壽五十有一。臘四十有三。",
    "T50n2062_002:0906c25": "京都慶壽寺沙門釋達益巴傳八(綽思吉)",
    "T50n2062_002:0906c26": "[0906c26] 釋達益巴未知何國人。少為苾芻事帝師。",
    "T50n2062_002:0906c27": "十有三年侍聽言論。陶熏滋久&#x6B1D;成美器。凡",
    "T50n2062_002:0906c28": "大小乘律論及祕密部皆得乎理之所歸。帝",
    "T50n2062_002:0906c29": "師西還。送至臨洮命依綽思吉大士。十有",
    "T50n2062_002:0907a01": "九年聞所未聞。道益精萃。秦人請居古佛",
    "T50n2062_002:0907a02": "寺。其六波羅蜜靡所不修。兼通賢首之教。",
    "T50n2062_002:0907a03": "於是名譽四表道重三朝。元武宗踐祚召",
    "T50n2062_002:0907a04": "問法要稱旨所賜雖厚辭不受。未久乞歸",
    "T50n2062_002:0907a05": "許之。將謀以終自許。俄而復召還京。大宣",
    "T50n2062_002:0907a06": "法化。帝親臨聽特賜弘法普濟三藏之號。命",
    "T50n2062_002:0907a07": "鑄金印及紫方袍以旌異之。&#x52C5;王公大臣",
    "T50n2062_002:0907a08": "皆咨決心要。延祐五年八月十有六日無疾",
    "T50n2062_002:0907a09": "端坐而化。壽七十有三。帝命兩宮賜幣助",
    "T50n2062_002:0907a10": "葬。皇太子宰輔致奠&#x52C5;有司衛送全身建",
    "T50n2062_002:0907a11": "塔。諡曰祐聖國師。",
    "T50n2062_002:0907a12": "京都寶集寺沙門釋妙文傳九(大德明)",
    "T50n2062_002:0907a13": "[0907a13] 釋妙文蔚州孫氏子也。九歲出家十八受具。",
    "T50n2062_002:0907a14": "已而遊學於雲朔燕趙之境。二十一抵京師。",
    "T50n2062_002:0907a15": "依大德明和尚學圓頓教。遂陸沈于眾十",
    "T50n2062_002:0907a16": "有一年。眾請出世。始赤服升猊座。縱無礙",
    "T50n2062_002:0907a17": "辯若峽倒川奔。及乎閒居簡默言不妄發。",
    "T50n2062_002:0907a18": "其涵養&#x51B2;挹無欲速。不躁進大類如此。年",
    "T50n2062_002:0907a19": "四十八住薊之雲泉勤儉節用。老者懷其",
    "T50n2062_002:0907a20": "德。少者嚴其教。故眾睦而寺治。廩有餘粟",
    "T50n2062_002:0907a21": "以賑饑民。薊人稱之。世祖召見顧謂侍臣",
    "T50n2062_002:0907a22": "曰。此福德僧也詔居寶集。自爾教乘法席",
    "T50n2062_002:0907a23": "益盛。性相並驅僧俗溥濟。斯時海內講席紛",
    "T50n2062_002:0907a24": "紛方膠錮於名相凝滯於殊途。文獨大弘",
    "T50n2062_002:0907a25": "方等振以圓宗。使守株者融通於寂默之",
    "T50n2062_002:0907a26": "表。龍象蹴踏競駕一乘。年逾八十專修念",
    "T50n2062_002:0907a27": "佛三昧。延祐六年預知時至誡諸弟子。高",
    "T50n2062_002:0907a28": "聲稱彌陀佛名面西趺坐。手結三昧印泊",
    "T50n2062_002:0907a29": "然而蛻。塔于平則門外。",
    "T50n2062_002:0907b01": "五臺山普寧寺沙門釋了性傳十",
    "T50n2062_002:0907b02": "[0907b02] 釋諱了性號大林。武氏子也。宋武公之後以",
    "T50n2062_002:0907b03": "諡為姓。少即好學聰叡天啟。初依安和尚",
    "T50n2062_002:0907b04": "薙髮登具戒。歷諸講席精究三藏。後遇真",
    "T50n2062_002:0907b05": "覺國師啟迪厥心。既而周遊關陝河洛襄",
    "T50n2062_002:0907b06": "漢。訪諸耆德從而學焉。如&#x6822;林潭關輔懷",
    "T50n2062_002:0907b07": "南陽慈諸公。皆以賢首之學著稱一時。性",
    "T50n2062_002:0907b08": "悉造其門領其玄旨。及歸復參真覺於壟",
    "T50n2062_002:0907b09": "坻乃曰。佛法司南其在茲矣。乃從真覺至",
    "T50n2062_002:0907b10": "五臺。未幾真覺化去。遂北遊燕薊晦&#x8FF9;魏",
    "T50n2062_002:0907b11": "闕之下。優游江海之上與世若將相忘。成",
    "T50n2062_002:0907b12": "宗徵居萬寧。聲價振蕩內外。至大間太后",
    "T50n2062_002:0907b13": "&#x524F;寺臺山曰普寧。延居為第一代。師之為",
    "T50n2062_002:0907b14": "人剛毅頗負氣節。不能俛仰媚悅於人。故",
    "T50n2062_002:0907b15": "足跡不入城隍不謁權貴。人或忌之。性聞",
    "T50n2062_002:0907b16": "&#x751E;曰。予本以一介苾芻蒙天子處之以巨",
    "T50n2062_002:0907b17": "剎。惟乃夙夜弘法匪懈。圖報國恩不暇。",
    "T50n2062_002:0907b18": "餘復何求。雖有臧倉毀鬲之言。其如青蠅",
    "T50n2062_002:0907b19": "止棘樊耳。顧予命之不遭道之不行則納",
    "T50n2062_002:0907b20": "履而去。何往而不可也。時元世因尊寵西",
    "T50n2062_002:0907b21": "僧其徒眾甚盛。出入騎從擬若王公。或頂",
    "T50n2062_002:0907b22": "赤毳峨冠岸然自倨。天下名德諸師莫不為",
    "T50n2062_002:0907b23": "之致禮摳衣接足丐其按顱摩頂。謂之",
    "T50n2062_002:0907b24": "攝受。師惟長揖而已。顧謂眾曰。吾敢慢於",
    "T50n2062_002:0907b25": "人耶。吾聞君子愛人以禮。何可屈節自取",
    "T50n2062_002:0907b26": "卑辱。苟為之屈。非諂則佞。吾自為道。於彼",
    "T50n2062_002:0907b27": "何求。識者高尚其義。至治改元九月三日示",
    "T50n2062_002:0907b28": "寂。塔于竹林之墟。諡曰弘教。",
    "T50n2062_002:0907b29": "玉山普安寺沙門釋寶嚴傳十一(大林性)",
    "T50n2062_002:0907c01": "[0907c01] 釋寶嚴字士威。幻堂其號也。成紀康氏季子。",
    "T50n2062_002:0907c02": "因罹喪亂與弟同薙髮為僧。後參真覺",
    "T50n2062_002:0907c03": "得傳賢首宗旨而嗣其道為人淳朴無偽。",
    "T50n2062_002:0907c04": "方寸之地湛如止水。值真覺三坐道場。嚴",
    "T50n2062_002:0907c05": "與弟皆從而佐之。真覺入滅乃繼其席。無",
    "T50n2062_002:0907c06": "何奉詔住普安祐國二寺最久。而與大林",
    "T50n2062_002:0907c07": "性公表裏大弘清涼之教。至治二年七月入",
    "T50n2062_002:0907c08": "寂。世壽五十一。建塔于封谷之口。",
    "T50n2062_002:0907c09": "金陵天禧寺沙門釋志德傳十二(海聞法照禧)",
    "T50n2062_002:0907c10": "[0907c10] 釋志德號雲巖。山東東昌鎦氏子也。十二受",
    "T50n2062_002:0907c11": "經於順德開元寺海聞和尚。聞真定法照禧",
    "T50n2062_002:0907c12": "法師大弘慈恩宗旨於龍興寺。徑從之學而",
    "T50n2062_002:0907c13": "盡得其蘊。至元二十五年詔江淮諸路立",
    "T50n2062_002:0907c14": "御講三十六所。務求其宗正行修者分主",
    "T50n2062_002:0907c15": "之。德被選世祖召見賜宴并紫方袍。命主天",
    "T50n2062_002:0907c16": "禧旌忠二剎。日講法華華嚴金剛唯識等疏",
    "T50n2062_002:0907c17": "三十一年。特賜佛光大師之號。每與七眾",
    "T50n2062_002:0907c18": "授戒。必令其父母兄弟相教無犯。至于然",
    "T50n2062_002:0907c19": "香然頂指為終身誓。居久盡出衣&#x9262;新其",
    "T50n2062_002:0907c20": "殿廡樓閣。或歲儉乃煮糜食餓殍數萬人。建",
    "T50n2062_002:0907c21": "康流俗尚醪醴好結官吏。德獨以律繩自。",
    "T50n2062_002:0907c22": "徒眾謹飾出止。若互用常住物者誤一罰",
    "T50n2062_002:0907c23": "百。故犯者擯之。居天禧三十餘年。一衲一",
    "T50n2062_002:0907c24": "履終身不易。午過不食夜則危坐達旦。以",
    "T50n2062_002:0907c25": "苦誦喪明。忽夢梵僧迎居內院高座。空中",
    "T50n2062_002:0907c26": "散花如雨。因示微疾。至治二年二月七日",
    "T50n2062_002:0907c27": "猶誦經不輟。頃之辭眾安坐而化。世壽八十",
    "T50n2062_002:0907c28": "八。龕留二十一日。顏貌紅潤如生。闍維舍利",
    "T50n2062_002:0907c29": "無算。會者數萬人。塔江寧張家山。學士趙",
    "T50n2062_002:0908a01": "孟頫為銘。",
    "T50n2062_002:0908a02": "鎮江普照寺沙門釋普喜傳十三(無念端)",
    "T50n2062_002:0908a03": "[0908a03] 釋普喜號吉祥。山東人也。身偉面黑而瘠脫",
    "T50n2062_002:0908a04": "類梵僧。早歲懇父母出家。父母責以無後",
    "T50n2062_002:0908a05": "為大。因娶育二子。已而始得為沙門。精究",
    "T50n2062_002:0908a06": "慈恩相宗研習唯識師地因明等論。元至元",
    "T50n2062_002:0908a07": "二十五年薛禪皇帝&#x524F;立江淮御講之所。普",
    "T50n2062_002:0908a08": "照居其一也。詔師主之。升座外日誦華嚴",
    "T50n2062_002:0908a09": "大經。以十卷為常課。而素與雲南端無念",
    "T50n2062_002:0908a10": "相善。端為唯識之巨魁。天下無出其右。每",
    "T50n2062_002:0908a11": "與師論辯理趣。或有少失師以正言救",
    "T50n2062_002:0908a12": "之。端亦為誠服而稱之。入滅荼毘舍利甚",
    "T50n2062_002:0908a13": "夥。其門人留其靈骨。貯以髹函奉藏二十",
    "T50n2062_002:0908a14": "餘年。始建塔于丹徒雩山。逮入塔之際啟",
    "T50n2062_002:0908a15": "視之。但見舍利霑綴函袱若蜂屯蟻聚。觸",
    "T50n2062_002:0908a16": "之熠熠然也。鎮江之民多有圖像。隨處祠",
    "T50n2062_002:0908a17": "之。稱為吉祥佛云。"
}