{
    "T36n1736_086:0670a04": "大方廣佛華嚴經隨疏演義鈔卷",
    "T36n1736_086:0670a05": "第八十六",
    "T36n1736_086:0670a07": "唐清涼山大華嚴寺沙門澄觀述",
    "T36n1736_086:0670a08": "疏。今初言輪字下。疏文有二。先明義相。後",
    "T36n1736_086:0670a09": "辯次第。前中二。先敘昔。後今更依毘盧下。",
    "T36n1736_086:0670a10": "申今於中三。初敘意。次如最初下正辯字",
    "T36n1736_086:0670a11": "相。後其字下深義下辯字義。文並可知。疏",
    "T36n1736_086:0670a12": "所以次前而辯斯者下。二明次第上問下",
    "T36n1736_086:0670a13": "答。即密用毘盧遮那經意。彼有偈云。甚深",
    "T36n1736_086:0670a14": "相無相。劣慧所不堪。為化是等故。兼存",
    "T36n1736_086:0670a15": "有無說。釋曰。寄字即存有無相智即存",
    "T36n1736_086:0670a16": "無。如有偈云。八葉白蓮一時開炳現阿字。",
    "T36n1736_086:0670a17": "素光色即存有也。阿表無生義。即存無",
    "T36n1736_086:0670a18": "也。會之不二即是中道。疏又為總持令不",
    "T36n1736_086:0670a19": "失者。人俗化導總持差別故。從既為醫人",
    "T36n1736_086:0670a20": "下。即直就有說。從聖教中生約表位說。疏",
    "T36n1736_086:0670a21": "然字即四十二字如眾藝處說。十四音初地",
    "T36n1736_086:0670a22": "已明。疏五詮深密者。略有三義。一詮於理",
    "T36n1736_086:0670a23": "智。即事而真如。三德涅槃名祕密藏等。二",
    "T36n1736_086:0670a24": "密意故三具三密故。疏。年耆德艾者。耆即長",
    "T36n1736_086:0670a25": "也。艾者老也長也。色白如艾云事長於人",
    "T36n1736_086:0670a26": "者。年德俱高也。疏。皆為度脫等者。具足經云。",
    "T36n1736_086:0670a27": "云何為菩薩具足方便住。此菩薩所修善根。",
    "T36n1736_086:0670a28": "皆為救護一切眾生。二饒益。三安樂。四哀",
    "T36n1736_086:0670a29": "愍。五度脫。上四皆同初句。有一切眾生。六",
    "T36n1736_086:0670b01": "令一切眾生離諸災難。七出生死苦。八發",
    "T36n1736_086:0670b02": "生淨信。九悉得調伏。十咸證涅槃。皆如第",
    "T36n1736_086:0670b03": "六句。有令一切眾生。今疏隨便引於二句。",
    "T36n1736_086:0670b04": "疏第五解脫長者。寄具足方便住者。帶真",
    "T36n1736_086:0670b05": "隨俗習無量善巧化無住故。疏結前發心",
    "T36n1736_086:0670b06": "之相便為請問之端者。如經前言為欲入",
    "T36n1736_086:0670b07": "於清淨藏中。以一切相而莊嚴故。即為請問",
    "T36n1736_086:0670b08": "云何得入於清淨藏中等。餘皆倣此。疏。如",
    "T36n1736_086:0670b09": "來無礙莊嚴總有五義者。而文中皆含如一",
    "T36n1736_086:0670b10": "云如來各具無礙莊嚴者。即上經。云種種",
    "T36n1736_086:0670b11": "光明諸莊嚴事。若因若果若依若正。即無礙",
    "T36n1736_086:0670b12": "莊嚴也。二一一如來互遍無礙者。以身中現",
    "T36n1736_086:0670b13": "十方各十佛剎。微塵數佛無雜亂故。三與",
    "T36n1736_086:0670b14": "長者身無礙者。以身不大而剎不小。亦無",
    "T36n1736_086:0670b15": "來去互遍無礙。謂以含剎之身入身中之",
    "T36n1736_086:0670b16": "剎。無不充遍。是內外一多無礙故。新譯經",
    "T36n1736_086:0670b17": "云。身與佛剎互相涉入不相障礙。即此便",
    "T36n1736_086:0670b18": "有重重之義。謂含剎之身入身中之剎。身",
    "T36n1736_086:0670b19": "中剎內之身亦能容剎。所容之剎亦能有身",
    "T36n1736_086:0670b20": "故。身身無窮剎剎無盡。四長者徹見等者。經",
    "T36n1736_086:0670b21": "云亦見諸佛成正覺等。尚令善財見聞。況長",
    "T36n1736_086:0670b22": "者耶。故下出定告。云我入出此定即見東方",
    "T36n1736_086:0670b23": "閻浮檀金光明世界龍自在王如來如是等。",
    "T36n1736_086:0670b24": "十方諸佛欲見即見。五長者智持無礙者。以",
    "T36n1736_086:0670b25": "是唯心三昧力故。所以出定能持能說疏故",
    "T36n1736_086:0670b26": "無礙言兼得旋持等者。即第五義不違前",
    "T36n1736_086:0670b27": "普攝一切佛剎無邊旋陀羅尼。普攝佛剎之",
    "T36n1736_086:0670b28": "義定中相顯。而中智持不違總持。疏既了",
    "T36n1736_086:0670b29": "境唯心等者。上經云若人欲了知三世一切",
    "T36n1736_086:0670c01": "佛應觀法界性一切唯心造。言了心即佛者。",
    "T36n1736_086:0670c02": "經云如心佛亦爾。如佛眾生然。應知佛與心。",
    "T36n1736_086:0670c03": "體性皆無盡。既境即是心心即是佛。則無境",
    "T36n1736_086:0670c04": "非佛。況心心耶。加以志一不撓精詣造微。",
    "T36n1736_086:0670c05": "佛應剋誠于何不見。疏初總明相無來往",
    "T36n1736_086:0670c06": "者。體性寂滅故。疏了彼相虛唯心現故者。以",
    "T36n1736_086:0670c07": "我即寂之唯心。叩彼即體之妙用能念所念",
    "T36n1736_086:0670c08": "何動寂之相千。疏一如夢對下。此之四喻",
    "T36n1736_086:0670c09": "唯影。別喻餘三皆通。若準新譯。夢響二喻",
    "T36n1736_086:0670c10": "具通與別。影幻二喻唯別無通。今初夢喻",
    "T36n1736_086:0670c11": "彼經別喻。云如夢所見從分別生。見一切",
    "T36n1736_086:0670c12": "佛從自心起。上二句喻下二句合。則夢境",
    "T36n1736_086:0670c13": "喻佛。分別夢因喻能念心。故觀無量壽佛經",
    "T36n1736_086:0670c14": "云。是心作佛是心是佛。諸佛正遍知從心",
    "T36n1736_086:0670c15": "心想生。緣生非實故。能所見空無往來也。",
    "T36n1736_086:0670c16": "疏般舟下引證。此經有三卷。題云般舟三",
    "T36n1736_086:0670c17": "昧經。一名十方現在佛悉在前立定經。後魏",
    "T36n1736_086:0670c18": "沙門支婁迦讖譯。在羅閱祇加隣竹園說。跋",
    "T36n1736_086:0670c19": "陀和菩薩問。第一問事品。今引亦第一卷行",
    "T36n1736_086:0670c20": "品。第二佛先今遠惡近善。修此念佛三",
    "T36n1736_086:0670c21": "昧。故舉諸喻示念佛相。經文浩博今疏略",
    "T36n1736_086:0670c22": "引。今當具引一喻。經云。何因致現在諸佛",
    "T36n1736_086:0670c23": "悉在前立三昧如是。跋陀和。其有比丘比",
    "T36n1736_086:0670c24": "丘尼優婆塞優婆夷。持戒完具獨一處止心",
    "T36n1736_086:0670c25": "念。西方阿彌陀佛今現在。隨所聞當念彼",
    "T36n1736_086:0670c26": "國。去此千億萬佛剎。其國名須摩提。佛在",
    "T36n1736_086:0670c27": "眾菩薩中央說經。一切時常念阿彌陀佛。",
    "T36n1736_086:0670c28": "佛告跋陀和。譬如人臥即於夢中。見有種",
    "T36n1736_086:0670c29": "種金銀珍寶。或復夢父母兄弟妻子親屬知",
    "T36n1736_086:0671a01": "識相與娛樂喜樂無比。及其覺已為人說",
    "T36n1736_086:0671a02": "之。復自淚出念夢中所見。如是跋陀和",
    "T36n1736_086:0671a03": "菩薩。若沙門白衣所聞。西方阿彌陀佛當",
    "T36n1736_086:0671a04": "念彼佛。不得缺戒一心專念。若一晝夜若",
    "T36n1736_086:0671a05": "七日七夜。過七日已後見阿彌陀佛。於覺",
    "T36n1736_086:0671a06": "不見於夢中見之。譬如夢中所見。不知",
    "T36n1736_086:0671a07": "晝不知夜。亦不知內亦不見外。不用",
    "T36n1736_086:0671a08": "在冥中故不見。不用有所蔽礙故不見。",
    "T36n1736_086:0671a09": "如是跋陀和菩薩心當如是念。時諸佛國",
    "T36n1736_086:0671a10": "界名大須彌山。其有幽冥之處悉為開闢。",
    "T36n1736_086:0671a11": "目亦不蔽心亦不礙。是菩薩摩訶薩不持",
    "T36n1736_086:0671a12": "天眼徹視。不持天耳徹聽。不持神足到",
    "T36n1736_086:0671a13": "其佛剎。不於是間終。不生彼間佛剎耳。乃",
    "T36n1736_086:0671a14": "見便於此間坐。見阿彌陀佛。聞所說法悉",
    "T36n1736_086:0671a15": "受持。得從三昧起悉能具足為人說之。釋",
    "T36n1736_086:0671a16": "曰。次下即有須門女喻。從七日已下即示",
    "T36n1736_086:0671a17": "合相。取如夢見無定實義。彼經有多夢喻。",
    "T36n1736_086:0671a18": "今但引二。前七寶喻喻即有而空。覺無所",
    "T36n1736_086:0671a19": "得故。後如夢喻喻空不礙有。有即事故。然",
    "T36n1736_086:0671a20": "合二不二為中道義。故但取意略引其二。",
    "T36n1736_086:0671a21": "又約義別說。心性如境。觀如緣想。觀成如",
    "T36n1736_086:0671a22": "夢。此唯就於能行人合。又法身如境。報身",
    "T36n1736_086:0671a23": "如想。應身如夢。此唯約佛境合。又彼佛如",
    "T36n1736_086:0671a24": "境。行人如想。見佛如夢所見。雙約感應。此",
    "T36n1736_086:0671a25": "之三釋。釋經通喻一切諸佛及以我心皆如",
    "T36n1736_086:0671a26": "夢故。言有女名須門者。經有二人以念",
    "T36n1736_086:0671a27": "三女。經云譬如有人聞墮舍利國中有婬",
    "T36n1736_086:0671a28": "女人名須門。若復有人聞婬女人名即凡",
    "T36n1736_086:0671a29": "和利。若復有人聞優婆須。然經言小隱。若賢",
    "T36n1736_086:0671b01": "護經緣事全同。而文分明。經云復次賢護。如",
    "T36n1736_086:0671b02": "此摩伽陀國有三丈夫。其第一者。聞毘耶",
    "T36n1736_086:0671b03": "離城有一婬女名須摩那。彼第二人聞有",
    "T36n1736_086:0671b04": "婬女名菴羅波離。彼第三人聞有婬女名",
    "T36n1736_086:0671b05": "蓮華色。彼既聞已各設方便繫念勤求無時",
    "T36n1736_086:0671b06": "暫廢。然彼三人實未曾覩如是諸女。直以",
    "T36n1736_086:0671b07": "遙聞即興欲心專念不息。後時因夢謂在",
    "T36n1736_086:0671b08": "王舍城。與彼女人共行欲事。欲事既成。求",
    "T36n1736_086:0671b09": "心亦息希望既滿。遂便覺寤。寤已追念夢中",
    "T36n1736_086:0671b10": "所行。如所聞見如所證知。如是憶念來",
    "T36n1736_086:0671b11": "詣汝所具為汝說者。汝應為彼方便說",
    "T36n1736_086:0671b12": "法。隨順教化令其得住不退轉地。究竟成",
    "T36n1736_086:0671b13": "就阿耨多羅三藐三菩提。彼於當來必得成",
    "T36n1736_086:0671b14": "佛。名曰善覺。又云如舍衛國等者。即智論第",
    "T36n1736_086:0671b15": "六似引此緣而有小異。論云。如佛在世三",
    "T36n1736_086:0671b16": "人為伴。聞毘舍離有婬女名菴羅婆和。舍",
    "T36n1736_086:0671b17": "衛國有婬女名須曼那。王舍城有婬女名",
    "T36n1736_086:0671b18": "優鉢羅盤那。並端正無比。三人各聞長念心",
    "T36n1736_086:0671b19": "著。便於夢中與彼從事。覺已心念。彼人不",
    "T36n1736_086:0671b20": "來。我又不往。而婬事得辦。因是即悟諸法",
    "T36n1736_086:0671b21": "亦爾。於是共至跋陀婆羅菩薩所而問其",
    "T36n1736_086:0671b22": "事。菩薩答言。諸法實耳。皆從念生。菩薩乃",
    "T36n1736_086:0671b23": "為其方便說法。皆得不退轉地。釋曰。大意",
    "T36n1736_086:0671b24": "同經但闕授記耳。然經論大意。却顯念見",
    "T36n1736_086:0671b25": "佛竟。方悟性空有無無礙。與疏意同也。疏",
    "T36n1736_086:0671b26": "二水影對中等者。乃是別喻。心但喻水。為",
    "T36n1736_086:0671b27": "影緣故。若取通意心佛皆則影。然新譯經",
    "T36n1736_086:0671b28": "亦是別喻。而加於器可喻淨身。然水在器",
    "T36n1736_086:0671b29": "依江河等物皆可為器。而般舟經亦有影",
    "T36n1736_086:0671c01": "喻具水月鏡像。以喻自見非從外入非",
    "T36n1736_086:0671c02": "從內出。正與疏同。明非入出兼唯心義。疏",
    "T36n1736_086:0671c03": "心之定散準喻思擇者。然水有四類。謂一清",
    "T36n1736_086:0671c04": "二濁三動四靜。疏合中水濁對前皎淨。波騰",
    "T36n1736_086:0671c05": "對於澄潭。以法就喻通有二義。一有惑",
    "T36n1736_086:0671c06": "無信為濁。二有信無惑為清。散亂為動。",
    "T36n1736_086:0671c07": "有定為靜。四事交絡成多句數。一水濁而",
    "T36n1736_086:0671c08": "動。若黃河汩流。此喻有惑無信。又多亂",
    "T36n1736_086:0671c09": "想。二濁而不動。如稀泥無波。喻如有惑",
    "T36n1736_086:0671c10": "無信并無攀緣。然此一句曲有多義。一有",
    "T36n1736_086:0671c11": "惑而靜。二無信而靜。愚癡之定也。三清淨而",
    "T36n1736_086:0671c12": "動。喻無惑有信。而多覺觀對上第二亦",
    "T36n1736_086:0671c13": "有三義。一無惑而亂。二有信而亂。三明了",
    "T36n1736_086:0671c14": "而亂也。四清而且靜。喻無惑有信而定。略",
    "T36n1736_086:0671c15": "舉定散實含清濁。而第一人設有念佛而",
    "T36n1736_086:0671c16": "見佛者。如黑象脚加睒爍不定。第二人見",
    "T36n1736_086:0671c17": "同灰炭色安住不動。第三人見或覩相好。",
    "T36n1736_086:0671c18": "忽有忽無乍離乍合。第四人見則色相端嚴",
    "T36n1736_086:0671c19": "凝停不亂。唯見唯靜逾觀逾明。今同第四",
    "T36n1736_086:0671c20": "而念見也。故法華云。深入禪定見十方佛。",
    "T36n1736_086:0671c21": "故云心之定散準喻思擇。然其大意。佛既如",
    "T36n1736_086:0671c22": "影。安有有無一多勝劣去來入出等相。非空",
    "T36n1736_086:0671c23": "非有中道觀成。若水喻心性。則佛之月影。",
    "T36n1736_086:0671c24": "皆是眾生真心中物。心佛交徹真唯心也。疏",
    "T36n1736_086:0671c25": "三如幻對者。但有通喻。新經別喻云。又知",
    "T36n1736_086:0671c26": "自心猶如幻術。知一切佛如幻所作。謂有",
    "T36n1736_086:0671c27": "能幻法方有幻事。無能念心無所見佛。",
    "T36n1736_086:0671c28": "疏中具顯三觀初空觀。次而不無幻相下即",
    "T36n1736_086:0671c29": "假觀。後正喻下中道觀也。四如響對亦唯通",
    "T36n1736_086:0672a01": "喻。新經別喻云譬如空谷隨聲發響。悟解",
    "T36n1736_086:0672a02": "自心隨念見佛。釋曰。此唯一義。則法身如",
    "T36n1736_086:0672a03": "空谷。自心如發聲。見佛如響應。而疏釋經",
    "T36n1736_086:0672a04": "通相之喻。心佛皆響故兩句釋之。初喻佛如",
    "T36n1736_086:0672a05": "響。則谷等同上。後以佛為緣下。喻心如響",
    "T36n1736_086:0672a06": "則以自性清淨心為空谷。佛應為聲起見",
    "T36n1736_086:0672a07": "佛心即如響也。故疏結云此但總喻緣成",
    "T36n1736_086:0672a08": "之義。然亦聲谷皆喻緣成之義。聲谷皆緣喻",
    "T36n1736_086:0672a09": "二心為緣而有佛響。二佛為緣而心得見。",
    "T36n1736_086:0672a10": "故上二皆響。而上四喻皆言對者。雖喻有",
    "T36n1736_086:0672a11": "三法本但喻於心佛二。故上之四喻皆具四",
    "T36n1736_086:0672a12": "觀。一正喻唯心。二唯心故空。三唯心故假。",
    "T36n1736_086:0672a13": "四唯心故中。融而無礙即華嚴意。若皆具四",
    "T36n1736_086:0672a14": "何用四喻。兼別義故。一欲廣唯心無性",
    "T36n1736_086:0672a15": "等故。二從增勝說四義不同。謂夢喻不來",
    "T36n1736_086:0672a16": "不去。影喻不出不入。幻喻非有非無。響喻",
    "T36n1736_086:0672a17": "非合非散。又夢喻散心意。言分別故。水喻",
    "T36n1736_086:0672a18": "定心。同靜水故。幻喻起用心。如幻術故。響",
    "T36n1736_086:0672a19": "喻勝劣。心隨念見故。又前三喻喻見佛身。",
    "T36n1736_086:0672a20": "後一兼喻聞法。三中夢喻法身。但有想見竟",
    "T36n1736_086:0672a21": "無見故。影喻報身。相明淨故。幻喻化身隨",
    "T36n1736_086:0672a22": "意成故。又幻喻是心作佛。影喻是心是佛。",
    "T36n1736_086:0672a23": "夢喻諸佛正遍知海從心想生。響喻隨心",
    "T36n1736_086:0672a24": "勝劣見佛有異。具上諸意四喻不同。故上",
    "T36n1736_086:0672a25": "疏云別喻唯心兼明不出入等。疏後結成唯",
    "T36n1736_086:0672a26": "心者。即釋經我如是憶念所見諸佛皆由自",
    "T36n1736_086:0672a27": "心。疏家便引經證。先引觀經。略如向說。後",
    "T36n1736_086:0672a28": "引般舟依止觀中引文稍闕略。今當次第",
    "T36n1736_086:0672a29": "具引經文。經云。作是念。佛從何所來去",
    "T36n1736_086:0672b01": "到何所。自念佛無所從來。我亦無所至。自",
    "T36n1736_086:0672b02": "念三處。欲處色處無想處。是三處意所為耳。",
    "T36n1736_086:0672b03": "我所念即見心。作佛心。自見心。是佛心。是怛",
    "T36n1736_086:0672b04": "薩阿竭心。此云如來。是我心。見佛心。不自",
    "T36n1736_086:0672b05": "知心。心不自見心。心有想為癡。心無想是",
    "T36n1736_086:0672b06": "泥洹。是法無可示者。皆念所為。設使念為",
    "T36n1736_086:0672b07": "空耳。設有念者亦了無所有。如是跋陀和",
    "T36n1736_086:0672b08": "菩薩。在三昧中者所見如是。佛於爾時",
    "T36n1736_086:0672b09": "頌偈言。心不自知心。心不自見心。心",
    "T36n1736_086:0672b10": "有想為癡。無想即泥洹。是法無堅固。常",
    "T36n1736_086:0672b11": "立在前念。以解見空者。一切無想念。釋",
    "T36n1736_086:0672b12": "曰。對疏廣略可知。次釋疏文。初明佛無去",
    "T36n1736_086:0672b13": "來隨念即見佛。二心作佛下。明唯心念佛",
    "T36n1736_086:0672b14": "觀成。初知是我心作佛心外無佛故。所見佛",
    "T36n1736_086:0672b15": "即見自心。言是佛心者。我心佛心心無二",
    "T36n1736_086:0672b16": "故。若見自心即見佛心如如即佛故。略不",
    "T36n1736_086:0672b17": "出。言是我心見佛者。結成唯心決定是我",
    "T36n1736_086:0672b18": "心。見心外無別佛也。故疏結云上方攝境",
    "T36n1736_086:0672b19": "歸心。下又拂者先拂上心自見心夫心為",
    "T36n1736_086:0672b20": "能見佛為所見。刀不自割指不自觸。云",
    "T36n1736_086:0672b21": "何自心還見自心。能所不分見相斯絕。下句",
    "T36n1736_086:0672b22": "拂上知是我心。既能所知二皆是心。則亦絕",
    "T36n1736_086:0672b23": "能所故無知耳。故結云有想則癡。然般舟別",
    "T36n1736_086:0672b24": "譯。隋朝沙門闍那崛多。即大集賢護有文",
    "T36n1736_086:0672b25": "五卷。初品名思惟。第二品名三昧行。此中",
    "T36n1736_086:0672b26": "義在初品餘可知。第六海幢比丘寄正心",
    "T36n1736_086:0672b27": "住。成就般若了法性空。無住無依無邪無",
    "T36n1736_086:0672b28": "正故。聞讚毀真正其心念不動故。疏一滅",
    "T36n1736_086:0672b29": "受想定。如此品初及七地說。引淨名經亦",
    "T36n1736_086:0672c01": "如前說。疏布十善令向佛法故者。經文自",
    "T36n1736_086:0672c02": "具。細尋可知。疏十法雨即十住者。尋經易",
    "T36n1736_086:0672c03": "了。疏顯方便行不離般若者。既了俗由證",
    "T36n1736_086:0672c04": "真故說後得明不離也。疏能知三世佛法",
    "T36n1736_086:0672c05": "者。上約善友釋此約表位。經云。佛子。此菩",
    "T36n1736_086:0672c06": "薩應勸學十種廣大法。何等為十。所謂說",
    "T36n1736_086:0672c07": "一即多說多即一。文隨於義義隨於文。非",
    "T36n1736_086:0672c08": "有即有有即非有。無相即相相即無相。無性",
    "T36n1736_086:0672c09": "即性性即無性。即廣大法海也。餘可思準。第",
    "T36n1736_086:0672c10": "七休捨優婆夷寄不退住入於無生畢竟空",
    "T36n1736_086:0672c11": "理。心心常行空無相願。止觀雙運緣不能",
    "T36n1736_086:0672c12": "壞。湛猶澄海。故疏涅槃亦有此數者。即第",
    "T36n1736_086:0672c13": "六經如來性品說四依義。後經云迦葉菩薩",
    "T36n1736_086:0672c14": "白佛言。世尊。如是經典正法滅時。正戒毀",
    "T36n1736_086:0672c15": "時非法增長時。無如法眾生時。誰聽受奉持",
    "T36n1736_086:0672c16": "讀誦令其通利供養恭敬。書寫解說。下取意",
    "T36n1736_086:0672c17": "引。爾時佛讚迦葉。善哉善哉。善男子。汝能",
    "T36n1736_086:0672c18": "問如是義。善男子。若有眾生。一恒河沙佛",
    "T36n1736_086:0672c19": "所發菩提心。乃能於惡世不謗是經。不",
    "T36n1736_086:0672c20": "能為人分別廣說。若二恒河沙佛所發菩提",
    "T36n1736_086:0672c21": "心。乃能於惡世不謗信樂受持讀誦。亦不",
    "T36n1736_086:0672c22": "能為人演說。若三恒河沙佛所發菩提心。",
    "T36n1736_086:0672c23": "具第二人德。雖為人說未解深義。若四恒",
    "T36n1736_086:0672c24": "河沙佛所發心。亦具前德為他廣說十六",
    "T36n1736_086:0672c25": "分中一分之義。雖復演說亦不具足。若五",
    "T36n1736_086:0672c26": "恒河沙佛所發心。能廣為人說十六分中八",
    "T36n1736_086:0672c27": "分之義。若六恒河沙佛所發心。能廣為人",
    "T36n1736_086:0672c28": "說十六分中十二分之義。若七恒河沙佛所",
    "T36n1736_086:0672c29": "發心。為他廣說十六分中十四分義。若有",
    "T36n1736_086:0673a01": "於八恒河沙佛所發心。然後乃能於惡世中。",
    "T36n1736_086:0673a02": "不謗是法受持讀誦書寫經卷。亦勸他人",
    "T36n1736_086:0673a03": "令得書寫。自能聽受亦勸他人令得聽受",
    "T36n1736_086:0673a04": "通利等。然經但有積一至八。三十六言乃",
    "T36n1736_086:0673a05": "是義取。一上加二為三。三上加三為六。六",
    "T36n1736_086:0673a06": "上加四為十。十上加五為十五。十五上加",
    "T36n1736_086:0673a07": "六為二十一。二十一上加七為二十八。二十",
    "T36n1736_086:0673a08": "八上加八為三十六。是則積於八人二三四",
    "T36n1736_086:0673a09": "等。共為三十六也。雖是義取理必應然。疏",
    "T36n1736_086:0673a10": "天女云者。即淨名經。前已引竟。疏故彼住文",
    "T36n1736_086:0673a11": "云。出廣大遍滿音者。即勝進十法中之一句",
    "T36n1736_086:0673a12": "耳。第八仙人寄童真住者。心不生倒不起",
    "T36n1736_086:0673a13": "邪魔破菩提心故。疏正如此方楸樹。乃至",
    "T36n1736_086:0673a14": "餘如音義者。音義具云。楸樹下云。然甚有",
    "T36n1736_086:0673a15": "香氣其華紫色。子如枇杷。具云。其葉如此",
    "T36n1736_086:0673a16": "方柳樹。子似枇杷子。承蔕如柹。然其種類",
    "T36n1736_086:0673a17": "耐老。諸樹中最能高大。疏執手表授與之義。",
    "T36n1736_086:0673a18": "約教相說言相攝有力者。約義理說上通",
    "T36n1736_086:0673a19": "諸教。此在華嚴知識有力。善財無力。力攝",
    "T36n1736_086:0673a20": "無力。故因知識令善財見。若善財有力。",
    "T36n1736_086:0673a21": "則仙人無力。力攝無力。仙人所證善財皆",
    "T36n1736_086:0673a22": "得。故互相攝。疏文有十句五對下。疏文有",
    "T36n1736_086:0673a23": "三。初通相總明。二然初對下展轉釋。則無",
    "T36n1736_086:0673a24": "勝幢之總。為第一能益餘四展轉。皆以所",
    "T36n1736_086:0673a25": "益轉為能益。三若約能照下。就總別釋",
    "T36n1736_086:0673a26": "無勝幢之總含於五義。初之一能雖標總",
    "T36n1736_086:0673a27": "稱即受別名。故言能照皆是總中別義細",
    "T36n1736_086:0673a28": "尋可見。疏是以善財一生能辦多劫之行者。",
    "T36n1736_086:0673a29": "既善友力瞬息之間。或有佛所見經不",
    "T36n1736_086:0673b01": "可說不可說佛剎微塵數劫修行不倦。何得",
    "T36n1736_086:0673b02": "一生不經多劫。仙人之力長短自在故。如",
    "T36n1736_086:0673b03": "世王質遇仙之碁。纔看斧柯爛已經三歲尚",
    "T36n1736_086:0673b04": "謂食頃。既能以長為短。亦能以短為長。",
    "T36n1736_086:0673b05": "如周穆隨於幻人。雖經多年實唯瞬息。故",
    "T36n1736_086:0673b06": "結云不應以長短之時廣狹之處定其旨",
    "T36n1736_086:0673b07": "也。疏善知三際故長。善知勝義故直者。即",
    "T36n1736_086:0673b08": "義引第九住。又經云。此菩薩善知十種法。",
    "T36n1736_086:0673b09": "何等為十。所謂善知諸眾生受生。善知諸",
    "T36n1736_086:0673b10": "業煩惱現起。善知習氣相續。善知所行方",
    "T36n1736_086:0673b11": "便。善知無量法。善解諸威儀。善知世界差",
    "T36n1736_086:0673b12": "別。善知前際後際事。善知演說世諦。善知",
    "T36n1736_086:0673b13": "演說第一義。釋曰。若剋實取唯取第八及",
    "T36n1736_086:0673b14": "第十句。若通相說除第十句。餘皆三際之法。",
    "T36n1736_086:0673b15": "第九勝熱寄王子住者。從法王教生於正",
    "T36n1736_086:0673b16": "解當紹佛位故。疏故智論云。般若波羅蜜",
    "T36n1736_086:0673b17": "猶如大火聚即第二十論。疏又釋刀是斷德",
    "T36n1736_086:0673b18": "等者。上唯就般若上說。此下即三德。涅槃",
    "T36n1736_086:0673b19": "刀山是解脫德。火是般若德理即法身。疏今",
    "T36n1736_086:0673b20": "初刀山不可執下。疏文有三。一直消文",
    "T36n1736_086:0673b21": "意即就前約般若上說。般若能成眾行故。",
    "T36n1736_086:0673b22": "二此中下。通標三毒深玄之義。三然有",
    "T36n1736_086:0673b23": "五義下。開門別釋。一言諸部般若其文非",
    "T36n1736_086:0673b24": "一者。文中廣說三毒四倒悉皆清淨。廣說",
    "T36n1736_086:0673b25": "貪欲瞋癡性皆空寂故。二如淨名行於非",
    "T36n1736_086:0673b26": "道者。即第二經佛道品。文殊師利問維摩",
    "T36n1736_086:0673b27": "詰言。菩薩云何通達佛道。維摩詰言。菩薩",
    "T36n1736_086:0673b28": "行於非道是為通達佛道。又問。云何行於",
    "T36n1736_086:0673b29": "非道通達佛道。答曰。菩薩行五無間而無",
    "T36n1736_086:0673c01": "惱恚。至于地獄無諸罪垢。至于畜生無",
    "T36n1736_086:0673c02": "有無明憍慢等過。至于餓鬼而具足佛法。",
    "T36n1736_086:0673c03": "乃至示行瞋恚而常慈愍。皆言示行即幻",
    "T36n1736_086:0673c04": "用攝生。又云。云何為如來種。文殊答云。有",
    "T36n1736_086:0673c05": "為為種。無明有愛為種。貪恚癡為種等。結",
    "T36n1736_086:0673c06": "云六十二見一切煩惱皆是佛種。曰何謂也。",
    "T36n1736_086:0673c07": "答曰。若見無為入正位者。不能復發阿耨",
    "T36n1736_086:0673c08": "多羅三藐三菩提心。譬如高源陸地不生",
    "T36n1736_086:0673c09": "蓮華等皆菩薩幻用化生。言先以欲鉤牽",
    "T36n1736_086:0673c10": "者。亦是此品淨名答。普現色身之要言也。經",
    "T36n1736_086:0673c11": "云。示受於五欲亦復現行禪令魔心憒亂。",
    "T36n1736_086:0673c12": "不能得其便。火中生蓮華。是可謂希有。",
    "T36n1736_086:0673c13": "在欲而行禪希有亦如是。或現作婬女引",
    "T36n1736_086:0673c14": "諸好色者。先以欲鉤牽後令入佛道。既",
    "T36n1736_086:0673c15": "言現作。明是幻用。三在惑用心者。以是俗",
    "T36n1736_086:0673c16": "流帶妻挾子。是其常業。未能捨事。事上",
    "T36n1736_086:0673c17": "用心令了性空。但我妄念。未得自在非以",
    "T36n1736_086:0673c18": "為是。令惑漸薄便能遠離。上經亦云。菩薩",
    "T36n1736_086:0673c19": "在家與妻子俱。未曾暫捨一切智心等。四",
    "T36n1736_086:0673c20": "留惑潤生出現已釋。淨名不入生死大海。此",
    "T36n1736_086:0673c21": "前喻云。譬如不入大海不能得無價寶",
    "T36n1736_086:0673c22": "珠。疏但合文。五當相即道者。是道體故。理",
    "T36n1736_086:0673c23": "無二味故。無有一法非佛法故。言不思",
    "T36n1736_086:0673c24": "議故者。總相歎也。不可作欲等思。故引無",
    "T36n1736_086:0673c25": "行經文。前曾一用取欲空性則用初義。今",
    "T36n1736_086:0673c26": "取即道。亦如智論第七。喜根菩薩為於勝",
    "T36n1736_086:0673c27": "意菩薩而說偈言。婬欲即是道。恚癡亦復",
    "T36n1736_086:0673c28": "然。如是三事中。無量諸佛道。若有人分別",
    "T36n1736_086:0673c29": "婬怒癡及道。是人去佛遠。譬如天與地。道",
    "T36n1736_086:0674a01": "及婬怒癡是一法平等。若人聞怖畏。去佛",
    "T36n1736_086:0674a02": "道甚遠。婬法不生滅。不能令心惱。若人計",
    "T36n1736_086:0674a03": "吾我。婬將入惡道。見有無異行。是不離無",
    "T36n1736_086:0674a04": "有。若知有無等。超勝成佛道。都說七十餘",
    "T36n1736_086:0674a05": "偈。皆即道也。喜根於今現在東方。過十億",
    "T36n1736_086:0674a06": "佛土作佛。其國土亦號寶藏。佛號光喻日",
    "T36n1736_086:0674a07": "月王。文殊言。勝意比丘我身是也。爾時不信",
    "T36n1736_086:0674a08": "受無量苦。佛問。聞偈得何益。答能畢眾苦",
    "T36n1736_086:0674a09": "世世利根解深妙法等。疏上疑為揀其真偽",
    "T36n1736_086:0674a10": "下。疏文有五。一直釋經意。二魔亦能為下",
    "T36n1736_086:0674a11": "設疑難。三以此善友下解釋。四若爾下躡",
    "T36n1736_086:0674a12": "跡生疑。五以顯法故下釋顯疑意。疏淨",
    "T36n1736_086:0674a13": "名云受諸觸如智證者。即第一迦葉章中。謂",
    "T36n1736_086:0674a14": "智證實相。則觸而非觸。觸而非觸。受亦當",
    "T36n1736_086:0674a15": "然。心境兩冥為親證也。疏表振動等者。彼",
    "T36n1736_086:0674a16": "經云。佛子。云何為菩薩灌頂住。此菩薩成",
    "T36n1736_086:0674a17": "就十種智。何者為十。所謂振動無數世界。",
    "T36n1736_086:0674a18": "二照耀。三住持。四往詣。五嚴淨。上四皆同",
    "T36n1736_086:0674a19": "初句。六開示無數眾生。七觀察無數眾生。",
    "T36n1736_086:0674a20": "八知無數眾生根。九令無數眾生趣入。十",
    "T36n1736_086:0674a21": "令無量眾生調伏。今以無畏貫斯十句。第",
    "T36n1736_086:0674a22": "十慈行童女寄灌頂住者。從前觀空得無生",
    "T36n1736_086:0674a23": "心最為上首。諸佛法水灌其頂故。疏般若",
    "T36n1736_086:0674a24": "中云了色是般若等者。即大品經意。具歷",
    "T36n1736_086:0674a25": "諸法且初歷五蘊。云了色是般若一切法趣",
    "T36n1736_086:0674a26": "色。色尚不可得。云何當有趣非趣。如是",
    "T36n1736_086:0674a27": "具歷諸法皆然。若般若意。似當諸法之性",
    "T36n1736_086:0674a28": "不異色性。故皆趣色。色不可得當法性空。",
    "T36n1736_086:0674a29": "既無所趣安有能趣。若智者意一切法趣",
    "T36n1736_086:0674b01": "色。是假觀。色尚不可得。是空觀。云何當有趣",
    "T36n1736_086:0674b02": "非趣。即中道觀。今疏用意但要初句。以取",
    "T36n1736_086:0674b03": "色性為諸法依。以性普收故皆趣色。則一",
    "T36n1736_086:0674b04": "色中具一切法。是事事無礙之意。故隨一",
    "T36n1736_086:0674b05": "法皆收法界。故得依果一一境中具諸莊",
    "T36n1736_086:0674b06": "嚴。則莊嚴屬果以果詺因名普莊嚴。第二",
    "T36n1736_086:0674b07": "意即因自莊嚴。疏言三十六下。但約表義。若",
    "T36n1736_086:0674b08": "約事釋。如休捨處。疏又彼總此別者。謂地",
    "T36n1736_086:0674b09": "經之中。但云無量百千阿僧祇陀羅尼門。解",
    "T36n1736_086:0674b10": "脫門三昧門亦然。設有列者。但列其十。今",
    "T36n1736_086:0674b11": "有一百一十八門總持。故云別也。疏用上三",
    "T36n1736_086:0674b12": "眼下。釋此名大文第三十行位。疏初善見",
    "T36n1736_086:0674b13": "比丘寄歡喜行者。施悅自他故名歡喜。疏",
    "T36n1736_086:0674b14": "初二約菩薩者。理智一對。初一報類難知",
    "T36n1736_086:0674b15": "者。如迴向品說。二妄想為因即無性者。妄想",
    "T36n1736_086:0674b16": "為因釋依想住。即無性言釋於甚深。故楞伽",
    "T36n1736_086:0674b17": "云。前聖所知轉相傳授妄想無性。斯為自覺",
    "T36n1736_086:0674b18": "聖智之境。故甚深也。疏三染分行業等者。以",
    "T36n1736_086:0674b19": "約眾生故。如一孔雀毛一切種因相等。疏",
    "T36n1736_086:0674b20": "四感異熟識者。行相深細故。經云。阿陀那識",
    "T36n1736_086:0674b21": "甚深細等。亦如楞伽上中下。修照見自心生",
    "T36n1736_086:0674b22": "滅流注。又經云。諸識有二種生。謂流注生相",
    "T36n1736_086:0674b23": "生。有二種住。謂流注住相住。有二種滅。謂",
    "T36n1736_086:0674b24": "流注滅及相滅。古同釋云。流注是八識相續。",
    "T36n1736_086:0674b25": "然相有三種。已如前引。今此即剎那流注。",
    "T36n1736_086:0674b26": "與上照見自心生滅流注義相符也。若常照",
    "T36n1736_086:0674b27": "之見其無性即自覺聖智故。疏五所變影像",
    "T36n1736_086:0674b28": "等者。相分即是影像。第八緣三種境。境即相",
    "T36n1736_086:0674b29": "分。謂種子。根身即內境也。器世間即外境也。",
    "T36n1736_086:0674c01": "變現心所等皆是內也。色為二所現。影亦通",
    "T36n1736_086:0674c02": "內外。外即五塵內即五根等。疏六名無得物",
    "T36n1736_086:0674c03": "之功。已見上文。疏七文字言說皆解脫故者。",
    "T36n1736_086:0674c04": "即淨名中天女折身子。已如前引。疏皆嚴",
    "T36n1736_086:0674c05": "法界而無嚴者。故金剛云。莊嚴佛國土即",
    "T36n1736_086:0674c06": "非莊嚴是名莊嚴。謂雖復莊嚴無能嚴心。",
    "T36n1736_086:0674c07": "則稱實理。事理無礙方真嚴也。餘二可知。",
    "T36n1736_086:0674c08": "言總上二分下結法所屬。疏此則但是一相",
    "T36n1736_086:0674c09": "者。以晉經合其身殊妙屬後尼拘陀。故今經",
    "T36n1736_086:0674c10": "二相彼但成一。然如尼俱陀者。其枝橫布與",
    "T36n1736_086:0674c11": "上聳相稱。非如建木一向直聳。非如傍覆",
    "T36n1736_086:0674c12": "一向婆娑。故云上下端直。若順樹相圓滿最",
    "T36n1736_086:0674c13": "妙。此明不長不短。如人橫尋與身相稱七",
    "T36n1736_086:0674c14": "尺之人。尋亦七尺。此為福相。疏明其心相",
    "T36n1736_086:0674c15": "者。然世之相亦有三類。一色相。二聲相。三",
    "T36n1736_086:0674c16": "心相。心相最勝。然可修成。含弘仁惠是勝",
    "T36n1736_086:0674c17": "相也。今此正明菩薩心相。言即止觀雙運",
    "T36n1736_086:0674c18": "者。經初二句標示止觀。初智慧為觀。後於",
    "T36n1736_086:0674c19": "諸境下即止。從止過下釋若沈若舉已下經",
    "T36n1736_086:0674c20": "文。然沈舉略有二種。一昏沈掉舉。此相即麁",
    "T36n1736_086:0674c21": "今所不論。二細沈舉。即如疏辨。若靜無遺",
    "T36n1736_086:0674c22": "照動不離寂。則是雙行不沈不舉。故云",
    "T36n1736_086:0674c23": "正受現前。然經一切皆息總該上四。而疏釋",
    "T36n1736_086:0674c24": "之四對別顯。上釋第一若沈若舉竟。二不",
    "T36n1736_086:0674c25": "智不愚則雙契中道者。即取下皆息該此",
    "T36n1736_086:0674c26": "名不智不愚。若智牒前觀也。非智牒前止",
    "T36n1736_086:0674c27": "也。今由皆息則止觀兩亡。為真止觀方契",
    "T36n1736_086:0674c28": "中道。三起念下。釋動轉皆息。若有止觀即",
    "T36n1736_086:0674c29": "為動轉。今由兩亡故無動轉。四雙非已下",
    "T36n1736_086:0675a01": "釋戲論字。言雙非者。非止非觀。斯則第四",
    "T36n1736_086:0675a02": "戲論謗也。再遣者又亡雙非。謂非非止觀",
    "T36n1736_086:0675a03": "等。由迹不忘如楔出楔。故並戲論。今由",
    "T36n1736_086:0675a04": "皆息戲論自亡。上但遮過。從得佛下顯其",
    "T36n1736_086:0675a05": "成德。故疏云。雖止觀雙運而無心寂照等。",
    "T36n1736_086:0675a06": "雙運即為雙照。無心即為雙遮。遮照同時互",
    "T36n1736_086:0675a07": "融平等。即是如如平等之境。第二自在主寄",
    "T36n1736_086:0675a08": "饒益行者。三聚淨戒能益自他。故云饒益。",
    "T36n1736_086:0675a09": "疏持戒現世果故者。戒經云。明人能護戒",
    "T36n1736_086:0675a10": "能得三種樂。名譽及利養死得生天上故。",
    "T36n1736_086:0675a11": "疏福河常流注者。不持戒者可犯之境皆有",
    "T36n1736_086:0675a12": "犯分。由持戒故於無盡境皆發勝福故。疏",
    "T36n1736_086:0675a13": "有智能護戒者。文殊主智故。此言亦是戒經",
    "T36n1736_086:0675a14": "云。當觀如是處有智勤護戒。戒淨有智",
    "T36n1736_086:0675a15": "慧便得第一道。釋曰。上二句以智為因。下",
    "T36n1736_086:0675a16": "二句是智之果。疏四重十重者。四重通二乘",
    "T36n1736_086:0675a17": "別解脫戒。十重已下大乘四重通。亦唯大故。",
    "T36n1736_086:0675a18": "彌勒受戒羯摩但受四不可過。謂十重之中",
    "T36n1736_086:0675a19": "最後四戒。謂慳瞋讚毀及謗三寶故。疏成五",
    "T36n1736_086:0675a20": "明者。五明在下業中。上之諸名體但是聲明",
    "T36n1736_086:0675a21": "中義並如五地。今當略釋。疏二業用中三初",
    "T36n1736_086:0675a22": "總明者。此之總文亦即聲明書。即聲明中法",
    "T36n1736_086:0675a23": "施設建立名句文身等故。其數算印即聲明",
    "T36n1736_086:0675a24": "中數施設建立。通治取與中生疑障其界",
    "T36n1736_086:0675a25": "處等。法即是因明故。新經云。種種論是論",
    "T36n1736_086:0675a26": "體。即言論諍論等。疏雜辨諸明者。即餘三",
    "T36n1736_086:0675a27": "明。一即醫方明於中風癎消瘦是病相鬼魅",
    "T36n1736_086:0675a28": "所著亦是病相。亦是病因因鬼等病故。其能",
    "T36n1736_086:0675a29": "療治即是除斷。能字亦是斷已不生。二亦能",
    "T36n1736_086:0675b01": "造立下。即工巧明。瑜伽十五有十二工巧。今",
    "T36n1736_086:0675b02": "略有五明。一營造工業。二以善調練種種",
    "T36n1736_086:0675b03": "仙藥者。即和合工業。三善營理田農。即營農",
    "T36n1736_086:0675b04": "工業。四商賈。即商賈工業。其一切諸業。即",
    "T36n1736_086:0675b05": "該諸文所不說者。更有七不說。謂音樂書",
    "T36n1736_086:0675b06": "算成熟方所事王變化呪術。五又善別知眾",
    "T36n1736_086:0675b07": "生身相。即占相工業。三作善作惡下即是內",
    "T36n1736_086:0675b08": "明。然瑜伽有四施設建立。一事二理三攝聖",
    "T36n1736_086:0675b09": "教四聖所應知。今文唯明於理。於中有二。",
    "T36n1736_086:0675b10": "一知六趣因果。二此人下知三乘因果。從",
    "T36n1736_086:0675b11": "如是等下。總結兼於餘三。謂令其習學決定",
    "T36n1736_086:0675b12": "究竟即攝聖教。聖教所知應辨事。理事即",
    "T36n1736_086:0675b13": "三藏故。下知算亦聲明攝。",
    "T36n1736_086:0675b14": "大方廣佛華嚴經隨疏演義鈔卷第八十六"
}