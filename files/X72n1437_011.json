{
    "X72n1437_011:0444b18": "永覺和尚廣錄卷第十一",
    "X72n1437_011:0444b20": "嗣法弟子 道霈 重編",
    "X72n1437_011:0444b21": "書上",
    "X72n1437_011:0444b22": "答新城江孝廉",
    "X72n1437_011:0444b23": "[0444b23] 承諭。謂本來無事。何得妄起疑情。忘之則一。疑之則",
    "X72n1437_011:0444b24": "二。故教人起疑情者。是謂將忌作藥。愚意。忘之勝疑。",
    "X72n1437_011:0444c01": "誠如來諭。然忘之一字。亦不容無辨。有迷而忘者。有",
    "X72n1437_011:0444c02": "悟而忘者。有自然忘者。有作意忘者。若執情未破。而",
    "X72n1437_011:0444c03": "作意忘之。果可忘乎。縱曰能之。亦不過昏昏汶汶而",
    "X72n1437_011:0444c04": "已。若疑之之念。固為覺體之障。在有志者。因其勢而",
    "X72n1437_011:0444c05": "善用之。則反可假之。以為破障之術。&#x8462;以疑之與悟。",
    "X72n1437_011:0444c06": "其機相待也。其勢相因也。其理一貫也。故求悟者必",
    "X72n1437_011:0444c07": "貴疑。請為居士詳之。夫人心之機。不凝結必不能開",
    "X72n1437_011:0444c08": "豁。如隆冬閉塞。實釀泰元。若氣泄而不完。則其發生",
    "X72n1437_011:0444c09": "也必無力。故貴疑者。貴其疑則凝結也。法界之源不",
    "X72n1437_011:0444c10": "深研。必不能遠到。如雪夜孤軍。深抵蔡城。擒元濟於",
    "X72n1437_011:0444c11": "榻上。豈為分外。若以披靡之卒。遊其外藩。望蔡州若",
    "X72n1437_011:0444c12": "天上矣。故貴疑者。貴其疑則深研也。是知。疑為悟因。",
    "X72n1437_011:0444c13": "悟為疑果。殆若暗之必有明。而吸之必有呼矣。可無",
    "X72n1437_011:0444c14": "疑乎。可無疑乎。至於疑而悟。則悟且不存。疑於何有。",
    "X72n1437_011:0444c15": "正足下所謂忘之則一者是也。豈更憂其將忌作藥",
    "X72n1437_011:0444c16": "哉。狂瞽之談。有&#x51DF;玄鑑。惟冀採擇幸幸。",
    "X72n1437_011:0444c17": "與僧論不許參禪",
    "X72n1437_011:0444c18": "[0444c18] 吾聞。禪之與教。非有二也。教為禪詮。禪為教髓。執文",
    "X72n1437_011:0444c19": "義而守詮。禪亦為教。離文義而契心。教亦名禪。昔永",
    "X72n1437_011:0444c20": "嘉精天台觀法。因閱維摩經有省。後謁曹溪。遂承印",
    "X72n1437_011:0444c21": "可。乃曰。分明佛&#x52D1;曹溪是。果有禪教之分乎。長水精",
    "X72n1437_011:0444c22": "鍊三學。說法如雲。及見琅琊。問清淨本然。云何忽生",
    "X72n1437_011:0444c23": "山河大地。琊答曰。清淨本然。云何忽生山河大地。水",
    "X72n1437_011:0444c24": "遂豁然。歸講楞嚴。天為雨華。果有禪教之分乎。今聞。",
    "X72n1437_011:0445a01": "師垂示云。修行宜遵佛教。不宜參禪。禪宗乃後代權",
    "X72n1437_011:0445a02": "巧建立。依之而修。多有錯誤。誠如師論。則是謂永嘉",
    "X72n1437_011:0445a03": "長水。為不遵佛教。而受後代之權巧也可乎。且佛云。",
    "X72n1437_011:0445a04": "始從鹿苑。終至跋提。中間未&#x751E;說得一字。則師所遵。",
    "X72n1437_011:0445a05": "果何教乎。世尊拈華。迦葉微笑。乃曰。吾有教外別傳",
    "X72n1437_011:0445a06": "涅槃妙心。付與摩訶迦葉。此皆佛教明文。師何獨不",
    "X72n1437_011:0445a07": "遵之乎。大都教多曲示。禪唯直指。曲直隨機。佛心靡",
    "X72n1437_011:0445a08": "二。師必欲廢禪而遵教。則非獨不知禪。且不知教也。",
    "X72n1437_011:0445a09": "又聞。師謂。看教則今生現資妙解。當來必獲智慧之",
    "X72n1437_011:0445a10": "報。參禪而不悟。則終身面墻。大失法利。以此較之。不",
    "X72n1437_011:0445a11": "宜參禪。愚請以喻明之。參禪而未悟。似讀書而不第",
    "X72n1437_011:0445a12": "者也。看教而獲益。似納例而得官者也。今見納例便",
    "X72n1437_011:0445a13": "可得官。讀書難以取第。而盡勸讀書者之納例。可乎。",
    "X72n1437_011:0445a14": "出家立志。便當誓取菩提。而安意於義解之學。非釋",
    "X72n1437_011:0445a15": "子之發心也。且參禪之士。雖未徹證。其益必有大於",
    "X72n1437_011:0445a16": "看教者。良以。參禪一念。&#x8462;發無上心。求無上慧也。其",
    "X72n1437_011:0445a17": "功德。寧有量哉。念念內薰。冥增智種。現世必能使惑",
    "X72n1437_011:0445a18": "薄障消。吉祥來集。當來必能作菩提因。成涅槃果。祖",
    "X72n1437_011:0445a19": "云。再出頭來。一聞千悟。此語終不&#x8657;也。若看教。雖今",
    "X72n1437_011:0445a20": "生後世。&#x7ADD;沾殊益。而要之。散亂聰明。終為道障。古亦",
    "X72n1437_011:0445a21": "有反得愚癡之報者。&#x8462;以其中無正觀。而馳心於外。",
    "X72n1437_011:0445a22": "安得不隔世而茫然乎。合而較之。參禪而不悟。實為",
    "X72n1437_011:0445a23": "悟因。看教而得益。只增解路。參禪則用心於內。實兼",
    "X72n1437_011:0445a24": "治心之功。看教則用心於外。全無返聞之力。其益果",
    "X72n1437_011:0445b01": "孰大乎。若曰吾念佛以為正修。誦讀以資正信。則淨",
    "X72n1437_011:0445b02": "土法門。千妥萬當。誰敢議之。但執一非他。則師之失",
    "X72n1437_011:0445b03": "也。若曰參禪一法。非上根莫受。中下之流。且從漸入。",
    "X72n1437_011:0445b04": "則應根施教。千佛一轍也。誰敢議之。但一&#x69E9;&#x7ADD;遮。則",
    "X72n1437_011:0445b05": "師之失也。況 明興二百年來。單傳一&#x8109;。不絕如&#x7DAB;。",
    "X72n1437_011:0445b06": "我輩丁此陵夷之運。不能張大而廣傳之。可縱心生",
    "X72n1437_011:0445b07": "滅。令祖道之益湮乎。望師廓無外之大觀。納愚者之",
    "X72n1437_011:0445b08": "一得。則斯道幸甚。臨楮不勝竦栗。伏惟海容是禱。",
    "X72n1437_011:0445b09": "與沙縣曹智齋文學",
    "X72n1437_011:0445b10": "[0445b10] 數承來諭。&#x7ADD;據經文。佛旨可憑。灼然非錯。然山僧終",
    "X72n1437_011:0445b11": "不相肯。豈自生我慢。強相委曲哉。&#x8462;緣所據經文。&#x7ADD;",
    "X72n1437_011:0445b12": "是方便權說。若祇依語生解。則墮在道理障中。是非",
    "X72n1437_011:0445b13": "窠裏。大丈夫漢。決不如此。須是離窠出格。道得一句。",
    "X72n1437_011:0445b14": "始有參學分。不然。向殘編斷簡中。以聰明領略。說得",
    "X72n1437_011:0445b15": "滴水不漏。亦安能敵生死哉。達摩門下。提唱此事。大",
    "X72n1437_011:0445b16": "都要絕是非。泯觀智。忘道理。離心識。始可以出生死。",
    "X72n1437_011:0445b17": "而續祖燈。故下一語。必如太阿鋒。觸著則傷。如塗毒",
    "X72n1437_011:0445b18": "鼓聞之即喪。豈可依經解義。如一老座主耶。且尋常",
    "X72n1437_011:0445b19": "謂生死事大。急宜剿絕。然窮其根源。決非他物。即今",
    "X72n1437_011:0445b20": "惺惺靈靈。向經論中。探討道理。分別是非者是也。若",
    "X72n1437_011:0445b21": "今祇在經輪中。鑽研分別。則是重培其根。而益浚其",
    "X72n1437_011:0445b22": "源。豈有出離之日乎。故要出離生死者。直須除其根",
    "X72n1437_011:0445b23": "源。要除其根源者。非可靠著人來。非可靠著佛來。非",
    "X72n1437_011:0445b24": "可靠著一切經論來。須是將生平所學的所解的。一",
    "X72n1437_011:0445c01": "刀兩斷。拈向他方世界之外。然後將一句無義味話。",
    "X72n1437_011:0445c02": "一提提起。不管生。不管死。不管久。不管近。至於正念",
    "X72n1437_011:0445c03": "純一。情識自然消滅。情識消滅。則瞠開正眼。十界平",
    "X72n1437_011:0445c04": "沉。而丈夫之能事畢矣。若所謂入生死出生死。不&#x7ADD;",
    "X72n1437_011:0445c05": "為贅語哉。公宿有靈骨。似非一等。故敢披瀝。不覺囉",
    "X72n1437_011:0445c06": "哆。伏惟垂察是荷。",
    "X72n1437_011:0445c07": "與建陽蕭儆韋明府",
    "X72n1437_011:0445c08": "[0445c08] 某自落髮來。已經七白。欲亟見而無由也。今秋本立",
    "X72n1437_011:0445c09": "來山。忽接華翰。恍如覿面。欣慰欣慰。及開緘捧讀。始",
    "X72n1437_011:0445c10": "知近以太夫人之故。旋旌梓里。而不忘故舊。遠承念",
    "X72n1437_011:0445c11": "及。足見交情矣。第暌違既久。未悉起居。不識於本分",
    "X72n1437_011:0445c12": "上。曾留心否。&#x8462;老丈生平。學要精。文要精。又聞。如今",
    "X72n1437_011:0445c13": "地理也要精。更有一件。還精也未。某見海內許多名",
    "X72n1437_011:0445c14": "公大老。才長學博。睥睨千古。將朝政之得失。人物之",
    "X72n1437_011:0445c15": "賢否。著述之是非。一一之乎者也。說得滴水不漏。又",
    "X72n1437_011:0445c16": "遠而天文。潛而地&#x8109;。微而氣化。&#x7ADD;須徹觀洞見。如示",
    "X72n1437_011:0445c17": "諸掌。及輕輕向渠。問如何是你本命元辰。便茫然失",
    "X72n1437_011:0445c18": "措了也。宜急者偏緩。宜緩者偏急。至遠者偏明。至近",
    "X72n1437_011:0445c19": "者偏暗。其故何哉。只為耳目心思。為外塵所惑。便忙",
    "X72n1437_011:0445c20": "忙外奔。逐一分別。所以似事事精明。若本命元辰。須",
    "X72n1437_011:0445c21": "是不為外塵所惑。情忘識絕。分別都休。始堪默契。故",
    "X72n1437_011:0445c22": "知之者鮮矣。又有一等。自謂留心斯道。&#x5374;祇在冊子",
    "X72n1437_011:0445c23": "上作活計。將妄識。一一揣摩將去。解說將去。雖曰究",
    "X72n1437_011:0445c24": "心。實成大障。又安能默契耶。今老丈年近知命。已非",
    "X72n1437_011:0446a01": "少壯之比。況位益高。政益繁。任益重。緣益廣。某恐忙",
    "X72n1437_011:0446a02": "忙外逐之病。實甚於蓬蒿之下。則此一段大事。又將",
    "X72n1437_011:0446a03": "何日了乎。豈老丈事事要精。偏此不要精乎。願老丈。",
    "X72n1437_011:0446a04": "於功名鼎盛之秋。切不可忘&#x5374;此念。縱不能撥冗謝",
    "X72n1437_011:0446a05": "浮。專心斯道。且向紛囂雜亂之中。常思那箇是我本",
    "X72n1437_011:0446a06": "命元辰。不要說道理。不要作知解。但常提此一念。則",
    "X72n1437_011:0446a07": "他日超生死。證菩提。便是此一念。為之種也。若宿緣",
    "X72n1437_011:0446a08": "有在。靈根頓發。逢聲遇色。忽然撞著。又不待出紛囂",
    "X72n1437_011:0446a09": "雜亂之中。而豁然徹證矣。既到此地位。便解出大機。",
    "X72n1437_011:0446a10": "顯大用。祖述三皇五帝也得。呵罵仲尼老莊也得。談",
    "X72n1437_011:0446a11": "兵也得。治水也得。一切坐斷。向萬仞峰頭。目視雲漢",
    "X72n1437_011:0446a12": "也得。良以。莫非妙體映現。則莫非妙用難思也。社中",
    "X72n1437_011:0446a13": "諸友。唯老丈確有正信。但向上一著。無心擔荷。故爾",
    "X72n1437_011:0446a14": "不勝煩瑣。緇素異途。私衷頗切。伏惟炤亮幸甚。",
    "X72n1437_011:0446a15": "答三山禪者",
    "X72n1437_011:0446a16": "[0446a16] 遠承垂念瑤札寵頒。意中必有新知堪為我助。及啟",
    "X72n1437_011:0446a17": "讀之。則謂法門正&#x8109;。唯當以機用接人。不宜授人以",
    "X72n1437_011:0446a18": "死話頭死工夫。噫是何言歟。夫法門正&#x8109;。非汝所知。",
    "X72n1437_011:0446a19": "且置勿論。至於話頭上一步死工夫。則實非吾之臆",
    "X72n1437_011:0446a20": "說也。昔者黃蘗肇端。諸師遵承。而大慧尤主張之。夫",
    "X72n1437_011:0446a21": "大慧中興濟北之道。豈其機用弗具。而開示來學。一",
    "X72n1437_011:0446a22": "一例以一句話頭。塞斷其咽喉。消磨其伎倆。然後顯",
    "X72n1437_011:0446a23": "大機大用。以激發其精光。故依而獲證者。四十餘人。",
    "X72n1437_011:0446a24": "&#x8462;師家之機用。學者之功夫。必兩相宜。而後可以有",
    "X72n1437_011:0446b01": "成也。若不策進其功夫。而唯以機用接人。則上根上",
    "X72n1437_011:0446b02": "器。當下知歸者。能有幾人。將見中下之流。永失法利。",
    "X72n1437_011:0446b03": "而掠&#x8657;之輩。乘風接響。達摩一宗。掃地盡矣。夫達摩",
    "X72n1437_011:0446b04": "西來。九年面壁。可謂壁立萬仞。及其接引神光。則亦",
    "X72n1437_011:0446b05": "不廢方便。乃曰。汝但外息諸緣。內心無喘。心如墻壁。",
    "X72n1437_011:0446b06": "可以入道。此即死工夫之說也。夫工夫不死。則情識",
    "X72n1437_011:0446b07": "橫生。非亂逐於名利。即深膠於知解。雖有機用。將安",
    "X72n1437_011:0446b08": "施乎。至於法門正&#x8109;。豈涉機用。非獨看話頭者。為自",
    "X72n1437_011:0446b09": "生枝節。即入門便棒。入門便喝。早生枝節了也。今執",
    "X72n1437_011:0446b10": "之為正&#x8109;。奚啻錯千錯萬哉。周道如砥。請速改玉。儻",
    "X72n1437_011:0446b11": "執前非。非汝益矣。戒之戒之。",
    "X72n1437_011:0446b12": "答&#x9834;上人",
    "X72n1437_011:0446b13": "[0446b13] 來教。以專持名號。兼讀大乘。為淨土良猷。此法門千",
    "X72n1437_011:0446b14": "妥萬當。何容再贅哉。第慮守之弗堅。行之弗久。他日",
    "X72n1437_011:0446b15": "不覺不知。分於他岐。便亡了羊也。況專持名號。誰不",
    "X72n1437_011:0446b16": "云然。多見兄弟。只將一句阿彌陀佛。向昏沉散亂中",
    "X72n1437_011:0446b17": "混過。自謂。我每日念幾千幾萬。逗到臘月三十日。手",
    "X72n1437_011:0446b18": "忙&#x811A;亂。&#x5374;道佛法無靈驗。豈果無靈驗哉。則念之非",
    "X72n1437_011:0446b19": "其念也。愚謂。念佛一門。決不可悠悠緩緩。借此躲跟。",
    "X72n1437_011:0446b20": "直須奮起一念。如倚天長劍。使昏散二魔。逃竄無地。",
    "X72n1437_011:0446b21": "如紅爐猛火。使無始情識。銷鑠無餘。則一念佛。一念",
    "X72n1437_011:0446b22": "西方。十念佛。十念西方。千念萬念佛。千念萬念西方。",
    "X72n1437_011:0446b23": "及至打翻窠臼。再立乾坤。則呵笑怒罵。屙屎放尿。無",
    "X72n1437_011:0446b24": "不西方。又安問往生。若今日依舊。祇是娑婆人物。七",
    "X72n1437_011:0446c01": "三八四。半上半下。要得臨終生彼。豈不難哉。豈不難",
    "X72n1437_011:0446c02": "哉。&#x8462;目今色身康健。志氣精明。忽然逢緣遇境。要推",
    "X72n1437_011:0446c03": "推不開。要坐坐不斷。乃俟八苦交煎之日。冀其一念",
    "X72n1437_011:0446c04": "相應佛來接引。果可得乎。辱承諭及。不辭逗漏。高明",
    "X72n1437_011:0446c05": "以為何如。",
    "X72n1437_011:0446c06": "與李青郎茂才",
    "X72n1437_011:0446c07": "[0446c07] 前承華翰。知丈能向此門。發如是志。嗟嘆再三。每向",
    "X72n1437_011:0446c08": "人前。亟稱東家李矣。及涵初居士來山。又聞。律身端",
    "X72n1437_011:0446c09": "謹。範眾嚴肅。益見非空騰口說者。嗚呼衰暮之季。何",
    "X72n1437_011:0446c10": "得有此乎。夫臭利之場。見者馳神。大道之言。聞者掩",
    "X72n1437_011:0446c11": "耳。非獨風澆俗靡。弗克自振。亦其智劣骨俗。故甘受",
    "X72n1437_011:0446c12": "轉輪耳。今丈乃能當斯世。而奮然自拔。直欲窮到古",
    "X72n1437_011:0446c13": "人見處。不圖。今日復見漢官威儀也。但斯道之入。未",
    "X72n1437_011:0446c14": "可容易。不得向自己思慮上求。又豈可向他人口[勿/口]",
    "X72n1437_011:0446c15": "上討。直須從人法雙忘。後突開正眼。然後見一切語",
    "X72n1437_011:0446c16": "言。一切知見。全不當情。始稱丈夫之事。若稍覺有可",
    "X72n1437_011:0446c17": "見處。有可喜處。有可擬議處。有可主張處。並是邪魔",
    "X72n1437_011:0446c18": "外道。非吾眷屬。或稍覺無可見處。無可喜處。無可擬",
    "X72n1437_011:0446c19": "議處。無可主張處。亦是邪魔外道。非吾眷屬。如今日",
    "X72n1437_011:0446c20": "一二士夫家。借儒解釋。援釋談儒。非不自謂新奇度",
    "X72n1437_011:0446c21": "越。其於斯道。直是如醉如狂。而且廣煽邪說。誑誤後",
    "X72n1437_011:0446c22": "學。則其罪通於天矣。&#x8462;一心境界。決非一切。若不從",
    "X72n1437_011:0446c23": "全無縫罅處拶入。通身脫落後承當。縱有百千神通。",
    "X72n1437_011:0446c24": "百千三昧。終成下鬼也。丈欲從事於此。可不擇門而",
    "X72n1437_011:0447a01": "趨乎。儻能撥冗入山。尚當別有傾倒。",
    "X72n1437_011:0447a02": "與朱葵心茂才",
    "X72n1437_011:0447a03": "[0447a03] 某謬墮僧數。鄙穢無聞。辱荷曲成。感愧感愧。然壺山",
    "X72n1437_011:0447a04": "之事。終不敢染指者。非矮節以自高也。特以某非住",
    "X72n1437_011:0447a05": "庵之僧耳。某削髮入山。祇為生死二字。至於田舍眷",
    "X72n1437_011:0447a06": "屬。早已唾涕棄之。豈於此而收其已棄耶。此不可住",
    "X72n1437_011:0447a07": "庵一也。素性&#x758E;散。不閑世務。迂拙任情。難投時好。此",
    "X72n1437_011:0447a08": "不可住庵二也。某受先師戒約。不營世緣。不干豪貴。",
    "X72n1437_011:0447a09": "瓶&#x9262;隨緣。分文不畜。一旦住庵。則油鹽茶米。將安所",
    "X72n1437_011:0447a10": "取乎。此不可住庵三也。又聞。建城諸僧。見士大夫之",
    "X72n1437_011:0447a11": "禮。反在庶民之下。此法滅之兆也。可勝痛哭哉。故某",
    "X72n1437_011:0447a12": "自來。未&#x751E;輕投一刺。即有枉顧。並不報謁。或承寵召。",
    "X72n1437_011:0447a13": "托故避之。豈曰倨侮。以為僧之體。宜如是也。此不可",
    "X72n1437_011:0447a14": "住庵四也。茲袁公喬梓。辱承翰教。雅愛殊深。謙光可",
    "X72n1437_011:0447a15": "挹。令人心愧。然奈某之不可住庵何哉。第興造之緣。",
    "X72n1437_011:0447a16": "為釋子者義。當殫力贊成。其敢自愛。至於庵事。仍付",
    "X72n1437_011:0447a17": "舊僧攝理。餘不盡言。專俟駕臨傾倒。",
    "X72n1437_011:0447a18": "復李青郎茂才",
    "X72n1437_011:0447a19": "[0447a19] 清脩借榻。時領玄音。兼承高誼。益深刻銘。別來歸山。",
    "X72n1437_011:0447a20": "音信未通。三月接司衡書。始知足下首冠多士。固卞",
    "X72n1437_011:0447a21": "璞不容其久晦。亦知學道不礙於應世也。來書云。世",
    "X72n1437_011:0447a22": "人被業風簸弄。如傀儡然。真可笑愍。誠如來諭。但請",
    "X72n1437_011:0447a23": "即從業風簸弄處。推而窮之。則傀儡之義益精。傀儡",
    "X72n1437_011:0447a24": "之義益精。則不見可笑。亦不見可憫。身心不遣而自",
    "X72n1437_011:0447b01": "無。世界不觀而元寂。而所謂傀儡者已化為廣長舌",
    "X72n1437_011:0447b02": "相。即三藏所詮。五宗所指。又豈有出於是哉。今司衡",
    "X72n1437_011:0447b03": "以札見召。&#x8462;欲理九賢之舊業也。端陽之後。當復聚",
    "X72n1437_011:0447b04": "首。傀儡之義。不猶信乎。到日擬為足下作罷參齋。唯",
    "X72n1437_011:0447b05": "足下留意。幸甚。",
    "X72n1437_011:0447b06": "復蔡司衡茂才",
    "X72n1437_011:0447b07": "[0447b07] 仲春之初。曾會陳良老云。尊駕尚未抵郡。及接手書。",
    "X72n1437_011:0447b08": "始知。到郡已遽歸也。來書云。歸日萬緣都澹。唯有一",
    "X72n1437_011:0447b09": "件大事未明。實增慚愧。終日忽忽。如有所失。若實實",
    "X72n1437_011:0447b10": "有此意思。則入道不遠矣。但復云。如更闌戲散。酒罷",
    "X72n1437_011:0447b11": "客歸。生出無聊景況。則所謂忽忽如有所失者。已分",
    "X72n1437_011:0447b12": "於第二念了也。譬如世人忽失重寶。急於尋覓。豈更",
    "X72n1437_011:0447b13": "暇顧更闌戲散等。而生無聊之景況乎。大都學道之",
    "X72n1437_011:0447b14": "士。只以大道未明為憂。決不可妄生第二念。況世緣",
    "X72n1437_011:0447b15": "如幻如化。生非有生。滅非有滅。若見其有生有滅。已",
    "X72n1437_011:0447b16": "錯了也。更從而欣之戚之。不尤錯之錯乎。九賢書。偽",
    "X72n1437_011:0447b17": "妄實多。遠玷前哲。刪而正之。實余本懷。茲承雅召。敢",
    "X72n1437_011:0447b18": "不趨赴。擬於端午後出山。不必遣人來接。鐘山事。俟",
    "X72n1437_011:0447b19": "到日商之。",
    "X72n1437_011:0447b20": "答聞谷大師",
    "X72n1437_011:0447b21": "[0447b21] 某前趨謁。遽以俗緣促歸。未及飽領法誨。心殊悵悵。",
    "X72n1437_011:0447b22": "所命述諸祖道影贊。以他緣羈絆。未及速成。至今月",
    "X72n1437_011:0447b23": "初方就。正具書呈上。函未出門。而省衷師至。辱承寶",
    "X72n1437_011:0447b24": "翰。兼荷寵錫。感愧何極。祖影下卷。沈文學。方失之延",
    "X72n1437_011:0447c01": "津。而曹大參。乃遞自湖南二千里外。不謀而合。先後",
    "X72n1437_011:0447c02": "不差。機會亦大奇矣。但某思。曹公所請。重在大師巨",
    "X72n1437_011:0447c03": "筆。某何人斯。敢代大匠&#x65B5;乎。矧憨大師鴻裁。如日月",
    "X72n1437_011:0447c04": "光。某&#x5190;昧而續其貂。則爝火之失照久矣。觀者不以",
    "X72n1437_011:0447c05": "為鄙。必以為狂。是立謗之招。而開罪之隙也。第尊長",
    "X72n1437_011:0447c06": "有命。弗敢固方。故思勉強撰就。呈以報命。&#x8462;冀慈恩",
    "X72n1437_011:0447c07": "之斧削耳。若曰傳示四方。則某豈敢。前聞。儀&#x5CEF;老人。",
    "X72n1437_011:0447c08": "高風密證。真末世之標表也。某心不覺嚮往之甚。思",
    "X72n1437_011:0447c09": "當斯日。而有斯人。可令其湮沒弗傳乎。然其責實在",
    "X72n1437_011:0447c10": "大師。乞詳錄出付梓以傳。亦今日一盛事也。何如。",
    "X72n1437_011:0447c11": "答翁茂才",
    "X72n1437_011:0447c12": "[0447c12] 前辱臨敝剎。未及奉挹清光。及承雅&#x548F;。始知非塵俗",
    "X72n1437_011:0447c13": "中品也。復蒙翰教。知已發大心。已具正信。良為不易。",
    "X72n1437_011:0447c14": "昔人有望剎影而知歸者。有隔江招手而悟去者。相",
    "X72n1437_011:0447c15": "知豈在形&#x8FF9;哉。但足下既以養親為事。豈容棄去。良",
    "X72n1437_011:0447c16": "以。孝為大戒之首。孝為成佛之本。能善事二親。即仝",
    "X72n1437_011:0447c17": "供養諸佛也。抑來教云。法法元無法。觀心何有心。又",
    "X72n1437_011:0447c18": "云。受色仍空色。聞音不礙音。誠如是。又何出世入世",
    "X72n1437_011:0447c19": "之分乎。祇為從來依文字義理上領解。所以說無法",
    "X72n1437_011:0447c20": "無心。而實有法有心。說色空音空。而實有色有音。則",
    "X72n1437_011:0447c21": "足下之所不能自欺者也。今要知入世出世本領。須",
    "X72n1437_011:0447c22": "是將此等語言知解。一坐坐斷。惟向聖賢句中。實實",
    "X72n1437_011:0447c23": "參去。如中庸道鳶飛魚躍。即斯道之著察。今單單看。",
    "X72n1437_011:0447c24": "鳶飛魚躍。如何即是道。不可將心思揣度。不可將語",
    "X72n1437_011:0448a01": "言註解。不許向師友問辯。但默默向己實實參去。日",
    "X72n1437_011:0448a02": "久月深。雲開日現。自然悟去。則知向所論有法無法",
    "X72n1437_011:0448a03": "等。皆戲論也。承賜佳&#x548F;。足徵高雅。愧枯拙無以和。小",
    "X72n1437_011:0448a04": "刻附呈。此復。",
    "X72n1437_011:0448a05": "答潘茂才",
    "X72n1437_011:0448a06": "[0448a06] 來教謂。人我相難盡。此豈特足下。三教聖凡。實判於",
    "X72n1437_011:0448a07": "此。有我謂之凡。無我謂之聖。然此我相根底甚深。&#x8462;",
    "X72n1437_011:0448a08": "在本命蒂中生來。此病不是解說道理者可去。亦不",
    "X72n1437_011:0448a09": "是用心克制者可去。亦不是澄心息念者可去。直須",
    "X72n1437_011:0448a10": "向父母未生前。開一隻眼。則又何人我之可得哉。然",
    "X72n1437_011:0448a11": "所謂父母未生前者。非揣摩潦草而得。要在當人深",
    "X72n1437_011:0448a12": "參實究。忽然於不思議中勘破。則能所忘。是非泯。聖",
    "X72n1437_011:0448a13": "凡一。仲尼老子。是箇甚麼。非獨仲尼老子。千賢萬聖。",
    "X72n1437_011:0448a14": "決無別路了也。足下勉之。",
    "X72n1437_011:0448a15": "復一念法師",
    "X72n1437_011:0448a16": "[0448a16] 前辱臨敝剎。冀領大教。不意遽別。心殊悵悵也。繼承",
    "X72n1437_011:0448a17": "華音慰問。感謝何如。所示五燈證教。足見為法心勤。",
    "X72n1437_011:0448a18": "良為不易。但愚意。禪講相非。&#x8657;空強割。自古及今。弊",
    "X72n1437_011:0448a19": "非一日。又何必今日特集一書乎。況足下資稟高明。",
    "X72n1437_011:0448a20": "意氣恬密。衛護法門。當圖其大。今日宗不成宗。不待",
    "X72n1437_011:0448a21": "教家非之也。教不成教。不待宗家非之也。蠱亂眾生。",
    "X72n1437_011:0448a22": "慘如砒鴆。某深夜思之。未&#x751E;不墮淚再三。今足下儻",
    "X72n1437_011:0448a23": "能深加體究。廣為弘揚。其衛道之功。不尤遠且大乎。",
    "X72n1437_011:0448a24": "前&#x89A7;天主教辯數條。理俱無疵。但文字上。頗有礙處。",
    "X72n1437_011:0448b01": "乞再審之。以行何如。餘容面悉。不一。",
    "X72n1437_011:0448b02": "答如是師",
    "X72n1437_011:0448b03": "[0448b03] 金仙一別。屈指十霜矣。忽辱華翰慰諭。知高誼不忘",
    "X72n1437_011:0448b04": "念不慧也。但過譽種種。令人增愧。兼承珍錫。頂戴曷",
    "X72n1437_011:0448b05": "寧。承諭。邪風流布。莫甚今日。此實法門之深憂。奈不",
    "X72n1437_011:0448b06": "慧人微望輕。德涼智淺。又安能迴狂瀾於既倒乎。區",
    "X72n1437_011:0448b07": "區之望。實願諸賢競起。共掃魔蹤。庶幾再見漢官威",
    "X72n1437_011:0448b08": "儀也。泉城諸友。既能共究台宗。扶佛正法。誠為不易。",
    "X72n1437_011:0448b09": "此又法門之深慶也。但台宗最為精密。未可草草。亦",
    "X72n1437_011:0448b10": "必須兼善他宗。方可獨崇本旨。其尤可痛懲者。不可",
    "X72n1437_011:0448b11": "墮在義學社火裏。必當冥修內觀。以求正悟可也。若",
    "X72n1437_011:0448b12": "觀諦未忘。坐在玄妙窠臼中。則圓頓之旨。止是路途",
    "X72n1437_011:0448b13": "茶飯。況內觀全無。但逐語言生解。只在爭競是非上",
    "X72n1437_011:0448b14": "過日。豈是大丈夫之事哉。余每謂。天台一宗。自四明",
    "X72n1437_011:0448b15": "之後。變成義學。竟不知智者親見靈山一會。是何境",
    "X72n1437_011:0448b16": "界。可不悲哉。惺谷師剛腸直履。固所素聞。但當相見",
    "X72n1437_011:0448b17": "時。乃己事未明。而急於判論是非。未免至明人前。有",
    "X72n1437_011:0448b18": "三尺暗也。所遺筆記。或此之類。則足下不可不再審",
    "X72n1437_011:0448b19": "也。伏惟慈炤。不宣。"
}