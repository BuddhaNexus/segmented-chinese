{
    "X56n0949_031:0911a09": "閑居編第三十一",
    "X56n0949_031:0911a11": "宋孤山沙門　智圓　著",
    "X56n0949_031:0911a12": "錢唐孤山智果院結大界序",
    "X56n0949_031:0911a13": "大雄氏制苾芻之居而必結其大界者所以章佛剎",
    "X56n0949_031:0911a14": "之提封為集僧之分限歟既無奔馳損道之咎而辨",
    "X56n0949_031:0911a15": "生善滅惡之事其制也如彼其列也如此智果院者",
    "X56n0949_031:0911a16": "西湖鑑映孤山屏倚澄波渺渺而秋淡喬木蒼蒼而",
    "X56n0949_031:0911a17": "夏寒實釋子修真息心之地焉建創之歲即後唐同",
    "X56n0949_031:0911a18": "光三年也自是師終資及住持者五世矣然皆勤於",
    "X56n0949_031:0911a19": "完葺而怠於結界今尸其院者曰有祥能懼其未遵",
    "X56n0949_031:0911a20": "佛制也而不遑寧居廼請善毗尼者作法而結焉即",
    "X56n0949_031:0911a21": "天禧四年五月十日也既結焉復從吾乞言以序其",
    "X56n0949_031:0911a22": "由凡二年矣吾嘉其樂善一日興來遂為書其事即",
    "X56n0949_031:0911a23": "五年倉龍辛酉夏五月八日也。",
    "X56n0949_031:0911a24": "天台國清寺重結大界序",
    "X56n0949_031:0911b01": "天台也長于眾山國清也甲于諸剎巖穴窈窕則僊",
    "X56n0949_031:0911b02": "靈之所宅樓臺輪奐則佛事之攸歸先是陳隋間有",
    "X56n0949_031:0911b03": "聖人焉曰智者大師演道於茲山而遺囑建此寺也",
    "X56n0949_031:0911b04": "是故寺有聖人之遺風焉苾芻之徒能稟佛化靜則",
    "X56n0949_031:0911b05": "服其禪悅動則遵乎律範由是海內之淨眾咸稱國",
    "X56n0949_031:0911b06": "清之威儀焉然則律範之大者其在乎受說安恣歟",
    "X56n0949_031:0911b07": "行斯四者非作法之地不可也以是觀之則知結界",
    "X56n0949_031:0911b08": "之事復大於說受安恣矣真毗尼之權輿伽藍之先",
    "X56n0949_031:0911b09": "容也吾君建皇極而居大寶用真宗而毗大政夷狄",
    "X56n0949_031:0911b10": "輯睦黎元樂康乃眷斯山乃葺斯寺堂廡革故壇場",
    "X56n0949_031:0911b11": "鼎新由是四方之界洎乎戒場之界而標準俱易矣",
    "X56n0949_031:0911b12": "故律師某勇於為法遂集眾旅席而解舊結新焉即",
    "X56n0949_031:0911b13": "某年某月某日也自是戒律彛章用之靡閒住持規",
    "X56n0949_031:0911b14": "矩婉而可觀嚮所謂有聖人之遺風者豈誣哉錫紫",
    "X56n0949_031:0911b15": "沙門曰光逈綱領來學為律宗主忽振錫淅右欵關",
    "X56n0949_031:0911b16": "林下且謂蒙學天台之道以知其山由山以知其寺",
    "X56n0949_031:0911b17": "重法尊祖必無吝於辭也乃以序引為請蒙因諾焉",
    "X56n0949_031:0911b18": "適值蒙有幽憂之疾方且治之而於操染未暇三載",
    "X56n0949_031:0911b19": "于茲矣今客有告游天台者遂撰其辭以寄之塞逈",
    "X56n0949_031:0911b20": "公之請也是時天禧五年倉龍辛酉春正月十三日",
    "X56n0949_031:0911b21": "於瑪瑙坡疊翠亭序。",
    "X56n0949_031:0911b22": "杭州法慧院結大界記",
    "X56n0949_031:0911b23": "結大界者何所以指其封域俾同遵於律範也律範",
    "X56n0949_031:0911b24": "者何所以防過非而齊身口也大界苟不結則律範",
    "X56n0949_031:0911c01": "無以行律範不行則身口無以齊身口不齊則定慧",
    "X56n0949_031:0911c02": "無由著定慧不著則聖道無以成以此計之成聖道",
    "X56n0949_031:0911c03": "者不權輿於結界乎法慧院者舊名大中興慶即唐",
    "X56n0949_031:0911c04": "天祐四年青龍乙卯武肅王錢氏建之也是時吳越",
    "X56n0949_031:0911c05": "開國武肅修小白重耳之事奉正朔於王室以令諸",
    "X56n0949_031:0911c06": "侯而天資英靈頗崇釋氏既生於宣宗大中年間及",
    "X56n0949_031:0911c07": "斯院之落成也因以大中興慶為名焉今聖受天符",
    "X56n0949_031:0911c08": "於上帝天下仁祠仙舘皆易其名以新之故有今法",
    "X56n0949_031:0911c09": "慧之賜也茲剎之興既多歷年所舊雖結界矣而其",
    "X56n0949_031:0911c10": "榜不存僧之耆艾者亦不知涯畔焉而況於後進乎",
    "X56n0949_031:0911c11": "是以說戒自恣毗尼彝章皆寢而不行慈化大師曰",
    "X56n0949_031:0911c12": "仁永者嗟歎久之遂請知律人集眾旅席解舊而結",
    "X56n0949_031:0911c13": "新焉乃榜其標相懸之顯處使後來者既識其封域",
    "X56n0949_031:0911c14": "則律範得以行身口得以齊定慧得以著聖道得以",
    "X56n0949_031:0911c15": "成美矣哉為一事而數善從之者不在茲乎寶印大",
    "X56n0949_031:0911c16": "師曰法明扣關林下乞言於我且曰以圖不朽吾乃",
    "X56n0949_031:0911c17": "筆其事以塞其請焉皇宋天禧四年庚申夏六月上",
    "X56n0949_031:0911c18": "日記。",
    "X56n0949_031:0911c20": "閑居編第三十一"
}