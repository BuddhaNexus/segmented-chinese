{
    "T32n1646_015:0358a09": "成實論卷第十五",
    "T32n1646_015:0358a11": "訶梨跋摩造",
    "T32n1646_015:0358a12": "姚秦三藏鳩摩羅什譯",
    "T32n1646_015:0358a13": "◎止觀品第一百八十七",
    "T32n1646_015:0358a14": "問曰。佛處處經中告諸比丘。若在阿練若",
    "T32n1646_015:0358a15": "處。若在樹下若在空舍。應念二法。所謂止",
    "T32n1646_015:0358a16": "觀。若一切禪定等法皆悉應念。何故但說止",
    "T32n1646_015:0358a17": "觀。答曰。止名定觀名慧。一切善法從修生",
    "T32n1646_015:0358a18": "者。此二皆攝。及在散心聞思等慧亦此中",
    "T32n1646_015:0358a19": "攝。以此二事能辦道法。所以者何。止能遮",
    "T32n1646_015:0358a20": "結。觀能斷滅。止如捉草觀如鎌刈。止如掃",
    "T32n1646_015:0358a21": "地觀如除糞。止如揩垢觀如水洗。止如",
    "T32n1646_015:0358a22": "水浸觀如火熟。止如附癰觀如刀決。止如",
    "T32n1646_015:0358a23": "起脈觀如刺血。止制調心觀起沒心。止",
    "T32n1646_015:0358a24": "如灑金觀如火炙。止如牽繩觀如用剗。",
    "T32n1646_015:0358a25": "止如鑷鑷刺觀如剪刀剪髮。止如器鉀觀",
    "T32n1646_015:0358a26": "如兵杖。止如平立觀如發箭。止如服膩",
    "T32n1646_015:0358a27": "觀如投藥。止如調沒觀如印印。止如調",
    "T32n1646_015:0358a28": "金觀如造器。又世間眾生皆墮二邊。若苦",
    "T32n1646_015:0358a29": "若樂。止能捨樂觀能離苦。又七淨中戒淨",
    "T32n1646_015:0358b01": "心淨名止。餘五名觀。八大人覺中六覺名",
    "T32n1646_015:0358b02": "止。二覺名觀。四憶處中三憶處名止第四",
    "T32n1646_015:0358b03": "憶處名觀。四如意足名止四正勤名觀。五",
    "T32n1646_015:0358b04": "根中四根名止慧根名觀。力亦如是。七覺",
    "T32n1646_015:0358b05": "分中三覺分名止。三覺分名觀。念則俱隨。",
    "T32n1646_015:0358b06": "八道分中三分名戒。二分名止。三分名觀。",
    "T32n1646_015:0358b07": "戒亦屬止。又止能斷貪觀除無明。如經中",
    "T32n1646_015:0358b08": "說。修止則修心。修心則貪受斷。修觀則修",
    "T32n1646_015:0358b09": "慧。修慧則無明斷。又離貪故心得解脫。",
    "T32n1646_015:0358b10": "離無明故慧得解脫。得二解脫更無餘",
    "T32n1646_015:0358b11": "事故但說二。問曰。若止觀能修心修慧。",
    "T32n1646_015:0358b12": "修心慧故能斷貪及無明。何故定說止能",
    "T32n1646_015:0358b13": "修心能斷貪愛。觀能修慧能斷無明。答曰。",
    "T32n1646_015:0358b14": "散心者諸心相續行色等中。此相續心。得止",
    "T32n1646_015:0358b15": "則息故說止能修心。從息心生智。故說觀",
    "T32n1646_015:0358b16": "能修慧。以生觀已後有所修皆名修慧。",
    "T32n1646_015:0358b17": "初慧名觀後名為慧。若經中說修止斷",
    "T32n1646_015:0358b18": "貪。是說遮斷。何以知之。色等外欲中生貪。",
    "T32n1646_015:0358b19": "若得止樂則不復生。如經中說。行者得",
    "T32n1646_015:0358b20": "淨喜時捨不淨喜。若說無明斷是究竟斷。",
    "T32n1646_015:0358b21": "何以知之。無明斷故貪等煩惱斷滅無餘。",
    "T32n1646_015:0358b22": "經中亦說離貪故心得解脫是名遮斷。離",
    "T32n1646_015:0358b23": "無明故慧得解脫是畢竟斷。有二種解",
    "T32n1646_015:0358b24": "脫時解脫不壞解脫。時解脫是遮斷。不壞",
    "T32n1646_015:0358b25": "解脫是畢竟斷。問曰。時解脫是五種阿羅漢",
    "T32n1646_015:0358b26": "無漏解脫。不壞解脫是不壞法阿羅漢無漏",
    "T32n1646_015:0358b27": "解脫。何故但說遮斷耶。答曰。此非無漏",
    "T32n1646_015:0358b28": "解脫。所以者何。時解脫名但以上力少時",
    "T32n1646_015:0358b29": "遮結。而未能永斷。後則還發故非無漏。",
    "T32n1646_015:0358c01": "又此解脫名時愛解脫。漏盡阿羅漢無所可",
    "T32n1646_015:0358c02": "愛。問曰。若爾則無聖所愛戒。答曰。以諸學",
    "T32n1646_015:0358c03": "人漏未盡故我心時發。是故於戒生愛。非",
    "T32n1646_015:0358c04": "阿羅漢我心永滅而生愛也。問曰。瞿提阿羅",
    "T32n1646_015:0358c05": "漢於時解脫六返退失。恐第七退故以刀",
    "T32n1646_015:0358c06": "自害。若失有漏不應自害。故知時解脫不",
    "T32n1646_015:0358c07": "名有漏。答曰。此人退失所用斷結禪定。於",
    "T32n1646_015:0358c08": "此定中六返退失。第七時還得此定。便欲",
    "T32n1646_015:0358c09": "自殺。爾時尋得阿羅漢道。是故魔王謂。",
    "T32n1646_015:0358c10": "學人死繞尸四邊遍求其識來。白佛言。世",
    "T32n1646_015:0358c11": "尊。云何汝弟子未漏盡而死。佛言。此人",
    "T32n1646_015:0358c12": "已拔愛根得入泥洹。問曰。若斷貪名遮",
    "T32n1646_015:0358c13": "斷者。經中說。從貪心得解脫。從恚癡心",
    "T32n1646_015:0358c14": "得解脫。又說斷貪喜故心得好解脫。又說",
    "T32n1646_015:0358c15": "從欲漏心得解脫。如是皆應名遮解脫",
    "T32n1646_015:0358c16": "非實解脫。答曰。是中亦說無明斷。故知是",
    "T32n1646_015:0358c17": "畢竟解脫。若說斷貪或是遮斷或畢竟斷。",
    "T32n1646_015:0358c18": "若不生真智則是遮斷。隨生真智是畢竟",
    "T32n1646_015:0358c19": "斷。無有用止能畢竟斷貪。若然者。外道亦",
    "T32n1646_015:0358c20": "能畢竟斷貪。而實不然。故知但是遮斷。問",
    "T32n1646_015:0358c21": "曰。經中說。以止修心依觀得解脫。以觀修",
    "T32n1646_015:0358c22": "心依止得解脫。是事云何。答曰。行者若因",
    "T32n1646_015:0358c23": "禪定生緣滅智。是名以止修心依觀得",
    "T32n1646_015:0358c24": "解脫。若以散心分別陰界入等。因此得緣",
    "T32n1646_015:0358c25": "滅止。是名以觀修心依止得解脫。若得",
    "T32n1646_015:0358c26": "念處等達分攝心。則俱修止觀。又一切行",
    "T32n1646_015:0358c27": "者。皆依此二法得滅心解脫。",
    "T32n1646_015:0358c28": "修定品第一百八十八",
    "T32n1646_015:0358c29": "問曰。汝言應修習定。是定心念念生滅。云",
    "T32n1646_015:0359a01": "何可修。答曰。現見身業雖念念滅。以修習",
    "T32n1646_015:0359a02": "故有異技能。隨修習久轉轉便易。口業亦",
    "T32n1646_015:0359a03": "爾。隨所習學轉增調利堅固易憶。如讀",
    "T32n1646_015:0359a04": "誦等。當知意業雖念念滅亦可修習。如",
    "T32n1646_015:0359a05": "火能變生水能決石風能吹物。如是念念",
    "T32n1646_015:0359a06": "滅法皆有集力。久隨習煩惱則隨熾盛。",
    "T32n1646_015:0359a07": "如人世世修習婬心則成多欲。恚癡亦爾。",
    "T32n1646_015:0359a08": "如經中說。若人隨念何事心則隨向。如常",
    "T32n1646_015:0359a09": "隨欲覺心則向欲。二覺亦爾。故知此心雖",
    "T32n1646_015:0359a10": "念念滅亦可修習。又修名增長。現見諸法",
    "T32n1646_015:0359a11": "皆有增長。如經中說。行者以邪念故。欲等",
    "T32n1646_015:0359a12": "諸漏未生。則生生者增長。謂從下生中從",
    "T32n1646_015:0359a13": "中生上。如種牙莖節花葉果實。現見皆",
    "T32n1646_015:0359a14": "從因漸次增長。定慧等法亦應如是。又現",
    "T32n1646_015:0359a15": "見勳麻其香轉增。是香及麻念念不住而",
    "T32n1646_015:0359a16": "有勳力。故知念念滅法亦可修習。問曰。麻",
    "T32n1646_015:0359a17": "是住法花香來勳。無有住心。以念念滅智",
    "T32n1646_015:0359a18": "而來修習云何為喻。答曰。無有住法一切",
    "T32n1646_015:0359a19": "諸法皆念念滅。此事先成故非難也。又若",
    "T32n1646_015:0359a20": "法不念念滅則無修習。即體常住修何所",
    "T32n1646_015:0359a21": "益。若法念念滅。以下中上法故有修習。",
    "T32n1646_015:0359a22": "問曰。諸花到麻能勳。智不及心故無修習。",
    "T32n1646_015:0359a23": "答曰。先業喻中是事已明。所謂後業不到先",
    "T32n1646_015:0359a24": "業。先語不待後語。而身口業亦有修相。",
    "T32n1646_015:0359a25": "是故汝言不到不修。不名為難。又現見因",
    "T32n1646_015:0359a26": "果雖不同時。亦得從因有果。如是心法",
    "T32n1646_015:0359a27": "雖念念滅亦有修習。又如種得水雖不",
    "T32n1646_015:0359a28": "到牙等。亦能令牙等滋茂。如是智慧修習",
    "T32n1646_015:0359a29": "先心後心增長。問曰。若麻念念滅則異麻生。",
    "T32n1646_015:0359b01": "是麻為勳生。為不勳生。若不勳生終無有",
    "T32n1646_015:0359b02": "勳。若勳生者復何用久勳。答曰。以因勳故。",
    "T32n1646_015:0359b03": "如種得水則牙滋茂。如是因先花合而異",
    "T32n1646_015:0359b04": "麻生。是則勳生。汝言何用久勳。如汝經中",
    "T32n1646_015:0359b05": "說。因火合法微塵黑相滅赤相生。若初火合",
    "T32n1646_015:0359b06": "法滅黑相者。不應更生黑相。若初火合法",
    "T32n1646_015:0359b07": "生赤相者。復何須後火合法。若初火合時",
    "T32n1646_015:0359b08": "黑相生。赤相終不應生。若第二時赤相生。",
    "T32n1646_015:0359b09": "復何須久與火合。若汝意謂赤相漸生。心",
    "T32n1646_015:0359b10": "亦如是。有何咎耶。壞等亦爾。又諸法雖有",
    "T32n1646_015:0359b11": "因緣。亦次第生。如受胎等漸漸成身。如種",
    "T32n1646_015:0359b12": "根等亦漸次生。如是定慧等法雖念念滅。亦",
    "T32n1646_015:0359b13": "以下中上法次第而生。又修法微細異心相",
    "T32n1646_015:0359b14": "續。如羽毛煖微卵則漸變。掌肌軟故斧柯",
    "T32n1646_015:0359b15": "微盡。心亦如是。定慧妙故漸次修習。又修習",
    "T32n1646_015:0359b16": "法時到乃知。如偈中說。一分從師受一分因",
    "T32n1646_015:0359b17": "友得。一分自思惟。一分待時熟。若人雖復",
    "T32n1646_015:0359b18": "終日讀誦。不能明了。如時熟者如以多華",
    "T32n1646_015:0359b19": "一時勳麻。不如少華漸漸久勳。膏潤水浸",
    "T32n1646_015:0359b20": "漯牆壁等皆亦如是。現見種根牙等增長",
    "T32n1646_015:0359b21": "微細尚不能見。日日所長如毫末許。小兒",
    "T32n1646_015:0359b22": "等身酥乳等熟亦復如是。故知修法微妙",
    "T32n1646_015:0359b23": "難覺。問曰。或見有法一時頓集。有人先不",
    "T32n1646_015:0359b24": "見色見即染著。亦有少時多所通達。何故",
    "T32n1646_015:0359b25": "但說漸次修習。答曰。皆是過去曾修習故。",
    "T32n1646_015:0359b26": "知積習以漸此事已明。又非但發心能有",
    "T32n1646_015:0359b27": "所成。如經中說。若於善法不勤修習。而",
    "T32n1646_015:0359b28": "但願欲不受諸法。於諸漏中心得解脫。是",
    "T32n1646_015:0359b29": "人所念終不從願。以不能勤修善法故。",
    "T32n1646_015:0359c01": "行者若能勤修善法。雖不發願亦於諸漏",
    "T32n1646_015:0359c02": "心得解脫。以從因生果不須願故。猶如",
    "T32n1646_015:0359c03": "鳥雀要須抱卵。不以願故禽從[穀禾+卵]出。又",
    "T32n1646_015:0359c04": "不以願故燈明清淨。要須備具清油淨炷。",
    "T32n1646_015:0359c05": "無物觸動其明乃淨。又非但願故能得嘉",
    "T32n1646_015:0359c06": "穀。必須良田好種時澤調適農功具足乃有",
    "T32n1646_015:0359c07": "所獲。又不但願故身得色力。要服良藥餚",
    "T32n1646_015:0359c08": "饍等緣。乃得充滿。如是非但願故能得漏",
    "T32n1646_015:0359c09": "盡。要須真智乃得解脫。何有智者知從因",
    "T32n1646_015:0359c10": "生果。而捨其因從餘求果。又修習法現",
    "T32n1646_015:0359c11": "見果報。如經中佛說。且置七日我教弟子。",
    "T32n1646_015:0359c12": "乃至須臾修習善法。於無量歲常得受樂。",
    "T32n1646_015:0359c13": "又諸比丘尼語大德阿難。我等善修念處。覺",
    "T32n1646_015:0359c14": "異於初。又經中佛告諸比丘。若人無諂曲",
    "T32n1646_015:0359c15": "心來至我所。我朝為說法。令夕得利。夕為",
    "T32n1646_015:0359c16": "說法。令晨得利。又若人得阿羅漢道。無他",
    "T32n1646_015:0359c17": "人與亦非非人與。但修正因故獲斯利。又",
    "T32n1646_015:0359c18": "無上佛道尚以積習善法故得。況餘事也。",
    "T32n1646_015:0359c19": "如經中說。佛語比丘。我依二法得無上",
    "T32n1646_015:0359c20": "道。一者樂善無厭。二者修道不倦。佛於",
    "T32n1646_015:0359c21": "善法終無齊限。又諸菩薩雖不得定亦不",
    "T32n1646_015:0359c22": "懈惓。所以者何。若不為善則無所獲。為",
    "T32n1646_015:0359c23": "善亦不相伐。不為善者終無安隱。思量",
    "T32n1646_015:0359c24": "此已則勤精進修習善法。若發精進或得",
    "T32n1646_015:0359c25": "或失。不精進者永無得望。是故應勤修",
    "T32n1646_015:0359c26": "習。勿生懈惓。又智者究竟必應解脫。若離",
    "T32n1646_015:0359c27": "修習更無方便。是故智者當勤修習。勿生",
    "T32n1646_015:0359c28": "厭惓。又行者念。行正行必有果報。雖",
    "T32n1646_015:0359c29": "未便得不以為憂。又行者應念。我已曾",
    "T32n1646_015:0360a01": "得修習果報。以眾生昔來皆得一切諸禪",
    "T32n1646_015:0360a02": "定故。我今正修亦必當得。故不厭惓。又正",
    "T32n1646_015:0360a03": "行者佛為作證。我今正行故知必得。又我得",
    "T32n1646_015:0360a04": "道因緣具足。謂得人身諸根完具。明識罪",
    "T32n1646_015:0360a05": "福亦信解脫。遇善知識。具此等緣。云何不",
    "T32n1646_015:0360a06": "得修習果報。又正行精進終不唐棄。故不",
    "T32n1646_015:0360a07": "厭惓。又煩惱斷細微難覺。如柯漸盡。我諸",
    "T32n1646_015:0360a08": "煩惱亦當有斷。但以細故不能盡覺。故知",
    "T32n1646_015:0360a09": "修善精進為最。又少智尚能斷諸煩惱。如",
    "T32n1646_015:0360a10": "少光明亦能除闇。如是但得少智則為事",
    "T32n1646_015:0360a11": "辦。故不厭惓。又久而難成。所謂得定。若得",
    "T32n1646_015:0360a12": "定已則餘功未幾。是故雖不速得。終不厭",
    "T32n1646_015:0360a13": "惓。又行者應念得定甚難。如昔菩薩福慧",
    "T32n1646_015:0360a14": "深厚。精勤六年爾乃逮得。及餘比丘得定亦",
    "T32n1646_015:0360a15": "難。況我凡夫薄福鈍根而能疾得。如是念",
    "T32n1646_015:0360a16": "已不生疲厭。又諸行人必應為者。所謂修",
    "T32n1646_015:0360a17": "定。更無餘業。故得與不得要當修習。又修",
    "T32n1646_015:0360a18": "習者。雖不得定亦名得身遠離。身遠離已",
    "T32n1646_015:0360a19": "定則易得。又若勤修定則不負佛恩。亦以",
    "T32n1646_015:0360a20": "行遠離故得名行者。又修習善久則成",
    "T32n1646_015:0360a21": "善性。乃至轉身善常隨逐。故能常與善人",
    "T32n1646_015:0360a22": "相遇。是為大利。又常修善者。或於現身",
    "T32n1646_015:0360a23": "而得漏盡。若死時得。若命終已化生善",
    "T32n1646_015:0360a24": "處。於彼間得。如聞法利中說。又行者內心",
    "T32n1646_015:0360a25": "發勇猛相。作如是念。我若不壞煩惱陣者",
    "T32n1646_015:0360a26": "終不空返。又行者依憍慢心生如是念。他",
    "T32n1646_015:0360a27": "人有信等善根故能得定。我今亦有何為不",
    "T32n1646_015:0360a28": "得。如昔菩薩從阿羅邏等仙人聞法。作如",
    "T32n1646_015:0360a29": "是念。是人有信等善根。故能得法。我今亦",
    "T32n1646_015:0360b01": "有何故不得。又行者知煩惱劣弱智慧力強。",
    "T32n1646_015:0360b02": "斷之何難。如說比丘成就六法能以口風",
    "T32n1646_015:0360b03": "吹散雪山。況死無明。又行者生念。我於宿",
    "T32n1646_015:0360b04": "世不修定。故今不能得。今若不勤後復不",
    "T32n1646_015:0360b05": "得。故應勤習。又常修定故心得住處。如瓶",
    "T32n1646_015:0360b06": "轉不止必得住處。又行者生念。我若常勤",
    "T32n1646_015:0360b07": "精進。若得不得後必不悔。故應一心勤修",
    "T32n1646_015:0360b08": "諸定。◎",
    "T32n1646_015:0360b09": "◎道諦聚智論中智相品第一百八十九",
    "T32n1646_015:0360b10": "真慧名智。真者謂空無我。是中智慧名為",
    "T32n1646_015:0360b11": "真智。假名中慧名想非智。所以者何。經中",
    "T32n1646_015:0360b12": "說。如刀能割。聖弟子以智慧刀能斷結縛",
    "T32n1646_015:0360b13": "使纏一切煩惱。不說餘法。不以不實能斷",
    "T32n1646_015:0360b14": "煩惱。故知智慧為實。問曰。汝但說慧能斷",
    "T32n1646_015:0360b15": "煩惱。是事不然。所以者何。以想亦能斷諸",
    "T32n1646_015:0360b16": "煩惱。如經中說。善修無常想。故能破一切",
    "T32n1646_015:0360b17": "欲染色染及無色染一切戲調憍慢無明。",
    "T32n1646_015:0360b18": "答曰不然。慧斷煩惱以想名說。佛二種語。",
    "T32n1646_015:0360b19": "一實語。二名字語。如經中說慈斷瞋恚。而",
    "T32n1646_015:0360b20": "是慈法實不斷結。但智能斷如說智刀斷",
    "T32n1646_015:0360b21": "諸煩惱。故知慈能斷結。是名字語。又慧義經",
    "T32n1646_015:0360b22": "中說。解知故名慧。解知何事。謂色無常如",
    "T32n1646_015:0360b23": "實知無常。受想行識無常如實知無常。是",
    "T32n1646_015:0360b24": "名智慧。又說。聖弟子定攝心者如實知見。",
    "T32n1646_015:0360b25": "是故知第一義緣名為智慧。又智慧喻中",
    "T32n1646_015:0360b26": "說智刀慧箭等。是喻皆示斷除煩惱。但真",
    "T32n1646_015:0360b27": "智慧能斷煩惱。故知智慧為實。又偈中說。",
    "T32n1646_015:0360b28": "行者見世間一切諸天人退失真智故貪著",
    "T32n1646_015:0360b29": "於名色。世間多見虛妄常樂淨等。名失真",
    "T32n1646_015:0360c01": "智。若見真實空無我等名得真智。故知智",
    "T32n1646_015:0360c02": "慧為實。又經中佛說。若人失財名失少利。",
    "T32n1646_015:0360c03": "若失智慧名失大利。又說。於諸利中財是",
    "T32n1646_015:0360c04": "少利。慧為最利。又說。於諸明中日月明小",
    "T32n1646_015:0360c05": "慧明第一。若慧非實。佛以何故作如是說。",
    "T32n1646_015:0360c06": "又經中說。慧根是聖諦攝。又說。苦集智等當",
    "T32n1646_015:0360c07": "知真實。緣第一諦是名智慧。又說。於諸法",
    "T32n1646_015:0360c08": "中智慧為上。又說。無上正遍知亦說慧眼。",
    "T32n1646_015:0360c09": "故知其實。又佛十力皆是智性。故知智慧為",
    "T32n1646_015:0360c10": "實。緣第一義。問曰。若爾則無世間智慧。答",
    "T32n1646_015:0360c11": "曰。實無世間智慧。何以知之。世間心緣假",
    "T32n1646_015:0360c12": "名。出世間心緣空無我。所以者何。世間即是",
    "T32n1646_015:0360c13": "假名。出於假名名出世間。問曰。汝說不然。",
    "T32n1646_015:0360c14": "所以者何。經中說。識何所識。謂識色聲香",
    "T32n1646_015:0360c15": "味觸法。如是陰界入等皆以識識。今是識",
    "T32n1646_015:0360c16": "皆應名出世間。是故汝言世間心但緣假",
    "T32n1646_015:0360c17": "名不能緣實。是事不然。又意識亦能實緣。",
    "T32n1646_015:0360c18": "以能緣受想行等故。又佛說二種正見。世",
    "T32n1646_015:0360c19": "間出世間。見有福罪等名為世間。若聖弟",
    "T32n1646_015:0360c20": "子緣苦習滅道。無漏念相應慧名出世間。",
    "T32n1646_015:0360c21": "又偈中說。得世上正見。雖往來生死乃至",
    "T32n1646_015:0360c22": "百千世。常不墮惡道。又經中說。邪行者得",
    "T32n1646_015:0360c23": "生善處。是人罪業未成。善緣先熟。或臨",
    "T32n1646_015:0360c24": "死時正見相應。善心現前。故生善處。又十",
    "T32n1646_015:0360c25": "善道中亦說正見。汝云何言無世間智。又",
    "T32n1646_015:0360c26": "佛自說有三種慧。聞慧思慧修慧。聞慧思慧",
    "T32n1646_015:0360c27": "皆是世間。修慧二種。又佛生念。羅睺羅比",
    "T32n1646_015:0360c28": "丘未能成就得解脫慧。又說。五法能令",
    "T32n1646_015:0360c29": "未熟解脫心熟。此皆是世間智慧。又經中",
    "T32n1646_015:0361a01": "說。有人能出而不能觀。有人能觀而不能",
    "T32n1646_015:0361a02": "渡。得世間智故名能出。未見四諦故不",
    "T32n1646_015:0361a03": "能觀。若見四諦而未得漏盡。故名不",
    "T32n1646_015:0361a04": "渡。又佛自說。法智比智他心智世智。又說。",
    "T32n1646_015:0361a05": "宿命智生死智皆是有漏。又說。法住智泥洹",
    "T32n1646_015:0361a06": "智。如是等經中說。故當知有有漏智。答曰。",
    "T32n1646_015:0361a07": "若有有漏智慧。今應當說有漏無漏智差別",
    "T32n1646_015:0361a08": "相。問曰。若法墮有是名有漏。異則無漏。答",
    "T32n1646_015:0361a09": "曰。何法名墮有。何法名不墮有。是事應",
    "T32n1646_015:0361a10": "答。若不能答則非有漏無漏相。汝言有世",
    "T32n1646_015:0361a11": "間心緣非假名。謂識諸塵等。是事不然。所",
    "T32n1646_015:0361a12": "以者何。佛說凡夫常隨假名是義。以一切",
    "T32n1646_015:0361a13": "凡夫心不破假名。故常隨我相終不得",
    "T32n1646_015:0361a14": "離。雖見色亦不離瓶等相。故凡夫心不",
    "T32n1646_015:0361a15": "緣實義。雖緣受想等法。亦見是我我所。故",
    "T32n1646_015:0361a16": "知一切世間心皆緣假名。汝言有諸世間智",
    "T32n1646_015:0361a17": "慧。謂二種正見等。今當答心有二種。癡心",
    "T32n1646_015:0361a18": "智心。緣假名法是名癡心。若但緣法。謂空",
    "T32n1646_015:0361a19": "無我是名智心。如解無明經中說。無明者不",
    "T32n1646_015:0361a20": "知先。不知後。不知先後。不知業。不知",
    "T32n1646_015:0361a21": "報。不知先後業報。如是等處處如實不知",
    "T32n1646_015:0361a22": "不見不解。癡妄黑闇故名為無明。如實不",
    "T32n1646_015:0361a23": "知者。謂不知空無我。是凡夫心常在假名",
    "T32n1646_015:0361a24": "緣假名故名為無明。緣空名智。今若一切",
    "T32n1646_015:0361a25": "世間心皆緣假名。緣假名心名為無明。何",
    "T32n1646_015:0361a26": "得言有世間智慧。問曰。如汝說智慧相。",
    "T32n1646_015:0361a27": "緣假名名無明者。今阿羅漢應有無明。亦",
    "T32n1646_015:0361a28": "有緣瓶等心故。答曰。阿羅漢無緣瓶等",
    "T32n1646_015:0361a29": "心。所以者何。初得道時已壞一切假名相。",
    "T32n1646_015:0361b01": "故但為事用故說瓶等。不著見慢。有三種",
    "T32n1646_015:0361b02": "語。一從見生。二從慢生。三從事用生。凡夫",
    "T32n1646_015:0361b03": "若說瓶若說人。是語皆從見生。學人雖無",
    "T32n1646_015:0361b04": "我見。以失正念故。於五陰中以我慢相",
    "T32n1646_015:0361b05": "說是人是瓶。如差摩伽經中說。事用生者。",
    "T32n1646_015:0361b06": "謂阿羅漢如大迦葉見僧伽梨言。是我物。",
    "T32n1646_015:0361b07": "天神生疑。佛釋之言。此人永拔慢根燒盡",
    "T32n1646_015:0361b08": "因緣。云何有慢。但以世間名字故說。故知",
    "T32n1646_015:0361b09": "阿羅漢無瓶等心。問曰。若無世間智慧說",
    "T32n1646_015:0361b10": "二種正見等。經當云何通。答曰。此皆是想",
    "T32n1646_015:0361b11": "以智名說。佛能通達諸法實相。隨可度眾",
    "T32n1646_015:0361b12": "生立種種名。如智慧以受等名說。所謂受",
    "T32n1646_015:0361b13": "者於諸法得解脫。亦說善修無常等想能",
    "T32n1646_015:0361b14": "破一切煩惱。亦說第四不黑不白業能盡諸",
    "T32n1646_015:0361b15": "業。所謂學思。又說。以意斷諸貪著。又說。信",
    "T32n1646_015:0361b16": "能度河一心度海。精進除苦慧能清淨。又",
    "T32n1646_015:0361b17": "說。眼欲見色眼實無欲。但心欲見以眼名",
    "T32n1646_015:0361b18": "說。問曰。若世間智實是想者。何故名智。",
    "T32n1646_015:0361b19": "若無因緣說名為智。則一切想皆應名智。",
    "T32n1646_015:0361b20": "亦可說有二種想。一緣世諦。二緣第一義",
    "T32n1646_015:0361b21": "諦。答曰。不然。想有種種差別。有想極癡乃",
    "T32n1646_015:0361b22": "至不識世間善惡。有想次癡能別善惡。有",
    "T32n1646_015:0361b23": "想小癡能緣骨相等。不離假名則不能",
    "T32n1646_015:0361b24": "壞諸陰相。此想能順壞陰相智。故佛說",
    "T32n1646_015:0361b25": "智。又此想能與實智作因。故名為智。世間",
    "T32n1646_015:0361b26": "有因中說果。如說食金施人五事女為",
    "T32n1646_015:0361b27": "戒垢。好岸渠樂法伏人樂。又七漏經中說。",
    "T32n1646_015:0361b28": "用斷等漏因名漏。又說。以食為命。草為牛",
    "T32n1646_015:0361b29": "羊。亦說衣食等物皆是外命。若奪人財即",
    "T32n1646_015:0361c01": "是奪命。此皆說因為果。如是智因說智故",
    "T32n1646_015:0361c02": "無咎也。問曰。諸念處及煖等中。心能緣",
    "T32n1646_015:0361c03": "實法是無漏耶。答曰。無漏心能破假名。是",
    "T32n1646_015:0361c04": "故隨心能破假名。從此以來名為無漏。",
    "T32n1646_015:0361c05": "問曰。齊何處心能破假名。答曰。隨能具足",
    "T32n1646_015:0361c06": "見五陰生滅相。爾時得無常想。無常想能",
    "T32n1646_015:0361c07": "令行者具無我想。如說聖弟子以無常想",
    "T32n1646_015:0361c08": "修心。則能住無我想。以無我想修心能速",
    "T32n1646_015:0361c09": "得解脫貪恚癡等。所以者何。若無我想修",
    "T32n1646_015:0361c10": "心則能住苦想。以我想故雖苦不覺。是故",
    "T32n1646_015:0361c11": "若法無常無我亦苦。智者則能深生惡厭。",
    "T32n1646_015:0361c12": "故無我想能具苦想。問曰。汝何故壞次第",
    "T32n1646_015:0361c13": "說。經中說。若無常即是苦。苦即是無我。故無",
    "T32n1646_015:0361c14": "常想能具苦想。苦想能具無我想。答曰。經",
    "T32n1646_015:0361c15": "中說。無常想修。聖弟子心能住無我想。故無",
    "T32n1646_015:0361c16": "常想能具足無我想。又如是說亦有道理。",
    "T32n1646_015:0361c17": "所以者何。說我者為成後世故說我是常。",
    "T32n1646_015:0361c18": "是故若見五陰無常。即知無我。如經中說。",
    "T32n1646_015:0361c19": "若人說眼是我則無道理。所以者何。眼有",
    "T32n1646_015:0361c20": "生滅。若眼是我我即生滅有如是過。問曰。",
    "T32n1646_015:0361c21": "此二經當云何通。答曰。苦想二種。一從無",
    "T32n1646_015:0361c22": "常想生名壞苦想。一從無我想生名行苦",
    "T32n1646_015:0361c23": "想。是故二經亦不相違。問曰。若爾者念處",
    "T32n1646_015:0361c24": "煖等法中有無常想。此法皆應是無漏答",
    "T32n1646_015:0361c25": "曰。念處等中若是無漏有何咎耶。問曰。",
    "T32n1646_015:0361c26": "凡夫心不應是無漏。亦凡夫心有妄念等。",
    "T32n1646_015:0361c27": "云何當是無漏。答曰。此人非直是凡夫。",
    "T32n1646_015:0361c28": "是人名行須陀洹果。問曰。行須陀洹果在",
    "T32n1646_015:0361c29": "見諦道中。念處等法不名見諦。答曰。行",
    "T32n1646_015:0362a01": "須陀洹果有近有遠。住念處等中名遠行",
    "T32n1646_015:0362a02": "者。見諦名近。何以知之。佛於斧柯喻經",
    "T32n1646_015:0362a03": "中說。若知若見故得漏盡。知見何法。謂此",
    "T32n1646_015:0362a04": "色等此色等生。此色等滅。若不修道則不",
    "T32n1646_015:0362a05": "得漏盡。修之則得。如抱卵喻。又行者常",
    "T32n1646_015:0362a06": "修道品煩惱微塵。雖不數覺盡已乃知如",
    "T32n1646_015:0362a07": "斧柯喻。又行者常修三十七品。欲縛結纏",
    "T32n1646_015:0362a08": "易可散壞。如海舡喻。故知從念處來修",
    "T32n1646_015:0362a09": "習道品。皆名初果者。又若一念若十五念",
    "T32n1646_015:0362a10": "中。不得修習。當知此是遠行須陀洹者。",
    "T32n1646_015:0362a11": "問曰。初說知此色等此色等生此色等滅。是",
    "T32n1646_015:0362a12": "初果道。後三喻是三果道。是故不名行初",
    "T32n1646_015:0362a13": "果者。答曰。若卵不抱則壞。抱則成就。如是",
    "T32n1646_015:0362a14": "從念處來初發修習。若不能成不名為",
    "T32n1646_015:0362a15": "行。能成則是學人名不爛壞能堪受者。是",
    "T32n1646_015:0362a16": "故若於念處等中爛壞。則名凡夫。若修習",
    "T32n1646_015:0362a17": "成則名行初果者。猶在[穀禾+卵]中。若得出[穀禾+卵]",
    "T32n1646_015:0362a18": "名須陀洹。故知在念處等中名遠行者。又",
    "T32n1646_015:0362a19": "郁伽長者供養眾僧。天神示言。此是阿羅",
    "T32n1646_015:0362a20": "漢。乃至此是行初果者。若在見諦道。云",
    "T32n1646_015:0362a21": "何可示。當知是遠行者。又經中佛說。若無",
    "T32n1646_015:0362a22": "信等五根。是人名住外凡夫中。是義說有",
    "T32n1646_015:0362a23": "內外凡夫。若不得達分善根。名外凡夫。得",
    "T32n1646_015:0362a24": "名為內。是內凡夫亦名聖人。亦名凡夫。因",
    "T32n1646_015:0362a25": "外凡夫故名聖人。因見諦道故名凡夫。如",
    "T32n1646_015:0362a26": "阿難語車匿言。凡夫不能念色空無我受",
    "T32n1646_015:0362a27": "想行識空無我。一切諸行無常。一切法無我",
    "T32n1646_015:0362a28": "寂滅泥洹。爾時車匿來入法位。亦說凡夫",
    "T32n1646_015:0362a29": "不能念此。問曰。若近若遠俱名行者。有何",
    "T32n1646_015:0362b01": "差別。答曰。若見滅諦名真行者。若在遠分",
    "T32n1646_015:0362b02": "善根。見五陰無常苦空無我。而未見滅。是",
    "T32n1646_015:0362b03": "名名字行者。所以者何。如經中說。比丘問",
    "T32n1646_015:0362b04": "佛。何名見法。佛言。因眼緣色生眼識。即",
    "T32n1646_015:0362b05": "共生受想思等。是一切法皆無常敗壞不可",
    "T32n1646_015:0362b06": "保信。若法無常即是苦。是苦生亦苦住亦苦",
    "T32n1646_015:0362b07": "數數起相亦苦。乃至意法亦如是。若此苦滅",
    "T32n1646_015:0362b08": "餘苦不生。更無相續。行者心念。是處寂滅",
    "T32n1646_015:0362b09": "微妙。謂捨一切虛妄貪愛盡滅。離寂泥洹。",
    "T32n1646_015:0362b10": "若於此法中心入信解。不動不轉不憂不",
    "T32n1646_015:0362b11": "怖。從此已來名為見法。故知行者。若以無",
    "T32n1646_015:0362b12": "常等行觀見五陰。名遠行者。若見滅諦名",
    "T32n1646_015:0362b13": "近行者。如車匿答諸上座。我亦能念色等",
    "T32n1646_015:0362b14": "無常。而於一切行滅愛盡。泥洹心不能入",
    "T32n1646_015:0362b15": "通達信解。若如是知不名見法。又說。行者",
    "T32n1646_015:0362b16": "若於此法以軟慧信忍名信行者。過凡夫",
    "T32n1646_015:0362b17": "地入正法位。不得初果終不中夭。若以",
    "T32n1646_015:0362b18": "利慧信忍是名法行。見此法已能斷三結。",
    "T32n1646_015:0362b19": "名須陀洹。明了無餘名阿羅漢。故知見滅",
    "T32n1646_015:0362b20": "名近行者。問曰。行者何故不盡見滅。答曰。",
    "T32n1646_015:0362b21": "經中說。諸法無性。從眾緣生是法甚深。一",
    "T32n1646_015:0362b22": "切愛盡寂滅泥洹。是處難見。佛觀十二因緣",
    "T32n1646_015:0362b23": "滅。故成無上道。又法印中說。行者若觀五",
    "T32n1646_015:0362b24": "陰無常敗壞虛妄不堅固。亦名為空。而名",
    "T32n1646_015:0362b25": "知見未淨。此經後說。行者作如是念。我所",
    "T32n1646_015:0362b26": "見所聞所嗅所嘗所觸所念。以此因緣",
    "T32n1646_015:0362b27": "生識。是識因緣為常無常。即知無常。若從",
    "T32n1646_015:0362b28": "無常因緣生識云何當常。是故見一切五陰",
    "T32n1646_015:0362b29": "無常從眾緣生。盡相壞相離相滅相。爾時行",
    "T32n1646_015:0362c01": "者知見清淨。以說滅盡名知見淨。故知見",
    "T32n1646_015:0362c02": "滅名見聖諦。又先法住智後泥洹智。故見",
    "T32n1646_015:0362c03": "滅諦名得聖道。",
    "T32n1646_015:0362c04": "見一諦品第一百九十",
    "T32n1646_015:0362c05": "問曰。汝說但見滅諦名行果者。是事不",
    "T32n1646_015:0362c06": "然。所以者何。經中佛說。我及汝等不能如",
    "T32n1646_015:0362c07": "實見四諦。故久處生死。今見是四諦身因",
    "T32n1646_015:0362c08": "緣斷生死根盡。更不受有。當知見四諦",
    "T32n1646_015:0362c09": "故名行果者。非但見滅。又佛說。上法所謂",
    "T32n1646_015:0362c10": "四諦。是故行者應悉知見。又說。若人法服毀",
    "T32n1646_015:0362c11": "形正信出家。皆為見四諦故。若人欲得須",
    "T32n1646_015:0362c12": "陀洹斯陀含阿那含道。皆為見四諦故。若",
    "T32n1646_015:0362c13": "得阿羅漢辟支佛佛道。皆已見四諦故。故",
    "T32n1646_015:0362c14": "知非但見滅諦也。又佛自說。四諦以次第",
    "T32n1646_015:0362c15": "得。又轉法輪經中說。我觀此苦此苦因此苦",
    "T32n1646_015:0362c16": "滅此苦滅道。於是中生眼智明覺。如是",
    "T32n1646_015:0362c17": "三轉皆說四諦。又經中說。鮮淨白疊投之",
    "T32n1646_015:0362c18": "池中即時受色。此人如是。即於一坐見四",
    "T32n1646_015:0362c19": "真諦。又說。行者淨心正觀苦諦乃至道諦。",
    "T32n1646_015:0362c20": "如是見故。從欲漏有漏無明漏中心得解",
    "T32n1646_015:0362c21": "脫。又諸經中說。聖諦處盡皆說四諦。不但",
    "T32n1646_015:0362c22": "說滅。又佛說四智。苦智集智滅智道智皆",
    "T32n1646_015:0362c23": "為四諦故。有行者法應遍見四諦。猶",
    "T32n1646_015:0362c24": "如良醫應知病知病因破病破病藥。如",
    "T32n1646_015:0362c25": "是行者欲脫諸苦。應知苦苦因苦滅苦滅",
    "T32n1646_015:0362c26": "道。若不知苦何由當知苦因苦滅及苦滅",
    "T32n1646_015:0362c27": "道。故知非但見滅。答曰。諸有說四聖諦利。",
    "T32n1646_015:0362c28": "皆於陰界入等中說。謂知此色等色等生",
    "T32n1646_015:0362c29": "滅。故得漏盡。又佛自說。我於色等陰中。",
    "T32n1646_015:0363a01": "不如實知味過出離。終不自謂得無上道。",
    "T32n1646_015:0363a02": "若如實知則自知得道。又城喻經說。我若",
    "T32n1646_015:0363a03": "未知老死老死生老死滅老死滅道。乃至諸",
    "T32n1646_015:0363a04": "行諸行生諸行滅諸行滅道。不自說我得無",
    "T32n1646_015:0363a05": "上道。若如實知自說得佛。如是等見若是",
    "T32n1646_015:0363a06": "得道見者。則十六心不名得道問曰。我不",
    "T32n1646_015:0363a07": "說此名得道見。是思惟時。答曰。四諦中亦",
    "T32n1646_015:0363a08": "如是說。亦可說是思惟時。若不爾應說因",
    "T32n1646_015:0363a09": "緣。見四諦名得道時。見五陰等為思惟",
    "T32n1646_015:0363a10": "時。問曰。斷煩惱智名為得道。思惟五陰等",
    "T32n1646_015:0363a11": "不斷煩惱。答曰。我先已說五陰等智亦斷",
    "T32n1646_015:0363a12": "煩惱。如說知見色等故得漏盡。又說。見",
    "T32n1646_015:0363a13": "世間集則滅無見。見世間滅則滅有見。又",
    "T32n1646_015:0363a14": "佛自觀因緣得道。又甄叔伽經中說種種",
    "T32n1646_015:0363a15": "得道因緣。有人觀五陰得道。或觀十二入",
    "T32n1646_015:0363a16": "十八界十二因緣等得道。故知非但以四",
    "T32n1646_015:0363a17": "諦得道。若汝意謂雖有是說不以此觀",
    "T32n1646_015:0363a18": "能斷煩惱。亦可說言雖觀四諦不斷煩",
    "T32n1646_015:0363a19": "惱。又要當以真諦得道。而解四諦中說。生",
    "T32n1646_015:0363a20": "苦老苦病苦死苦怨憎會苦愛別離苦所求不",
    "T32n1646_015:0363a21": "得苦。取要言之。五陰為苦。又說。苦因",
    "T32n1646_015:0363a22": "所謂貪愛。常隨喜樂處處受身。觀如是等",
    "T32n1646_015:0363a23": "不應盡漏。此皆世諦。非第一故。問曰。雖",
    "T32n1646_015:0363a24": "觀生死等不應盡漏。略說五陰皆苦。是",
    "T32n1646_015:0363a25": "中有智能破煩惱。答曰。餘三諦云何。故知",
    "T32n1646_015:0363a26": "汝自憶想分別。又觀五陰皆苦。是散亂心不",
    "T32n1646_015:0363a27": "應得道。問曰。若不以四諦得道。當以何",
    "T32n1646_015:0363a28": "法得道。答曰。以一諦得道。所謂為滅。如",
    "T32n1646_015:0363a29": "經中說。妄名虛誑實名不顛倒。一切有為",
    "T32n1646_015:0363b01": "法皆虛誑妄取。故知行者隨心在有為法中。",
    "T32n1646_015:0363b02": "皆非真實。如經中說。諸有為法虛誑。如幻",
    "T32n1646_015:0363b03": "如焰如夢如假借等。如法句經中說。虛妄",
    "T32n1646_015:0363b04": "繫世間似如有堅實。實無見如有。正觀則",
    "T32n1646_015:0363b05": "皆無。如實無男女法。但五陰和合強名男",
    "T32n1646_015:0363b06": "女。凡夫倒惑謂之實有行者觀此五陰空",
    "T32n1646_015:0363b07": "無我。故即不復見。如法印經中說。行者觀",
    "T32n1646_015:0363b08": "色無常空虛離相。無常者。謂色體性無常。",
    "T32n1646_015:0363b09": "空虛者如瓶中無水名曰空瓶。如是五陰",
    "T32n1646_015:0363b10": "中無神我。故名為空。如是觀者者亦名為",
    "T32n1646_015:0363b11": "空。亦名知見未淨。以未能見五陰滅故。",
    "T32n1646_015:0363b12": "後乃見滅。所謂行者作如是念。我所見聞",
    "T32n1646_015:0363b13": "等。故知見滅諸煩惱盡。問曰。何故見滅則",
    "T32n1646_015:0363b14": "煩惱盡非餘諦耶。答曰。行者爾時苦想決",
    "T32n1646_015:0363b15": "定。若未證滅相。於有為法中苦心未定。",
    "T32n1646_015:0363b16": "如人不得初禪喜樂。於五欲中不生厭",
    "T32n1646_015:0363b17": "想。又如未得無覺觀定。於覺觀定不以",
    "T32n1646_015:0363b18": "為患。行者亦爾。未證泥洹寂滅相時不得",
    "T32n1646_015:0363b19": "行苦。當知見滅諦故苦想具足。苦想具足",
    "T32n1646_015:0363b20": "故愛等結斷。問曰。若見滅諦故苦想具足。",
    "T32n1646_015:0363b21": "應見滅諦後煩惱方斷。所以者何。見滅諦",
    "T32n1646_015:0363b22": "已苦想具故。答曰。非後時斷。隨於滅中得",
    "T32n1646_015:0363b23": "寂滅相。即時苦想具足。後當現前。如經中",
    "T32n1646_015:0363b24": "說。行者於集生相。法知盡滅相。即於法中",
    "T32n1646_015:0363b25": "得法眼淨。又人於諸陰中常有我心。雖觀",
    "T32n1646_015:0363b26": "諸陰無常苦等。未得永滅。若見滅諦以無",
    "T32n1646_015:0363b27": "相故我心永滅。問曰。若見滅諦則我心盡。",
    "T32n1646_015:0363b28": "何故佛觀前人柔軟心等為說四諦。不但",
    "T32n1646_015:0363b29": "說滅。答曰。此中有順道行。何者以無常",
    "T32n1646_015:0363c01": "想無我想具足故。得此苦觀以其近道。是",
    "T32n1646_015:0363c02": "故合說。問曰。若得道時斷身見者。何故復",
    "T32n1646_015:0363c03": "說戒取疑耶。答曰。行者得道現見諸法皆",
    "T32n1646_015:0363c04": "空無我。即不復疑。不同凡夫聞思等觀。",
    "T32n1646_015:0363c05": "若見道諦則知唯此一實更無餘道。是故",
    "T32n1646_015:0363c06": "說三。問曰。若得道時見諦所斷諸煩惱盡。",
    "T32n1646_015:0363c07": "何故但說三結盡耶。答曰。一切煩惱皆以",
    "T32n1646_015:0363c08": "身見為本。如佛問比丘。人以何事因何",
    "T32n1646_015:0363c09": "事。見何事故生如是見。唯有此身死則斷",
    "T32n1646_015:0363c10": "滅。如是等一切見。比丘白佛。佛為法王",
    "T32n1646_015:0363c11": "唯願解脫。佛言。人以色因色見色是我。故",
    "T32n1646_015:0363c12": "起此見。乃至識亦如是。當知因見我故",
    "T32n1646_015:0363c13": "生諸煩惱。所以者何。若有身見則謂此我",
    "T32n1646_015:0363c14": "若常無常。若定見常則是常見。定見無常",
    "T32n1646_015:0363c15": "則是斷見。若我是常則無業無報無苦解",
    "T32n1646_015:0363c16": "脫。我若無常亦無業無報及苦解脫。不以",
    "T32n1646_015:0363c17": "修道而得泥洹。若以此見為勝。即是見",
    "T32n1646_015:0363c18": "取。謂能得度即是戒取。自見中愛他見中",
    "T32n1646_015:0363c19": "恚。以此見自高即是憍慢。皆以不如實知",
    "T32n1646_015:0363c20": "故起此結。即是無明。是故身見斷故見諦結",
    "T32n1646_015:0363c21": "斷。問曰。若身見斷餘亦斷者。何故別說戒取",
    "T32n1646_015:0363c22": "疑耶。答曰。以其勝故。行者現見法相則無",
    "T32n1646_015:0363c23": "有疑。此疑疑我為有為無。亦疑此道得",
    "T32n1646_015:0363c24": "清淨不。令見苦諦則我見斷。亦知唯此",
    "T32n1646_015:0363c25": "一道更無有餘。是故說斷身見名真見苦",
    "T32n1646_015:0363c26": "斷戒取故名修行道。於知所知法中無",
    "T32n1646_015:0363c27": "疑。若以正智知所知法。即斷集證滅名",
    "T32n1646_015:0363c28": "具四諦。故說此三示無疑相。此疑從我",
    "T32n1646_015:0363c29": "道生。如經中說初得道相。謂見法得法",
    "T32n1646_015:0364a01": "知法達法。度諸疑網不隨他教。於佛法",
    "T32n1646_015:0364a02": "中得無畏力安住果中。",
    "T32n1646_015:0364a03": "一切緣品第一百九十一",
    "T32n1646_015:0364a04": "問曰。何智能一切緣。答曰。若智行界入等",
    "T32n1646_015:0364a05": "名一切緣。所以者何。若說諸入諸界法。物",
    "T32n1646_015:0364a06": "事有諸緣諸塵可知識等。皆盡諸法若智",
    "T32n1646_015:0364a07": "能緣。名一切緣。問曰。此智不知相應共生",
    "T32n1646_015:0364a08": "等法。答曰。能知若緣入等。是名總相智。總",
    "T32n1646_015:0364a09": "相智故能緣一切。所以者何。若說十二入",
    "T32n1646_015:0364a10": "則更無餘法。故知此智亦緣自體。問曰。經",
    "T32n1646_015:0364a11": "中說。二因緣生識。是故不應有自緣智。又",
    "T32n1646_015:0364a12": "諸智無有因緣譬喻能緣自體。如指端不",
    "T32n1646_015:0364a13": "能自觸。眼不能自見。答曰。汝說二因緣",
    "T32n1646_015:0364a14": "生識此事不定。亦有無緣生智。非一切皆",
    "T32n1646_015:0364a15": "從二因緣生。又第六識於自陰中都無所",
    "T32n1646_015:0364a16": "緣。無現法故是識不能緣色等法。若能",
    "T32n1646_015:0364a17": "緣者盲人亦應見色。此人爾時心心數法。",
    "T32n1646_015:0364a18": "在去來中。去來無法為何所緣。但遮計神",
    "T32n1646_015:0364a19": "故如是說。若諸識生皆由此二非四因緣。",
    "T32n1646_015:0364a20": "或有識生無二因緣。如經中說。六入因緣",
    "T32n1646_015:0364a21": "觸而實無觸。以六入為因緣。若生則不",
    "T32n1646_015:0364a22": "出於六入。為遮第七入故。如是遮四因",
    "T32n1646_015:0364a23": "緣。故佛說二。又於過去未來虛空時方等",
    "T32n1646_015:0364a24": "中知生。而此法實無。此即是無緣知。問曰。",
    "T32n1646_015:0364a25": "若然者以此因緣過去未來等法應有。若無",
    "T32n1646_015:0364a26": "云何生知。於兔角龜毛蛇足等中終不生",
    "T32n1646_015:0364a27": "知。答曰。於作中知生。如見人去則憶",
    "T32n1646_015:0364a28": "去時。若聞人語。則憶語時。如是等過去中",
    "T32n1646_015:0364a29": "無作是故不然。問曰。今於過去為何所",
    "T32n1646_015:0364b01": "憶。答曰。憶無所有。汝言何故不憶兔",
    "T32n1646_015:0364b02": "角等。若法生已而滅是則可憶。若本來無何",
    "T32n1646_015:0364b03": "所憶耶。如法先名眾生今雖過去亦名眾",
    "T32n1646_015:0364b04": "生。如是先於此法生憶。故即此心還憶。非",
    "T32n1646_015:0364b05": "異心也。又是人先取此法相。此法雖滅而",
    "T32n1646_015:0364b06": "能生憶想分別法。若法於此人心生。此法",
    "T32n1646_015:0364b07": "失滅後意識生。能知此事是名相緣識。又",
    "T32n1646_015:0364b08": "是相能與後緣相識作因緣。兔角等識無",
    "T32n1646_015:0364b09": "相為因。是故不生。又亦應有緣兔角等",
    "T32n1646_015:0364b10": "識。若無云何能說。問曰。兔角性非可識。",
    "T32n1646_015:0364b11": "所以者何。終不生長短黑白等念。故過去",
    "T32n1646_015:0364b12": "法亦如是。所以者何。我等不能以過去法",
    "T32n1646_015:0364b13": "令現在前。如聖人知未來事。言此事當爾",
    "T32n1646_015:0364b14": "此事不爾。答曰。聖智力爾。法雖未有而能",
    "T32n1646_015:0364b15": "預知。如聖人能壞石壁入出無礙。此事亦",
    "T32n1646_015:0364b16": "爾。無而能知。又以憶力故。知如眼識不能",
    "T32n1646_015:0364b17": "分別男女。若眼識不能意識亦不應能。而",
    "T32n1646_015:0364b18": "意識實能是事亦爾。又如我等於先所用",
    "T32n1646_015:0364b19": "已滅事中生知。聖人亦爾。於無法中而能",
    "T32n1646_015:0364b20": "生知。又如說提婆達多無有一識能識四",
    "T32n1646_015:0364b21": "字。而亦能識。是事亦爾。又如諸數量別異合",
    "T32n1646_015:0364b22": "離此彼等。是中雖無現法亦能生識。又如",
    "T32n1646_015:0364b23": "人身不可以一念遍知。亦不可以分分",
    "T32n1646_015:0364b24": "識知。雖分分不知一念不知。而亦生人知。",
    "T32n1646_015:0364b25": "是事亦爾。汝言無有因緣譬喻能知自體。",
    "T32n1646_015:0364b26": "此中有說意能自知。言行者隨心觀而去",
    "T32n1646_015:0364b27": "來無心。故知以現在心緣現在心。若不爾",
    "T32n1646_015:0364b28": "終無有人能識現在心相應法。問曰。經中",
    "T32n1646_015:0364b29": "說。若能以慧觀一切法無我。即得厭離苦。",
    "T32n1646_015:0364c01": "是道為清淨。此智慧除自體及共生法餘一",
    "T32n1646_015:0364c02": "切法緣。答曰。此智但有漏緣非無漏。所以者",
    "T32n1646_015:0364c03": "何。此偈中說即厭離苦。故知但緣苦諦。又",
    "T32n1646_015:0364c04": "為壞我見修無我智。我見五受陰緣。當知",
    "T32n1646_015:0364c05": "無我亦緣受陰。是五受陰無常故無我。如經",
    "T32n1646_015:0364c06": "中說。若無常即是無我。若無我即是苦。又",
    "T32n1646_015:0364c07": "佛語比丘。斷非汝所有法。比丘言得已。世",
    "T32n1646_015:0364c08": "尊。佛問。汝云何得。世尊色是非我所。受想",
    "T32n1646_015:0364c09": "行識非我所。佛言。善哉善哉。當知但受陰",
    "T32n1646_015:0364c10": "中生無我心。又經中說。諸所有色若過去未",
    "T32n1646_015:0364c11": "來內外麁細近遠大小。皆應知非我非我",
    "T32n1646_015:0364c12": "所。如是實以正慧觀。又說。觀色無我受",
    "T32n1646_015:0364c13": "想行識無我。觀色無常虛妄如幻誑無智",
    "T32n1646_015:0364c14": "眼。為怨為賊無我無我所。又佛說。於此",
    "T32n1646_015:0364c15": "坐中有愚癡人。在無明[穀禾+卵]無明所盲。捨",
    "T32n1646_015:0364c16": "離佛法生此邪見。若色無我受想行識無我。",
    "T32n1646_015:0364c17": "云何無我起業。而以我受故。知無我但緣",
    "T32n1646_015:0364c18": "受陰。又經中無處說無我智緣一切法。處",
    "T32n1646_015:0364c19": "處皆說五受陰緣。問曰。佛自說一切法無",
    "T32n1646_015:0364c20": "我。故知有為無為此智皆緣。非但緣五受",
    "T32n1646_015:0364c21": "陰。又說十空緣一切法。空即無我。又說諸行",
    "T32n1646_015:0364c22": "無常苦。一切法無我。若無我智但緣苦諦。",
    "T32n1646_015:0364c23": "何故不說諸行無我。以說一切法無我故。",
    "T32n1646_015:0364c24": "當知若說行則說有為。若說法即通一切。",
    "T32n1646_015:0364c25": "又說誰於一相法及別異相法智慧現在前。",
    "T32n1646_015:0364c26": "如明眼見色。唯諸佛世尊正智得解脫。能",
    "T32n1646_015:0364c27": "於一相法及別異相法。智慧現在前如明眼",
    "T32n1646_015:0364c28": "見色。以無我想故。諸法一相。故知無我",
    "T32n1646_015:0364c29": "緣一切法。非但緣苦。答曰。一切二種。一",
    "T32n1646_015:0365a01": "攝一切。二攝一分。攝一切者。如佛說我",
    "T32n1646_015:0365a02": "是一切智人一切名十二入。攝一分者。如",
    "T32n1646_015:0365a03": "說一切然。而無漏無為不可得然。又如來",
    "T32n1646_015:0365a04": "品中。說如來是一切捨者一切勝者。不可",
    "T32n1646_015:0365a05": "捨持戒等法。但為惡法說一切捨。不可",
    "T32n1646_015:0365a06": "勝餘諸佛。但為餘眾生故說一切勝。又說。",
    "T32n1646_015:0365a07": "云何比丘名一切智。謂如實知六觸入生",
    "T32n1646_015:0365a08": "滅。是名總相知一切法。非別相智。佛總別",
    "T32n1646_015:0365a09": "悉知名一切智。是比丘總知諸法無常等。",
    "T32n1646_015:0365a10": "故名一切智其名雖同而實有異名攝一",
    "T32n1646_015:0365a11": "分。又佛言。若法入修多羅隨順比尼不",
    "T32n1646_015:0365a12": "違法相。是法應受。又說。若人言此是佛",
    "T32n1646_015:0365a13": "語。是人語正而義非。智者於中應說正義。",
    "T32n1646_015:0365a14": "語此比丘。是語應與何義相稱。復有說者",
    "T32n1646_015:0365a15": "義正而語非。是正義中應置正語。如是等",
    "T32n1646_015:0365a16": "經佛悉聽之。又有了義不了義經。此是不了",
    "T32n1646_015:0365a17": "義經。何故於一事而說一切名。應知其",
    "T32n1646_015:0365a18": "意。又世間人於一事中亦說一切。如言為",
    "T32n1646_015:0365a19": "一切祠一切與食。亦說此人一切皆食。故",
    "T32n1646_015:0365a20": "知雖說一切無我。當知但為五受陰說。",
    "T32n1646_015:0365a21": "非一切法。汝說十空。此中不得有無為",
    "T32n1646_015:0365a22": "空。所以者何。無人於無為中生我想。故",
    "T32n1646_015:0365a23": "設有餘空亦無所害。汝亦以苦智與空相",
    "T32n1646_015:0365a24": "應。是故空非一切法緣。問曰。世間空緣一",
    "T32n1646_015:0365a25": "切法。非無漏空。答曰。無世間空。一切空皆",
    "T32n1646_015:0365a26": "是無漏。又問。法印經中說。空是世間空。答",
    "T32n1646_015:0365a27": "曰。是出世間空。非世間空。又問。是中說知",
    "T32n1646_015:0365a28": "見未淨。故知是世間空。答曰。我先說無漏",
    "T32n1646_015:0365a29": "心能破假名。是故從破假名來。名無漏心。",
    "T32n1646_015:0365b01": "後見滅諦離增上慢。名知見淨。是故無",
    "T32n1646_015:0365b02": "世間空。汝說如一切行無常一切法無我。",
    "T32n1646_015:0365b03": "如是應有行者具足無我想。時法相具足",
    "T32n1646_015:0365b04": "故於無我說法名字。如見品中說。若人不",
    "T32n1646_015:0365b05": "見苦是即為見我。苦如實見苦。即不復",
    "T32n1646_015:0365b06": "見我。如實者。謂見無我。是故說一切法無",
    "T32n1646_015:0365b07": "我。但緣苦諦說無我行。汝說佛現前見一",
    "T32n1646_015:0365b08": "相異相。此亦應有以界入等為一。故說一",
    "T32n1646_015:0365b09": "相有何咎耶。◎",
    "T32n1646_015:0365b10": "成實論卷第十五"
}