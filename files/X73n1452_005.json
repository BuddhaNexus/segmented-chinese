{
    "X73n1452_005:0182a08": "紫&#x6822;老人集卷之五",
    "X73n1452_005:0182a10": "明 憨山德清 閱",
    "X73n1452_005:0182a11": "法語",
    "X73n1452_005:0182a12": "[0182a12] 原夫無事生事。薄福所致。薄福所從。從於般若不明。",
    "X73n1452_005:0182a13": "故曰愚癡者。招畜生報。畜生則去餓鬼不遠。餓鬼去",
    "X73n1452_005:0182a14": "地獄不遠。此從高而下也。若從下而高。則由地獄升",
    "X73n1452_005:0182a15": "至餓鬼。由餓鬼升至畜生。由畜生升至貧賤人。由貧",
    "X73n1452_005:0182a16": "賤人升至富貴人。由富貴人升至學般若人。以此而",
    "X73n1452_005:0182a17": "觀。從高而下。不過隨順愚癡。從下而高。不過隨順般",
    "X73n1452_005:0182a18": "若。而般若愚癡初非兩物。譬如波之與水耳。比來清",
    "X73n1452_005:0182a19": "平世界。忽搆此大謗大疑大危。雖復邪黨橫駕。由理",
    "X73n1452_005:0182a20": "而推。亦是我曹。日常世出世路頭。交遊不甚清楚。皆",
    "X73n1452_005:0182a21": "坐庸常坑中。憂不深。慮不遠。憂不深。慮不遠。自甘坐",
    "X73n1452_005:0182a22": "於庸常坑中。究竟所以。根不重般若之故。是以無端",
    "X73n1452_005:0182a23": "招此疑危。今既推根究本。知其所由。若不等一痛切。",
    "X73n1452_005:0182a24": "捐頭目腦髓。莊嚴般若。境緣順逆。煆煉般若。捨身受",
    "X73n1452_005:0182b01": "身。於出世常為佛種前茅。於世中常為忠孝前茅。如",
    "X73n1452_005:0182b02": "是痛悔。如是立志。是為正觀。若不如是。即是邪黨。非",
    "X73n1452_005:0182b03": "佛眷屬。非忠孝種子。又莊嚴般若之中。唯刻藏一事",
    "X73n1452_005:0182b04": "最為肯[啟-口+月]。有識無識。直下易見者。無俟吾言(示弟子)。",
    "X73n1452_005:0182b05": "[0182b05] 梁元帝在會稽。年始十二。便能好學。時又患疥。手不",
    "X73n1452_005:0182b06": "得拳。膝不得屈。閉齋張葛幃。避蠅獨坐。銀甌貯山陰",
    "X73n1452_005:0182b07": "甜酒。時復進之以自寬。率意自讀史書。一日二十卷。",
    "X73n1452_005:0182b08": "既未師受。或不識一字。或不解一語。要自重之。不知",
    "X73n1452_005:0182b09": "厭倦。義陽朱詹。世居江陵。後出楊都。好學家貧無貲。",
    "X73n1452_005:0182b10": "累日不爨。乃時吞紙以實腹。寒無&#x6C0A;被。抱犬而臥。犬",
    "X73n1452_005:0182b11": "亦飢&#x8657;。起行盜食。詹呼之不至。哀號動&#x96A3;。猶不廢業。",
    "X73n1452_005:0182b12": "卒成學士。官至鎮南錄事參軍。為孝元所禮。嗚呼一",
    "X73n1452_005:0182b13": "則帝胄之尊。童稚之逸。尚能如此。況於士庶。冀以自",
    "X73n1452_005:0182b14": "達者哉。一則貧困到骨。猶吞紙實腹。竟不廢業。今吾",
    "X73n1452_005:0182b15": "曹藉大覺老人之靈寵。家山&#x5FA7;十方。衣食可終老。不",
    "X73n1452_005:0182b16": "以寸陰自惜。而飽食橫眠。遊談無根。以消白日。較諸",
    "X73n1452_005:0182b17": "梁元帝。朱鎮南。猶斥鷃之匹大鵬也。且彼世間之學。",
    "X73n1452_005:0182b18": "一期報受。不啻漚華空影。能精勤克勵。置形骸於度",
    "X73n1452_005:0182b19": "外。寶學問若珠璣。必冀成名而後已。吾曹變形毀服。",
    "X73n1452_005:0182b20": "割情絕俗。為求無上菩提。一生不克則再生。再生不",
    "X73n1452_005:0182b21": "克。必至於無盡生。克則始已。而志不逮梁朱。譬如求",
    "X73n1452_005:0182b22": "石女生兒。層冰中覓火燄。安可得哉。邇來去古逾遠。",
    "X73n1452_005:0182b23": "風俗愈薄。出家兒成&#x7FA3;逐隊。游州獵縣。上則以為山",
    "X73n1452_005:0182b24": "水可以益道心。終年貪觀無厭。中則持半扇破瓢。披",
    "X73n1452_005:0182c01": "一領重衲。以為如是。則謂之修行矣。下則猶有不可",
    "X73n1452_005:0182c02": "勝言者。所謂禪之與講。不知是何等味。又有一種野",
    "X73n1452_005:0182c03": "狐魔子。記得一兩端因果。便謂我通講矣。學得幾句",
    "X73n1452_005:0182c04": "沒把柄話。便謂我解禪矣。逆而推之。法門之弊。一至",
    "X73n1452_005:0182c05": "於此者。大抵為師者。最初一念。斷不真實。為生死出",
    "X73n1452_005:0182c06": "家。為弟子者。最初出家一念。亦必不真。上下既皆不",
    "X73n1452_005:0182c07": "真。豈有不真之師。而能教真弟子哉。豈有不真弟子。",
    "X73n1452_005:0182c08": "而能親近真正之師哉。用是觀之。祖道下衰。固其所",
    "X73n1452_005:0182c09": "也。若幸童真出家。即居名山。又得親近諸大耆宿於",
    "X73n1452_005:0182c10": "清涼山。朝薰夕炙。等閒吒叱鞭朴之閒。轉常情為智",
    "X73n1452_005:0182c11": "光。移染習為淨習。所讀者。皆佛祖靈篇。若不能外形",
    "X73n1452_005:0182c12": "骸以道自勝。積微成著。受滴為海。徹己躬大事。大報",
    "X73n1452_005:0182c13": "佛恩。則生一日。不如蚤死一日也(讀顏氏家訓示修聞)。",
    "X73n1452_005:0182c14": "[0182c14] 天上五衰未足為苦。人間八難亦未足為苦。至於幸",
    "X73n1452_005:0182c15": "而為人。乃受女身是則為苦。故諸佛菩薩。以女身為",
    "X73n1452_005:0182c16": "鴆毒坑。為惡蛇窟。鴆毒坑邊。不幸失&#x811A;。慧命立斷。惡",
    "X73n1452_005:0182c17": "蛇窟中。不幸共宿。毒氣入心。雖有盧扁。亦難救療。是",
    "X73n1452_005:0182c18": "以古德有言曰。寧為貧賤男子。莫作富貴女人。何以",
    "X73n1452_005:0182c19": "故。女身為天下猜疑之本。毀謗之媒。故名山道場。村",
    "X73n1452_005:0182c20": "墟精舍。或安禪講。佛子所聚。法雷震天。慧日光耀。諸",
    "X73n1452_005:0182c21": "佛慈念。鬼神護持。貧賤乞兒。往來求食無有阻礙。凡",
    "X73n1452_005:0182c22": "諸見者。生憐愍心。起周濟念。如有女人暫入道場。一",
    "X73n1452_005:0182c23": "切見者聞者。不推其來意如何。即皆生疑卜度。人既",
    "X73n1452_005:0182c24": "生疑。因疑起謗。因謗集禍。道場以此光輝頓滅。法雷",
    "X73n1452_005:0183a01": "以此消聲。僧眾以此人不敬仰。譬如毒果。一枝三蒂。",
    "X73n1452_005:0183a02": "滋藉而成。由是觀之。則貧賤男子。勝於富貴女人萬",
    "X73n1452_005:0183a03": "倍。無可疑者。故女人學道。先須審察自己。若身若心。",
    "X73n1452_005:0183a04": "有何心行。今受此身。此身何故致人疑謗。於此兩者",
    "X73n1452_005:0183a05": "推究明白。即知前生心多欲念。今受此身。此身既因",
    "X73n1452_005:0183a06": "欲念而有。欲念如花。此身如果。若欲無果。先斷其花。",
    "X73n1452_005:0183a07": "雖然眾生業重習深。知而故犯。以故鴆毒坑中。終難",
    "X73n1452_005:0183a08": "出離。惡蛇窟內。甘自長眠。豈但女人不能翻身奮出。",
    "X73n1452_005:0183a09": "堂堂男子。猶且視之若登春臺。不思厭離。若真心學",
    "X73n1452_005:0183a10": "道。欲出生死者。聞我所言。必痛哭流涕莫能自已。如",
    "X73n1452_005:0183a11": "聞之若不聞。吾知其驢胎馬腹。鳩鴿鳥雀。斷一肩荷",
    "X73n1452_005:0183a12": "負有在。然雖如此。我豈忍坐觀成敗。亦不免發一片",
    "X73n1452_005:0183a13": "好心。為汝作一種出苦方便。諸方便中。惟有觀身一",
    "X73n1452_005:0183a14": "著最要緊。先觀我身。皮肉筋骨因何而有。涕唾血&#x8109;",
    "X73n1452_005:0183a15": "凡諸濕者。因何而有。凡諸煖氣因何而有。凡諸動轉",
    "X73n1452_005:0183a16": "因何而有。於此觀察。生路漸熟。熟路漸生。一旦了知。",
    "X73n1452_005:0183a17": "我身堅者感地而有。濕者感水而有。煖者感火而有。",
    "X73n1452_005:0183a18": "動者感風而有。一一次第還其所感。則所謂鴆毒坑。",
    "X73n1452_005:0183a19": "惡蛇窟。畢竟安置何處。於此透脫。不妨以五色糞為",
    "X73n1452_005:0183a20": "廣長舌。說法度生有何不可。難道男子&#x4E2A;&#x4E2A;三頭六",
    "X73n1452_005:0183a21": "臂。而女人必不若耶。某奉讀此言。當痛哭流涕精進",
    "X73n1452_005:0183a22": "做去。若不爾者。學仁代汝求語。亦有干係。我尋常開",
    "X73n1452_005:0183a23": "示女人絕少。因學仁哀求多次。書此遺汝。轉授行持",
    "X73n1452_005:0183a24": " 凡欲出離生死。先須知苦。苦若不知。不免認苦為",
    "X73n1452_005:0183b01": "樂。既認苦為樂矣。則終莫返。一迷永迷。出離何期。何",
    "X73n1452_005:0183b02": "以故。&#x8462;不知苦。是第一重迷。認苦為樂。是第二重迷。",
    "X73n1452_005:0183b03": "因樂不返。是第三重迷。故從迷積迷。迷終不解。然女",
    "X73n1452_005:0183b04": "人之苦。較乎男子苦更重大。若要次第剖析其苦。雖",
    "X73n1452_005:0183b05": "以大地為舌。&#x8657;空為口。亦不能盡。是以女人而不先",
    "X73n1452_005:0183b06": "知苦。痛拔苦根。則枝枝葉葉。長到何時而枯。且道如",
    "X73n1452_005:0183b07": "何是苦根。苦不遠。祇汝現前此身便是。如直下識破",
    "X73n1452_005:0183b08": "此身。則一切不如意事觸將來。便不須大排遣。自然",
    "X73n1452_005:0183b09": "燒心之火。不撲而滅矣(二段俱示女人)。",
    "X73n1452_005:0183b10": "[0183b10] 大鑑悟後。即曰本來無一物。何處惹塵埃。牛頭悟後。",
    "X73n1452_005:0183b11": "則曰河沙妙德。總在心源。百千三昧。不離當處。二大",
    "X73n1452_005:0183b12": "老皆千古宗師也。一則如此。一則如彼。同耶異耶。同",
    "X73n1452_005:0183b13": "則兩言若反。異則既皆悟心之大老。豈不同也哉。而",
    "X73n1452_005:0183b14": "黃蘗又曰。如兩頭捉汝不著。則可以免苦樂形相也。",
    "X73n1452_005:0183b15": "如黃蘗所言。則兼遮二大老之言而言也。以情而觀。",
    "X73n1452_005:0183b16": "三老之言似難消會以理通之。未始不符契焉。夫如",
    "X73n1452_005:0183b17": "來藏性。或以空言則一塵不立。或以不空言則無法",
    "X73n1452_005:0183b18": "不具。或即空有而言。則曰空不空如來藏也。大都稱",
    "X73n1452_005:0183b19": "謂雖則種種。實而言之。即人各本來面目也。以此面",
    "X73n1452_005:0183b20": "目。可空。可有。可空不空。所以受名別耳。然此面目。凡",
    "X73n1452_005:0183b21": "夫迷之。瞥然而成三惑。聖人悟之。頓然證三如來藏",
    "X73n1452_005:0183b22": "也。夫三惑者。所謂見思。塵沙。根本無明是也。以見思",
    "X73n1452_005:0183b23": "故。則障空如來藏焉。以塵沙惑故。則障不空如來藏",
    "X73n1452_005:0183b24": "焉。以根本無明故。則障空不空如來藏焉。余友念公",
    "X73n1452_005:0183c01": "其高足名曰性藏。或以蘊真字之者。&#x8462;不知此性有",
    "X73n1452_005:0183c02": "三藏也。如以蘊真之義。配於三藏。可當不空如來藏",
    "X73n1452_005:0183c03": "耳。而空如來藏。空不空如來藏。皆遺之矣。余以是知",
    "X73n1452_005:0183c04": "字性藏者。不知性者也。或曰大鑑亦言。本來無一物。",
    "X73n1452_005:0183c05": "此豈舉一而遺二耶。予應之曰。大鑑指一隅。而欲人",
    "X73n1452_005:0183c06": "以三隅反也。予改以順南。字之以含藏。識中有覺義。",
    "X73n1452_005:0183c07": "及不覺義。故如人三觀圓修。則見思斷。塵沙破。而根",
    "X73n1452_005:0183c08": "本無明。由是終&#x39DE;也。故斷。破。&#x39DE;。則與藏識覺義。冥順",
    "X73n1452_005:0183c09": "不違。違則不覺矣。不覺所謂違門也。順無明而逆覺",
    "X73n1452_005:0183c10": "義。故曰違門。南則&#x8657;明之位也。喻心覺也。藏子果能",
    "X73n1452_005:0183c11": "遵我言。而躬踐之。即三如來藏者。可坐證也(示性藏)。",
    "X73n1452_005:0183c12": "[0183c12] 白刃撼胸。則目不顧流矢。&#x8462;勢有緩急也。如榮辱之",
    "X73n1452_005:0183c13": "與生死。事非兩人。而緩急先後。當諦審所宜。直下便",
    "X73n1452_005:0183c14": "判。則諸俗套。不煩洗滌而自除矣(示弟子)。",
    "X73n1452_005:0183c15": "[0183c15] 執古以御。有心妙以了色者。良以心術無常。憑之有",
    "X73n1452_005:0183c16": "地。故滯有則觸處成乖。憑靈則圓照無礙。照身則四",
    "X73n1452_005:0183c17": "大所輳。照心亦四蘊所成。了其所輳。身執自消。自消",
    "X73n1452_005:0183c18": "之照。將之照心。四蘊無常。無常無主。無主無樹。一任",
    "X73n1452_005:0183c19": "寒暄。本無榮落。既觀達此旨。逢緣觸境。順逆關頭。秉",
    "X73n1452_005:0183c20": "志堅精。[拚-ㄙ+ㄊ]命赤身捱得過。便是功夫。功夫漸熟。會色",
    "X73n1452_005:0183c21": "即心。色既是心。心不防心。孤明獨立。觸有成功。開物",
    "X73n1452_005:0183c22": "成務。即智運悲。不沈枯寂。即悲運智。不染塵紛。如是",
    "X73n1452_005:0183c23": "行持。由微而著。則五十五位真菩提路。非四禪四空",
    "X73n1452_005:0183c24": "可匹也(示王仲[壹-豆+((昝-人+├)-日+呆)])。",
    "X73n1452_005:0184a01": "[0184a01] 顏平原。死不忘君。生平所養。張睢陽。生猶罵賊。死到",
    "X73n1452_005:0184a02": "不改。所以握拳透爪。嚙齒空齦。固其所也。吾曹參禪",
    "X73n1452_005:0184a03": "不透。&#x8462;無二公志耳。如有其志。悟道一生可辦(示弟子)。",
    "X73n1452_005:0184a04": "[0184a04] 心術無常。操之由人。是故以道德操心者。不知有功",
    "X73n1452_005:0184a05": "利。以功利操心者。不知有仁義。推其所始。雖道德功",
    "X73n1452_005:0184a06": "利發軫不同。然皆不外自心。但志之所存有殊耳。道",
    "X73n1452_005:0184a07": "德操心。則劫奪毀辱。無非階地。功利操心。則榮名尊",
    "X73n1452_005:0184a08": "寵總是驚媒。驚媒汩心。神魂常擾。況遭劫奪毀辱之",
    "X73n1452_005:0184a09": "際。而有所得也。故學道之人。於境緣不可意處。最為",
    "X73n1452_005:0184a10": "大幸。於大幸中不生覺照。逐境漂流謂之昧心。昧心",
    "X73n1452_005:0184a11": "之人雖日與聖賢同席款接。何異盲人頭戴杲日計",
    "X73n1452_005:0184a12": "為大夜者哉。大都但莫瞞心。心自靈聖。以靈聖之心。",
    "X73n1452_005:0184a13": "處不可意境時。如殘雪逢春。自然融化。豈待轟雷裂",
    "X73n1452_005:0184a14": "地。然後消釋乎。詩曰他山之石。可以攻玉。若以玉攻",
    "X73n1452_005:0184a15": "玉。成器殊難。良以兩俱溫潤。砥礪無功。故處可意境",
    "X73n1452_005:0184a16": "時。心境相忘。忘則失照。雖有嚴師良友痛加明誨。翻",
    "X73n1452_005:0184a17": "滋狎習。狎習既成。譬猶嬌兒不畏父母。心既無畏。敬",
    "X73n1452_005:0184a18": "從何生。無敬無畏益從何得。故曰。逆境面前鎗。順境",
    "X73n1452_005:0184a19": "腦後箭。面前鎗易躲。腦後箭難防。且世道轉衰。師友",
    "X73n1452_005:0184a20": "之風。頹然不振久矣。所謂嚴師良友者。豈易遘哉。能",
    "X73n1452_005:0184a21": "以不可意境。為師友&#x5826;地。則何往而非嚴師良友也。",
    "X73n1452_005:0184a22": "情識浮沈。乃致四大增損。能智光獨露。&#x8657;恬迴&#x9061;。縱",
    "X73n1452_005:0184a23": "有宿滯。無有鼓者。焉能作害(並示中甫病中)。",
    "X73n1452_005:0184a24": "[0184a24] 男子家。頸腰有鐵。非道義所鑄。豈易屈伸。既屈其身。",
    "X73n1452_005:0184b01": "心光不剖。如雲覆月。幽蔽精神。於是非曲直之閒。好",
    "X73n1452_005:0184b02": "惡升沉之地。弗能挺然獨立。知而甘昧。一息不來。杳",
    "X73n1452_005:0184b03": "成千古。滯魄悠悠。出期希有。可不哀哉。何不踢翻窩",
    "X73n1452_005:0184b04": "臼。頓斷情根。若利若害。若逆若順。惟心光炳露。等視",
    "X73n1452_005:0184b05": "浮雲。一朝願克。笑傲家山。顧不樂乎(示賀知忍)。",
    "X73n1452_005:0184b06": "[0184b06] 聖凡無窮。依正無盡。升沈萬變。情與無情。卒不可以",
    "X73n1452_005:0184b07": "智識知。算數了。然皆以名言為體也。夫何故。&#x8462;有名",
    "X73n1452_005:0184b08": "必有義。有言必有意。所以聞水火之名。則濕之與煖。",
    "X73n1452_005:0184b09": "不待召而至矣。聞毀譽之言。則喜之與怒。亦不待召",
    "X73n1452_005:0184b10": "而至矣。知兩者之如此。則凡凡聖聖。正正依依。實外",
    "X73n1452_005:0184b11": "名言而不可得也。噫。名言不知果何物哉。而依正聖",
    "X73n1452_005:0184b12": "凡。皆以之為體。故居其室。出一言善。則千里應之。出",
    "X73n1452_005:0184b13": "一言不善。亦千里應之。由是而觀。凡立名立言。苟不",
    "X73n1452_005:0184b14": "端正其原。見理之澈。莫若不立。無遺禍也。故曰。名言",
    "X73n1452_005:0184b15": "也者。迷悟之紹介也。可不慎乎。",
    "X73n1452_005:0184b16": "[0184b16] 或者以趙州無字為話頭。歷年既久。自以為生死順",
    "X73n1452_005:0184b17": "逆。念即話頭。話頭即念。無往而非一片。或者又聞而",
    "X73n1452_005:0184b18": "舍然大笑曰。彼若果能話頭一念。打成一片。面目自",
    "X73n1452_005:0184b19": "然殊乎常人。眉宇閒光霽若清風朗月。使牛馬雞犬",
    "X73n1452_005:0184b20": "觸而悅之。況人乃萬物之靈者乎。此等語。當與愚者",
    "X73n1452_005:0184b21": "道。不可與智者言。大抵參禪之訣。心地果然順逆成",
    "X73n1452_005:0184b22": "片。則悟在旦夕之閒矣。今人看古人機緣。猶泥人摸",
    "X73n1452_005:0184b23": "象。手無知覺。安知象之肥瘦哉。嗚呼。此等人以名聞",
    "X73n1452_005:0184b24": "供養為膏肓之疾。以生死大事。付之馬足閒者也。楞",
    "X73n1452_005:0184c01": "嚴經曰。大妄語成。墮無閒地獄。非此謂乎(示弟子)。",
    "X73n1452_005:0184c02": "[0184c02] 凡人子報親之德。生供三牲。死獻萬肉。不過特重其",
    "X73n1452_005:0184c03": "黑業耳。柰世俗冥盲。卒難諭之正理。且順其俗習。快",
    "X73n1452_005:0184c04": "其眼前。聖賢知其習不易化。權與之浮沈。陰以理折",
    "X73n1452_005:0184c05": "其情。密為調攝。功久力充。則習自化。彼受調者。亦忘",
    "X73n1452_005:0184c06": "其所以然矣。故禮五易而同。俗人之慶不賀。喪不弔。",
    "X73n1452_005:0184c07": "此聖人之苦腸也。雖然。苟不以無上慈光。燭其幽爽。",
    "X73n1452_005:0184c08": "則滯者。終付之於無拔矣。又豈人子人臣之本心哉。",
    "X73n1452_005:0184c09": "夫欲燭其幽爽。莫若為人子者淨自三業。為亡者。持",
    "X73n1452_005:0184c10": "毗舍浮佛偈。最為簡益(示弟子)。",
    "X73n1452_005:0184c11": "[0184c11] 夫禮者。身之[榦-木+禾]也。[榦-木+禾]而不端。其餘雖多。惡足道哉。自",
    "X73n1452_005:0184c12": "大覺應世。迦葉而降。雖宗教支分。而禮則一耳。大人",
    "X73n1452_005:0184c13": "俱沒。典刑廢弛。凡後塵之徒。莫識大體。不以端榦資",
    "X73n1452_005:0184c14": "本。惟競浮華。所謂榦者。摧折盡矣。汝等念報佛恩。束",
    "X73n1452_005:0184c15": "力於茲。凡見晚進。未識大體者。切慈勤獎勸之。使其",
    "X73n1452_005:0184c16": "榦端則本華。根固則本壯。毋愛人以姑息。宜愛人以",
    "X73n1452_005:0184c17": "大德。是以遠別近聚。晨昏相見。務要行列弗苟。長幼",
    "X73n1452_005:0184c18": "有倫。先後據禮。勿得恣情。老漢浪跡江湖。足音半寰",
    "X73n1452_005:0184c19": "中矣。在在頗多感觸。故草是語。出家者既然。在家者",
    "X73n1452_005:0184c20": "寧獨略是乎哉。密藏侍吾至勤。但觸名分紀綱。猶多",
    "X73n1452_005:0184c21": "汗漫。況其他耶。仲尼曰必也正名乎。&#x8462;名不正。則分",
    "X73n1452_005:0184c22": "不定。分不定。則禮不可立。人而忽禮。尚弗敢。況為佛",
    "X73n1452_005:0184c23": "弟子而不端此。則剃染奚為(示黑白諸弟子)。",
    "X73n1452_005:0184c24": "[0184c24] 元石問曰。陸老先生當今大居士也。精勤大道已",
    "X73n1452_005:0185a01": "非朝夕。今以年老抱疾。而曰念佛持&#x546A;。并參祖師",
    "X73n1452_005:0185a02": "機緣。俱不得力。則一生辛勤。幾於&#x8657;費。其所以不",
    "X73n1452_005:0185a03": "得者何故。弟子於此。深懷疑悶。乞師開示。以為將",
    "X73n1452_005:0185a04": "來修習佛乘之鑑。",
    "X73n1452_005:0185a05": "[0185a05] 子發此問。不惟直陳自疑。亦開獎黑白深矣。夫禍福",
    "X73n1452_005:0185a06": "莫烈於死生。真偽難逃於所忽。此老金湯法門。有年",
    "X73n1452_005:0185a07": "數矣。凡觸利害關頭。不以世情生顧忌。惟知護念大",
    "X73n1452_005:0185a08": "法。苟非內有定見。重以多生願力。冥顯相資。孰能臻",
    "X73n1452_005:0185a09": "此哉。且好名之心。賢者不能卒忘。今抱疾頹然而臥。",
    "X73n1452_005:0185a10": "卒然而問。忽然而答。譬如晴空霹靂。旱地雷鳴。可與",
    "X73n1452_005:0185a11": "智者道。難與眾人言。子當默而痛思。必自知此老用",
    "X73n1452_005:0185a12": "處。子不聞青山白雲漱石枕流。二三十年。抱寂枯坐。",
    "X73n1452_005:0185a13": "設偷心未空。皆為大障。我如是而問。彼如是而答。有",
    "X73n1452_005:0185a14": "偷心耶。無偷心耶。有則決不能如是而答。無則實念",
    "X73n1452_005:0185a15": "佛持&#x546A;參禪。三者俱未得力。願子再深思之。或恐自",
    "X73n1452_005:0185a16": "見(答吳元石)。",
    "X73n1452_005:0185a17": "[0185a17] 身有大身。有小身。心亦爾。以大身為身者。則能挈天",
    "X73n1452_005:0185a18": "地。整萬物。以小身為身者。能則周旋一家。不能則一",
    "X73n1452_005:0185a19": "身。尚不遑理。況功名事業哉。然則大身吾固有之。或",
    "X73n1452_005:0185a20": "者迷而莫覺。小身乃四大之假合。假合則非本有。既",
    "X73n1452_005:0185a21": "非本有。翻堅然執之而不化。是以見有可欲。即大心",
    "X73n1452_005:0185a22": "昧矣。大身失矣。夫大心者。智周萬物而不勞。妙洞象",
    "X73n1452_005:0185a23": "先而非始。&#x8462;有始則有生。有生則有滅。惟無始則無",
    "X73n1452_005:0185a24": "生。無生則無滅。光貫十&#x8657;。靈達三際。處方寸而包空。",
    "X73n1452_005:0185b01": "彌太&#x8657;而入芥。故曰談禪而言空者。乃談者之陋也。",
    "X73n1452_005:0185b02": "雖然較以五尺為軀。方寸為心。認一漚而背全潮。高",
    "X73n1452_005:0185b03": "培塿而忘泰岱者。則勝多矣。余生余生。痛惜時陰。即",
    "X73n1452_005:0185b04": "夜繼晝。勒勤補鈍。緣文字之&#x5826;級。究佛祖之心髓。理",
    "X73n1452_005:0185b05": "精慧開。以特厚為炭。扇以慚愧之風。信火熾然。勇而",
    "X73n1452_005:0185b06": "能恒。則鑄小心為大心。化小身為大身。譬如投片雪",
    "X73n1452_005:0185b07": "於紅罏。擲殘冰於春海。復何難哉(示余生)。",
    "X73n1452_005:0185b08": "[0185b08] 佛法雖大。大於眾生之心。若離眾生之心。則大無本。",
    "X73n1452_005:0185b09": "由是觀之。則大乃眾生自大耳。故發大人心者。為大",
    "X73n1452_005:0185b10": "人。不發大人心者。便落小人中矣。今汝發此大心。惟",
    "X73n1452_005:0185b11": "貴恒之。故曰立心不恒凶。恒則吉不可量(示元信)。",
    "X73n1452_005:0185b12": "[0185b12] 中國微言。不越乎六經。西來大法。寧出乎三藏。至於",
    "X73n1452_005:0185b13": "莊老之書。亦不可不讀者。此古人博達君子之所務",
    "X73n1452_005:0185b14": "也。是以白首窮經。然燈精法。代不闕人。雖求之於紙",
    "X73n1452_005:0185b15": "墨。十年之功。不若求之於心性。一朝可敵也。王安石",
    "X73n1452_005:0185b16": "謁周茂叔。一謁不見。再謁亦不見。安石怒曰。我自求",
    "X73n1452_005:0185b17": "之六經。亦可得之。何必卑卑求人乎。自是讀書徹旦。",
    "X73n1452_005:0185b18": "少睡。即嚼石蓮以破昏。及其學問大成。至於入參大",
    "X73n1452_005:0185b19": "政。自謂孔孟不足多。致君堯舜不足難。慨然以經世",
    "X73n1452_005:0185b20": "自負。一切賢才。程能獻策。皆不合意。唯恣執拗俱逐",
    "X73n1452_005:0185b21": "之。究其初心志非不大。學非不博。心非不遠。卒於壞",
    "X73n1452_005:0185b22": "宋元氣。而自招不美之名。大都學問雖淵博。於心法",
    "X73n1452_005:0185b23": "不曾妙悟一番。譬如學大匠者。規矩方圓曲直非不",
    "X73n1452_005:0185b24": "了了。而疾徐之節。未應手故。不免傷手之患耳。規矩",
    "X73n1452_005:0185c01": "方圓。法也。疾徐之妙。心也。執法而不妙悟自心。能成",
    "X73n1452_005:0185c02": "大器。未之有也。無論若儒若道若釋。先妙悟自心。而",
    "X73n1452_005:0185c03": "博達&#x7FA3;書。謂之推門落臼。自然之妙。用之出世。則謂",
    "X73n1452_005:0185c04": "之最上乘。以之經世。則謂之王道。此真學真才也。再",
    "X73n1452_005:0185c05": "次由博而約。博則學耳。約即心也。此又其次也。至於",
    "X73n1452_005:0185c06": "讀書雖多。臨機無用。如葉公畫龍。望之非不頭角宛",
    "X73n1452_005:0185c07": "然。遇亢旱欲其雷雨。無有是處。故先約而後博。禪門",
    "X73n1452_005:0185c08": "諸祖十中七八。先博而後約。自古及今。一切座主十",
    "X73n1452_005:0185c09": "中一二耳。佛者既然。儒老之徒。大抵亦皆如此。於約",
    "X73n1452_005:0185c10": "言之。此心愛人即仁。施仁得宜即義。於義合節即禮。",
    "X73n1452_005:0185c11": "於禮通變無滯即智。於智誠恪克敏即信。以此觀之。",
    "X73n1452_005:0185c12": "五者妙用。本在吾心。而不在於書也。且道一心不生。",
    "X73n1452_005:0185c13": "僧耶老耶儒耶。於此直下廓然無疑。在儒謂之真儒。",
    "X73n1452_005:0185c14": "在老謂之真道。在佛謂之真僧。不然。則皆聖人出而",
    "X73n1452_005:0185c15": "大盜生。贓物現在。據&#x6B35;結案。罪難免誅。誰敢拍大嬭",
    "X73n1452_005:0185c16": "誑嚇小兒。故學問量人根器。斤斧隨機。十人十成。反",
    "X73n1452_005:0185c17": "是成希矣。汝自今而後。當先熟永嘉集。勿讀註。次則",
    "X73n1452_005:0185c18": "讀肇論。再次則讀圓覺。已上既熟。當熟四書白文。及",
    "X73n1452_005:0185c19": "老子道德經。則六經三藏。若博若約。工夫成熟。自知",
    "X73n1452_005:0185c20": "好惡矣。或曰。王安石乃宋之大儒。韓生乃刀筆庸吏。",
    "X73n1452_005:0185c21": "以此教之。未必能克始克終。我未敢保。余則應之曰。",
    "X73n1452_005:0185c22": "我聞師子捉香象全力。捉兔亦爾。或曰。先曰量根器",
    "X73n1452_005:0185c23": "以教人。則成者多。不成者少。以前語照之。無乃自背",
    "X73n1452_005:0185c24": "乎。余曰。背不背。量不量。亦自有妙處。非子所知(勉韓生)。",
    "X73n1452_005:0186a01": "[0186a01] 大凡男子家。出世一番。斷不可與草木同腐。與畜生",
    "X73n1452_005:0186a02": "同養。必須垂芳千古。光照大夜。若因循度日。無所長",
    "X73n1452_005:0186a03": "進。豈惟草木畜生已乎。大不如遠矣。草木可以充薪",
    "X73n1452_005:0186a04": "爨。畜生可以供庖膳。由是觀之。人為萬物之靈。飽食",
    "X73n1452_005:0186a05": "煖衣。垂死而無所成就。則不如草木畜生明矣。汝初",
    "X73n1452_005:0186a06": "見我於燕山無梁寺。今日又遇於茲。則汝善根靈種。",
    "X73n1452_005:0186a07": "殊不淺也。然汝父母愛之太過。汝又賦性精悍。且多",
    "X73n1452_005:0186a08": "聰明。若克明心法。薰炙聖學。則後之望汝作大法城",
    "X73n1452_005:0186a09": "塹。或未可知。自今而後。變習氣。須從憎愛關頭[拚-ㄙ+ㄊ]命",
    "X73n1452_005:0186a10": "做去。惡其人必須知其美。愛其人必須知其過。此三",
    "X73n1452_005:0186a11": "個須字。能負荷擔得長久。世出世事畢矣。永嘉集天",
    "X73n1452_005:0186a12": "下奇書。文簡旨豐。熟此則大學中庸骨髓。無勞敲打",
    "X73n1452_005:0186a13": "自然得矣。世人以為教&#x8FF9;不同。妄生分別。見小而不",
    "X73n1452_005:0186a14": "大。識近而不遠。執粗不詣精。所以心法微耳。此書既",
    "X73n1452_005:0186a15": "熟。當熟七經白文。一切對句。自今亦不必屑屑。待諸",
    "X73n1452_005:0186a16": "書貫通之後。方始聚精會神。一兩三月。天機所動。自",
    "X73n1452_005:0186a17": "然水到渠成。如此發軫。必出人頭地。反是逗落俗格。",
    "X73n1452_005:0186a18": "挽之卒難。可畏可畏。茲焚香燒燭於大聖人之前。以",
    "X73n1452_005:0186a19": "此囑汝。汝須珍重(囑傅爾庚)。",
    "X73n1452_005:0186a20": "[0186a20] 香滿金罏花滿瓶。此一句具無邊三昧。故陸&#x4E98;大夫。",
    "X73n1452_005:0186a21": "取正於南泉曰。肇論甚奇。天地同根。物我一體。南泉",
    "X73n1452_005:0186a22": "對曰。庭前一枝花。人雖見如夢相似。大夫罔措。天花",
    "X73n1452_005:0186a23": "道人偈曰。香滿金罏花滿瓶。余乃順水推舟。亦曰。此",
    "X73n1452_005:0186a24": "一句子具無邊三昧。妙喜有言。若是真將軍。何須武",
    "X73n1452_005:0186b01": "庫中取刀殺人。赤手空拳可以&#x5374;敵。余今即此一瓶",
    "X73n1452_005:0186b02": "花。一罏香。布一個漫天大陣。以&#x8657;空為鼓。以妙高為",
    "X73n1452_005:0186b03": "枹。撾而進之。管取是聖是凡。剎那敗績。故曰權衡在",
    "X73n1452_005:0186b04": "手。生殺自由。噫。道遠乎哉。觸事而真。聖遠乎哉。體之",
    "X73n1452_005:0186b05": "即神。既曰觸事而真。無相者&#x8657;空。有相者天地。大塊",
    "X73n1452_005:0186b06": "之閒。殊形異狀。有情無情。若愛若憎。世出世法。道雖",
    "X73n1452_005:0186b07": "不同。總謂之事。所謂真者。在七經百氏之書。未始不",
    "X73n1452_005:0186b08": "具。至於般若靈篇。華嚴上典。相為表裏。古人有言。禮",
    "X73n1452_005:0186b09": "樂前驅。真道後啟。即此言之。會萬物歸己者。書無內",
    "X73n1452_005:0186b10": "外。理無精粗。都來一片心光。曾無別物。此片心光。在",
    "X73n1452_005:0186b11": "大學。即謂之明德。在中庸。即謂之天命。在論語。謂之",
    "X73n1452_005:0186b12": "仁。謂之孝。謂之政。種種名目。標榜不同。而仲尼所答。",
    "X73n1452_005:0186b13": "弟子所問。問者器有方圓。答者水本無常。水若有常。",
    "X73n1452_005:0186b14": "安能順器方圓。聖人有心。安能應事。種種恰好。大道",
    "X73n1452_005:0186b15": "無情。運行日月。雲雨無情。普滋萬物。此心孟子用之。",
    "X73n1452_005:0186b16": "祖述周孔。集義成浩。此氣在春秋則折衷是非。在周",
    "X73n1452_005:0186b17": "易為太極。為八卦。在書為允執其中。在禮經條貫品",
    "X73n1452_005:0186b18": "節。皎如日星。在詩情動於中。天機觸發。歌&#x548F;不足則",
    "X73n1452_005:0186b19": "舞蹈之。此心在樂。為韶為濩。昔孔子在齊。見牧牛童",
    "X73n1452_005:0186b20": "子。視端而目正。喟然嘆曰。此必聽韶樂而出者也。丘",
    "X73n1452_005:0186b21": "驅之晚矣。且道韶之妙何如。乃令牧牛童子。聲入耳",
    "X73n1452_005:0186b22": "根。神凝方寸。天花道人當下知此。則四海雲濤。千山",
    "X73n1452_005:0186b23": "松韻。未嘗非韶樂也。此樂在法華謂之實相。在華嚴",
    "X73n1452_005:0186b24": "謂之四法界。在楞嚴謂之大定。在圓覺謂之大光明",
    "X73n1452_005:0186c01": "藏。在般若謂之文字。謂之觀照。亦謂之實相。在悟謂",
    "X73n1452_005:0186c02": "之禪。在制謂之律。在辯謂之論。天魔不能沮。風火不",
    "X73n1452_005:0186c03": "能壞。貫萬古而長存。故曰經。或曰。汝這老漢。舌頭雌",
    "X73n1452_005:0186c04": "黃。不准將佛法世法。攪做一團。使後人標無所宗。派",
    "X73n1452_005:0186c05": "無所辨。不亦過乎。余應之曰。若人識得心。大地無寸",
    "X73n1452_005:0186c06": "土。有土有人。有人有法。有法有內外。有聖有凡。有世",
    "X73n1452_005:0186c07": "出世。一寸土不可得。則一切何存。說甚攪做一團不",
    "X73n1452_005:0186c08": "一團。自是癡人不了自心。情見不破。妄生分別。在儒",
    "X73n1452_005:0186c09": "被儒縛。在老被老殺。在佛被佛累。譬如穿一身紬絹。",
    "X73n1452_005:0186c10": "從荊棘林過相似。拈得這刺。那刺又入。拈得那刺。這",
    "X73n1452_005:0186c11": "刺又入。刺刺牽制。竟不能掉臂而行。你這尿&#x7240;鬼子。",
    "X73n1452_005:0186c12": "自家絆倒在荊棘中。爬不起來。反來攀條引例。要我",
    "X73n1452_005:0186c13": "同受此苦。我非呆子。肯聽你言。作顛倒去。古人有云。",
    "X73n1452_005:0186c14": "依文解義三世佛冤。離經一字即是魔說。是以佛祖",
    "X73n1452_005:0186c15": "真子乘願而來。可儒可佛。至於種種異道。隨類利生。",
    "X73n1452_005:0186c16": "如水銀墮地。顆顆成圓。興穆興穆。汝若悟此。便曉得",
    "X73n1452_005:0186c17": "香滿金罏花滿瓶。此一句具百千三昧也。若未悟得。",
    "X73n1452_005:0186c18": "不免波外求水。離色求空。空之與色。本無二致。情生",
    "X73n1452_005:0186c19": "智隔。橫計不同。如水與波。豈兩物哉。以風激之名為",
    "X73n1452_005:0186c20": "波。少頃風息名為水。風喻妄情。波喻妄色。水喻妄空。",
    "X73n1452_005:0186c21": "既皆曰妄。何必生疑。且此水天人湛為琉璃。魚龍認",
    "X73n1452_005:0186c22": "為窟宅。餓鬼怖為猛火。人閒世謂之波流。若謂一物。",
    "X73n1452_005:0186c23": "四執不同。若謂四相。一尚不有。安得有四。空即是色。",
    "X73n1452_005:0186c24": "空不可得。色即是空。色不可得。空色不得。誰辨空色。",
    "X73n1452_005:0187a01": "有所有能。所忘能息。若有辨者。所忘能立。所忘能立。",
    "X73n1452_005:0187a02": "&#x8657;空可以有骨。兔角可以為杖。龜毛可以繫風。余共",
    "X73n1452_005:0187a03": "天花道人昆季等。慧炬光中饒舌至此。噫。聊城月即",
    "X73n1452_005:0187a04": "燕山月。光照天池色不同。再聽香花童子偈。塵勞即",
    "X73n1452_005:0187a05": "是法王宮(示興穆)。",
    "X73n1452_005:0187a06": "[0187a06] 離一念之前者。則剎那不可得。離剎那。則十世古今",
    "X73n1452_005:0187a07": "不可得。是以微塵頓剖。大經現前。大經也者。豈惟釋",
    "X73n1452_005:0187a08": "迦如來之根本法輪。亦是過未諸佛根本法輪。此輪",
    "X73n1452_005:0187a09": "吉水曾乾亨。不知何處持來。施與廬岳黃龍寺。心悟",
    "X73n1452_005:0187a10": "禪人。悟復施與潯陽邢楙學。達觀道人聞而異之。遂",
    "X73n1452_005:0187a11": "命悟。即持此輪。現與楙學。且囑之曰。此輪若不有方",
    "X73n1452_005:0187a12": "山長者。轉運發揮。則大經微塵。豈易剖哉。嗚呼。華梵",
    "X73n1452_005:0187a13": "緇素。自漢明。迄蕭梁隋唐之世。特&#x7FA3;&#x39DE;類。登覺苑而",
    "X73n1452_005:0187a14": "稱雄者。代不乏人。惟是根本法輪。以無師智。自然智。",
    "X73n1452_005:0187a15": "根本智。差別智。四智縱橫。首尾&#x920E;鎖。即近示遠。即大",
    "X73n1452_005:0187a16": "示微。果樣高懸。普使初心曉達取法。啟圓因。期圓果。",
    "X73n1452_005:0187a17": "而因果不能籠罩。是以大心凡夫。一蹴龍門。頓入智",
    "X73n1452_005:0187a18": "海。手把&#x732A;頭。戒珠光淨。違順莫測。魔外聞之而心驚。",
    "X73n1452_005:0187a19": "二乘觸之而習化。舍我長者。其孰能之。今長者棲神",
    "X73n1452_005:0187a20": "之地。造輪之龕。荊棘叢生。狐干喧擾。安得如宋丞相",
    "X73n1452_005:0187a21": "商英張公者。乘順輪為我光復之。則某心死矣。三敬",
    "X73n1452_005:0187a22": "無忘斯囑(囑邢楙學)。",
    "X73n1452_005:0187a23": "[0187a23] 能所兩義。出苦要門。入苦嶮路。皆此也。以能所角物",
    "X73n1452_005:0187a24": "我。恣情識。則為阿鼻前茅。以能所宛轉觀身。身為所",
    "X73n1452_005:0187b01": "觀。心為能觀。所觀者。若無能觀為之主宰。惟血肉匡",
    "X73n1452_005:0187b02": "&#x6BBB;耳。烏有所謂知覺哉。既無知覺。於我何有。咄。以智",
    "X73n1452_005:0187b03": "治國。國之賊(示弟子)。",
    "X73n1452_005:0187b04": "[0187b04] 汝生前以耳。見我相貌。即今汝以眼。聽我說法聲音。",
    "X73n1452_005:0187b05": "此汝多生善根所致。遭此清勝因緣。汝若當下會得",
    "X73n1452_005:0187b06": "我一句兩句。豈惟覓女身相不可得。保汝神超淨土",
    "X73n1452_005:0187b07": "不難。若會不得。此段風光。汝當用心諦聽。女身過患",
    "X73n1452_005:0187b08": "之苦。天上人閒五衰之苦。地獄之苦。飢寒凍餓之苦。",
    "X73n1452_005:0187b09": "求不得苦。脫不得苦。苦雖無量。不能盡說。要而言之。",
    "X73n1452_005:0187b10": "諸苦之中。女身最苦。未知人事時。雖苦未深重。纔知",
    "X73n1452_005:0187b11": "人事時。折旋俯仰。進退屈伸。一動一止。忌諱千端。回",
    "X73n1452_005:0187b12": "互萬種。高不得。下不得。輕不得。重不得。舉步少高。坐",
    "X73n1452_005:0187b13": "處少低。言語聲重。莫非都是回互。自家一段本來真",
    "X73n1452_005:0187b14": "實光明。都被這些忌諱蒙蔽了。我如此開示汝。只要",
    "X73n1452_005:0187b15": "你舉一而知十。因有言。得無言之意。汝若果知苦意。",
    "X73n1452_005:0187b16": "即曉得千條毒蛇纏身。不甚為苦。無如被這肉塊子。",
    "X73n1452_005:0187b17": "假模樣。籠罩羈係。無片刻露光明處。汝曉得我開示",
    "X73n1452_005:0187b18": "汝。意頭必然悲徹。心魂發大誓願。汝若再受女身。寧",
    "X73n1452_005:0187b19": "受碎尸分骨之刑。斷不再受此女身。何以故。碎身分",
    "X73n1452_005:0187b20": "骨之苦。不過一兩箇時辰。挨過了便罷。此肉塊子。帶",
    "X73n1452_005:0187b21": "累牽纏。積情縛愛。從無始劫來。牽制於今。猶不痛醒。",
    "X73n1452_005:0187b22": "假如現前。子死身喪。這一條情根綿綿愈固。千劫萬",
    "X73n1452_005:0187b23": "劫。只是割不斷。這割不斷處。苦根深厚。稍無福力。不",
    "X73n1452_005:0187b24": "知又落在那一類中。醉無明酒。遊恩愛園。眠臥火坑",
    "X73n1452_005:0187c01": "鐵&#x7240;。豈有了日。我此等語。無半箇字是假的。若半箇",
    "X73n1452_005:0187c02": "字假。我舌根當破。諸佛菩薩亦是說謊的了。你仔細",
    "X73n1452_005:0187c03": "思量。諸佛菩薩肯說謊麼。我為甚以舌根自誓。恐汝",
    "X73n1452_005:0187c04": "信不及。汝若信得及。咄。五漏身中荊棘種。彈指蓮開",
    "X73n1452_005:0187c05": "極樂池。雖然如是。去路尚遙。看汝丈夫徐琰分上。贈",
    "X73n1452_005:0187c06": "汝一千般若金銀。定使汝頭出頭沒。無有乏少之苦",
    "X73n1452_005:0187c07": "(示亡靈白氏)。",
    "X73n1452_005:0187c08": "[0187c08] 夫禍福莫烈於死生。而世不患之。&#x8462;以飲食男女之",
    "X73n1452_005:0187c09": "欲醉之耳。如稍省之。雖至愚亦患之。況智者乎。雖然",
    "X73n1452_005:0187c10": "有其病。必有治病之方。方得而能力治之。則患不難",
    "X73n1452_005:0187c11": "也。敢問其方。紫&#x6822;道人舍然笑而應之曰。假借四大",
    "X73n1452_005:0187c12": "以為身四句偈。此古佛之遺方也。若能誦千萬&#x5FA7;。則",
    "X73n1452_005:0187c13": "死生之根。不待&#x39DE;而自斷矣(示張才茂)。",
    "X73n1452_005:0187c14": "[0187c14] 未生已生。是異是同。異則未生已生。定不相即。同則",
    "X73n1452_005:0187c15": "未生已生。初非兩事。如何有常無常。會而難通。果定",
    "X73n1452_005:0187c16": "不相即。則未生。離已生而得名。已生。亦離未生而有",
    "X73n1452_005:0187c17": "號。同而究之。異而推之。常無常義。終無歸宿。謂之有",
    "X73n1452_005:0187c18": "名無實。豈有真勝義諦。有名而無實乎(問懷慈常無常義)。",
    "X73n1452_005:0187c19": "[0187c19] 簡則近無。易則在平。心無事而神棲於平。雖萬怪叢",
    "X73n1452_005:0187c20": "輳。千險迭至。直以空平應之。超然有餘矣。忽細故掛",
    "X73n1452_005:0187c21": "心。神泊感慨。即鴻毛飛前。橫以為大鵬垂天耳。又烏",
    "X73n1452_005:0187c22": "足應他事哉。故曰。能平險阻。能知險阻。有以乎(示元信)。",
    "X73n1452_005:0187c23": "[0187c23] 黃帝有二十五子。或有姓而無名。或有名而無姓。或",
    "X73n1452_005:0187c24": "無名姓。以山川封地而姓名之。皆以奇功茂勳。而定",
    "X73n1452_005:0188a01": "氏族。即我釋迦牟尼如來。降生中天竺國。敝屣萬乘。",
    "X73n1452_005:0188a02": "而苦行六年。得無上覺道。自是世有佛焉。及說法度",
    "X73n1452_005:0188a03": "生。世有法焉。迨憍陳如等。剃染之後。世有僧焉。然僧",
    "X73n1452_005:0188a04": "之種族。有剎帝利種。有婆羅門種。有首陀種。有旃陀",
    "X73n1452_005:0188a05": "羅種。惟我世尊。本剎帝利種。姓釋迦。嗣佛而後。無貴",
    "X73n1452_005:0188a06": "賤。凡剃染出家者。皆以釋為姓。如四河入海。同名為",
    "X73n1452_005:0188a07": "海耳。至梁大通年閒。達磨航海東來。為震旦鼻祖。既",
    "X73n1452_005:0188a08": "而宗出五派。派各其源。有號臨濟宗者。曹洞宗者。溈",
    "X73n1452_005:0188a09": "仰宗者。雲門宗者。法眼宗者。若智慧清淨。道德圓明。",
    "X73n1452_005:0188a10": "真如性海。寂照普通。總十六字。天下謂之臨濟宗派。",
    "X73n1452_005:0188a11": "予慮十六字。歷世易窮。從真字左駢。岔十五字曰。真",
    "X73n1452_005:0188a12": "法元在。解契恒靈。大吼雷音。慈門師子。右駢。岔十九",
    "X73n1452_005:0188a13": "字曰。真三聖秀昌。原遠茂勝光。日月昭萬古。嘉福佛",
    "X73n1452_005:0188a14": "運長。自今而後。既橫抽兩枝。凡我弟子。應宗嗣之。不",
    "X73n1452_005:0188a15": "遵者不孝(法脈宗脈說示弟子)。",
    "X73n1452_005:0188a16": "[0188a16] 根塵識三者全。謂之人。或謂之餘。於是三者。能洞然",
    "X73n1452_005:0188a17": "窺破。則當處不見有全人矣。凡一切榮辱死生。皆刃",
    "X73n1452_005:0188a18": "也。欲使刃之不傷。莫若不見全牛為嚆矢耳。&#x8462;刃不",
    "X73n1452_005:0188a19": "傷。牛亦不傷。牛若不傷。而牛本不全。則刃之游。亦寓",
    "X73n1452_005:0188a20": "言也。嗟乎。以神為刃。游於象先。太&#x8657;不到之地。亦可",
    "X73n1452_005:0188a21": "以宰制矣。況有形者哉(示元復)。",
    "X73n1452_005:0188a22": "[0188a22] 牽近縛。滯近塞。縛則纏綿難解。塞則壅遏不通。是皆",
    "X73n1452_005:0188a23": "無生之理不明。緣生境界成熟也。殊不知無生緣生。",
    "X73n1452_005:0188a24": "初無兩條。在眾人則謂之緣生。在聖人則謂之無生。",
    "X73n1452_005:0188b01": "緣生則身心鏗然。無生則性天廓徹。即此而觀。外身",
    "X73n1452_005:0188b02": "心而窮性天。管取終古不旦。故曰牽滯不難破。難在",
    "X73n1452_005:0188b03": "於窮理。理窮。則無往而非高明矣。高明則自然。事到",
    "X73n1452_005:0188b04": "即了。仲尼曰。顏氏之子。有不善未嘗不知。知之未嘗",
    "X73n1452_005:0188b05": "復行。此無他。良以清明在躬。志氣如神。觸處無昧耳。",
    "X73n1452_005:0188b06": "大都牽滯習重。病欠明勇。明則觀照精密。勇則不墮",
    "X73n1452_005:0188b07": "現行。鑄情而復性。子其勉之(再示元復)。",
    "X73n1452_005:0188b08": "[0188b08] 大凡學道人。一切都不障礙。只是柰何自家身心不",
    "X73n1452_005:0188b09": "下&#x5374;難。果然真正男子。直下究竟此箇身心。是我的",
    "X73n1452_005:0188b10": "身心。如何&#x5374;柰何他不下。畢竟要見障礙在何處。這",
    "X73n1452_005:0188b11": "些子實能&#x89B7;得破。十方諸佛底鼻孔。即是民部底鼻",
    "X73n1452_005:0188b12": "孔。儻卒未能薦得。聽貧道醉夢中說。一上葛藤。與民",
    "X73n1452_005:0188b13": "部聽去。此身此心。若要將就柰何他。當觀何由而有",
    "X73n1452_005:0188b14": "此身。何由而有此心。&#x8462;此身不過四大假合。此心不",
    "X73n1452_005:0188b15": "過四蘊湊成。地水火風謂之四大。受想行識謂之四",
    "X73n1452_005:0188b16": "蘊。即就民部。皮肉筋骨。種種窒礙的便是地大。痰唾",
    "X73n1452_005:0188b17": "血脈津液便利。便是水大。&#x5FA7;體煖熱之氣。便是火大",
    "X73n1452_005:0188b18": "動轉助民部趨走運用者。便是風大。或謂舉動運轉。",
    "X73n1452_005:0188b19": "皆是心力。與風大何與。殊不知中風的人。要舉手舉",
    "X73n1452_005:0188b20": "不得。要移足移不得。難道他豈無心力。如何手足宛",
    "X73n1452_005:0188b21": "然。竟不依他使喚。&#x8462;闕風緣故也。此四件。合則有身。",
    "X73n1452_005:0188b22": "不合則此身何在。民部於此。切須諦觀。我身之四大",
    "X73n1452_005:0188b23": "與外之四大。是同是別。外四大者。&#x811A;下踐履的謂之",
    "X73n1452_005:0188b24": "地大。眼前九江流的水。便是水大。日常&#x7AC8;裏燒的。燈",
    "X73n1452_005:0188c01": "上點的。及一切日色暖氣。便是火大。長江送客帆飽",
    "X73n1452_005:0188c02": "如飛。林木動搖。浮萍聚散。便是風大。此與民部別。則",
    "X73n1452_005:0188c03": "民部此身。又從何來。&#x8462;我之四大。必感外四大而成。",
    "X73n1452_005:0188c04": "此四大。開而言之謂之五行。合而言之謂之四大。自",
    "X73n1452_005:0188c05": "古至今。並無一人。不感五行而生者。豈民部獨離四",
    "X73n1452_005:0188c06": "大而有此身耶。此與民部同。則內四大。即是外四大。",
    "X73n1452_005:0188c07": "若即是外四大者。豈有有智之人。認踐履之土。九江",
    "X73n1452_005:0188c08": "之水。&#x7AC8;中之火。樹頭之風。為自己身耶。雖至愚之人。",
    "X73n1452_005:0188c09": "愚不到此。況民部高明者乎。於此粗粗會得。身相即",
    "X73n1452_005:0188c10": "輕。身相既輕。便把死生窠窟子。踢翻了也。死生尚不",
    "X73n1452_005:0188c11": "能動。其餘榮辱愛憎。又安能動得。此是學道人。世諦",
    "X73n1452_005:0188c12": "中討便宜的方子。果然依得。何累可干。惟四蘊道理。",
    "X73n1452_005:0188c13": "較之四大。推察審究。抑亦微矣。民部於此遇境逢緣",
    "X73n1452_005:0188c14": "時。憎愛念起。諦觀此念從何所起。若從我起。未逢緣",
    "X73n1452_005:0188c15": "時。如何不起。若從境有。無我亦不能起。兩端合。而能",
    "X73n1452_005:0188c16": "起者。先推於我起不可得。於境起不可得。豈有兩不",
    "X73n1452_005:0188c17": "可得。合而能起耶。這裏民部瞥然省得。雖不謂之了",
    "X73n1452_005:0188c18": "當。生死海中救得一半。四蘊者何。領衲前境謂之受。",
    "X73n1452_005:0188c19": "前境者何。前所謂逢緣遇境時。此境便是前境。此受",
    "X73n1452_005:0188c20": "離前境亦無所得。受既不有。想又何來。想既不有。行",
    "X73n1452_005:0188c21": "亦何來。行既不有。識又何來。&#x8462;是因受所以有想。籌",
    "X73n1452_005:0188c22": "量卜度謂之想。想善惡未定。忽遷於善。忽遷於惡。往",
    "X73n1452_005:0188c23": "返不定。未能決了謂之行。行遷流也。忽爾判然。決了",
    "X73n1452_005:0188c24": "是善是惡。毫無所疑。謂之識。雖四者用處不同。究其",
    "X73n1452_005:0189a01": "所由。必因受有想。因想有行。因行有識。此非強配。乃",
    "X73n1452_005:0189a02": "自然之勢。自然之理也。貧道上來胡言亂語。不過教",
    "X73n1452_005:0189a03": "家糟粕。未是衲僧活計。即如古德問僧。即心是佛。乃",
    "X73n1452_005:0189a04": "是頭上安頭。離心是佛。乃是斬頭覓活。民部於此討",
    "X73n1452_005:0189a05": "得&#x4E2A;分曉。不要取信於人。自家直下透得。自然無纖",
    "X73n1452_005:0189a06": "毫疑的影子。此是衲僧的活計。猶不是衲僧的巴鼻。",
    "X73n1452_005:0189a07": "且道如何是衲僧的巴鼻。五老&#x5CEF;前雲去來。等閒觸",
    "X73n1452_005:0189a08": "著民部鼻(示于民部)。",
    "X73n1452_005:0189a09": "[0189a09] 法名之重。重於大寶。大寶不過一期之極貴。法名則",
    "X73n1452_005:0189a10": "由名得義。由義會理。由理行道無阻矣。以無阻之梯。",
    "X73n1452_005:0189a11": "便能直登道岸。得登道岸。始謂之德。故德者得也。嗚",
    "X73n1452_005:0189a12": "呼。道德無古今。而包古今。所以得之者。雖匹夫非窮",
    "X73n1452_005:0189a13": "也。不幸而失之。即王天下非通也。況官乃中人之籧",
    "X73n1452_005:0189a14": "廬乎。又法名法親。與俗名俗親。斷不可同日語者。以",
    "X73n1452_005:0189a15": "俗名俗親。形壽盡。更生別姓。豈可以今世之名姓拘",
    "X73n1452_005:0189a16": "之耶。故得宿命通者。長劫一刻也。而一刻之中。罪福",
    "X73n1452_005:0189a17": "形影。昭然在目。若弗更生耳。三定毋自棄。勉之(示三定)。",
    "X73n1452_005:0189a18": "[0189a18] 鐵&#x9262;雖堅。彈之則鍠然有聲。清亮幽遠。達耳心空。萬",
    "X73n1452_005:0189a19": "歷癸未。與汝雲閒南禪寺相別。去歲於清涼山&#x5742;。忽",
    "X73n1452_005:0189a20": "得汝書。開而讀之。知汝於此箇門頭。得一隙之明矣。",
    "X73n1452_005:0189a21": "我甚喜歡。南禪親近我者。頗亦不少。而寥寥五七年",
    "X73n1452_005:0189a22": "閒。無一人寄音言此觀旨。戊子孟夏。汝又無心。同堅",
    "X73n1452_005:0189a23": "默大變之際。請益聊城傅居士紺圃齋中。逆而思之。",
    "X73n1452_005:0189a24": "今昔光景。如懸寸鏡影像了然。且四月朔日。復汝落",
    "X73n1452_005:0189b01": "草之辰。參陪諸上善人。香燈光中。同音異口勤禮水",
    "X73n1452_005:0189b02": "懺。洗滌前生之垢。浣潔此世之塵。轉罪為福。轉愚為",
    "X73n1452_005:0189b03": "慧。大是好事。亦當自知慚愧。無負己靈。努力精進。必",
    "X73n1452_005:0189b04": "以悟為期。了達自心。作箇末法中李龍眠。以筆頭三",
    "X73n1452_005:0189b05": "昧。發揮自心光明。莊嚴三寶。報佛深恩。大抵根無利",
    "X73n1452_005:0189b06": "鈍。發心真而精進猛。即得道快。當如發心不真。力行",
    "X73n1452_005:0189b07": "不猛。雖天資高邁。聞見博極。亦徒增知見。培植我相",
    "X73n1452_005:0189b08": "根耳。反不若老實頭人多矣。汝奔走四方。孤縱萬里。",
    "X73n1452_005:0189b09": "弔影旅邸。不過以父母在堂。妻屬在下。衣食之費。大",
    "X73n1452_005:0189b10": "不可緩者。將一片精神。不辭飄泊。博些供給。以充甘",
    "X73n1452_005:0189b11": "旨。亦是為人子大關頭處。切勿嬾惰。負青春。辜白日。",
    "X73n1452_005:0189b12": "使父母生憂。妻屬擔慮。此點念頭。便是自心慈悲三",
    "X73n1452_005:0189b13": "昧。如來放光照世也。此光不昧。雖出魔入佛。皆汝道",
    "X73n1452_005:0189b14": "場行履處。亦當衣食供養父母。豐潔為盡心。又當勸",
    "X73n1452_005:0189b15": "父母生大信心。於佛法中立決定信。以娑婆為毒瘴",
    "X73n1452_005:0189b16": "之鄉。極樂為安樂之窩。盻時盻日。惟望一旦生彼國",
    "X73n1452_005:0189b17": "土。親近彌陀。奉侍九品菩薩。汝能如此供養父母。雖",
    "X73n1452_005:0189b18": "曾參之孝。不可異同言也。汝不見堅默。一歲之閒。兩",
    "X73n1452_005:0189b19": "子繼歿。妻室續亡。遑遑道途。持四喪南歸。即聊城傅",
    "X73n1452_005:0189b20": "氏愛女。亦繼堅默乃正而亡。金沙文卿。皆我法門骨",
    "X73n1452_005:0189b21": "肉。俱遭此傷心不如意事。以俗情言之。固可痛恨。以",
    "X73n1452_005:0189b22": "法眼觀之。安知諸亡者。非菩薩示此無常光景。使汝",
    "X73n1452_005:0189b23": "曹生恐怖心。悟世非堅。或未可測。此段因緣。汝還家",
    "X73n1452_005:0189b24": "日。近當白於父母。使其亦生恐怖。於西方生決定信",
    "X73n1452_005:0189c01": "心。何異戰陣而撾鼓。鼓所以壯兵氣。旗所以一眾目。",
    "X73n1452_005:0189c02": "即如無常為旗鼓。一眾生信心。一般上根之人。見幾",
    "X73n1452_005:0189c03": "而作。不俟終日。聞聲便悟。見色即明。亦是拍盲榜樣。",
    "X73n1452_005:0189c04": "豈待搖脣鼓舌。說文字禪。乃開悟哉。&#x5CE9;眉山行期迫",
    "X73n1452_005:0189c05": "矣。想盤桓不甚久也。我初彈鐵&#x9262;作聲時。即壯行色",
    "X73n1452_005:0189c06": "法炮耳。汝輩聲達耳根。竟不省悟。則眉山歸日。長進",
    "X73n1452_005:0189c07": "不長進。未可定。如聞如聞。當自克責。勿逐流俗。珍重",
    "X73n1452_005:0189c08": "(示皆聞)。",
    "X73n1452_005:0189c09": "[0189c09] 吾以興嚴命汝。其意甚遠。不可忽。而不深思之。嚴之",
    "X73n1452_005:0189c10": "義極廣。聊舉二三示汝。嚴心以悟。嚴身以德。嚴身心",
    "X73n1452_005:0189c11": "以問學。三者苟不廢我言。凡百所當嚴者。得其綱矣。",
    "X73n1452_005:0189c12": "我書此戒汝。推汝父教爾庚而來。汝今雖則年少。未",
    "X73n1452_005:0189c13": "知所以。至於長大。終必知也。噫。種樹方高寸。年多成",
    "X73n1452_005:0189c14": "茂陰(示興嚴)。",
    "X73n1452_005:0189c15": "[0189c15] 眾生橫計。封蔽本心。是故於全體作用中。疑而不能",
    "X73n1452_005:0189c16": "用也。余以一指屈。而問如聞曰。見麼。曰見。此外見麼。",
    "X73n1452_005:0189c17": "曰不知。余喟然歎嗟。久而示之曰。我此指一屈。一切",
    "X73n1452_005:0189c18": "聖凡。一切依正。無有一法可伸者。豈惟此屈如是。法",
    "X73n1452_005:0189c19": "法皆然。如一念生。則盡&#x8657;空界俱生。無有芥子許空",
    "X73n1452_005:0189c20": "隙。可容滅者。滅亦如是。故維摩謂彌勒曰。一切眾生",
    "X73n1452_005:0189c21": "皆如。又文殊對維摩曰。居士我不來相而來。若初有",
    "X73n1452_005:0189c22": "來。今則不能見居士矣。由是言之。則不來非來。來非",
    "X73n1452_005:0189c23": "不來明矣。惟諦了自心者。情見漸破。於此法門。通得",
    "X73n1452_005:0189c24": "一法。而法法皆了矣(示如聞)。",
    "X73n1452_005:0190a01": "[0190a01] 從古至今。大都學道不成者。往往柰何自家身心不",
    "X73n1452_005:0190a02": "下。是故生死愛憎。交加紛擾。靈臺渾濁。片餉不得清",
    "X73n1452_005:0190a03": "寧。總不如生死何招。愛憎何成。雖復奔波湖海。尋真",
    "X73n1452_005:0190a04": "覓訣。為治身心。或從眼中看得來的。耳中聞得來的。",
    "X73n1452_005:0190a05": "攢頭相授。依憑扭&#x63D1;。又有靜中得少光景。即為究竟。",
    "X73n1452_005:0190a06": "長年終日。弄鬼眼睛。鼓粥飯氣。自家身心毫釐竟治",
    "X73n1452_005:0190a07": "不得。設臨顛沛流離之際。逆順是非之場。依舊生死",
    "X73n1452_005:0190a08": "浩然。憎愛滿腔。紛飛搖蕩。方寸中如著芒刺相似。此",
    "X73n1452_005:0190a09": "&#x8462;不知。自身自心來源。既不知身心來源。即此身心",
    "X73n1452_005:0190a10": "障礙不淺。如是不唧溜做去。豈惟大道。終難悟徹了",
    "X73n1452_005:0190a11": "當。日用中。敢保從生至死。未夢見安閒在。何則不知",
    "X73n1452_005:0190a12": "身源。則見有身。見有身故。則受身累。不知心源。則見",
    "X73n1452_005:0190a13": "有心。見有心故。則受心勞。肇祖云。勞勤莫先於有智。",
    "X73n1452_005:0190a14": "大患莫若於有身。豈欺我哉。且道身心來源處。現前",
    "X73n1452_005:0190a15": "此個軀&#x6BBB;子。不過四大合。現前分別了了。此點妄心。",
    "X73n1452_005:0190a16": "不過四蘊攢就。眾生顛倒。妄以此身為身。此心為心。",
    "X73n1452_005:0190a17": "塵沙劫波。淪墜不已。改頭換面。如火傅薪。蔓延無歇。",
    "X73n1452_005:0190a18": "大丈夫真心學道。何不猛著精彩。拍胸自判。發一片",
    "X73n1452_005:0190a19": "決定心志。直下以四大推身。四蘊推心。逢緣觸境。從",
    "X73n1452_005:0190a20": "朝至暮。綿然無閒。歡喜也如是推。煩惱也如是推。推",
    "X73n1452_005:0190a21": "來推去。工夫純熟。一旦身心廓落。蕩然&#x8657;明。到此境",
    "X73n1452_005:0190a22": "界。畢竟喚甚麼作身心。喚甚麼作生死愛憎。德修果",
    "X73n1452_005:0190a23": "然擔荷得。真做得。不惟成佛有分。學仙有路。管取參",
    "X73n1452_005:0190a24": "禪門中。亦推爾不出。德修聞此語。不免疑他成佛成",
    "X73n1452_005:0190b01": "仙。到參禪門中。皆是末事。殊不知禪門向上巴鼻。諸",
    "X73n1452_005:0190b02": "佛猶未夢見在。且道如何是向上巴鼻。十方諸佛在",
    "X73n1452_005:0190b03": "何處。盡在驢胎馬腹中(示胡德修)。",
    "X73n1452_005:0190b04": "[0190b04] 一切眾生見身可得。是謂愚癡。認知覺為心。是謂愚",
    "X73n1452_005:0190b05": "癡。且道愚癡現前。般若在什麼處。仰勞大眾。助稱摩",
    "X73n1452_005:0190b06": "訶般若波羅蜜多。繞靈三匝。且道般若現前。愚癡又",
    "X73n1452_005:0190b07": "在什麼處。少江若於此聲中。了得過去心不可得。現",
    "X73n1452_005:0190b08": "在未來心不可得。咦。門前流水長無盡。無限魚龍唱",
    "X73n1452_005:0190b09": "鷓鴣(弔沈少江居士)。",
    "X73n1452_005:0190b10": "[0190b10] 孔子沒。發揮孔子者。孟子一人而已。夫何故。&#x8462;孟子",
    "X73n1452_005:0190b11": "得孔子之心也。孔子之心當如何求。求諸孟子而已。",
    "X73n1452_005:0190b12": "欲求孟子之心者。求諸己而已。自心既得。孔孟之心。",
    "X73n1452_005:0190b13": "得矣。自心如何求。當於日用中求也。日用閒人欲雖",
    "X73n1452_005:0190b14": "眾。不出逆順昏昧放逸而已。何謂逆。凡不可意處。皆",
    "X73n1452_005:0190b15": "謂之逆。順則反是。何謂昏昧。觸道義事。聞道義言。不",
    "X73n1452_005:0190b16": "聳然奮為。因循廢棄。皆謂之昏昧。何謂放逸。讀聖賢",
    "X73n1452_005:0190b17": "書。全不體認做去。見善人君子。略不收斂。情馳欲境。",
    "X73n1452_005:0190b18": "神思飛揚。不生自返之心。皆謂之放逸。汝等於此四",
    "X73n1452_005:0190b19": "種關頭。挺然精進做去。即經綸宇宙。整頓蒼生。收功",
    "X73n1452_005:0190b20": "當世。垂芳千古。尚且不難。況目前一第哉。然求此放",
    "X73n1452_005:0190b21": "心。貴在知心起處。起於道義。竭力充之。起於不道義。",
    "X73n1452_005:0190b22": "竭力制之。制之之要。又在先悟自心。自心不悟。雖強",
    "X73n1452_005:0190b23": "制之。終難拔根。根既不拔。工夫稍懈。則人欲之芽。勃",
    "X73n1452_005:0190b24": "然難遏矣。必於穿衣喫飯處。飲食男女處。迎賓待客",
    "X73n1452_005:0190c01": "處。屙屎放尿處。百凡所為。務審此心。為生於我耶。生",
    "X73n1452_005:0190c02": "於物耶。若生於我。生於身中耶。生於身外耶。生於身",
    "X73n1452_005:0190c03": "中。如何不見五藏。生於身外。則與自己了無交涉。如",
    "X73n1452_005:0190c04": "他人喫飯。我必不飽也。若生於物。無我應之。心本自",
    "X73n1452_005:0190c05": "無。若無我應。而物能生心。則擊鍾磬於木偶人傍。胡",
    "X73n1452_005:0190c06": "不見其生心耶。心雖變幻不測。出入無時。然不出物",
    "X73n1452_005:0190c07": "我之閒。若離物我求心。即如潑波覓水也。若即物我",
    "X73n1452_005:0190c08": "是心。又成認賊為子也。離不是心。即不是心。畢竟如",
    "X73n1452_005:0190c09": "何是心。於此參之。真積力久。一旦豁然而悟。則孟子",
    "X73n1452_005:0190c10": "求放心效驗。不待求於孟子矣(求放心說示弟子)。"
}