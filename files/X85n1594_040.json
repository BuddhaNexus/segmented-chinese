{
    "X85n1594_040:0783b19": "佛祖綱目卷第四十(霜字號)",
    "X85n1594_040:0783b21": "甲子(宋理宗景定五年元世祖至元元年起)乙丑(宋度宗咸熙元年)乙亥(宋恭",
    "X85n1594_040:0783b22": "宗德祐元年)丙子(宋端宗景炎元年)戊寅(宋帝昺祥興元年)庚辰(元世祖至",
    "X85n1594_040:0783b23": "元十七年)乙未(成宗元貞元年)丁酉(改大德)戊申(武宗至大元年)壬子(仁宗",
    "X85n1594_040:0783b24": "皇慶元年)甲寅(改延祐)辛酉(英宗至治元年)癸亥(元英宗至治三年止)",
    "X85n1594_040:0783c01": "(甲子)如珏禪師住徑山",
    "X85n1594_040:0783c02": "如珏。婺州人。參癡鈍。甞呈偈曰。鍾山白刃赤身挨。幾",
    "X85n1594_040:0783c03": "度曾經被活埋。一自人亡家破後。了知無位可安排。",
    "X85n1594_040:0783c04": "景定甲子。詔住徑山。",
    "X85n1594_040:0783c05": "(丁卯)至溫禪師入寂(萬松法嗣曹洞宗)",
    "X85n1594_040:0783c06": "初劉秉忠。以沙門野服。從世祖於藩邸。密謀帷幄。定",
    "X85n1594_040:0783c07": "計社稷。薦至溫於世祖。世祖登極。忠位太保參預中",
    "X85n1594_040:0783c08": "書省事。賜第奉先坊。錫溫號。曰佛國普安大禪師。總",
    "X85n1594_040:0783c09": "攝各路僧尼。忠齋居蔬食。終日澹然。溫亦銳意衛教。",
    "X85n1594_040:0783c10": "凡僧之田廬。見侵於豪富及他教者。皆力歸之。每歲",
    "X85n1594_040:0783c11": "官賜金帛。修寺之外。世味泊如。憲宗末年。納印辭職。",
    "X85n1594_040:0783c12": "至元丁卯五月示疾。西向右脇而逝。異香三日。茶毗。",
    "X85n1594_040:0783c13": "心舌牙不壞。眾庶掊其地深數尺。猶得舍利云。",
    "X85n1594_040:0783c14": "(己巳)祖欽禪師住仰山(無準範法嗣臨濟十七世)",
    "X85n1594_040:0783c15": "祖欽。住仰山。示眾。佛法下衰。無甚此時。全仗後生晚",
    "X85n1594_040:0783c16": "進。發大勇猛。負大志願。赤手扶持。隻肩擔荷。莫孤負",
    "X85n1594_040:0783c17": "佛祖建立垂慈法乳之恩。莫孤負國王外護匡扶水",
    "X85n1594_040:0783c18": "土之恩。莫孤負父母師長養育剃度之恩。莫孤負自",
    "X85n1594_040:0783c19": "己出家行脚之志。虗消信施。虗度光陰。時不待人。轉",
    "X85n1594_040:0783c20": "眼便是來生。此身不向今生度。更向何生度。此身莫",
    "X85n1594_040:0783c21": "待臨渴掘井。臘月三十日到來。眼光欲落未落。貪生",
    "X85n1594_040:0783c22": "怖死。手脚忙亂。一似落湯螃蠏。到那時。縱欲回光返",
    "X85n1594_040:0783c23": "照辦此道。以破生死。遲了也。何不趂如今身。強力徤",
    "X85n1594_040:0783c24": "打教徹去。佛法二字。難遭難遇。打箇翻身墮異類中",
    "X85n1594_040:0784a01": "去。便不聞佛法了也。須是發大勇猛。一往直前。提起",
    "X85n1594_040:0784a02": "金剛寶劍。向他佛祖頭上坐。佛祖頭上臥始得。",
    "X85n1594_040:0784a03": "(庚午)原玅通嗣書",
    "X85n1594_040:0784a04": "原玅。在龍鬚。一日因同宿枕子墮地。忽然大悟。遂通",
    "X85n1594_040:0784a05": "祖欽嗣法書曰。昔年敗闕。親曾剖露師前。今日重疑。",
    "X85n1594_040:0784a06": "不免從頭拈出。某十五出家。二十更衣入淨慈。立三",
    "X85n1594_040:0784a07": "年死限學禪。遂請益斷橋和尚。令參生從何來死從",
    "X85n1594_040:0784a08": "何去。意分兩路。心不歸一。看看擔閣。一年有餘。每日",
    "X85n1594_040:0784a09": "只如箇迷路人相似。那時因被三年限逼。正在煩惱",
    "X85n1594_040:0784a10": "中。忽見台州淨兄。說雪巖和尚。常問你做工夫。何不",
    "X85n1594_040:0784a11": "去一轉。於是。欣然懷香。詣北磵塔請益。方問訊插香。",
    "X85n1594_040:0784a12": "被一頓痛棒打出即閉却門。一路垂淚。回至僧堂。次",
    "X85n1594_040:0784a13": "日粥罷復上。始得親近。即問已前做處。某一一供吐。",
    "X85n1594_040:0784a14": "當下便蒙勦除日前所積之病。却令看箇無字。從頭",
    "X85n1594_040:0784a15": "開發做工夫一遍。又令每日上來一轉。如人行路日",
    "X85n1594_040:0784a16": "日要見工程。因見說得有序。後竟不問做處。一入門",
    "X85n1594_040:0784a17": "便問。阿誰與你拖這死屍來。聲未絕。便以痛拳打出。",
    "X85n1594_040:0784a18": "每日但只恁麼問。恁麼打。正被逼拶。有些涯際。值老",
    "X85n1594_040:0784a19": "和尚赴南明請。臨行囑云。我去入院了。却令人來取",
    "X85n1594_040:0784a20": "你。後竟絕消息即與常州澤兄。結伴同往。至俗親處。",
    "X85n1594_040:0784a21": "整頓行裝。不期俗親念某等年幼不曾涉途。行李度",
    "X85n1594_040:0784a22": "牒。總被收却。只得挑包上徑山。二月半歸堂。忽於次",
    "X85n1594_040:0784a23": "月十六夜夢中。忽憶萬法歸一一歸何處話。自此疑",
    "X85n1594_040:0784a24": "情頓發。直得東西不辨。南北不分。至第六日。隨眾閣",
    "X85n1594_040:0784b01": "上諷經。擡頭忽覩五祖演和尚真。贊末兩句云。百年",
    "X85n1594_040:0784b02": "三萬六千朝。反覆元來是這漢。日前拖死屍句子。驀",
    "X85n1594_040:0784b03": "然打破。直得魂飛膽喪。絕後再甦。何啻放下百二十",
    "X85n1594_040:0784b04": "斤擔子。乃是辛酉三月二十二。少林忌日也。其年恰",
    "X85n1594_040:0784b05": "二十四歲。滿三年限。便欲造南明求決。那堪逼夏。諸",
    "X85n1594_040:0784b06": "鄉人亦不容。直至解夏。方到南明。納一場敗闕。室中",
    "X85n1594_040:0784b07": "雖則累蒙煅煉。明得公案。亦不受人瞞。及乎開口。心",
    "X85n1594_040:0784b08": "下又覺得渾了。於日用中。尚不得自繇。如欠人債相",
    "X85n1594_040:0784b09": "似。正欲在彼終身侍奉。不料同行澤兄。有他山之行。",
    "X85n1594_040:0784b10": "遽違座下。至乙丑年。老和尚在道場掛牌。時又得依",
    "X85n1594_040:0784b11": "附隨侍。赴天寧中間。因被詰問日間浩浩作得主麼。",
    "X85n1594_040:0784b12": "答云作得主。又問睡夢中。作得主麼。答云作得主。又",
    "X85n1594_040:0784b13": "問正睡著時。無夢無想。無見無聞。主在甚麼處。到這",
    "X85n1594_040:0784b14": "裏直得無言可對。無理可伸。和尚囑云。從今不要你",
    "X85n1594_040:0784b15": "學佛學法。窮古窮今。只饑來喫飯。困來打眠。纔眠覺",
    "X85n1594_040:0784b16": "來。抖擻精神。我這一覺主人公。畢竟在甚麼處。安身",
    "X85n1594_040:0784b17": "立命。雖信得及。柰資質遲鈍。轉見難明。遂坐龍鬚。自",
    "X85n1594_040:0784b18": "誓。[拚ㄙ+ㄊ]一生做箇癡獃漢。定要見這一著子明白。經及",
    "X85n1594_040:0784b19": "五年。一日睡覺。正疑此事。忽同宿道友。推枕子墮地",
    "X85n1594_040:0784b20": "作聲。驀然打破疑團。如在網羅中跳出。追憶日前所",
    "X85n1594_040:0784b21": "疑。佛祖誵訛公案。古今差別因緣。恰如泗州見大聖。",
    "X85n1594_040:0784b22": "遠客還故鄉元來只是舊時人。不改舊時行履處。自",
    "X85n1594_040:0784b23": "此安邦定國天下太平。一念無為。十方坐斷。如上所",
    "X85n1594_040:0784b24": "供。竝是詣實。伏望尊慈。特垂詳覽。",
    "X85n1594_040:0784c01": "(癸酉)持定參祖欽禪師",
    "X85n1594_040:0784c02": "持定。泰和王氏子。幼絕葷茹。清苦剛立。有塵外志。而",
    "X85n1594_040:0784c03": "世緣奪之。年三十一剪髮。聞別傳之旨。參祖欽。欽示",
    "X85n1594_040:0784c04": "眾。兄弟家做工夫。若也七日夜。一念無間。眼不交眨。",
    "X85n1594_040:0784c05": "無箇入處。斫取老僧頭。做舀屎杓。定默有所契。欽令",
    "X85n1594_040:0784c06": "為眾持淨。癸酉六月日。眾患痢。委身事之。未幾。定亦",
    "X85n1594_040:0784c07": "有疾。疾革。醫謂不可。乃取一觸桶。就屏處危坐其上。",
    "X85n1594_040:0784c08": "漿飲禁絕。單持正念。目不交睫者七日。第七日夜將",
    "X85n1594_040:0784c09": "半。忽覺山河大地。草木叢林。徧界如雪。於明月下。堂",
    "X85n1594_040:0784c10": "堂一身。乾坤包不得久之。如聞擊木聲。驚醒。徧體汗",
    "X85n1594_040:0784c11": "流疾亦愈踴躍自慶。旦詣方丈。舉似欽。欽舉公案詰",
    "X85n1594_040:0784c12": "之。酬答無滯。示偈曰。昭昭靈靈是什麼。眨得眼來已",
    "X85n1594_040:0784c13": "蹉過。廁邊籌子放光明。直下元來只是我。",
    "X85n1594_040:0784c14": "(甲戌)原妙禪師開法雙髻峰",
    "X85n1594_040:0784c15": "原妙。隱龍鬚九載。縛柴為龕。風穿日炙。冬夏一衲。不",
    "X85n1594_040:0784c16": "扇不爐。日搗松和糜。延息而已。甞積雪沒龕旬餘。路",
    "X85n1594_040:0784c17": "梗絕烟火。咸謂死矣。雪霽。宴坐如初。有僧名若瓊。焚",
    "X85n1594_040:0784c18": "祠牒從妙於龍鬚。忽染病。妙曰。病中絕緣。正好做工",
    "X85n1594_040:0784c19": "夫。汝臭皮袋。悉委之於我。但和病捱去。決不相賺。瓊",
    "X85n1594_040:0784c20": "病亟索浴。俯見湯影即有省。喜笑如脫沉痾。信宿書",
    "X85n1594_040:0784c21": "曰。三十六年顛倒。今日一場好笑。娘生鼻孔豁開。放",
    "X85n1594_040:0784c22": "出無毛鐵鷂。妙問。如何是娘生鼻孔。瓊竪起筆。妙曰。",
    "X85n1594_040:0784c23": "又喚甚麼。作無毛鐵鷂。瓊擲筆而逝甲戌。妙遷武康",
    "X85n1594_040:0784c24": "雙髻峯○智愚。四明人。屢住名剎。甲戌。遷徑山。示眾。",
    "X85n1594_040:0785a01": "己眼未明底。因甚將虗空作布袴著。畫地為牢。因甚",
    "X85n1594_040:0785a02": "透這箇不過。入海算沙底。因甚向鍼鋒頭上翹足。",
    "X85n1594_040:0785a03": "(丁丑)虗舟普度禪師住徑山",
    "X85n1594_040:0785a04": "普度。字虗舟。江都人。史姓。出家徧參。至饒州薦福。謁",
    "X85n1594_040:0785a05": "無得。得遷福嚴華藏。度亦與之俱。一日。得問。不與萬",
    "X85n1594_040:0785a06": "法為侶者是甚麼人。曰金香爐下鐵崑崙。曰將謂這",
    "X85n1594_040:0785a07": "矮子。有長處見解只如此。度曲躬作禮曰。謝和尚證",
    "X85n1594_040:0785a08": "明。出世金陵半山。屢遷名剎。至元丁丑。被命徑山。",
    "X85n1594_040:0785a09": "(庚辰)虗舟普度禪師入寂(無得法嗣臨濟宗)",
    "X85n1594_040:0785a10": "普度。住徑山。值火餘。志圖興復將有緒。俄示微恙。索",
    "X85n1594_040:0785a11": "筆大書曰。八十二年。駕無底船。踏翻歸去明月一天。",
    "X85n1594_040:0785a12": "至元庚辰四月日入滅○玅高。字雲峰。長谿人。家世",
    "X85n1594_040:0785a13": "業儒。母夢池上嬰兒。合爪坐蓮花。心手捧得之。覺而",
    "X85n1594_040:0785a14": "生高。因名夢池。自幼嗜書。力學尤耽釋典。固請學出",
    "X85n1594_040:0785a15": "世法。父母以夢故不忍奪。出家受具。首參道冲。冲曰。",
    "X85n1594_040:0785a16": "此兒語。纚纚有序。吾宗瑚璉也。又參師範。範尤器重。",
    "X85n1594_040:0785a17": "擬充侍職。高嘆曰。懷安敗名。吾不徧參諸方不止也。",
    "X85n1594_040:0785a18": "遂之育王。見廣聞。入室掌藏鑰。一日聞。舉譬如牛過",
    "X85n1594_040:0785a19": "窓櫺頭角四蹄都過了因甚尾巴過不得。高劃然有",
    "X85n1594_040:0785a20": "省。答曰。鯨吞海水盡。露出珊瑚枝。聞曰。也只道得一",
    "X85n1594_040:0785a21": "半。後出世南興大蘆。屢遷至蔣山。歷十有三載乙亥。",
    "X85n1594_040:0785a22": "寺被兵革。軍士有迫高求金者。以刃擬高。高延頸曰。",
    "X85n1594_040:0785a23": "欲殺即殺。吾頭非汝礪刃石。辭色雍容。了無怖畏。軍",
    "X85n1594_040:0785a24": "士感動。擲刃而去。庚辰。詔住徑山　初元世祖即帝",
    "X85n1594_040:0785b01": "位。尊癹思八為國師。至元庚午。升號帝師大寶法王。",
    "X85n1594_040:0785b02": "更賜玉印。統領諸國釋教。為皇太子。說器世界等彰",
    "X85n1594_040:0785b03": "所知論。力辭西歸。十七年十一月日入寂。",
    "X85n1594_040:0785b04": "(辛巳)原妙禪師入死關",
    "X85n1594_040:0785b05": "原妙。住雙髻。丙子。學徒避兵四去。妙獨掩關危坐。及",
    "X85n1594_040:0785b06": "按堵。啟戶視之。則那伽如故。於是。戶屨彌夥。應接不",
    "X85n1594_040:0785b07": "暇。乃以拄杖橫肩。顧左右云。大眾會麼。楖[木*栗]橫肩不",
    "X85n1594_040:0785b08": "顧人。直入千峯萬峯去。己卯春。腰包宵遁。直造天目。",
    "X85n1594_040:0785b09": "西峯有獅子巖。拔地千仞。崖石林立。妙樂之。有終焉",
    "X85n1594_040:0785b10": "之意。未幾。慕羶之蟻復集。辛巳。復造巖西石洞。營小",
    "X85n1594_040:0785b11": "室如舟。扁曰死關。上溜下淖。風雨飄搖。絕給侍。屏服",
    "X85n1594_040:0785b12": "用。不澡身。不薙髮。截甕為鐺。併日一食晏如也。洞非",
    "X85n1594_040:0785b13": "梯莫登。撤梯斷緣。雖弟子罕得瞻視。設三關語。以驗",
    "X85n1594_040:0785b14": "學者云。大徹底人。本脫生死。因甚命根不斷。佛祖公",
    "X85n1594_040:0785b15": "案。只是一箇道理因甚有明與不明。大修行人。當遵",
    "X85n1594_040:0785b16": "佛行。因甚不守毗尼。儻下語不契。遂閉門弗接。",
    "X85n1594_040:0785b17": "(癸未)祖欽禪師傳法持定",
    "X85n1594_040:0785b18": "至元戊寅。祖欽。命持定為僧。付衣偈曰。無相福田衣。",
    "X85n1594_040:0785b19": "我今付與汝。悟明心地後。如龍吐甘雨。自是隨大僧",
    "X85n1594_040:0785b20": "歸堂。脇不沾席者又六年。一日聞欽上堂。舉亡僧死",
    "X85n1594_040:0785b21": "了燒了向甚麼處去。自代云。山河及大地。全露法王",
    "X85n1594_040:0785b22": "身。言下疑情蕩盡。身如湧高丈許。眾退。即詣方丈曰。",
    "X85n1594_040:0785b23": "適來和尚舉揚般若。驚得法堂前石獅子。笑舞不已。",
    "X85n1594_040:0785b24": "欽曰。試道看。曰劫外春回萬物枯。山河大地一塵無。",
    "X85n1594_040:0785c01": "法身超出如何舉。笑倒西天碧眼胡。欽。敲面前卓子",
    "X85n1594_040:0785c02": "曰。山河大地一塵無。這箇是什麼。定作掀倒勢。欽笑",
    "X85n1594_040:0785c03": "曰。一彩兩賽。及入室問曰。親切處道將一句來。曰不",
    "X85n1594_040:0785c04": "道。曰為什麼不道。定拈起手中香合子曰。這箇得來。",
    "X85n1594_040:0785c05": "不直半文錢欽曰。多口漢。欽巡堂次。定以楮被褁身",
    "X85n1594_040:0785c06": "而睡。欽召至方丈。厲聲曰。我巡堂。汝打睡。若道得即",
    "X85n1594_040:0785c07": "放過。汝若道不得。趂汝下山。定隨口答曰。鐵牛無力",
    "X85n1594_040:0785c08": "懶耕田。帶索和犂就雪眠。大地白銀都蓋覆。德山無",
    "X85n1594_040:0785c09": "處下金鞭。欽曰。好箇鐵牛也。因以為號。",
    "X85n1594_040:0785c10": "(丙戌)原妙禪師傳法了義",
    "X85n1594_040:0785c11": "了義。德清湯氏子。自幼不茹葷血。六歲始能言。但從",
    "X85n1594_040:0785c12": "其母誦法華經。於人世事。懵無所知。姿貌巍然。志若",
    "X85n1594_040:0785c13": "有所待。年十七。有禪者過之。誦原玅上堂語曰。欲窮",
    "X85n1594_040:0785c14": "千里目。更上一層樓。義忽言曰。此大善知識。必能為",
    "X85n1594_040:0785c15": "人拔釘去橛。爾能與我往見之乎。母大驚異。乃為具",
    "X85n1594_040:0785c16": "衣裝。與之行。見玅於死關為童。玅曰。汝所持何多為。",
    "X85n1594_040:0785c17": "曰。以待寒暑。曰學佛者不如是。義即刻盡散諸人。乃",
    "X85n1594_040:0785c18": "令提萬法歸一話。因名之曰從一。他日。妙為僧舉牛",
    "X85n1594_040:0785c19": "過窓櫺話。義聞之。忽然生疑。參究不倦。一日告妙曰。",
    "X85n1594_040:0785c20": "上極天宮。下窮水際。盡大地一琉璃瓶。曰莫作聖解。",
    "X85n1594_040:0785c21": "他日過鉢盂塘。見松上雪墜。有省。即呈頌曰。不問南",
    "X85n1594_040:0785c22": "北與東西。大地山河一片雪。聲未絕。妙痛棒之。不覺",
    "X85n1594_040:0785c23": "隕身崖下。懸崖壁立。人意其必死。同學明通。捫蘿接",
    "X85n1594_040:0785c24": "磴以救之。則義已出半山。無所苦也。乃曰。我往江西。",
    "X85n1594_040:0786a01": "見欽公去也。通曰。汝孤負老漢棒矣。力挽之還。義即",
    "X85n1594_040:0786a02": "還山之西禪菴。自誓曰。我若七日不證。則決去矣。遂",
    "X85n1594_040:0786a03": "端直堅壁。忘廢寢食。夜則攀樹。露立達旦。未至所期。",
    "X85n1594_040:0786a04": "豁然大悟。馳至死關呼曰。老和尚。今日謾我不得也。",
    "X85n1594_040:0786a05": "因呈頌曰。大地山河一片雪。太陽一照便無蹤。自此",
    "X85n1594_040:0786a06": "不疑諸佛祖。更無南北與西東。妙上堂。我二十餘年。",
    "X85n1594_040:0786a07": "布箇縵天網子。打鳳羅龍。不曾遇著。得一鰕一蠏。今",
    "X85n1594_040:0786a08": "日不期有箇蟭螟蟲。撞入網中。固是不堪上眼。三十",
    "X85n1594_040:0786a09": "年後。向孤峯絕項。揚聲大呌。且道。呌箇什麼。舉拂子",
    "X85n1594_040:0786a10": "云。大地山河一片雪。義便奪拂子。為眾舉揚。呵厲同",
    "X85n1594_040:0786a11": "學。辭不少遜。復曰。盡大地有一人發真歸元。從一皆",
    "X85n1594_040:0786a12": "知之。妙嘆其俊快。一日有僧參妙。妙令見義。義曰。驀",
    "X85n1594_040:0786a13": "直去。久參者愧之。幾有命若懸絲之慮。遂歸德清。其",
    "X85n1594_040:0786a14": "母。為賣簪珥。與義同入武康上栢山。結茅以居。人皆",
    "X85n1594_040:0786a15": "莫測。五載還山。妙曰。大有人道你拖泥帶水。曰兩眼",
    "X85n1594_040:0786a16": "對兩眼。遂薙落。改其名曰了義。亡何。分座說法。孤峭",
    "X85n1594_040:0786a17": "嚴峻。機鋒不可觸。十方叢林。聞義首座之名。莫不驚",
    "X85n1594_040:0786a18": "嘆。",
    "X85n1594_040:0786a19": "(丁亥)友雲宗鍪禪師入寂(妙峰善法嗣臨濟十五世)",
    "X85n1594_040:0786a20": "宗鍪。住佛頂峰。至元丁亥七月。忽示疾。二十七日。集",
    "X85n1594_040:0786a21": "眾囑後事。復彈指一聲云。只此是別眾語也。侍僧請",
    "X85n1594_040:0786a22": "留頌。不答至夜。漏將二鼓。遽索筆書云。一燈在望。更",
    "X85n1594_040:0786a23": "無言說。大地平沉。虗空迸裂。遂泊然而寂。壽八十○",
    "X85n1594_040:0786a24": "原妙入死關。祖欽寄竹篦麈拂。及綠水青山同一受",
    "X85n1594_040:0786b01": "記法語。丁亥冬。眾請開堂。遂就石室內。拈香說法。示",
    "X85n1594_040:0786b02": "眾。參禪須具三要。第一要。有大信根。明知此事。如靠",
    "X85n1594_040:0786b03": "一座須彌山。第二要。有大憤志。如遇殺父冤讐。便欲",
    "X85n1594_040:0786b04": "一刀兩段。第三要。有大疑情。如暗地做了一件極事。",
    "X85n1594_040:0786b05": "正在欲露未露之時。十二時中。具此三要管取。尅日",
    "X85n1594_040:0786b06": "成功○明本。號中峯。錢塘孫氏子。母夢無門開道者。",
    "X85n1594_040:0786b07": "持燈籠至其家。翼日遂生本。本神儀挺異。具大人相。",
    "X85n1594_040:0786b08": "纔離襁褓。便跏趺坐。能言。便歌讚梵唄。凡嬉戲必為",
    "X85n1594_040:0786b09": "佛事。年十五。決志出家。禮佛然指。誓持五戒。日課法",
    "X85n1594_040:0786b10": "華圓覺金剛諸經。晝夜彌勵。困則首觸柱。以自警期",
    "X85n1594_040:0786b11": "必得。乃已閱傳燈。至菴摩羅女問文殊生不生公案。",
    "X85n1594_040:0786b12": "有疑。遂志在參決。往天目參原妙。妙孤峭嚴冷。未甞",
    "X85n1594_040:0786b13": "一啟齒而笑。獨見本歡然。欲為祝髮。本以父命未許。",
    "X85n1594_040:0786b14": "妙曰。可舉闍夜多尊者出家因緣喻汝父。勿自沉溺。",
    "X85n1594_040:0786b15": "未幾。誦金剛經。至荷擔如來處。恍若開解。本自謂。識",
    "X85n1594_040:0786b16": "量依通非悟也。丁亥。年二十五。遂剃染。給侍死關。",
    "X85n1594_040:0786b17": "(戊子)玅高禪師闡明禪宗",
    "X85n1594_040:0786b18": "妙高。住徑山。至元戊子春。有譖毀禪宗者。高聞之嘆",
    "X85n1594_040:0786b19": "曰。此宗門大事。吾當忍死爭之。遂趨京。勅集諸徒廷",
    "X85n1594_040:0786b20": "辨。上問。禪以何為宗。高曰。禪也者。淨智妙圓。體本空",
    "X85n1594_040:0786b21": "寂。非見聞覺知之所可知。非思量分別之所能解。上",
    "X85n1594_040:0786b22": "問。禪之宗裔。可歷說歟。高曰。禪之宗裔。始於釋迦世",
    "X85n1594_040:0786b23": "尊。在靈山會上。拈起一枝花。普示大眾。惟迦葉微笑。",
    "X85n1594_040:0786b24": "世尊云。吾有正法眼藏。涅槃妙心。分付迦葉。繇是。歷",
    "X85n1594_040:0786c01": "代祖師授受。而至菩提達磨。達磨望此震旦國。有大",
    "X85n1594_040:0786c02": "乘根器。航海而來。不立文字。直指人心。見性成佛。是",
    "X85n1594_040:0786c03": "為禪宗也。復詳東土六代。五宗淵源。上嘉嘆。乃宣高",
    "X85n1594_040:0786c04": "進榻前。同百法論師仙林。賜坐。使各持論。林曰。始從",
    "X85n1594_040:0786c05": "鹿野苑。終至跋提河。於是二中間。未甞談一字。既不",
    "X85n1594_040:0786c06": "談一字。五千餘卷自何而來。高曰。一代時教。如標月",
    "X85n1594_040:0786c07": "指。了知所標。畢竟非月。林曰。如何是禪。高以手打一",
    "X85n1594_040:0786c08": "圓相。林曰。何得動手動脚。高曰。只這一圈。尚透不過。",
    "X85n1594_040:0786c09": "說甚千經萬論。林無語。於是。禪宗按堵如初○持定。",
    "X85n1594_040:0786c10": "得法祖欽。戊子。遊方至衡陽酃縣。過桃源山。愛其幽",
    "X85n1594_040:0786c11": "深。乃有棲遯意。山舊多頑悍之徒。負險而聚。及遭兵",
    "X85n1594_040:0786c12": "變。遺骸枕藉。蛇虎鬼魅。縱橫出沒。行者畏避。定束茅",
    "X85n1594_040:0786c13": "為廬。與二三禪侶居之。雨霧晦冥之夕。鬼獸圍遶噑",
    "X85n1594_040:0786c14": "呼。定舉迷悟因緣諭之。群恠遂息。酃人素昧禪學。丞",
    "X85n1594_040:0786c15": "相伯顏等。相率入山問道。從而貴豪屈膝。四方禪笠",
    "X85n1594_040:0786c16": "踵至。檀信施地建寺。榜曰靈雲。大唱雲巖之道。",
    "X85n1594_040:0786c17": "(己丑)原妙禪師傳法明本",
    "X85n1594_040:0786c18": "明本。侍原妙。戊子受具。己丑觀流泉有省。即詣妙求",
    "X85n1594_040:0786c19": "證。妙打趂出。既而民問訛傳官選童男女。本因問曰。",
    "X85n1594_040:0786c20": "忽有人來問和尚。討童男女時如何。玅曰。我但度竹",
    "X85n1594_040:0786c21": "篦子與他。本即言下洞然。徹法源底。陸沉眾中。人無",
    "X85n1594_040:0786c22": "知者。於是。玅書真讚付曰。我相不思議。佛祖莫能視。",
    "X85n1594_040:0786c23": "獨許不肖兒。見得半邊鼻。且俾參徒。詣本請益○瞿",
    "X85n1594_040:0786c24": "霆發。號鶴沙。松江人。參原妙。妙握竹篦問曰。相公為",
    "X85n1594_040:0787a01": "遊山來。為佛法來。曰為佛法來。妙乃擲下竹篦曰。會",
    "X85n1594_040:0787a02": "麼。曰不會。妙曰。不入虎穴。爭得虎子。發。施莊田二百",
    "X85n1594_040:0787a03": "七十頃。以贍海眾。妙曰。多易必多難。吾力弗克勝。堅",
    "X85n1594_040:0787a04": "拒之。發乃議建禪剎。扁曰大覺正等禪寺。",
    "X85n1594_040:0787a05": "(乙未)高峯原妙禪師示寂(雪巖欽法嗣臨濟十八世)",
    "X85n1594_040:0787a06": "原妙。患胃疾數年。乙未十一月。大覺寺祖雍。師子院",
    "X85n1594_040:0787a07": "院主明初。來省妙。竟以後事付囑。十二月一日黎明。",
    "X85n1594_040:0787a08": "辭眾曰。西峯三十年。妄談般若。罪犯彌天。末後有一",
    "X85n1594_040:0787a09": "句子。不敢累及平人。自領去也。大眾還有知落處者",
    "X85n1594_040:0787a10": "麼。良久云。毫釐有差。天地懸隔。復說偈曰。來不入死",
    "X85n1594_040:0787a11": "關。去不出死關。鐵蛇鑽入海。撞倒須彌山。泊然而寂。",
    "X85n1594_040:0787a12": "啟龕七日。端然如生。塔全身於死關。玅為人。至慈勤",
    "X85n1594_040:0787a13": "懇誨人。善語和易。或繼以泣。及至室中行祖令。鞭策",
    "X85n1594_040:0787a14": "龍象。盡情勘覈。絲粟無貸。甞戒學者。今人負一知半",
    "X85n1594_040:0787a15": "解。不能了徹。參徒一詰茫然。莫辨邪正。句來句去。如",
    "X85n1594_040:0787a16": "手搏兒。蓋得處鹵莽故也。直須大徹親見親證。明得",
    "X85n1594_040:0787a17": "差別智。方解勘辨殺活。其機用險峻。不可凑泊。如此。",
    "X85n1594_040:0787a18": "尤矜細行崇戒律。雖創兩剎。目未甞覩。信士全從進。",
    "X85n1594_040:0787a19": "得所剪髮。朝夕供禮。舍利纍纍如貫珠。天下識與不",
    "X85n1594_040:0787a20": "識。皆讚嘆曰。高峯古佛。",
    "X85n1594_040:0787a21": "(庚子)明本禪師結菴平江",
    "X85n1594_040:0787a22": "原妙示寂。以大覺屬明本。本力辭。推祖雍主之。本往",
    "X85n1594_040:0787a23": "來三吳間。挾袱舒州。遊廬阜還。建康己亥冬。憩閶門",
    "X85n1594_040:0787a24": "西麓。見松檜蔚然成林。問名於居人。則曰此雁蕩也。",
    "X85n1594_040:0787b01": "本喜曰。永嘉有雁蕩山。乃應真諾矩羅。示現之所。名",
    "X85n1594_040:0787b02": "與之同。其般若之當興耶。遂縛草菴三間以居。扁曰",
    "X85n1594_040:0787b03": "棲雲菴。自是問道者。聯翩而來。庚子。創精舍一區。名",
    "X85n1594_040:0787b04": "其菴曰幻住。且曰。大覺世尊。棄王位臥深雪。夜覩明",
    "X85n1594_040:0787b05": "星。與無邊有情。同時涉入如幻三昧。嗟乎。眾生迨今。",
    "X85n1594_040:0787b06": "沉酣情妄。而不自知。我曹出家。雖依此如幻三昧而",
    "X85n1594_040:0787b07": "住。亦有未悟者。於是。所至結菴。一名幻住○雲南沙",
    "X85n1594_040:0787b08": "門玄鑑。素明教觀。每曰。吾聞大唐有禪宗。使審是耶。",
    "X85n1594_040:0787b09": "吾將從其學。如或未當。將易其宗旨。俾趨教觀。繇是。",
    "X85n1594_040:0787b10": "與其徒來謁明本。言下忽大悟。後方圓歸倡道。而歿",
    "X85n1594_040:0787b11": "於中吳。鑑之徒。畵本像歸。四眾迎像入城。異光從像",
    "X85n1594_040:0787b12": "燭天。萬目仰觀。翹勤傾信。自是興立禪宗。奉本為第",
    "X85n1594_040:0787b13": "一祖○行端。字元叟。臨海何氏子。幼不茹葷。超然有",
    "X85n1594_040:0787b14": "出塵之志。得度受具。參藏叟善珍。珍問。甚麼人。曰台",
    "X85n1594_040:0787b15": "州。珍便喝。端展坐具。珍又喝。端收坐具。珍曰。放汝三",
    "X85n1594_040:0787b16": "十棒參堂去。端於言下豁然。一日珍曰。我泉南無僧。",
    "X85n1594_040:0787b17": "端曰。和尚聻。珍便棒。端接住曰。莫道無僧好。珍頷之。",
    "X85n1594_040:0787b18": "即延入侍司。珍入寂。端謁祖欽。欽問。何處來。曰兩浙。",
    "X85n1594_040:0787b19": "曰。因甚語音不同。曰合取臭口。曰獺徑橋高。集雲峰",
    "X85n1594_040:0787b20": "峻。未識書記在。端拍手曰。鴨吞螺螄。眼睛突出。欽笑",
    "X85n1594_040:0787b21": "顧謂侍者。點好茶來。端曰。也不消得欽逝。端還浙右。",
    "X85n1594_040:0787b22": "庚子。出世湖州資福。",
    "X85n1594_040:0787b23": "(辛丑)及菴禪師傳法清珙",
    "X85n1594_040:0787b24": "清珙。字石屋。常熟溫氏子。祝髮受具。後遊方參原妙。",
    "X85n1594_040:0787c01": "妙問。汝為何來。曰欲求大法。曰大法豈易求。須然指",
    "X85n1594_040:0787c02": "香可也。曰珙今日親見和尚大法。豈有隱乎。妙器之。",
    "X85n1594_040:0787c03": "服勤三年。忽辭他往。妙曰。溫有瞎驢。淮有及菴。宜往",
    "X85n1594_040:0787c04": "見之。至建陽。見及菴。菴問。何來。曰天目。曰有何指示。",
    "X85n1594_040:0787c05": "曰萬法歸一。曰此是死句。什麼害熱病底。教汝與麼。",
    "X85n1594_040:0787c06": "珙拜求指的。菴曰。有佛處不得住。無佛處急走過。意",
    "X85n1594_040:0787c07": "旨如何。珙答不契。菴曰。這箇亦是死句。珙不覺汗下。",
    "X85n1594_040:0787c08": "後入室。兩理前語詰之。珙曰。上馬見路。菴呵曰。在此",
    "X85n1594_040:0787c09": "六年。猶作這箇見解。珙發憤棄去。途中忽舉首見風",
    "X85n1594_040:0787c10": "亭。豁然有省。回語菴曰。珙今日會得活句了也。曰作",
    "X85n1594_040:0787c11": "麼生會。曰清明時節雨初晴。黃鶯枝上分明語。菴頷",
    "X85n1594_040:0787c12": "之。久乃辭去。菴送之門。囑曰。已後與汝同龕。",
    "X85n1594_040:0787c13": "(壬寅)元長參明本禪師",
    "X85n1594_040:0787c14": "元長。字無明。一號千巖。蕭山董氏子。七歲。諸書經目",
    "X85n1594_040:0787c15": "輙成誦。出入蹈矩循矱有若成人。其父喜曰。是子。當",
    "X85n1594_040:0787c16": "以文行亢吾宗乎。年十七。從諸父曇芳游。涉獵九流",
    "X85n1594_040:0787c17": "百氏之言。已而曰。此非出世法也。復從授經師。學法",
    "X85n1594_040:0787c18": "華經。至藥王品。即問曰。藥王既然。二臂曷為復現本",
    "X85n1594_040:0787c19": "身耶。師異之。薙髮受具。走武林習律。律師問曰。八法",
    "X85n1594_040:0787c20": "往來。片無乖角。何謂也。曰何不問第九法乎。律師曰。",
    "X85n1594_040:0787c21": "問律而答以禪。真大乘法器也。會行丞相府飯僧。長",
    "X85n1594_040:0787c22": "隨眾入。時。明本亦在座。遙見謂曰。汝日用何如。曰惟",
    "X85n1594_040:0787c23": "念佛耳。曰佛今何在。長方擬議。本厲聲叱之。長遂胡",
    "X85n1594_040:0787c24": "跪作禮。求示法要。本授以狗子無佛性話。",
    "X85n1594_040:0788a01": "(癸卯)持定禪師入寂(雪巖欽法嗣臨濟十八世)",
    "X85n1594_040:0788a02": "持定住桃源。壬寅冬。手書長偈示眾。其末曰。塵世非",
    "X85n1594_040:0788a03": "久。日銷月磨。桃源一脉。三十年後流出。一枝無孔笛。",
    "X85n1594_040:0788a04": "吹起太平歌。癸卯正月日。恬然坐逝。",
    "X85n1594_040:0788a05": "(庚戌)清珙禪師卓菴霞霧",
    "X85n1594_040:0788a06": "清珙既受旨訣。登霞霧山卓菴。名曰天湖。道洽緇素。",
    "X85n1594_040:0788a07": "戶屨駢臻伏臘。所須不求自至。凡樵蔬之役。皆躬自",
    "X85n1594_040:0788a08": "為之。禪暇喜作山居吟。珙於此山。有終焉之志。",
    "X85n1594_040:0788a09": "(癸丑)明本禪師傳法元長",
    "X85n1594_040:0788a10": "元長。自明本開示後。繼往縛茅靈隱山中。雪庭傳召",
    "X85n1594_040:0788a11": "掌內記。俄棄歸法門隨順世緣。殆將十載。一旦忽喟",
    "X85n1594_040:0788a12": "然曰。生平氣志。充塞乾坤。乃今作甕裏醯雞耶。復造",
    "X85n1594_040:0788a13": "靈隱。跏趺危坐。脇不沾席者三年。因往望亭。聞鵲聲",
    "X85n1594_040:0788a14": "有省。丞見本。具陳悟因。本復斥之。長憤然來歸。夜將",
    "X85n1594_040:0788a15": "寂。忽鼠翻食猫之器。墮地有聲。恍然開悟。覺身躍起",
    "X85n1594_040:0788a16": "數丈。如蟬蛻汙濁之中。浮游玄間。上天下地。一時清",
    "X85n1594_040:0788a17": "朗。披衣待旦。復往質於本。本問曰。趙州何故云無。曰",
    "X85n1594_040:0788a18": "鼠食猫飯。曰未也。曰飯器破矣。曰破後云何。曰築碎",
    "X85n1594_040:0788a19": "方甓。本乃微笑。囑曰。汝宜善自護持。棲遯巖穴。時節",
    "X85n1594_040:0788a20": "若至。其理自彰。長遂隱居天龍之東菴。",
    "X85n1594_040:0788a21": "(甲寅)祖燈禪師。住上雲峰",
    "X85n1594_040:0788a22": "祖燈。字無盡。四明王氏子。父好謙。甞寫華嚴經。五色",
    "X85n1594_040:0788a23": "舍利。見於筆端。燈方年幼。嘆曰。般若之驗。一至於斯",
    "X85n1594_040:0788a24": "耶。年十四出家。得度受具。後參日溪泳泳。命司藏鑰。",
    "X85n1594_040:0788b01": "一日泳陞座。燈出問曰。生死事大。無常迅速。乞師指",
    "X85n1594_040:0788b02": "示。泳曰。十二時中。密密參究。忽然觸著。却來再問。燈",
    "X85n1594_040:0788b03": "抗聲曰。無常迅速。生死事大。語未終。泳便喝。燈遽禮",
    "X85n1594_040:0788b04": "拜。泳曰。見何道理。便爾作禮。燈曰。開口即錯。泳頷之。",
    "X85n1594_040:0788b05": "燈服勤數載。復歷參名德。其所印。蓋不異泳云。燈既",
    "X85n1594_040:0788b06": "得道。思韜晦而護持之。遂卓錫天台上雲峯。上雲峰",
    "X85n1594_040:0788b07": "光景勝絕。五季時。東甌大士永安。來居之。疏釋經論。",
    "X85n1594_040:0788b08": "多至百餘卷。歸依者日眾。因闢地為巨剎。錢忠懿王。",
    "X85n1594_040:0788b09": "賜額曰證道。三百年間。洊罹焚毀。惟存斷礎於斜照",
    "X85n1594_040:0788b10": "荒烟中。燈傷之。周覽故址。嘆曰。大士韶國師之法嗣",
    "X85n1594_040:0788b11": "也。吾可不遵行遺轍乎。延祐甲寅。縛草為菴廬。宴坐",
    "X85n1594_040:0788b12": "其間。虎狼蛇豕。不能加害○大同。字一雲。號別峰。上",
    "X85n1594_040:0788b13": "虞王氏子。生時。父見龐眉僧振錫而行。問僧。來自何",
    "X85n1594_040:0788b14": "所。曰崑崙山。竟排闥而入。父急追之。寂然無有。暨聞",
    "X85n1594_040:0788b15": "兒啼聲。笑曰。兒豈向來浮屠也。得度受具。會春谷遇。",
    "X85n1594_040:0788b16": "講經。景德。同往依之。遇陞寶林。召同謂曰。子學精且",
    "X85n1594_040:0788b17": "博矣。恐滯於心胸。以成麤執。曷從事思惟。修以剗滌",
    "X85n1594_040:0788b18": "之乎。同即出錢塘。參元熙。舊所記憶者。一切棄絕。惟",
    "X85n1594_040:0788b19": "存孤明。耿耿自照。如是者閱六暑寒。俄參明本。同將",
    "X85n1594_040:0788b20": "久留。本曰。賢首之宗。日遠而日微矣。子之器量。足以",
    "X85n1594_040:0788b21": "張大之。母久淹乎此也。為贊清凉像而遣之。同喜曰。",
    "X85n1594_040:0788b22": "吾今始知萬法皆本一心。不識孰為禪那。而孰為教",
    "X85n1594_040:0788b23": "眾。內外自此空矣。亟還寶林見遇。且告之故。遇曰。可",
    "X85n1594_040:0788b24": "矣。遂命分講襍華玄門。延祐初。出世蕭山淨土寺○",
    "X85n1594_040:0788c01": "曇噩。字無夢。慈谿王氏子。家世宦族。母命從鄉挍。師",
    "X85n1594_040:0788c02": "游洎。長窮覽儒籍。徹其義髓。已而心有所感。彈指嘆",
    "X85n1594_040:0788c03": "曰。攻書修辭。此世間相爾。曷若求出世間法乎。乃白",
    "X85n1594_040:0788c04": "其母出家。凡釋氏契經。與台衡賢首慈恩諸文。晝夜",
    "X85n1594_040:0788c05": "摩研。不知有飢渴寒暑。已而復嘆曰。教相如海。苟執",
    "X85n1594_040:0788c06": "著不回。是覔繩自纏爾。曷若求明本心乎。於是。篤意",
    "X85n1594_040:0788c07": "禪觀。久之。雪庭傳。住靈隱。噩往侍左右。傳歿。行端來",
    "X85n1594_040:0788c08": "補其處。端風規嚴峻。非宿學莫敢闖其門。噩直前咨",
    "X85n1594_040:0788c09": "叩。了無畏懼。機鋒交觸。情想路絕。內外如一靡間。毫",
    "X85n1594_040:0788c10": "忽一轉至六七。語愈朗烈。端欣然頷之。延祐初。徑山",
    "X85n1594_040:0788c11": "虗谷陵。請掌書記○趙孟頫。字子昂。號松雪。宋宗室。",
    "X85n1594_040:0788c12": "年十二。即好寫金剛經。與僧語親若眷屬。每受明本",
    "X85n1594_040:0788c13": "書。必焚香望拜。提舉江浙儒學。時叩本心要。本為說",
    "X85n1594_040:0788c14": "防情復性之旨。後入翰林。遣問般若大意。本有淨土",
    "X85n1594_040:0788c15": "偈一百八首。頫作一百八贊。手書授之○馮子振。號",
    "X85n1594_040:0788c16": "海粟。甞訪道明本。本復書曰。今古利達之士。靡不知",
    "X85n1594_040:0788c17": "三界是大夢宅。苟不曾一回親切警悟。則與此所知",
    "X85n1594_040:0788c18": "之心。俱落夢寐。故曰所知障也。惟閣下。於吾道。信根",
    "X85n1594_040:0788c19": "未甞不深。獨未見其於信處。能脫略所知。不世間浮",
    "X85n1594_040:0788c20": "光幻影。能幾何時。向者鄙偈中。有披衣終日坐茅堂",
    "X85n1594_040:0788c21": "之句。曾蒙閣下許。我踐之今日。所謂貧人索舊債也。",
    "X85n1594_040:0788c22": "○胡長孺。字汲仲。天台人。特立獨行。留心內典。甞著",
    "X85n1594_040:0788c23": "大同論曰。孟子沒一千四百年。而周子出。周子之傳。",
    "X85n1594_040:0788c24": "出於北固壽涯禪師。程子朱子。皆得之周子。朱子後。",
    "X85n1594_040:0789a01": "得張欽夫。講究此道。方覺脫然。元來此事。與禪學十",
    "X85n1594_040:0789a02": "分相似。學不知禪。禪不知學。互相排擊。都不曾劄著",
    "X85n1594_040:0789a03": "病處。真可笑也○鄭所南。一名思肖。連江人。應宋博",
    "X85n1594_040:0789a04": "學宏詞科。隱居吳下。坐必南向。歲時伏臘。輙望南野",
    "X85n1594_040:0789a05": "哭。再拜乃返。誓不與朝客交游。與明本善。一日會於",
    "X85n1594_040:0789a06": "孝子梅應發家。兩人指對無語。本曰。所南何不說法。",
    "X85n1594_040:0789a07": "肖曰。兩眼對兩眼。無法可說。棄所居弗居。寓城南萬",
    "X85n1594_040:0789a08": "壽覺報二寺。有田盡捨諸剎○孟珙。字璞玉。號無菴。",
    "X85n1594_040:0789a09": "歸安人。理宗朝。為制置。卒諡忠襄。好周易。而尤深於",
    "X85n1594_040:0789a10": "佛學。進則料敵設奇。輪刀上陣。退則掃地焚香。隱几",
    "X85n1594_040:0789a11": "危坐。遠貨色絕滋味。自贊云。老拙愛遊戲。忙裏放癡",
    "X85n1594_040:0789a12": "憨。正當恁麼時。無處見無菴。臨終偈曰。有生必有滅。",
    "X85n1594_040:0789a13": "無菴無可說。踢倒玉崑崙。夜半紅日出。",
    "X85n1594_040:0789a14": "(戊午)日本印原參明本禪師",
    "X85n1594_040:0789a15": "印原。字古先。日本國人。剃髮受具。徧歷諸師戶庭。咸",
    "X85n1594_040:0789a16": "無證入。慨然嘆曰。中夏乃佛法淵藪。盍往求之乎。於",
    "X85n1594_040:0789a17": "是。奮然南遊。初參華頂峯先覩。覩曰。汝之緣。不在於",
    "X85n1594_040:0789a18": "斯。中峰本公。以高峰上足。現說法杭之天目山。爐韛",
    "X85n1594_040:0789a19": "正赤。遠近學徒。無不受其煅煉。此真汝導師也。汝宜",
    "X85n1594_040:0789a20": "急行。原即蓬蔂而出。往見本。本一見。遽命給侍左右。",
    "X85n1594_040:0789a21": "原屢呈見解。本呵之曰。根塵不斷。如纏縛何。原退涕",
    "X85n1594_040:0789a22": "淚悲泣。至於飲食皆廢。本憐其誠懇。乃謂之曰。此心",
    "X85n1594_040:0789a23": "包羅萬象。迷則生死。悟則涅槃。生死之迷。固是未易",
    "X85n1594_040:0789a24": "驅斥。涅槃之悟。猶是入眼金塵。當知般若如大火聚。",
    "X85n1594_040:0789b01": "近之則焦首爛額。惟存不退轉一念。生與同生。死與",
    "X85n1594_040:0789b02": "同死。自然與道相符。脫使未悟之際。千釋迦萬彌勒。",
    "X85n1594_040:0789b03": "傾出四海大水。入汝耳根。總是虗妄塵勞。皆非究竟",
    "X85n1594_040:0789b04": "事也。原聞之。不覺通身汗下。無晝無夜。未甞暫捨。積",
    "X85n1594_040:0789b05": "之之久。一旦忽有所省。現前境界。一白無際。急趨丈",
    "X85n1594_040:0789b06": "室。告本曰。原。以撞入銀山鐵壁去也。曰既入銀山鐵",
    "X85n1594_040:0789b07": "壁。來此何為。原超然領解。便辭去。本囑曰。善自護持。",
    "X85n1594_040:0789b08": "原復徧謁諸方。咸以叢林師子兒稱之。",
    "X85n1594_040:0789b09": "(己未)晦機元熈禪師入寂(物初觀法嗣臨濟十六世)",
    "X85n1594_040:0789b10": "元熈。字晦機。豫章唐氏子。世為儒家。熈與兄元齡。俱",
    "X85n1594_040:0789b11": "後進士業。齡既登第。熈年十九。出家游方。其母憐之。",
    "X85n1594_040:0789b12": "私具白金為裝。熈謂財足喪志。即善辭母。不持一錢",
    "X85n1594_040:0789b13": "以行。聞物初觀。闡化玉几。往依之。十年無知者。偶與",
    "X85n1594_040:0789b14": "書記清默語。默大驚。以告觀。觀詰之信然。留侍左右。",
    "X85n1594_040:0789b15": "朝夕諮問。盡發其秘。字之曰晦機。為偈以囑焉。楊璉",
    "X85n1594_040:0789b16": "真伽。總統釋教。因招熈。與俱朝京師。熈辭曰。我有老",
    "X85n1594_040:0789b17": "母。兵後孔亡不可知。遂歸江西。則元齡固以臨江通",
    "X85n1594_040:0789b18": "判。從文天祥起兵死。獨母在堂。熈奉之。以孝聞。丙申。",
    "X85n1594_040:0789b19": "出世百丈。遷淨慈。七載遷徑山。閱三月杖策歸南屏。",
    "X85n1594_040:0789b20": "江西學者。相率迎歸仰山。己未閏八月。將示寂。手書",
    "X85n1594_040:0789b21": "謝所與往來者。作偈示眾。擲筆化去。壽八十二。",
    "X85n1594_040:0789b22": "(庚申)永寧禪師住廣德實相寺",
    "X85n1594_040:0789b23": "永寧。字一源。通州人。谷姓朱。世為宦族。年六歲入鄉",
    "X85n1594_040:0789b24": "挍。經籍即能暗記。且了其大意。然非性所樂。聞人舉",
    "X85n1594_040:0789c01": "佛號。遽注耳聳聽。九歲。懇求離俗。父母弗之許。輙連",
    "X85n1594_040:0789c02": "日不火食。乃使出家於利和。利和。州之望剎。宋有肇",
    "X85n1594_040:0789c03": "禪師。說法度人。前一夕。寺眾同夢迎肇。次日而寧至。",
    "X85n1594_040:0789c04": "薙染受具。蓬蔂出游浙河西。見諸大老。下語無所契。",
    "X85n1594_040:0789c05": "入。穹窿山。謁克翁紹。俾掌藏。久之。至毗陵。約明極昶",
    "X85n1594_040:0789c06": "於焦子山。精修禪定。稍涉昏睡。則戴沙運甓。懸版坐",
    "X85n1594_040:0789c07": "空。如是者五年。昶曰。藏主見解且至。宜往參人。遂至",
    "X85n1594_040:0789c08": "太湖。參無用寬。寬門庭嚴峻。寧方入戶。厲聲叱出。寧",
    "X85n1594_040:0789c09": "作禮於門外。合爪而立。久之。乃許入見。問。何處人。曰",
    "X85n1594_040:0789c10": "通州。曰淮海近日盈虗若何。曰沃日滔天。不孔涓滴。",
    "X85n1594_040:0789c11": "曰不著[火*曹]道。曰請和尚道。寬便喝。寧退就禪室。徹夜",
    "X85n1594_040:0789c12": "不寐。一日聞寬舉雲門一念不起語。聲未絕。而有省。",
    "X85n1594_040:0789c13": "急趨入堂。寬便打。然知寧頓悟。令造偈拈趙州。寧立",
    "X85n1594_040:0789c14": "成曰。趙州狗子無佛性。萬象森羅齊乞命。無底籃兒",
    "X85n1594_040:0789c15": "盛死蛇。多添少減無餘剩。寬嗒然一笑。復舉證道偈",
    "X85n1594_040:0789c16": "問曰。掣電飛來。全身不顧。擬議之間。聖凡無路。速道",
    "X85n1594_040:0789c17": "速道。寧曰。火迸星飛。有何擬議。敵面當機。不是不是。",
    "X85n1594_040:0789c18": "寬振威一喝。寧曰。喝作麼。曰東瓜山前吞匾擔。捉住",
    "X85n1594_040:0789c19": "清風剝了皮。寧不覺通身汗下。亟五體投地曰。今日",
    "X85n1594_040:0789c20": "方知和尚用處。曰閉著口。自是侍香三年。且以斷崖",
    "X85n1594_040:0789c21": "所贊己像。親署一花書。授曰。汝緣在浙。逢龍即住。遇",
    "X85n1594_040:0789c22": "池便居。寧遂還浙。庚申。至廣德。縛茆於大洞中。洞左",
    "X85n1594_040:0789c23": "有實相寺。馬祖弟子澄公道場。寧為起廢重新之。",
    "X85n1594_040:0789c24": "(壬戌)明本禪師命惟則分座",
    "X85n1594_040:0790a01": "惟則。號天如。吉安譚姓子。密傳明本心印。至治壬戌。",
    "X85n1594_040:0790a02": "本命則分座說法。眾駭且疑。及則提唱。龍象讋服○",
    "X85n1594_040:0790a03": "行端。自中天竺。遷住靈隱。壬戌。詔主徑山。",
    "X85n1594_040:0790a04": "(癸亥)永寧禪師住龍池",
    "X85n1594_040:0790a05": "至治癸亥。宜興龍池。請永寧建立禪居。寧以名符懸",
    "X85n1594_040:0790a06": "記。欣然赴之。作室數十間。命之曰禹門興化菴。",
    "X85n1594_040:0790a07": "○中峯明本禪師入寂(高峯妙法嗣臨濟十九世)",
    "X85n1594_040:0790a08": "明本。住天目。癸亥春。自敘其出家始末曰。六旬幻跡。",
    "X85n1594_040:0790a09": "蓋已有去世意。又曰。幻菴。向秋決作離散計。朝死夕",
    "X85n1594_040:0790a10": "化骨。便送歸三塔。若停龕祭奠。諷經入祠。做忌一切",
    "X85n1594_040:0790a11": "佛事。不許狥世禮也。復條示師子寺。惟以放下節儉。",
    "X85n1594_040:0790a12": "克究初心。慎守開山明訓。令法久住之意。至八月。遺",
    "X85n1594_040:0790a13": "誡門人。其略曰。佛法。無汝會處。生死。無汝脫去。汝喚",
    "X85n1594_040:0790a14": "甚麼作佛法。任以百千聰明。一一把他三乘十二分",
    "X85n1594_040:0790a15": "教。千七百則陳爛葛藤。百氏諸子從頭註解。得盛水",
    "X85n1594_040:0790a16": "不漏。總是門外打之遶。說時似悟。對境還迷。此事。向",
    "X85n1594_040:0790a17": "道。無汝會處。汝轉要會。轉不相應。莫見與麼說。便擬",
    "X85n1594_040:0790a18": "別生知解。直饒向千人萬人拶不入處。別有生機。總",
    "X85n1594_040:0790a19": "不出箇要會底妄念。惟具大信根。叩己躬下。真參實",
    "X85n1594_040:0790a20": "悟。乃能荷負。若作荷負想。依舊沒交涉。當知眾生結",
    "X85n1594_040:0790a21": "習濃厚。無汝柰何處。汝若無力處。眾只全身放下。向",
    "X85n1594_040:0790a22": "半間草屋。冷淡枯寂。匄食鶉衣。且圖自度。亦免犯人",
    "X85n1594_040:0790a23": "苗稼作無慚人。越十日。示疾。有來省者。謂曰。幻住菴。",
    "X85n1594_040:0790a24": "上漏旁穿。籬坍壁倒。不可久住也。語笑如平時。或強",
    "X85n1594_040:0790b01": "之服藥。本曰。青天白日。曲狥人情耶。揮去。十三日。手",
    "X85n1594_040:0790b02": "書寫偈。遺別外護。及法屬故舊。十四。蚤作辭眾曰。我",
    "X85n1594_040:0790b03": "有一句。分付大眾。更問如何。無本可據。置筆安坐而",
    "X85n1594_040:0790b04": "逝。停龕三日。身體溫輭。顏貌不少變。塔全身於望江",
    "X85n1594_040:0790b05": "石。壽六十一。本所至悉成寶坊。而一衲一單。未甞寓",
    "X85n1594_040:0790b06": "目。遊淮。坂井汲艱遠。終身不復頮浴。聞說人過。俯首",
    "X85n1594_040:0790b07": "不答。凡傳記語涉詆毀。掩卷不顧。上自王公大人。下",
    "X85n1594_040:0790b08": "逮屠販廝養暴悍之徒。一以真慈相與。隨宜說法。未",
    "X85n1594_040:0790b09": "甞異視海內。識與不識。皆尊之曰大和尚。",
    "X85n1594_040:0790b11": "佛祖綱目卷第四十"
}