{
    "X32n0617_001:0223c06": "No. 617-A",
    "X32n0617_001:0223c07": " 法華經卓解自敘",
    "X32n0617_001:0223c09": "[0223c09] 諸經皆修行軌則。獨法華妙義。殷殷開導。殷殷示方",
    "X32n0617_001:0223c10": "便法門。種種曉喻。種種現接引神力。務使未信令信。",
    "X32n0617_001:0223c11": "未解令解。未善生善。已善增長。&#x7AEA;窮三際。橫&#x4E98;十方。",
    "X32n0617_001:0223c12": "在在醒人敬禮。處處肅人遵奉。借權顯實。而實之真",
    "X32n0617_001:0223c13": "體。躍躍在吐露間。懸一通三。而三之指歸。隱隱在趨",
    "X32n0617_001:0223c14": "步外。予年屆八旬有五。精力日憊。資用日窘。回思大",
    "X32n0617_001:0223c15": "恩未報。駒隙空延。急集法華諸論。而天台智師之科",
    "X32n0617_001:0223c16": "註為詳。師詮藏通別圓四教。而藏中菩薩乘。&#x69E9;&#x96B7;為",
    "X32n0617_001:0223c17": "小。不無遺議。復檢清&#x51C9;國師。小始終頓圓五教。揭其",
    "X32n0617_001:0223c18": "全宗。細將七卷。句為逗。節為解。一登繕帙。便付剞劂。",
    "X32n0617_001:0223c19": "彷昔賢豪。秉燭夜遊之意。亦俾速於披閱。心目蚤豁。",
    "X32n0617_001:0223c20": "如杲日麗天。萬象靡不領其光。荷其照。此經分疏明",
    "X32n0617_001:0223c21": "了。自軌軌他。或得有功於法寶。有益於人心。有利於",
    "X32n0617_001:0223c22": "天下後世焉。若介介擬議於如何玅法。如何蓮華。是",
    "X32n0617_001:0223c23": "不覷透本根。徒枝尋葉摘。奚補哉。",
    "X32n0617_001:0223c24": "[0223c24] 康&#x7188;丙午仲夏徐昌治覲周父盥題",
    "X32n0617_001:0224a02": "No. 617",
    "X32n0617_001:0224a03": "妙法蓮華經卓解卷第一",
    "X32n0617_001:0224a05": "姚秦三藏法師 鳩摩羅什 原譯",
    "X32n0617_001:0224a06": "武原無依道人徐昌治覲周氏逗註",
    "X32n0617_001:0224a07": "[0224a07] ○序品第一",
    "X32n0617_001:0224a08": "[0224a08] (序謂次也。由也。述也。義類同者。聚在一段。故名品)。",
    "X32n0617_001:0224a09": " (序法由來一更圓  既非形象豈容言  慈心果欲尋端的  頭上原無兩樣天)",
    "X32n0617_001:0224a10": "[0224a10] 如是。我聞。",
    "X32n0617_001:0224a11": "[0224a11] (如是。指經。阿難自稱我從佛聞也)。",
    "X32n0617_001:0224a12": "[0224a12] 一時。佛。住王舍城。耆闍崛山中。",
    "X32n0617_001:0224a13": "[0224a13] (一時。佛與大眾會集之時。佛者。覺也。自覺覺他也。王舍城。駁足王。與千王共立舍城。都五山中。住者。住此",
    "X32n0617_001:0224a14": "說法。耆闍崛。此云靈鷲)。",
    "X32n0617_001:0224a15": "[0224a15] (釋迦佛說此經。凡三會。中會在多寶塔內。前後二會。皆往此山)。",
    "X32n0617_001:0224a16": "[0224a16] 與大比丘。眾。萬二千人俱。皆是阿羅漢。",
    "X32n0617_001:0224a17": "[0224a17] (大者。器量尊重。有大道。大用。大知也。比丘。云乞士。乞法於佛。乞食於人也。眾者。梵語僧伽。此云和合眾",
    "X32n0617_001:0224a18": "阿羅漢。云無著。不生。應供。應供者。應受十方人天供養。不生者。不生一切妄想業緣。無著者。無諸世間情",
    "X32n0617_001:0224a19": "色染著)。",
    "X32n0617_001:0224a20": "[0224a20] 諸漏已盡。無復煩惱。逮得己利。盡諸有結。心得自在。",
    "X32n0617_001:0224a21": "[0224a21] (漏者。三漏。欲漏。有漏。無明漏也。三界因果。皆名為他。智斷功德。皆名己。自在者。定慧具足也)。",
    "X32n0617_001:0224a22": "[0224a22] 其名曰。阿若憍陳如。摩訶迦葉。",
    "X32n0617_001:0224a23": "[0224a23] (阿若。名。憍陳如。姓。迦葉。名飲光。摩訶。大也)。",
    "X32n0617_001:0224a24": "[0224a24] 優樓頻螺伽葉。伽耶迦葉。那提迦葉。",
    "X32n0617_001:0224b01": "[0224b01] (三兄弟。昔於毗婆尸佛時。共樹剎柱。兄為瓶沙王師。有五百弟子。兩弟。亦各有二百五十。佛因作十種神",
    "X32n0617_001:0224b02": "變。師徒皆伏。投佛出家)。",
    "X32n0617_001:0224b03": "[0224b03] 舍利弗。大目犍連。",
    "X32n0617_001:0224b04": "[0224b04] (舍利。因母目利得名。弗。即子也。故言身子。弟子中。神通輕舉。飛到十方。目連第一)。",
    "X32n0617_001:0224b05": "[0224b05] 摩訶迦旃延。",
    "X32n0617_001:0224b06": "[0224b06] (善分別義。敷演道教。迦旃延第一)。",
    "X32n0617_001:0224b07": "[0224b07] 阿[少/兔]樓馱。",
    "X32n0617_001:0224b08": "[0224b08] (名如意。昔於飢世。以稗飯。施辟支佛。獲九十一劫。天人之中。受如意樂)。",
    "X32n0617_001:0224b09": "[0224b09] 劫賓那。憍梵波提。",
    "X32n0617_001:0224b10": "[0224b10] (劫賓。房宿名。因父母禱房星而生。梵聞佛入滅。即言佛滅我滅)。",
    "X32n0617_001:0224b11": "[0224b11] 離婆多。畢陵伽婆蹉。",
    "X32n0617_001:0224b12": "[0224b12] (離多。星宿名。坐禪入定。心不亂。伽婆。云餘習。婆羅門習氣也)。",
    "X32n0617_001:0224b13": "[0224b13] 薄拘羅。摩訶拘絺羅。",
    "X32n0617_001:0224b14": "[0224b14] (拘羅。云善容。年一百六十歲。絺羅。云大膝。乃舍利弗舅)。",
    "X32n0617_001:0224b15": "[0224b15] 難陀。孫陀羅難陀。",
    "X32n0617_001:0224b16": "[0224b16] (難陀。云善歡喜。孫陀羅。名好愛。妻名也)。",
    "X32n0617_001:0224b17": "[0224b17] 富樓那彌多羅尼子。",
    "X32n0617_001:0224b18": "[0224b18] (樓那。翻滿願。是父名。多羅。翻慈。是母名尼者。女人通稱也)。",
    "X32n0617_001:0224b19": "[0224b19] 須菩提。",
    "X32n0617_001:0224b20": "[0224b20] (菩提。名空生。亦名善吉)。",
    "X32n0617_001:0224b21": "[0224b21] 阿難。羅&#x777A;羅。",
    "X32n0617_001:0224b22": "[0224b22] (阿難。名歡喜。多聞廣大。&#x777A;羅。云覆障。是佛親子)。",
    "X32n0617_001:0224b23": "[0224b23] 如是眾所知識。大阿羅漢等。",
    "X32n0617_001:0224b24": "[0224b24] (此結多知識眾。總一法身之性。一法身之名)。",
    "X32n0617_001:0224c01": "[0224c01] 復有學無學。二千人。",
    "X32n0617_001:0224c02": "[0224c02] (研真斷惑。名為學。真窮惑盡。名曰無學)。",
    "X32n0617_001:0224c03": "[0224c03] 摩訶波闍波提。比丘尼。與眷屬六千人俱。",
    "X32n0617_001:0224c04": "[0224c04] (波提。云大愛道)。",
    "X32n0617_001:0224c05": "[0224c05] 羅&#x777A;羅母。耶輸陀羅。比丘尼。亦與眷屬俱。",
    "X32n0617_001:0224c06": "[0224c06] (陀羅。云名聞)。",
    "X32n0617_001:0224c07": "[0224c07] 菩薩。摩訶薩。八萬人。皆於阿耨多羅三藐三菩提。不",
    "X32n0617_001:0224c08": "退轉。",
    "X32n0617_001:0224c09": "[0224c09] (阿翻無。耨翻上。三翻正。藐翻等。菩提翻覺。乃無上正等正覺也。不退。位不退。行不退。念不退也。正等者。一",
    "X32n0617_001:0224c10": "般也。一般法身。上不見有諸佛之聖。下不見有眾生之凡。四圍不見有萬類之差。一己不見有三世之異。",
    "X32n0617_001:0224c11": "又圓覺圓攝十方三世。無有不覺也。謂之大乘。大包十方三世。無不乘載也。正是夢裏明明有六趣。覺後",
    "X32n0617_001:0224c12": "空空無大千也)。",
    "X32n0617_001:0224c13": "[0224c13] 皆得陀羅尼。樂說辯才。",
    "X32n0617_001:0224c14": "[0224c14] (羅尼。云總持)。",
    "X32n0617_001:0224c15": "[0224c15] 轉不退轉法輪。",
    "X32n0617_001:0224c16": "[0224c16] (輪轉義。亦摧碾義。摧伏諸魔外道也)。",
    "X32n0617_001:0224c17": "[0224c17] 供養無量百千諸佛。於諸佛所。值眾德本。常為諸佛",
    "X32n0617_001:0224c18": "之所稱歎。",
    "X32n0617_001:0224c19": "[0224c19] (開佛知見。知見己法。與諸佛同。故為諸佛之所稱歎)。",
    "X32n0617_001:0224c20": "[0224c20] 以慈修身。善入佛慧。通達大智。",
    "X32n0617_001:0224c21": "[0224c21] (身&#x5FA7;法界言慈。一心三智云通達)。",
    "X32n0617_001:0224c22": "[0224c22] 到於彼岸。名稱普聞。無量世界。",
    "X32n0617_001:0224c23": "[0224c23] (圓德真實。與名相稱)。",
    "X32n0617_001:0224c24": "[0224c24] 能度無數百千眾生。",
    "X32n0617_001:0225a01": "[0225a01] (依止十法界。安立救護)。",
    "X32n0617_001:0225a02": "[0225a02] 其名曰文殊師利菩薩。觀世音菩薩。",
    "X32n0617_001:0225a03": "[0225a03] (師利云妙德照窮正性稱觀)。",
    "X32n0617_001:0225a04": "[0225a04] 得大勢菩薩。常精進菩薩。",
    "X32n0617_001:0225a05": "[0225a05] (勢至投足。震動世界。及魔宮殿。精進為眾生歷劫隨逐不捨)。",
    "X32n0617_001:0225a06": "[0225a06] 不休息菩薩。寶掌菩薩。",
    "X32n0617_001:0225a07": "[0225a07] (心不休息故名。手能出佛故名寶掌)。",
    "X32n0617_001:0225a08": "[0225a08] 藥王菩薩。",
    "X32n0617_001:0225a09": "[0225a09] (藥能治眾生身心二病)。",
    "X32n0617_001:0225a10": "[0225a10] 勇施菩薩。寶月菩薩。月光菩薩。滿月菩薩。大力菩薩。",
    "X32n0617_001:0225a11": "無量力菩薩。越三界菩薩。",
    "X32n0617_001:0225a12": "[0225a12] (法施眾生。名勇施。明證三諦。名寶月。圓妙三智除暗。名月光。三智無缺如滿月。境智冥合有大力用)。",
    "X32n0617_001:0225a13": "[0225a13] 跋陀婆羅菩薩。彌勒菩薩。",
    "X32n0617_001:0225a14": "[0225a14] (跋陀云善守。又云賢首。彌勒云慈氏姓也)。",
    "X32n0617_001:0225a15": "[0225a15] 寶積菩薩。導師菩薩。如是等菩薩摩訶薩。八萬人俱。",
    "X32n0617_001:0225a16": "[0225a16] (寶積。積聚智慧道師。令入正道)。",
    "X32n0617_001:0225a17": "[0225a17] 爾時釋提桓因。與其眷屬二萬天子俱。",
    "X32n0617_001:0225a18": "[0225a18] (恒因云能作。忉利天之主)。",
    "X32n0617_001:0225a19": "[0225a19] 復有名月天子。普香天子。寶光天子。",
    "X32n0617_001:0225a20": "[0225a20] (三天子。帝釋內臣。如卿相)。",
    "X32n0617_001:0225a21": "[0225a21] 四大天王。與其眷屬。萬天子俱。",
    "X32n0617_001:0225a22": "[0225a22] (四天王。帝釋外臣。如武將。居須彌山四面)。",
    "X32n0617_001:0225a23": "[0225a23] 自在天子。大自在天子。與其眷屬三萬天子俱。娑婆",
    "X32n0617_001:0225a24": "世界主。梵天王。尸棄大梵。光明大梵等。與其眷屬萬",
    "X32n0617_001:0225b01": "二千天子俱。",
    "X32n0617_001:0225b02": "[0225b02] (梵。是西音。此翻離欲。尸棄。翻頂髻。光明。即二禪天等)。",
    "X32n0617_001:0225b03": "[0225b03] 有八龍王。難陀龍王。&#x47E6;難陀龍王。",
    "X32n0617_001:0225b04": "[0225b04] (難陀。云歡喜。跋云善。二龍常護國)。",
    "X32n0617_001:0225b05": "[0225b05] 娑伽羅龍王。和脩吉龍王。",
    "X32n0617_001:0225b06": "[0225b06] (伽羅。云&#x918E;海。脩吉。云多頭)。",
    "X32n0617_001:0225b07": "[0225b07] 德叉迦龍王。阿那婆達多龍王。",
    "X32n0617_001:0225b08": "[0225b08] (叉迦。云現毒。達多。翻無惱)。",
    "X32n0617_001:0225b09": "[0225b09] 摩那斯龍王。優&#x9262;羅龍王等。各與若干百千眷屬俱。",
    "X32n0617_001:0225b10": "[0225b10] (那斯。大身大力也。&#x9262;羅。翻黛色蓮華。從池依住也)。",
    "X32n0617_001:0225b11": "[0225b11] 有四緊那羅王。法緊那羅王。妙法緊那羅王。大法緊",
    "X32n0617_001:0225b12": "那羅王。持法緊那羅王。各與若干百千眷屬俱。",
    "X32n0617_001:0225b13": "[0225b13] (緊那羅。神似人而有一角。故號人非人。乃天帝法樂之神也)。",
    "X32n0617_001:0225b14": "[0225b14] 有四乾闥婆王。樂乾闥婆王。樂音乾闥婆王。美乾闥",
    "X32n0617_001:0225b15": "婆王。美音乾闥婆王。各與若干百千眷屬俱。",
    "X32n0617_001:0225b16": "[0225b16] (乾闥婆。云嗅香。以香為食。乃天帝俗樂之神也)。",
    "X32n0617_001:0225b17": "[0225b17] 有四阿脩羅王。婆稚阿脩羅王。佉羅騫馱阿脩羅王。",
    "X32n0617_001:0225b18": "毗摩質多羅阿脩羅王。羅&#x777A;阿脩羅王。各與若干百",
    "X32n0617_001:0225b19": "千眷屬俱。",
    "X32n0617_001:0225b20": "[0225b20] (阿修羅。云無端正。騫馱。云廣肩脾。質多。云淨心。[目*候]羅。云障持。能障日月)。",
    "X32n0617_001:0225b21": "[0225b21] 有四迦樓羅王。大威德迦樓羅王。大身迦樓羅王。大",
    "X32n0617_001:0225b22": "滿迦樓羅王。如意迦樓羅王。名與若干百千眷屬俱。",
    "X32n0617_001:0225b23": "[0225b23] (迦樓羅。云金翅。頸有如意珠。以龍為食。大威德。威攝諸龍故。大滿。所噉之龍。恒充足己意故)。",
    "X32n0617_001:0225b24": "[0225b24] 韋提希子。阿闍世王。與若干百千眷屬俱。",
    "X32n0617_001:0225c01": "[0225c01] (韋提希。云思惟。闍王母也。阿闍世。云未生怨。未生之日。相師占之。此兒生。當害父。故名未生怨)。",
    "X32n0617_001:0225c02": "[0225c02] 各禮佛足。退坐一面。爾時世尊。四眾圍繞。供養恭敬。",
    "X32n0617_001:0225c03": "尊重讚歎。為諸菩薩。說大乘經。名無量義。教菩薩法。",
    "X32n0617_001:0225c04": "佛所護念。",
    "X32n0617_001:0225c05": "[0225c05] (大乘經。有七大。法大。心大。解大。淨大。莊嚴大。時大也)。",
    "X32n0617_001:0225c06": "[0225c06] 佛說此經已。結加趺坐。入於無量義處三昧。身心不動。",
    "X32n0617_001:0225c07": "[0225c07] (三昧。云調直定。又正定。正受也。無量義。慧定相成。入者。持於身心也)。",
    "X32n0617_001:0225c08": "[0225c08] 是時。天雨曼陀羅華。摩訶曼陀羅華。曼殊沙華。摩訶",
    "X32n0617_001:0225c09": "曼殊沙華。而散佛上。及諸大眾。普佛世界。六種震動。",
    "X32n0617_001:0225c10": "[0225c10] (曼陀羅華。云適意。白華也。曼殊沙。云柔軟。赤華也。六種者。動起踊。三種是形。震吼擊。三種是聲)。",
    "X32n0617_001:0225c11": "[0225c11] 爾時會中。比丘。比丘尼。優婆塞。優婆夷。天。龍。夜叉。乾",
    "X32n0617_001:0225c12": "闥婆。阿脩羅。迦樓羅。緊那羅。摩&#x777A;羅伽。人非人。及諸",
    "X32n0617_001:0225c13": "小王。轉輪聖王。是諸大眾。得未曾有。歡喜合掌。一心",
    "X32n0617_001:0225c14": "觀佛。",
    "X32n0617_001:0225c15": "[0225c15] (龍鬼等。得預法會。以乘急戒緩故。由乘急。得聞法。由戒緩。墮龍鬼也。摩羅伽。大腹蟒神)。",
    "X32n0617_001:0225c16": "[0225c16] 爾時。佛放眉間白毫相光。照東方萬八千世界。靡不",
    "X32n0617_001:0225c17": "周&#x5FA7;。",
    "X32n0617_001:0225c18": "[0225c18] (白毫者。佛初生時。牽長五尺。苦行時。長一丈四尺。得佛時。長一丈五尺。中表俱空。內外清淨)。",
    "X32n0617_001:0225c19": "[0225c19] (於此世界。盡見彼土。即十方色空無間。於此佛處。聞彼佛說法。即道理無間。於一時中。見諸比丘。脩行萬",
    "X32n0617_001:0225c20": "行。歷無窮劫。成佛度生。入大涅槃。後人起塔。即三世古今無間。&#x8462;妙法之體。即人之本有妙心。妙心。大無",
    "X32n0617_001:0225c21": "邊際。小入微塵。前無其始。後無其終。以諸人於此心既昧。故吾佛於眉間光相。圓現此個妙心。即十方國",
    "X32n0617_001:0225c22": "土圓現此妙心也)。",
    "X32n0617_001:0225c23": "[0225c23] 下至阿鼻地獄。上至阿迦尼叱天。於此世界。盡見彼",
    "X32n0617_001:0225c24": "土六趣眾生。",
    "X32n0617_001:0226a01": "[0226a01] (阿鼻。云無間。尼叱即色究竟天。無窒礙也。六趣。天人。脩羅。地獄。鬼。畜也。趣向也)。",
    "X32n0617_001:0226a02": "[0226a02] 又見彼土。現在諸佛。及聞諸佛所說經法。",
    "X32n0617_001:0226a03": "[0226a03] (彼佛此佛。說法同)。",
    "X32n0617_001:0226a04": "[0226a04] 并見彼諸比丘。比丘尼。優婆塞。優婆夷。諸脩行得道者。",
    "X32n0617_001:0226a05": "[0226a05] (諸修行。三乘修諦緣度之行也。得道者。得見道修道也)。",
    "X32n0617_001:0226a06": "[0226a06] 復見諸菩薩。摩訶薩。種種因緣。種種信解。種種相貌。",
    "X32n0617_001:0226a07": "行菩薩道。",
    "X32n0617_001:0226a08": "[0226a08] (彼佛此佛。三藏之後。所說意同也)。",
    "X32n0617_001:0226a09": "[0226a09] 復見諸佛。般涅槃者。復見諸佛。般涅槃後。以佛舍利。",
    "X32n0617_001:0226a10": "起七寶塔。",
    "X32n0617_001:0226a11": "[0226a11] (彼佛涅槃起塔。與此土佛同。涅槃。云大滅度。大即法身。滅即解脫。度即般若)。",
    "X32n0617_001:0226a12": "[0226a12] 爾時彌勒菩薩。作是念。今者世尊。現神變相。以何因",
    "X32n0617_001:0226a13": "緣而有此瑞。今佛世尊。入於三昧。是不可思議現希",
    "X32n0617_001:0226a14": "有事。當以問誰。誰能答者。",
    "X32n0617_001:0226a15": "[0226a15] (彌勒因佛放光。圓現十方三世。而生疑。不知十方三世。原備於我。而彌勒自狹。故有重重之問)。",
    "X32n0617_001:0226a16": "[0226a16] 復作此念。是文殊師利法王之子。已曾親近供養。過",
    "X32n0617_001:0226a17": "去無量諸佛。必應見此希有之相。我今當問。爾時比",
    "X32n0617_001:0226a18": "丘。比丘尼。優婆塞。優婆夷。及諸天。龍。鬼神等。咸作此",
    "X32n0617_001:0226a19": "念。是佛光明神通之相。今當問誰。",
    "X32n0617_001:0226a20": "[0226a20] (神名天心通名慧性)。",
    "X32n0617_001:0226a21": "[0226a21] 爾時彌勒菩薩。欲自決疑。又觀四眾。比丘。比丘尼。優",
    "X32n0617_001:0226a22": "婆塞。優婆夷。及諸天龍鬼神等。眾會之心。而問文殊",
    "X32n0617_001:0226a23": "師利言。以何因緣。而有此瑞神通之相。放大光明。照",
    "X32n0617_001:0226a24": "於東方。萬八千土。悉見彼佛國界莊嚴。於是彌勒菩",
    "X32n0617_001:0226b01": "薩欲重宣此義。以偈問曰。",
    "X32n0617_001:0226b02": " 文殊師利  導師何故  眉間白毫",
    "X32n0617_001:0226b03": " 大光普照  雨曼陀羅  曼殊沙華",
    "X32n0617_001:0226b04": " 栴檀香風  悅可眾心  以是因緣",
    "X32n0617_001:0226b05": " 地皆嚴淨  而此世界  六種震動",
    "X32n0617_001:0226b06": " 時四部眾  咸皆歡喜  身意快然",
    "X32n0617_001:0226b07": " 得未曾有",
    "X32n0617_001:0226b08": "[0226b08] (香屬華。華香如檀。故曰栴檀香風。華集地。地乃嚴淨)。",
    "X32n0617_001:0226b09": " 眉間光明  照於東方  萬八千土",
    "X32n0617_001:0226b10": " 皆如金色  從阿鼻獄  上至有頂",
    "X32n0617_001:0226b11": " 諸世界中  六道眾生  生死所趣",
    "X32n0617_001:0226b12": " 善惡業緣  受報好醜  於此悉見",
    "X32n0617_001:0226b13": " 又&#x89A9;諸佛  聖主師子  演說經典",
    "X32n0617_001:0226b14": " 微妙第一  其聲清淨  出柔軟音",
    "X32n0617_001:0226b15": " 教諸菩薩  無數億萬  梵音深妙",
    "X32n0617_001:0226b16": " 令人樂聞  各於世界  講說正法",
    "X32n0617_001:0226b17": " 種種因緣  以無量喻  照明佛法",
    "X32n0617_001:0226b18": " 開悟眾生",
    "X32n0617_001:0226b19": "[0226b19] (聖主者。諸菩薩中之主也。師子發聲震吼。喻佛能摧伏魔軍。示眾十力也)。",
    "X32n0617_001:0226b20": " 若人遭苦  厭老病死  為說涅槃",
    "X32n0617_001:0226b21": " 盡諸苦際  若人有福  曾供養佛",
    "X32n0617_001:0226b22": " 志求勝法  為說緣覺",
    "X32n0617_001:0226b23": "[0226b23] (聲聞。三生種福。支佛。百劫種福)。",
    "X32n0617_001:0226b24": " 若有佛子  脩種種行  求無上慧",
    "X32n0617_001:0226c01": " 為說淨道",
    "X32n0617_001:0226c02": "[0226c02] (真慈悲紹佛種。故言佛子。修六度。故言種種行。求佛道。故言無上慧。六度中無六敝。故言淨道)。",
    "X32n0617_001:0226c03": " 文殊師利  我住於此  見聞若斯",
    "X32n0617_001:0226c04": " 及千億事  如是眾多  今當略說",
    "X32n0617_001:0226c05": " 我見彼土  恒沙菩薩  種種因緣",
    "X32n0617_001:0226c06": " 而求佛道",
    "X32n0617_001:0226c07": "[0226c07] (恒沙。即殑伽河。細而多。外人稱為福河。入洗滅罪。佛亦順俗。故常指之)。",
    "X32n0617_001:0226c08": " 或有行施  金銀珊瑚  真珠摩尼",
    "X32n0617_001:0226c09": " 硨磲碼&#x78AF;  金剛諸珍  奴婢車乘",
    "X32n0617_001:0226c10": " 寶飾輦輿  歡喜布施  迴向佛道",
    "X32n0617_001:0226c11": " 願得是乘  三界第一  諸佛所歎",
    "X32n0617_001:0226c12": " 或有菩薩  駟馬寶車  欄楯華&#x8462;",
    "X32n0617_001:0226c13": " 軒飾布施",
    "X32n0617_001:0226c14": "[0226c14] (斬。大夫以上車也)。",
    "X32n0617_001:0226c15": " 復見菩薩  身肉手足  及妻子施",
    "X32n0617_001:0226c16": " 求無上道  又見菩薩  頭目身體",
    "X32n0617_001:0226c17": " 欣樂施與  求佛智慧  文殊師利",
    "X32n0617_001:0226c18": " 我見諸王  往詣佛所  問無上道",
    "X32n0617_001:0226c19": " 便捨樂土  宮殿臣妾  剃除鬚髮",
    "X32n0617_001:0226c20": " 而被法服",
    "X32n0617_001:0226c21": "[0226c21] (所問尊極。云無上道。所棄不輕。云樂土。剃除。身心俱離也)。",
    "X32n0617_001:0226c22": " 或見菩薩  而作比丘  獨處閒靜",
    "X32n0617_001:0226c23": " 樂誦經典  又見菩薩  勇猛精進",
    "X32n0617_001:0226c24": " 入於深山  思惟佛道  又見離欲",
    "X32n0617_001:0227a01": " 常處空閒  深修禪定  得五神通",
    "X32n0617_001:0227a02": "[0227a02] (離欲界欲。離二乘欲。凡夫但五通。二乘具六通)。",
    "X32n0617_001:0227a03": " 又見菩薩  安禪合掌  以千萬偈",
    "X32n0617_001:0227a04": " 讚諸法王  復見菩薩  智深志固",
    "X32n0617_001:0227a05": " 能問諸佛  聞悉受持",
    "X32n0617_001:0227a06": "[0227a06] (智深。慧窮理本。志固。誓願廣大)。",
    "X32n0617_001:0227a07": " 又見佛子  定慧具足  以無量喻",
    "X32n0617_001:0227a08": " 為眾講法  欣樂說法  化諸菩薩",
    "X32n0617_001:0227a09": " 破魔兵眾  而擊法&#x76B7;",
    "X32n0617_001:0227a10": "[0227a10] (破魔兵眾者。空觀破四魔。假觀破八魔。中觀亦破八魔。此魔能奪命。餘煩惱魔。五陰魔。天主魔。能奪智慧",
    "X32n0617_001:0227a11": "命。擊法&#x76B7;者。應轉法輪。先以真妙梵音。警悟眾生也)。",
    "X32n0617_001:0227a12": " 又見菩薩  寂然宴默  天龍恭敬",
    "X32n0617_001:0227a13": " 不以為喜  又見菩薩  處林放光",
    "X32n0617_001:0227a14": " 濟地獄苦  令入佛道  又見佛子",
    "X32n0617_001:0227a15": " 未&#x751E;睡眠  經行林中  勤求佛道",
    "X32n0617_001:0227a16": " 又見具戒  威儀無缺  淨如寶珠",
    "X32n0617_001:0227a17": " 以求佛道",
    "X32n0617_001:0227a18": "[0227a18] (戒有十。一不缺。二不破。三不穿。四不〔離〕五隨道。六無著。七智讚。八自在。九隨定。十具足)。",
    "X32n0617_001:0227a19": " 又見佛子  住忍辱力  增上慢人",
    "X32n0617_001:0227a20": " 惡罵捶打  皆悉能忍  以求佛道",
    "X32n0617_001:0227a21": "[0227a21] (內心能安。忍外所辱)。",
    "X32n0617_001:0227a22": " 又見菩薩  離諸戲笑  及癡眷屬",
    "X32n0617_001:0227a23": " 親近智者  一心除亂  攝念山林",
    "X32n0617_001:0227a24": " 億千萬歲  以求佛道  或見菩薩",
    "X32n0617_001:0227b01": " 肴膳飲食  百種湯藥  施佛及僧",
    "X32n0617_001:0227b02": " 名衣上服  價值千萬  或無價衣",
    "X32n0617_001:0227b03": " 施佛及僧  千萬億種  旃檀寶含",
    "X32n0617_001:0227b04": " 眾妙臥具  施佛及僧  清淨園林",
    "X32n0617_001:0227b05": " 華果茂盛  流泉浴池  施佛及僧",
    "X32n0617_001:0227b06": " 如是等施  種種微妙  歡喜無厭",
    "X32n0617_001:0227b07": " 求無上道  或有菩薩  說寂滅法",
    "X32n0617_001:0227b08": " 種種教詔  無數眾生",
    "X32n0617_001:0227b09": "[0227b09] (寂滅者理也。所說因緣也)。",
    "X32n0617_001:0227b10": " 或見菩薩  觀諸法性  無有二相",
    "X32n0617_001:0227b11": " 猶如&#x8657;空",
    "X32n0617_001:0227b12": "[0227b12] (法性空。順性修)。",
    "X32n0617_001:0227b13": " 又見佛子  心無所著  以此妙慧",
    "X32n0617_001:0227b14": " 求無上道  文殊師利  又見菩薩",
    "X32n0617_001:0227b15": " 佛滅度後  供養舍利  又見佛子",
    "X32n0617_001:0227b16": " 造諸塔廟  無數恒沙  嚴飾國界",
    "X32n0617_001:0227b17": " 寶塔高妙  五千由旬  縱廣正等",
    "X32n0617_001:0227b18": " 二千由旬  一一塔廟  各千幢幡",
    "X32n0617_001:0227b19": " 珠交露幔  寶鈴和鳴  諸天龍神",
    "X32n0617_001:0227b20": " 人及非人  香華伎樂  常以供養",
    "X32n0617_001:0227b21": " 文殊師利  諸佛子等  為供舍利",
    "X32n0617_001:0227b22": " 嚴飾塔廟  國界自然  殊特妙好",
    "X32n0617_001:0227b23": " 如天樹王  其華開敷",
    "X32n0617_001:0227b24": "[0227b24] (天樹王。即波利質多羅樹)。",
    "X32n0617_001:0227c01": " 佛放一光  我及眾會  見此國界",
    "X32n0617_001:0227c02": " 種種殊妙  諸佛神力  智慧希有",
    "X32n0617_001:0227c03": " 放一淨光  照無量國  我等見此",
    "X32n0617_001:0227c04": " 得未曾有  佛子文殊  願決眾疑",
    "X32n0617_001:0227c05": " 四眾欣仰  瞻仁及我  世尊何故",
    "X32n0617_001:0227c06": " 放斯光明  佛子時答  決疑令喜",
    "X32n0617_001:0227c07": " 何所饒益  演斯光明  佛坐道場",
    "X32n0617_001:0227c08": " 所得妙法  為欲說此  為當授記",
    "X32n0617_001:0227c09": " 示諸佛土  眾寶嚴淨  及見諸佛",
    "X32n0617_001:0227c10": " 此非小緣",
    "X32n0617_001:0227c11": "[0227c11] (及我。欲令我問。瞻仁。欲得仁答。文殊因云。我與仁者。同居學地。欲測佛意。難共籌量)。",
    "X32n0617_001:0227c12": " 文殊當知  四眾龍神  瞻察仁者",
    "X32n0617_001:0227c13": " 為說何等",
    "X32n0617_001:0227c14": "[0227c14] 爾時文殊師利。語彌勒菩薩。摩訶薩。及諸大士。善男",
    "X32n0617_001:0227c15": "子等。如我惟忖。",
    "X32n0617_001:0227c16": "[0227c16] (惟者思惟。忖者籌量。惟今如昔。忖昔如今也)。",
    "X32n0617_001:0227c17": "[0227c17] 今佛世尊。欲說大法。雨大法雨。吹大法螺。擊大法&#x76B7;。",
    "X32n0617_001:0227c18": "演大法義。諸善男子。我於過去諸佛。曾見此瑞。放斯",
    "X32n0617_001:0227c19": "光已。即說大法。是故當知。今佛現光。亦復如是。欲令",
    "X32n0617_001:0227c20": "眾生。咸得聞知。一切世間。難信之法。故現斯瑞。",
    "X32n0617_001:0227c21": "[0227c21] (令眾生聞知者。聞即聞慧。收無量歸一。改三乘教理。破無明等。開示入佛知見。故言難信法)。",
    "X32n0617_001:0227c22": "[0227c22] (文殊答。我於往古佛會中。曾見放光。圓現十方世界會合三世。說法華經。今日佛即放光圓現。與昔日同",
    "X32n0617_001:0227c23": "知佛當說妙法華經也)。",
    "X32n0617_001:0227c24": "[0227c24] 諸善男子。如過去無量無邊。不可思議阿僧祇劫。",
    "X32n0617_001:0228a01": "[0228a01] (無量無邊。大數目也。人心狹小。不自悟本具之性。佛大現光。令人人頓悟本性。如是其大也)。",
    "X32n0617_001:0228a02": "[0228a02] 爾時。有佛號日月燈明。如來。應供。正&#x5FA7;知。明行足。善",
    "X32n0617_001:0228a03": "逝。世間解。無上士。調御丈夫。天人師。佛。世尊。",
    "X32n0617_001:0228a04": "[0228a04] (阿僧祇。云甚無數。無虛妄名如來。良福田名應供。知法界名正&#x5FA7;知。具三明名明行足。不退還名善逝。知",
    "X32n0617_001:0228a05": "眾生國土名世間解。無與等名無上士。調他心名調御丈夫。為眾生眼名天人師。知三聚名佛)。",
    "X32n0617_001:0228a06": "[0228a06] 演說正法。初善。中善。後善。其義深遠。其語巧妙。純一",
    "X32n0617_001:0228a07": "無雜。具足清白梵行之相。",
    "X32n0617_001:0228a08": "[0228a08] (此文殊引古佛。頓教七善。與今佛同)。",
    "X32n0617_001:0228a09": "[0228a09] 為求聲聞者。說應四諦法。度生老病死。究竟涅槃。為",
    "X32n0617_001:0228a10": "求辟支佛者。說應十二因緣法。為諸菩薩。說應六波",
    "X32n0617_001:0228a11": "羅蜜。",
    "X32n0617_001:0228a12": "[0228a12] (開佛聲教。故曰聲聞。苦集滅道。四皆審寔不虛。故名四諦。涅槃即真空涅槃。辟支即緣覺。此文殊引古佛",
    "X32n0617_001:0228a13": "開中乘也。六波羅蜜者。布施。持戒。忍辱。精進。禪定。智慧。亦到彼岸。文殊引古佛。開六度菩薩乘)。",
    "X32n0617_001:0228a14": "[0228a14] 令得阿耨多羅三藐三菩提。成一切種智。次復有佛。",
    "X32n0617_001:0228a15": "亦名日月燈明。次復有佛。亦名日月燈明。如是二萬",
    "X32n0617_001:0228a16": "佛皆同一字。號日月燈明。又同一姓。姓頗羅墮。彌勒",
    "X32n0617_001:0228a17": "當知。初佛後佛。皆同一字。名日月燈明。十號具足。所",
    "X32n0617_001:0228a18": "可說法。初中後善。",
    "X32n0617_001:0228a19": "[0228a19] (一相。寂滅相。種種行類。能知能解。名一切種智。即佛智也)。",
    "X32n0617_001:0228a20": "[0228a20] (初引一佛。備舉頓漸說法。與今佛同中引二萬佛。亦與今佛同。頗羅墮。此云捷疾。亦云利根)。",
    "X32n0617_001:0228a21": "[0228a21] 其最後佛。未出家時。有八王子。一名有意。二名善意。",
    "X32n0617_001:0228a22": "三名無量意。四名寶意。五名增意。六名除疑意。七名",
    "X32n0617_001:0228a23": "響意。八名法意。是八王子。威德自在。各領四天下。是",
    "X32n0617_001:0228a24": "諸王子。聞父出家。得阿耨多羅三藐三菩提。悉捨王",
    "X32n0617_001:0228b01": "位。亦隨出家。發大乘意。常脩梵行。皆為法師。已於千",
    "X32n0617_001:0228b02": "萬佛所植諸善本。",
    "X32n0617_001:0228b03": "[0228b03] (昔佛八子。今佛一子。其事同。發大乘意。四弘誓也。梵行慈悲喜捨也。二萬佛同一號。二乘同德也。二乘德",
    "X32n0617_001:0228b04": "同性同。凡夫莫不皆同。故曰最後佛。八子即八識。故皆名意)。",
    "X32n0617_001:0228b05": "[0228b05] 是時。日月燈明佛。說大乘經。名無量義。教菩薩法。佛",
    "X32n0617_001:0228b06": "所護念。說是經已。即於大眾中。結加趺坐。入於無量",
    "X32n0617_001:0228b07": "義處三昧。身心不動。是時。天雨曼陀羅華。摩訶曼陀",
    "X32n0617_001:0228b08": "羅華。曼殊沙華。摩訶曼殊沙華。而散佛上。及諸大眾。",
    "X32n0617_001:0228b09": "普佛世界。六種震動。爾時會中。比丘。比丘尼。優婆塞。",
    "X32n0617_001:0228b10": "優婆夷。天。龍。夜&#x4E49;。乾闥婆。阿脩羅。迦樓羅。緊那羅。摩",
    "X32n0617_001:0228b11": "&#x777A;羅伽。人非人。及諸小王。轉輪聖王等。是諸大眾。得",
    "X32n0617_001:0228b12": "未曾有。歡喜合掌。一心觀佛。爾時如來。放眉間白毫",
    "X32n0617_001:0228b13": "相光。照東方。萬八千佛土。靡不周&#x5FA7;。如今所見。是諸",
    "X32n0617_001:0228b14": "佛土。",
    "X32n0617_001:0228b15": "[0228b15] (昔佛自土六瑞。悉與今同。如今所見。則知昔佛他土六瑞。亦與今同)。",
    "X32n0617_001:0228b16": "[0228b16] 彌勒當知。爾時會中。有二十億菩薩。樂欲聽法。是諸",
    "X32n0617_001:0228b17": "菩薩。見此光明。普照佛土。得未曾有。欲知此光。所為",
    "X32n0617_001:0228b18": "因緣。",
    "X32n0617_001:0228b19": "[0228b19] (昔佛會中疑念。與今彌勒疑同)。",
    "X32n0617_001:0228b20": "[0228b20] 時有菩薩。名曰妙光。有八百弟子。",
    "X32n0617_001:0228b21": "[0228b21] (昔佛定起。因妙光說經。今佛定起。因身子說經。昔佛八子。師妙光。如來定起。對告妙光而付託。今佛子羅",
    "X32n0617_001:0228b22": "雲。亦師身子。佛定起付託同)。",
    "X32n0617_001:0228b23": "[0228b23] 是時。日月燈明佛。從三昧起。因妙光菩薩。說大乘經。",
    "X32n0617_001:0228b24": "名妙法蓮華。教菩薩法。佛所護念。六十小劫。不起於",
    "X32n0617_001:0228c01": "座。時會聽者。亦坐一處。六十小劫。身心不動。聽佛所",
    "X32n0617_001:0228c02": "說。謂如食頃。是時眾中。無有一人。若身若心。而生懈",
    "X32n0617_001:0228c03": "倦。",
    "X32n0617_001:0228c04": "[0228c04] (昔佛說經劫與今佛同。食頃。即半日也。聞法之志。加以佛威。一坐經時。忘其久耳)。",
    "X32n0617_001:0228c05": "[0228c05] 日月燈明佛。於六十小劫。說是經已。即於梵。魔。沙門。",
    "X32n0617_001:0228c06": "婆羅門。及天。人。阿脩羅。眾中。而宣此言。如來於今日",
    "X32n0617_001:0228c07": "中夜。當入無餘涅槃。",
    "X32n0617_001:0228c08": "[0228c08] (昔佛說法華。即入滅。與今佛同。梵者。色界主。亦三界主。魔為欲界主。沙門。此云勤息。勤行眾善。止息諸惡",
    "X32n0617_001:0228c09": "也。婆羅門。云淨行。外道中出家者)。",
    "X32n0617_001:0228c10": "[0228c10] 時有菩薩。名曰德藏。日月燈明佛。即授其記。告諸比",
    "X32n0617_001:0228c11": "丘。是德藏菩薩。次當作佛。號曰淨身。多陀阿伽度。阿",
    "X32n0617_001:0228c12": "羅訶。三藐三佛陀。",
    "X32n0617_001:0228c13": "[0228c13] (授記者。聖言說與曰授。果與心期曰記。多陀阿伽度。此云如來。阿羅訶。此云應供。三藐三佛陀。此云正&#x5FA7;",
    "X32n0617_001:0228c14": "知。十號中。略舉三號也)。",
    "X32n0617_001:0228c15": "[0228c15] 佛授記已。便於中夜。入無餘涅槃。佛滅度後。妙光菩",
    "X32n0617_001:0228c16": "薩。持妙法蓮華經。滿八十小劫。為人演說。日月燈明",
    "X32n0617_001:0228c17": "佛八子。皆師妙光。妙光教化。令其堅固阿耨多羅三",
    "X32n0617_001:0228c18": "藐三菩提。是諸王子。供養無量百千萬億佛。已皆成",
    "X32n0617_001:0228c19": "佛道。其最後成佛者。名曰然燈。",
    "X32n0617_001:0228c20": "[0228c20] (然燈。太子。生時一切身邊。光如燈故)。",
    "X32n0617_001:0228c21": "[0228c21] 八百弟子中。有一人號曰求名。貪著利養。雖復讀誦",
    "X32n0617_001:0228c22": "眾經。而不通利。多所忘失。故號求名。是人亦以種諸",
    "X32n0617_001:0228c23": "善根因緣故。得值無量百千萬億諸佛。供養恭敬。尊",
    "X32n0617_001:0228c24": "重讚歎。彌勒當知。爾時妙光菩薩。豈異人乎。我身是",
    "X32n0617_001:0229a01": "也。求名菩薩。汝身是也。今見此瑞。與本無異。是故惟",
    "X32n0617_001:0229a02": "忖。今日如來。當說大乘經。名妙法蓮華。教菩薩法。佛",
    "X32n0617_001:0229a03": "所護念。爾時文殊師利。於大眾中。欲重宣此義而說",
    "X32n0617_001:0229a04": "偈言。",
    "X32n0617_001:0229a05": "[0229a05] (文殊把前說重拈一遍。謂古佛如此。今佛亦如此。乃至十方佛亦如此。皆開三顯一無二道也)。",
    "X32n0617_001:0229a06": " 我念過去世  無量無數劫  有佛人中尊",
    "X32n0617_001:0229a07": " 號日月燈明  世尊演說法  度無量眾生",
    "X32n0617_001:0229a08": " 無數億菩薩  令入佛智慧  佛未出家時",
    "X32n0617_001:0229a09": " 所生八王子  見大聖出家  亦隨修梵行",
    "X32n0617_001:0229a10": " 時佛說大乘  經名無量義  於諸大眾中",
    "X32n0617_001:0229a11": " 而為廣分別  佛說此經已  即於法座上",
    "X32n0617_001:0229a12": " 加趺坐三昧  名無量義處  天雨曼陀華",
    "X32n0617_001:0229a13": " 天&#x76B7;自然鳴  諸天龍鬼神  供養人中尊",
    "X32n0617_001:0229a14": " 一切諸佛土  即時大震動  佛放眉間光",
    "X32n0617_001:0229a15": " 現諸希有事  此光照東方  萬八千佛土",
    "X32n0617_001:0229a16": " 示一切眾生  生死業報處  有見諸佛土",
    "X32n0617_001:0229a17": " 以眾寶莊嚴  琉璃玻&#x74C8;色  斯有佛光照",
    "X32n0617_001:0229a18": " 及見諸天人  龍神夜叉眾  乾闥緊那羅",
    "X32n0617_001:0229a19": " 各供養其佛  又見諸如來  自然成佛道",
    "X32n0617_001:0229a20": " 身色如金山  端嚴甚微妙  如淨琉璃中",
    "X32n0617_001:0229a21": " 內現真金像",
    "X32n0617_001:0229a22": "[0229a22] (玻&#x74C8;。水玉。琉璃。青色寶。西域山出。佛道。方便道。加心修習。任運合理也)。",
    "X32n0617_001:0229a23": "[0229a23] (成佛道是報身。琉&#x74C8;是法身。金像是應物現形。東方動方也)。",
    "X32n0617_001:0229a24": " 世尊在大眾  敷演深法義  一一諸佛土",
    "X32n0617_001:0229b01": " 聲聞眾無數  因佛光所照  悉見彼大眾",
    "X32n0617_001:0229b02": " 或有諸比丘  在於山林中  精進持淨戒",
    "X32n0617_001:0229b03": " 猶如護明珠  又見諸菩薩  行施忍辱等",
    "X32n0617_001:0229b04": " 其數如恒沙  斯由佛光照  又見諸菩薩",
    "X32n0617_001:0229b05": " 深入諸禪定  身心寂不動  以求無上道",
    "X32n0617_001:0229b06": " 又見諸菩薩  知法寂滅相  各於其國土",
    "X32n0617_001:0229b07": " 說法求佛道  爾時四部眾  見日月燈佛",
    "X32n0617_001:0229b08": " 現大神通力  其心皆歡喜  各各自相問",
    "X32n0617_001:0229b09": " 是事何因緣  天人所奉尊  適從三昧起",
    "X32n0617_001:0229b10": " 讚妙光菩薩  汝為世間眼  一切所歸信",
    "X32n0617_001:0229b11": " 能奉持法藏  如我所說法  唯汝能證知",
    "X32n0617_001:0229b12": " 世尊既讚歎  令妙光歡喜",
    "X32n0617_001:0229b13": "[0229b13] (世間眼。菩薩為世出世間眼。化導干人)。",
    "X32n0617_001:0229b14": " 說是法華經  滿六十小劫  不起於此座",
    "X32n0617_001:0229b15": " 所說上妙法  是妙光法師  悉皆能受持",
    "X32n0617_001:0229b16": "[0229b16] (妙光受持昔佛法。亦如身子受今佛付囑也)。",
    "X32n0617_001:0229b17": " 佛說是法華  令眾歡喜已  尋即於是日",
    "X32n0617_001:0229b18": " 告於天人眾  諸法實相義  已為汝等說",
    "X32n0617_001:0229b19": " 我今於中夜  當入於涅槃",
    "X32n0617_001:0229b20": "[0229b20] (昔佛唱滅與今佛同)。",
    "X32n0617_001:0229b21": " 汝一心精進  當離於放逸  諸佛甚難值",
    "X32n0617_001:0229b22": " 億劫時一遇",
    "X32n0617_001:0229b23": "[0229b23] (昔佛囑累與今佛同)。",
    "X32n0617_001:0229b24": " 世尊諸子等  聞佛入涅槃  各各懷悲惱",
    "X32n0617_001:0229c01": " 佛滅一何速",
    "X32n0617_001:0229c02": "[0229c02] (眾聞佛滅而生悲泣。亦與今佛同)。",
    "X32n0617_001:0229c03": " 聖主法之王  安慰無量眾  我若滅度時",
    "X32n0617_001:0229c04": " 汝等勿憂怖",
    "X32n0617_001:0229c05": "[0229c05] (昔佛慰論眾。亦與今佛同)。",
    "X32n0617_001:0229c06": " 是德藏菩薩  於無漏實相  心已得通達",
    "X32n0617_001:0229c07": " 其次當作佛  號曰為淨身  亦度無量眾",
    "X32n0617_001:0229c08": " 佛此夜滅度  如薪盡火滅  分布諸舍利",
    "X32n0617_001:0229c09": " 而起無量塔  比丘比丘尼  其數如恒沙",
    "X32n0617_001:0229c10": " 倍復加精進  以求無上道  是妙光法師",
    "X32n0617_001:0229c11": " 奉持佛法藏  八十小劫中  廣宣法華經",
    "X32n0617_001:0229c12": " 是諸八王子  妙光所開化  堅固無上道",
    "X32n0617_001:0229c13": " 當見無數佛  供養諸佛已  隨順行大道",
    "X32n0617_001:0229c14": " 相繼得成佛  轉次而授記  最後天中天",
    "X32n0617_001:0229c15": " 號曰然燈佛  諸仙之導師  度脫無量眾",
    "X32n0617_001:0229c16": "[0229c16] (天中天。一世間天。二生天。三淨天。四義天。今佛超出四天。名天中天)。",
    "X32n0617_001:0229c17": " 是妙光法師  時有一弟子  心常懷懈怠",
    "X32n0617_001:0229c18": " 貪著於名利  求名利無厭  多遊族姓家",
    "X32n0617_001:0229c19": " 棄捨所習誦  廢忘不通利  以是因緣故",
    "X32n0617_001:0229c20": " 號之為求名  亦行眾善業  得見無數佛",
    "X32n0617_001:0229c21": " 供養於諸佛  隨順行大道  具六波羅蜜",
    "X32n0617_001:0229c22": " 今見釋師子  其後當作佛  號名曰彌勒",
    "X32n0617_001:0229c23": " 廣度諸眾生  其數無有量",
    "X32n0617_001:0229c24": "[0229c24] (師子。喻大師子吼。小師子勇&#x5FA4;。群獸竄伏)。",
    "X32n0617_001:0230a01": " 彼佛滅度後  懈怠者汝是  妙光法師者",
    "X32n0617_001:0230a02": " 今則我身是  我見燈明佛  本光瑞如此",
    "X32n0617_001:0230a03": " 以是知今佛  欲說法華經  今相如本瑞",
    "X32n0617_001:0230a04": " 是諸佛方便  今佛放光明  助發實相義",
    "X32n0617_001:0230a05": " 諸人今當知  合掌一心待  佛當雨法雨",
    "X32n0617_001:0230a06": " 充足求道者",
    "X32n0617_001:0230a07": "[0230a07] (上明欲說之由。誡眾令生渴慕。下教菩薩法)。",
    "X32n0617_001:0230a08": " 諸求三乘人  若有疑悔者  佛當為除斷",
    "X32n0617_001:0230a09": " 令盡無有餘",
    "X32n0617_001:0230a10": "[0230a10] (彌勒聯翩搆疑。文殊頻煩為斷。事窮理盡。善於問答)。",
    "X32n0617_001:0230a11": "[0230a11] (八萬菩薩。文殊觀音為其首者。心王在纏。有八萬塵勞之行。出世為八萬妙法之門。門雖八萬。以智悲為",
    "X32n0617_001:0230a12": "其統。故首文殊而次觀音。智悲既具。則有大勢。故繼之以得大勢。有大勢力。則能于逆順境中。直進無退。",
    "X32n0617_001:0230a13": "故繼之以常精進。精進則行持無間。故繼之以不休息。不息則能出生法寶。故繼之以寶掌。法寶既具。則",
    "X32n0617_001:0230a14": "能應病與藥。故繼之以藥王。施寶資身。施藥資心何其勇也。故繼之以勇施。勇猛行檀。則能轉慳貪煩惱。",
    "X32n0617_001:0230a15": "頓獲清涼。故繼之以寶月。月能破癡暗。成大光明。故繼之以月光。無明既破。智光獨露。故繼之以滿月。智",
    "X32n0617_001:0230a16": "慧滿足。則能擔荷大法。故繼之以大力。力既充矣。則能兼負一切。故繼之以無量力。二利已具。則能超出",
    "X32n0617_001:0230a17": "塵勞。故繼之以越三界。越塵界而守護。故繼之以跋陀婆羅。守護則切切孜孜。如母衛子。故繼之以彌勒。",
    "X32n0617_001:0230a18": "慈隆即世。則大法寶聚。故繼之以寶積。大法充足。則能為眾導首引出迷途。故繼之以導師)。",
    "X32n0617_001:0230a19": "[0230a19] ○方便品第二",
    "X32n0617_001:0230a20": "[0230a20] (方便。即隨方便益。如一大城。東方來者。從東門入。西方來者。從西門入也)。",
    "X32n0617_001:0230a21": " (打破&#x8657;空即本真  頭頭物物是全身  當人更欲求方便  依舊蓮華紙上塵)",
    "X32n0617_001:0230a22": "[0230a22] 爾時世尊。從三昧安詳而起。告舍利弗。",
    "X32n0617_001:0230a23": "[0230a23] (爾時。即文殊答問竟時也。三昧。云正受。正定。正心。如晴空止水。杲日精金。無毫髮瑕疵。無不包含&#x8657;靜也)。",
    "X32n0617_001:0230a24": "[0230a24] 諸佛智慧。甚深無量。",
    "X32n0617_001:0230b01": "[0230b01] (智慧。即一心三智。&#x7AEA;徹理底。故言甚深。橫窮法界。故言無量)。",
    "X32n0617_001:0230b02": "[0230b02] (言佛之心。無人能知識。正以溥博高明。廣大純一。無空色之間。無今古之隔。真如圓覺。清淨法身。即太極",
    "X32n0617_001:0230b03": "無極。莫容窺測也)。",
    "X32n0617_001:0230b04": "[0230b04] 其智慧門。難解難入。一切聲聞辟支佛。所不能知。所",
    "X32n0617_001:0230b05": "以者何。佛曾親近百千萬億無數諸佛。盡行諸佛無",
    "X32n0617_001:0230b06": "量道法。勇猛精進。名稱普聞。成就甚深未曾有法。隨",
    "X32n0617_001:0230b07": "宜所說。意趣難解。",
    "X32n0617_001:0230b08": "[0230b08] (稱理究竟。故成就。到彼岸。故甚深。稱機適會。故隨宜。非七方便所知。故難解)。",
    "X32n0617_001:0230b09": "[0230b09] (智慧甚深。以曾親近無數諸佛。親聞而親行其道。所以有大久遠。大廣博。大勇猛精進。大成就道德)。",
    "X32n0617_001:0230b10": "[0230b10] 舍利弗。吾從成佛已來。種種因緣。種種譬喻。廣演言",
    "X32n0617_001:0230b11": "教。無數方便。引導眾生。令離諸著。",
    "X32n0617_001:0230b12": "[0230b12] (無數方便。即七種方便。離諸著者。說散十善。離三途著。說淨十善。離欲界著說三藏。離見思著。說菩薩法。",
    "X32n0617_001:0230b13": "離涅槃著。說佛法。離法愛著)。",
    "X32n0617_001:0230b14": "[0230b14] (著者。心入諸境。不能消融成一法身。不能明了成佛知見也)。",
    "X32n0617_001:0230b15": "[0230b15] 所以者何。如來方便知見波羅蜜。皆已具足。舍利弗。",
    "X32n0617_001:0230b16": "如來知見。廣大深達。無量無礙。力。無所畏。禪定解脫",
    "X32n0617_001:0230b17": "三昧。深入無際。成就一切未曾有法。",
    "X32n0617_001:0230b18": "[0230b18] (無量。即佛地四無量心。無礙。即佛地四無礙辯。力即十力。無所畏。即四無所畏。智無所畏。漏盡無所畏。障",
    "X32n0617_001:0230b19": "道無所畏。苦道無所畏。禪即實相之禪。定即首楞嚴定。解脫者。窮八脫之源。三昧禪定等。深入無際。成就",
    "X32n0617_001:0230b20": "一切未曾有法也)。",
    "X32n0617_001:0230b21": "[0230b21] 舍利弗。如來能種種分別。巧說諸法。言辭柔軟。悅可",
    "X32n0617_001:0230b22": "眾心。舍利弗。取要言之。無量無邊。未曾佛法。佛悉成",
    "X32n0617_001:0230b23": "就。止舍利弗。不須復說。",
    "X32n0617_001:0230b24": "[0230b24] (此法深寂。言語道斷。故止而歎之)。",
    "X32n0617_001:0230c01": "[0230c01] 所以者何。佛所成就。第一希有難解之法。唯佛與佛。",
    "X32n0617_001:0230c02": "乃能究盡諸法實相。",
    "X32n0617_001:0230c03": "[0230c03] (諸法實相。即十方諸佛圓證之實理。即眾生本具覺性。與世間流轉苦樂升沉之境也。總不出十法。一相。",
    "X32n0617_001:0230c04": "二性。三體。四力。五作。六因。七緣。八果。九報。十本末究竟。所謂目前萬法。一一皆有根本也)。",
    "X32n0617_001:0230c05": "[0230c05] 所謂諸法。如是相。如是性。如是體。如是力。如是作。如",
    "X32n0617_001:0230c06": "是因。如是緣。如是果。如是報。如是本末究竟等。",
    "X32n0617_001:0230c07": "[0230c07] (相屬外。性屬內質為體。功為力。造為作習為因。助因為緣。習果為果。初為本。後為末歸趣為究竟)。",
    "X32n0617_001:0230c08": "[0230c08] 爾時世尊。欲重宣此義而說偈言。",
    "X32n0617_001:0230c09": " 世雄不可量  諸天及世人  一切眾生類",
    "X32n0617_001:0230c10": " 無能知佛者  佛力無所畏  解脫諸三昧",
    "X32n0617_001:0230c11": " 及佛諸餘法  無能測量者  本從無數佛",
    "X32n0617_001:0230c12": " 具足行諸道  甚深微妙法  難見難可了",
    "X32n0617_001:0230c13": " 於無量億劫  行此諸道已  道場得成果",
    "X32n0617_001:0230c14": " 我已悉知見  如是大果報  種種性相義",
    "X32n0617_001:0230c15": "[0230c15] (無數佛行道。頌上佛親近百千佛道。甚深微妙。頌上未曾有法。難可了。頌上意趣難解。無量劫行道。頌上",
    "X32n0617_001:0230c16": "波羅蜜具足。此舉因具足。道場得成。舉果具足。悉知見。頌如來知見廣大深遠)。",
    "X32n0617_001:0230c17": " 我及十方佛  乃能知是事  是法不可示",
    "X32n0617_001:0230c18": " 言辭相寂滅  諸餘眾生類  無有能得解",
    "X32n0617_001:0230c19": " 除諸菩薩眾  信力堅固者  諸佛弟子眾",
    "X32n0617_001:0230c20": " 曾供養諸佛  一切漏已盡  住是最後身",
    "X32n0617_001:0230c21": " 如是諸人等  其力所不堪  假使滿世間",
    "X32n0617_001:0230c22": " 皆如舍利弗  盡思共度量  不能測佛智",
    "X32n0617_001:0230c23": " 正使滿十方  皆如舍利弗  及餘諸弟子",
    "X32n0617_001:0230c24": " 亦滿十方剎  盡使共度量  亦復不能知",
    "X32n0617_001:0231a01": " 辟支佛利智  無漏最後身  亦滿十方界",
    "X32n0617_001:0231a02": " 其數如竹林  斯等共一心  於億無量劫",
    "X32n0617_001:0231a03": " 欲思佛實智  莫能知少分  新發意菩薩",
    "X32n0617_001:0231a04": " 供養無數佛  了達諸義趣  又能善說法",
    "X32n0617_001:0231a05": " 如稻麻竹葦  充滿十方剎  一心以妙智",
    "X32n0617_001:0231a06": " 於恒河沙劫  咸皆共思量  不能知佛智",
    "X32n0617_001:0231a07": " 不退諸菩薩  其數如恒沙  一心共思求",
    "X32n0617_001:0231a08": " 亦復不能知  又告舍利弗  無漏不思議",
    "X32n0617_001:0231a09": " 甚深微妙法  我今已具得  唯我知是相",
    "X32n0617_001:0231a10": " 十方佛亦然  舍利弗當知  諸佛語無異",
    "X32n0617_001:0231a11": " 於佛所說法  當生大信力  世尊法久後",
    "X32n0617_001:0231a12": " 要當說真實  告諸聲聞眾  及求緣覺乘",
    "X32n0617_001:0231a13": " 我令脫苦縛  逮得涅槃者  佛以方便力",
    "X32n0617_001:0231a14": " 示以三乘教  眾生處處著  引之令得出",
    "X32n0617_001:0231a15": "[0231a15] 爾時。大眾中。有諸聲聞。漏盡阿羅漢。阿若憍陳如等。",
    "X32n0617_001:0231a16": "千二百人。及發聲聞辟支佛心。比丘。比丘尼。優婆塞。",
    "X32n0617_001:0231a17": "優婆夷。各作是念。今者世尊。何故慇懃稱歎方便。而",
    "X32n0617_001:0231a18": "作是言。佛所得法。甚深難解。有所言說。意趣難知。一",
    "X32n0617_001:0231a19": "切聲聞辟支佛所不能及。佛說一解脫義。我等亦得",
    "X32n0617_001:0231a20": "此法。到於涅槃。而今不知是義所趣。",
    "X32n0617_001:0231a21": "[0231a21] (一解脫藏教三人。同一解脫也。得此法到涅槃。皆是方便。未知何者真實。故言不知是義所趣)。",
    "X32n0617_001:0231a22": "[0231a22] 爾時。舍利弗。知四眾心疑。自亦未了。而白佛言。世尊",
    "X32n0617_001:0231a23": "何因何緣。慇懃稱歎諸佛第一方便。甚深微妙。難解",
    "X32n0617_001:0231a24": "之法。我自昔來。未曾從佛聞如是說。今者四眾。咸皆",
    "X32n0617_001:0231b01": "有疑。惟願世尊。敷演斯事。世尊何故。慇懃稱歎甚深",
    "X32n0617_001:0231b02": "微妙難解之法。爾時舍利弗。欲重此義而說偈言。",
    "X32n0617_001:0231b03": " 慧日大聖尊  久乃說是法",
    "X32n0617_001:0231b04": "[0231b04] (三智圓明。能破癡暗。故云慧日)。",
    "X32n0617_001:0231b05": " 自說得如是  力無畏三昧  禪定解脫等",
    "X32n0617_001:0231b06": " 不可思議法  道場所得法  無能發問者",
    "X32n0617_001:0231b07": " 我意難可測  亦無能問者  無問而自說",
    "X32n0617_001:0231b08": " 稱歎所行道  智慧甚微妙  諸佛之所得",
    "X32n0617_001:0231b09": " 無漏諸羅漢  及求涅槃者  今皆墮疑網",
    "X32n0617_001:0231b10": " 佛何故說是  其求緣覺者  比丘比丘尼",
    "X32n0617_001:0231b11": " 諸天龍鬼神  及乾闥婆等  相視懷猶豫",
    "X32n0617_001:0231b12": " 瞻仰兩足尊  是事為云何  願佛為解說",
    "X32n0617_001:0231b13": " 於諸聲聞眾  佛說我第一  我今自於智",
    "X32n0617_001:0231b14": " 疑惑不能了  為是究竟法  為是所行道",
    "X32n0617_001:0231b15": "[0231b15] (身子智慧第一。不能了佛權實二智究竟法。果上疑。所行道。因中疑)。",
    "X32n0617_001:0231b16": " 佛口所生子  合掌瞻仰待  願出微妙音",
    "X32n0617_001:0231b17": " 時為如實說",
    "X32n0617_001:0231b18": "[0231b18] (聞佛說法。法身得生。故言佛口所生子)。",
    "X32n0617_001:0231b19": " 諸天龍神等  其數如恒沙  求佛諸菩薩",
    "X32n0617_001:0231b20": " 大數有八萬  又諸萬億國  轉輪聖王至",
    "X32n0617_001:0231b21": " 合掌以敬心  欲聞具足道",
    "X32n0617_001:0231b22": "[0231b22] 爾時。佛告舍利弗。止止不須復說。若說是事。一切世",
    "X32n0617_001:0231b23": "間。諸天及人。皆當驚疑。舍利弗。重白佛言。世尊。惟願",
    "X32n0617_001:0231b24": "說之。惟願說之。所以者何。是會無數百千萬億阿僧",
    "X32n0617_001:0231c01": "祇眾生。曾見諸佛。諸根猛利。智慧明了。聞佛所說。則",
    "X32n0617_001:0231c02": "能敬信。爾時舍利弗。欲重宣此義而說偈言。",
    "X32n0617_001:0231c03": " 法王無上尊  惟說願勿慮  是會無量眾",
    "X32n0617_001:0231c04": " 有能敬信者",
    "X32n0617_001:0231c05": "[0231c05] 佛復止舍利弗。若說是事。一切世間。天人阿修羅。皆",
    "X32n0617_001:0231c06": "當驚疑。增上慢比丘。將墜於大坑。爾時世尊。重說偈",
    "X32n0617_001:0231c07": "言。",
    "X32n0617_001:0231c08": " 止止不須說  我法玅難思  諸增上慢者",
    "X32n0617_001:0231c09": " 聞必不敬信",
    "X32n0617_001:0231c10": "[0231c10] 爾時。舍剎弗。重白佛言。世尊。惟願說之。惟願說之。今",
    "X32n0617_001:0231c11": "此會中。如我等比。百千萬億。世世已曾從佛受化。如",
    "X32n0617_001:0231c12": "此人等。必能敬信。長夜安隱。多所饒益。爾時舍利弗。",
    "X32n0617_001:0231c13": "欲重宣此義而說偈言。",
    "X32n0617_001:0231c14": " 無上兩足尊  願說第一法  我為佛長子",
    "X32n0617_001:0231c15": " 惟垂分別說  是會無量眾  能敬信此法",
    "X32n0617_001:0231c16": " 佛已曾世世  教化如是等  皆一心合掌",
    "X32n0617_001:0231c17": " 欲聽受佛語  我等千二百  及餘求佛者",
    "X32n0617_001:0231c18": " 願為此眾故  惟垂分別說  是等聞此法",
    "X32n0617_001:0231c19": " 則生大歡喜",
    "X32n0617_001:0231c20": "[0231c20] 爾時世尊。告舍利弗。汝已慇懃三請。豈得不說。汝今",
    "X32n0617_001:0231c21": "諦聽。善思念之。吾當為汝分別解說。說此語時。會中",
    "X32n0617_001:0231c22": "有比丘。比丘尼。優婆塞。優婆夷。五千人等。即從座起。",
    "X32n0617_001:0231c23": "禮佛而退。所以者何。此輩罪根深重。及增上慢。未得",
    "X32n0617_001:0231c24": "謂得。未證謂證。有如此失。是以不住。",
    "X32n0617_001:0232a01": "[0232a01] (五濁障多。名罪重。執小翳大。名根深。未得三果。謂得三果。未證無學。謂證無學。名增上慢)。",
    "X32n0617_001:0232a02": "[0232a02] 世尊默然而不制止。爾時佛告舍利弗。我今此眾。無",
    "X32n0617_001:0232a03": "復枝葉。純有貞實。舍利弗。如是增上慢人。退亦佳矣。",
    "X32n0617_001:0232a04": "汝今善聽。當為汝說。舍利弗言。唯然世尊。願樂欲聞。",
    "X32n0617_001:0232a05": "佛告舍利弗。如是妙法。諸佛如來。時乃說之。如優曇",
    "X32n0617_001:0232a06": "&#x9262;華時一現耳。",
    "X32n0617_001:0232a07": "[0232a07] (優曇華。云靈瑞。三千年一現。現則金輪王出。南贍部洲。有輪王路。廣一踰繕那。無輪王時。海水所覆。若輪",
    "X32n0617_001:0232a08": "王出。海水減少。金輪跡現。此華乃生)。",
    "X32n0617_001:0232a09": "[0232a09] (此妙法。不是尋常語言文字。乃宣揚妙法之言語文字也。又誡諭信佛法之語言文字也。亦即當人妙心",
    "X32n0617_001:0232a10": "實相之理也。實相者。言思道斷。心行處滅。聲色不能示。但借聲色為方便。二乘不了。妄謂出生死。入涅槃。",
    "X32n0617_001:0232a11": "不知生死即涅槃。斷煩惱。證菩提。不知煩惱即菩提。身子未悟。復殷勤三請。世尊告曰。如是妙法。諸佛如",
    "X32n0617_001:0232a12": "來。時乃說之。可謂語直意圓。以此方便。助顯第一義。有不疾入佛乘乎)。",
    "X32n0617_001:0232a13": "[0232a13] 舍利弗。汝等當信佛之所說。言不&#x8657;妄。",
    "X32n0617_001:0232a14": "[0232a14] (恐物生謗。故勸信也)。",
    "X32n0617_001:0232a15": "[0232a15] 舍利弗。諸佛隨宜說法。意趣難解。",
    "X32n0617_001:0232a16": "[0232a16] (佛隨三種機宜。說方便教)。",
    "X32n0617_001:0232a17": "[0232a17] 所以者何。我以無數方便。種種因緣。譬喻言辭。演說",
    "X32n0617_001:0232a18": "諸法。",
    "X32n0617_001:0232a19": "[0232a19] (舉今佛之權能。釋諸佛之方便。巧慧同)。",
    "X32n0617_001:0232a20": "[0232a20] 是法非思量分別之所能解。唯有諸佛。乃能知之。所",
    "X32n0617_001:0232a21": "以者何。諸佛世尊。唯以一大事因緣故。出現於世。",
    "X32n0617_001:0232a22": "[0232a22] (佛以無分別智。解無分別法。即是實義。性廣博名大。佛儀式名事。眾機感佛為因。佛乘機而教為緣)。",
    "X32n0617_001:0232a23": "[0232a23] 舍利弗。云何名諸佛世尊。唯以一大事因緣故。出現",
    "X32n0617_001:0232a24": "於世。諸佛世尊。欲令眾生開佛知見。使得清淨故。出",
    "X32n0617_001:0232b01": "現於世。欲示眾生佛之知見故。出現於世。欲令眾生",
    "X32n0617_001:0232b02": "悟佛知見故。出現於世。欲令眾生入佛知見道故。出",
    "X32n0617_001:0232b03": "現於世。",
    "X32n0617_001:0232b04": "[0232b04] (佛知見者。即本具性玅覺體也。迷者不知。諸佛出世。開示此玅覺之體。歷代祖師。傳授此玅覺之體)。",
    "X32n0617_001:0232b05": "[0232b05] 舍利弗。是為諸佛。以一大事因緣故。出現於世。佛告",
    "X32n0617_001:0232b06": "舍利弗。諸佛如來。但教化菩薩。諸有所作。常為一事。",
    "X32n0617_001:0232b07": "唯以佛之知見。示悟眾生。舍利弗。如來但以一佛乘",
    "X32n0617_001:0232b08": "故。為眾生說法。無有餘乘。若二若三。舍利弗。一切十",
    "X32n0617_001:0232b09": "方諸佛。法亦如是。舍利弗。過去諸佛。以無量無數方",
    "X32n0617_001:0232b10": "便。種種因緣。譬喻言辭。而為眾生演說諸法。是法皆",
    "X32n0617_001:0232b11": "為一佛乘故。是諸眾生。從諸佛聞法。究竟皆得一切",
    "X32n0617_001:0232b12": "種智。舍利弗。未來諸佛。當出於世。亦以無量無數方",
    "X32n0617_001:0232b13": "便。種種因緣。譬喻言辭。而為眾生演說諸法。是法皆",
    "X32n0617_001:0232b14": "為一佛乘故。是諸眾生。從佛聞法。究竟皆得一切種",
    "X32n0617_001:0232b15": "智。舍利弗。現在十方無量百千萬億佛土中。諸佛世",
    "X32n0617_001:0232b16": "尊。多所饒益。安樂眾生。",
    "X32n0617_001:0232b17": "[0232b17] (諸佛以大事因緣出世。此亦以饒益眾生出世)。",
    "X32n0617_001:0232b18": "[0232b18] (十方大聖。性道無不同。往古大聖。性道無不同。後來大聖。性道無有不同。人人本具之性。亦無不同)。",
    "X32n0617_001:0232b19": "[0232b19] 是諸佛。亦以無量無數方便。種種因緣。譬喻言辭。而",
    "X32n0617_001:0232b20": "為眾生演說諸法。是法皆為一佛乘故。是諸眾生。從",
    "X32n0617_001:0232b21": "佛聞法。究竟皆得一切種智。舍利弗。是諸佛。但教化",
    "X32n0617_001:0232b22": "菩薩。欲以佛之知見。示眾生故。欲以佛之知見悟眾",
    "X32n0617_001:0232b23": "生故。欲令眾生入佛之知見故。舍利弗。我今亦復如",
    "X32n0617_001:0232b24": "是。知諸眾生。有種種欲。深心所著。隨其本性。以種種",
    "X32n0617_001:0232c01": "因緣。譬喻言辭。方便力。而為說法。",
    "X32n0617_001:0232c02": "[0232c02] (眾生種種欲。即五乘根性欲。過去名根。現在名欲。未來名性。深心所著。即是根。方便者。隨宜開三也)。",
    "X32n0617_001:0232c03": "[0232c03] 舍利弗。如此皆為得一佛乘。一切種智故。舍利弗。十",
    "X32n0617_001:0232c04": "方世界中。尚無二乘。何況有三。舍利弗。諸佛出於五",
    "X32n0617_001:0232c05": "濁惡世。所謂劫濁。煩惱濁。眾生濁。見濁。命濁。",
    "X32n0617_001:0232c06": "[0232c06] (劫濁是長時。非剎那也。眾生濁。見。慢。果報。三濁也。三災起。煩惱濁也。諸見轉熾。見濁也。摧言減壽。命濁也)。",
    "X32n0617_001:0232c07": "[0232c07] 如是舍利弗。劫濁亂時。眾生垢重。慳貪嫉&#x59AC;。成就諸",
    "X32n0617_001:0232c08": "不善根。故諸佛以方便力。於一佛乘。分別說三。",
    "X32n0617_001:0232c09": "[0232c09] (諸佛出見於世。的的本懷。只欲顯示人人本具圓滿覺性。別無方便也)。",
    "X32n0617_001:0232c10": "[0232c10] 舍利弗。若我弟子。自謂阿羅漢辟支佛者。不聞不知",
    "X32n0617_001:0232c11": "諸佛如來。但教化菩薩事。此非佛弟子。非阿羅漢。非",
    "X32n0617_001:0232c12": "辟支佛。又舍利弗。是諸比丘。比丘尼。自謂已得阿羅",
    "X32n0617_001:0232c13": "漢。是最後身。究竟涅槃。便不復志求阿耨多羅三藐",
    "X32n0617_001:0232c14": "三菩提。當知此輩。皆是增上慢人。所以者何。若有比",
    "X32n0617_001:0232c15": "丘。實得阿羅漢。若不信此法。無有是處。",
    "X32n0617_001:0232c16": "[0232c16] (不信此法無有是處者。此法即佛知見。即十方三世諸佛知見也。亦即世人知見。但無我人眾生壽者之",
    "X32n0617_001:0232c17": "差耳)。",
    "X32n0617_001:0232c18": "[0232c18] 除佛滅度後。現前無佛。所以者何。佛滅度後。如是等",
    "X32n0617_001:0232c19": "經。受持讀誦解義者。是人難得。若遇餘佛。於此經中。",
    "X32n0617_001:0232c20": "便得決了。",
    "X32n0617_001:0232c21": "[0232c21] (佛雖入滅。此經尚在。得聞此經。即便決了。其人難遇。方便有餘。名為餘佛)。",
    "X32n0617_001:0232c22": "[0232c22] (此經。即如來前身。即諸佛慧命)。",
    "X32n0617_001:0232c23": "[0232c23] 舍利弗。汝等當一心信解。受持佛語。諸佛如來。言無",
    "X32n0617_001:0232c24": "&#x8657;妄。無有餘乘。唯一佛乘。爾時世尊。欲重宣此義而",
    "X32n0617_001:0233a01": "說偈言。",
    "X32n0617_001:0233a02": " 比丘比丘尼  有懷增上慢  優婆塞我慢",
    "X32n0617_001:0233a03": " 優婆夷不信  如是四等眾  其數有五千",
    "X32n0617_001:0233a04": " 不自見其過  於戒有缺漏  護惜其瑕疵",
    "X32n0617_001:0233a05": " 是小智已出  眾中之糟糠  佛威德故去",
    "X32n0617_001:0233a06": " 斯人尟福德  不堪受是法",
    "X32n0617_001:0233a07": "[0233a07] (律儀有失。名缺。定共道共有失。名漏)。",
    "X32n0617_001:0233a08": " 此眾無枝葉  唯有諸貞實  舍利弗善聽",
    "X32n0617_001:0233a09": " 諸佛所得法  無量方便力  而為眾生說",
    "X32n0617_001:0233a10": " 眾生心所念  種種所行道  若干諸欲性",
    "X32n0617_001:0233a11": " 先世善惡業  佛悉知是已  以諸緣譬喻",
    "X32n0617_001:0233a12": " 言辭方便力  令一切歡喜  或說修多羅",
    "X32n0617_001:0233a13": " 伽陀及本事  本生未曾有  亦說於因緣",
    "X32n0617_001:0233a14": " 譬喻并祇夜  優婆提舍經",
    "X32n0617_001:0233a15": "[0233a15] (眾生心念多。所以隨宜說法。法門不同。名種種。本事者。說本昔世界事。本生。說本昔受生事。未曾有者。佛",
    "X32n0617_001:0233a16": "現種種神力。眾生怪未曾有也。因緣者。一切佛語緣起事。譬喻。如指喻月)。",
    "X32n0617_001:0233a17": " 鈍根樂小法  貪著於生死  於諸無量佛",
    "X32n0617_001:0233a18": " 不行深玅道  眾苦所惱亂  為是說涅槃",
    "X32n0617_001:0233a19": " 我說是方便  令得入佛慧  未曾說汝等",
    "X32n0617_001:0233a20": " 當得成佛道  所以未曾說  說時未至故",
    "X32n0617_001:0233a21": " 今正是其時  決定說大乘  我此九部法",
    "X32n0617_001:0233a22": " 隨順眾生說  入大乘為本  以故說是經",
    "X32n0617_001:0233a23": " 有佛子心淨  柔軟亦利根  無量諸佛所",
    "X32n0617_001:0233a24": " 而行深玅道  為此諸佛子  說是大乘經",
    "X32n0617_001:0233b01": " 我記如是人  來世成佛道  以深心念佛",
    "X32n0617_001:0233b02": " 修持淨戒故  此等聞得佛  大喜充&#x5FA7;身",
    "X32n0617_001:0233b03": " 佛知彼心行  故為說大乘  聲聞若菩薩",
    "X32n0617_001:0233b04": " 聞我所說法  乃至於一偈  皆成佛無疑",
    "X32n0617_001:0233b05": " 十方佛土中  唯有一乘法  無二亦無三",
    "X32n0617_001:0233b06": " 除佛方便說  但以假名字  引導於眾生",
    "X32n0617_001:0233b07": " 說佛智慧故  諸佛出於世  唯此一事實",
    "X32n0617_001:0233b08": " 餘二則非真  終不以小乘  濟度於眾生",
    "X32n0617_001:0233b09": " 佛自住大乘  如其所得法  定慧力莊嚴",
    "X32n0617_001:0233b10": " 以此度眾生  自證無上道  大乘平等法",
    "X32n0617_001:0233b11": " 若以小乘化  乃至於一人  我則墮慳貪",
    "X32n0617_001:0233b12": " 此事為不可  若人信歸佛  如來不欺誑",
    "X32n0617_001:0233b13": " 亦無貪嫉意  斷諸法中惡  故佛於十方",
    "X32n0617_001:0233b14": " 而獨無所畏  我以相嚴身  光明照世間",
    "X32n0617_001:0233b15": " 無量眾所尊  為說實相印",
    "X32n0617_001:0233b16": "[0233b16] (身相炳著。光色端嚴。為眾所尊。大乘經但有一法印若有無常無我涅槃三印。即是小乘)。",
    "X32n0617_001:0233b17": " 舍利弗當知  我本立誓願  欲令一切眾",
    "X32n0617_001:0233b18": " 如我等無異",
    "X32n0617_001:0233b19": "[0233b19] (誓願非但自誓菩提。亦願眾生同入佛慧)。",
    "X32n0617_001:0233b20": " 如我昔所願  今者已滿足  化一切眾生",
    "X32n0617_001:0233b21": " 皆令入佛道",
    "X32n0617_001:0233b22": "[0233b22] (眾生證佛慧。驗我誓不&#x8657;)。",
    "X32n0617_001:0233b23": " 若我遇眾生  盡教以佛道  無智者錯亂",
    "X32n0617_001:0233b24": " 迷惑不受教  我知此眾生  未曾脩善本",
    "X32n0617_001:0233c01": " 堅著於五欲  癡愛故生惱  以諸欲因緣",
    "X32n0617_001:0233c02": " 墜墮三惡道  輪迴六趣中  備受諸苦毒",
    "X32n0617_001:0233c03": "[0233c03] (五欲者。色聲香味觸也。癡即無明。愛即貪愛。從癡有愛。故苦惱)。",
    "X32n0617_001:0233c04": " 受胎之微形  世世常增長  薄德少福人",
    "X32n0617_001:0233c05": " 眾苦所逼迫  入邪見稠林  若有若無等",
    "X32n0617_001:0233c06": " 依止此諸見  具足六十二  深著&#x8657;妄法",
    "X32n0617_001:0233c07": " 堅受不可捨  我慢自矜高  諂曲心不實",
    "X32n0617_001:0233c08": " 於千萬億劫  不聞佛名字  亦不聞正法",
    "X32n0617_001:0233c09": " 如是人難度  是故舍利弗  我為說方便",
    "X32n0617_001:0233c10": " 說諸盡苦道  示之以涅槃  我雖說涅槃",
    "X32n0617_001:0233c11": " 是亦非真滅  諸法從本來  常自寂滅相",
    "X32n0617_001:0233c12": " 佛子行道已  來世得作佛  我有方便力",
    "X32n0617_001:0233c13": " 開示三乘法  一切諸世尊  皆說一乘道",
    "X32n0617_001:0233c14": " 今此諸大眾  皆應除疑惑  諸佛語無異",
    "X32n0617_001:0233c15": " 唯一無二乘  過去無數劫  無量滅度佛",
    "X32n0617_001:0233c16": " 百千萬億種  其數不可量  如是諸世尊",
    "X32n0617_001:0233c17": " 種種緣譬喻  無數方便力  演說諸法相",
    "X32n0617_001:0233c18": " 是諸世尊等  皆說一乘法  化無量眾生",
    "X32n0617_001:0233c19": " 令入於佛道  又諸大聖主  知一切世間",
    "X32n0617_001:0233c20": " 天人群生類  深心之所欲  更以異方便",
    "X32n0617_001:0233c21": " 助顯第一義  若有眾生類  值諸過去佛",
    "X32n0617_001:0233c22": " 若聞法布施  或持戒忍辱  精進禪智等",
    "X32n0617_001:0233c23": " 種種修福慧  如是諸人等  皆已成佛道",
    "X32n0617_001:0233c24": " 諸佛滅度後  若人善&#x8F2D;心  如是諸眾生",
    "X32n0617_001:0234a01": " 皆已成佛道  諸佛滅度已  供養舍利弗",
    "X32n0617_001:0234a02": " 起萬億種塔  金銀及玻&#x74C8;  硨磲與碼&#x78AF;",
    "X32n0617_001:0234a03": " 玫瑰琉璃珠  清淨廣嚴飾  莊校於諸塔",
    "X32n0617_001:0234a04": " 或有起石廟  栴檀及沉水  木&#x6A12;并餘材",
    "X32n0617_001:0234a05": " &#x750E;瓦泥土等  若於曠野中  積土成佛廟",
    "X32n0617_001:0234a06": " 乃至童子戲  聚沙為佛塔  如是諸人等",
    "X32n0617_001:0234a07": " 皆已成佛道  若人為佛故  建立諸形像",
    "X32n0617_001:0234a08": " 刻雕成眾相  皆已成佛道  或以七寶成",
    "X32n0617_001:0234a09": " &#x936E;鉐赤白銅  白蠟及鉛鍚  鐵木及與泥",
    "X32n0617_001:0234a10": " 或以膠漆布  嚴飾作佛像  如是諸人等",
    "X32n0617_001:0234a11": " 皆已成佛道  彩畫作佛像  百福莊嚴相",
    "X32n0617_001:0234a12": " 自作若使人  皆已成佛道  乃至童子戲",
    "X32n0617_001:0234a13": " 若草木及&#x831F;  或以指爪甲  而[書-曰+皿]作佛像",
    "X32n0617_001:0234a14": " 如是諸人等  漸漸積功德  具足大悲心",
    "X32n0617_001:0234a15": " 皆已成佛道  但化諸菩薩  度脫無量眾",
    "X32n0617_001:0234a16": " 若人於塔廟  寶像及[書-曰+皿]像  以華香幡蓋",
    "X32n0617_001:0234a17": " 敬心而供養  若使人作樂  擊&#x76B7;吹角唄",
    "X32n0617_001:0234a18": " 簫笛琴箜篌  琵琶鐃銅鈸  如是眾玅音",
    "X32n0617_001:0234a19": " 盡持以供養  或以歡喜心  歌唄頌佛德",
    "X32n0617_001:0234a20": " 乃至一小音  皆已成佛道",
    "X32n0617_001:0234a21": "[0234a21] (唄云讚頌。吹大螺也)。",
    "X32n0617_001:0234a22": " 若人散亂心  乃至以一華  供養於[書-曰+皿]像",
    "X32n0617_001:0234a23": " 漸見無數佛  或有人禮拜  或復但合掌",
    "X32n0617_001:0234a24": " 乃至舉一手  或復小低頭  以此供養像",
    "X32n0617_001:0234b01": " 漸見無量佛  自成無上道  廣度無數眾",
    "X32n0617_001:0234b02": " 入無餘涅槃  如薪盡火滅",
    "X32n0617_001:0234b03": "[0234b03] (子果縛盡。名曰無餘。機薪盡。故火滅)。",
    "X32n0617_001:0234b04": " 若人散亂心  入於塔廟中  一稱南無佛",
    "X32n0617_001:0234b05": " 皆已成佛道",
    "X32n0617_001:0234b06": "[0234b06] (南無。云南摩。此翻歸命。或翻敬從)。",
    "X32n0617_001:0234b07": " 於諸過去佛  在世或滅度  若有聞是法",
    "X32n0617_001:0234b08": " 皆已成佛道  未來諸世尊  其數無有量",
    "X32n0617_001:0234b09": " 是諸如來等  亦方便說法  一切諸如來",
    "X32n0617_001:0234b10": " 以無量方便  度脫諸眾生  入佛無漏智",
    "X32n0617_001:0234b11": " 若有聞法者  無一不成佛  諸佛本誓願",
    "X32n0617_001:0234b12": " 我所行佛道  普欲令眾生  亦同得此道",
    "X32n0617_001:0234b13": " 未來世諸佛  雖說百千億  無數諸法門",
    "X32n0617_001:0234b14": " 其實為一乘  諸佛兩足尊  知法常無性",
    "X32n0617_001:0234b15": " 佛種從緣起  是故說一乘  是法住法位",
    "X32n0617_001:0234b16": " 世間相常住  於道場知已  導師方便說",
    "X32n0617_001:0234b17": " 天人所供養  現在十方佛  其數如恒沙",
    "X32n0617_001:0234b18": " 出現於世間  安隱眾生故  亦說如是法",
    "X32n0617_001:0234b19": " 知第一寂滅  以方便力故  雖示種種道",
    "X32n0617_001:0234b20": " 其實為佛乘  知眾生諸行  深心之所念",
    "X32n0617_001:0234b21": " 過去所習業  欲性精進力  及諸根利鈍",
    "X32n0617_001:0234b22": " 以種種因緣  譬喻亦言辭  隨應方便說",
    "X32n0617_001:0234b23": " 今我亦如是  安隱眾生故  以種種法門",
    "X32n0617_001:0234b24": " 宣示於佛道  我以智慧力  知眾生性欲",
    "X32n0617_001:0234c01": " 方便說諸法  皆令得歡喜  舍利弗當知",
    "X32n0617_001:0234c02": " 我以佛眼觀  見六道眾生  貧窮無福慧",
    "X32n0617_001:0234c03": " 入生死險道  相續苦不斷",
    "X32n0617_001:0234c04": "[0234c04] (險道中命易斷。命短而猶相續。即命濁也)。",
    "X32n0617_001:0234c05": " 深著於五欲  如犛牛愛尾  以貪愛自蔽",
    "X32n0617_001:0234c06": " 盲瞑無所見",
    "X32n0617_001:0234c07": "[0234c07] (西南夷長髦牛。就身護尾。人愛其尾。故殺其身)。",
    "X32n0617_001:0234c08": " 不求大勢佛  及與斷苦法",
    "X32n0617_001:0234c09": "[0234c09] (劫中無佛。故名為濁。劫若有佛。雖濁能破)。",
    "X32n0617_001:0234c10": " 深入諸邪見  以苦欲捨苦",
    "X32n0617_001:0234c11": "[0234c11] (見即是受。受即是苦。行此苦因。難捨苦果)。",
    "X32n0617_001:0234c12": " 為是眾生故  而起大悲心",
    "X32n0617_001:0234c13": "[0234c13] (悲五濁眾生。施設方便。引趣佛慧)。",
    "X32n0617_001:0234c14": " 我始坐道場  觀樹亦經行  於三七日中",
    "X32n0617_001:0234c15": " 思惟如是事  我所得智慧  微玅最第一",
    "X32n0617_001:0234c16": " 眾生諸根鈍  著樂癡所盲  如斯之等類",
    "X32n0617_001:0234c17": " 云何而可度  爾時諸梵王  及諸天帝釋",
    "X32n0617_001:0234c18": " 護世四天王  及大自在天  并餘諸天眾",
    "X32n0617_001:0234c19": " 眷屬百千萬  恭敬合掌禮  請我轉法輪",
    "X32n0617_001:0234c20": " 我即自思惟  若但讚佛乘  眾生沒在苦",
    "X32n0617_001:0234c21": " 不能信是法  破法不信故  墜於三惡道",
    "X32n0617_001:0234c22": " 我寧不說法  疾入於涅槃  尋念過去佛",
    "X32n0617_001:0234c23": " 所行方便力  我今所得道  亦應說三乘",
    "X32n0617_001:0234c24": " 作是思惟時  十方佛皆現  梵音慰喻我",
    "X32n0617_001:0235a01": " 善哉釋迦文  第一之導師  得是無上法",
    "X32n0617_001:0235a02": " 隨諸一切佛  而用方便力",
    "X32n0617_001:0235a03": "[0235a03] (釋迦是姓。云能文。為一施三。引入佛慧)。",
    "X32n0617_001:0235a04": " 我等亦皆得  最玅第一法  為諸眾生類",
    "X32n0617_001:0235a05": " 分別說三乘  少智樂小法  不自信作佛",
    "X32n0617_001:0235a06": " 是故以方便  分別說諸果  雖復說三乘",
    "X32n0617_001:0235a07": " 但為教菩薩  舍利弗當知  我聞聖師子",
    "X32n0617_001:0235a08": " 深淨微玅音  稱南無諸佛  復作如是念",
    "X32n0617_001:0235a09": " 我出濁惡世  如諸佛所說  我亦隨順行",
    "X32n0617_001:0235a10": " 思惟是事已  即趣波羅奈  諸法寂滅相",
    "X32n0617_001:0235a11": " 不可以言宣  以方便力故  為五比丘說",
    "X32n0617_001:0235a12": "[0235a12] (波羅奈河名。即鹿苑。初為陳如。說四諦。次為頞鞞跋提。說生天。三為迦葉。拘利。度聖果。五比丘)。",
    "X32n0617_001:0235a13": " 是名轉法輪  便有涅槃音  及以阿羅漢",
    "X32n0617_001:0235a14": " 法僧差別名",
    "X32n0617_001:0235a15": "[0235a15] (轉佛心中化他之法。度入他心。名轉法輪。涅槃名生。故名為音)。",
    "X32n0617_001:0235a16": " 從久遠劫來  讚示涅槃法  生死苦永盡",
    "X32n0617_001:0235a17": " 我常如是說  舍利弗當知  我見佛子等",
    "X32n0617_001:0235a18": " 志求佛道者  無量千萬億  咸以恭敬心",
    "X32n0617_001:0235a19": " 皆來至佛所  曾從諸佛聞  方便所說法",
    "X32n0617_001:0235a20": " 我即作是念  如來所以出  為說佛慧故",
    "X32n0617_001:0235a21": " 今正是其時  舍利弗當知  鈍根小智人",
    "X32n0617_001:0235a22": " 著相憍慢者  不能信是法  今我喜無畏",
    "X32n0617_001:0235a23": " 於諸菩薩中  正直捨方便  但說無上道",
    "X32n0617_001:0235a24": " 菩薩聞是法  疑網皆已除  千二百羅漢",
    "X32n0617_001:0235b01": " 悉亦當作佛  如三世諸佛  說法之儀式",
    "X32n0617_001:0235b02": "[0235b02] (權引物。是儀式)。",
    "X32n0617_001:0235b03": " 我今亦如是  說無分別法  諸佛興出世",
    "X32n0617_001:0235b04": " 懸遠值遇難  正使出於世  說是法復難",
    "X32n0617_001:0235b05": " 無量無數劫  聞是法亦難  能聽是法者",
    "X32n0617_001:0235b06": " 斯人亦復難  譬如優曇華  一劫皆愛樂",
    "X32n0617_001:0235b07": " 天人所希有  時時乃一出  聞法歡喜讚",
    "X32n0617_001:0235b08": " 乃至發一言  則為已供養  一切三世佛",
    "X32n0617_001:0235b09": " 是人甚希有  過於優曇華  汝等勿有疑",
    "X32n0617_001:0235b10": " 我為諸法王  普告諸大眾  但以一乘道",
    "X32n0617_001:0235b11": " 教化諸菩薩  無聲聞弟子  汝等舍利弗",
    "X32n0617_001:0235b12": " 聲聞及菩薩  當知是玅法  諸佛之祕要",
    "X32n0617_001:0235b13": " 以五濁惡世  但樂著諸欲  如是等眾生",
    "X32n0617_001:0235b14": " 終不求佛道  當來世惡人  聞佛說一乘",
    "X32n0617_001:0235b15": " 迷惑不信受  破法墮惡道  有慚愧清淨",
    "X32n0617_001:0235b16": " 志求佛道者  當為如是等  廣讚一乘道",
    "X32n0617_001:0235b17": " 舍利弗當知  諸佛法如是  以萬億方便",
    "X32n0617_001:0235b18": " 隨宜而說法  其不習學者  不能曉了此",
    "X32n0617_001:0235b19": " 汝等既已知  諸佛世之師  隨宜方便事",
    "X32n0617_001:0235b20": " 無復諸疑惑  心生大歡喜  自知當作佛"
}