{
    "X87n1628_014:0431a09": "佛法金湯編卷第十四",
    "X87n1628_014:0431a11": "會稽沙門 心泰 編",
    "X87n1628_014:0431a12": "天台沙門 真清 閱",
    "X87n1628_014:0431a13": "南宋",
    "X87n1628_014:0431a14": "[0431a14] 都杭。起高宗丁未。盡幼主丙子。七主。一百五十年。",
    "X87n1628_014:0431a15": "高宗",
    "X87n1628_014:0431a16": "[0431a16] 帝諱構。徽宗第九子。母韋氏。徽宗夢武肅錢王入室",
    "X87n1628_014:0431a17": "已而生帝。初封康王。即位於宋州。丁未改建炎元年。",
    "X87n1628_014:0431a18": "帝幸維揚。二年正月詔金山住持克勤入對行在。所",
    "X87n1628_014:0431a19": "遣八人。翊師升殿賜坐。朕素知師道高玅可得聞乎。",
    "X87n1628_014:0431a20": "師曰。陛下以仁孝治天下。率土生靈咸被光澤。雖草",
    "X87n1628_014:0431a21": "木昆虫各得其所。此佛祖所傳之心也。此心之外無",
    "X87n1628_014:0431a22": "別有心。若別有心非佛祖之心矣。帝大悅。賜圓悟之",
    "X87n1628_014:0431a23": "號。師奉旨就揚州雍&#x7188;禪寺說法。上問師居金山如",
    "X87n1628_014:0431a24": "何。曰金山在大江之中。臣老且病。願歸山林以盡天",
    "X87n1628_014:0431b01": "年。乃&#x52D1;住江西雲居。三年金人將至楊州。上渡江至",
    "X87n1628_014:0431b02": "鎮江幸杭州。升杭為臨安府。十二月至明州。四年至",
    "X87n1628_014:0431b03": "台之章安鎮。正月三日入金鰲山寺。有僧禱於佛前。",
    "X87n1628_014:0431b04": "皆憂時保國之語。上問何典。僧曰護國金光明懺也。",
    "X87n1628_014:0431b05": "二月駐溫之江心寺。聞僧祈祝甚虔。上悅。賜額曰龍",
    "X87n1628_014:0431b06": "翔。辛亥改元紹興。二年駐蹕臨安。以法道法師隨駕",
    "X87n1628_014:0431b07": "南巡。詔道入見。上從容謂曰。上皇為妖人所惑。毀師",
    "X87n1628_014:0431b08": "形服。朕為師去此黥涅。道曰。上皇御墨不忍毀除。上",
    "X87n1628_014:0431b09": "笑曰。此僧到老倔強。&#x52D1;道住東林太平禪寺。五年上",
    "X87n1628_014:0431b10": "幸上天竺。以萬歲香山奉供觀音大士。召住持應如",
    "X87n1628_014:0431b11": "對語稱旨。賜金帛以勉修造。七年詔宗杲住徑山能",
    "X87n1628_014:0431b12": "仁禪寺。八年詔賜天下僧尼&#x52D1;綾度牒。九年大赦天",
    "X87n1628_014:0431b13": "下。詔諸路軍州建報恩光孝禪寺。為徽宗追薦之所。",
    "X87n1628_014:0431b14": "廿六年宗杲自梅陽回各。詔住明州育王廣利禪寺。",
    "X87n1628_014:0431b15": "廿八年詔杲再住徑山。三十年詔諡天竺慈雲尊者",
    "X87n1628_014:0431b16": "曰懺主禪慧法師。塔曰瑞光。紹興末年上因感夢迎",
    "X87n1628_014:0431b17": "請護國摩利支天像。奉安中天竺寺。以為雨暘祈禱。",
    "X87n1628_014:0431b18": "仍改寺額曰天寧萬壽永祚禪寺。初政和六年元照",
    "X87n1628_014:0431b19": "律師示寂。塔全身於西湖之靈芝。至是光發塔所。上",
    "X87n1628_014:0431b20": "親臨視。加諡圓鑒戒光大智律師。上&#x751E;於禁中書金",
    "X87n1628_014:0431b21": "剛．圓覺．普門品．心經．七佛偈。暇日常自披覽(稽古略．統紀．中",
    "X87n1628_014:0431b22": "竺&#x7891;)。",
    "X87n1628_014:0431b23": "孝宗",
    "X87n1628_014:0431b24": "[0431b24] 帝諱&#x7718;。初名伯琮。秀王子偁之子。太祖七世孫。生伯",
    "X87n1628_014:0431c01": "琮於秀州。有嘉禾之瑞。高宗喪太子。選得伯琮鞠於",
    "X87n1628_014:0431c02": "宮中。封普安郡王。立為皇子。賜名瑋。紹興末賜名&#x7718;。",
    "X87n1628_014:0431c03": "立為皇太子。年三十六受內禪。改元隆興(史略)。上在王",
    "X87n1628_014:0431c04": "邸。遣內都監黃彥節至徑山命杲禪師就山中舉揚",
    "X87n1628_014:0431c05": "般若。師說偈云。大根大&#x5650;大力量。荷擔大事不尋常。",
    "X87n1628_014:0431c06": "一毛頭上通消息。&#x5FA7;界明明不覆藏。上嘉嘆之。及封",
    "X87n1628_014:0431c07": "建王。又遣內知賓至徑山供五百羅漢。賜玅喜庵三",
    "X87n1628_014:0431c08": "字及真讚。又讚布袋和尚。和高宗韻曰。袋貯乾坤。杖",
    "X87n1628_014:0431c09": "挑日月。藞藞苴苴。聖中之絕。憨憨癡癡。僧中之傑。令",
    "X87n1628_014:0431c10": "行兮一棒一條痕。逗機兮殺人須見血。別別。分明一",
    "X87n1628_014:0431c11": "點爐中雪。隆興元年七月上御選德殿。制觀音菩薩",
    "X87n1628_014:0431c12": "贊曰。猗歟大士。本自圓通。示有言說。為世之宗。明照",
    "X87n1628_014:0431c13": "無二。等觀以慈。隨感即應。玅不可思。九月詔杲禪師",
    "X87n1628_014:0431c14": "問佛法大意。師臥疾不起。特賜大慧之號。乾道三年",
    "X87n1628_014:0431c15": "二月上幸上天竺。展敬觀音菩薩。問住持若訥。何故",
    "X87n1628_014:0431c16": "歲修金光明懺。訥曰。大梵尊天是娑婆世界主。釋提",
    "X87n1628_014:0431c17": "桓因御三十三天以臨下土。四鎮天王共誓護國護",
    "X87n1628_014:0431c18": "民。故佛為諸天說金光明三昧。此帝王盛世之典也。",
    "X87n1628_014:0431c19": "故宜歲歲修之。上悅。擢訥右街僧錄。四年四月八日",
    "X87n1628_014:0431c20": "宣訥領五十僧入內觀堂行護國金光明三昧。齋罷",
    "X87n1628_014:0431c21": "命訥說法。上悅。進左街僧錄。賜號慧光(稽古略)。六年十",
    "X87n1628_014:0431c22": "月詔杭州&#x81EF;亭山崇先院住持瞎堂慧遠住靈隱禪",
    "X87n1628_014:0431c23": "寺。一日上遊下竺。見佛國山&#x53A8;中漉水囊行道觀音",
    "X87n1628_014:0431c24": "像。召遠問曰。山既飛來。何不飛去。遠曰動不如靜。又",
    "X87n1628_014:0432a01": "問水中眾生以囊漉之。火裡眾生將甚麼漉。遠曰他",
    "X87n1628_014:0432a02": "家自有通霄路。又問觀音手拈數珠念個甚麼。遠曰",
    "X87n1628_014:0432a03": "求人不如求己。上大悅。賜號佛海(資監)。七年二月宣遠",
    "X87n1628_014:0432a04": "入對選德殿。賜坐。上曰如何免得生死。遠曰不悟大",
    "X87n1628_014:0432a05": "乘終不能免。上曰如何得悟。遠曰。本有之性。究之無",
    "X87n1628_014:0432a06": "不悟者。上曰悟後如何。遠曰始知脫體現前。了無毫",
    "X87n1628_014:0432a07": "髮可見之相。上首肯之(稽古略)。淳&#x7188;二年三月上幸上",
    "X87n1628_014:0432a08": "竺。賜白雲堂印及靈隱直指堂印各一顆。主管教門",
    "X87n1628_014:0432a09": "事(上竺&#x7891;)。三年春詔台州報恩光孝寺住持德光入見。",
    "X87n1628_014:0432a10": "光以二月渡江。上問古有浮笠而渡者可謂神通。光",
    "X87n1628_014:0432a11": "曰。宗門下不貴神通。只貴眼明。上悅。&#x52D1;住靈隱。繼遠",
    "X87n1628_014:0432a12": "之席。十一月召光入內觀堂。上問朕心與佛心是同",
    "X87n1628_014:0432a13": "是別。光曰直下無第二人。上曰恁麼則佛即是心。心",
    "X87n1628_014:0432a14": "即是佛。光曰。成一切相即心。離一切相即佛。又問釋",
    "X87n1628_014:0432a15": "迦老子雪山六年所成何事。光曰將謂陛下忘&#x5374;。皇",
    "X87n1628_014:0432a16": "情大悅。賜號佛照(資監)。七年秋召雪竇寺住持寶印入",
    "X87n1628_014:0432a17": "對選德殿。上曰三教聖人本同這個道理。印曰。譬如",
    "X87n1628_014:0432a18": "&#x8657;空。東西南北初無二也。上曰今時士大夫學孔子",
    "X87n1628_014:0432a19": "者多只工文字語言。不見夫子之道。不識夫子之心。",
    "X87n1628_014:0432a20": "唯釋氏不以文字教人。直指心源。頓令悟入。不亂於",
    "X87n1628_014:0432a21": "死生之際。此為殊勝。印曰。非唯後世學者不見夫子",
    "X87n1628_014:0432a22": "之心。當時孔門顏子號為具體。盡力只道得個瞻之",
    "X87n1628_014:0432a23": "在前忽焉在後。如有所立卓爾。上曰莊老何如人。印",
    "X87n1628_014:0432a24": "曰。即是佛法中小乘聲聞人也。&#x76D6;小乘厭身如桎梏。",
    "X87n1628_014:0432b01": "棄智如&#x894D;毒。化火焚身。即如莊子所謂形固可使如",
    "X87n1628_014:0432b02": "槁木。心固可使如死&#x7070;。若大乘人。度眾生盡方證菩",
    "X87n1628_014:0432b03": "提。正如伊尹所謂予天民之先覺者也。將以斯道覺",
    "X87n1628_014:0432b04": "斯民也。有一夫不被其澤者。若己推而內之溝中也。",
    "X87n1628_014:0432b05": "上大悅。詔印住徑山。十年春上註圓覺經。命印刊行。",
    "X87n1628_014:0432b06": "印請老於退居庵。上賜其庵曰別峰(奏對錄)。十六年上",
    "X87n1628_014:0432b07": "遜位。退居南華宮。制原道論。略曰。朕觀韓愈原道言",
    "X87n1628_014:0432b08": "佛老之相混。三教之相絀。但文煩而理迂耳。揆聖人",
    "X87n1628_014:0432b09": "之用心則未昭然。何則。釋氏專窮性命。棄外形骸。不",
    "X87n1628_014:0432b10": "著名相。又何與禮樂仁義哉。然猶立五戒。曰不殺仁",
    "X87n1628_014:0432b11": "也。不淫禮也。不盜義也。不酒智也。不妄信也。如此與",
    "X87n1628_014:0432b12": "仲尼何遠乎。老子之書其所寶者三。曰慈。曰儉。曰不",
    "X87n1628_014:0432b13": "敢為天下先。孔門曰溫良恭儉讓。而與孔聖果相悖",
    "X87n1628_014:0432b14": "乎。&#x76D6;三教末流昧者執之自為異耳。朕謂以佛修心。",
    "X87n1628_014:0432b15": "以老養生。以儒治世。斯可也(聖政錄)。",
    "X87n1628_014:0432b16": "光宗",
    "X87n1628_014:0432b17": "[0432b17] 帝諱惇。孝宗第五子。年四十四自東宮受禪。尊孝宗",
    "X87n1628_014:0432b18": "為太上皇。紹&#x7188;初上居重華宮。詔許若訥法師肩輿",
    "X87n1628_014:0432b19": "出入。註金剛經進呈。上製讚文。四年正月詔佛照德",
    "X87n1628_014:0432b20": "光禪師住徑山。",
    "X87n1628_014:0432b21": "寧宗",
    "X87n1628_014:0432b22": "[0432b22] 帝諱擴。光宗之子。初封嘉王。慶元元年詔許佛照還",
    "X87n1628_014:0432b23": "育王歸老東庵。三年詔崇岳禪師住靈隱。",
    "X87n1628_014:0432b24": "理宗",
    "X87n1628_014:0432c01": "[0432c01] 帝初諱與莒。榮王希&#x74D0;之子。太祖十世孫。寧宗之姪。",
    "X87n1628_014:0432c02": "後改名的。年二十即位。改寶慶元年。四年天旱。詔保",
    "X87n1628_014:0432c03": "寧寺慧開禪師入文德殿升座祈雨。獲應。賜號佛眼。",
    "X87n1628_014:0432c04": "嘉&#x7188;元年太后王氏卒。詔徑山師範禪師入對修政",
    "X87n1628_014:0432c05": "殿。賜金襴僧衣。宣詣慈明殿升座說法。上垂簾而聽。",
    "X87n1628_014:0432c06": "賜號佛鑑。恭聖仁烈皇帝升遐。仍詔師範升座。既而",
    "X87n1628_014:0432c07": "乞歸山林。復賜圓照之號。淳祐元年上夢觀音坐於",
    "X87n1628_014:0432c08": "竹石間。及覺&#x5EFC;圖形刻石。御讚曰。神通至玅兮隱顯",
    "X87n1628_014:0432c09": "莫測。功德無邊兮應感奚速。時和歲豐兮祐我生民。",
    "X87n1628_014:0432c10": "兵寢刑措兮康此王國。仍書廣大靈感四大字加於",
    "X87n1628_014:0432c11": "觀音聖號之上。又書心經一卷。賜上竺刻石。又讚千",
    "X87n1628_014:0432c12": "佛偈云。一佛不二。千佛奚別。如處處水。現在在月。無",
    "X87n1628_014:0432c13": "去無來。不生不滅。梅花開後。前村深雪。又書應夢名",
    "X87n1628_014:0432c14": "山四大字賜四明雪窬禪寺(資監并寺&#x7891;)。",
    "X87n1628_014:0432c15": "張浚",
    "X87n1628_014:0432c16": "[0432c16] 浚。字德遠。號紫巖。紹興中拜相。封和國公。孝宗朝封",
    "X87n1628_014:0432c17": "魏國公。諡忠獻。南軒之父也。圓悟勤公歸蜀住昭覺",
    "X87n1628_014:0432c18": "寺。公問道於師。師曰。岩頭云。&#x5374;物為上。逐物為下。若",
    "X87n1628_014:0432c19": "能於物上轉得疾。一切立在下風。師復示以偈曰。收",
    "X87n1628_014:0432c20": "光攝彩信天真。事事圓成物物新。內若有心還有物。",
    "X87n1628_014:0432c21": "何能移步出通津。公伏膺。投偈曰。教外單傳佛祖機。",
    "X87n1628_014:0432c22": "本來無悟亦無迷。浮雲散盡青天在。日出東方夜落",
    "X87n1628_014:0432c23": "西。師然之曰。公輔相之日毋忘護教。大慧禪師在泉",
    "X87n1628_014:0432c24": "州。雲門庵公在蜀。圓悟親以師囑。謂真得法髓。公回",
    "X87n1628_014:0433a01": "朝遂以臨安府徑山延之。恐師痛事韜晦必欲致之。",
    "X87n1628_014:0433a02": "乃移書泉守劉公彥修趣其行。師番然而起。公居長",
    "X87n1628_014:0433a03": "沙。其母秦國夫人問道於大慧。夫人疾亟曰。玅喜老",
    "X87n1628_014:0433a04": "師此生無復見也。我有私恩未報。公三走介。往宜春",
    "X87n1628_014:0433a05": "趣師之行。由是兼程而至。夫人捐&#x8218;矣。公謂師曰。先",
    "X87n1628_014:0433a06": "妣願供養和尚一年為德之報。今無復得浚。謹遵遺",
    "X87n1628_014:0433a07": "訓。師幸少留。以九夏之期盡其敬奉。一慰先妣之願。",
    "X87n1628_014:0433a08": "二伸人子之心。遂&#x8218;於光孝寺之東堂。以盡誠敬(資監",
    "X87n1628_014:0433a09": "并大慧年譜)。紹興末。公判建康軍府。&#x751E;撰寶誌公行狀。略",
    "X87n1628_014:0433a10": "曰。師諱寶誌。金陵人。宋元嘉中示&#x8FF9;於東陽市古木",
    "X87n1628_014:0433a11": "鷹巢中。朱氏婦汲水聞嬰兒啼。遂致育之。因以朱為",
    "X87n1628_014:0433a12": "姓。後施宅為寺。即今寶林寺是也。師鏡容鷹爪。不類",
    "X87n1628_014:0433a13": "凡童。七齡入京師鐘山道林寺。師事僧儉。修習禪業。",
    "X87n1628_014:0433a14": "至宋太始初忽離是寺。居止無定。持一錫杖。掛刀尺",
    "X87n1628_014:0433a15": "拂子鏡帛之類。徒跣於闤闠間。髮長數寸。飲啖不擇。",
    "X87n1628_014:0433a16": "或數日不食而無飢容。或一日數食而無飽態。齊建",
    "X87n1628_014:0433a17": "元間異跡頗著。士庶恭事者不可勝數。梁武踐祚。益",
    "X87n1628_014:0433a18": "加優禮。師嘗求魚膾於帝。帝雖從請。意頗惡之。師索",
    "X87n1628_014:0433a19": "水吐盆中。魚活如故。有木浮江中泝流而上。帝與師",
    "X87n1628_014:0433a20": "及士庶觀之。師舉錫一招。木隨至岸。&#x5EFC;紫檀也。帝&#x52D1;",
    "X87n1628_014:0433a21": "供奉俞僧紹刻師之像。既克肖矣。但少鬚髮。師拔髮",
    "X87n1628_014:0433a22": "插像兩鬢。髮即隨長。帝&#x52C5;張僧繇寫師真容。竟不能",
    "X87n1628_014:0433a23": "就。師遂以爪劃開面門。現十二面觀音相曰。毗婆尸",
    "X87n1628_014:0433a24": "佛早留心。直至如今不得玅。徐陵三歲。其父&#x643A;往見",
    "X87n1628_014:0433b01": "師。師撫其頂曰。此天上石麒麟也。中大同丙寅冬師",
    "X87n1628_014:0433b02": "移華林園金像於所住房。帝曰師將去我耶。未及旬",
    "X87n1628_014:0433b03": "日。是年十二月示疾。帝命奏樂晝夜不絕。至初六日",
    "X87n1628_014:0433b04": "而終於興皇寺。葬全身於鐘山。皇女永安公主為造",
    "X87n1628_014:0433b05": "塔五層。塔前建開善精舍。梁錫玅覺大師應世之塔。",
    "X87n1628_014:0433b06": "太平興國七年賜額太平興國禪寺。真宗朝詔天下",
    "X87n1628_014:0433b07": "避師諱。祇稱寶公。乃改賜道林真覺之號。高宗加慈",
    "X87n1628_014:0433b08": "應慧感大師。賜其塔為感順云。",
    "X87n1628_014:0433b09": "胡寅",
    "X87n1628_014:0433b10": "[0433b10] 寅。字明仲。號致堂。建炎中拜起居郎。諸子嘗侍坐。數",
    "X87n1628_014:0433b11": "盃之後歌孔明出師表。誦陳了翁奏章曰。可謂豪傑",
    "X87n1628_014:0433b12": "之士也。王隨刪傳燈錄改名玉英集。寅作序。",
    "X87n1628_014:0433b13": "張九成",
    "X87n1628_014:0433b14": "[0433b14] 九成。字子韶。號無垢居士。學于楊時之門。紹興中對",
    "X87n1628_014:0433b15": "策。上曰忠鯁可嘉。擢置第一。謫南安。又自號曰橫浦",
    "X87n1628_014:0433b16": "居士。官至秘閣修撰。嘗謁善權清禪師問曰。此事人",
    "X87n1628_014:0433b17": "人有分個個圓成是否。清云是。公曰為甚麼&#x5374;無箇",
    "X87n1628_014:0433b18": "入處。清於袖中出數珠云此是誰底。公俛仰無對。清",
    "X87n1628_014:0433b19": "復袖珠云。是汝底則拈取去。纔涉思惟即不是也。公",
    "X87n1628_014:0433b20": "悚然有省。遂看&#x6822;樹子話。忽聞蛙聲釋然證入。說偈",
    "X87n1628_014:0433b21": "云。春天月下一聲蛙。撞破乾坤共一家。正恁麼時誰",
    "X87n1628_014:0433b22": "會得。嶺頭&#x811A;痛有玄沙。公與汪應辰登徑山。問道於",
    "X87n1628_014:0433b23": "大慧。公與師談格物之旨。師曰。公只知有格物。而不",
    "X87n1628_014:0433b24": "知有物格。頓領深旨。投偈曰。子韶格物。曇晦物格。欲",
    "X87n1628_014:0433c01": "識一貫。兩個五百(傳&#x706F;)。子韶嘗曰。九成每聞徑山老人",
    "X87n1628_014:0433c02": "所舉因緣。豁然四達。如千門萬戶不消一踏而開。九",
    "X87n1628_014:0433c03": "成了末後大事。實在徑山老人處。此一瓣香不敢孤",
    "X87n1628_014:0433c04": "負他也(年譜)。",
    "X87n1628_014:0433c05": "呂本中",
    "X87n1628_014:0433c06": "[0433c06] 本中。字居仁。紹興初賜進士第。除中書舍人。平生因",
    "X87n1628_014:0433c07": "詩以窮。耽禪而病。清&#x766F;如不勝衣。作江西傳衣詩派",
    "X87n1628_014:0433c08": "圖。推黃山谷為詩祖。列陳無已等凡二十五人為法",
    "X87n1628_014:0433c09": "嗣。本中嘗致書問大慧禪要。慧答書。略曰。千疑萬疑",
    "X87n1628_014:0433c10": "只是一疑。話頭上疑破。則千疑萬疑一時破。若一向",
    "X87n1628_014:0433c11": "問人。佛語又如何。祖語又如何。諸方老宿語又如何。",
    "X87n1628_014:0433c12": "永劫無有悟時也。本中自是有省。",
    "X87n1628_014:0433c13": "尤袤",
    "X87n1628_014:0433c14": "[0433c14] 袤。字延之。自號遂初。紹興中擬延之為秘書丞。張南",
    "X87n1628_014:0433c15": "軒得報曰此真秘丞矣。終禮部尚書。諡文簡。聞釋氏",
    "X87n1628_014:0433c16": "有出世之法。心向慕之。見廬山歸宗禪師欲謀隱計。",
    "X87n1628_014:0433c17": "朱文公寄詩有逃禪公勿遽。且畢區中緣之句。出守",
    "X87n1628_014:0433c18": "台州。孝宗臨軒親遣曰。南台有何勝&#x69E9;。延之曰。太平",
    "X87n1628_014:0433c19": "洪福。國清萬年。上曰。聞石橋應真是五百強漢。時忽",
    "X87n1628_014:0433c20": "出現。卿以何法處之。延之&#x7AEA;起拳曰。臣有金剛王寶",
    "X87n1628_014:0433c21": "&#x5292;在。上喜。乃書遂初老人四字賜之。延之到台。一以",
    "X87n1628_014:0433c22": "慈愛蒞民(資監)。",
    "X87n1628_014:0433c23": "張栻",
    "X87n1628_014:0433c24": "[0433c24] 栻。字敬夫。號南軒。官至秘閣修撰。見萬庵顏禪師曰。",
    "X87n1628_014:0434a01": "道之所在。可以心寓。不可以力求。師謂如何。師曰會",
    "X87n1628_014:0434a02": "醫少病。公曰。見即便見。擬思即差。又作麼生。師曰知",
    "X87n1628_014:0434a03": "有還同不知有。公曰政當知有時如何。師曰聞聲見",
    "X87n1628_014:0434a04": "色只如常。公豁然有省。乃留偈曰。聞聲見色只如常。",
    "X87n1628_014:0434a05": "熟察精粗理自彰。脫似&#x8657;空藏碧落。曾無少剩一毫",
    "X87n1628_014:0434a06": "芒(資監)。",
    "X87n1628_014:0434a07": "李浩",
    "X87n1628_014:0434a08": "[0434a08] 浩。字德遠。紹興末為光祿丞。常閱楞嚴經。謁應庵華",
    "X87n1628_014:0434a09": "禪師叩問禪道。不旬日而躋堂奧。以偈寄同僚康教",
    "X87n1628_014:0434a10": "授曰。門有孫賓鋪。家存甘贄妻。夜眠還早起。誰悟復",
    "X87n1628_014:0434a11": "誰迷(資監)。",
    "X87n1628_014:0434a12": "王十朋",
    "X87n1628_014:0434a13": "[0434a13] 十朋。字龜齡。永嘉人。紹興中廷試第一。號梅溪先生。",
    "X87n1628_014:0434a14": "有梅溪集行於世。官至侍御史。公嘗謁處州南明雪",
    "X87n1628_014:0434a15": "堂行禪師問曰。先佛說法。觀根發言。依言立義。可以",
    "X87n1628_014:0434a16": "誦而習之。禪門乃撥去文字。謂至道不可以理求。真",
    "X87n1628_014:0434a17": "理不可以識解。要人見性成佛。既撥去文字。復刊藏",
    "X87n1628_014:0434a18": "經流通。何耶。師曰。經是佛語。以心為宗。心若不明。唯",
    "X87n1628_014:0434a19": "認佛語。欲以理求識解者。譬如說食終不能飽。要在",
    "X87n1628_014:0434a20": "立志堅確。行之精進。若不如此。要做聖賢事業。至聖",
    "X87n1628_014:0434a21": "賢地位。何可得哉(資監)。嘗夢遊天台石橋。神僧數百出",
    "X87n1628_014:0434a22": "迎。指公與眾曰。彼前身嚴首座也。曾寫此&#x7891;。後親到",
    "X87n1628_014:0434a23": "石橋。與夢中所見之境無異。遂留詩云。石橋未到已",
    "X87n1628_014:0434a24": "先知。入眼端如入夢時。僧喚我為嚴首座。前身曾寫",
    "X87n1628_014:0434b01": "石橋&#x7891;。梅溪集中有王荊公與佛慧泉禪師曰。世尊",
    "X87n1628_014:0434b02": "拈花出自何典。泉曰藏經所不載。公曰。頃在翰苑。偶",
    "X87n1628_014:0434b03": "見大梵王問佛決疑經三卷。有梵王在靈山會上以",
    "X87n1628_014:0434b04": "金色波羅花獻佛。請佛說法。世尊登座拈花示眾。人",
    "X87n1628_014:0434b05": "天百萬悉皆罔措。獨迦葉破顏微&#x54B2;。世尊曰。吾有正",
    "X87n1628_014:0434b06": "法眼藏。涅槃玅心。分付摩訶迦葉。",
    "X87n1628_014:0434b07": "會開",
    "X87n1628_014:0434b08": "[0434b08] 開。字天游。官至侍郎。紹興辛未佛海遠禪師住三衢",
    "X87n1628_014:0434b09": "光孝。開曰如何是善知識。遠曰。燈籠露柱。&#x732B;兒狗子。",
    "X87n1628_014:0434b10": "遂有省。呈偈曰。咄這瞎驢。叢林妖孽。震地一聲。天機",
    "X87n1628_014:0434b11": "漏洩。有人更問道如何。拈起拂子驀口截。遠曰也得",
    "X87n1628_014:0434b12": "一橛。又致書大慧曰。今幸私家塵緣都畢。閒居無事。",
    "X87n1628_014:0434b13": "正在痛自鞭策以償初志。第恨未得親炙教誨耳。一",
    "X87n1628_014:0434b14": "生敗闕已一一呈似。必能洞照此心。望委曲提警。日",
    "X87n1628_014:0434b15": "用當如何做工夫。庶幾不涉他途徑。與本地相契也。",
    "X87n1628_014:0434b16": "如此說話敗闕亦不少。但方投誠。自難隱逃。良可愍",
    "X87n1628_014:0434b17": "也。至叩。大慧答書曰。時時於靜勝中。切不得忘了。須",
    "X87n1628_014:0434b18": "彌山放下著。兩則語。但從&#x811A;下著實做將去。已過者",
    "X87n1628_014:0434b19": "不須怖畏。亦不必思量。思量怖畏即障道矣。但於諸",
    "X87n1628_014:0434b20": "佛前發大誓願。願此心堅固永不退失。仗諸佛加被。",
    "X87n1628_014:0434b21": "遇善知識。一言之下頓忘生死。悟證無上正等菩提。",
    "X87n1628_014:0434b22": "續佛慧命。以報諸佛莫大之恩。若如此則久久無有",
    "X87n1628_014:0434b23": "不悟之理(大慧書問)。",
    "X87n1628_014:0434b24": "李光",
    "X87n1628_014:0434c01": "[0434c01] 光。字泰發。上虞人。紹興中參大政。諡莊簡。守宣城日。",
    "X87n1628_014:0434c02": "適彰教寺&#x8657;席。具疏請隆禪師為住持(即虎丘隆)。嘗致書",
    "X87n1628_014:0434c03": "大慧問禪要。慧答書曰。大參相公平昔所學已見於",
    "X87n1628_014:0434c04": "行事。臨禍福之際如精金入火愈見明耀。又決定知",
    "X87n1628_014:0434c05": "華嚴重重法界斷非&#x8657;語。則定不作他物想矣。其餘",
    "X87n1628_014:0434c06": "七顛八倒或逆或順或正或邪。亦非他物。願公常作",
    "X87n1628_014:0434c07": "是觀。妙喜亦在其中。異日相從於寂寞之&#x6FF5;。結當當",
    "X87n1628_014:0434c08": "來世香火因緣。成就重重法界以實其事。豈小補哉",
    "X87n1628_014:0434c09": "(書問)。",
    "X87n1628_014:0434c10": "李邴",
    "X87n1628_014:0434c11": "[0434c11] 邴。字漢老。官至參政。醉心祖道。及見大慧舉趙州庭",
    "X87n1628_014:0434c12": "&#x6822;話有省。後以書咨決曰。邴近叩籌室。伏蒙激發。蒙",
    "X87n1628_014:0434c13": "滯忽有省入。顧惟根識暗鈍。平生學解盡落情見。一",
    "X87n1628_014:0434c14": "取一捨如衣壞絮行草棘中。適自纏繞。今一笑頓釋",
    "X87n1628_014:0434c15": "所疑。欣幸可量。非大匠委曲垂慈。何以致此。自到城",
    "X87n1628_014:0434c16": "中著衣喫飯。抱子弄孫。色色仍舊。既無拘執之情。亦",
    "X87n1628_014:0434c17": "不作奇特之想。其餘宿習舊障亦稍輕微。臨行叮寧",
    "X87n1628_014:0434c18": "之語不敢忘也。重念始得入門。大法未明。應機接物",
    "X87n1628_014:0434c19": "觸事未能無礙。更望有以提誨。使卒有所至。庶無玷",
    "X87n1628_014:0434c20": "於法席矣(書問)。大慧住徑山。作千僧閣成。邴為記。略曰。",
    "X87n1628_014:0434c21": "師於臨濟為十二代孫。其道大故其攝者眾。其門峻",
    "X87n1628_014:0434c22": "故其登者難。其旨的故其悟者親。其論高故其聽者",
    "X87n1628_014:0434c23": "驚。且疑四方學者肩摩袂屬。師遇之未嘗假詞氣接",
    "X87n1628_014:0434c24": "殷懃。拒之而不去。&#x8E08;之而益親。至於水洒挺逐而戶",
    "X87n1628_014:0435a01": "外之屨常滿。院去城百里。自唐國一禪師始斬蓬藋。",
    "X87n1628_014:0435a02": "驅龍蛇而居之。寺無常產。山之神龍實助其緣化。師",
    "X87n1628_014:0435a03": "至之始。眾纔三百。二年法席大興。眾將二千。院有僧",
    "X87n1628_014:0435a04": "堂二。不足以容。又於寺之東建層閣十楹。以盧舍那",
    "X87n1628_014:0435a05": "南向嶢然居中。列千僧案位於左右。設連床。齋粥於",
    "X87n1628_014:0435a06": "其下。予嘗問道於師。聞之而嘆曰。非成是閣之難。致",
    "X87n1628_014:0435a07": "其眾之難。非致其眾之難。道行而不能使其眾不至",
    "X87n1628_014:0435a08": "之難。一閣之成。在師何足道。而循襲齷齪之者。以為",
    "X87n1628_014:0435a09": "奇特。不亦陋甚矣哉(大慧年譜)。",
    "X87n1628_014:0435a10": "馮楫",
    "X87n1628_014:0435a11": "[0435a11] 楫。字濟川。蜀遂寧人。號不動居士。自壯叩諸名宿。最",
    "X87n1628_014:0435a12": "後居龍門。從佛眼遠禪師。一日同遠經行法堂偶。童",
    "X87n1628_014:0435a13": "子趨庭吟曰。萬象之中獨露身。遠拊楫背曰好&#x807B;。楫",
    "X87n1628_014:0435a14": "於是契入。紹興丁巳除給事。中會大慧就明慶開堂。",
    "X87n1628_014:0435a15": "慧下座。楫挽之曰。和尚每言於士大夫曰。此生不作",
    "X87n1628_014:0435a16": "這虫豸。今日因甚&#x5374;納敗闕。慧曰。盡大地是個杲上",
    "X87n1628_014:0435a17": "座。你向甚處見他。楫擬對。慧掌之。楫曰是我招得。因",
    "X87n1628_014:0435a18": "坐夏徑山。榜其室曰不動軒。後知瀘州。所至於道無",
    "X87n1628_014:0435a19": "倦。嘗自詠曰。公事之餘喜坐禪。少曾將脅到床眠。雖",
    "X87n1628_014:0435a20": "然現出宰官相。長老之名四海傳。紹興二十三年秋",
    "X87n1628_014:0435a21": "乞休。致報親知期以十月三日報終。至日令後廳置",
    "X87n1628_014:0435a22": "高座。見客如平日。辰巳間降階望闕肅拜。書偈曰。初",
    "X87n1628_014:0435a23": "三十一。中九下七。老人言盡。龜哥眼赤。書畢拈拄杖",
    "X87n1628_014:0435a24": "按膝而化。楫於建炎後。凡名山鉅剎藏經殘失。遂以",
    "X87n1628_014:0435b01": "己俸印施補之。足五千餘卷者凡四十八藏。用祝君",
    "X87n1628_014:0435b02": "壽。以康兆民。門人蒲大聘&#x751E;誌其事。有語錄頌古行",
    "X87n1628_014:0435b03": "于世(傳&#x706F;)。",
    "X87n1628_014:0435b04": "米友仁",
    "X87n1628_014:0435b05": "[0435b05] 友仁。字元暉。芾之子。自號懶拙翁。文詞書&#x7575;深得家",
    "X87n1628_014:0435b06": "法。紹興間為工部侍郎。權兵部尚書。&#x751E;游虎丘。手書",
    "X87n1628_014:0435b07": "曰。釋云縱使百千劫。所作業不忘。因緣會遇時。果報",
    "X87n1628_014:0435b08": "還自受。吾觀苦海一切眾生。往往多造無重大業過",
    "X87n1628_014:0435b09": "日。&#x5C20;能知有善惡之報。如影之隨形。響之應聲。而不",
    "X87n1628_014:0435b10": "知怖者。只因衣食不足。愛緣迷迫。見利忘義。遂致於",
    "X87n1628_014:0435b11": "此。豈更顧墮地獄中輪迴受苦也哉。我勸諸有情。莫",
    "X87n1628_014:0435b12": "作諸業。奉行眾善。前人詩云。只恐為僧心不了。為僧",
    "X87n1628_014:0435b13": "心了總輸僧。可謂名言。出家兒舍去愛緣。總未能超",
    "X87n1628_014:0435b14": "悟上乘。視塵世中造業深者。&#x76D6;已雲泥也。",
    "X87n1628_014:0435b15": "周必大",
    "X87n1628_014:0435b16": "[0435b16] 必大。字子充。吉安廬陵人。紹興中中博學弘詞科。淳",
    "X87n1628_014:0435b17": "&#x7188;中拜右相。封益公。&#x751E;撰佛照光公塔銘曰。法不孤",
    "X87n1628_014:0435b18": "起。道不&#x8657;行。續佛慧命。必有其人。其人謂誰。佛照禪",
    "X87n1628_014:0435b19": "師是也。師諱德光。姓彭氏。臨江軍新喻縣人(云云)。予",
    "X87n1628_014:0435b20": "聞時節因緣。針芥啐啄。從上諸聖不能強為。喻筏刻",
    "X87n1628_014:0435b21": "舟徒增我慢。又況對御法語世已流布。得道源流接",
    "X87n1628_014:0435b22": "物機要。叢林門弟各存語錄。姑敘住世大略如此。銘",
    "X87n1628_014:0435b23": "曰。我聞萬生。各具佛性。人有未見。見或未盡。偉哉光",
    "X87n1628_014:0435b24": "公。宿習戒定。頓入悟門。遂傳心印。福慧兩足。行解兼",
    "X87n1628_014:0435c01": "進。巍巍孝宗。見聖由聖。與師晤言。謂發深省。晚歸東",
    "X87n1628_014:0435c02": "庵。不倦接引。八十三年。報緣已竟。勿云鏡明。昔現今",
    "X87n1628_014:0435c03": "隱。一物本無。何用照映。勿云谷&#x8657;。有叩隨應。十方皆",
    "X87n1628_014:0435c04": "空。何論銷殞。摘葉拈花。繫風捕影。持問塔中。解顏微",
    "X87n1628_014:0435c05": "哂。",
    "X87n1628_014:0435c06": "錢端禮",
    "X87n1628_014:0435c07": "[0435c07] 端禮。字處和。號松&#x7A93;。仕至參政。&#x751E;參護國元禪師。有",
    "X87n1628_014:0435c08": "悟入。淳&#x7188;間示微疾。請平田行機禪師入臥內趺坐",
    "X87n1628_014:0435c09": "談笑。忽謂機曰。浮世&#x8657;幻本無去來。四大五蘊必歸",
    "X87n1628_014:0435c10": "終盡。雖佛祖具大威德。亦不得免這一著子。&#x76D6;為地",
    "X87n1628_014:0435c11": "水火風暫時湊泊。昧者認為自己。從上諸聖去住自",
    "X87n1628_014:0435c12": "在。今吾如是。豈不快哉。遂斂目而逝(傳&#x706F;)。",
    "X87n1628_014:0435c13": "史浩",
    "X87n1628_014:0435c14": "[0435c14] 浩。字直翁。四明人。孝宗朝拜相。封衛國公。又封越王。",
    "X87n1628_014:0435c15": "淳&#x7188;乙巳掛冠歸四明。自號真隱居士。每從南湖智",
    "X87n1628_014:0435c16": "連法師問法要。乃於東湖創月波樓。倣補陀巖結洞",
    "X87n1628_014:0435c17": "室以安大士。浩過金山。&#x89A7;梁武儀範之盛。謂報恩度",
    "X87n1628_014:0435c18": "世之道在是。乃於月波山創殿。設十界像。與名僧講",
    "X87n1628_014:0435c19": "究制儀。文四卷行於世。公之子彌遠。相寧宗。封衛王。",
    "X87n1628_014:0435c20": "衛王之子宇之。觀文殿大學士彌忠之子嵩之。相理",
    "X87n1628_014:0435c21": "宗。衛王建明州七山寺觀。沿途接待。浩&#x751E;撰南湖法",
    "X87n1628_014:0435c22": "智大師像讚曰。靈山一席。儼在天台。後十三葉。復生",
    "X87n1628_014:0435c23": "奇材。唱道四明。講肆宏開。溥海聲聞。谹谹雲雷。章聖",
    "X87n1628_014:0435c24": "在御。中使鼎來。得法大旨。皇皇恢恢。錫號法智。宸章",
    "X87n1628_014:0436a01": "昭回。祇今後學。咸仰崔嵬。蘭馨菊芳。本一根荄。嗚呼",
    "X87n1628_014:0436a02": "是為法宇之柱石。教鼎之鹽梅。宜茲幻影經千古而",
    "X87n1628_014:0436a03": "無塵埃(宋史并統紀)。",
    "X87n1628_014:0436a04": "錢象祖",
    "X87n1628_014:0436a05": "[0436a05] 象祖。相寧宗。守金陵日&#x751E;問道於保寧無用全禪師。",
    "X87n1628_014:0436a06": "又問道於護國此菴元禪師。師曰。欲究此事。須得心",
    "X87n1628_014:0436a07": "法兩忘乃可。法執未忘。契理亦非悟也。公曰。纔涉唇",
    "X87n1628_014:0436a08": "吻便落意思如何。師曰本自無瘡勿傷之也。公渙然",
    "X87n1628_014:0436a09": "有得(資監)。公&#x751E;於鄉州建接待十所。皆以淨土極樂名",
    "X87n1628_014:0436a10": "之。創上菴高僧寮為談道之處。自左相辭歸。益修淨",
    "X87n1628_014:0436a11": "業。偶得微疾。僧有問起居者。則曰。不貪生不怖死。不",
    "X87n1628_014:0436a12": "生天不生人。唯當往生淨土耳。言訖趺坐而化。時天",
    "X87n1628_014:0436a13": "&#x76B7;震響。異香芬郁。未終之前郡人咸聞空中云。錢丞",
    "X87n1628_014:0436a14": "相當生西方淨土。為慈濟菩薩(淨土傳)。",
    "X87n1628_014:0436a15": "王日休",
    "X87n1628_014:0436a16": "[0436a16] 日休。字&#x8657;中。龍舒人。為國學先生。作六經訓傳數十",
    "X87n1628_014:0436a17": "萬言。一旦捐之曰。是皆業習。非究竟法。吾其為西方",
    "X87n1628_014:0436a18": "之歸乎。自是一志念佛。日課千拜。一日厲聲念佛。忽",
    "X87n1628_014:0436a19": "云佛來接我也。屹然立化。有淨土文行於世。&#x751E;曰。參",
    "X87n1628_014:0436a20": "禪大悟超脫生死輪迴固為上矣。然至此者恐少。若",
    "X87n1628_014:0436a21": "修西方則直截輪迴萬不漏一。故今勸參禪之人每",
    "X87n1628_014:0436a22": "日留頃刻之暇修於西方。若果大悟得超輪迴。去佛",
    "X87n1628_014:0436a23": "地尚遠。更往見阿彌陀佛。展禮致敬有何不可(淨土文)。"
}