{
    "T51n2082_003:0796b08": "冥報記卷下",
    "T51n2082_003:0796b10": "吏部尚書唐臨撰",
    "T51n2082_003:0796b11": "[0796b11] 隋開皇末。代州人。姓王。任為騎驃將軍。在",
    "T51n2082_003:0796b12": "荊州鎮守。性好田獵。所殺數。有五男無女。",
    "T51n2082_003:0796b13": "後生一女。端美如畫。見者皆愛奇之。父母鍾",
    "T51n2082_003:0796b14": "念。既還鄉里。里人親族。爭為作好衣服。而",
    "T51n2082_003:0796b15": "共愛之。女年七歲。一旦失不知所在。初疑",
    "T51n2082_003:0796b16": "&#x96A3;里戲藏。訪問終無見者。諸兄乘馬遠覓。乃",
    "T51n2082_003:0796b17": "去家三十餘里。棘中見之。欲就挽取。即驚",
    "T51n2082_003:0796b18": "走遠去。馬追不及。兄等以十騎。圍而得之。",
    "T51n2082_003:0796b19": "口中作聲。似兔鳴。抱歸家。不能言。而身",
    "T51n2082_003:0796b20": "體為棘刺所傷。母為挑之。得刺盈掬月餘",
    "T51n2082_003:0796b21": "日。不食而死。父母悲痛。合家齋戒練行大",
    "T51n2082_003:0796b22": "理丞寀宣明嘗為代府法曹為臨說云爾。",
    "T51n2082_003:0796b23": "[0796b23] 後魏司徒崔浩。博學有才略。事太武。言行",
    "T51n2082_003:0796b24": "計從。國人以為模楷。浩師事道士冠謙之。",
    "T51n2082_003:0796b25": "尤不信佛。常虛誕為百姓所費。見其妻讀",
    "T51n2082_003:0796b26": "經。奪而投於井中。從太武。至長安。入寺。見",
    "T51n2082_003:0796b27": "有弓矢刀稻。帝怒誅寺僧。浩因進說。盡殺",
    "T51n2082_003:0796b28": "沙門。焚經像。&#x52C5;留臺下。四方依長安行事。",
    "T51n2082_003:0796b29": "冠誦之與浩爭。浩不從。謙之謂浩曰。卿從",
    "T51n2082_003:0796c01": "今受戮。滅門戶矣。後四年。浩果無罪而族誅。",
    "T51n2082_003:0796c02": "將刑載於露車。官使十人。在車上。更尿其",
    "T51n2082_003:0796c03": "口。行數里。不堪困苦。號叫求哀。竟備五刑。",
    "T51n2082_003:0796c04": "自古戮辱未之前有。帝亦枉誅太子。又尋",
    "T51n2082_003:0796c05": "為閹人宗愛所殺。時人以為毀佛法之報驗",
    "T51n2082_003:0796c06": "(見後魏書。及十云因春秋)。",
    "T51n2082_003:0796c07": "[0796c07] 梁元帝。年六歲。見母莊匣中有大珠。取一珠",
    "T51n2082_003:0796c08": "口含。遂誤吞之。其珠意左右盜。訊問莫服。",
    "T51n2082_003:0796c09": "乃灰生魚自以詛之。明日帝大使。珠隨使",
    "T51n2082_003:0796c10": "而出。帝一目遂眇(見梁後略說之)。",
    "T51n2082_003:0796c11": "[0796c11] 周武帝。好食雞卵。一食數枚。有監膳儀同名",
    "T51n2082_003:0796c12": "拔彪。常進御食有&#x7AC9;。隋文帝即位。猶監膳進",
    "T51n2082_003:0796c13": "食。開皇中。暴死。而心尚暖。家人不忍殯之。三",
    "T51n2082_003:0796c14": "日乃蘇。能語。先云。舉我見王。為周武帝傳",
    "T51n2082_003:0796c15": "語。既而請見。文帝引問。言曰。始忽見人喚。",
    "T51n2082_003:0796c16": "隨至一處。有大地穴。所行之道。徑入穴中。",
    "T51n2082_003:0796c17": "纔到穴口。遙見西方有百餘騎來。儀衛如王",
    "T51n2082_003:0796c18": "者。俄至穴口。乃周武帝也。儀同拜。帝曰。王",
    "T51n2082_003:0796c19": "喚汝。證我事了。汝身無所罪。言訖即入穴",
    "T51n2082_003:0796c20": "中。使者亦引儀同入。使宮門。引入庭。見武",
    "T51n2082_003:0796c21": "帝共一人同坐。而有加敬之客。使者令儀",
    "T51n2082_003:0796c22": "同拜王。王問。汝為帝作食。前後進白團幾枚。",
    "T51n2082_003:0796c23": "儀同不識白團。顧左右。左右教曰。名雞卵為",
    "T51n2082_003:0796c24": "白團也。儀同即答。帝常食白團。實不說數。",
    "T51n2082_003:0797a01": "王謂帝曰。此人不記。當須出之。帝慘然不悅",
    "T51n2082_003:0797a02": "而起。急見庭前。有一鐵床。并獄卒數十人。",
    "T51n2082_003:0797a03": "皆牛頭人身。帝已臥床上。獄卒用鐵梁押",
    "T51n2082_003:0797a04": "之。帝脅割裂。裂處。雞子全出。俄與床齊。可",
    "T51n2082_003:0797a05": "十餘斛。乃命數之訖。床及獄急皆不見。",
    "T51n2082_003:0797a06": "帝又已在王坐。王謂儀同還去。有人引",
    "T51n2082_003:0797a07": "出至穴口中。又見武帝出來。語儀同云。為",
    "T51n2082_003:0797a08": "聞大隋天子。昔曾與我共事。倉庫玉帛。亦我",
    "T51n2082_003:0797a09": "儲之。我今身為自帝為滅佛法。極受大苦。可",
    "T51n2082_003:0797a10": "為吾作功德也。於是。文帝&#x52C5;天下人。出一錢。",
    "T51n2082_003:0797a11": "為追福焉(臨外祖齊公親見時歸家。具說云爾)。",
    "T51n2082_003:0797a12": "[0797a12] 北齊時。有仕人姓梁。甚豪富。將死。謂其妻子",
    "T51n2082_003:0797a13": "曰。吾平生愛奴及馬。皆使乘日久。稱人意。吾",
    "T51n2082_003:0797a14": "死。可以為殉。不然。無所使乘也。及其死。家",
    "T51n2082_003:0797a15": "人以囊盛土。壓奴殺之。馬則未殺。奴死四日",
    "T51n2082_003:0797a16": "而蘇。說云。當不覺去。急至官府門。門人因",
    "T51n2082_003:0797a17": "留止。在門所經一宿。明旦。見其主被鎖。嚴",
    "T51n2082_003:0797a18": "兵守衛。將入官所。見奴謂曰。我死。人得奴",
    "T51n2082_003:0797a19": "婢。遺言喚汝。今各自受苦。名全不相關。今",
    "T51n2082_003:0797a20": "當自官放汝。言畢而入。奴從屏外窺之。見",
    "T51n2082_003:0797a21": "官問守衛人曰。昨日押脂多少乎。對曰。得八",
    "T51n2082_003:0797a22": "升。官曰。更將去。押取一斛六斗。主即被牽",
    "T51n2082_003:0797a23": "出。竟不得言。明日又來。有喜色。謂奴曰。今為",
    "T51n2082_003:0797a24": "汝白也。及入。官問得脂乎。對曰不得。官問所",
    "T51n2082_003:0797a25": "以。主司曰。此人死三日。家人為請僧設齋。每",
    "T51n2082_003:0797a26": "聞經唄聲。鐵梁輒折。故不得也。官曰。且將去",
    "T51n2082_003:0797a27": "主。因白官。請放奴。官即喚放。俱出門。主遣",
    "T51n2082_003:0797a28": "傳語其妻子曰。賴汝等追福。得免大苦。然猶",
    "T51n2082_003:0797a29": "未脫。能更寫法華經。造像。以相救濟。冀固",
    "T51n2082_003:0797b01": "得免。自今無設祭。既而益吾罪。言畢而別。",
    "T51n2082_003:0797b02": "奴遂生而具言之。家中果以其日設會。於是",
    "T51n2082_003:0797b03": "傾家追福。令門練行(臨舅高經州說云見齊人說之災)。",
    "T51n2082_003:0797b04": "[0797b04] 隋上柱國蒲山惠公李寬。性好田獵。常養鷹",
    "T51n2082_003:0797b05": "數十。後生一男。口為鷹嘴。遂不舉之(公即李蜜之父",
    "T51n2082_003:0797b06": "臨家與親。並悉見之)。",
    "T51n2082_003:0797b07": "[0797b07] 隋鷹楊郎將天水女姜略。少田獵。善放鷹。",
    "T51n2082_003:0797b08": "後遇病。見群鳥千數。皆無頭。圍繞略床。鳴叫",
    "T51n2082_003:0797b09": "曰。急還我頭來。略輒頭痛氣絕。久乃蘇田",
    "T51n2082_003:0797b10": "請為諸鳥追福。許之。皆去。既而得愈。遂終身",
    "T51n2082_003:0797b11": "絕酒肉。不殺生命。(臨在隴右夏見姜也。年六十許自臨說云爾)。",
    "T51n2082_003:0797b12": "[0797b12] 隋開皇初。冀州外邑中。有小兒。年十三。常盜",
    "T51n2082_003:0797b13": "&#x96A3;家雞卵。燒而食之。後早朝村人未起。其父",
    "T51n2082_003:0797b14": "聞。外有人叩門。呼此兒聲。父令兒出應之。",
    "T51n2082_003:0797b15": "見一人云。官喚汝侵。兒曰。喚我役者。入取",
    "T51n2082_003:0797b16": "衣糧。使者曰。不須也。因引兒。出村門。村南舊",
    "T51n2082_003:0797b17": "是桑田。耕訖未下種。是且。此兒忽見。道有",
    "T51n2082_003:0797b18": "一小城。四面門樓。丹素甚麗。兒怪曰。何時有",
    "T51n2082_003:0797b19": "此。使者呵之。使勿言。因引至城北門。令兒前",
    "T51n2082_003:0797b20": "入。兒入度間城門忽閉。不見一人。唯是空",
    "T51n2082_003:0797b21": "城。地皆殺灰碎火。深纔沒踝。兒忽呼叫。走",
    "T51n2082_003:0797b22": "赴南門。垂至而閉。又走東西北門。亦皆如",
    "T51n2082_003:0797b23": "是。未往則開。既至便闔。時村人出田。男女大",
    "T51n2082_003:0797b24": "小皆見。此兒在耕田中。口似啼聲。四方馳走。",
    "T51n2082_003:0797b25": "皆相謂曰。此兒狂耶。且來如此。遊戲不息。至",
    "T51n2082_003:0797b26": "日食時。採桑者皆歸。兒父問曰。見吾兒不。桑",
    "T51n2082_003:0797b27": "人答曰。在村南走戲。喚不肯來。父出村。遙",
    "T51n2082_003:0797b28": "見兒走。大呼其名。一聲便住。城灰忽不見。見",
    "T51n2082_003:0797b29": "父而倒。號泣不言之。視其足。半脛已上。血",
    "T51n2082_003:0797c01": "肉燋乾。其膝已下。洪爛如炙。抱歸養療髀",
    "T51n2082_003:0797c02": "肉如故。膝下遂為枯骨。&#x96A3;里聞之。共視其",
    "T51n2082_003:0797c03": "走處。足跡通利。了無灰火。於是邑人。男女大",
    "T51n2082_003:0797c04": "小。皆持戒練行(有大德僧道慧本冀州人。為臨言之。此其&#x96A3;邑也)。",
    "T51n2082_003:0797c05": "[0797c05] 隨大業中。京兆郡獄卒。失其姓名。酷暴諸",
    "T51n2082_003:0797c06": "囚。囚不堪困苦。而獄卒以為戲樂。後生一子。",
    "T51n2082_003:0797c07": "頤下肩上。有若肉枷。都無頸項。數歲不能",
    "T51n2082_003:0797c08": "行而死。",
    "T51n2082_003:0797c09": "[0797c09] 隨大業中。河南人婦。養姑不孝。姑兩目盲。婦",
    "T51n2082_003:0797c10": "切蚯蚓為羹以食。姑怪其味。竊藏一臠。留以",
    "T51n2082_003:0797c11": "示兒。兒還見之。欲送婦詣縣。未及。而雷震。",
    "T51n2082_003:0797c12": "失其婦。俄從空落。身衣如故。而易其頭為",
    "T51n2082_003:0797c13": "白狗頭。言語不異。問其故。答云。以不孝姑。",
    "T51n2082_003:0797c14": "為天神所罰。夫以送官。時乞食於市。後不知",
    "T51n2082_003:0797c15": "所在。",
    "T51n2082_003:0797c16": "[0797c16] 楊州卞士瑜者父。在隋以平陳功。授儀同。",
    "T51n2082_003:0797c17": "性慳&#x608B;。嘗雇人築宅不還其價。作人求錢。",
    "T51n2082_003:0797c18": "卞父鞭之。皆怨曰。若實負我。死當與我作",
    "T51n2082_003:0797c19": "牛。須之。卞父死。其作人牛。孕產一黃犢。腰",
    "T51n2082_003:0797c20": "有黑文。橫絡周匝。如人腰帶。左跨有白文。",
    "T51n2082_003:0797c21": "斜貫。大小正如象笏形。牛主呼之曰。卞公",
    "T51n2082_003:0797c22": "何為負我。犢至屈前兩膝。以頭叩地。瑜以",
    "T51n2082_003:0797c23": "錢十萬贖之。牛主不許。死乃葬(甄陀為臨說之)。",
    "T51n2082_003:0797c24": "[0797c24] 京兆殷安仁。家富於財。素事慈門寺僧。以義",
    "T51n2082_003:0798a01": "寧初。有客寄其家。停止。客盜他驢皮遺安",
    "T51n2082_003:0798a02": "仁。至貞觀三年。安仁遂見一人於路。謂安仁",
    "T51n2082_003:0798a03": "曰。官追汝。使人明日至。汝當死也。安仁懼。",
    "T51n2082_003:0798a04": "徑至慈門寺佛堂中。經宿不出。明食時。果",
    "T51n2082_003:0798a05": "有三騎。并出有數十人。皆兵杖入寺。遙見",
    "T51n2082_003:0798a06": "安仁呼出。安仁不應。而念佛誦經。愈精。鬼",
    "T51n2082_003:0798a07": "謂曰。昨日不即取之。今其修福如此。何由",
    "T51n2082_003:0798a08": "可得。因相與去。留一人守者。謂安仁曰。君",
    "T51n2082_003:0798a09": "往日殺驢。驢今訴君。故我等來攝君耳。",
    "T51n2082_003:0798a10": "終須共他對。不去何益。安仁遙答曰。往者",
    "T51n2082_003:0798a11": "盜自殺驢但以皮遺我耳。非我殺。何為見",
    "T51n2082_003:0798a12": "追。請君還為我語驢。我本故不殺汝。然今",
    "T51n2082_003:0798a13": "為汝追福。於汝有利。當捨我也。此人許諾。驢",
    "T51n2082_003:0798a14": "若不許。我明日更來。如其許者。不復來矣。言",
    "T51n2082_003:0798a15": "畢而去。明日遂不來。安仁於是為驢追福。而",
    "T51n2082_003:0798a16": "舉家持戒菜食云(盧文勵說云安仁今見在)。",
    "T51n2082_003:0798a17": "[0798a17] 長安市里風俗。每歲元日已後。遞作飲食相",
    "T51n2082_003:0798a18": "邀號為傳坐。東市筆工。趙士次當設之。有",
    "T51n2082_003:0798a19": "客先到。如廁。見其碓上。有童女。年可十三",
    "T51n2082_003:0798a20": "四。著青裾白衫。以級索繫頸。屬於碓柱。泣謂",
    "T51n2082_003:0798a21": "客曰。我是主人女也。往年未死時。盜父母錢",
    "T51n2082_003:0798a22": "一百。欲買脂粉。未及而死。其今在&#x53A8;舍內西",
    "T51n2082_003:0798a23": "北角壁中。然雖未用。既已盜之。坐此得罪。今",
    "T51n2082_003:0798a24": "償父母命。言畢。化為青羊白項。客驚告主",
    "T51n2082_003:0798a25": "人。主人問其形貌。乃其小女。死二年矣。送",
    "T51n2082_003:0798a26": "於&#x53A8;壁取得錢。似久安處。於是送羊僧",
    "T51n2082_003:0798a27": "寺。合門不復食肉(盧父厲說)。",
    "T51n2082_003:0798a28": "[0798a28] 京兆潘果。年未弱冠。以武德中。任都水小吏。",
    "T51n2082_003:0798a29": "下歸與里中少年數人。出田遊戲。過於塚間。",
    "T51n2082_003:0798b01": "見一羊。為人所遺。獨立食草。果因與里。中年",
    "T51n2082_003:0798b02": "少捉之。將以歸家。其羊中路而鳴。果懼其主",
    "T51n2082_003:0798b03": "聞。乃拔去其羊舌。乃無聲。於是夜烹食之。",
    "T51n2082_003:0798b04": "後一年。果舌漸小。遂銷盡。陳牒解職。富平縣",
    "T51n2082_003:0798b05": "尉鄭餘慶。疑其詐也。開口驗之。乃全無舌。看",
    "T51n2082_003:0798b06": "本處。纔如豆許不盡。怪問之。果盡以實答",
    "T51n2082_003:0798b07": "其狀。縣官教為羊追福。果乃受五戒。大修福。",
    "T51n2082_003:0798b08": "後一年舌漸生。尋平復如舊。詣縣自陳。縣官",
    "T51n2082_003:0798b09": "用為里正。餘慶貞觀十八年為監察御吏。自",
    "T51n2082_003:0798b10": "向臨說云爾。",
    "T51n2082_003:0798b11": "[0798b11] 隋大業中。洛陽人。姓王持五戒。時言未然",
    "T51n2082_003:0798b12": "之事。閭里敬信之。一旦忽謂人曰。今日當",
    "T51n2082_003:0798b13": "有人。與我一頭驢。至日午。果有人牽驢一頭",
    "T51n2082_003:0798b14": "送來。涕泣說言。早喪父。其母寡。養一男一",
    "T51n2082_003:0798b15": "女。女嫁而母亡。亦十許年矣。寒食日。妹來",
    "T51n2082_003:0798b16": "歸家。家有驢數年。洛下俗。以寒食日。持酒食",
    "T51n2082_003:0798b17": "祭墓。此人乘驢而往。墓在伊水東。欲度伊水。",
    "T51n2082_003:0798b18": "驢不肯度。鞭其頭面。被傷流血。既至墓所。",
    "T51n2082_003:0798b19": "放驢而祭。俄失其驢。還在本處。是日妹獨",
    "T51n2082_003:0798b20": "在兄家。忽見母入來。頭面血流。形容毀瘁。號",
    "T51n2082_003:0798b21": "泣告女曰。我生避汝兄。送米五升與汝。坐",
    "T51n2082_003:0798b22": "此得罪報。受驢身。償汝兄五年矣。今日欲",
    "T51n2082_003:0798b23": "度伊水。水深畏之。汝兄以鞭捶我。頭面盡破。",
    "T51n2082_003:0798b24": "仍許還家。更苦打我。我走來告汝。吾今償",
    "T51n2082_003:0798b25": "債垂畢。可太非理相苦也。言訖走出。尋之",
    "T51n2082_003:0798b26": "不見。女記其傷狀處。既而兄還。女先觀驢",
    "T51n2082_003:0798b27": "頭面傷破狀。女抱以號泣。兄怪問之。女以",
    "T51n2082_003:0798b28": "狀告。兄亦言初不肯度。及失還得之狀同。",
    "T51n2082_003:0798b29": "於是兄妹。抱持慟哭。驢亦涕淚交流。不食水",
    "T51n2082_003:0798c01": "草。兄妹跪請。若是母者。願為食草。驢即為食",
    "T51n2082_003:0798c02": "草。既而復止。兄妹莫如之何。遂備粟豆送",
    "T51n2082_003:0798c03": "五戒處。乃復飲食。後驢死。妹收葬焉。",
    "T51n2082_003:0798c04": "[0798c04] 隨有康抱者。江南搢紳之士。少有學行。大",
    "T51n2082_003:0798c05": "業九年。楊玄武作亂。其兄受玄武官。抱緣",
    "T51n2082_003:0798c06": "兄坐。當死而潛避。自匿於京師。至十年。抱因",
    "T51n2082_003:0798c07": "入祕書省。尋覓舊識。是時煬帝不在。皇城諸",
    "T51n2082_003:0798c08": "門皆閉。唯開安上一門。出入皆由之。抱適",
    "T51n2082_003:0798c09": "入門。遇見一舊相識人姓曾。曾亦江南人。時",
    "T51n2082_003:0798c10": "判留守事。見抱與語。問其所安。抱知其相",
    "T51n2082_003:0798c11": "悉。亦以情告。既別而入。曾氏使人逐捕之。抱",
    "T51n2082_003:0798c12": "入祕書。逐者捕以告官。時王邵為祕書少監。",
    "T51n2082_003:0798c13": "先與抱故識。不欲罪之。乃迎謂捕者。我早識。",
    "T51n2082_003:0798c14": "康抱知其旨。應聲答曰。實南丁避役耳。邵",
    "T51n2082_003:0798c15": "驅出令去。捕者還報曾。曾又於安上門邀捕",
    "T51n2082_003:0798c16": "擒之。抱知不免。謂曾曰。我誠負官。死自我",
    "T51n2082_003:0798c17": "分。然無負於卿。卿與我故知。不能相濟。",
    "T51n2082_003:0798c18": "曷反如此。若死者有知。必當相報。抱尋伏",
    "T51n2082_003:0798c19": "法。後數日。曾宅在太平里。將入留守。由善",
    "T51n2082_003:0798c20": "和里於西門內。忽見抱乘馬。衣冠甚鮮。二",
    "T51n2082_003:0798c21": "青衣從後。謂曾。我命亦將盡。然尚可三年。",
    "T51n2082_003:0798c22": "由卿任我。我今任太山主簿。已請天曹報殺",
    "T51n2082_003:0798c23": "卿。曾叩頭謝罪。請為追福。抱許而忽不見。數",
    "T51n2082_003:0798c24": "日又遇抱。於此謂曾曰。我終殺卿。放卿七日",
    "T51n2082_003:0799a01": "修福。過此當先取卿頭將去。若不信者。卿死",
    "T51n2082_003:0799a02": "面當在背。曾懼還家。修如期而死。迴於背。",
    "T51n2082_003:0799a03": "果如所言(康親識人說云爾也)。",
    "T51n2082_003:0799a04": "[0799a04] 武德中臨&#x536D;人姓韋。與一婦人言誓期不相",
    "T51n2082_003:0799a05": "負累年失寵愛。婦人怨恨。韋懼其及已。因",
    "T51n2082_003:0799a06": "縊殺之。數日韋身庠。因發癩而死(韋孝諧說云量其從",
    "T51n2082_003:0799a07": "兄也)。",
    "T51n2082_003:0799a08": "[0799a08] 魏郡馬嘉運。以武德六年正月。居家。日晚",
    "T51n2082_003:0799a09": "出大門。忽見兩人。各捉馬一匹。先在門外樹",
    "T51n2082_003:0799a10": "下立。嘉運問。是何人。答云。是東海公使。來",
    "T51n2082_003:0799a11": "迎馬生取。嘉運素有學識。知州里。每有臺",
    "T51n2082_003:0799a12": "使。及四方貴客。多請見之。及是聞召。弗之怪",
    "T51n2082_003:0799a13": "也。謂使者曰。吾無馬。使者進馬曰。以此迎",
    "T51n2082_003:0799a14": "馬生。嘉運即樹下。上馬而去。其實倒臥於樹",
    "T51n2082_003:0799a15": "下也。俄至一官曹。將入大門。有男女數十人。",
    "T51n2082_003:0799a16": "在門外。如訟者。有婦人。先與嘉運相識。同郡",
    "T51n2082_003:0799a17": "張公謹妻。姓崔氏。手執文書。謂嘉運曰。馬生",
    "T51n2082_003:0799a18": "尚相識不。昔與張總管交遊。每數相見。總",
    "T51n2082_003:0799a19": "管無狀。非理殺我。我訴天曹。於今三年。為王",
    "T51n2082_003:0799a20": "天主救護公謹。故常見抑。今及得申官已追",
    "T51n2082_003:0799a21": "之。不久當至。疑我獨見枉害。馬生那亦來耶。",
    "T51n2082_003:0799a22": "嘉運知崔氏被殺。及見方知死。使者引入",
    "T51n2082_003:0799a23": "門。門者曰公眠。未可謁。宜引就霍司刑處坐。",
    "T51n2082_003:0799a24": "嘉運見司刑。乃益州行臺郎中霍璋。見嘉",
    "T51n2082_003:0799a25": "運。延坐曰。此府記室闕。東海公。聞君才學。",
    "T51n2082_003:0799a26": "欲屈為此官耳。嘉運曰。家貧妻子不立。願君",
    "T51n2082_003:0799a27": "為言。得免為幸。璋曰。若爾。使可自陳無學。",
    "T51n2082_003:0799a28": "吾當有以相明。俄有人來云。公眠已起。引嘉",
    "T51n2082_003:0799a29": "運入。見一人在廳事坐。肥短黑色。呼嘉運。前",
    "T51n2082_003:0799b01": "謂曰。聞君才學。欲相屈為記室耳。能為之乎。",
    "T51n2082_003:0799b02": "運拜謝曰。幸甚。但鄙人野。頗以經業。教授",
    "T51n2082_003:0799b03": "後生。不足以尚管記之任。公曰。識霍璋不。",
    "T51n2082_003:0799b04": "答曰識之。因使召璋。問以嘉運才術。璋曰。平",
    "T51n2082_003:0799b05": "生知其經學。不見作文章。公曰。放馬生歸。即",
    "T51n2082_003:0799b06": "命追陳子良。嘉運辭出。璋與之別曰。倩君",
    "T51n2082_003:0799b07": "語我家三狗。臨終語汝。賣我所乘馬。作烏",
    "T51n2082_003:0799b08": "浮圖。汝那賣馬自費也。速如我教。造浮圖所",
    "T51n2082_003:0799b09": "三狗。謂其長子也。嘉運因問。向見張公謹妻",
    "T51n2082_003:0799b10": "所云。天主者。為誰。璋曰。公謹鄉人王五戒",
    "T51n2082_003:0799b11": "者。死為天主常救公謹。故得至今。今似不",
    "T51n2082_003:0799b12": "免矣。言畢而別。遣使者送嘉運。至一小&#x6F81;徑。",
    "T51n2082_003:0799b13": "指令由此路歸。嘉運入徑便活。良久能起。時",
    "T51n2082_003:0799b14": "向夜半。妻子皆坐哭。嘉運具言之。其年七",
    "T51n2082_003:0799b15": "月。綿州人。姓陳名子良。暴死。經宿而蘇。自",
    "T51n2082_003:0799b16": "言。見東海公欲用為記室。辭不識文字。別有",
    "T51n2082_003:0799b17": "吳人陳子良。善章者。於是命彼捨此。後年吳",
    "T51n2082_003:0799b18": "人陳子良卒死。張公謹亦殂。二人亡後。嘉運",
    "T51n2082_003:0799b19": "嘗與數人同行。於路忽見官府者。嘉運神色",
    "T51n2082_003:0799b20": "憂怖。唯諾趨走。須之。乃定。同侶問之。答曰。",
    "T51n2082_003:0799b21": "向見者。東海公使人。云欲往益州追人。仍",
    "T51n2082_003:0799b22": "說。子良極訴君。霍司刑為君被誦讀。君幾",
    "T51n2082_003:0799b23": "不免。賴君贖生之福。故得免也。初嘉運在蜀。",
    "T51n2082_003:0799b24": "蜀人將決池取魚。嘉運時為人講書。得絹數",
    "T51n2082_003:0799b25": "十匹。因買池魚放之。贖生謂此也。貞觀中。車",
    "T51n2082_003:0799b26": "駕在九城宮。聞之。使中書侍郎岑文本。就問",
    "T51n2082_003:0799b27": "其事。文本具錄。以奏乞爾。嘉運。後為國子博",
    "T51n2082_003:0799b28": "士卒官。",
    "T51n2082_003:0799b29": "[0799b29] 武德初。遂州總管府記室參軍孔恪。暴病死。",
    "T51n2082_003:0799c01": "一日而蘇。自說。被收至官所。問恪。何因殺",
    "T51n2082_003:0799c02": "兩牛水。恪云。不殺。官云。汝弟證汝殺。何故",
    "T51n2082_003:0799c03": "不承。因呼弟。弟死已數年矣。既至。枷械甚",
    "T51n2082_003:0799c04": "嚴。官問。汝所言兄殺牛虛實。弟曰。兄前奉",
    "T51n2082_003:0799c05": "使。招慰獠賊。使某殺牛會之。實奉兄命。非自",
    "T51n2082_003:0799c06": "殺也。恪因曰。恪使弟殺牛會獠。是實。然國",
    "T51n2082_003:0799c07": "事也。恪何有罪。官曰。汝殺牛會獠。欲以招慰",
    "T51n2082_003:0799c08": "為功。用求官賞。以為己利。向云國事耶。因",
    "T51n2082_003:0799c09": "謂恪弟曰。以汝證兄。故久留汝。兄今既承遣",
    "T51n2082_003:0799c10": "殺。汝無罪。放任受生。言訖弟忽不見。亦竟不",
    "T51n2082_003:0799c11": "得言敘。官又問恪。何因復殺他兩鴨。恪曰。前",
    "T51n2082_003:0799c12": "任縣令殺鴨。供官客耳。豈恪罪耶。官客自有",
    "T51n2082_003:0799c13": "食料無鴨。汝殺供之。以求美譽。非罪如何。又",
    "T51n2082_003:0799c14": "復殺雞卵六枚。恪曰。平生不食雞卵。唯憶年",
    "T51n2082_003:0799c15": "九歲時。寒食日。母與六卵自煮食之。官曰然。",
    "T51n2082_003:0799c16": "欲推罪母耶。恪曰。不敢。但說其因耳。此自恪",
    "T51n2082_003:0799c17": "殺之也。官曰。汝殺他命。當自受之。言訖。忽",
    "T51n2082_003:0799c18": "有數十人。皆青衣執恪將出。恪大呼曰。官",
    "T51n2082_003:0799c19": "府亦大枉濫。官聞之呼還。何枉。恪曰。生",
    "T51n2082_003:0799c20": "平來有罪。皆錄不遺。生來修福。令無記者。豈",
    "T51n2082_003:0799c21": "非濫耶。官問主司。恪有何福。何為不錄。主司",
    "T51n2082_003:0799c22": "對曰。福亦皆錄。但量罪福多少。若福多罪少。",
    "T51n2082_003:0799c23": "先令受福。罪多福少。先令受罪。恪福少罪多。",
    "T51n2082_003:0799c24": "故放未論其福。官怒曰。雖先受罪。何不唱福",
    "T51n2082_003:0799c25": "示之。命鞭主司一百。倏忽鞭訖。血流濺地。既",
    "T51n2082_003:0799c26": "而唱恪生來所修之福。亦無遺忘。官謂恪曰。",
    "T51n2082_003:0799c27": "汝應先受罪。我更放汝歸家七日。可懃追福。",
    "T51n2082_003:0799c28": "因遣人送出。得蘇。恪大集僧尼。行道懺悔。精",
    "T51n2082_003:0799c29": "勤行道。自說其事。至七日與家人辭訣。俄而",
    "T51n2082_003:0800a01": "命終。臨家兄為遂府屬故委之。",
    "T51n2082_003:0800a02": "[0800a02] 洛州都督酇公竇軌。性好殺戮。初為益州行",
    "T51n2082_003:0800a03": "臺僕射。多殺將士。又害行臺尚書韋雲起。貞",
    "T51n2082_003:0800a04": "觀二年冬。在洛州。病甚篤。忽言。有人餉我瓜",
    "T51n2082_003:0800a05": "來。左右報。冬無瓜也。公曰。一盤好瓜。何謂",
    "T51n2082_003:0800a06": "無。既而驚視曰。非瓜也。並是人頭。從我債",
    "T51n2082_003:0800a07": "命。又曰。扶我起。見韋尚書。言畢而薨。",
    "T51n2082_003:0800a08": "[0800a08] 尚書刑部侍郎宋行質。曹陵人也。性不信佛。",
    "T51n2082_003:0800a09": "有慢易之言。以永徽二年五月。病卒。至六",
    "T51n2082_003:0800a10": "月九日。尚書都官令史王&#x74B9;。暴病死。經二日",
    "T51n2082_003:0800a11": "而蘇。自言。初死時。見四人來至其所云。追",
    "T51n2082_003:0800a12": "汝。&#x74B9;隨行。入一大門。見有廳上西問。有",
    "T51n2082_003:0800a13": "一官人坐。形容肥黑。廳東間。有一僧坐。與官",
    "T51n2082_003:0800a14": "人相當面向北。各有床褥几案。侍童子二百",
    "T51n2082_003:0800a15": "許人。或冠或不皆美容貌。階下有官吏文案。",
    "T51n2082_003:0800a16": "有一老人。著枷面向西縛立階下。&#x74B9;至庭。亦",
    "T51n2082_003:0800a17": "已被縛。吏執紙筆。訊&#x74B9;。辭曰。貞觀十八年。",
    "T51n2082_003:0800a18": "任長安佐史之日。何因改籍。&#x74B9;曰。非&#x74B9;之",
    "T51n2082_003:0800a19": "罪也。廳上大官。讀其辭辨。顧謂東階下老囚",
    "T51n2082_003:0800a20": "曰。何因妄訴他。老囚曰。須達年實未至。由&#x74B9;",
    "T51n2082_003:0800a21": "改籍。加須達年。不敢妄也。&#x74B9;曰。十七年改",
    "T51n2082_003:0800a22": "任。告身在家。請追驗之。大官因呼領&#x74B9;者三",
    "T51n2082_003:0800a23": "人解縛。將取告身。告身至。大官自讀之。謂老",
    "T51n2082_003:0800a24": "囚曰。他改任大分明。汝無理。因令囚出北門。",
    "T51n2082_003:0800a25": "&#x74B9;遙見北門外。昏暗。多有城。城上皆女牆。",
    "T51n2082_003:0800a26": "似是惡處。大官因書案上。謂&#x74B9;曰。汝無罪。放",
    "T51n2082_003:0800a27": "去。拜辭。吏引&#x74B9;至。東階下拜僧。僧以印印&#x74B9;",
    "T51n2082_003:0800a28": "臂曰。好去。吏引&#x74B9;出東門。南行度三重門。每",
    "T51n2082_003:0800a29": "門皆勘視臂印。然後聽出。至第四門。門甚",
    "T51n2082_003:0800b01": "大。重樓朱粉。三戶並開。狀如官城門。守衛嚴",
    "T51n2082_003:0800b02": "密。驗印聽出門。東南行數十步。聞有人復喚",
    "T51n2082_003:0800b03": "&#x74B9;。&#x74B9;迴顧。見侍郎宋行質。面慘黑色。露頭",
    "T51n2082_003:0800b04": "散腰。著故緋袍。頭髮短垂。如胡人者。立於廳",
    "T51n2082_003:0800b05": "事階下。有吏卒守之。階西近城。有大木牌。高",
    "T51n2082_003:0800b06": "丈餘。廣二尺許。大書牌上。此是勘當擬過王",
    "T51n2082_003:0800b07": "人。其守大。方尺餘。甚分明。廳事上。有床坐",
    "T51n2082_003:0800b08": "几案。如官府者。而無人行質見&#x74B9;。悲喜曰。汝",
    "T51n2082_003:0800b09": "何故得來。&#x74B9;曰。官追勘。問改籍。無事蒙放",
    "T51n2082_003:0800b10": "還。行質舒其兩手。謂&#x74B9;曰。吾被責問功德簿。",
    "T51n2082_003:0800b11": "吾手中無功德簿。坐此困極。加之飢渴。苦不",
    "T51n2082_003:0800b12": "可言。君可努力。至我家語。令作功德。如是殷",
    "T51n2082_003:0800b13": "勤。遍囑之&#x74B9;乃辭去。行數十步。又呼&#x74B9;還。未",
    "T51n2082_003:0800b14": "及言。廳上有官人來坐。怒&#x74B9;曰。我方勘諸事。",
    "T51n2082_003:0800b15": "汝何人輒至囚處。因使卒捨耳。卒捨耳。推令",
    "T51n2082_003:0800b16": "去。&#x74B9;走又至一門。門吏曰。汝被捨耳。耳當",
    "T51n2082_003:0800b17": "聾。吾為汝&#x5374;其中物。因以手挑其耳。耳中鳴。",
    "T51n2082_003:0800b18": "乃驗決放出。出門外。黑如漆。&#x74B9;不知所之。",
    "T51n2082_003:0800b19": "以手摸西及南。皆是牆壁。唯東無障礙。而暗",
    "T51n2082_003:0800b20": "不可行。&#x74B9;立住少頃。見向所訊&#x74B9;之吏。從門",
    "T51n2082_003:0800b21": "出來。謂&#x74B9;曰。君尚能待我。甚善。可乞我千",
    "T51n2082_003:0800b22": "錢。&#x74B9;不應。內自思曰。吾無罪。官放我來。何",
    "T51n2082_003:0800b23": "為有賄吏乎。吏即謂曰。君不得無行。吾向若",
    "T51n2082_003:0800b24": "不早將汝過官。令二日受縛。豈不困耶。&#x74B9;",
    "T51n2082_003:0800b25": "心然之。因媿謝曰。謹依命。吏曰。吾不用汝銅",
    "T51n2082_003:0800b26": "錢。欲得白紙錢耳。期十五日來。&#x74B9;許諾。因問",
    "T51n2082_003:0800b27": "歸路。吏曰。但東行二百步。當見一故牆穿破。",
    "T51n2082_003:0800b28": "見明可推倒之。即至君家也。&#x74B9;如其言。行至",
    "T51n2082_003:0800b29": "牆推。良久乃倒。&#x74B9;從倒處出。即至其所居。隆",
    "T51n2082_003:0800c01": "政坊南門矣。於是歸家。家人哭泣。入戶而蘇。",
    "T51n2082_003:0800c02": "至十五日。&#x74B9;忘不與錢。明日復病困絕。見吏",
    "T51n2082_003:0800c03": "來。怒曰。君果無信。期與我錢。遂不與。今當",
    "T51n2082_003:0800c04": "復將汝去。因驅行。出含光門。令入大坑。&#x74B9;拜",
    "T51n2082_003:0800c05": "謝百餘拜。請作錢。乃放歸。又蘇。&#x74B9;告家人。",
    "T51n2082_003:0800c06": "買紙百張作錢送之。明日&#x74B9;又病困。復見吏",
    "T51n2082_003:0800c07": "曰。君幸能與我錢而惡不好。&#x74B9;復辭謝。請",
    "T51n2082_003:0800c08": "更作。許。又至二十一日。&#x74B9;令以六十錢。買",
    "T51n2082_003:0800c09": "白紙百張作錢。并酒食。自於隆政坊西渠水",
    "T51n2082_003:0800c10": "上燒之。既而身體輕健遂愈。臨聞其事時與",
    "T51n2082_003:0800c11": "刑部侍郎劉燕客大理少卿辛茂。將在大理",
    "T51n2082_003:0800c12": "鞫問獄諸劉召&#x74B9;至。與宰對問之云爾。",
    "T51n2082_003:0800c13": "[0800c13] 貞觀中魏王府長史京兆韋慶植。有處女。先",
    "T51n2082_003:0800c14": "亡。夫婦痛惜之。後二年。慶植將聚親賓客。宰",
    "T51n2082_003:0800c15": "肉備食。家人買得羊。未殺。慶植妻夜夢。見其",
    "T51n2082_003:0800c16": "亡女。著青裾白衫。頭髮上。有雙玉釵。是生",
    "T51n2082_003:0800c17": "平所服者。來見母。涕泣言曰。兒嘗私用物。不",
    "T51n2082_003:0800c18": "語父母。坐此業報。今受羊身。來償父母命。明",
    "T51n2082_003:0800c19": "日當見殺。青羊白頭者是。特願慈恩。垂乞性",
    "T51n2082_003:0800c20": "命。母驚寤。旦而往觀。羊項膊皆白。頭上有",
    "T51n2082_003:0800c21": "兩點白相對。如玉釵形。母對之悲泣。語家人",
    "T51n2082_003:0800c22": "勿殺。待慶植至。將放之。俄而植至。催食。&#x53A8;",
    "T51n2082_003:0800c23": "人白言。夫人不許殺青羊。植怒即命殺之。宰",
    "T51n2082_003:0800c24": "夫縣羊欲殺。賓客數人已到。乃見一女子容",
    "T51n2082_003:0800c25": "貌端正。訴客曰。兒是韋長吏女。乞救命。客等",
    "T51n2082_003:0800c26": "驚愕。止宰夫。宰夫懼植怒。又但見羊鳴。遂殺",
    "T51n2082_003:0800c27": "之。既而客坐。食至。客皆不食。植怪問之。客",
    "T51n2082_003:0800c28": "具以言。慶植悲痛。發病遂不起。京下士人多",
    "T51n2082_003:0800c29": "知之。崔尚書敦禮具為臨說。閻尚書立德。亦",
    "T51n2082_003:0801a01": "說云爾。",
    "T51n2082_003:0801a02": "[0801a02] 華州鄭縣人。張法義。年少貧野。不修禮度。貞",
    "T51n2082_003:0801a03": "觀十年。入華山伐枝。遇見一僧坐巖中。法",
    "T51n2082_003:0801a04": "義便就與語。會天晦冥。久坐不能歸因宿焉。",
    "T51n2082_003:0801a05": "僧設松柏末以食之。謂法義曰。貧道居此久。",
    "T51n2082_003:0801a06": "不欲外人知。檀越出。慎勿言相見也。因為說。",
    "T51n2082_003:0801a07": "俗人多罪累。死皆入惡道。誠心懺悔。可滅",
    "T51n2082_003:0801a08": "之。乃令洗浴清淨。被僧衣。為懺悔。且而別",
    "T51n2082_003:0801a09": "去。至十九年。法義病死。埋於野外。貧無棺",
    "T51n2082_003:0801a10": "槨。以薪柴不瘞之。七日而蘇。自推去。出歸",
    "T51n2082_003:0801a11": "家。家人驚愕。審問知活。乃喜。法義自說。初",
    "T51n2082_003:0801a12": "死。有兩人來取。乘空南行。至官府。入大門。",
    "T51n2082_003:0801a13": "又巡巷。左右皆是官曹。門閭相對。不可勝數。",
    "T51n2082_003:0801a14": "法義至一曹。見官人。遙責使者曰。是華州張",
    "T51n2082_003:0801a15": "法義也。本限三日至。何因乃淹七日。使者",
    "T51n2082_003:0801a16": "曰。法義家狗惡。兼有&#x546A;師神見打甚。因袒而",
    "T51n2082_003:0801a17": "示之背。背皆青腫。官曰。稽過多咎。與二十",
    "T51n2082_003:0801a18": "杖。言杖亦畢。血流灑地。官曰。可將法義過錄",
    "T51n2082_003:0801a19": "事。錄事署發文書。令送付判官。判官召主典。",
    "T51n2082_003:0801a20": "取法義案。案簿甚多。盈一床。主典對法義前。",
    "T51n2082_003:0801a21": "披撿之。其簿多先朱句畢。有末句者。典則錄",
    "T51n2082_003:0801a22": "之曰。貞觀十一年。法義父使刈禾。義反顧張",
    "T51n2082_003:0801a23": "目私罵。不孝。合杖八十。始錄一條。即見巖穴",
    "T51n2082_003:0801a24": "中僧來。判官起迎。問僧何事。僧曰。張義是貧",
    "T51n2082_003:0801a25": "道弟子。其罪並懺悔滅除。天曹案中已勾畢。",
    "T51n2082_003:0801a26": "今枉追來不合死。主典曰。經懺悔者。此案亦",
    "T51n2082_003:0801a27": "勾了。至如張目罵父。雖蒙懺悔。事未勾了。僧",
    "T51n2082_003:0801a28": "曰。若不如此。當取案勘之。應有福利。判官令",
    "T51n2082_003:0801a29": "主典將法義諮王。宮在東。殿宇宏壯。侍衛數",
    "T51n2082_003:0801b01": "千人。僧亦隨至王所。王起迎僧曰。師當直",
    "T51n2082_003:0801b02": "來耶。答曰。未當次直。有弟子張法義。被錄來",
    "T51n2082_003:0801b03": "此。其人宿罪。並貧道勾訖。未合死。主典又以",
    "T51n2082_003:0801b04": "張目事諮王。王曰。張目在懺悔後。不合免。然",
    "T51n2082_003:0801b05": "師為來。請可特放七日。法義謂僧曰。七日",
    "T51n2082_003:0801b06": "既不多時。復來恐不見師。請即住隨師。師曰。",
    "T51n2082_003:0801b07": "七日七年也。可急去。法義固請隨僧。僧因。請",
    "T51n2082_003:0801b08": "王筆書義掌作一字。又請王印。印之曰。可急",
    "T51n2082_003:0801b09": "去。還家修福。若後來不見我。宜以印呈王。王",
    "T51n2082_003:0801b10": "自當放汝也。法義乃辭之。僧令人送至其",
    "T51n2082_003:0801b11": "家。家內正黑。義不敢入。使者推之。遂活。覺",
    "T51n2082_003:0801b12": "在土中。甚輕虛。以手推排得出。因入山。就山",
    "T51n2082_003:0801b13": "僧修道。掌中所印之處文。不識然皆為瘡。",
    "T51n2082_003:0801b14": "終莫能愈。至今尚在。隴西王博叉居。與法",
    "T51n2082_003:0801b15": "義近。委知之。為臨說云爾。",
    "T51n2082_003:0801b16": "[0801b16] 河東柳智感。以貞觀初。為興州長舉縣令。一",
    "T51n2082_003:0801b17": "夜暴死。明日而蘇。說云。始為冥官所追。至大",
    "T51n2082_003:0801b18": "官府。使者以智感見王。謂曰。今有一員官闕。",
    "T51n2082_003:0801b19": "故枉君來任之。智感辭以親老。且自陳福業",
    "T51n2082_003:0801b20": "未應便死。王使勘之。信然。因謂曰。君未當",
    "T51n2082_003:0801b21": "死。可權判錄事。智感許諾拜謝。吏引退。至",
    "T51n2082_003:0801b22": "曹。曹有判官五人。連感為六。其廳事是長屋",
    "T51n2082_003:0801b23": "人坐三間。各有床案。務甚繁擁。西頭一座。空",
    "T51n2082_003:0801b24": "無判官。吏引智感就空座。有群吏引將文簿",
    "T51n2082_003:0801b25": "來。取智感判置於案上。而退立階下。智感問",
    "T51n2082_003:0801b26": "之。對曰。氣惡不改逼公。但遙以案中事答。智",
    "T51n2082_003:0801b27": "感省讀案如人間案者。於是即為判勾之有",
    "T51n2082_003:0801b28": "頃。有食來。諸判官同食。智感亦就之。諸官",
    "T51n2082_003:0801b29": "曰。君既權判。不宜食此。智感從之。竟不敢",
    "T51n2082_003:0801c01": "食。日暮吏送智感歸家。蘇而方晚。自後家",
    "T51n2082_003:0801c02": "中日暝。吏輒來迎。至彼而旦。故知幽顯反晝",
    "T51n2082_003:0801c03": "夜矣。於是夜判冥事。晝臨縣職。遂以為常。歲",
    "T51n2082_003:0801c04": "餘。智感在冥曹。因起如廁。於堂西。見一婦人。",
    "T51n2082_003:0801c05": "年三十許。姿容端正。衣服鮮明。立而掩涕。智",
    "T51n2082_003:0801c06": "感問。是何人。答云。妾興州司倉參軍之婦也。",
    "T51n2082_003:0801c07": "見攝來此。方別夫子。是以悲傷。智感以問吏。",
    "T51n2082_003:0801c08": "吏曰。官攝來。有所案問。具證其夫事耳。智感",
    "T51n2082_003:0801c09": "因諮婦人曰感。長舉令也。夫人若被勘問。幸",
    "T51n2082_003:0801c10": "自分&#x758E;。無為牽引司倉。俱死無益。婦人曰。誠",
    "T51n2082_003:0801c11": "不欲引之。恐官相引耳。感曰。夫人幸勿相牽。",
    "T51n2082_003:0801c12": "可無逼迫之慮。婦人許之。既而智感還州。先",
    "T51n2082_003:0801c13": "問。司倉婦。有何疾。司倉曰。吾婦年少。無疾",
    "T51n2082_003:0801c14": "患也。感以所見告之。說其衣服形貌。且勸令",
    "T51n2082_003:0801c15": "修福。司倉走歸家。見婦在機中織無患。甚不",
    "T51n2082_003:0801c16": "信之。後十餘日。司倉婦暴病死。司倉始懼。而",
    "T51n2082_003:0801c17": "修福。又興州官二人。珠滿。當起京選。諮智",
    "T51n2082_003:0801c18": "感曰。君判冥道事。請問。吾選得何官。智感至",
    "T51n2082_003:0801c19": "冥曹。以其姓名問錄事。曰名簿並封在石函",
    "T51n2082_003:0801c20": "中。檢之。二日方可得報。及辭。來報。乃見",
    "T51n2082_003:0801c21": "錄事二人今所得官名號。智感以報二人。",
    "T51n2082_003:0801c22": "二人至京參選。吏部注擬其官。皆與所報不",
    "T51n2082_003:0801c23": "同。州官聞之。以告智感。智感復問錄事。錄事",
    "T51n2082_003:0801c24": "覆撿簿書云。定如前所檢。不錯也。既而二",
    "T51n2082_003:0801c25": "選人過門下。門下審退之吏部重注。果是冥",
    "T51n2082_003:0801c26": "簿檢報者。於是眾人咸信服。智感每於冥簿。",
    "T51n2082_003:0801c27": "見其親識名狀。及時月日。報之。教令修福。多",
    "T51n2082_003:0801c28": "得免者。智感權判三年。其吏來告曰。已得",
    "T51n2082_003:0801c29": "隆州李司戶。授正官。以代公。公不復判矣。智",
    "T51n2082_003:0802a01": "感明旦至州。告刺吏李德鳳。遣人往隆州審",
    "T51n2082_003:0802a02": "焉其司戶已死。問其日。即吏來告之時也。從",
    "T51n2082_003:0802a03": "此遂絕。後州司遣智感領囚送京。至鳳州界。",
    "T51n2082_003:0802a04": "囚皆逃。智感憂懼。捕逐數日不能獲。夜宿於",
    "T51n2082_003:0802a05": "精舍。忽見其故部冥吏來告曰。囚盡得矣。一",
    "T51n2082_003:0802a06": "人已死。三人在南山谷中。並已擒縛。願公勿",
    "T51n2082_003:0802a07": "憂。言畢辭去。智感即請人兵。入南山西谷。果",
    "T51n2082_003:0802a08": "見四囚。囚知走不免。因來抗拒。智感格之。",
    "T51n2082_003:0802a09": "殺一囚。三囚受縛。果如所告。智感今尚存。",
    "T51n2082_003:0802a10": "任慈州司馬光祿卿柳亨為臨說之。亨為曹",
    "T51n2082_003:0802a11": "州刺史。見智感親問云。然御史裴同節亦云",
    "T51n2082_003:0802a12": "見說。皆如此言焉。"
}