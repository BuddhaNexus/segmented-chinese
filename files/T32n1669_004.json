{
    "T32n1669_004:0674a07": "大宗地玄文本論卷第四",
    "T32n1669_004:0674a09": "馬鳴菩薩造",
    "T32n1669_004:0674a10": "真諦三藏譯",
    "T32n1669_004:0674a11": "大海部藏道路大決擇分第七",
    "T32n1669_004:0674a12": "如是已說獨一山王摩訶山王大決擇分。次當",
    "T32n1669_004:0674a13": "說大海部藏道路大決擇分。其相云何。偈曰。",
    "T32n1669_004:0674a14": "　大海部藏中　　總有十種法",
    "T32n1669_004:0674a15": "　謂五種非空　　及五種無常",
    "T32n1669_004:0674a16": "論曰。此大海部藏道路分中。建立幾法為部",
    "T32n1669_004:0674a17": "藏量。所謂建立十種法體。以為大海部藏分",
    "T32n1669_004:0674a18": "故。摩訶衍地修多羅中。作如是說。俱俱海藏",
    "T32n1669_004:0674a19": "履道分中。唯有十法無有餘法。乃至廣說故。",
    "T32n1669_004:0674a20": "如偈大海部藏中總有十種法故。以何義故",
    "T32n1669_004:0674a21": "有十應知。五種非空五種無常。各差別故。如",
    "T32n1669_004:0674a22": "偈謂五種非空及五種無常故。彼十種法。其",
    "T32n1669_004:0674a23": "名字相當如何耶。偈曰。",
    "T32n1669_004:0674a24": "　離礙及有實　　性火并今光",
    "T32n1669_004:0674a25": "　兼深里出興　　地藏大龍王",
    "T32n1669_004:0674a26": "　如是五種名　　非空不共稱",
    "T32n1669_004:0674a27": "　起持變壞品　　與大力無明",
    "T32n1669_004:0674a28": "　如是五種名　　無常不共稱",
    "T32n1669_004:0674a29": "　各有第一一　　以請氣力故",
    "T32n1669_004:0674b01": "　立門實本攝　　如法應觀察",
    "T32n1669_004:0674b02": "論曰。云何名為五種非空決定住法。一者離",
    "T32n1669_004:0674b03": "礙非空決定住法。二者有實非空決定住法。",
    "T32n1669_004:0674b04": "三者性火非空決定住法。四者今光非空決",
    "T32n1669_004:0674b05": "定住法。五者深里出興決定住法。是名為五。",
    "T32n1669_004:0674b06": "如偈離礙及有實性火并今光兼深里出興地",
    "T32n1669_004:0674b07": "藏大龍王故。如是五名。五種非空決定住法。",
    "T32n1669_004:0674b08": "不共異轉差別名字。如偈如是五種名非空",
    "T32n1669_004:0674b09": "不共稱故云何名為五種無常虛假轉法。一者",
    "T32n1669_004:0674b10": "動起無常虛假轉法。二者止持無常虛假轉",
    "T32n1669_004:0674b11": "法。三者易變無常虛假轉法。四者散壞無常",
    "T32n1669_004:0674b12": "虛假轉法。五者大力無常虛假轉法。是名為",
    "T32n1669_004:0674b13": "五。如偈起持變壞品與大力無明故。如是五",
    "T32n1669_004:0674b14": "名。五種無常虛假轉法。不共異轉差別名字。",
    "T32n1669_004:0674b15": "如偈如是五種名無常不共稱故。深里大力",
    "T32n1669_004:0674b16": "如是二法。氣力立門非取實體。應審觀察。如",
    "T32n1669_004:0674b17": "偈各有第一一以請氣力故立門實本攝如法",
    "T32n1669_004:0674b18": "應觀察故。如是已說建立名字不同門。次當",
    "T32n1669_004:0674b19": "說所詮義理差別門。如是五種非空決定住",
    "T32n1669_004:0674b20": "法。各有幾數。所謂各各有二種故。云何名為",
    "T32n1669_004:0674b21": "二種離礙。一者守身離礙。二者變轉離礙。言",
    "T32n1669_004:0674b22": "守身離礙者。無障礙身常恒決定不失壞故。",
    "T32n1669_004:0674b23": "言變轉離礙者。建立萬有令自在故。是名為",
    "T32n1669_004:0674b24": "二。云何名為二種有實。一者守身有實。二者",
    "T32n1669_004:0674b25": "變轉有實。言守身有實者。常平等身常恒決",
    "T32n1669_004:0674b26": "定不失壞故。言變轉有實者。建立差別令安",
    "T32n1669_004:0674b27": "住故。是名為二。云何名為二種性火。一者守",
    "T32n1669_004:0674b28": "身性火。二者變轉性火。言守身性火者。明德",
    "T32n1669_004:0674b29": "藏身常恒決定不失壞故。言變轉性火者。塵",
    "T32n1669_004:0674c01": "累俱轉隨順成故。是名為二。云何名為二種",
    "T32n1669_004:0674c02": "今光一者守身今光。二者變轉今光言守身",
    "T32n1669_004:0674c03": "今光者。始炎炎身決定常恒不失壞故。言變",
    "T32n1669_004:0674c04": "轉今光者。隨順流轉無所礙故。是名為二。云",
    "T32n1669_004:0674c05": "何名為二種深里。一者守身深里。二者變轉",
    "T32n1669_004:0674c06": "深里。言守身深里者。離絕中身常恒決定不",
    "T32n1669_004:0674c07": "失壞故。言變轉深里者。諸無為中得自在故。",
    "T32n1669_004:0674c08": "是名為二。如前所說。五種無常業用差別。各",
    "T32n1669_004:0674c09": "各如何。所謂如次出生一切無量無邊大過",
    "T32n1669_004:0674c10": "患海。皆無餘故。住持一切無量無邊大過患",
    "T32n1669_004:0674c11": "海。皆無餘故。變易一切無量無邊大功德海。",
    "T32n1669_004:0674c12": "皆無餘故。壞滅一切無量無邊大功德海。皆",
    "T32n1669_004:0674c13": "無餘故。覆障非德非患中身自在。皆無餘故。",
    "T32n1669_004:0674c14": "如是五法。自體及品各各差別。應審觀察如",
    "T32n1669_004:0674c15": "是已說所詮義理差別門。次當說依位決定",
    "T32n1669_004:0674c16": "安立門。如前所說。五十一種真金剛位。遍幾",
    "T32n1669_004:0674c17": "處耶。偈曰。",
    "T32n1669_004:0674c18": "　如是五十一　　遍於五種處",
    "T32n1669_004:0674c19": "　大聰明行者　　能善決擇知",
    "T32n1669_004:0674c20": "論曰。如前所說。五十一位。遍離礙等五種處",
    "T32n1669_004:0674c21": "中。無所不至無所不通。以此義故。大金剛位",
    "T32n1669_004:0674c22": "有五應知。如偈如是五十一遍於五種處故。",
    "T32n1669_004:0674c23": "如是位地利根能知。非鈍者境所以者何。極",
    "T32n1669_004:0674c24": "甚深故。極利了故。極祕密故。如偈大聰明行",
    "T32n1669_004:0674c25": "者能善決擇知故。亦復處二故位亦二應知。",
    "T32n1669_004:0674c26": "是故具集有十而已。然今所說是變非身。",
    "T32n1669_004:0674c27": "別建立位總幾數有。字身差別其相云何。偈",
    "T32n1669_004:0674c28": "曰。",
    "T32n1669_004:0674c29": "　別建立位數　　總有十種焉",
    "T32n1669_004:0675a01": "　漸次及盡餘　　不動與俱滅",
    "T32n1669_004:0675a02": "　一空一有位　　智智斷智地",
    "T32n1669_004:0675a03": "　相值兼撥立　　邊邊轉一會",
    "T32n1669_004:0675a04": "　具足此十位　　門界量圓滿",
    "T32n1669_004:0675a05": "論曰。別建立位總有十種。云何為十。一者一",
    "T32n1669_004:0675a06": "向無超漸次位。二者遍究竟盡不盡位。三者",
    "T32n1669_004:0675a07": "一切中際不動位。四者雙立諸法俱滅位。五",
    "T32n1669_004:0675a08": "者若一空當一有位。六者能斷所斷悉智位。",
    "T32n1669_004:0675a09": "七者熏力相對相值位。八者隨除障處立位",
    "T32n1669_004:0675a10": "位。九者真妄得邊有無位。十者諸法一種一",
    "T32n1669_004:0675a11": "會位。是名為十。如偈別建立位數總有十種",
    "T32n1669_004:0675a12": "焉。漸次及盡餘不動與俱滅。一空一有位智",
    "T32n1669_004:0675a13": "智斷智地。相值兼撥立邊邊轉一會故。隨有",
    "T32n1669_004:0675a14": "一別建立彼總。必當具足一切別位。方得建",
    "T32n1669_004:0675a15": "立大總位耶。必當具別總得成故。如偈具足",
    "T32n1669_004:0675a16": "此十位門界量圓滿故。如是十種別相之位。",
    "T32n1669_004:0675a17": "遍於幾處。遍五處故。所謂轉攝五種處中。各",
    "T32n1669_004:0675a18": "具五十一金剛位。經過諸位亦有十種別相",
    "T32n1669_004:0675a19": "位故。大總相位總有幾數。遍幾處耶偈曰。",
    "T32n1669_004:0675a20": "　總位有三種　　謂上中下故",
    "T32n1669_004:0675a21": "　唯遍五種處　　非餘位應知",
    "T32n1669_004:0675a22": "論曰。大性總地根本體位。總有三種。云何為",
    "T32n1669_004:0675a23": "三。一者趣高上上轉去位。二者自然安住中",
    "T32n1669_004:0675a24": "中位。三者向焉下下轉去位。是名為三。如偈",
    "T32n1669_004:0675a25": "總位有三種。謂上中下故故如是三總隨別",
    "T32n1669_004:0675a26": "有有。唯遍轉五非所餘位。應審觀察。如偈唯",
    "T32n1669_004:0675a27": "遍五種處非餘位應知故。如是已說依位決",
    "T32n1669_004:0675a28": "定安立門。次當說依位法數具闕門。如前所",
    "T32n1669_004:0675a29": "說。十種本法守轉二種。金剛位中為盡不盡。",
    "T32n1669_004:0675b01": "謂若守位中。唯具德五無所餘五。若轉位中。",
    "T32n1669_004:0675b02": "十法具足無所闕失。以此義故。總別二門有",
    "T32n1669_004:0675b03": "無亦了。如是已說依位法數具闕門。次當說",
    "T32n1669_004:0675b04": "德患對量現宗門。其相云何。偈曰。",
    "T32n1669_004:0675b05": "　起性止及今　　變空壞并實",
    "T32n1669_004:0675b06": "　力龍如次對　　有似而取多",
    "T32n1669_004:0675b07": "論曰。治障照覆對量形相。如其次第動起無",
    "T32n1669_004:0675b08": "常。性火住法止持無常。今光住法易變無常。",
    "T32n1669_004:0675b09": "離礙住法散壞無常。有實住法大力無常。出",
    "T32n1669_004:0675b10": "興龍王以之為量。如偈起性止及今變空壞",
    "T32n1669_004:0675b11": "并實力龍如次對故。如是對量。一向轉耶。俱",
    "T32n1669_004:0675b12": "量轉耶。俱量應知。如偈有似而取多故。如是",
    "T32n1669_004:0675b13": "已說德患對量現宗門。次當說隨次別釋廣",
    "T32n1669_004:0675b14": "說門。且離礙門安布形相現示云何。主伴治",
    "T32n1669_004:0675b15": "障當如何耶。偈曰。",
    "T32n1669_004:0675b16": "　離礙身體中　　有五十一位",
    "T32n1669_004:0675b17": "　五十一位中　　有三種總相",
    "T32n1669_004:0675b18": "　三種總相中　　有十種別相",
    "T32n1669_004:0675b19": "　初五十一中　　一一皆各各",
    "T32n1669_004:0675b20": "　具足十本數　　最初主後伴",
    "T32n1669_004:0675b21": "　次初主後伴　　如次應觀察",
    "T32n1669_004:0675b22": "論曰。就離礙中。有五十一種金剛位。就此位",
    "T32n1669_004:0675b23": "中。有三種根本總相位。就此總中。有十種分",
    "T32n1669_004:0675b24": "離別相位。如偈離礙身體中有五十一位。五",
    "T32n1669_004:0675b25": "十一位中有三種總相。三種總相中有十種",
    "T32n1669_004:0675b26": "別相故。金剛諸位一一位中皆具本數。如偈",
    "T32n1669_004:0675b27": "初五十一中一一皆各各具足十本數故。主",
    "T32n1669_004:0675b28": "伴各二。云何二主。一者主主。二者伴主。云何",
    "T32n1669_004:0675b29": "二伴。一者伴伴。二者主伴。言主主者。是離礙",
    "T32n1669_004:0675c01": "故。言伴主者。第二轉故。言伴伴者。除五本法",
    "T32n1669_004:0675c02": "餘眷屬故。言主伴者。除其離礙餘四法故。如",
    "T32n1669_004:0675c03": "偈最初主後伴次初主後伴如次應觀察故。",
    "T32n1669_004:0675c04": "三種總相金剛位中。云何安立。謂初信心以",
    "T32n1669_004:0675c05": "為其始。後[襌(田/十)+(王*寸)]陀地以為其終。次第漸轉。是故",
    "T32n1669_004:0675c06": "建立趣高上上轉去位。後[襌(田/十)+(王*寸)]陀地以為其始。",
    "T32n1669_004:0675c07": "第一信心以為其終。次第漸轉。是故建立向",
    "T32n1669_004:0675c08": "焉下下轉去位。上下二門位位各各離邊中",
    "T32n1669_004:0675c09": "道決定安立。是故建立自然安住中中位。以",
    "T32n1669_004:0675c10": "此義故十種別相唯有上下不有中焉。且依",
    "T32n1669_004:0675c11": "上門建立十位。形相云何。偈曰。",
    "T32n1669_004:0675c12": "　信五事已經　　至後後位故",
    "T32n1669_004:0675c13": "　一事究竟故　　一味中轉故",
    "T32n1669_004:0675c14": "　治障一滅故　　治障不俱故",
    "T32n1669_004:0675c15": "　以智斷智故　　上下相照故",
    "T32n1669_004:0675c16": "　本無今有故　　治障自辨故",
    "T32n1669_004:0675c17": "　無別一轉故　　如次應觀察",
    "T32n1669_004:0675c18": "論曰。依趣高上上轉去門見十別位形相如",
    "T32n1669_004:0675c19": "何。謂以五種非空住法。對治五種虛假轉法。",
    "T32n1669_004:0675c20": "如其次第無有超過。漸漸轉故。建立一向無",
    "T32n1669_004:0675c21": "超漸次位。如偈信五事已經至後後位故。故",
    "T32n1669_004:0675c22": "以五事治五事隨其所應一究竟故建立遍",
    "T32n1669_004:0675c23": "究竟盡不盡位。如偈一事究竟故。故以五事",
    "T32n1669_004:0675c24": "治五事。不增不減不大不小一味平等中道",
    "T32n1669_004:0675c25": "實相故。建立一切中際不動位。如偈一味中",
    "T32n1669_004:0675c26": "轉故。故以五事治五事。隨障滅時其智慧體",
    "T32n1669_004:0675c27": "則便滅故。建立雙立諸法俱滅位。如偈治障",
    "T32n1669_004:0675c28": "一滅故。故以五事治五事。治起無障障起無",
    "T32n1669_004:0675c29": "治。不能親近不能俱行不能及達故。建立若",
    "T32n1669_004:0676a01": "一空當一有位。如偈治障不俱故。故以五事",
    "T32n1669_004:0676a02": "治五事。治勝氣力變一切障為治眷屬。亦以",
    "T32n1669_004:0676a03": "勝力斷眷屬故。建立能斷所斷悉智位。如偈",
    "T32n1669_004:0676a04": "以智斷智故。故以五事治五事。隨其所應上",
    "T32n1669_004:0676a05": "位下位互相照達。隨其所應斷除障故。建立",
    "T32n1669_004:0676a06": "熏力相對相值位。如偈上下相照故。故以五",
    "T32n1669_004:0676a07": "事治五。事隨所斷障虛妄無本。安立位地亦",
    "T32n1669_004:0676a08": "無本故。建立隨除障處立位位。如偈本無今",
    "T32n1669_004:0676a09": "有故。故以五事治五事。治皆明淨障皆闇冥。",
    "T32n1669_004:0676a10": "彼治斷事悉已成辨。此障覆用悉已具足故。",
    "T32n1669_004:0676a11": "建立真妄得邊有無位。如偈治障自辨故。故",
    "T32n1669_004:0676a12": "以五事治五事。治障二法無二無別一味平",
    "T32n1669_004:0676a13": "等一體一性一業一用故。建立諸法一種一",
    "T32n1669_004:0676a14": "會位。如偈無別一轉故。故如是諸位如偈釋",
    "T32n1669_004:0676a15": "說。專心觀察其理分明本趣具現。如偈如次",
    "T32n1669_004:0676a16": "應觀察故。是名為依離礙門安立諸位總別",
    "T32n1669_004:0676a17": "現示上上差別。次依下門建立十門。形相云",
    "T32n1669_004:0676a18": "何。偈曰。",
    "T32n1669_004:0676a19": "　如前說十義　　隨應當如如",
    "T32n1669_004:0676a20": "　壞得體歸空　　漸次第轉故",
    "T32n1669_004:0676a21": "論曰。依向焉下下轉去門。見十別位。形相如",
    "T32n1669_004:0676a22": "何。謂如前所說十種義中。隨其所應順順如",
    "T32n1669_004:0676a23": "如。壞其得體歸空本存故。如偈如前說十義",
    "T32n1669_004:0676a24": "隨應當如如壞得體歸空故。如是諸位為一",
    "T32n1669_004:0676a25": "時轉。前後轉耶。以前後轉非一時故。如偈漸",
    "T32n1669_004:0676a26": "次第轉故。故於餘諸法如是如是。隨隨如如",
    "T32n1669_004:0676a27": "說示造作。應審觀察其別轉相。是本存故是",
    "T32n1669_004:0676a28": "本主故。皆悉各各如是二轉。一時前後有二",
    "T32n1669_004:0676a29": "義故。云何為二。一者建立轉。前後定故。二者",
    "T32n1669_004:0676b01": "本性轉。無前後故。是名為二。如前所說種種",
    "T32n1669_004:0676b02": "諸門。同名異物。住思應觀。",
    "T32n1669_004:0676b03": "深里出興地藏大龍王大決擇分第八",
    "T32n1669_004:0676b04": "如是已說大海部藏道路大決擇分。次當說",
    "T32n1669_004:0676b05": "深里出興地藏大龍王大決擇分。其相云何。",
    "T32n1669_004:0676b06": "偈曰。",
    "T32n1669_004:0676b07": "　地藏龍王中　　總有二種義",
    "T32n1669_004:0676b08": "　所謂德藏義　　并及患藏義",
    "T32n1669_004:0676b09": "論曰。就深里出興地藏大龍王體中。則有二",
    "T32n1669_004:0676b10": "義。云何為二。一者功德本藏義。二者過患本",
    "T32n1669_004:0676b11": "藏義。言功德本藏義者。此大龍王為四非空",
    "T32n1669_004:0676b12": "根本藏故。言過患本藏義者。此大龍王為四",
    "T32n1669_004:0676b13": "無常根本藏故。如偈地藏龍王中總有二種",
    "T32n1669_004:0676b14": "義。所謂德藏義并及患藏義故。具二藏義。地",
    "T32n1669_004:0676b15": "藏龍王居住何處。其里幾量長短大小等諸",
    "T32n1669_004:0676b16": "形相。當如何耶。偈曰。",
    "T32n1669_004:0676b17": "　處唵婆尸尼　　里五十一量",
    "T32n1669_004:0676b18": "　長一千由旬　　頭有婆多提",
    "T32n1669_004:0676b19": "　則出四種水　　尾有舍伽必",
    "T32n1669_004:0676b20": "　則出四種風　　色如玻瓈珠",
    "T32n1669_004:0676b21": "論曰。今此偈中為明何義。為欲現示舉事現",
    "T32n1669_004:0676b22": "理開演本法大海故。此大龍王居於何處。謂",
    "T32n1669_004:0676b23": "居唵婆尸尼中故。如偈處唵婆尸尼故。出水",
    "T32n1669_004:0676b24": "入地去隔幾量。謂從水底向地下入。五十一",
    "T32n1669_004:0676b25": "由旬之量故。如偈里五十一量故。彼大龍王",
    "T32n1669_004:0676b26": "身長幾量。一千由旬無增減故。如偈長一千",
    "T32n1669_004:0676b27": "由旬故。彼大龍王於其頭上。有清白毫名曰",
    "T32n1669_004:0676b28": "婆多提。從此毫端出四種水。云何為四。一者",
    "T32n1669_004:0676b29": "中空水。其出水塵。空以為內有以為外。而出",
    "T32n1669_004:0676c01": "生故。二者方等水。其出水塵四角量等無",
    "T32n1669_004:0676c02": "差違故。三者常熟水。其出水塵。於一切處",
    "T32n1669_004:0676c03": "於一切時。常恒煖故。四者耀明水。其出水塵。",
    "T32n1669_004:0676c04": "光明清白常恒今故。是名為四。如偈頭有婆",
    "T32n1669_004:0676c05": "多提則出四種水故。亦彼龍王於其尾末。有",
    "T32n1669_004:0676c06": "一毛[葉世+玨]名曰舍伽。必從此毛末。出四種風。",
    "T32n1669_004:0676c07": "云何為四。一者發塵風。此風起時經多中間。",
    "T32n1669_004:0676c08": "發起無量無邊塵故。二者持塵風。此風出時。",
    "T32n1669_004:0676c09": "止住諸塵令安住故。三者變珍風。此風出時",
    "T32n1669_004:0676c10": "經多中間。變諸金玉作砂石故。四者壞珍風。",
    "T32n1669_004:0676c11": "此風出時經多中間。壞滅金玉作無有故。是",
    "T32n1669_004:0676c12": "名為四。如偈尾有舍伽必則出四種風故。彼",
    "T32n1669_004:0676c13": "龍身色譬如玻瓈無有定色。如偈色如玻瓈",
    "T32n1669_004:0676c14": "珠故。處唵婆尸尼者。喻本性王無住本處。里",
    "T32n1669_004:0676c15": "五十一量者。喻真金位定數量品。長一千由",
    "T32n1669_004:0676c16": "旬者。喻本性王具千種德。頭有婆多提者。",
    "T32n1669_004:0676c17": "喻本性王於諸淨品有作方便。則出四種水",
    "T32n1669_004:0676c18": "者。喻四非空。尾有舍伽必者。喻本性王於諸",
    "T32n1669_004:0676c19": "染品有作業用。則出四種風者。喻四無常色。",
    "T32n1669_004:0676c20": "如玻瓈珠者。喻本性王染淨不攝。如其次第",
    "T32n1669_004:0676c21": "應審思擇。復次住處大海水底相去中間。喻",
    "T32n1669_004:0676c22": "五十一種金剛位已具。出現至大海時。喻雜",
    "T32n1669_004:0676c23": "類趣。息海浪時喻起善心時。常起浪時喻惡",
    "T32n1669_004:0676c24": "心興時。亦復住心應審觀察。本行上地一味",
    "T32n1669_004:0676c25": "平等妙法無邊業用具足大海寶輪妙嚴王子",
    "T32n1669_004:0676c26": "修多羅中。作如是說。生四道法不四道攝離",
    "T32n1669_004:0676c27": "絕中心。生四輪法不四輪攝離絕中心。而立",
    "T32n1669_004:0676c28": "名字。說大力無明者。隨所生法建立名故。乃",
    "T32n1669_004:0676c29": "至廣說故。",
    "T32n1669_004:0677a01": "大宗地玄文本論卷第四"
}