{
    "X70n1375_001:0034b05": "No. 1375",
    "X70n1375_001:0034b06": "曹源和尚住饒州妙果禪寺語錄",
    "X70n1375_001:0034b08": "侍者 道沖 編",
    "X70n1375_001:0034b09": "[0034b09] 師在雲居。受請云。安樂樹邊藏醜拙。浮生穿鑿不相",
    "X70n1375_001:0034b10": "干。拄杖朝來剛[跳-兆+孛]跳。無端撞破趙州關。[0034b10] 乃提起拄杖",
    "X70n1375_001:0034b11": "云。看看。喚作拄杖子。天地懸隔。不喚作拄杖子。天地",
    "X70n1375_001:0034b12": "懸隔。三世諸佛。歷代祖師。天下老和尚。到這裏。有屈",
    "X70n1375_001:0034b13": "無叫處。便恁麼去。盡法無民。既然裂破面皮。不避諸",
    "X70n1375_001:0034b14": "方檢責。遂橫按拄杖。左右顧視。良久云。三尺龍泉光",
    "X70n1375_001:0034b15": "照膽。太平寰宇斬癡頑。喝一喝。卓一卓 復舉。寶公",
    "X70n1375_001:0034b16": "和尚。一日令傳語思大禪師云。何不下山。教化眾生。",
    "X70n1375_001:0034b17": "一向目視雲漢。作什麼。思大云。三世諸佛。被我一口",
    "X70n1375_001:0034b18": "吞盡。何處更有眾生可度。[0034b18] 師云。慇懃傳語寶公。著甚",
    "X70n1375_001:0034b19": "來由。費口分&#x758E;。思大尾巴自露。生上座。因行掉臂。等",
    "X70n1375_001:0034b20": "是下山。不問佛及眾生。纔出頭來。便與一刀兩段。何",
    "X70n1375_001:0034b21": "故。一不做二不休。",
    "X70n1375_001:0034b22": "[0034b22] 上堂。佛法二字。人人知有。狼毒砒霜。那容下口。直饒",
    "X70n1375_001:0034b23": "透出威音前。也是癡狂外邊走。山僧已是拖泥帶水。",
    "X70n1375_001:0034b24": "諸人合作麼生會。喝一喝。",
    "X70n1375_001:0034c01": "[0034c01] 上堂。今朝八月十五。天色半陰半雨。幾多門外遊人。",
    "X70n1375_001:0034c02": "不&#x89A9;月圓當戶。也好笑。又堪嗟。爭似西湖寺裏。一隊",
    "X70n1375_001:0034c03": "古佛。參退歸堂喫茶。",
    "X70n1375_001:0034c04": "[0034c04] 上堂。飛金烏走玉兔。閏月十日又過去。無位真人不",
    "X70n1375_001:0034c05": "可尋。一夜霜風打門戶。",
    "X70n1375_001:0034c06": "[0034c06] 上堂。釋迦老子道。止止不須說。我法妙難思。喝一喝",
    "X70n1375_001:0034c07": "云。面皮厚多少。殊不知。乾坤大地。萬象森羅。明暗色",
    "X70n1375_001:0034c08": "空。情與無情。盡情說了也。無你左遮右掩處。德山棒",
    "X70n1375_001:0034c09": "臨濟喝。俱胝豎指。雪峰輥毬。盡是隔靴抓痒。放下著。",
    "X70n1375_001:0034c10": "莫妄想。是什麼。會也無。也是喚狗與食。更道蘇州菱。",
    "X70n1375_001:0034c11": "邵伯藕。天台華頂。南岳石橋。喚作向上提持。衲僧家",
    "X70n1375_001:0034c12": "門下。挈草鞋。未得在。莫有傍不甘底。出來道取一句",
    "X70n1375_001:0034c13": "看。直饒道得。也是郭郎鼻孔。",
    "X70n1375_001:0034c14": "[0034c14] 上堂。入院恰得一箇月。人事參官走不徹。草鞋咬破",
    "X70n1375_001:0034c15": "&#x811A;指頭。因甚嬌梵舌端流出血。拈拄杖。卓一下云。此",
    "X70n1375_001:0034c16": "時若不究根源。直待當來問彌勒。",
    "X70n1375_001:0034c17": "[0034c17] 上堂。十五日已前。不勞再勘。十五日已後。不用將來。",
    "X70n1375_001:0034c18": "正當十五。不昧時機。如何通信。但見皇風成一片。不",
    "X70n1375_001:0034c19": "知何處是封疆。",
    "X70n1375_001:0034c20": "[0034c20] 上堂。拈拄杖。卓一下云。三世諸佛。向這裏&#x64E1;&#x811A;不起。",
    "X70n1375_001:0034c21": "又卓一下云。六代祖師。向這裏頭出頭沒。又卓一下",
    "X70n1375_001:0034c22": "云。天下老和尚。向這裏把&#x432B;放船。眾中莫有全機獨",
    "X70n1375_001:0034c23": "脫底麼。出來當頭道看。如無。西湖不免雪上加霜去",
    "X70n1375_001:0034c24": "也。卓拄杖一下。下座。",
    "X70n1375_001:0035a01": "[0035a01] 冬至上堂。豎起拂子云。還見麼。君子道長。又擊一下",
    "X70n1375_001:0035a02": "云。還聞麼。小人道消。&#x6C37;河齊發燄。石&#x7B0B;暗抽條。喝一",
    "X70n1375_001:0035a03": "喝云。塵劫來事。只在今朝。",
    "X70n1375_001:0035a04": "[0035a04] 上堂。舉玄紹二上座。見烏臼和尚。臼云。甚處來。云江",
    "X70n1375_001:0035a05": "西來。臼便打。僧云。久嚮和尚有此機要。臼云。汝既不",
    "X70n1375_001:0035a06": "會。第二箇近前來。其僧忙然。臼亦打云。同坑無異土。",
    "X70n1375_001:0035a07": "參堂去。[0035a07] 師云。顯大機。明大用。奮寰中意氣。運閫外籌",
    "X70n1375_001:0035a08": "略。則不無烏臼。撿點將來。未是本分草料。若要據令",
    "X70n1375_001:0035a09": "而行。盡大地一時荒&#x5374;。何故。寸釘入木。",
    "X70n1375_001:0035a10": "[0035a10] 出鄉歸上堂。一九與二九。相逢不出手。巍巍不動尊。",
    "X70n1375_001:0035a11": "&#x811A;不離地走。有般漆桶。聞與麼道。便向東涌西沒。七",
    "X70n1375_001:0035a12": "縱八橫處。點頭嚥唾。這般野狐見解。是諸方普請會",
    "X70n1375_001:0035a13": "底。且超然拔萃一句。作麼生道。良久云。寒山逢拾得。",
    "X70n1375_001:0035a14": "撫掌笑呵呵。",
    "X70n1375_001:0035a15": "[0035a15] 師在妙果。受信州龜峰請。辭眾上堂。披毛帶角入[廓-享+墨]",
    "X70n1375_001:0035a16": "來。跳出驢胎墮馬胎。佛手明明遮不得。從教平地起",
    "X70n1375_001:0035a17": "風雷。",
    "X70n1375_001:0035a18": "[0035a18] 入院上堂。古帆高挂入曹源。雷動風行海嶽昏。三十",
    "X70n1375_001:0035a19": "二峰親坐斷。以拄杖卓一下云。一毛頭上定乾坤。提",
    "X70n1375_001:0035a20": "起拄杖云。看看。十方普現。剎海齊彰。走使文殊普賢。",
    "X70n1375_001:0035a21": "驅馳釋迦彌勒。把定則銀山銕壁。線路不通。放行則",
    "X70n1375_001:0035a22": "匝地普天。三頭六臂。不放行。不把住。如王寶劍。凜凜",
    "X70n1375_001:0035a23": "神威。擬犯鋒鋩。橫屍萬里。這裏見得徹去。堪報不報",
    "X70n1375_001:0035a24": "之恩。共助無為之化。其或未然。龜峰不免為蛇畫足",
    "X70n1375_001:0035b01": "去也。以拄杖。卓一下云。鵰弓已挂狼煙息。萬國謳歌",
    "X70n1375_001:0035b02": "賀太平。",
    "X70n1375_001:0035b03": "[0035b03] 上堂。謝知事頭首。[0035b03] 山僧乍住龜峰。布箇長蛇大陣。過",
    "X70n1375_001:0035b04": "去諸如來為先鋒。未來修學人為殿後。見在諸菩薩",
    "X70n1375_001:0035b05": "為中軍。頭擊則尾應。尾擊則頭應。中間擊則兩頭應。",
    "X70n1375_001:0035b06": "直得。天應拱手。異類潛蹤。且道。坐籌帷幄。不動干戈",
    "X70n1375_001:0035b07": "一句。作麼生道。良久云。大家齊唱太平歌。",
    "X70n1375_001:0035b08": "[0035b08] 上堂。始見臘月初。立春又四日。白日走波波。肚裏黑",
    "X70n1375_001:0035b09": "似漆。&#x6502;&#x76B7;上堂來。一字說不出。忽有箇漢出來道。長",
    "X70n1375_001:0035b10": "老長老。爭奈只今口吧吧地。&#x807B;。只對他道。山僧失利。",
    "X70n1375_001:0035b11": "[0035b11] 上堂。春風東扇西扇。春雨似晴不晴。淺白深紅。爛鋪",
    "X70n1375_001:0035b12": "錦繡。鶯聲燕語。互奏笙篁。一一揭示圓通妙門。頭頭",
    "X70n1375_001:0035b13": "流通正法眼藏。擬心湊泊。依前萬水千山。直下知歸。",
    "X70n1375_001:0035b14": "許你七穿八穴。拍禪床下座。",
    "X70n1375_001:0035b15": "[0035b15] 上堂。三月既望。惠風和暢。龜峰&#x6502;&#x76B7;陞堂。雲集五湖",
    "X70n1375_001:0035b16": "龍象。人人鼻孔遼天。好箇西來榜樣。眾中莫有不受",
    "X70n1375_001:0035b17": "這般惡水潑底麼。出來掀倒禪床。喝散大眾。便見叢",
    "X70n1375_001:0035b18": "林價增十倍。如無。龜峰潑第二杓惡水去也。以拄杖",
    "X70n1375_001:0035b19": "卓一卓。下座。",
    "X70n1375_001:0035b20": "[0035b20] 上堂。時節循環四月一。大道何曾有得失。夜來針眼",
    "X70n1375_001:0035b21": "魚兒。吞&#x5374;新昌石佛。以手撫膝一下云。阿呵呵。識不",
    "X70n1375_001:0035b22": "識。明眼衲僧跳不出。",
    "X70n1375_001:0035b23": "[0035b23] 上堂。阿剌剌。快雨快晴。天漸熱。看取而今甚時節。了",
    "X70n1375_001:0035b24": "即萬法本來空。未了吾今為君決。驀拈拄杖。卓一卓",
    "X70n1375_001:0035c01": "云。聽著則聾。復豎起云。&#x89B0;著則瞎。靠倒達磨老臊胡。",
    "X70n1375_001:0035c02": "打殺臨濟白拈賊。復召大眾云。且道拄杖子。有甚長",
    "X70n1375_001:0035c03": "處。乃擲下云。賊賊。",
    "X70n1375_001:0035c04": "[0035c04] 結制上堂。衲僧門下。三月一結。把斷要津。聖凡路絕。",
    "X70n1375_001:0035c05": "一夜簷頭雨滴聲。剛把真機俱漏泄。喝一喝。切忌守",
    "X70n1375_001:0035c06": "著繫驢橛。",
    "X70n1375_001:0035c07": "[0035c07] 上堂。舉真如&#x5586;和尚道。慧光一訣。千聖齊列。臘月和",
    "X70n1375_001:0035c08": "風。炎天&#x6C37;雪。是何之訣。鋒鋩結舌。龜峰也有箇道處。",
    "X70n1375_001:0035c09": "龜峰一訣。千聖罔測。硬似泥團。爛如生銕。是何之訣。",
    "X70n1375_001:0035c10": "有口無舌。",
    "X70n1375_001:0035c11": "[0035c11] 上堂。步步釋迦出世。時時彌勒下生。諸人還見露柱",
    "X70n1375_001:0035c12": "燈籠麼。若見得。便識得釋迦彌勒。直饒識得。且道作",
    "X70n1375_001:0035c13": "何面孔。設或躊躇。這老漢騎天柱峰。過武石江去也。",
    "X70n1375_001:0035c14": "[0035c14] 祈雨上堂。兼謝監&#x53CE;。[0035c14] 舉睦州和尚。看華嚴經。僧問。和",
    "X70n1375_001:0035c15": "尚看什麼經。州云。大光明雲。青色光明雲。紫色光明",
    "X70n1375_001:0035c16": "雲。那邊是什麼雲。僧云。南邊是黑雲。州云。今日應有",
    "X70n1375_001:0035c17": "雨。[0035c17] 師云。南邊是黑雲。今日應有雨。宜麻宜豆。宜禾宜",
    "X70n1375_001:0035c18": "黍。雖然歲稔年豐。粒粒幾多辛苦。為報參玄人。要須",
    "X70n1375_001:0035c19": "知落處。若也知得。受用無窮。若也未知。有煩監&#x53CE;諸",
    "X70n1375_001:0035c20": "公勤舊。",
    "X70n1375_001:0035c21": "[0035c21] 散楞嚴會上堂。將聞持佛佛。何不自聞聞。曼殊室利。",
    "X70n1375_001:0035c22": "五臟心肝。盡情吐露。這裏薦得。九十日內。異口一音。",
    "X70n1375_001:0035c23": "諷演摩訶悉怛哆般怛囉。無上神&#x546A;。聲聲無間。無見",
    "X70n1375_001:0035c24": "頂相無為心佛。時時見前。若也躊躇。龜峰不免重下",
    "X70n1375_001:0036a01": "注&#x811A;。卓拄杖一下。遂高聲喚云。侍者收取拄杖。",
    "X70n1375_001:0036a02": "[0036a02] 中秋上堂。舉長沙岑。與仰山。翫月次。仰山指月云。人",
    "X70n1375_001:0036a03": "人盡有這箇。只是用不得。長沙云。恰是。倩汝用去。仰",
    "X70n1375_001:0036a04": "山云。作麼生用。長沙近前一踏踏倒仰山。山起來云。",
    "X70n1375_001:0036a05": "直下似箇大蟲。[0036a05] 山僧有箇頌子。舉似大眾。浮雲散盡",
    "X70n1375_001:0036a06": "月當空。兔子懷胎產大蟲。跳出風前弄牙爪。至今撼",
    "X70n1375_001:0036a07": "動廣寒宮。",
    "X70n1375_001:0036a08": "[0036a08] 上堂。八月過去又九月。時節相催不暫停。拈拄杖云。",
    "X70n1375_001:0036a09": "雲門大師來也。劄。久雨不晴。唯有衲僧鼻孔。依前搭",
    "X70n1375_001:0036a10": "在上唇。好大哥。卓拄杖一下云。撲落非佗物。劃一劃",
    "X70n1375_001:0036a11": "云。縱橫不是塵。&#x5C00;耐臨濟賊漢。喚作無位真人。喝一",
    "X70n1375_001:0036a12": "喝。下座。",
    "X70n1375_001:0036a13": "[0036a13] 散眾會上堂。舉古德道。一大藏教是箇切&#x811A;。未審切",
    "X70n1375_001:0036a14": "箇什麼字。五祖和尚道。&#x9262;囉娘。圓悟和尚道。迅雷不",
    "X70n1375_001:0036a15": "及掩耳。二大老與麼切字。是即是。大煞鄉談。忽有問",
    "X70n1375_001:0036a16": "龜峰。一大藏教。是箇切&#x811A;。未審切箇什麼字。只對他",
    "X70n1375_001:0036a17": "道。此去弋陽不遠。",
    "X70n1375_001:0036a18": "[0036a18] 上堂。夜來夢覺。忽然記得。未出胞胎已前。一轉語。不",
    "X70n1375_001:0036a19": "敢自謾。&#x6502;&#x76B7;陞堂。分明舉似大眾。不得作奇特商量。",
    "X70n1375_001:0036a20": "不得作平實會。&#x5374;這裏揀辨得出。許汝出陰界。其或",
    "X70n1375_001:0036a21": "未然。且待阿逸多出世。拍禪床下座。",
    "X70n1375_001:0036a22": "[0036a22] 上堂。舉智門祚和尚道。進一步則迷其理。退一步則",
    "X70n1375_001:0036a23": "失其事。大小智門和尚。被理事縛殺。龜峰則不然。若",
    "X70n1375_001:0036a24": "進一步。則三頭六臂。退一步。則錦上鋪花。且道與智",
    "X70n1375_001:0036b01": "門。是同是別。若道是同。法無定相。若道是別。佛法豈",
    "X70n1375_001:0036b02": "有兩般。若道不同不別。參學眼。在什麼處。畢竟如何。",
    "X70n1375_001:0036b03": "良久云。格。",
    "X70n1375_001:0036b04": "[0036b04] 上堂。兩曜劈箭急。一年彈指間。始見大暑小暑。又是",
    "X70n1375_001:0036b05": "小寒大寒。通身寒暑無回互。笑倒當年老洞山。",
    "X70n1375_001:0036b06": "[0036b06] 上堂。雨雪落紛紛。簷頭水滴滴。良哉觀世音。草裏跳",
    "X70n1375_001:0036b07": "不出。跳不出。也大屈。水裏烏龜鑽銕壁。咄。",
    "X70n1375_001:0036b08": "[0036b08] 出丫頭岩。謁施主歸。上堂。前日暫出見。武石江水。穿",
    "X70n1375_001:0036b09": "過丫頭岩鼻孔。回到弋陽。打從&#x9599;市叢中過。又見。管",
    "X70n1375_001:0036b10": "絃嘹喨。車馬駢闐。或笑或悲。或歌或舞。麤言細語。百",
    "X70n1375_001:0036b11": "種千般。從上諸佛。說不到處。歷代祖師。傳不及處。總",
    "X70n1375_001:0036b12": "被當頭道著。夜來夢裏記得。分分曉曉。準擬今辰舉",
    "X70n1375_001:0036b13": "一遍。供養大眾。五更起來。忽被一陣狂風。將樓頭鈴",
    "X70n1375_001:0036b14": "鐸一撼。山僧直得。口似磉磐。喝一喝。",
    "X70n1375_001:0036b15": "[0036b15] 上堂。祈雨請觀音。兼謝臺山長老。[0036b15] 拈拄杖云。法無定",
    "X70n1375_001:0036b16": "相。遇緣即宗。乃提起云。看看。有時變作觀音彌勒。魚",
    "X70n1375_001:0036b17": "行酒肆。十字縱橫。有時變作文殊普賢。各據一方。助",
    "X70n1375_001:0036b18": "佛揚化。而今在龜峰手裏。變作天大將軍。遊行四天",
    "X70n1375_001:0036b19": "下。檢察人間善惡。見我山中禪和子。祈求懇切。踴躍",
    "X70n1375_001:0036b20": "歡喜。不覺失&#x811A;。踏斷天台石橋。驚起東海龍王。向空",
    "X70n1375_001:0036b21": "中。轟一聲霹靂。直得乾坤陟暗。電走雲奔。觀音菩薩。",
    "X70n1375_001:0036b22": "忍俊不禁。出來。念箇真言曰。樹前樹後遶須彌。地神",
    "X70n1375_001:0036b23": "速報天神知。雷公霹靂天門開。大雨疾行無使遲。乃",
    "X70n1375_001:0036b24": "呵呵大笑云。將謂觀音菩薩。元來&#x5374;是圓應大師。喝",
    "X70n1375_001:0036c01": "一喝。",
    "X70n1375_001:0036c02": "[0036c02] 謝監收上堂。舉古德道。汝千百人中。若有一人大肯",
    "X70n1375_001:0036c03": "去。山僧作驢&#x99DE;物。供養你。有甚麼罪過。後來雪峰東",
    "X70n1375_001:0036c04": "山空和尚道。古人。不妨好心。要且揀僧布施。擇佛燒",
    "X70n1375_001:0036c05": "香。我觀此會。千百人。無一人不是大肯去底。所以自",
    "X70n1375_001:0036c06": "秀峰授了府命。即時披這毛衣。&#x99DE;所供養。徑入山來。",
    "X70n1375_001:0036c07": "入山則不無。且道。&#x99DE;底是什麼物。又作麼生供養。還",
    "X70n1375_001:0036c08": "有見得底麼。良久云。日日香花夜夜燈。[0036c08] 師云。二尊宿。",
    "X70n1375_001:0036c09": "身心不妨殊勝。撿點將來。大似說食不濟飢。龜峰論",
    "X70n1375_001:0036c10": "實不論&#x8657;。這裏眾雖不多。若非大肯去底。終不到此",
    "X70n1375_001:0036c11": "寂寞之&#x6FF5;。山僧老不以筋力為能。不暇&#x99DE;得物。供養",
    "X70n1375_001:0036c12": "你。只是&#x8D82;晴割了稻。乘時搬入倉。好箇休糧藥。渾勝",
    "X70n1375_001:0036c13": "別思量。",
    "X70n1375_001:0036c14": "[0036c14] 上堂。清&#x51C9;法眼和尚道。三通&#x76B7;罷。簇簇上來。佛法人",
    "X70n1375_001:0036c15": "事。一時周畢。後來天衣懷和尚道。三通&#x76B7;罷。簇簇上",
    "X70n1375_001:0036c16": "來。彼此相鈍置。古人與麼說話。也是徐六擔板。",
    "X70n1375_001:0036c17": "[0036c17] 上堂。月生一。拶倒銀山并銕壁。月生二。土宿騎牛穿",
    "X70n1375_001:0036c18": "&#x9599;市。月生三。屋頭幽鳥語喃喃。不是葛藤露布。亦非",
    "X70n1375_001:0036c19": "入理深談。正與麼時。賓主交參一句。作麼生道。萬仞",
    "X70n1375_001:0036c20": "懸&#x5D15;垂隻手。百花業裏現優曇。",
    "X70n1375_001:0036c21": "[0036c21] 上堂。佛昔於波羅奈。轉四諦法輪。開眼作夢。今乃復",
    "X70n1375_001:0036c22": "轉無上最大法輪。炙瘡瘢上更著艾焦。眾中莫有超",
    "X70n1375_001:0036c23": "毗盧。越釋迦底麼。出來向全機獨脫處。道取一轉語。",
    "X70n1375_001:0036c24": "龜峰拄杖子。兩手分付。如無。龜峰自道去也。以拄杖",
    "X70n1375_001:0037a01": "卓一下。下座。",
    "X70n1375_001:0037a02": "[0037a02] 上堂。從朝至暮。鐘魚&#x76B7;板。為汝諸人。發上上機了也。",
    "X70n1375_001:0037a03": "若信得及。塵沙諸佛。在諸人&#x811A;跟下[跳-兆+孛]跳。若信不及。",
    "X70n1375_001:0037a04": "龜峰拾得口喫飯。拍禪床下座。",
    "X70n1375_001:0037a05": "[0037a05] 上堂。汾州和尚道。識得拄杖子。行&#x811A;事畢。驀拈拄杖。",
    "X70n1375_001:0037a06": "豎起云。這箇是拄杖子。作麼生是行&#x811A;事。卓一下云。",
    "X70n1375_001:0037a07": "不會則生銕鑄成。會則匙挑不上。直饒向汾州未開",
    "X70n1375_001:0037a08": "口已前。別有轉身一路。也是雪峰道底。拍禪床。下座。",
    "X70n1375_001:0037a09": "[0037a09] 散華嚴會上堂。僧問。一塵含法界。一念越毗盧。一句",
    "X70n1375_001:0037a10": "宣無量義門。一相統無邊妙相。如何是四法界。師云。",
    "X70n1375_001:0037a11": "無孔銕鎚重下楔。僧云。如何是理法界。師云。一塵入",
    "X70n1375_001:0037a12": "正受。僧云。如何是事法界。師云。諸塵三昧起。僧云。如",
    "X70n1375_001:0037a13": "何是理事無礙法界。師云。淨瓶裏吐唾。&#x9262;盂裏屙屎。",
    "X70n1375_001:0037a14": "僧云。如何是事事無礙法界。師云。荒田不揀拈來草。",
    "X70n1375_001:0037a15": "生殺縱橫得自由。僧云。法界已蒙師指示。向上宗乘",
    "X70n1375_001:0037a16": "事若何。師云。言多去道轉遠 復云。古德道。一大藏",
    "X70n1375_001:0037a17": "教。是箇切&#x811A;。又道一大藏教。是箇之字。龜峰則不然。",
    "X70n1375_001:0037a18": "乃豎起掌云。一大藏教。盡在龜峰指甲縫裏。展開則",
    "X70n1375_001:0037a19": "彌綸三界。囊括十&#x8657;。玉轉珠回。輝天鑑地。&#x63D1;聚則綿",
    "X70n1375_001:0037a20": "綿密密。不漏絲毫。三乘罔測其由。千聖罕窮其際。不",
    "X70n1375_001:0037a21": "放開。不&#x63D1;聚。一多相入。理事圓融。一門通貫一切門。",
    "X70n1375_001:0037a22": "一法&#x5FA7;含一切法。普使人人。三百六十骨節。一一現",
    "X70n1375_001:0037a23": "無量妙身。八萬肆千毛端。頭頭彰寶王剎海。到這裏。",
    "X70n1375_001:0037a24": "入息不居陰界。出息不涉萬緣。常轉如是經。百千萬",
    "X70n1375_001:0037b01": "億卷。且道。不落功勛一句。作麼生道。良久云。百匝千",
    "X70n1375_001:0037b02": "重俱粉碎。倚天長劍逼人寒。",
    "X70n1375_001:0037b03": "[0037b03] 普請拽木上堂。三條椽下。衲帔蒙頭。百不知百不會。",
    "X70n1375_001:0037b04": "萬年一念。一念萬年。未是放身捨命處。深山裏钁頭",
    "X70n1375_001:0037b05": "邊。開畬種粟。搬土拽木。&#x811A;頭&#x811A;尾。橫三豎四。未是放",
    "X70n1375_001:0037b06": "身捨命處。擊碎兩重關。別有生機一路。龜峰有棒。未",
    "X70n1375_001:0037b07": "到你喫。且超然獨脫一句。作麼生道。喝一喝云。漆桶",
    "X70n1375_001:0037b08": "參堂去。",
    "X70n1375_001:0037b09": "[0037b09] 上堂。平旦清晨三月朝。南山蒼翠插雲霄。不須更覓",
    "X70n1375_001:0037b10": "西來意。&#x7255;外數聲婆餅焦。拍膝云。好大哥。",
    "X70n1375_001:0037b11": "[0037b11] 江迪功四月八日。請陞座說偈。[0037b11] 我佛生辰四月八。地",
    "X70n1375_001:0037b12": "涌金蓮隨步發。天上天下獨稱尊。微妙真機俱漏泄。",
    "X70n1375_001:0037b13": "雪山成道度眾生。四十九年無剩說。滔滔苦海架舟",
    "X70n1375_001:0037b14": "航。杳杳昏衢懸日月。文仲宣義濟陽公。曾向靈山蒙",
    "X70n1375_001:0037b15": "起&#x8382;。示現人間長者身。日用機輪活鱍鱍。一壽二富",
    "X70n1375_001:0037b16": "三康寧。總是前生修種得。今生福上更增修。果報來",
    "X70n1375_001:0037b17": "生愈超越。六門晝夜放毫光。萬罪紅爐飛片雪。安然",
    "X70n1375_001:0037b18": "端坐白牛車。金鎖玄關盡透脫。殊勝功德利無邊。宜",
    "X70n1375_001:0037b19": "爾子孫皆顯達。自知作佛更無疑。何必當來問彌勒。",
    "X70n1375_001:0037b20": "龜峰末後為全提。銕卵生兒樹上飛。",
    "X70n1375_001:0037b21": "[0037b21] 聖節上堂。威德熾盛與端嚴。名稱普聞及尊貴。如是",
    "X70n1375_001:0037b22": "六種義成就。饒益世間諸有情。莫有知恩報恩者麼。",
    "X70n1375_001:0037b23": "下座同詣大殿。啟建 聖節道場。",
    "X70n1375_001:0037b24": "[0037b24] 重九上堂。天地與我同根。萬物與我一體。且如天高",
    "X70n1375_001:0037c01": "地厚。水闊山遙。鵠白烏玄。松直棘曲。纖洪長短。一一",
    "X70n1375_001:0037c02": "不同。如何得同一體去。設使不受人謾。直下當頭。坐",
    "X70n1375_001:0037c03": "斷。我更問你。古佛與露柱相交。是第幾機。乃喝一喝。",
    "X70n1375_001:0037c04": "[0037c04] 記得。僧問古德。如何是祖師西來意。古德云。東籬黃",
    "X70n1375_001:0037c05": "菊。僧云。意旨如何。古德云。九日重陽。若是恁麼會。未",
    "X70n1375_001:0037c06": "夢見祖師西來意在。忽問龜峰。如何是祖師西來意。",
    "X70n1375_001:0037c07": "東籬黃菊。意旨如何。九日重陽。直是恁麼會始得。直",
    "X70n1375_001:0037c08": "饒會得。正好打折驢腰。",
    "X70n1375_001:0037c09": "[0037c09] 上堂。知之一字。眾妙之門。喝一喝云。是何言歟。利刃",
    "X70n1375_001:0037c10": "有蜜。舐之有割舌之傷。蠱毒之鄉。水也不得沾他一",
    "X70n1375_001:0037c11": "滴。昨日與麼。事不獲已。今日與麼。罪過彌天。忽有箇",
    "X70n1375_001:0037c12": "漢出來道。也是作賊人心&#x8657;。便好與他劈胸一拳。何",
    "X70n1375_001:0037c13": "故。免教伊向語&#x8109;裏著到。",
    "X70n1375_001:0037c14": "[0037c14] 謝新舊知事上堂。衲僧用處。鶻眼難窺。掀翻諸祖葛",
    "X70n1375_001:0037c15": "藤。扶豎叢林保社。或進或退。或卷或舒。劍刃上翻身。",
    "X70n1375_001:0037c16": "&#x6C37;凌上走馬。臨機縱奪互顯。主賓。豎去橫來。通身手",
    "X70n1375_001:0037c17": "眼則故是。只如興化打克賓罰底饡飯。青平笊籬木",
    "X70n1375_001:0037c18": "杓。還撈摝得上也無。這裏倜儻分明。許汝具衲僧眼。",
    "X70n1375_001:0037c19": "其或未然。曹源水急。迦葉峰高。",
    "X70n1375_001:0037c20": "[0037c20] 臘八上堂。明星&#x89B0;著眼睛枯。絕後何曾得再蘇。堪笑",
    "X70n1375_001:0037c21": "堪悲緣底事。一年一度被茶糊。",
    "X70n1375_001:0037c22": "[0037c22] 上堂。過去諸如來。斯門已成就。三生六十劫。見在諸",
    "X70n1375_001:0037c23": "菩薩。今各入圓明。墮坑落塹。未來修學人。當依如是",
    "X70n1375_001:0037c24": "法。矢上加尖。",
    "X70n1375_001:0038a01": "[0038a01] 為施主陞座說偈。[0038a01] 弋陽溪上諸檀越。勇猛精進難比",
    "X70n1375_001:0038a02": "況。年年歲歲入山來。總是如來親眷屬。如來法身等",
    "X70n1375_001:0038a03": "&#x8657;空。隨彼願心而顯發。譬如月輪出霄漢。照耀一切",
    "X70n1375_001:0038a04": "眾生前。眾生性水無有邊。我此一月能普現。水靜而",
    "X70n1375_001:0038a05": "清現全體。月非取水而遽來。水動而濁無定光。月非",
    "X70n1375_001:0038a06": "捨水而遽去。水有清濁有動靜。月無取捨無去來。於",
    "X70n1375_001:0038a07": "無取捨去來中。不見清濁動靜相。既無清濁動靜相。",
    "X70n1375_001:0038a08": "一一含攝無有餘。我心佛心眾生心。心佛眾生本平",
    "X70n1375_001:0038a09": "等。佛子當作如是觀。即獲世間諸利益。",
    "X70n1375_001:0038a10": "[0038a10] 歲夜小參。記得。死心和尚云。叢林小參。謂之家訓。莫",
    "X70n1375_001:0038a11": "是談玄說妙。舉古明今。五日上堂。三朝入室麼。錯。莫",
    "X70n1375_001:0038a12": "是行須。緩步。語要低聲。嚴淨律儀。精持戒行麼。錯。莫",
    "X70n1375_001:0038a13": "是行棒行喝。吞栗棘蓬。透金剛圈。輥雪峰毬。擔睦州",
    "X70n1375_001:0038a14": "板麼。錯。衲僧家。出一叢林。入一保社。箇箇頂門具眼。",
    "X70n1375_001:0038a15": "人人肘後有符。見自己。如生冤家。聞禪道。如風過樹。",
    "X70n1375_001:0038a16": "有時孤危壁立。線路不通。有時合水和泥。縱橫十字。",
    "X70n1375_001:0038a17": "逢佛殺佛。逢祖殺祖。造地獄業。結無間因。馬頷驢&#x984B;。",
    "X70n1375_001:0038a18": "神頭鬼面。終日坐而未&#x751E;坐。終日行而未&#x751E;行。終日",
    "X70n1375_001:0038a19": "著衣。未&#x751E;挂一縷絲。終日喫飯未&#x751E;咬一粒米。卷舒",
    "X70n1375_001:0038a20": "出沒。蕩蕩無拘。如水上葫蘆。觸著便動。拶著便轉轆",
    "X70n1375_001:0038a21": "轆地。如何近傍。如何湊泊。直饒三世諸佛。歷代宗師。",
    "X70n1375_001:0038a22": "古往今來。大善知識。各各現三頭六臂出來。只得拱",
    "X70n1375_001:0038a23": "手歸降。撿點將來。猶是守館驛。撮馬糞底見解。向衲",
    "X70n1375_001:0038a24": "僧門下。更買草鞋行&#x811A;在。那堪略無所證。一味&#x8657;頭。",
    "X70n1375_001:0038b01": "誣謗先賢。欺謾自己。等閑拶著。兩&#x811A;捎空。[0038b01] 乃以手拍",
    "X70n1375_001:0038b02": "膝云。噁。大丈夫兒。阿誰無分。隨身契券。本自分明。若",
    "X70n1375_001:0038b03": "解參詳。管取青霄獨步。且轉身一句。必竟如何。舉頭",
    "X70n1375_001:0038b04": "天外看。誰是我般人 復舉。僧問古德。生死以何為",
    "X70n1375_001:0038b05": "舟航。古德云。年盡不燒錢。有箇頌。舉似大眾。年盡不",
    "X70n1375_001:0038b06": "燒錢。鼠穴被蛇穿。直饒玄會得。對面隔西天。",
    "X70n1375_001:0038b07": "讚頌",
    "X70n1375_001:0038b08": "讚密庵禪師",
    "X70n1375_001:0038b09": "[0038b09] 狼毒肝腸。生銕面具。滿口鄉談。唱喏破句。滅臨濟正",
    "X70n1375_001:0038b10": "宗。起東山門戶。恁麼出世為人。未免秤鎚蘸醋。",
    "X70n1375_001:0038b11": "題廬山楞伽院",
    "X70n1375_001:0038b12": "[0038b12] 蘇內翰木三五筆。李夫人竹一二竿。會得楞伽印心",
    "X70n1375_001:0038b13": "法。不應來作畫圖看。",
    "X70n1375_001:0038b14": "題廬山圓通",
    "X70n1375_001:0038b15": "[0038b15] 水聲山色裏。猿嘯月明天。喚作圓通境。更參三十年。",
    "X70n1375_001:0038b16": "題烈山",
    "X70n1375_001:0038b17": "[0038b17] 舟船來往此登臨。酹酒燒錢慮轉深。大抵人心自巇",
    "X70n1375_001:0038b18": "嶮。心空山嶽自平沈。",
    "X70n1375_001:0038b19": "題長干塔",
    "X70n1375_001:0038b20": "[0038b20] 舍利無端應念來。浮圖平地擁崔嵬。當年不假金鎚",
    "X70n1375_001:0038b21": "力。爭得光明耀九垓。",
    "X70n1375_001:0038b22": "送雪峰化主",
    "X70n1375_001:0038b23": "[0038b23] 三毬輥動錯流傳。大用何曾得現前。千五百僧無頓",
    "X70n1375_001:0038b24": "放。累人走得&#x811A;皮穿。",
    "X70n1375_001:0038c01": "送聞兄持&#x9262;",
    "X70n1375_001:0038c02": "[0038c02] 聞聲悟道鳥投籠。祇麼無聞道未充。利劍拂開慳&#x608B;",
    "X70n1375_001:0038c03": "穴。全身輥入是非叢。&#x811A;頭&#x811A;尾無&#x8657;弁。山北山南有",
    "X70n1375_001:0038c04": "路通。一笑歸來能事畢。真金百鍊見全功。",
    "X70n1375_001:0038c05": "送觀禪客",
    "X70n1375_001:0038c06": "[0038c06] 西淛江邊話別時。斷頭船子疾如飛。白拈手裏分贓",
    "X70n1375_001:0038c07": "去。臨濟休誇小[病-丙+斯]兒。",
    "X70n1375_001:0038c08": "送道者幹瀾溪橋",
    "X70n1375_001:0038c09": "[0038c09] 萬古瀾溪上。無風浪拍空。路窮橋斷處。看子展神通。",
    "X70n1375_001:0038c10": "贈不欺信公監總餘杭建接待",
    "X70n1375_001:0038c11": "[0038c11] 衲僧自有通人愛。笑&#x63D1;空拳開接待。十字縱橫古路",
    "X70n1375_001:0038c12": "頭。做成活計潑天大。阿呵呵。也奇怪。是聖是凡俱捉",
    "X70n1375_001:0038c13": "敗。接取一箇半箇來。要與叢林作殃害。"
}