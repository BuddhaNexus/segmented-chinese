{
    "X64n1260_007:0041c12": "列祖提綱錄卷第七",
    "X64n1260_007:0041c14": "武林十八澗理安禪寺住持婁東行悅集",
    "X64n1260_007:0041c15": "五參提綱(住持○五參提綱。僅集禪燈諸錄。餘者浩繁不及具載)",
    "X64n1260_007:0041c16": "六祖能大師。上堂。謂眾曰。諸善知識。汝等各各淨心。",
    "X64n1260_007:0041c17": "聽吾說法。汝等諸人。自心是佛。更莫狐疑。外無一物。",
    "X64n1260_007:0041c18": "而能建立。皆是本心生萬種法。故經云。心生種種法",
    "X64n1260_007:0041c19": "生。心滅種種法滅。若欲成就種智。須達一相三昧。一",
    "X64n1260_007:0041c20": "行三昧。若於一切處。而不住相。彼相中。不生憎愛。亦",
    "X64n1260_007:0041c21": "無取捨。不念利益成壞等事。安閒恬靜。虗融澹泊。此",
    "X64n1260_007:0041c22": "名一相三昧。若於一切處。行住坐臥。純一直心。不動",
    "X64n1260_007:0041c23": "道場。真成淨土。名一行三昧。若人具二三昧。如地有",
    "X64n1260_007:0041c24": "種。能含藏長養。成就其實。一相一行。亦復如是。我今",
    "X64n1260_007:0042a01": "說法。猶如時雨。溥潤大地。汝等佛性。譬諸種子。遇茲",
    "X64n1260_007:0042a02": "霑洽。悉得發生。承吾旨者。決獲菩提。依吾行者。定證",
    "X64n1260_007:0042a03": "妙果。",
    "X64n1260_007:0042a04": "南陽忠國師。上堂。禪宗學者。應遵佛語。一乘了義。契",
    "X64n1260_007:0042a05": "自心源。不了義者。互不相許。如獅子身中蟲。夫為人",
    "X64n1260_007:0042a06": "師。若涉名利。別開異端。則自他何益。如世大匠。斤斧",
    "X64n1260_007:0042a07": "不傷其手。香象所負。非驢能堪。",
    "X64n1260_007:0042a08": "上堂。青蘿夤緣。直上寒松之頂。白雲淡泞。出沒太虗",
    "X64n1260_007:0042a09": "之中。萬法本閒。而人自閙。",
    "X64n1260_007:0042a10": "師與紫璘供奉論議。師陞座。奉曰。請師立義。某甲破。",
    "X64n1260_007:0042a11": "師曰。立義竟。奉曰。是甚麼義。師曰。果然不見。非公境",
    "X64n1260_007:0042a12": "界。便下座。",
    "X64n1260_007:0042a13": "南岳思禪師。示眾曰。道源不遠。性海非遙。但向己求。",
    "X64n1260_007:0042a14": "莫從他覓。覓即不得。得亦不真。",
    "X64n1260_007:0042a15": "扣氷古佛。上堂。四眾雲臻。教老僧說箇甚麼。便下座。",
    "X64n1260_007:0042a16": "馬祖一禪師。上堂。汝等諸人。各信自心是佛。此心即",
    "X64n1260_007:0042a17": "是佛心。達磨大師。從南天竺國來至中華。傳上乘一",
    "X64n1260_007:0042a18": "心之法。令汝等開悟。又引楞伽經文。以印眾生心地。",
    "X64n1260_007:0042a19": "恐汝顛倒。不自信此一心之法。各各有之。故楞伽經。",
    "X64n1260_007:0042a20": "以佛語心為宗。無門為法門。夫求法者。應無所求。心",
    "X64n1260_007:0042a21": "外無別佛。佛外無別心。不取善。不捨惡。淨穢兩邊。俱",
    "X64n1260_007:0042a22": "不依怙。達罪性空。念念不可得。無自性故。故三界唯",
    "X64n1260_007:0042a23": "心。森羅萬象。一法之所印。凡所見色。皆是見心。心不",
    "X64n1260_007:0042a24": "自心。因色故有。汝但隨時言說。即事即理。都無所礙。",
    "X64n1260_007:0042b01": "菩提道果。亦復如是。於心所生。即名為色。知色空故。",
    "X64n1260_007:0042b02": "生即不生。若了此意。乃可隨時著衣喫飯。長養聖胎。",
    "X64n1260_007:0042b03": "任運過時。更有何事。",
    "X64n1260_007:0042b04": "百丈海禪師。上堂。靈光獨耀。逈脫根塵。體露真常。不",
    "X64n1260_007:0042b05": "拘文字。心性無染。本自圓成。但離妄緣。即如如佛。",
    "X64n1260_007:0042b06": "盤山積禪師。上堂。心若無事。萬法不生。意絕玄機。纖",
    "X64n1260_007:0042b07": "塵何立。道本無體。因體而立名。道本無名。因名而得",
    "X64n1260_007:0042b08": "號。若言即心即佛。今時未入玄微。若言非心非佛。猶",
    "X64n1260_007:0042b09": "是指蹤極則。向上一路。千聖不傳。學者勞形。如猿捉",
    "X64n1260_007:0042b10": "影。",
    "X64n1260_007:0042b11": "上堂。夫心月孤圓。光吞萬象。光非照境。境亦非存。光",
    "X64n1260_007:0042b12": "境俱亡。復是何物。禪德。譬如擲劍揮空。莫論及之不",
    "X64n1260_007:0042b13": "及。斯乃空輪無迹。劍刃無虧。若能如是心心無知。全",
    "X64n1260_007:0042b14": "心即佛。全佛即人。人佛無異。始為道矣。",
    "X64n1260_007:0042b15": "上堂。禪德可中學道。似地擎山。不知山之孤峻。如石",
    "X64n1260_007:0042b16": "含玉。不知玉之無瑕。若如此者。是名出家。故導師云。",
    "X64n1260_007:0042b17": "法本不相礙三際亦復然。無為無事人。猶是金鎖難。",
    "X64n1260_007:0042b18": "所以靈源獨耀。道絕無生。大智非明。真空無迹。真如",
    "X64n1260_007:0042b19": "凡聖。皆是夢言。佛及涅槃。竝為增語。禪德。直須自看",
    "X64n1260_007:0042b20": "無人替代。",
    "X64n1260_007:0042b21": "上堂。三界無法。何處求心。四大本空。佛依何住。璿璣",
    "X64n1260_007:0042b22": "不動。寂爾無言。覿面相呈。更無餘事。珍重。",
    "X64n1260_007:0042b23": "楊岐叔禪師。上堂。羣靈一源。假名為佛。體竭形銷而",
    "X64n1260_007:0042b24": "不滅。金流樸散而常存。性海無風。金波自涌。心靈絕",
    "X64n1260_007:0042c01": "非。萬象齊照。體斯理者。不言而徧歷沙界。不用而功",
    "X64n1260_007:0042c02": "益玄化。如何背覺反合塵勞。於陰界中。妄自囚執。",
    "X64n1260_007:0042c03": "馬頭藏禪師。上堂。知而無知。不是無知。而說無知。",
    "X64n1260_007:0042c04": "南泉願禪師。上堂。然燈佛道了也。若心相所思。出生",
    "X64n1260_007:0042c05": "諸法。虗假不實。何以故。心尚無有。云何出生諸法。猶",
    "X64n1260_007:0042c06": "如形影分別虗空。如人取聲安置篋中。亦如吹網欲",
    "X64n1260_007:0042c07": "令氣滿。故老宿云。不是心不是佛不是物。且教你兄",
    "X64n1260_007:0042c08": "弟。行履據說。十地菩薩。住首楞嚴三昧。得諸佛秘密",
    "X64n1260_007:0042c09": "法藏。自然得一切禪定解脫。神通妙用。至一切世界。",
    "X64n1260_007:0042c10": "普現色身。或示現成等正覺。轉大法輪。入涅槃。使無",
    "X64n1260_007:0042c11": "量入毛孔。演一句經無量劫。其義不盡。教化無量億",
    "X64n1260_007:0042c12": "千眾生。得無生法忍。尚喚作所知愚。極微細所知愚。",
    "X64n1260_007:0042c13": "與道全乖。大難大難。珍重。",
    "X64n1260_007:0042c14": "上堂曰。王老師。自小養一頭水牯牛。擬向溪東牧。不",
    "X64n1260_007:0042c15": "免食他國王水草。擬向溪西牧。亦不免食他國王水",
    "X64n1260_007:0042c16": "草。不如隨分納些些。總不見得。",
    "X64n1260_007:0042c17": "上堂。道箇如如。早是變了也。今時師僧。須向異類中",
    "X64n1260_007:0042c18": "行。歸宗曰。雖行畜生行。不得畜生報。師曰。孟八郎漢。",
    "X64n1260_007:0042c19": "又恁麼去也。",
    "X64n1260_007:0042c20": "上堂。文殊普賢。昨夜三更相打。每人與二十棒。趁出",
    "X64n1260_007:0042c21": "院去也。趙州曰。和尚棒教誰喫。師曰。且道。王老師。過",
    "X64n1260_007:0042c22": "在甚處。州禮拜。",
    "X64n1260_007:0042c23": "上堂。王老師賣身去也。還有人買麼。一僧出曰。某甲",
    "X64n1260_007:0042c24": "買。師曰。不作貴不作賤。汝作麼生買。僧無對。",
    "X64n1260_007:0043a01": "鹽官安國師。上堂。謂眾曰。虗空為皷。須彌為椎。甚麼",
    "X64n1260_007:0043a02": "人打得。眾無對。",
    "X64n1260_007:0043a03": "歸宗常禪師。上堂。從上古德。不是無知解。他高尚之",
    "X64n1260_007:0043a04": "士。不同常流。今時不能自成自立。虗度時光。諸子莫",
    "X64n1260_007:0043a05": "錯用心。無人替汝。亦無汝用心處。莫就他覓。從前祇",
    "X64n1260_007:0043a06": "是依他解。發言皆滯。光不透脫。祇為目前有物。",
    "X64n1260_007:0043a07": "上堂。吾今欲說禪。諸子總近前。大眾近前。師曰。汝聽",
    "X64n1260_007:0043a08": "觀音行。善應諸方所問。如何是觀音行。師乃彈指曰。",
    "X64n1260_007:0043a09": "諸人還聞否。曰。聞。師曰。一隊漢。向者裏覓甚麼。以棒",
    "X64n1260_007:0043a10": "趂出。大笑歸方丈。",
    "X64n1260_007:0043a11": "茱萸和尚。上堂。擎起一橛竹曰。還有人虗空釘得橛",
    "X64n1260_007:0043a12": "麼。時有靈虗上座。出眾曰。虗空是橛。師擲下竹。便下",
    "X64n1260_007:0043a13": "座。",
    "X64n1260_007:0043a14": "大梅常禪師。上堂。汝等諸人。各自回心達本。莫逐其",
    "X64n1260_007:0043a15": "末。但得其本。其末自至。若欲識本。唯了自心。此心。元",
    "X64n1260_007:0043a16": "是一切世間出世間法根本故。心生種種法生。心滅",
    "X64n1260_007:0043a17": "種種法滅。且不附一切善惡而生。萬法本自如如。",
    "X64n1260_007:0043a18": "黃檗運禪師。上堂。大眾雲集。乃曰。汝等諸人。欲何所",
    "X64n1260_007:0043a19": "求。以拄杖趂之。大眾不散。師却復坐曰。汝等諸人。盡",
    "X64n1260_007:0043a20": "是噇酒糟漢。恁麼行脚。取笑於人。但見八百一千人",
    "X64n1260_007:0043a21": "處便去。不可圖他熱閙也。老漢行脚時。或遇草根下",
    "X64n1260_007:0043a22": "有一箇漢。便從頂門上一錐看。他若知痛痒。可以布",
    "X64n1260_007:0043a23": "袋盛米供養他。可中總似汝。如此容易。何處更有今",
    "X64n1260_007:0043a24": "日事也。汝等既稱行脚。亦須著些精神好。還知道大",
    "X64n1260_007:0043b01": "唐國內無禪師麼。時有僧問。諸方尊宿。盡聚眾開化。",
    "X64n1260_007:0043b02": "為甚麼却道無禪師。師曰。不道無禪。祇是無師。闍黎",
    "X64n1260_007:0043b03": "不見。馬大師下。有八十四人坐道場。得馬師正法眼",
    "X64n1260_007:0043b04": "者。止三兩人。廬山歸宗和尚。是其一。夫出家人。須知",
    "X64n1260_007:0043b05": "有從上來事分始得。且如四祖下。牛頭橫說竪說。猶",
    "X64n1260_007:0043b06": "未知向上關捩子。有此眼目。方辨得邪正。宗黨且當",
    "X64n1260_007:0043b07": "人事。宜不能體會得。但知學言語。念向皮袋裏安著。",
    "X64n1260_007:0043b08": "到處稱我會禪。還替得汝生死麼。輕忽老宿。入地獄",
    "X64n1260_007:0043b09": "如箭。我纔見汝入門來。便識得了也。還知麼。急須努",
    "X64n1260_007:0043b10": "力。莫容易事。持片衣口食。空過一生。明眼人笑汝。久",
    "X64n1260_007:0043b11": "後。總被俗漢筭將去。在宜自看遠近是阿誰面上事。",
    "X64n1260_007:0043b12": "若會即便會。若不會即散去。珍重。",
    "X64n1260_007:0043b13": "香嚴端禪師。上堂。僧問。如何是直截根源。師乃擲下",
    "X64n1260_007:0043b14": "拄杖。便歸方丈。",
    "X64n1260_007:0043b15": "上堂。語是謗寂是誑。語寂向上有路在。老僧口門窄。",
    "X64n1260_007:0043b16": "不能與汝說得。便下座。",
    "X64n1260_007:0043b17": "上堂。問正因為甚麼無事。師曰。我不曾停留。乃曰。假",
    "X64n1260_007:0043b18": "饒重重剝得淨盡無停留。權時施設。亦是方便接人。",
    "X64n1260_007:0043b19": "若是那邊事。無有是處。",
    "X64n1260_007:0043b20": "杭州天龍和尚。上堂。大眾。莫待老僧。上來便上來。下",
    "X64n1260_007:0043b21": "去便下去。各有華藏性海。具足功德。無礙光明。各各",
    "X64n1260_007:0043b22": "參取。珍重。",
    "X64n1260_007:0043b23": "龜山具禪師。上堂。動容瞬目。無出當人。一念淨心。本",
    "X64n1260_007:0043b24": "來是佛。仍說偈曰。心本絕塵何用洗。身中無病豈求",
    "X64n1260_007:0043c01": "醫。欲知是佛非身處。明鑑高懸未照時。",
    "X64n1260_007:0043c02": "黃州安禪師。上堂。言不落句。佛祖徒施。玄韻不墜。誰",
    "X64n1260_007:0043c03": "人知得。",
    "X64n1260_007:0043c04": "大慈中禪師。上堂。山僧不解答話。祇能識病。時有僧",
    "X64n1260_007:0043c05": "出。師便歸方丈。",
    "X64n1260_007:0043c06": "趙州諗禪師。上堂。如明珠在掌。胡來胡現。漢來漢現。",
    "X64n1260_007:0043c07": "老僧把一枝草。為丈六金身用。把丈六金身。為一枝",
    "X64n1260_007:0043c08": "草用。佛是煩惱。煩惱是佛。僧問。未審。是佛誰家煩惱。",
    "X64n1260_007:0043c09": "師曰。與一切人煩惱。曰。如何免得。師曰。用免作麼。",
    "X64n1260_007:0043c10": "上堂。金佛不度爐。木佛不度火。泥佛不度水。真佛內",
    "X64n1260_007:0043c11": "裏坐。菩提涅槃。真如佛性。盡是貼體衣服。亦名煩惱。",
    "X64n1260_007:0043c12": "實際理地。甚麼處著。一心不生。萬法無咎。汝但究理",
    "X64n1260_007:0043c13": "坐看三二十年。若不會。截取老僧頭去。夢幻空華。徒",
    "X64n1260_007:0043c14": "勞把捉。心若不異萬法。一如既不從外得。更拘執作",
    "X64n1260_007:0043c15": "麼。如羊相似。亂拾物安向口裏。老僧見藥山和尚道。",
    "X64n1260_007:0043c16": "有人問著。但教合取狗口老僧亦教合取狗口。取我",
    "X64n1260_007:0043c17": "是垢。不取我是淨。一似獵狗專欲得物。喫佛法在甚",
    "X64n1260_007:0043c18": "麼處。千人萬人。盡是覓佛漢子。於中覓一箇道人。無",
    "X64n1260_007:0043c19": "若與空王為弟子。莫教心病最難醫。未有世界。早有",
    "X64n1260_007:0043c20": "此性。世界壞時。此性不壞。一從見老僧後。更不是別",
    "X64n1260_007:0043c21": "人。祇是箇主人公。者箇更向外覓作麼。正恁麼時。莫",
    "X64n1260_007:0043c22": "轉頭換腦。若轉頭換腦。即失却也。僧問。承師有言。世",
    "X64n1260_007:0043c23": "界壞時。此性不壞。如何是此性。師曰。四大五陰。曰。此",
    "X64n1260_007:0043c24": "猶是壞底。如何是此性。師曰。四大五陰。",
    "X64n1260_007:0044a01": "上堂。纔有是非紛然失心。還有答話分也無。僧舉似",
    "X64n1260_007:0044a02": "洛浦。浦扣齒。又舉似雲居。居曰。何必。僧回舉似師。師",
    "X64n1260_007:0044a03": "曰。南方大有人喪身失命。曰。請和尚舉。師纔舉前語。",
    "X64n1260_007:0044a04": "僧指旁僧曰。者箇師僧。喫却飯了。作恁麼語話。師休",
    "X64n1260_007:0044a05": "去。",
    "X64n1260_007:0044a06": "上堂。正人說邪法。邪法悉皆正。邪人說正法。正法悉",
    "X64n1260_007:0044a07": "皆邪。諸方難見易識。我者裏易見難識。",
    "X64n1260_007:0044a08": "上堂。謂眾曰。我向行脚到南方。火爐頭有箇無賓主",
    "X64n1260_007:0044a09": "話。直至如今無人舉著。",
    "X64n1260_007:0044a10": "上堂。至道無難。唯嫌揀擇。纔有言語。是揀擇。是明白。",
    "X64n1260_007:0044a11": "老僧不在明白裏。是汝還護惜也無。時有僧問。既不",
    "X64n1260_007:0044a12": "在明白裏。護惜箇甚麼。師曰。我亦不知。僧曰。和尚既",
    "X64n1260_007:0044a13": "不知。為甚道不在明白裏。師曰。問事即得。禮拜了退。",
    "X64n1260_007:0044a14": "別僧問。至道無難。唯嫌揀擇。是時人窠窟否。師曰。曾",
    "X64n1260_007:0044a15": "有人問我。老僧直得五年分疎不下。又問。至道無難。",
    "X64n1260_007:0044a16": "唯嫌揀擇。如何是不揀擇。師曰。天上天下唯我獨尊。",
    "X64n1260_007:0044a17": "曰。此猶是揀擇。師曰。田庫奴甚處是揀擇。僧無語。",
    "X64n1260_007:0044a18": "上堂。兄弟。若從南方來者。即與下載。若從北方來者。",
    "X64n1260_007:0044a19": "即與上載。所以道。近上人問道即失道。近下人問道",
    "X64n1260_007:0044a20": "即得道。",
    "X64n1260_007:0044a21": "上堂。兄弟莫久立有事商量無事。向衣鉢下坐窮理",
    "X64n1260_007:0044a22": "好。老僧行脚時。除二時粥飯。是雜用心處。除外更無",
    "X64n1260_007:0044a23": "別用心處。若不如是大遠在。",
    "X64n1260_007:0044a24": "上堂。謂眾曰。你若一生不離叢林。不語五年十載。無",
    "X64n1260_007:0044b01": "人喚你作啞漢。已後佛也不柰你何。你若不信。截取",
    "X64n1260_007:0044b02": "老僧頭去。",
    "X64n1260_007:0044b03": "大茅和尚。上堂。欲識諸佛師。向無明心內識取。欲識",
    "X64n1260_007:0044b04": "常住不凋性。向萬物遷變處識取。",
    "X64n1260_007:0044b05": "陳尊宿。上堂。我見百丈。不識好惡。大眾纔集。以拄杖",
    "X64n1260_007:0044b06": "一時打下。復召大眾。眾回首。乃云。是甚麼。有甚共語",
    "X64n1260_007:0044b07": "處。又黃檗和尚亦然。復召大眾。眾回首。乃云。月似彎",
    "X64n1260_007:0044b08": "弓。少雨多風。猶較些子。",
    "X64n1260_007:0044b09": "上堂。裂開也在我。揑聚也在我。時有僧問。如何是裂",
    "X64n1260_007:0044b10": "開。師曰。三九二十七。菩提涅槃。真如解脫。即心即佛。",
    "X64n1260_007:0044b11": "我且與麼道。你又作麼生。曰。某甲不與麼道。師曰。醆",
    "X64n1260_007:0044b12": "子撲落地。碟子成七片。曰。如何是揑聚。師乃斂手而",
    "X64n1260_007:0044b13": "坐。",
    "X64n1260_007:0044b14": "大隨真禪師。上堂。此性。本來清淨。具足萬德。但以染",
    "X64n1260_007:0044b15": "淨二緣。而有差別。故諸聖悟之。一向淨用。而成覺道。",
    "X64n1260_007:0044b16": "凡夫迷之。一向染用。沒溺輪回。其體不二。故般若云。",
    "X64n1260_007:0044b17": "無二無二分。無別無斷故。",
    "X64n1260_007:0044b18": "丹霞然禪師。上堂。阿你渾家。切須保護一靈之物。不",
    "X64n1260_007:0044b19": "是你造作名邈。得更說甚薦與不薦。吾往日見石頭。",
    "X64n1260_007:0044b20": "亦祇教切須自保護。此事不是你談話得。阿你渾家。",
    "X64n1260_007:0044b21": "各有一坐具地。更疑甚麼禪。可是你解底物。豈有佛",
    "X64n1260_007:0044b22": "可成。佛之一字。永不喜聞。阿你自看。善巧方便。慈悲",
    "X64n1260_007:0044b23": "喜捨。不從外得。不著方寸。善巧是文殊。方便是普賢。",
    "X64n1260_007:0044b24": "你更擬趂逐甚麼物。不用經求落空去。今時學者。紛",
    "X64n1260_007:0044c01": "紛擾擾。皆是參禪問道。吾此間。無道可修。無法可證。",
    "X64n1260_007:0044c02": "一飲一啄。各自有分。不用疑慮。在在處處。有恁麼底。",
    "X64n1260_007:0044c03": "若識得釋迦即老凡夫。是阿你須自看取。莫一盲引",
    "X64n1260_007:0044c04": "眾盲。相將入火坑。夜裏暗雙陸。賽彩若為生。珍重。",
    "X64n1260_007:0044c05": "三平義忠禪師。上堂。今時人出來。盡學馳求造作。將",
    "X64n1260_007:0044c06": "當自己眼目。有甚麼相當。阿汝欲學麼。不要諸餘。汝",
    "X64n1260_007:0044c07": "等各有本分事。何不體取作麼。心憤憤口悱悱。有甚",
    "X64n1260_007:0044c08": "麼利益。分明向汝說。若要修行路。及諸聖建立化門。",
    "X64n1260_007:0044c09": "自有大藏教文在。若是宗門中事。宜汝切不得錯用",
    "X64n1260_007:0044c10": "心。僧問。宗門中。還有學路也無。師曰。有一路滑如苔。",
    "X64n1260_007:0044c11": "曰。學人還攝得否。師曰。不擬心汝自看。",
    "X64n1260_007:0044c12": "馬頰山本空禪師。上堂。祇者施為動轉。還合得本來",
    "X64n1260_007:0044c13": "祖翁麼。若合得。十二時中。無虗棄底道理。若合不得。",
    "X64n1260_007:0044c14": "喫茶說話。往往喚作茶話在。僧便問。如何免得不成",
    "X64n1260_007:0044c15": "茶話去。師曰。你識得口也未。曰。如何是口。師曰。兩片",
    "X64n1260_007:0044c16": "皮也不識。曰。如何是本來祖翁。師曰。大眾前不要牽",
    "X64n1260_007:0044c17": "爺恃娘。曰。大眾忻然去也。師曰。你試點大眾性看。僧",
    "X64n1260_007:0044c18": "作禮。師曰。伊往往道一性一切性在。僧欲進語。師曰。",
    "X64n1260_007:0044c19": "孤負平生行脚眼。",
    "X64n1260_007:0044c20": "本生禪師。拈拄杖示眾曰。我若拈起。你便向未拈起",
    "X64n1260_007:0044c21": "時作道理。我若不拈起。你便向拈起時作主宰。且道。",
    "X64n1260_007:0044c22": "老僧為人在甚處。時有僧出曰。不敢妄生節目。師曰。",
    "X64n1260_007:0044c23": "也知闍黎不分外。曰。低低處平之有餘。高高處觀之",
    "X64n1260_007:0044c24": "不足。師曰。節目上更生節目。僧無語。師曰。掩鼻偷香。",
    "X64n1260_007:0045a01": "空招罪犯。",
    "X64n1260_007:0045a02": "夾山會禪師。上堂。有祖以來。時人錯會。相承至今。以",
    "X64n1260_007:0045a03": "佛祖言句。為人師範。若或如此。却成狂人無智人去。",
    "X64n1260_007:0045a04": "他祇指示汝。無法本是道。道無一法。無佛可成。無道",
    "X64n1260_007:0045a05": "可得。無法可取。無法可捨。所以老僧道。目前無法。意",
    "X64n1260_007:0045a06": "在目前。他不是目前法。若向佛祖邊學。此人未具眼",
    "X64n1260_007:0045a07": "在。何故。皆屬所依。不得自在。本祇為生死茫茫。識性",
    "X64n1260_007:0045a08": "無自由分。千里萬里。求善知識。須具正眼求脫虗謬",
    "X64n1260_007:0045a09": "之見。定取目前生死。為復實有。為復實無。若有人定",
    "X64n1260_007:0045a10": "得許汝出頭。上根之人。言下明道。中下根器。波波浪",
    "X64n1260_007:0045a11": "走。何不向生死中定當。取何處更疑佛疑祖。替汝生",
    "X64n1260_007:0045a12": "死。有智人笑汝。汝若不會。更聽一頌。勞持生死法。唯",
    "X64n1260_007:0045a13": "向佛邊求。目前迷正理。撥火覓浮漚。",
    "X64n1260_007:0045a14": "上堂。不知天曉。悟不由師。龍門躍鱗。不墮漁人之手。",
    "X64n1260_007:0045a15": "但意不寄私緣。舌不親玄旨。正好知音。此名俱生話。",
    "X64n1260_007:0045a16": "若向玄旨疑去。賺殺闍黎。困魚止濼。鈍鳥棲蘆。雲水",
    "X64n1260_007:0045a17": "非闍黎。闍黎非雲水。老僧於雲水。而得自在。闍黎又",
    "X64n1260_007:0045a18": "作麼生。",
    "X64n1260_007:0045a19": "上堂。聞中生解。意下丹青。目前即美。久蘊成病。青山",
    "X64n1260_007:0045a20": "與白雲。從來不相到。機絲不挂梭頭事。文彩縱橫意",
    "X64n1260_007:0045a21": "自殊。嘉祥一路。智者知疏。瑞草無根。賢者不貴。",
    "X64n1260_007:0045a22": "上堂。金烏玉兔。交互爭輝。坐却日頭。天下黯黑。上唇",
    "X64n1260_007:0045a23": "與下唇。從來不相識。明明向君道。莫令眼顧著。何也。",
    "X64n1260_007:0045a24": "日月未足為明。天地未足為大。空中不運斤。巧匠不",
    "X64n1260_007:0045b01": "遺蹤。見性不留佛。悟道不存師。尋常老僧道。目覩瞿",
    "X64n1260_007:0045b02": "曇。猶如黃葉。一大藏教。是老僧坐具。祖師玄旨。是破",
    "X64n1260_007:0045b03": "草鞋。寧可赤脚。不著最好。",
    "X64n1260_007:0045b04": "上堂。我二十年住此山。未曾舉著宗門中事。有僧問。",
    "X64n1260_007:0045b05": "承和尚有言。二十年住此山。未曾舉著宗門中事。是",
    "X64n1260_007:0045b06": "否。師曰。是。僧便掀倒禪床。師休去。至明日。普請掘一",
    "X64n1260_007:0045b07": "坑。令侍者請昨日僧。至曰。老僧二十年。說無義語。今",
    "X64n1260_007:0045b08": "日請上座打殺老僧。埋向坑裡。便請若不打殺老僧。",
    "X64n1260_007:0045b09": "上座自著打殺。埋在坑中始得。其僧歸堂。束裝潛去。",
    "X64n1260_007:0045b10": "上堂。百草頭薦取老僧。閙市裡識取天子。",
    "X64n1260_007:0045b11": "上堂。眼不挂戶。意不停玄。直得靈草不生。猶是五天",
    "X64n1260_007:0045b12": "之位。珠光月魄。不是出頭時。此間無老僧。五路頭無",
    "X64n1260_007:0045b13": "闍黎。",
    "X64n1260_007:0045b14": "九峰虔禪師。上堂。諸兄弟還識得命麼。欲知命流泉",
    "X64n1260_007:0045b15": "是命。湛寂是身。千波競涌是文殊境界。一亘晴空是",
    "X64n1260_007:0045b16": "普賢床榻。其次借一句子是指月。於中事是話月從",
    "X64n1260_007:0045b17": "上宗門中事。如節度使信旗相似。且如諸方先德。未",
    "X64n1260_007:0045b18": "建許多名目。指陳已前諸兄弟。約甚麼體格商量。到",
    "X64n1260_007:0045b19": "者裏不假三寸試話會看。不假耳試釆聽看。不假眼",
    "X64n1260_007:0045b20": "試辨白看。所以道。聲前拋不出。句後不藏形。盡乾坤",
    "X64n1260_007:0045b21": "大地。都來是汝當人箇體。向甚麼處。安眼耳鼻舌。莫",
    "X64n1260_007:0045b22": "但向意根下圖度作解。盡未來際亦未有休歇去。所",
    "X64n1260_007:0045b23": "以洞山道。擬將心意學玄宗。大似西行却向東。珍重。",
    "X64n1260_007:0045b24": "涌泉欣禪師。上堂。我四十九年在者裏。尚自有時走",
    "X64n1260_007:0045c01": "作。汝等諸人。莫開大口。見解人多。行解人萬中無一。",
    "X64n1260_007:0045c02": "箇見解言語。總要知通。若識不盡。敢道輪回去在。為",
    "X64n1260_007:0045c03": "何如此。葢為識漏未盡。汝但盡却。今時始得成立。亦",
    "X64n1260_007:0045c04": "喚作立中功。轉功就他去。亦喚作就中功。親他去我。",
    "X64n1260_007:0045c05": "所以道。親人不得度。渠不度親人恁麼。譬喻尚不會。",
    "X64n1260_007:0045c06": "薦取渾崙底。但管取性亂動。舌頭不見洞山道。相續",
    "X64n1260_007:0045c07": "也大難。汝須知有此事。若不知有啼哭有日在。",
    "X64n1260_007:0045c08": "洛浦安禪師。上堂。末後一句。始到牢關。鎖斷要津。不",
    "X64n1260_007:0045c09": "通凡聖。尋常向諸人道。任從天下樂欣欣。我獨不肯。",
    "X64n1260_007:0045c10": "欲知上流之士。不將佛祖言教貼在額頭上。如龜負",
    "X64n1260_007:0045c11": "圖。自取喪身之兆。鳳縈金網趍霄漢。以何期直。須旨",
    "X64n1260_007:0045c12": "外明宗。莫向言中取。則是以石人機似汝也。解唱巴",
    "X64n1260_007:0045c13": "歌。汝若似石人雪曲也。應和指南一路。智者知疏。",
    "X64n1260_007:0045c14": "牛頭微禪師。上堂。三世諸佛。用一點伎倆。不得天下",
    "X64n1260_007:0045c15": "老師口。似匾擔諸人作麼生。大不容易。除非知有。餘",
    "X64n1260_007:0045c16": "莫能知。",
    "X64n1260_007:0045c17": "泐潭牟禪師。上堂。僧問。百丈捲席意旨如何。師曰。珍",
    "X64n1260_007:0045c18": "重。便下堂。",
    "X64n1260_007:0045c19": "德山鑒禪師。上堂。若也於己無事。則勿妄求。妄求而",
    "X64n1260_007:0045c20": "得。亦非得也。汝但無事於心。無心於事。則虗而靈。空",
    "X64n1260_007:0045c21": "而妙。若毛端許。言之本末者。皆為自欺。何故。毫氂繫",
    "X64n1260_007:0045c22": "念。三塗業因。瞥爾情生。萬劫覊鎖。聖名凡號。盡是虗",
    "X64n1260_007:0045c23": "聲。殊相劣形。皆為幻色。汝欲求之。得無累乎。及其厭",
    "X64n1260_007:0045c24": "之。又成大患。終而無益。",
    "X64n1260_007:0046a01": "上堂。我先祖見處。即不然。者裏無祖無佛。達磨是老",
    "X64n1260_007:0046a02": "臊胡。釋迦老子是乾屎橛。文殊普賢是擔屎漢。等覺",
    "X64n1260_007:0046a03": "妙覺是破執凡夫。菩提涅槃是繫驢橛。十二分教是",
    "X64n1260_007:0046a04": "鬼神簿拭瘡疣紙。四果三賢初心十地是守古塚鬼。",
    "X64n1260_007:0046a05": "自救不了。",
    "X64n1260_007:0046a06": "巖頭奯禪師。上堂。吾甞究涅槃經七八年。覩三兩段",
    "X64n1260_007:0046a07": "義。似衲僧說話。又曰。休休時。有一僧。出禮拜。請師舉。",
    "X64n1260_007:0046a08": "師曰。吾教意如∴字三點。第一向東方下一點。點開",
    "X64n1260_007:0046a09": "諸菩薩眼。第二向西方下一點。點諸菩薩命根。第三",
    "X64n1260_007:0046a10": "向上方下一點。點諸菩薩頂。此是第一段義。又曰。吾",
    "X64n1260_007:0046a11": "教意如摩醯首羅。擘開面門。竪亞一隻眼。此是第二",
    "X64n1260_007:0046a12": "段義。又曰。吾教意猶如塗毒皷。擊一聲。遠近聞者皆",
    "X64n1260_007:0046a13": "喪。此是第三段義。時小嚴上座問。如何是塗毒皷。師",
    "X64n1260_007:0046a14": "以兩手按膝亞身曰。韓信臨朝底。嚴無語。",
    "X64n1260_007:0046a15": "雪峰存禪師。上堂。南山有一條鼈鼻蛇。汝等諸人切",
    "X64n1260_007:0046a16": "須好看。長慶出曰。今日堂中大有人喪身失命。雲門",
    "X64n1260_007:0046a17": "以拄杖攛。向師前作怕勢。有僧舉似玄沙。沙曰。須是",
    "X64n1260_007:0046a18": "稜兄始得。然雖如是。我即不然。曰和尚作麼生。沙曰。",
    "X64n1260_007:0046a19": "用南山作麼。",
    "X64n1260_007:0046a20": "上堂。此事如一片田地相似。一任諸人耕種。無有不",
    "X64n1260_007:0046a21": "承此恩力者。玄沙曰。且作麼生是者田地。師曰看。沙",
    "X64n1260_007:0046a22": "曰。是即是某甲不與麼。師曰。你作麼生。沙曰。祇是人",
    "X64n1260_007:0046a23": "人底。",
    "X64n1260_007:0046a24": "上堂。盡大地是箇解脫門。把手拽伊。不肯入。時一僧",
    "X64n1260_007:0046b01": "出曰。和尚怪某甲不得。又一僧曰。用入作甚麼。師便",
    "X64n1260_007:0046b02": "打。",
    "X64n1260_007:0046b03": "陞座。眾集定。師輥出木毬。玄沙遂捉來安舊處。",
    "X64n1260_007:0046b04": "玄沙備禪師。上堂。佛道閑曠。無有程途。無門解脫之",
    "X64n1260_007:0046b05": "門。無意道人之意。不在三際。故不可昇沈。建率乖真。",
    "X64n1260_007:0046b06": "非屬造化。動則起生死之本。靜則醉昏沉之鄉。動靜",
    "X64n1260_007:0046b07": "雙泯。即落空亡。動靜雙收。瞞頇佛性。必須對塵對境。",
    "X64n1260_007:0046b08": "如枯木寒灰。臨時應用。不失其宜。鏡照諸像。不亂光",
    "X64n1260_007:0046b09": "輝。鳥飛空中。不雜空色。所以十方無影像。三界絕行",
    "X64n1260_007:0046b10": "蹤。不墮往來機。不住中間意。鐘中無皷響。皷中無鐘",
    "X64n1260_007:0046b11": "聲。鐘皷不相交。句句無前後。如壯士展臂。不藉他力。",
    "X64n1260_007:0046b12": "獅子遊行。豈求伴侶。九霄絕翳。何在穿通。一段光明。",
    "X64n1260_007:0046b13": "未曾昏昧。若到者裏。體寂寂。常的的。日赫燄無邊表",
    "X64n1260_007:0046b14": "圓覺。空中不動搖。吞爍乾坤迥然照。夫佛出世者。元",
    "X64n1260_007:0046b15": "無出入。名相無體。道本如如。法爾天真。不同修證。祇",
    "X64n1260_007:0046b16": "要虗閑。不昧作用。不涉塵泥。箇中纖毫道不盡。即為",
    "X64n1260_007:0046b17": "魔王眷屬。句前句後。是學人難處。所以一句當天八",
    "X64n1260_007:0046b18": "萬門。永絕生死。直饒得似秋潭月影。靜夜鐘聲。隨扣",
    "X64n1260_007:0046b19": "擊以無虧。觸波瀾而不散。猶是生死岸頭事。道人行",
    "X64n1260_007:0046b20": "處。如火銷氷。終不却成氷。箭既離弦。無返回勢。所以",
    "X64n1260_007:0046b21": "牢籠不肯住。呼喚不回頭。古聖不安排。至今無處所。",
    "X64n1260_007:0046b22": "若到者裏。步步登玄。不屬邪正。識不能識。智不能知。",
    "X64n1260_007:0046b23": "動便失宗。覺即迷旨。二乘膽顫。十地魂驚。語路處絕。",
    "X64n1260_007:0046b24": "心行處滅。直得釋迦掩室於摩竭。淨名杜口于毗耶。",
    "X64n1260_007:0046c01": "須菩提唱無說而顯道。釋梵絕聽而雨花。若與麼見",
    "X64n1260_007:0046c02": "前。更疑何事。沒棲泊處離去來。今限約不得。心思路",
    "X64n1260_007:0046c03": "絕。不因莊嚴。本來真淨。動用語笑。隨處明了。更無欠",
    "X64n1260_007:0046c04": "少。今時人不悟箇中道理。妄自涉事涉塵。處處染著。",
    "X64n1260_007:0046c05": "頭頭繫絆。縱悟則塵境紛紜。名相不實。便擬凝心斂",
    "X64n1260_007:0046c06": "念。攝事歸空。閉目藏睛。纔有念起。旋旋破除。細想纔",
    "X64n1260_007:0046c07": "生。即便遏捺。如此見解。即是落空亡底外道。魂不散",
    "X64n1260_007:0046c08": "底死人。冥冥漠漠。無覺無知。塞耳偷鈴。徒自欺誑。者",
    "X64n1260_007:0046c09": "裏分別。則不然也。不是隈門傍戶。句句現前。不得商",
    "X64n1260_007:0046c10": "量。不涉文墨。本絕塵境。本無位次。權名箇出家兒。畢",
    "X64n1260_007:0046c11": "竟無踪迹。真如凡聖。地獄人天。祇是療狂子之方。虗",
    "X64n1260_007:0046c12": "空尚無改變。大道豈有昇沉。悟則縱橫。不離本際。若",
    "X64n1260_007:0046c13": "到者裏。凡聖也無立處。若向句中作意。則沒溺殺人。",
    "X64n1260_007:0046c14": "若向外馳求。又落魔界。只如向上。沒可安排。恰似焰",
    "X64n1260_007:0046c15": "爐。不藏蚊蚋。此理本來平坦。何用剗除。動靜揚眉是",
    "X64n1260_007:0046c16": "真解脫道。不疆為意度。建立乖真。若到者裏。纖毫不",
    "X64n1260_007:0046c17": "受。指意則差。便是千聖出頭來。也安一字。不得久立。",
    "X64n1260_007:0046c18": "珍重。",
    "X64n1260_007:0046c19": "長慶稜禪師。上堂。良久曰。莫道今夜較些子。便下座。",
    "X64n1260_007:0046c20": "上堂。撞著道伴。交肩過一生。參學事畢。",
    "X64n1260_007:0046c21": "上堂。淨潔打疊了。也却近前問我。覓我劈脊。與你一",
    "X64n1260_007:0046c22": "棒。有一棒到你。你須生慚愧。無一棒到你。你又向甚",
    "X64n1260_007:0046c23": "麼處會。",
    "X64n1260_007:0046c24": "皷山晏國師。上堂。良久曰。南泉在日。亦有人舉要。且",
    "X64n1260_007:0047a01": "不識南泉即今。莫有識南泉者麼。試出來對眾驗看。",
    "X64n1260_007:0047a02": "時有僧出。禮拜纔起。師曰。作麼生。僧近前曰。咨和尚。",
    "X64n1260_007:0047a03": "師曰。不才請。退乃曰。經有經師。論有論師。律有律師。",
    "X64n1260_007:0047a04": "有圅有號。有部有帙。各有人傳持。且佛法是建立教",
    "X64n1260_007:0047a05": "禪道。乃止啼之說。他諸聖出興。葢為人心不等。巧開",
    "X64n1260_007:0047a06": "方便。遂有多門。受疾不同。處方還異。在有破有。居空",
    "X64n1260_007:0047a07": "叱空。二患既除。中道須遣。皷山所以道。句不當機。言",
    "X64n1260_007:0047a08": "非展事。承言者喪。滯句者迷。不唱言前。寧談句後。直",
    "X64n1260_007:0047a09": "至釋迦掩室。淨名杜口。大士梁時。童子當日。一問二",
    "X64n1260_007:0047a10": "問三問。盡有人了也。諸仁者合作麼生。",
    "X64n1260_007:0047a11": "明招謙禪師。上堂。金鋒敵勝。罕遇知音。同死同生。萬",
    "X64n1260_007:0047a12": "中無一。尋言逐句。其數河沙。舉古舉今。滅胡種族。向",
    "X64n1260_007:0047a13": "上一路啐啄猶乖。儒士相逢握鞭回首。沙門所見誠",
    "X64n1260_007:0047a14": "實苦哉。拋却真金。隨隊撮土。報諸稚子。莫謾波波。解",
    "X64n1260_007:0047a15": "得他玄。猶兼瓦礫。不如一擲驀過太虗。祇者靈鋒。阿",
    "X64n1260_007:0047a16": "誰敢近。任君來箭。方稱丈夫。擬欲吞聲。不消一钁。",
    "X64n1260_007:0047a17": "羅漢琛禪師。上堂。宗門玄妙。為當祇恁麼也。更別有",
    "X64n1260_007:0047a18": "奇特。若別有奇特。汝且舉將來看。若無去不可將兩",
    "X64n1260_007:0047a19": "箇字便當却宗乘也。何者兩箇字。謂宗乘教乘也。汝",
    "X64n1260_007:0047a20": "纔道著宗乘。便是宗乘。道著教乘。便是教乘。禪德。佛",
    "X64n1260_007:0047a21": "法宗乘。元來由汝口裏。安立名字。作取說取便是也。",
    "X64n1260_007:0047a22": "斯須向者裏。說平說實。說圓說常。禪德。汝喚甚麼作",
    "X64n1260_007:0047a23": "平實。把甚麼作圓常。傍家行脚。理須甄別。莫相埋沒。",
    "X64n1260_007:0047a24": "得些子聲色名字。貯在心頭。道我會解。善能揀辨。汝",
    "X64n1260_007:0047b01": "且會箇甚麼。揀箇甚麼。記持得底是名字。揀辨得底",
    "X64n1260_007:0047b02": "是聲色。若不是聲色名字。汝又作麼生。記持揀辨。風",
    "X64n1260_007:0047b03": "吹松樹也。是聲蝦蟇老鵶叫也。是聲何不那裏聽取",
    "X64n1260_007:0047b04": "揀擇去。若那裏有箇意度模樣。祇如老師口裏。又有",
    "X64n1260_007:0047b05": "多少意度。與上座莫錯。即今聲色摐摐地。為當相及",
    "X64n1260_007:0047b06": "不相及。若相及。即汝靈性金剛祕密。應有壞滅去也。",
    "X64n1260_007:0047b07": "何以如此為聲貫破汝耳。色穿破汝眼因緣。即塞却",
    "X64n1260_007:0047b08": "汝幻妄。走殺汝聲色體。爾不可容也。若不相及。又甚",
    "X64n1260_007:0047b09": "麼處得聲色來會麼。相及不相及。試裁辨看少間。又",
    "X64n1260_007:0047b10": "道是圓常平實。甚麼人恁麼道。未是黃夷村裏漢。解",
    "X64n1260_007:0047b11": "恁麼說。是他古聖垂些子。相助顯發。今時不識好惡。",
    "X64n1260_007:0047b12": "便安圓實。道我別有宗風玄妙。釋迦佛無舌頭。不如",
    "X64n1260_007:0047b13": "汝些子。便恁麼點胸。若論殺盜婬罪。雖重猶輕。尚有",
    "X64n1260_007:0047b14": "歇時。此箇謗般若。瞎却眾生眼。入阿鼻地獄吞鐵丸。",
    "X64n1260_007:0047b15": "莫將為等閒。所以古人道。過在化主。不干汝事。珍重。",
    "X64n1260_007:0047b16": "安國球禪師。上堂。我此間粥飯因緣。為兄弟舉唱。終",
    "X64n1260_007:0047b17": "是不常。欲得省要。却是山河大地與汝發明。其道既",
    "X64n1260_007:0047b18": "常。亦能究竟。若從文殊門入者。一切無為土木瓦礫。",
    "X64n1260_007:0047b19": "助汝發機。若從觀音門入者。一切音響蝦蟇蚯蚓。助",
    "X64n1260_007:0047b20": "汝發機。若從普賢門入者。不動步而到。以此三門方",
    "X64n1260_007:0047b21": "便示汝。如將一隻折箸攪大海水。令彼魚龍。知水為",
    "X64n1260_007:0047b22": "命。會麼。若無智眼而審諦之。任汝百般巧妙。不為究",
    "X64n1260_007:0047b23": "竟。",
    "X64n1260_007:0047b24": "水陸儼禪師。上堂。大眾集定。師下座。捧香爐。巡行大",
    "X64n1260_007:0047c01": "眾前曰。供養十方諸佛。便歸方丈。",
    "X64n1260_007:0047c02": "龍濟修禪師。上堂。具足凡夫法。凡夫不知具足聖人",
    "X64n1260_007:0047c03": "法。聖人不會。聖人若會。即是凡夫。凡夫若知。即是聖",
    "X64n1260_007:0047c04": "人。此兩語一理二義。若人辨得。不妨於佛法中有箇",
    "X64n1260_007:0047c05": "入處。若辨不得。莫道不疑好。珍重。",
    "X64n1260_007:0047c06": "上堂。卷簾除却障。閉戶生窒礙。祇者障與礙。古今無",
    "X64n1260_007:0047c07": "人會。會得是障礙。不會不自在。",
    "X64n1260_007:0047c08": "溈山祐禪師。上堂。夫道人之心。質直無偽。無背無面。",
    "X64n1260_007:0047c09": "無詐妄心。一切時中。視聽尋常。更無委曲。亦不閉眼",
    "X64n1260_007:0047c10": "塞耳。但情不附物。即得從上諸聖。祇說濁邊。過患若",
    "X64n1260_007:0047c11": "無。如許多惡覺情見想習之事。譬如秋水澄渟。清淨",
    "X64n1260_007:0047c12": "無為。澹泞無礙。喚他作道人。亦名無事人。時有僧問。",
    "X64n1260_007:0047c13": "頓悟之人。更有修否。師曰。若真悟得本他自知時。修",
    "X64n1260_007:0047c14": "與不修。是兩頭語。如今初心雖從緣。得一念頓悟。自",
    "X64n1260_007:0047c15": "理猶有。無始曠劫習氣。未能頓淨。須教渠淨除。現業",
    "X64n1260_007:0047c16": "流識。即是修也。不可別有法教渠修行趣向。從聞入",
    "X64n1260_007:0047c17": "理。聞理深妙。心自圓明。不居惑地。縱有百千妙義。抑",
    "X64n1260_007:0047c18": "揚當時。此乃得坐披衣自解。作活計始得。以要言之。",
    "X64n1260_007:0047c19": "則實際理地。不受一塵。萬行門中。不捨一法。若也單",
    "X64n1260_007:0047c20": "刀直入。則凡聖情盡。體露真常。理事不二。即如如佛。",
    "X64n1260_007:0047c21": "上堂。僧出曰。請和尚為眾說法。師曰。我為汝得徹困",
    "X64n1260_007:0047c22": "也。僧禮拜。",
    "X64n1260_007:0047c23": "上堂。仲冬嚴寒。年年事晷。運推移事。若何仰山進前",
    "X64n1260_007:0047c24": "叉手而立。師曰。我情知汝答者話不得。香嚴曰。某甲",
    "X64n1260_007:0048a01": "偏答得者話。師躡前問。嚴亦進前叉手而立。師曰。賴",
    "X64n1260_007:0048a02": "遇寂子不會。",
    "X64n1260_007:0048a03": "上堂。今時人但直下。體取不會底。正是汝心。正是汝",
    "X64n1260_007:0048a04": "佛。若向外得一知一解。將為禪道。且沒交涉。名運糞",
    "X64n1260_007:0048a05": "入。不名運糞出。汙汝心田。所以道不是道。",
    "X64n1260_007:0048a06": "上堂。老僧百年後。向山下作一頭水牯牛。左脇下書",
    "X64n1260_007:0048a07": "五字。曰溈山僧某甲。當恁麼時。喚作溈山僧。又是水",
    "X64n1260_007:0048a08": "牯牛。喚作水牯牛。又是溈山僧。畢竟喚作甚麼即得。",
    "X64n1260_007:0048a09": "仰山出禮拜而退。雲居膺代曰。師無異號。資福寶曰。",
    "X64n1260_007:0048a10": "當時但作此○相拓呈之。新羅和尚作此[○@牛]拓呈之。",
    "X64n1260_007:0048a11": "又曰。同道者方知。芭蕉徹作此[(○@初)/((○@衣)*(○@佛))]相拓呈之。又曰。說",
    "X64n1260_007:0048a12": "也說了也。注也注了也。悟取好。乃述偈曰。不是溈山",
    "X64n1260_007:0048a13": "不是牛。一身兩號實難酬。離却兩頭應須道。如何道",
    "X64n1260_007:0048a14": "得出常流。",
    "X64n1260_007:0048a15": "仰山寂禪師。住東平時。溈山令僧送書并鏡與師。師",
    "X64n1260_007:0048a16": "上堂。提起示眾曰。且道是溈山鏡東平鏡。若道是東",
    "X64n1260_007:0048a17": "平鏡。又是溈山送來。若道是溈山鏡。又在東平手裏。",
    "X64n1260_007:0048a18": "道得則留取。道不得則撲破去也。眾無語。師遂撲破。",
    "X64n1260_007:0048a19": "便下座。",
    "X64n1260_007:0048a20": "上堂。汝等諸人。各自回光返照。莫記吾言。汝無始劫",
    "X64n1260_007:0048a21": "來。背明投暗。妄想根深。卒難頓拔。所以假設方便。奪",
    "X64n1260_007:0048a22": "汝麤識。如將黃葉止啼。有甚麼是處。亦如人將百種",
    "X64n1260_007:0048a23": "貨物與金寶。作一舖。貨賣祇擬。輕重來機。所以道。石",
    "X64n1260_007:0048a24": "頭是真金舖。我者裏是雜貨舖。有人來覓鼠糞。我亦",
    "X64n1260_007:0048b01": "拈與。他來覓真金。我亦拈與。他時有僧問。鼠糞即不",
    "X64n1260_007:0048b02": "要。請和尚真金。師曰。囓鏃擬開口。驢年亦不會。僧無",
    "X64n1260_007:0048b03": "對。師曰。索喚則有交易。不索喚則無我。若說禪宗身",
    "X64n1260_007:0048b04": "邊。要一人相伴亦無。豈況有五百七百眾耶。我若東",
    "X64n1260_007:0048b05": "說西說。則爭頭向前采拾。如將空拳誑小兒。都無實",
    "X64n1260_007:0048b06": "處。我今分明向汝說聖邊事。且莫將心凑泊。但向自",
    "X64n1260_007:0048b07": "己性海。如實而修。不要三明六通。何以故。此是聖末",
    "X64n1260_007:0048b08": "邊事。如今且要識心達本。但得其本。不愁其末。他時",
    "X64n1260_007:0048b09": "後日。自具去在。若未得本。縱饒將情學他亦不得。汝",
    "X64n1260_007:0048b10": "豈不見溈山和尚云。凡聖情盡。體露真常。事理不二。",
    "X64n1260_007:0048b11": "即如如佛。",
    "X64n1260_007:0048b12": "香嚴閒禪師。上堂。若論此事。如人上樹。口衘樹枝。脚",
    "X64n1260_007:0048b13": "不踏枝。手不攀枝。樹下忽有人問。如何是祖師西來",
    "X64n1260_007:0048b14": "意。不對他。又違他所問。若對他。又喪身失命。當恁麼",
    "X64n1260_007:0048b15": "時。作麼生即得。時有虎頭招。上座出眾云。樹上即不",
    "X64n1260_007:0048b16": "問。未上樹時。請和尚道。師乃呵呵大笑。",
    "X64n1260_007:0048b17": "上堂。道由悟達。不在語言。況是密密堂堂。曾無間隔。",
    "X64n1260_007:0048b18": "不勞心意。暫借回光。日用全功。迷途自背。",
    "X64n1260_007:0048b19": "芭蕉清禪師。上堂。拈拄杖。示眾曰。你有拄杖子。我與",
    "X64n1260_007:0048b20": "你拄杖子。你無拄杖子。我奪却你拄杖子。靠拄杖。下",
    "X64n1260_007:0048b21": "座。",
    "X64n1260_007:0048b22": "上堂。如人行次。忽遇前面萬丈深坑。背後野火來逼。",
    "X64n1260_007:0048b23": "兩畔是荊棘叢林。若也向前。則墮在坑塹。若也退後。",
    "X64n1260_007:0048b24": "則野火燒身。若也轉側。則被荊棘林礙。當與麼時。作",
    "X64n1260_007:0048c01": "麼生免得。若也免得。合有出身之路。若免不得。墮身",
    "X64n1260_007:0048c02": "死漢。",
    "X64n1260_007:0048c03": "上堂。我年二十八。到仰山參見南塔見。上堂曰。汝等",
    "X64n1260_007:0048c04": "諸人。若是箇漢。從娘肚裏出來。便作獅子吼好麼。我",
    "X64n1260_007:0048c05": "於言下。歇得身心。便住五載。",
    "X64n1260_007:0048c06": "鹿苑和尚。上堂展手曰。天下老和尚諸上座命根。總",
    "X64n1260_007:0048c07": "在者裏。有僧出曰。還收得也無。師曰。天台石橋側。曰",
    "X64n1260_007:0048c08": "某甲不恁麼。師曰。伏惟尚饗。",
    "X64n1260_007:0048c09": "芭蕉圓禪師。上堂。三千大千世界。夜來被老僧。都合",
    "X64n1260_007:0048c10": "成一塊輥。向須彌頂上帝釋。大怒拈得。撲成粉碎。諸",
    "X64n1260_007:0048c11": "上座還覺頭痛也無。良久曰。莫不識痛痒好。珍重。",
    "X64n1260_007:0048c12": "承天確禪師。示眾。正令提綱猶是揑窠。造偽佛法。祇",
    "X64n1260_007:0048c13": "對特地。謾驀上流。問著即參差。答著即交互。大德擬",
    "X64n1260_007:0048c14": "向甚麼處下口。然則如是事。無一向權柄在手。縱奪",
    "X64n1260_007:0048c15": "臨機。有疑請問。",
    "X64n1260_007:0048c16": "資福邃禪師。上堂。隔江見資福剎竿。便回去。脚根下",
    "X64n1260_007:0048c17": "好與三十棒。況過江來時。有僧纔出。師曰。不堪共語。",
    "X64n1260_007:0048c18": "芭蕉徹禪師。上堂。眼中無翳。空裏無花。水長船高。泥",
    "X64n1260_007:0048c19": "多佛大。莫將問來。我也無答。會麼。問在答處。答在問",
    "X64n1260_007:0048c20": "處。便下座。",
    "X64n1260_007:0048c21": "臨濟玄禪師。上堂。僧問。如何是真佛真法真道。乞師",
    "X64n1260_007:0048c22": "開示。師曰。佛者心清淨是。法者心光明是。道者處處",
    "X64n1260_007:0048c23": "無礙淨光是。三即一。皆是空名而無實有。如真正作。",
    "X64n1260_007:0048c24": "道人念念。心不間斷。自達磨大師。從西土來。祇是覓",
    "X64n1260_007:0049a01": "箇不受人惑底人。後遇二祖。一言便了。始知從前虗",
    "X64n1260_007:0049a02": "用功夫。山僧今日見處。與祖佛不別。第一句中薦得。",
    "X64n1260_007:0049a03": "堪與祖佛為師。若第二句中薦得。堪與人天為師。若",
    "X64n1260_007:0049a04": "第三句中薦得。自救不了。僧便問。如何是第一句。師",
    "X64n1260_007:0049a05": "曰。三要印開朱點窄。未容擬議主賓分。曰如何是第",
    "X64n1260_007:0049a06": "二句。師曰。妙解豈容無著問。漚和爭負截流機。曰如",
    "X64n1260_007:0049a07": "何是第三句。師曰。但看棚頭弄傀儡。抽牽全藉裏頭",
    "X64n1260_007:0049a08": "人。乃曰。大凡演唱宗乘一句中。須具三玄門。一玄門",
    "X64n1260_007:0049a09": "須具三要。有權有實。有照有用。汝等諸人作麼生會。",
    "X64n1260_007:0049a10": "示眾參學之人。大須仔細。如賓主相見。便有言論往",
    "X64n1260_007:0049a11": "來。或應物現形。或全體作用。或把機權喜怒。或現半",
    "X64n1260_007:0049a12": "身。或乘獅子。或乘象王。如有真正學人便喝。先拈出",
    "X64n1260_007:0049a13": "一箇膠盆子。善知識不辯是境便上他。境上作模作",
    "X64n1260_007:0049a14": "樣。便被學人又喝。前人不肯放下。此是膏肓之病。不",
    "X64n1260_007:0049a15": "堪醫治。喚作賓看主。或是善知識不拈出物。祇隨學",
    "X64n1260_007:0049a16": "人問處即奪。學人被奪抵死。不肯放此。是主看賓。或",
    "X64n1260_007:0049a17": "有學人應一箇清淨境。出善知識前知識。辨得是境。",
    "X64n1260_007:0049a18": "把得拋向坑裏。學人言大好善知識知識。即云咄哉。",
    "X64n1260_007:0049a19": "不識好惡。學人便禮拜。此喚作主看主。或有學人披",
    "X64n1260_007:0049a20": "枷帶鎖。出善知識前知識。便與安一重枷鎖。學人歡",
    "X64n1260_007:0049a21": "喜。彼此不辨。喚作賓看賓。大德。山僧所舉。皆是辨魔",
    "X64n1260_007:0049a22": "揀異。知其邪正。",
    "X64n1260_007:0049a23": "上堂。有一人論劫。在途中。不離家舍。有一人離家舍。",
    "X64n1260_007:0049a24": "不在途中。那箇合受人天供養。",
    "X64n1260_007:0049b01": "上堂。一人在孤峰頂上。無出身路。一人在十字街頭。",
    "X64n1260_007:0049b02": "亦無向背。且道那箇在前。那箇在後。不作維摩詰。不",
    "X64n1260_007:0049b03": "作傅大士。珍重。",
    "X64n1260_007:0049b04": "示眾。我有時先照後用。有時先用後照。有時照用同",
    "X64n1260_007:0049b05": "時。有時照用不同時。先照後用。有人在。先用後照。有",
    "X64n1260_007:0049b06": "法在照用同時。驅耕夫之牛。奪饑人之食。敲骨取髓。",
    "X64n1260_007:0049b07": "痛下針錐。照用不同時。有問有答。立賓立主。合水和",
    "X64n1260_007:0049b08": "泥。應機接物。若是過量人。向未舉已前。撩起便行。猶",
    "X64n1260_007:0049b09": "較些子。",
    "X64n1260_007:0049b10": "上堂。大眾夫為法者。不避喪身失命。我于黃檗先師",
    "X64n1260_007:0049b11": "處。三度問佛法的的大意。三度被打。如蒿枝拂相似。",
    "X64n1260_007:0049b12": "如今更思一頓。誰為下手。時有僧出曰。某甲下手。師",
    "X64n1260_007:0049b13": "度與拄杖。僧擬接。師便打。",
    "X64n1260_007:0049b14": "興化獎禪師。示眾。我聞前廊下也喝。後架裏也喝。諸",
    "X64n1260_007:0049b15": "子汝莫盲喝亂喝。直饒喝得興化。向虗空裏。却撲下",
    "X64n1260_007:0049b16": "來。一點氣也無。待我蘇息起來。向汝道未在。何故。我",
    "X64n1260_007:0049b17": "未曾向紫羅帳裏撒珍珠。與汝諸人去在。胡喝亂喝",
    "X64n1260_007:0049b18": "作麼。",
    "X64n1260_007:0049b19": "三聖然禪師。上堂。我逢人即出。出則不為人。便下座。",
    "X64n1260_007:0049b20": "灌溪閒禪師。上堂曰。我在臨濟爺爺處得半杓。末山",
    "X64n1260_007:0049b21": "孃孃處得半杓。共成一杓喫了。直至如今飽不饑。",
    "X64n1260_007:0049b22": "上堂。十方無壁落。四畔亦無門。露裸裸。赤灑灑。無可",
    "X64n1260_007:0049b23": "把。便下座。",
    "X64n1260_007:0049b24": "幽州空和尚。上堂。眾集。有僧出曰。擬問不問時如何。",
    "X64n1260_007:0049c01": "師曰嗄。僧便喝。師曰[囗@力]。僧又喝。師拈拄杖。僧曰瞎。師",
    "X64n1260_007:0049c02": "拋下拄杖曰。今日失利。僧曰。草賊大敗。便歸眾。師以",
    "X64n1260_007:0049c03": "手向空。點一點曰。大眾還有人辨得麼。若有辯得者。",
    "X64n1260_007:0049c04": "出來對眾道看。師良久曰。頂門上眼。也鑒不破。便下",
    "X64n1260_007:0049c05": "座。",
    "X64n1260_007:0049c06": "南院顒禪師。上堂。赤肉團上。壁立千仞。僧問。赤肉團",
    "X64n1260_007:0049c07": "上。壁立千仞。豈不是和尚道。師曰是。僧便掀倒禪床。",
    "X64n1260_007:0049c08": "師曰。者瞎驢亂作。僧擬議。師便打。",
    "X64n1260_007:0049c09": "上堂。諸方祇具啐啄同時眼。不具啐啄同時用。僧便",
    "X64n1260_007:0049c10": "問。如何是啐啄同時用。師曰。作家不啐啄。啐啄同時",
    "X64n1260_007:0049c11": "失。曰此猶未是某甲問處。師曰。汝問處作麼生。僧曰",
    "X64n1260_007:0049c12": "失。師便打。其僧不肯。後於雲門會下。聞二僧舉此話。",
    "X64n1260_007:0049c13": "一僧曰。當時南院棒折那。其僧忽契悟。",
    "X64n1260_007:0049c14": "風穴沼禪師。上堂。夫參學眼目。臨機直須大用現前。",
    "X64n1260_007:0049c15": "勿自拘於小節。設使言前薦得。猶是滯殻迷封。縱然",
    "X64n1260_007:0049c16": "句下精通。未免觸途狂見。應是從前依他作解。明珠",
    "X64n1260_007:0049c17": "兩岐。與你一時掃却。直教箇箇如獅子兒。吒呀地哮",
    "X64n1260_007:0049c18": "吼一聲。壁立千仞。誰敢正眼覷著。覷著即瞎却渠眼。",
    "X64n1260_007:0049c19": "時有僧問。如何是正法眼。師曰。即便[翟*支]瞎。曰[翟*支]瞎後",
    "X64n1260_007:0049c20": "如何。師曰。撈天摸地。",
    "X64n1260_007:0049c21": "上堂。舉寒山詩曰。梵志死去來。魂識見閻老。讀盡百",
    "X64n1260_007:0049c22": "王書。未免受捶拷。一稱南無佛。皆以成佛道。僧問如",
    "X64n1260_007:0049c23": "何是一稱南無佛。師曰。燈連鳳翅當堂照。月映娥眉",
    "X64n1260_007:0049c24": "[((白日+田)/廾)*頁]面看。",
    "X64n1260_007:0050a01": "上堂。若立一塵。家國興盛。野老顰蹙。不立一塵。家國",
    "X64n1260_007:0050a02": "喪亡。野老安帖。於此明得。闍黎無分。全是老僧。於此",
    "X64n1260_007:0050a03": "不明。老僧却是闍黎。闍黎與老僧。亦能悟却天下人。",
    "X64n1260_007:0050a04": "亦能瞎却天下人。欲識闍黎麼。右邊一拍。者裡是。欲",
    "X64n1260_007:0050a05": "識老僧麼。左邊一拍。者裏是。",
    "X64n1260_007:0050a06": "上堂。若是上上之流。各有證據。略赴箇程限。中下之",
    "X64n1260_007:0050a07": "機。各須英俊。當處出生。隨處滅盡。如爆龜紋爆。即成",
    "X64n1260_007:0050a08": "兆不爆。成鈍欲爆。不爆直下便揑。",
    "X64n1260_007:0050a09": "上堂。三千劍客。恥見莊周。赤眉橫肩。得無訛謬。他時",
    "X64n1260_007:0050a10": "變豹。後五日看。珍重。",
    "X64n1260_007:0050a11": "首山念禪師。上堂。第一句薦得。堪與佛祖為師。第二",
    "X64n1260_007:0050a12": "句薦得。堪與人天為師。第三句薦得。自救不了。時有",
    "X64n1260_007:0050a13": "僧問。如何是第一句。師曰。大用不揚眉。棒下須見血。",
    "X64n1260_007:0050a14": "曰慈悲何在。師曰。送出三門外。問如何是第二句。師",
    "X64n1260_007:0050a15": "曰。不打恁麼驢漢。曰將接何人。師曰。如斯爭柰何。問",
    "X64n1260_007:0050a16": "如何是第三句。師曰。解問無人答。曰即今祗對者是",
    "X64n1260_007:0050a17": "誰。師曰。莫使外人知。曰和尚是第幾句薦得。師曰。月",
    "X64n1260_007:0050a18": "落三更穿市過。問維摩默然。文殊贊善。未審此意如",
    "X64n1260_007:0050a19": "何。師曰。當時聽眾必不如是。曰既不如是。維摩默然",
    "X64n1260_007:0050a20": "又且如何。師曰。知恩者少。負恩者多。乃曰。若論此事。",
    "X64n1260_007:0050a21": "實不甚一箇元子脚。便下座。",
    "X64n1260_007:0050a22": "上堂。三要得親切。第一莫將問來問。還會麼。問在答",
    "X64n1260_007:0050a23": "處。答在問處。汝若將問來問。老僧在汝脚底。汝若擬",
    "X64n1260_007:0050a24": "議。即沒交涉。時有僧出禮拜。師便打。僧便問。挂錫幽",
    "X64n1260_007:0050b01": "巖時如何。師曰錯。僧曰錯。師又打。",
    "X64n1260_007:0050b02": "汾陽昭禪師。上堂。謂眾曰。汾陽門下有西河獅子。當",
    "X64n1260_007:0050b03": "門踞坐。但有來者。即便齩殺。有何方便。入得汾陽門。",
    "X64n1260_007:0050b04": "見得汾陽人。若見汾陽人者。堪與祖佛為師。不見汾",
    "X64n1260_007:0050b05": "陽人。盡是立地死漢。如今還有人入得麼。快須入取。",
    "X64n1260_007:0050b06": "免得孤負平生。不是龍門客。切忌遭點額。那箇是龍",
    "X64n1260_007:0050b07": "門客。一齊點下。舉起拄杖曰。速退速退。珍重。",
    "X64n1260_007:0050b08": "上堂。先聖云。一句語須具三玄門。一玄門須具三要。",
    "X64n1260_007:0050b09": "阿那箇是三玄三要底句。快會取好。各自思量。還得",
    "X64n1260_007:0050b10": "穩當也未。古德已前行脚。聞一箇因緣。未明中間。直",
    "X64n1260_007:0050b11": "下飲食無味。睡臥不安。火急決擇。莫將為小事。所以",
    "X64n1260_007:0050b12": "大覺老人。為一大事因緣。出現于世。想計他從上行",
    "X64n1260_007:0050b13": "脚。不為遊山翫水。看州府奢華。片衣口食。皆為聖心",
    "X64n1260_007:0050b14": "未通。所以驅馳行脚。決擇深奧。傳唱敷揚。博問先知。",
    "X64n1260_007:0050b15": "親近高德。葢為續佛心燈。紹隆祖代。興崇聖種。接引",
    "X64n1260_007:0050b16": "後機。自利利他。不忘先跡。如今還有商量者麼。有即",
    "X64n1260_007:0050b17": "出來。大家商量。僧問。如何是接初機底句。師曰。汝是",
    "X64n1260_007:0050b18": "行脚僧。曰如何是辯衲僧底句。師曰。西方日出卯。曰",
    "X64n1260_007:0050b19": "如何是正令行底句。師曰。千里特來望舊面。曰如何",
    "X64n1260_007:0050b20": "是立乾坤底句。師曰。北俱盧洲長粳米。食者無貪亦",
    "X64n1260_007:0050b21": "無瞋。乃曰。將此四轉語。驗天下衲僧。纔見你出來。驗",
    "X64n1260_007:0050b22": "得了也。問如何是學人著力處。師曰。嘉州打大象。曰",
    "X64n1260_007:0050b23": "如何是學人轉身處。師曰。陝府灌鐵牛。曰如何是學",
    "X64n1260_007:0050b24": "人親切處。師曰。西河弄獅子。乃曰。若人會此三句。已",
    "X64n1260_007:0050c01": "辯三玄。更有三要語在。切須薦取。不是等閒。與大眾",
    "X64n1260_007:0050c02": "頌出。三玄三要事難分。得意忘言道易親。一句明明",
    "X64n1260_007:0050c03": "該萬象。重陽九日菊花新。",
    "X64n1260_007:0050c04": "上堂。凡一句語。須具三玄門。每一玄門。須具三要。有",
    "X64n1260_007:0050c05": "照有用。或先照後用。或先用後照。或照用同時。或照",
    "X64n1260_007:0050c06": "用不同時。先照後用。且要共你商量。先用後照。你也",
    "X64n1260_007:0050c07": "須是箇人始得。照用同時。你作麼生當抵。照用不同",
    "X64n1260_007:0050c08": "時。你又作麼生湊泊。",
    "X64n1260_007:0050c09": "上堂。汾陽有三訣。衲僧難辨別。更擬問如何。拄杖驀",
    "X64n1260_007:0050c10": "頭楔。時有僧問。如何是三訣。師便打。僧禮拜。師曰。為",
    "X64n1260_007:0050c11": "汝一時頌出。第一訣。接引無時節。巧語不能詮。雲綻",
    "X64n1260_007:0050c12": "青天月。第二訣。舒光辨賢哲。問答利生心。拔却眼中",
    "X64n1260_007:0050c13": "楔。第三訣。西國胡人說。濟水過新羅。北地用鑌鐵。復",
    "X64n1260_007:0050c14": "曰。還有人會麼。會底出來。通箇消息。要知遠近。莫祇",
    "X64n1260_007:0050c15": "恁麼。記言記語。以當平生。有甚麼利益。不用久立。珍",
    "X64n1260_007:0050c16": "重。",
    "X64n1260_007:0050c17": "上堂。謂眾曰。夫說法者。須具十智同真。若不具十智",
    "X64n1260_007:0050c18": "同真。邪正不辯。緇素不分。不能與人天為眼目。決斷",
    "X64n1260_007:0050c19": "是非。如鳥飛空而折翼。如箭射的而斷弦。斷弦故射",
    "X64n1260_007:0050c20": "的不中。翼折故空不可飛。弦壯翼牢。空的俱徹。作麼",
    "X64n1260_007:0050c21": "生是十智同真。與諸上座點出。一同一質。二同大事。",
    "X64n1260_007:0050c22": "三總同參。四同真志。五同徧普。六同具足。七同得失。",
    "X64n1260_007:0050c23": "八同生殺。九同音吼。十同得入。又曰。與甚麼人同得",
    "X64n1260_007:0050c24": "入。與阿誰同音吼。作麼生。是同生殺。甚麼物同得失。",
    "X64n1260_007:0051a01": "阿那箇同具足。是甚麼同徧普。何人同真志。孰能總",
    "X64n1260_007:0051a02": "同參。那箇同大事。何物同一質。有點得出底麼。點得",
    "X64n1260_007:0051a03": "出者。不吝慈悲。點不出來。未有參學眼在。切須辯取。",
    "X64n1260_007:0051a04": "要識是非。面目見在。不可久立。珍重。",
    "X64n1260_007:0051a05": "葉縣省禪師。上堂。宗師血脉。或凡或聖。龍樹馬鳴。天",
    "X64n1260_007:0051a06": "堂地獄。鑊湯爐炭。牛頭獄卒。森羅萬象。日月星辰。他",
    "X64n1260_007:0051a07": "方此土。有情無情。以手畫一畫云。俱入此宗。此宗門",
    "X64n1260_007:0051a08": "中。亦能殺人。亦能活人。殺人須得殺人刀。活人須得",
    "X64n1260_007:0051a09": "活人句。作麼生。是殺人刀活人句。道得底出來。對眾",
    "X64n1260_007:0051a10": "道看。若道不得。即孤負平生。珍重。",
    "X64n1260_007:0051a11": "上堂。良久曰。夫行脚禪流。直須著忖。參學須具參學",
    "X64n1260_007:0051a12": "眼。見地須得見地句。方有相親分始得。不被諸境惑。",
    "X64n1260_007:0051a13": "亦不落于惡道。畢竟如何委悉。有時句到意不到。妄",
    "X64n1260_007:0051a14": "緣前塵分別影事。有時意到句不到。如盲摸象。各說",
    "X64n1260_007:0051a15": "異端。有時意句俱到。打破虗空界。光明照十方。有時",
    "X64n1260_007:0051a16": "意句俱不到。無目之人縱橫走。忽然不覺落深坑。",
    "X64n1260_007:0051a17": "神鼎諲禪師。上堂。覺洞山曰。貪嗔癡太無知。賴我今",
    "X64n1260_007:0051a18": "朝識得伊。行便打。坐便槌。分付心王子細推。無量劫",
    "X64n1260_007:0051a19": "來不解脫。問汝三人知不知。師曰。古人恁麼道。神鼎",
    "X64n1260_007:0051a20": "則不然。貪嗔癡實無知。十二時中任從伊。行即往。坐",
    "X64n1260_007:0051a21": "即隨。分付心王擬何為。無量劫來元解脫。何須更問",
    "X64n1260_007:0051a22": "知不知。",
    "X64n1260_007:0051a23": "谷隱聰禪師。示眾。第一句道得。石裏迸出。第二句道",
    "X64n1260_007:0051a24": "得。挨拶將來。第三句道得。自救不了。",
    "X64n1260_007:0051b01": "上堂。五白猫兒爪距獰。養來堂上絕蟲行。分明上樹",
    "X64n1260_007:0051b02": "安身法。切忌遺言許外生。作麼生是許外生底句。莫",
    "X64n1260_007:0051b03": "錯舉。",
    "X64n1260_007:0051b04": "廣慧璉禪師。上堂。臨濟兩堂首座相見。同時下喝。諸",
    "X64n1260_007:0051b05": "人且道。還有賓主也無。若道有。祇是箇瞎漢。若道無。",
    "X64n1260_007:0051b06": "亦是箇瞎漢。不有不無。萬里崖州。若向者裡道得。也",
    "X64n1260_007:0051b07": "好與三十棒。若道不得。亦與三十棒。衲僧家到者裏。",
    "X64n1260_007:0051b08": "作麼生出得山僧圈[袖由+貴]去。良久曰。苦哉蝦蟆蚯蚓。[跳兆+孛]",
    "X64n1260_007:0051b09": "跳上三十三天。撞著須彌山百雜碎。拈拄杖曰。一隊",
    "X64n1260_007:0051b10": "無孔鐵鎚。速退速退。",
    "X64n1260_007:0051b11": "三交嵩禪師。上堂。文殊仗劍。五臺橫行。唐明一路。把",
    "X64n1260_007:0051b12": "斷妖訛。三世諸佛。未出教乘。網底游魚。龍門難渡。垂",
    "X64n1260_007:0051b13": "鈎四海。祇釣獰龍。格外玄談為求知識。若也舉揚宗",
    "X64n1260_007:0051b14": "旨。須彌直須粉碎。若也說佛說祖。海水便須枯竭。寶",
    "X64n1260_007:0051b15": "劍揮時。毫光萬里。放汝一路。通方說話。把斷咽喉。諸",
    "X64n1260_007:0051b16": "人甚處出氣。",
    "X64n1260_007:0051b17": "石霜圓禪師。上堂。一切諸佛。及諸佛阿耨多羅三藐",
    "X64n1260_007:0051b18": "三菩提法。皆從此經出。乃竪起拄杖曰。者箇是南源",
    "X64n1260_007:0051b19": "拄杖子。阿那箇是經。良久曰。向下文長。付在來日。喝",
    "X64n1260_007:0051b20": "一喝。下座。",
    "X64n1260_007:0051b21": "上堂。先寶應曰。第一句薦得。堪與祖佛為師。第二句",
    "X64n1260_007:0051b22": "薦得。堪與人天為師。第三句薦得。自救不了。道吾則",
    "X64n1260_007:0051b23": "不然。第一句薦得。和泥合水。第二句薦得。無繩自縛。",
    "X64n1260_007:0051b24": "第三句薦得。四稜著地。所以道。起也海晏河清。行人",
    "X64n1260_007:0051c01": "避路。住也乾坤失色。日月無光。汝輩向甚麼處出氣。",
    "X64n1260_007:0051c02": "如今還有出氣者麼。有即出來。對眾出氣看。如無。道",
    "X64n1260_007:0051c03": "吾為汝出氣去也。乃噓一聲。卓拄杖。下座。",
    "X64n1260_007:0051c04": "上堂。道吾打皷。四大部洲同參。拄杖橫也。挑括乾坤",
    "X64n1260_007:0051c05": "大地。鉢盂覆也。葢却恒沙世界。且問。諸人向甚麼處",
    "X64n1260_007:0051c06": "安身立命。若也知得。向北俱盧洲。喫粥喫飯。若也不",
    "X64n1260_007:0051c07": "知。長連上床。喫粥喫飯。",
    "X64n1260_007:0051c08": "上堂。一喝分賓主。照用一時行。要會箇中意。日午打",
    "X64n1260_007:0051c09": "三更。遂喝一喝曰。且道是賓是主。還有分得者麼。若",
    "X64n1260_007:0051c10": "也分得。朝打三千。暮打八百。若也未能。老僧失利。",
    "X64n1260_007:0051c11": "上堂。夫宗師者。奪貧子之衣珠。究達人之見處。若不",
    "X64n1260_007:0051c12": "如是。盡是和泥合水漢。良久曰。路逢劍客須呈劍。不",
    "X64n1260_007:0051c13": "是詩人莫獻詩。喝一喝。",
    "X64n1260_007:0051c14": "上堂。我有一言。絕慮忘緣。巧說不得。祇要心傳。更有",
    "X64n1260_007:0051c15": "一語。無過直舉。且作麼生是直舉一句。良久。以拄杖",
    "X64n1260_007:0051c16": "畫一畫。喝一喝。",
    "X64n1260_007:0051c17": "上堂。面西行向東。北斗正離宮。道去何曾去。騎牛臥",
    "X64n1260_007:0051c18": "牧童。珍重。",
    "X64n1260_007:0051c19": "上堂。春生夏長即不問你。諸人脚跟下一句。作麼生",
    "X64n1260_007:0051c20": "道。良久曰。華光寺主。便下座。",
    "X64n1260_007:0051c21": "上堂。藥多病甚。網細魚稠。便下座。",
    "X64n1260_007:0051c22": "示眾。以拄杖擊禪床一下云。大眾還會麼。不見道一",
    "X64n1260_007:0051c23": "擊忘所知。更不假修持。諸方達道者。咸言上上機。香",
    "X64n1260_007:0051c24": "嚴恁麼悟去。分明悟得如來禪。祖師禪未夢見在。且",
    "X64n1260_007:0052a01": "道祖師禪有甚長處。若向言中取則。悞賺後人。直饒",
    "X64n1260_007:0052a02": "棒下承當。孤負先聖。萬法本閒。唯人自鬧。所以山僧",
    "X64n1260_007:0052a03": "居福嚴。祇見福嚴境界。晏起早眠。有時雲生碧嶂。月",
    "X64n1260_007:0052a04": "落寒潭。音聲鳥飛鳴般若臺前。娑羅花香散祝融峰",
    "X64n1260_007:0052a05": "畔。把瘦笻坐磐石。與五湖衲子。時話玄微。灰頭土面。",
    "X64n1260_007:0052a06": "住興化。祇見興化家風。迎來送去。門連城市。車馬駢",
    "X64n1260_007:0052a07": "闐。漁唱瀟湘。猿啼嶽麓。絲竹謌謠。時時入耳。復與四",
    "X64n1260_007:0052a08": "海高人。日談禪道。歲月都忘。且道居深山住城郭。還",
    "X64n1260_007:0052a09": "有優劣也無。試道看。良久云。是處是慈氏。無門無善",
    "X64n1260_007:0052a10": "財。",
    "X64n1260_007:0052a11": "上堂。祖師心印。一印印空。一印印水。一印印泥。如今",
    "X64n1260_007:0052a12": "還有印不著者麼。試向脚跟下。道將一句來。設你道",
    "X64n1260_007:0052a13": "得。倜儻分明。第一不得行過衲僧門下。且道衲僧有",
    "X64n1260_007:0052a14": "甚麼長處。良久曰。人王三寸鐵。徧地是刀鎗。喝一喝。",
    "X64n1260_007:0052a15": "卓拄杖。下座。",
    "X64n1260_007:0052a16": "上堂。天已明。皷已響。聖眾臻齊合掌。如今還有不合",
    "X64n1260_007:0052a17": "掌者麼。有即尼乾歡喜。無則瞿曇惡發。久立珍重。",
    "X64n1260_007:0052a18": "上堂。北山南。南山北。日月雙明天地黑。大海江河盡",
    "X64n1260_007:0052a19": "放光。逢著觀音問彌勒。珍重。",
    "X64n1260_007:0052a20": "瑯邪覺禪師。上堂。奇哉十方佛。元是眼中花。欲識眼",
    "X64n1260_007:0052a21": "中花。元是十方佛。欲識十方佛。不是眼中花。欲識眼",
    "X64n1260_007:0052a22": "中花。不是十方佛。於此明得。過在十方佛。於此未明。",
    "X64n1260_007:0052a23": "聲聞起舞。獨覺臨粧。珍重。",
    "X64n1260_007:0052a24": "上堂。欲知常住身。當觀爛壞體。欲知常住性。當觀拄",
    "X64n1260_007:0052b01": "杖子。拄杖子吞却須彌。須彌吞却拄杖子。衲僧到者",
    "X64n1260_007:0052b02": "裡。若也擬議。劍梁落膊輪降款。鐵作胸襟到海隅。擊",
    "X64n1260_007:0052b03": "禪床。下座。",
    "X64n1260_007:0052b04": "上堂。見聞覺知。俱為生死之因。見聞覺知。正是解脫",
    "X64n1260_007:0052b05": "之本。譬如獅子反擲。南北東西。且無定止。汝等諸人。",
    "X64n1260_007:0052b06": "若也不會。且莫孤負釋迦老子。吽。",
    "X64n1260_007:0052b07": "上堂。山僧今日為諸人說破。明眼衲僧。莫去泥裡打",
    "X64n1260_007:0052b08": "坐。珍重。",
    "X64n1260_007:0052b09": "上堂。天高莫測。地厚寧知。白雲片片嶺頭飛。綠水潺",
    "X64n1260_007:0052b10": "潺澗下急。東涌西沒一句即不問你。生前殺後一句",
    "X64n1260_007:0052b11": "作麼生道。良久曰。時寒喫茶去。",
    "X64n1260_007:0052b12": "上堂。阿呵呵。是甚麼。開口是合口過。輕舟短棹汎波",
    "X64n1260_007:0052b13": "心。簑衣箬笠從他破。咦。",
    "X64n1260_007:0052b14": "上堂。剪除狂宼。掃蕩攙搶。猶是功勳邊事。君臣道合。",
    "X64n1260_007:0052b15": "海晏河清。猶是法身邊事。作麼生是衲僧本分事。良",
    "X64n1260_007:0052b16": "久曰。透網金鱗猶滯水。迴塗石馬出紗籠。",
    "X64n1260_007:0052b17": "上堂。承言須會宗。勿自立規矩。若人下得通方句。我",
    "X64n1260_007:0052b18": "當刎頸而謝之。",
    "X64n1260_007:0052b19": "上堂。拈起拄杖曰。山僧有時一棒。作箇漫天網。打俊",
    "X64n1260_007:0052b20": "鷹快鷂。有時一棒。作箇布絲網。摝蜆撈蝦。有時一棒。",
    "X64n1260_007:0052b21": "作金毛獅子。有時一棒。作蝦蟇蚯蚓。山僧打你一棒。",
    "X64n1260_007:0052b22": "且作麼生商量。你若緇素得出。不妨拄杖頭上眼開",
    "X64n1260_007:0052b23": "照四天下。若也未然。從教立在古屏畔。待使丹青入",
    "X64n1260_007:0052b24": "畫圖。",
    "X64n1260_007:0052c01": "上堂。擊水魚頭痛。穿林宿鳥驚。黃昏不擊皷。日午打",
    "X64n1260_007:0052c02": "三更。諸禪德。既是日午。為甚却打三更。良久曰。昨見",
    "X64n1260_007:0052c03": "垂楊綠。今逢落葉黃。",
    "X64n1260_007:0052c04": "上堂。進前即死。退後即亡。不進不退。又落在無事之",
    "X64n1260_007:0052c05": "鄉。何故。長安雖樂。不是久居。",
    "X64n1260_007:0052c06": "上堂。山僧因看華嚴金獅子章。第九由心回轉善成",
    "X64n1260_007:0052c07": "門。又釋曰。如一尺之鏡。納重重之影象。若然者。道有",
    "X64n1260_007:0052c08": "也得。道無也得。道非亦得。道是亦得。雖然如是。更須",
    "X64n1260_007:0052c09": "知有拄杖頭上一竅。若也不會。拄杖子穿燈籠入佛",
    "X64n1260_007:0052c10": "殿。撞著釋迦。磕倒彌勒。露柱拊掌呵呵大笑。你且道。",
    "X64n1260_007:0052c11": "笑箇甚麼。卓拄杖。下座。",
    "X64n1260_007:0052c12": "上堂。拈拄杖曰。盤山道向上一路滑。南院道壁立千",
    "X64n1260_007:0052c13": "仞嶮。臨濟道石火電光鈍。琅邪有定乾坤底句。各各",
    "X64n1260_007:0052c14": "高著眼高著眼。卓拄杖。下座。",
    "X64n1260_007:0052c16": "列祖提綱錄卷第七"
}