{
    "T18n0895b_001:0735b05": "蘇磨呼童子請問經伴侶分第一",
    "T18n0895b_001:0735b06": "卷上",
    "T18n0895b_001:0735b08": "爾時執金剛菩薩大藥叉將。威勝千日。一心",
    "T18n0895b_001:0735b09": "而住。時大悲者蘇磨呼童子從坐而起。虔誠",
    "T18n0895b_001:0735b10": "頂禮執金剛菩薩足已。欲問諸明主及真言",
    "T18n0895b_001:0735b11": "等成就法故。作如是言。我見世間求真言者。",
    "T18n0895b_001:0735b12": "節食持誦。專心勤苦。如是修行仍不成就。唯",
    "T18n0895b_001:0735b13": "願尊者。分別解說不成就因緣。尊者威德如",
    "T18n0895b_001:0735b14": "盛日光。所演真言能破諸闇。復能衛護及滅",
    "T18n0895b_001:0735b15": "諸罪。云何修因不復獲果。",
    "T18n0895b_001:0735b16": "所求真言上中下品種種悉地假使具修。亦",
    "T18n0895b_001:0735b17": "不成就。若以依法不成就者。便棄真言而順",
    "T18n0895b_001:0735b18": "無明。佛說以惠獲得寂滅。以癡覆惠不可療",
    "T18n0895b_001:0735b19": "治。若說真言不獲成就。亦如覆惠無可治者。",
    "T18n0895b_001:0735b20": "唯願尊者。以大悲故。敷演真言。救脫眾生。彼",
    "T18n0895b_001:0735b21": "若念誦兼作護吽摩。云何明主不與成就。為",
    "T18n0895b_001:0735b22": "法不具。為無力耶。為由時節。為有罪耶。為",
    "T18n0895b_001:0735b23": "真言有加減耶。為供養法不具足耶。願為眾",
    "T18n0895b_001:0735b24": "生分別解說。時執金剛菩薩大藥叉將。當聞",
    "T18n0895b_001:0735b25": "妙膊如是問已。須臾閉目而思惟。即轉手執",
    "T18n0895b_001:0735b26": "妙拔折羅。悅目告視。作如是言。奇哉愍念諸",
    "T18n0895b_001:0735b27": "眾生類。由如月光普照世間。緣汝此心極清",
    "T18n0895b_001:0735b28": "淨故。已超一切諸大菩薩。菩提薩埵不求己",
    "T18n0895b_001:0735b29": "樂。利有情故。能忍大苦。是故菩薩見眾生苦。",
    "T18n0895b_001:0735c01": "菩薩亦苦。見眾生樂。菩薩亦樂。我知汝心終",
    "T18n0895b_001:0735c02": "不為己。利眾生故。發如是問。是故須臾一心",
    "T18n0895b_001:0735c03": "思惟。吾當為汝分別解說妙真言法。汝當諦",
    "T18n0895b_001:0735c04": "聽。若有持誦我真言法。應如是作。先於諸佛",
    "T18n0895b_001:0735c05": "深起恭敬。次發無上大菩提心。遠離貪瞋癡",
    "T18n0895b_001:0735c06": "憍慢等。復於三寶兢懷珍重。亦應虔誠深恭",
    "T18n0895b_001:0735c07": "敬我及以遵崇大金剛部。當須遠離殺盜邪",
    "T18n0895b_001:0735c08": "婬忘言綺語惡口兩舌。亦不飲酒及以食肉。",
    "T18n0895b_001:0735c09": "若有眾生行邪見者。以身口意雖作善業。以",
    "T18n0895b_001:0735c10": "邪見故。變為不善。得雜染果。譬如營田依時",
    "T18n0895b_001:0735c11": "節作。種子若燋。終不生芽。愚癡邪見亦復如",
    "T18n0895b_001:0735c12": "是。假使行善。終不獲果。是故應當遠離邪見。",
    "T18n0895b_001:0735c13": "恒依正見而不動搖。常須修行十善法者增",
    "T18n0895b_001:0735c14": "長甚深微妙之法。若有天龍阿修羅等。及食",
    "T18n0895b_001:0735c15": "血肉諸鬼等類。遊行世間損害有情。惱持誦",
    "T18n0895b_001:0735c16": "者令心散亂。見修行我妙真言者。彼等自懷",
    "T18n0895b_001:0735c17": "恐怖之心。此法與彼極相違故。惱修行者令",
    "T18n0895b_001:0735c18": "使退心。欲令彼等不令損者。應須入此大三",
    "T18n0895b_001:0735c19": "昧耶漫荼羅法。諸大聖眾及與諸天所居住",
    "T18n0895b_001:0735c20": "處。是故名為大漫荼羅。亦復須入作諸事法",
    "T18n0895b_001:0735c21": "妙漫荼羅。猶摧伏諸為障者使令調伏。是故",
    "T18n0895b_001:0735c22": "慇懃如法入之。亦應須入最勝明主大漫荼",
    "T18n0895b_001:0735c23": "羅。亦應須入諸真言主大漫荼羅。不應斷。",
    "T18n0895b_001:0735c24": "譬如車乘。若闕輪輞。假令善御。終不能進。戒",
    "T18n0895b_001:0735c25": "無勝法亦復如是。縱使懃行。終不增長。求成",
    "T18n0895b_001:0735c26": "就者。又須勝伴。然彼伴侶須具惠。淨潔端",
    "T18n0895b_001:0735c27": "嚴族姓家生。依法勇健調伏諸根。愛語樂",
    "T18n0895b_001:0735c28": "捨。具大慈悲。能忍飢渴及諸苦惱。不歸餘天。",
    "T18n0895b_001:0735c29": "并及供養。聰明善巧。常懷恩義。於三寶處。深",
    "T18n0895b_001:0736a01": "心恭敬。如是德行具莊嚴者。於此之時甚難",
    "T18n0895b_001:0736a02": "值遇。若具善根有德行者。應求如是伴。",
    "T18n0895b_001:0736a03": "蘇磨呼請問分別處所分第二",
    "T18n0895b_001:0736a04": "復次行者若欲持誦真言速成者。應居諸佛",
    "T18n0895b_001:0736a05": "曾所住處。或於菩薩緣覺聲聞所住之處。如",
    "T18n0895b_001:0736a06": "是住處。諸天龍等常為供養。及以衛護。是故",
    "T18n0895b_001:0736a07": "行者欲淨身心。常具戒儀。常應居住如是勝",
    "T18n0895b_001:0736a08": "處。若不遇如是福地。亦應居止於大河邊。或",
    "T18n0895b_001:0736a09": "近小河。或住陂泊。名花滋茂。及離鬧闠。其水",
    "T18n0895b_001:0736a10": "清流充滿盈溢。無諸水族惡毒虫者。或居山",
    "T18n0895b_001:0736a11": "間閑靜之處。軟草布地豐足花果。或住山腹",
    "T18n0895b_001:0736a12": "及巖窟中。無諸猛畏毒獸之類。如是等處。皆",
    "T18n0895b_001:0736a13": "應墾掘。深一肘量。淨除所有荊棘瓦礫糠骨毛",
    "T18n0895b_001:0736a14": "髮灰炭鹹及諸虫窟。乃至深窟如不盡者。應",
    "T18n0895b_001:0736a15": "當棄之。更求餘處。所掘之處。填以淨土。於其",
    "T18n0895b_001:0736a16": "地上。建立精室極須堅牢。如上所說妙三昧",
    "T18n0895b_001:0736a17": "耶令滅罪故。應數須入。亦應須入諸使者等",
    "T18n0895b_001:0736a18": "妙漫荼羅。及餘無量明主妃等。如是普入福",
    "T18n0895b_001:0736a19": "聚。諸明主所居住處漫荼羅已。一切諸魔遙",
    "T18n0895b_001:0736a20": "見彼人。心懷恐怖各自馳散。由數入彼諸漫",
    "T18n0895b_001:0736a21": "荼羅。聖眾威力加護是人。諸魔見彼身若金",
    "T18n0895b_001:0736a22": "剛。復見住處如大火聚。並皆馳散。不能為害。",
    "T18n0895b_001:0736a23": "世間所說及出世間諸明主真言速得成就。",
    "T18n0895b_001:0736a24": "若不入此大漫荼羅。不具慈悲及菩提心。不",
    "T18n0895b_001:0736a25": "敬諸佛。歸外餘天。念持我法即自害。若念誦",
    "T18n0895b_001:0736a26": "人不辨遍入諸漫荼羅。於中隨辨一三昧耶。",
    "T18n0895b_001:0736a27": "深心恭敬。亦應當須入藥叉類。及地居神。龍",
    "T18n0895b_001:0736a28": "王魍魎及諸惡毘那夜迦。猛害天等。不能惱",
    "T18n0895b_001:0736a29": "亂持戒之人。譬如芽種。雖依地生。由勤溉灌",
    "T18n0895b_001:0736b01": "乃得滋茂。勝法依戒亦復如是。以茲溉灌。",
    "T18n0895b_001:0736b02": "令善芽生。世尊所說別解脫法。清淨尸羅。具",
    "T18n0895b_001:0736b03": "應修行。若是俗流。俱除僧服。自餘律儀悉皆",
    "T18n0895b_001:0736b04": "應行。如是遠離染法。具足善根。敷演教門。持",
    "T18n0895b_001:0736b05": "誦真言。若生疲倦。應讀微妙大乘經典。復為",
    "T18n0895b_001:0736b06": "滅罪。常於空閑及清淨處。或以香泥。或復印",
    "T18n0895b_001:0736b07": "砂。造立制多。內安緣起法身之偈。或舍利及",
    "T18n0895b_001:0736b08": "尊像前。以花鬘燒香塗香花燈幢幡蓋等。及",
    "T18n0895b_001:0736b09": "妙讚嘆。虔心供養。常為他祭。如斯六法。是",
    "T18n0895b_001:0736b10": "汝本宗。復應事火及以事王。亦須娶妻生男",
    "T18n0895b_001:0736b11": "繼種。汝行此法。方得解脫。云何持誦釋教真",
    "T18n0895b_001:0736b12": "言。行者若是剎利族種。彼致此難。汝是族姓",
    "T18n0895b_001:0736b13": "剎利之種。應須祭祀捨施自學。如斯三法。是",
    "T18n0895b_001:0736b14": "汝本宗。復須紹繼摧伏怨敵。汝行此法。方得",
    "T18n0895b_001:0736b15": "解脫。如是真言。汝不應學。行者若是毘舍之",
    "T18n0895b_001:0736b16": "種。彼致此難。汝是毘舍下賤之種。應作農田",
    "T18n0895b_001:0736b17": "及雜產興易等務。汝終不合持誦真言。行者",
    "T18n0895b_001:0736b18": "若是首陀之種。彼致此難。汝是首陀最下之",
    "T18n0895b_001:0736b19": "種。常應供養淨婆羅門。如是之法在汝何關。",
    "T18n0895b_001:0736b20": "以如是等種種諸難惱亂行者。令退信心。彼",
    "T18n0895b_001:0736b21": "等外道非直損他。亦乃自損。外道之法。過午",
    "T18n0895b_001:0736b22": "時食。修聖道者與彼不同。是故不應往外道",
    "T18n0895b_001:0736b23": "家而行乞食。若論善惡因果之法。有智無智",
    "T18n0895b_001:0736b24": "婆羅門種毘舍首陀。等無差別。良由世間妄",
    "T18n0895b_001:0736b25": "分別。假立毘舍及婆羅門首陀。若能修善。",
    "T18n0895b_001:0736b26": "當證涅槃。剎利造罪。不免惡道。復次眾生無",
    "T18n0895b_001:0736b27": "始已來垢穢之身。不由食淨身心得淨。斷除",
    "T18n0895b_001:0736b28": "惡業。修諸善法。方可獲得身心清淨。譬如有",
    "T18n0895b_001:0736b29": "人。身患瘡癬。但念除差。以藥塗勿使竇風疎",
    "T18n0895b_001:0736c01": "漏孔穴。其室安門。東西北方。唯除南面。不應",
    "T18n0895b_001:0736c02": "置之。營造成已。用牛糞塗於其室中。隨彼法",
    "T18n0895b_001:0736c03": "事相應之方。安置尊像。其所尊容綵畫琱剋。",
    "T18n0895b_001:0736c04": "或以鑄成。其所畫楨。應用白[疊*毛]細柔密緻匠",
    "T18n0895b_001:0736c05": "者織成。兩頭存縷勿令割截。闊福元未曾經",
    "T18n0895b_001:0736c06": "用。先須淨洗。復香水灑。所畫綵色不應和膠。",
    "T18n0895b_001:0736c07": "置於新器。牛毛為筆。其綵畫人澡浴清淨。應",
    "T18n0895b_001:0736c08": "受八戒。如法畫之其像成已。應用塗香燒香",
    "T18n0895b_001:0736c09": "花縵飲食燈明。讚歎禮拜。廣供養已。然後所",
    "T18n0895b_001:0736c10": "求速得成就。",
    "T18n0895b_001:0736c11": "復次行者若是俗人。亦剃頭唯留頂髮。所著",
    "T18n0895b_001:0736c12": "衣服赤土染之。或著白色及以草衣。或著樹",
    "T18n0895b_001:0736c13": "皮芻摩布衣。亦應受持四種應器。所謂木鐵",
    "T18n0895b_001:0736c14": "瓦等鉢。極須端圓。細密無缺。并不破漏。應持",
    "T18n0895b_001:0736c15": "此器。巡行乞食。所居之處。去其村邑不遠。不",
    "T18n0895b_001:0736c16": "近眾多人居。無諸外道。及豐飲食。常樂惠施。",
    "T18n0895b_001:0736c17": "歸信三寶。然破外道我慢所覆倚恃豪族。復",
    "T18n0895b_001:0736c18": "無慈悲。或見行者念誦釋教法已。心瞋恚而",
    "T18n0895b_001:0736c19": "惱亂之。行者若是婆羅門種。彼致此難。汝是",
    "T18n0895b_001:0736c20": "淨行婆羅門種。云何如我持誦釋教真言。汝",
    "T18n0895b_001:0736c21": "應自學及以教他。自受施。自祭天神。亦妙花",
    "T18n0895b_001:0736c22": "亦得。所為青蓮紅蓮花等。及諸意樂種種雜",
    "T18n0895b_001:0736c23": "花。行住坐立通許念誦。唯除臥時不許誦持。",
    "T18n0895b_001:0736c24": "念誦已訖。恒思六念。觀察彼等種種功德。",
    "T18n0895b_001:0736c25": "蘇磨呼請問法相分第三",
    "T18n0895b_001:0736c26": "復次貪等一切煩惱與心相應。名為生死。煩",
    "T18n0895b_001:0736c27": "惱若除。心得清淨。諸佛說彼名為解脫。譬如",
    "T18n0895b_001:0736c28": "淨水必無垢穢。以塵坌故令水渾濁。心性淨",
    "T18n0895b_001:0736c29": "清亦復如是。以客塵煩惱渾心令濁。",
    "T18n0895b_001:0737a01": "復次數珠有其多種為緣。活兒子。蓮子。路陀",
    "T18n0895b_001:0737a02": "羅(二合)乞沙(二合)水精。銅錫。木槵子。瑠璃。金",
    "T18n0895b_001:0737a03": "銀鐵具。其數過百。隨取一類。以為數珠。虔心",
    "T18n0895b_001:0737a04": "執持。如法念誦。以左右手執其珠剋誦。或用",
    "T18n0895b_001:0737a05": "右手。或左手應用。真言欲畢。俱時應[爪*卑]。專心",
    "T18n0895b_001:0737a06": "誦持。勿謬錯亂。繫心於尊。或於真言及以手",
    "T18n0895b_001:0737a07": "印。調伏諸根。端坐尊前。心不散亂。微動兩",
    "T18n0895b_001:0737a08": "脣。念持真言。此心由若風電獼猴。復如海波",
    "T18n0895b_001:0737a09": "湖浪。搖動諂曲自在耽著諸境。是故應須攝",
    "T18n0895b_001:0737a10": "心不散。持誦真言。若生疲倦惽沈睡眠令心",
    "T18n0895b_001:0737a11": "散亂。應起經行。或觀四方。或水滲灑令得醒",
    "T18n0895b_001:0737a12": "悟。行者若生移動之心。即應便作如是對治。",
    "T18n0895b_001:0737a13": "是身無主。由業流轉一切諸趣。無所依止。捨",
    "T18n0895b_001:0737a14": "此身後。復受餘形。其惡之業因斯不絕。生老",
    "T18n0895b_001:0737a15": "病死。憂悲愁苦。愛別離苦。求不得苦。怨憎會",
    "T18n0895b_001:0737a16": "苦。五盛蘊苦。隨所至方終不得免。蚊虻寒熱",
    "T18n0895b_001:0737a17": "及以飢渴。如是等苦處處皆有。心欲轉方以",
    "T18n0895b_001:0737a18": "斯對治。貪若欲盛。修白骨觀。之行者喫食",
    "T18n0895b_001:0737a19": "亦復如是。但除飢渴。不樂滋悅。譬如有人入",
    "T18n0895b_001:0737a20": "於深磧。飢渴所逼。當食兒肉。行者喫食亦復",
    "T18n0895b_001:0737a21": "如是。但除飢病。勿著其味。喻如秤物。隨重頭",
    "T18n0895b_001:0737a22": "下。其物若輕。便即頭高。物若均平。其秤亦",
    "T18n0895b_001:0737a23": "平。行者喫食亦復如是。不得過量。不應極少。",
    "T18n0895b_001:0737a24": "譬如朽舍。時欲崩倒。不令壞故。以柱支持。行",
    "T18n0895b_001:0737a25": "者喫食亦復如是。但為存身。勿貪其味。復如",
    "T18n0895b_001:0737a26": "車行。當以油塗。為增善故。應須喫食。是故世",
    "T18n0895b_001:0737a27": "尊說如斯法。欲界有情依食而住。行者觀身。",
    "T18n0895b_001:0737a28": "猶若芭蕉。所喫飲食勿貪其味。於四種鉢隨",
    "T18n0895b_001:0737a29": "取其一。前觀四肘。巡行乞食。世尊所說智慧",
    "T18n0895b_001:0737b01": "方便。調伏六根。勿令放逸。女人令色巧笑嬌",
    "T18n0895b_001:0737b02": "言。性愛矜莊。行步艶姿態動。男心迷惑醉亂。",
    "T18n0895b_001:0737b03": "由如自性成就真言。寧以猛火燒鐵籌杖。刺",
    "T18n0895b_001:0737b04": "捶雙目。令無所見。不以亂心觀視女人種種",
    "T18n0895b_001:0737b05": "相貌美艶。隨緣乞食。莫生住著。以正思惟",
    "T18n0895b_001:0737b06": "調伏其心。以牟尼行而入他舍。不擇上中下",
    "T18n0895b_001:0737b07": "貧賤之家。又不應入新產生處。及眾多人飲",
    "T18n0895b_001:0737b08": "酒之處。婬男婬女放逸之處。眾多小兒戲劇",
    "T18n0895b_001:0737b09": "之處。於婚禮處。有惡狗處。眾多人論聚會之",
    "T18n0895b_001:0737b10": "處。及以戲兒作音樂處。如上之處皆不應往。",
    "T18n0895b_001:0737b11": "乞得食已。即還本處。以水洗足。分食為三分。",
    "T18n0895b_001:0737b12": "一分供養本尊。一分通無礙。一分自食。依時",
    "T18n0895b_001:0737b13": "而食。日三澡浴。復獻花香塗香讚嘆。莫闕三",
    "T18n0895b_001:0737b14": "時。所供養食不應雜穢。念誦之時。應坐茅草。",
    "T18n0895b_001:0737b15": "若心不辨諸供養物。但奉不共住。行者若不",
    "T18n0895b_001:0737b16": "善思惟。速應遠離。亦復如是。乃至一念勿使",
    "T18n0895b_001:0737b17": "在心。譬如室內燃已。燈燭為防風故。燈焰",
    "T18n0895b_001:0737b18": "轉明。持誦真言復加勤勇。善法增長亦復如",
    "T18n0895b_001:0737b19": "是。",
    "T18n0895b_001:0737b20": "復次行者當具威儀。不得拍手音樂歌舞婚",
    "T18n0895b_001:0737b21": "禮博戲及往觀看。亦不毀謗在家出家。及慢",
    "T18n0895b_001:0737b22": "過慢。相叉相剋。及以諂曲。非時睡眠。無義談",
    "T18n0895b_001:0737b23": "論。尋學文章及諸邪法。瞋恚忿恨。慳貪嬌慢。",
    "T18n0895b_001:0737b24": "放逸懈怠。皆須遠離。亦不飲酒及以食肉。葱",
    "T18n0895b_001:0737b25": "蒜韮薤胡麻蘿蔔及野蒜步底那(唐云驢駒蹄)胡麻",
    "T18n0895b_001:0737b26": "油滓等並不應食。亦不得喫一切殘食。祭鬼",
    "T18n0895b_001:0737b27": "神食。并供養食。如上之殘食皆不應食。",
    "T18n0895b_001:0737b28": "復次行者以勤持誦。應度晝夜。念誦畢已。應",
    "T18n0895b_001:0737b29": "如法發遣。敷以茅草。於彼而臥。欲睡之時。先",
    "T18n0895b_001:0737c01": "作慈悲喜捨之觀。并於三寶及舍利塔。深心",
    "T18n0895b_001:0737c02": "恭敬。以如斯法。當滅諸罪。",
    "T18n0895b_001:0737c03": "復次行者服三白食。或菜根菓乳酪及蘇。大",
    "T18n0895b_001:0737c04": "麥麵餅油滓酪醬。相和之食種種糜粥。若",
    "T18n0895b_001:0737c05": "欲成就龍鬼藥叉起屍法等入修羅宮猛利成",
    "T18n0895b_001:0737c06": "就。應食麻滓和以酪漿。",
    "T18n0895b_001:0737c07": "蘇磨呼請問分別金剛杵分第四",
    "T18n0895b_001:0737c08": "我今當說拔折羅法。念誦之者常應受持。量",
    "T18n0895b_001:0737c09": "長八指或十指。或十二指或十六指。其量最",
    "T18n0895b_001:0737c10": "極長二十指。若欲成就大貴自在及求持明",
    "T18n0895b_001:0737c11": "悉地者。即應用金作拔折羅。若及爛壞諸不",
    "T18n0895b_001:0737c12": "淨觀。瞋火若盛。作慈悲觀。無明若盛。作緣起",
    "T18n0895b_001:0737c13": "觀。有時怨家翻為親友。有時親友翻為怨家。",
    "T18n0895b_001:0737c14": "復變以為怨。親等者復歷變異家。知此親友",
    "T18n0895b_001:0737c15": "皆不定相。智者不應妄起變著。中間心欲往",
    "T18n0895b_001:0737c16": "親友時。以斯法門。應須對治。欲念誦時。及持",
    "T18n0895b_001:0737c17": "誦後。常不應與外道婆羅門剎利毘舍首陀。",
    "T18n0895b_001:0737c18": "及與黃門童男童女等共相談論。法事而畢",
    "T18n0895b_001:0737c19": "已。若欲語時。應共伴侶論談善法。棄涕涶已。",
    "T18n0895b_001:0737c20": "便應澡灑。若便易已。並須滲浴。所獻香花燃",
    "T18n0895b_001:0737c21": "燈讚嘆。持戒精勤。及以念誦所生功德。皆應",
    "T18n0895b_001:0737c22": "迴向無上菩提。譬如眾流歸趣大海。入彼海",
    "T18n0895b_001:0737c23": "已。便為一味。迴向菩提亦復如是。一切合集",
    "T18n0895b_001:0737c24": "共成佛果。譬如有人耕種稻穀。唯求子實。不",
    "T18n0895b_001:0737c25": "望[葶丁+呆]幹。子實成熟。收獲苅已。[葶丁+呆]幹不求而自",
    "T18n0895b_001:0737c26": "然得。如是行者欲獲菩提種功德子。不為世",
    "T18n0895b_001:0737c27": "樂。無上菩提以喻其實。諸餘世樂將比草幹",
    "T18n0895b_001:0737c28": "不求自獲。若復有人。為求小利。請於行人。不",
    "T18n0895b_001:0737c29": "應為彼。而退本願。作如是言而答於彼。持",
    "T18n0895b_001:0738a01": "我獲得長壽之身。及獲種種諸餘資具。以無",
    "T18n0895b_001:0738a02": "厭心。當利眾生。滿足所求種種之願。",
    "T18n0895b_001:0738a03": "復次遠離世間八法。所為善稱惡名。及以苦",
    "T18n0895b_001:0738a04": "樂。得利失利。毀謗讚譽。此世八法當應遠離。",
    "T18n0895b_001:0738a05": "能生一切不善法故。譬如大海不宿死屍。及",
    "T18n0895b_001:0738a06": "剎那終折羅而作念誦。終不成就一切法事。",
    "T18n0895b_001:0738a07": "若不辨者彼然事。一心如法念誦。",
    "T18n0895b_001:0738a08": "復次行者成就之物有十七種。所為一雌黃。",
    "T18n0895b_001:0738a09": "二牛黃。三安善那。四朱砂。五吐他香。雄黃。拔",
    "T18n0895b_001:0738a10": "折羅。牛蘇。菖蒲。光明朱。鎖子。甲衣。端縶布",
    "T18n0895b_001:0738a11": "裳一鈷叉。鹿皮。橫刀。羂索。鐵鎧。三鈷叉。如",
    "T18n0895b_001:0738a12": "上所說成就之物。皆有具足三種成就。假使",
    "T18n0895b_001:0738a13": "餘真言法中所說諸物。皆不離此三種成就。",
    "T18n0895b_001:0738a14": "復次世間有諸障難毘那耶迦。為覓過故。逐",
    "T18n0895b_001:0738a15": "念誦人。於中分別總有四部。何等為四。一者",
    "T18n0895b_001:0738a16": "摧壞。二者野干牙。三者一牙。四者龍象。從此",
    "T18n0895b_001:0738a17": "四部流出無量毘那夜迦。摧壞部主名曰無",
    "T18n0895b_001:0738a18": "憂大將。其部中有七阿僧祇。以為眷屬。護世",
    "T18n0895b_001:0738a19": "四王所說真言。有持誦者。彼作障難。野干部",
    "T18n0895b_001:0738a20": "主名曰象頭。於其部中。復有十八俱胝眷屬。",
    "T18n0895b_001:0738a21": "摩醯首羅所說真言。有持誦者。彼作障難。一",
    "T18n0895b_001:0738a22": "牙部主名曰嚴髻。其部亦有一百三十俱胝",
    "T18n0895b_001:0738a23": "眷屬。大梵天王及憍尸迦。日月天子。那羅延",
    "T18n0895b_001:0738a24": "神風神等所說真言。有持誦者。彼作障難。龍",
    "T18n0895b_001:0738a25": "象部主名曰頂行。於其部中。有一俱胝那臾",
    "T18n0895b_001:0738a26": "多一千波頭摩以為眷屬。釋教所說諸妙真",
    "T18n0895b_001:0738a27": "言。有持誦者。彼作障難。又訶利帝母兒名",
    "T18n0895b_001:0738a28": "曰愛子。般指迦將所說真言。彼作障難。又摩",
    "T18n0895b_001:0738a29": "尼賢將兒名曰滿賢。於摩尼部所說真言。有",
    "T18n0895b_001:0738b01": "持誦者。彼子滿賢而作障難。如是諸類毘那",
    "T18n0895b_001:0738b02": "夜迦。各於本部而作障難。不樂行者令得成",
    "T18n0895b_001:0738b03": "就。自變化作本真言之主。成就行者受供養",
    "T18n0895b_001:0738b04": "時。明主來見是已。却還本宮。求富貴純用銀",
    "T18n0895b_001:0738b05": "作。成就海龍王法。以熟銅作。入修羅宮。用",
    "T18n0895b_001:0738b06": "妙石作。欲通成就一切法。以金銅銀相和而",
    "T18n0895b_001:0738b07": "作。若欲成就摧藥叉眾。應以鐵作。為欲得無",
    "T18n0895b_001:0738b08": "病及求錢財。以失利般尼木。或察魯婆木而",
    "T18n0895b_001:0738b09": "作金剛。欲療一切鬼魅所著。用却達羅木作",
    "T18n0895b_001:0738b10": "拔折羅。若欲成就藥叉女者。用摩度迦木而",
    "T18n0895b_001:0738b11": "作拔折羅。欲求滅罪。阿說他作拔折羅。若欲",
    "T18n0895b_001:0738b12": "摧伏諸怨敵者。用害人木而作拔折羅。欲害",
    "T18n0895b_001:0738b13": "極惡怨敵之者。用人骨作拔折羅。欲成幻化。",
    "T18n0895b_001:0738b14": "用水精作。若令人極相憎者。用苦練木作拔",
    "T18n0895b_001:0738b15": "折羅。成就鬼類及令人枯瘁鬪諍等。而用毘",
    "T18n0895b_001:0738b16": "梨勒木作拔折羅。若欲成就天龍藥叉乾闥",
    "T18n0895b_001:0738b17": "婆修羅者。應以天木作拔折羅。若欲成就龍",
    "T18n0895b_001:0738b18": "女敬念之法。以龍木根為拔折羅。若欲成",
    "T18n0895b_001:0738b19": "就變形之法。以泥作之。若欲成就起死法",
    "T18n0895b_001:0738b20": "者。應用迦談婆木作之。若欲求財。應以閼迦",
    "T18n0895b_001:0738b21": "木。或用龍木或無憂木作之。若欲成就對敵",
    "T18n0895b_001:0738b22": "者。應以失利般尼木。或奄沒羅木。或閼順",
    "T18n0895b_001:0738b23": "那木。或柳木作之。若求成就意樂法。用白",
    "T18n0895b_001:0738b24": "檀木。或用紫檀木作拔折羅。如上所說諸",
    "T18n0895b_001:0738b25": "拔折羅杵。一一皆須而作五鈷三鈷。諸妙端",
    "T18n0895b_001:0738b26": "巖使無缺壞。欲念誦時。以塗香等而作供",
    "T18n0895b_001:0738b27": "養。發大慈心。手執金剛杵。念誦真言。法",
    "T18n0895b_001:0738b28": "事畢已。復重供養。置尊足下。後念誦時亦",
    "T18n0895b_001:0738b29": "如是。若不執持妙拔折羅。有毘那夜迦名曰",
    "T18n0895b_001:0738c01": "烏黑。其形極大。獻燒香時。法若有闕。彼從",
    "T18n0895b_001:0738c02": "地出而便入身。遂令行者諸煩惱起。所為慳",
    "T18n0895b_001:0738c03": "貪諂曲忿恚。頻頻失精。令身不淨。復有毘那",
    "T18n0895b_001:0738c04": "夜迦名曰燈頂。獻燈之時。法若有闕。彼即入",
    "T18n0895b_001:0738c05": "身。遂令行者種種病生。所為心痛壯熱損",
    "T18n0895b_001:0738c06": "心。復有毘那夜迦名曰笑花。獻花之時。法若",
    "T18n0895b_001:0738c07": "闕。彼即得便遂令行者種種障起。所為壯熱",
    "T18n0895b_001:0738c08": "鼻塞噴啑。眼中淚出。支骨酸疼。及與伴侶相",
    "T18n0895b_001:0738c09": "諍離散。復有毘那夜迦曰嚴髻。念誦之時。法",
    "T18n0895b_001:0738c10": "若有闕。彼即得便遂令行者有諸病起。所謂",
    "T18n0895b_001:0738c11": "壯熱便痢不出。諸毘那夜迦入身熾盛。令心",
    "T18n0895b_001:0738c12": "謎惑。以西為東。作諸異想。或即吟詠。或無",
    "T18n0895b_001:0738c13": "緣事欲得遊行。心懷異想。有所不決。便起邪",
    "T18n0895b_001:0738c14": "見。作如是言。或說無有大我真言。亦無天堂",
    "T18n0895b_001:0738c15": "及能居者。亦無善惡及彼因果。亦無纏縛及",
    "T18n0895b_001:0738c16": "以解脫。說持誦者唐捐其功。以此邪見與心",
    "T18n0895b_001:0738c17": "相應。遂出此言。撥無因果。以手斷草。及弄土",
    "T18n0895b_001:0738c18": "塊。眠時嚙齒。或起欲想及欲娶妻。自愛樂者",
    "T18n0895b_001:0738c19": "彼不相愛。自不樂愛自不樂者彼即受愛樂。",
    "T18n0895b_001:0738c20": "既不順意。臥而不睡。欲作邪行。竟夜不眠。設",
    "T18n0895b_001:0738c21": "若得睡。夢見大虫師子虎狼猪狗所趁。駝驢",
    "T18n0895b_001:0738c22": "猫兒及鬼野干。鷲鳥鷺鴛及[狂王+薰]胡。或時夢見",
    "T18n0895b_001:0738c23": "著故破衣不淨之人。或時夢見裸形髠髮黑",
    "T18n0895b_001:0738c24": "體之人。或時夢見裸形外道。或見枯池及以",
    "T18n0895b_001:0738c25": "枯井。或見髑髏。或見骨聚。作如是念。云何如",
    "T18n0895b_001:0738c26": "來許彼誓願。惱亂行人者。令法不成。如斯障",
    "T18n0895b_001:0738c27": "難假使梵王及憍尸迦諸天龍等。不能破彼",
    "T18n0895b_001:0738c28": "毘那夜迦障難誓願。唯有大明真言之教。如",
    "T18n0895b_001:0738c29": "法修行。免斯障難。是故行者誦數滿已。復應",
    "T18n0895b_001:0739a01": "更入成就諸事妙漫荼羅。作此法已。彼障難",
    "T18n0895b_001:0739a02": "者便即退散。",
    "T18n0895b_001:0739a03": "復次持誦供養及以護摩。不依法教。彼等得",
    "T18n0895b_001:0739a04": "便而作障難。又復行者心常猶豫。念念生疑。",
    "T18n0895b_001:0739a05": "為誦此明主。為誦彼耶。作如是念。彼亦得便。",
    "T18n0895b_001:0739a06": "又復行者多無義語談世俗事。或說興易。或",
    "T18n0895b_001:0739a07": "說田農。或論名利。說斯等語。彼障難者自",
    "T18n0895b_001:0739a08": "然得便。步步隨遂令心散亂。譬如有人尋水",
    "T18n0895b_001:0739a09": "而行。影入水現。形影隨遂不相捨離。毘那",
    "T18n0895b_001:0739a10": "夜迦入行者身恒不捨離亦復如是。復有毘",
    "T18n0895b_001:0739a11": "那夜迦。澡浴之時得便入身。或有眼睡臥",
    "T18n0895b_001:0739a12": "時得便入身。有供養時得便入身。譬如日",
    "T18n0895b_001:0739a13": "光照以火珠而便火出。毘那夜迦入行者身。",
    "T18n0895b_001:0739a14": "念誦之時。令心散亂。增長貪瞋無明等火",
    "T18n0895b_001:0739a15": "亦復如是。毘那夜迦名曰水行。洗浴之時。法",
    "T18n0895b_001:0739a16": "若有闕。彼即入身。遂令行者種種病起。所",
    "T18n0895b_001:0739a17": "為飢渴咳嗽。懈怠多睡。四支沈重。加之多",
    "T18n0895b_001:0739a18": "瞋。復有毘那夜迦名曰食香。獻塗香時。法",
    "T18n0895b_001:0739a19": "有闕。彼即入身。遂令行者腹有病起。所為",
    "T18n0895b_001:0739a20": "思想憶生緣處。或思餘處。或思寡人而生懈",
    "T18n0895b_001:0739a21": "怠。或思欲想分別諸境。又四瓶次第應灌作",
    "T18n0895b_001:0739a22": "法已。彼所著障即得解脫。此漫荼羅非獨能",
    "T18n0895b_001:0739a23": "除毘那夜迦。亦滿眾生種種勝願。謂工商農",
    "T18n0895b_001:0739a24": "土男女失昏。如是等事無不稱心。[(魍ㄙ)罔+(鹵├)]魎所",
    "T18n0895b_001:0739a25": "著。及患壯熱。孩子鬼魅所著。及吸精靈鬼。常",
    "T18n0895b_001:0739a26": "見惡夢。癲癎等病所一切病。作漫荼羅法。",
    "T18n0895b_001:0739a27": "自灌頂已。如上等類所求窺者悉皆滿足。諸",
    "T18n0895b_001:0739a28": "餘病疢亦復能除。又能消滅無量罪障。",
    "T18n0895b_001:0739a29": "蘇摩呼請問分別成就相分第五",
    "T18n0895b_001:0739b01": "時彼行者於諸障難得解脫已。身心清淨。無",
    "T18n0895b_001:0739b02": "諸垢穢。譬如明月出從於雲。風擊雲除。暉麗",
    "T18n0895b_001:0739b03": "乎光天。行者所修種種功德。毘那夜迦所作",
    "T18n0895b_001:0739b04": "障難。皆悉消滅亦復如是。所以真言不得成",
    "T18n0895b_001:0739b05": "就。譬如種子因地及時。并雨溉澤調順好風。",
    "T18n0895b_001:0739b06": "然可芽生乃至成就。然其種子若在倉中。芽",
    "T18n0895b_001:0739b07": "尚不生。況復枝葉及花菓實。持誦真言不依",
    "T18n0895b_001:0739b08": "法則。及不供養。亦不清淨。其真言字或有加",
    "T18n0895b_001:0739b09": "減。聲相不正。不成廣大諸妙悉地亦復如是。",
    "T18n0895b_001:0739b10": "譬如興雲下雨。隨諸草木而含滋茂大小花",
    "T18n0895b_001:0739b11": "菓差別不等。所說真言亦復如是。持誦之人",
    "T18n0895b_001:0739b12": "所施功勞。隨其增減獲福多少。所獲成就亦",
    "T18n0895b_001:0739b13": "復如是。若其行者於清淨處。及依時節。所制",
    "T18n0895b_001:0739b14": "之法亦戲犯罪漸消滅。福聚圓滿。能獲真言",
    "T18n0895b_001:0739b15": "霑及成就。若罪不滅。功德不生。不依法則。",
    "T18n0895b_001:0739b16": "夢見破壞人所棄捨。或見石磓。或見恐怖畏",
    "T18n0895b_001:0739b17": "難之人。手執搶刀及諸器仗。欲來相害。夢中",
    "T18n0895b_001:0739b18": "當見知是惡相。若有此相。則彼等毘那夜",
    "T18n0895b_001:0739b19": "迦令作障難。行者即用軍荼利忿怒明主而",
    "T18n0895b_001:0739b20": "作護身。如上所說護摩。障難悉得解脫。不能",
    "T18n0895b_001:0739b21": "惱亂。若有念誦彼真言者。諸毘那夜迦終不",
    "T18n0895b_001:0739b22": "得便。",
    "T18n0895b_001:0739b23": "復次欲除彼所著障為解脫者。即應依此妙",
    "T18n0895b_001:0739b24": "漫荼羅。其有牛群所居之處。或樹下。或有神",
    "T18n0895b_001:0739b25": "廟。或四衢道。或空閑室。或於林中。以五色彩",
    "T18n0895b_001:0739b26": "作漫荼羅。其五色者。謂白黃赤青黑之類。其",
    "T18n0895b_001:0739b27": "量頓方四肘。安立四門。於中二肘方量穿坑。",
    "T18n0895b_001:0739b28": "坑內布以茅草。坑外兩肘各分位座。安置明",
    "T18n0895b_001:0739b29": "王真言主等。於八方所各畫本方大神。復取",
    "T18n0895b_001:0739c01": "四箇新瓶。不得黑色大燋生者。盛滿香水。及",
    "T18n0895b_001:0739c02": "以五寶并赤蓮花諸花樹枝。皆內瓶中。以五",
    "T18n0895b_001:0739c03": "線纏其瓶項。安於四方。然後應請彼明主等。",
    "T18n0895b_001:0739c04": "以諸供養具而供養之。復以酒肉蘿蔔。及以",
    "T18n0895b_001:0739c05": "眾多波羅羅食。供養彼等八方大神。及諸一",
    "T18n0895b_001:0739c06": "切毘那夜迦。呼彼著障之人。令入坑中。向東",
    "T18n0895b_001:0739c07": "而坐。然後取彼所置之瓶。以軍吒利明主囉",
    "T18n0895b_001:0739c08": "枳(二合)黨去伽(此云赤形)明主及繼唎(二合)吉囉(二合)明",
    "T18n0895b_001:0739c09": "主。捺羅(二合)弭良拏(短二合)明主等真言。持誦其",
    "T18n0895b_001:0739c10": "瓶數過百。與灌彼頂。如是就應入夢中見示",
    "T18n0895b_001:0739c11": "障因說真言。字有加減。或法不具。然諸明",
    "T18n0895b_001:0739c12": "主自說此法。有行用者示現於破相好。由如",
    "T18n0895b_001:0739c13": "海湖終不違時。其實真言終不相破。亦不相",
    "T18n0895b_001:0739c14": "斷。及與繼縛。譬如有二親友之人。於中有",
    "T18n0895b_001:0739c15": "一語彼友言。從今以去勿往某家。乃至語彼",
    "T18n0895b_001:0739c16": "人。敬是友故。不違言誨。即不往之。乃至語",
    "T18n0895b_001:0739c17": "話。其真言法亦復如是。故行人不應相破。明",
    "T18n0895b_001:0739c18": "主及真言乃至繼縛。及以禁斷。妙漫荼羅不",
    "T18n0895b_001:0739c19": "應授與加減。真言亦復不應迴換。彼法亦復",
    "T18n0895b_001:0739c20": "不應阿吠設那。不應打縛。為害彼故。不應",
    "T18n0895b_001:0739c21": "護摩。及損支節。摧滅鬼族。亦復不應令他癡",
    "T18n0895b_001:0739c22": "鈍及以悶眠。不應科罰龍魅之類。不應令人",
    "T18n0895b_001:0739c23": "發起相憎及損厭縛。不應治療嬰兒之魅。不",
    "T18n0895b_001:0739c24": "應捕網諸眾生類令所損害。",
    "T18n0895b_001:0739c25": "復次餘外宗說具十種法真言得成。所為行",
    "T18n0895b_001:0739c26": "人真言伴侶所成就物精勤處所淨地時節本",
    "T18n0895b_001:0739c27": "尊財物。具此十法真言得成就。又餘宗說具",
    "T18n0895b_001:0739c28": "三種法真言及成。所謂為真言行人伴侶。又",
    "T18n0895b_001:0739c29": "餘宗說具四種法真言乃成。謂處所精勤",
    "T18n0895b_001:0740a01": "時節依法。又餘宗說具五種法真言乃成。謂",
    "T18n0895b_001:0740a02": "真言所成就物處所本尊物。如是諸宗或說",
    "T18n0895b_001:0740a03": "十法。或說八法。或六或四。或三或二。各於",
    "T18n0895b_001:0740a04": "本法演說不同。然此釋教具二種法真言乃",
    "T18n0895b_001:0740a05": "成。一者行人。二者真言。行人具以戒律。正勤",
    "T18n0895b_001:0740a06": "精進。於他利養。不起貪嫉。於身命財。常無戀",
    "T18n0895b_001:0740a07": "著。真言文字圓滿。聲相分明。可成就法皆悉",
    "T18n0895b_001:0740a08": "具足。於佛菩薩所居之處言不成翻上應知。",
    "T18n0895b_001:0740a09": "復次行者於念誦時。中間有所闕犯。或有間",
    "T18n0895b_001:0740a10": "斷。棄本所誦。別持餘明主。自所持者授與他",
    "T18n0895b_001:0740a11": "人。念誦遍數雖滿不成。復更應須每日三時",
    "T18n0895b_001:0740a12": "如法供養。念誦數滿十萬遍。即應如法護摩。",
    "T18n0895b_001:0740a13": "當以大麥。用稻花。或以巨勝以白芥子。隨",
    "T18n0895b_001:0740a14": "取其一。與蘇相和。數滿十千。或八十千。或",
    "T18n0895b_001:0740a15": "四三千。以憂曇鉢羅木。或阿說他木。或波羅",
    "T18n0895b_001:0740a16": "賒木。或閼迦木。或以龍木或用無憂木。或蜜",
    "T18n0895b_001:0740a17": "魯婆木。或尼俱陀木。或奄沒羅木。或却羅",
    "T18n0895b_001:0740a18": "木。或賒彌木。或鉢落木。或阿波末伽木。或末",
    "T18n0895b_001:0740a19": "度迦木。或湛母迦木。隨取一木。麁細如指長",
    "T18n0895b_001:0740a20": "十指截於蘇蜜酪榅柴兩頭。每日護摩。數如",
    "T18n0895b_001:0740a21": "上說。前所闕犯。還得清淨。然後方求真言悉",
    "T18n0895b_001:0740a22": "地無所障難。",
    "T18n0895b_001:0740a23": "復次行者所持真言餘持誦繫縛明主。或若",
    "T18n0895b_001:0740a24": "釘打。或斷或破。令不成就。即須應作本尊形",
    "T18n0895b_001:0740a25": "像。當置於各部部主足下。面須相對。然後",
    "T18n0895b_001:0740a26": "以繼利吉羅等諸部明主大威真言誦持。蘇",
    "T18n0895b_001:0740a27": "蜜灌浴本尊。如是十日。作此法已。被餘所縛",
    "T18n0895b_001:0740a28": "即得解脫。",
    "T18n0895b_001:0740a29": "復次行者於真言中所制諸法。並皆修行。一",
    "T18n0895b_001:0740b01": "無遺闕。仍不成者。即應以諸猛毒作彼尊形。",
    "T18n0895b_001:0740b02": "繼利吉羅等諸部明主真言。截其像形。段段",
    "T18n0895b_001:0740b03": "而片。和白芥子油。每日三時而作護摩。如",
    "T18n0895b_001:0740b04": "是七日即得悉地。若不成。敗壞之樂。是故諸",
    "T18n0895b_001:0740b05": "法皆從心生。非自然現。亦不由時。復非自在",
    "T18n0895b_001:0740b06": "之天。非無因緣。亦不從我能生諸法。但由無",
    "T18n0895b_001:0740b07": "明流轉生死。四大和合假名為色。色非是我。",
    "T18n0895b_001:0740b08": "我非是色。色非我所。我所非色。如是四蘊應",
    "T18n0895b_001:0740b09": "知是空。色是無常。由如聚沫。受如浮泡。想",
    "T18n0895b_001:0740b10": "如陽炎。行如芭蕉。識如幻化。如是之見名為",
    "T18n0895b_001:0740b11": "正見。若異見者名為邪見。",
    "T18n0895b_001:0740b12": "復次念誦數足悉地欲近即推夢中見如是",
    "T18n0895b_001:0740b13": "事。或見自身登高樓閣。或昇大樹。或騎師子",
    "T18n0895b_001:0740b14": "大虫及馬昇大高山。於虛空中聞大雷聲。或",
    "T18n0895b_001:0740b15": "騎犀牛白象特牛。或得錢財花鬘及衣。或得",
    "T18n0895b_001:0740b16": "酒肉水類之果。或得紅蓮花經及尊客。或得",
    "T18n0895b_001:0740b17": "駱駝並與犢子。或獲滿載之車白線蠅拂。並",
    "T18n0895b_001:0740b18": "獲舄履。或得橫刀孔雀尾扇金瓔寶珠螺貝",
    "T18n0895b_001:0740b19": "傷却端嚴美女。或見己母。或得諸寶嚴身之",
    "T18n0895b_001:0740b20": "具。及得臥具覆以白衣。或見自身汎過大海。",
    "T18n0895b_001:0740b21": "及度江河龍池陂泊。及以飲浴。或見以血澡",
    "T18n0895b_001:0740b22": "浴自身。或見入寺制底僧房。或見如來菩薩",
    "T18n0895b_001:0740b23": "緣覺無漏聖僧。比丘及與比丘尼眾。優婆私",
    "T18n0895b_001:0740b24": "迦天神國王。或見大刀阿修羅眾淨婆羅門。",
    "T18n0895b_001:0740b25": "或見意樂丈夫及以女人富政直善心長者。",
    "T18n0895b_001:0740b26": "或見父母及以親眷相會一處。或見持明主諸",
    "T18n0895b_001:0740b27": "仙妙持誦人。或見吞納日月。或見自隨於屎",
    "T18n0895b_001:0740b28": "坑。或飲人精及喫人肉。入於火聚。或見女人",
    "T18n0895b_001:0740b29": "入於身內。如是等殊勝夢已。應知一月及已",
    "T18n0895b_001:0740c01": "半月當獲成就。",
    "T18n0895b_001:0740c02": "蘇摩呼童子經卷上"
}