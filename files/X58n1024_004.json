{
    "X58n1024_004:0659a05": "賢首五教儀卷第四",
    "X58n1024_004:0659a07": "清浙水慈雲沙門　灌頂續法　集錄",
    "X58n1024_004:0659a08": "言六宗者一隨相法執宗二唯識法相宗三真空無",
    "X58n1024_004:0659a09": "相宗四藏心緣起宗五真性寂滅宗六法界圓融宗。",
    "X58n1024_004:0659a10": "一隨相法執宗者謂一切我法中起有無執故即小",
    "X58n1024_004:0659a11": "乘諸師依阿含緣生等經造婆沙俱舍諸部論等。",
    "X58n1024_004:0659a12": "於中又六。一我法俱有宗此中有二一人天乘二小",
    "X58n1024_004:0659a13": "乘謂犢子法上賢胄正量密林山部等。彼立三聚法",
    "X58n1024_004:0659a14": "一有為聚法二無為聚法三非二聚法初二是法後",
    "X58n1024_004:0659a15": "一是我。又立五法藏一過去二現在三未來四無為",
    "X58n1024_004:0659a16": "五不可說藏此即是我以不可說是有為無為故。然",
    "X58n1024_004:0659a17": "此一部諸部論師共推不受呼為附佛法外道以諸",
    "X58n1024_004:0659a18": "外道所計雖殊皆立我故。",
    "X58n1024_004:0659a19": "二法有我無宗謂薩婆多上座多聞等彼說諸法二",
    "X58n1024_004:0659a20": "種所攝一名二色或四種所攝謂三世及無為。或五",
    "X58n1024_004:0659a21": "種所攝謂一心二心所三色四不相應五無為。故一",
    "X58n1024_004:0659a22": "切法皆悉實有。於諸法中並不立我以無我故異外",
    "X58n1024_004:0659a23": "道計。又於有為之中立正因緣以破外道邪因無因。",
    "X58n1024_004:0659a24": "然外道見雖有九十五種或計二十五諦從冥生等",
    "X58n1024_004:0659b01": "或計六句和合生等或謂自在梵天等生或謂微塵",
    "X58n1024_004:0659b02": "宿作等生或執時方虗空等而為世間及涅槃本統",
    "X58n1024_004:0659b03": "收所計不出四見謂數論計一勝論計異勒沙婆計",
    "X58n1024_004:0659b04": "亦一亦異若提子計非一非異若計一者則謂因中",
    "X58n1024_004:0659b05": "有果若計異者則謂因中無果三則因中亦有無果",
    "X58n1024_004:0659b06": "四則因中非有無果餘諸異計皆不出此雖多不同",
    "X58n1024_004:0659b07": "就其結過不出二種從虗空生即是無因餘皆邪因",
    "X58n1024_004:0659b08": "然無因邪因乃成大過謂自然虗空等生應常生故",
    "X58n1024_004:0659b09": "以不知三界由乎我心從癡有愛流轉無極迷正因",
    "X58n1024_004:0659b10": "緣故異計紛然安知因緣性空真如妙有耶廣明異",
    "X58n1024_004:0659b11": "計如瑜伽顯揚婆沙中百金七十論等。",
    "X58n1024_004:0659b12": "三法無去來宗謂大眾說轉鷄胤制多西山北山法",
    "X58n1024_004:0659b13": "藏飲光部等唯說現在諸有為法及無為法耳以過",
    "X58n1024_004:0659b14": "未之法體用俱無故。",
    "X58n1024_004:0659b15": "四現通假實宗謂說假部就前現在有為法中在五",
    "X58n1024_004:0659b16": "蘊為實在界處為假隨應諸法假實不定其成實論",
    "X58n1024_004:0659b17": "末經部師即是此類。",
    "X58n1024_004:0659b18": "五俗妄真實宗即說出世部等謂世俗法皆假以虗",
    "X58n1024_004:0659b19": "妄故出世法皆實非虗妄故。",
    "X58n1024_004:0659b20": "六諸法但名宗即一說部等謂一切我法但有假名",
    "X58n1024_004:0659b21": "無實體故。",
    "X58n1024_004:0659b22": "二唯識法相宗者謂一切諸法皆唯識現故即無著",
    "X58n1024_004:0659b23": "天親依方廣深密等經造瑜伽唯識論等。",
    "X58n1024_004:0659b24": "三真空無相宗者謂一切諸法皆空無相故即提婆",
    "X58n1024_004:0659c01": "清辯依般若妙智等經造百論掌珍論等。",
    "X58n1024_004:0659c02": "四藏心緣起宗者謂一切諸法唯是真如隨緣具恒",
    "X58n1024_004:0659c03": "沙性德故即堅慧馬鳴依勝鬘涅槃等經造寶性起",
    "X58n1024_004:0659c04": "信論等。",
    "X58n1024_004:0659c05": "五真性寂滅宗者謂相想俱絕直顯性體故即馬鳴",
    "X58n1024_004:0659c06": "龍樹依楞伽般若等經造真如三昧智度論等。",
    "X58n1024_004:0659c07": "六法界圓融宗者謂無盡法界如因陀羅網主伴重",
    "X58n1024_004:0659c08": "重圓融無礙故即龍樹天親依華嚴等經造不思議",
    "X58n1024_004:0659c09": "十地論等。",
    "X58n1024_004:0659c10": "然此六宗後後深於前前初一唯小乘後五唯大乘",
    "X58n1024_004:0659c11": "次即相宗三即空宗四五六即性宗初即小教二三",
    "X58n1024_004:0659c12": "即始教四即終教五即頓教六即圓教又第二亦名",
    "X58n1024_004:0659c13": "二諦俱有宗謂勝義諦理真實故不無世俗因果不",
    "X58n1024_004:0659c14": "失故是有如深密瑜伽等第三亦名二諦俱空宗謂",
    "X58n1024_004:0659c15": "無為勝義離相故非有有為緣生如幻故是無如掌",
    "X58n1024_004:0659c16": "珍頌云真性有為空如幻緣生故無為無有實不起",
    "X58n1024_004:0659c17": "似空華等即般若三論中一分之義。第四亦名二諦",
    "X58n1024_004:0659c18": "無礙宗謂真是即俗之真俗是即真之俗如仁王等",
    "X58n1024_004:0660a01": "第五亦名二諦泯絕宗謂語真必攝俗故真絕言俗",
    "X58n1024_004:0660a02": "必攝真故俗絕如維摩等第六亦名二諦無盡宗謂",
    "X58n1024_004:0660a03": "真即俗而真空重重無際俗即真而俗有歷歷不窮",
    "X58n1024_004:0660a04": "如華嚴經等。",
    "X58n1024_004:0660a05": "若恐混濫逐為對揀略開八重。",
    "X58n1024_004:0660a06": "先料揀性相兩宗濫中又五義初唯識半分具分別",
    "X58n1024_004:0660a07": "相宗八識唯約生滅即半分也性宗生滅與不生滅",
    "X58n1024_004:0660a08": "和合而成阿梨耶識是具分也又相宗云影外有質",
    "X58n1024_004:0660a09": "為半頭唯識質影俱影為全頭唯識若望性宗如來",
    "X58n1024_004:0660a10": "藏心則彼全頭生滅八識亦名為半頭也二真如隨",
    "X58n1024_004:0660a11": "緣凝然別相宗唯識論釋真如云真無虗妄如無變",
    "X58n1024_004:0660a12": "易若隨緣變豈稱真如凝然義也性宗勝鬘經云依",
    "X58n1024_004:0660a13": "如來藏有生死依如來藏有涅槃隨緣義也三緣境",
    "X58n1024_004:0660a14": "斷惑即離別相宗謂根本智雙觀真俗能斷迷理迷",
    "X58n1024_004:0660a15": "事隨眠後得智唯觀事境但斷迷事一種隨眠離也",
    "X58n1024_004:0660a16": "性宗謂智體惑體無二體故涅槃云明與無明其性",
    "X58n1024_004:0660a17": "無二故能一斷一切斷即也四證理能所即離別相",
    "X58n1024_004:0660a18": "宗謂能證根本智是有為所證真如理是無為就能",
    "X58n1024_004:0660a19": "所證心境相對是不即也性宗謂理智不分能所混",
    "X58n1024_004:0660a20": "融華嚴云無有智外如為智所證亦無如外智能證",
    "X58n1024_004:0660a21": "於如二既不存一亦奚立故能一證一切證是不離",
    "X58n1024_004:0660a22": "也五轉智不轉智別相宗謂出世四智心品依生滅",
    "X58n1024_004:0660a23": "識種轉成故為四相所遷性宗謂世出世智依如來",
    "X58n1024_004:0660a24": "藏性始本不二何待轉成即體之智非相所遷。",
    "X58n1024_004:0660b01": "次料揀空性兩宗濫中亦五義一我法有無別空宗",
    "X58n1024_004:0660b02": "有我為妄無我為真般若云如來說有我者即非有",
    "X58n1024_004:0660b03": "我而凡夫之人以為有我性宗無我為妄有我為真",
    "X58n1024_004:0660b04": "涅槃云無我者名為生死有我者名為如來二法義",
    "X58n1024_004:0660b05": "真俗別空宗俗諦為法真諦為義如智論說性宗真",
    "X58n1024_004:0660b06": "諦為法俗諦為義華嚴云法者知真諦義者知俗諦",
    "X58n1024_004:0660b07": "三心性二名別空宗一向目諸法本源為性智度論",
    "X58n1024_004:0660b08": "云色色性空掌珍論云有為性空緣生如幻楞嚴云",
    "X58n1024_004:0660b09": "識性虗妄猶如空華性宗多分目諸法本源為心勝",
    "X58n1024_004:0660b10": "鬘云自性清淨心起信云一切法唯是一心楞嚴云",
    "X58n1024_004:0660b11": "諸所緣法唯心所現四真智真知別空宗以有分別",
    "X58n1024_004:0660b12": "為知無分別為智真智了空故智深知淺性宗以證",
    "X58n1024_004:0660b13": "聖理為智徹聖凡為知靈知本有故知通智局起信",
    "X58n1024_004:0660b14": "云真如自體真實識知五佛德空有別空宗說佛以",
    "X58n1024_004:0660b15": "空為德般若云離一切相即名諸佛色見聲求皆為",
    "X58n1024_004:0660b16": "邪道性宗明諸佛富有萬德相好身智神通光明常",
    "X58n1024_004:0660b17": "樂我淨真實功德於佛體中一一無盡性自本有不",
    "X58n1024_004:0660b18": "待機緣如起信涅槃中說。",
    "X58n1024_004:0660b19": "三料揀空相兩宗與性宗濫亦五義別一三乘一乘",
    "X58n1024_004:0660b20": "別空相二宗明有三乘以深密第三時中具說三乘",
    "X58n1024_004:0660b21": "普為發趣一切乘者第二時諸部般若亦同此說性",
    "X58n1024_004:0660b22": "宗明唯一乘法華云十方佛土中唯有一乘法妙智",
    "X58n1024_004:0660b23": "經及梁攝論皆同此說二五性一性別空相兩宗明",
    "X58n1024_004:0660b24": "有五性大般若云於聲聞乘性決定者聞此法已速",
    "X58n1024_004:0660c01": "能證得自無漏地於獨覺乘性決定者聞此法已速",
    "X58n1024_004:0660c02": "依自乘而得出離於無上乘性決定者聞此法已速",
    "X58n1024_004:0660c03": "證無上正等菩提於彼三乘性不定者聞此法已皆",
    "X58n1024_004:0660c04": "發無上正等覺心深密有性者成無性不成意亦同",
    "X58n1024_004:0660c05": "此性宗明唯一性涅槃云一切眾生同有佛性皆同",
    "X58n1024_004:0660c06": "一乘三生佛不增減別空相二宗皆云五種性中無",
    "X58n1024_004:0660c07": "種性人決不成佛守眾生界名不增減十輪云三乘",
    "X58n1024_004:0660c08": "各定差別皆以性定五故善戒地持說二種性無種",
    "X58n1024_004:0660c09": "性人終不能得菩提但以人天善根而成熟之性宗",
    "X58n1024_004:0660c10": "謂一理齊平名不增減是故不增不減經云愚癡凡",
    "X58n1024_004:0660c11": "夫不如實知一法界故不能實見一法界故起邪見",
    "X58n1024_004:0660c12": "心謂眾生界增眾生界減四成佛不成佛別空相二",
    "X58n1024_004:0660c13": "宗明有不成佛深密云一切趣寂聲聞種性雖蒙諸",
    "X58n1024_004:0660c14": "佛種種方便終不能令證佛菩提大般若五百九十",
    "X58n1024_004:0660c15": "三中說有五性大意同此性宗謂決定盡得成佛密",
    "X58n1024_004:0660c16": "嚴云二乘必無灰斷涅槃涅槃云一切眾生皆有佛",
    "X58n1024_004:0660c17": "性凡是有心定當作佛五同位不同位別空相二宗",
    "X58n1024_004:0660c18": "為引愚法二乘漸向大故故位相與彼同大品明三",
    "X58n1024_004:0660c19": "乘共十地立乾慧等唯識亦許三乘斷證階位大同",
    "X58n1024_004:0660c20": "即資糧等性宗約自教論深勝於彼故斷證位相與",
    "X58n1024_004:0660c21": "彼懸隔故彌勒所問經論云一切聲聞辟支佛不能",
    "X58n1024_004:0660c22": "如實修四無量不能究竟斷諸煩惱但能折伏一切",
    "X58n1024_004:0660c23": "煩惱等斷證既爾地位準知。",
    "X58n1024_004:0660c24": "四料揀空性兩宗與相宗濫亦五義別一立相顯性",
    "X58n1024_004:0661a01": "別相宗多談法相縱少說性亦法相數如無為有六",
    "X58n1024_004:0661a02": "種等是立相也空性二宗多明法性縱少說相亦會",
    "X58n1024_004:0661a03": "歸性但空宗空性無性性宗真性實性如金剛三昧",
    "X58n1024_004:0661a04": "及起信中說六度行即一法性等是顯性也二唯心",
    "X58n1024_004:0661a05": "真妄別相宗依生滅八識建立染淨根本唯識云等",
    "X58n1024_004:0661a06": "流習氣為因緣故八識體相差別而生名等流果果",
    "X58n1024_004:0661a07": "似因故異熟習氣為增上緣感第八識酬引業力恒",
    "X58n1024_004:0661a08": "相續故立異熟名感前六識酬滿業者有間斷故名",
    "X58n1024_004:0661a09": "異熟生從異熟起不名異熟即前異熟及異熟生名",
    "X58n1024_004:0661a10": "異熟果果異因故攝論云無始時來界一切法等依",
    "X58n1024_004:0661a11": "由此有諸趣及涅槃證得即唯心中妄也空宗般若",
    "X58n1024_004:0661a12": "云色不異空空不異色受想行識亦復如是楞嚴云",
    "X58n1024_004:0661a13": "如來藏中性色真空性空真色水火風識亦復如是",
    "X58n1024_004:0661a14": "性宗起信云依如來藏有生滅心楞伽云藏識海常",
    "X58n1024_004:0661a15": "住既言常住即藏心也明非唯生滅矣故通唯心中",
    "X58n1024_004:0661a16": "真也三二諦即離別相宗明離瑜伽四重二諦中初",
    "X58n1024_004:0661a17": "一世俗唯局世俗後一勝義唯局勝義中間六諦各",
    "X58n1024_004:0661a18": "通世俗勝義何者望前為勝義望後為世俗一一差",
    "X58n1024_004:0661a19": "別區分不同故不即也空性二宗明即中論云定有",
    "X58n1024_004:0661a20": "則著常定無則著斷掌珍論云真性有為空無為無",
    "X58n1024_004:0661a21": "起滅有與有為俗諦也無與無為真諦也仁王云於",
    "X58n1024_004:0661a22": "解常自一於諦常自二通達此無二真入第一義涅",
    "X58n1024_004:0661a23": "槃云世諦者即第一義諦故不離也四四相一時前",
    "X58n1024_004:0661a24": "後別相宗明前後謂前生住異三相屬現在後一滅",
    "X58n1024_004:0661b01": "相屬過去先有後無相差別故空性二宗顯同時般",
    "X58n1024_004:0661b02": "若云過去不可得現在不可得未來不可得既三世",
    "X58n1024_004:0661b03": "皆空何有不即起信云四相俱時而有皆無自立本",
    "X58n1024_004:0661b04": "來平等同一覺故五佛身有為無為別相宗說佛身",
    "X58n1024_004:0661b05": "有為佛地論云大覺地中無邊功德略有二種一者",
    "X58n1024_004:0661b06": "無為功德淨法界攝二者有為功德四智所攝唯識",
    "X58n1024_004:0661b07": "云四智心品總攝佛地一切有為功德皆盡空性二",
    "X58n1024_004:0661b08": "宗明無為般若云如來說三十二相即是非相須菩",
    "X58n1024_004:0661b09": "提言如我解佛所說義無有定法名阿耨菩提亦無",
    "X58n1024_004:0661b10": "有定法如來可說所以者何一切賢聖皆以無為法",
    "X58n1024_004:0661b11": "而有差別淨名云佛身無為不墮諸數涅槃云如來",
    "X58n1024_004:0661b12": "真實是無為法。",
    "X58n1024_004:0661b13": "五料揀性相空三宗濫亦五差異一遮揀表顯異相",
    "X58n1024_004:0661b14": "宗唯表如深密等三種時教五重觀法斷二障證二",
    "X58n1024_004:0661b15": "空轉八識成四智五位百法皆依法相而示唯識乃",
    "X58n1024_004:0661b16": "名方便密意依性說相教也空宗唯遮如般若等破",
    "X58n1024_004:0661b17": "五蘊非四諦空業空報無證無修生死涅槃猶昨夢",
    "X58n1024_004:0661b18": "凡夫諸佛等空華八十一科皆約破相而示空理乃",
    "X58n1024_004:0661b19": "名方便密意破相顯空教也性宗有遮有表說一切",
    "X58n1024_004:0661b20": "眾生皆有寂滅靈知之心以此一真心性對彼染淨",
    "X58n1024_004:0661b21": "諸法全揀全收全揀之非生非佛非性非相但尅體",
    "X58n1024_004:0661b22": "直指寂滅靈知即是心性餘皆虗妄故華嚴云非識",
    "X58n1024_004:0661b23": "所識亦非心境知性本淨開悟羣生楞伽云寂滅者",
    "X58n1024_004:0661b24": "名為一心全收之染淨諸法無不是心如鏡現影影",
    "X58n1024_004:0661c01": "影皆鏡故華嚴云知一切法即心自性起信云三界",
    "X58n1024_004:0661c02": "虗偽唯心所作全揀門攝前破相全收門攝前立相",
    "X58n1024_004:0661c03": "如是收揀一切並皆直指自心即是真性不約事相",
    "X58n1024_004:0661c04": "而示亦不約破相而談又非方便隱密之意故此乃",
    "X58n1024_004:0661c05": "是正直顯示真心即性教也二諦理多少異相宗明",
    "X58n1024_004:0661c06": "八諦瑜伽謂世俗有四一世間二道理三證得四安",
    "X58n1024_004:0661c07": "立即假名無實隨事差別方便安立假名非安立四",
    "X58n1024_004:0661c08": "諦也勝義有四一世間二道理三證得四勝義即體",
    "X58n1024_004:0661c09": "用顯現因果差別依真顯實廢詮談旨四諦也空宗",
    "X58n1024_004:0661c10": "所說世出世間一切諸法不出二諦仁王般若云有",
    "X58n1024_004:0661c11": "無本自二譬如牛二角照解見無二二諦常不即餘",
    "X58n1024_004:0661c12": "如掌珍中論等說性宗明三諦以緣起色等諸法為",
    "X58n1024_004:0661c13": "俗諦緣無自性即空為真諦一真心實相體非空非",
    "X58n1024_004:0661c14": "色能空能色為中道第一義諦仁王云以三諦攝一",
    "X58n1024_004:0661c15": "切法空諦色諦心諦故我說一切法不出三諦餘如",
    "X58n1024_004:0661c16": "纓絡大品本業等經所說或明一諦如楞嚴云故我",
    "X58n1024_004:0661c17": "今時為汝開示第一義諦又云大威德世尊善為眾",
    "X58n1024_004:0661c18": "生敷演如來第一義諦仁王云初住一心足德行於",
    "X58n1024_004:0661c19": "第一義而不動第一義諦常安隱窮源盡性妙智存",
    "X58n1024_004:0661c20": "金剛三昧云大慈滿足尊智慧通無礙廣度眾生故",
    "X58n1024_004:0661c21": "說於一諦義皆以一味道終不以小乘餘如涅槃等",
    "X58n1024_004:0661c22": "說三真妄空有異相宗真有妄空謂八諦中初俗則",
    "X58n1024_004:0661c23": "空遍計執故後三世俗及四真諦皆有依圓有故空",
    "X58n1024_004:0661c24": "宗真空妄有仁王云法性本無性第一義空如諸有",
    "X58n1024_004:0662a01": "本有法三假集假有性宗真妄俱空第一義空該通",
    "X58n1024_004:0662a02": "真妄故涅槃云第一義空者不見空與不空仁王云",
    "X58n1024_004:0662a03": "般若無相二諦虗空或空有無礙真非俗外即俗而",
    "X58n1024_004:0662a04": "真故仁王云解心見不二求二不可得非謂二諦一",
    "X58n1024_004:0662a05": "非二何可得梁論亦云智障甚盲瞑為真俗別執中",
    "X58n1024_004:0662a06": "論云因緣生法即空假中四三性空有即離異相宗",
    "X58n1024_004:0662a07": "遍計是空依圓是有唯識頌云遍計所執自性無有",
    "X58n1024_004:0662a08": "依他起性分別緣生圓成於彼常離前性故此與依",
    "X58n1024_004:0662a09": "非異不異又明三法皆有性也空宗遍依是有圓成",
    "X58n1024_004:0662a10": "是空密嚴頌云名為遍計性相是依他起名相二俱",
    "X58n1024_004:0662a11": "遣是為第一義又明三法皆無性也性宗謂遍計性",
    "X58n1024_004:0662a12": "情有理無依他性相有性無圓成性情無理有相無",
    "X58n1024_004:0662a13": "性有則三法中皆具空有也教義云三性各有二義",
    "X58n1024_004:0662a14": "真中二義者一不變義二隨緣義依他二義者一似",
    "X58n1024_004:0662a15": "有義二無性義所執中二義者一情有義二理無義",
    "X58n1024_004:0662a16": "約真中不變依他無性所執理無由此三義故三性",
    "X58n1024_004:0662a17": "一際同無異也此則不壞末而常本也經云眾生即",
    "X58n1024_004:0662a18": "涅槃不復更滅又約真如隨緣依他似有所執情有",
    "X58n1024_004:0662a19": "由此三義亦無異也此則不動本而常末也經云法",
    "X58n1024_004:0662a20": "身流轉五道名曰眾生又相宗明依他外別有圓成",
    "X58n1024_004:0662a21": "是所顯理離也空性二宗依他無性即是圓成即也",
    "X58n1024_004:0662a22": "又相宗有空宗無離也性宗空有無礙即也五心境",
    "X58n1024_004:0662a23": "存泯異相宗唯遮境有識揀心空解深密云諸識所",
    "X58n1024_004:0662a24": "緣唯識所現瑜伽論云菩薩於定位觀境唯是心空",
    "X58n1024_004:0662b01": "宗心境俱泯中邊論云以塵無有故本識即不生般",
    "X58n1024_004:0662b02": "若謂五蘊皆空三心不得性宗明存泯無礙密嚴云",
    "X58n1024_004:0662b03": "如來清淨藏世間阿賴耶如金與指鐶展轉無差別",
    "X58n1024_004:0662b04": "華嚴云法性不違法相法相不違法性楞嚴云即一",
    "X58n1024_004:0662b05": "切法離一切相唯即與離二無所著。",
    "X58n1024_004:0662b06": "六料揀空宗始教與性宗頓教濫亦五差異一直指",
    "X58n1024_004:0662b07": "曲顯異空宗始教密意破相顯性故揀却諸餘是曲",
    "X58n1024_004:0662b08": "顯也如般若等所說真妙理性每云不生不滅非性",
    "X58n1024_004:0662b09": "非相等是遮揀也無我相無法相亦無非法相等是",
    "X58n1024_004:0662b10": "專意破相也性宗頓教顯說自心即性故的示當體",
    "X58n1024_004:0662b11": "是直指也如圓覺等所說真妙理性每云知見靈覺",
    "X58n1024_004:0662b12": "寂空澄湛等是表示也自性清淨真實識知等是專",
    "X58n1024_004:0662b13": "意顯性也。如說醎云不淡是曲明云鹹是直顯說水",
    "X58n1024_004:0662b14": "云不乾是巧示云濕是的指也二談空顯性異空宗",
    "X58n1024_004:0662b15": "始教不說諸法相唯談但空理般若云是諸法空相",
    "X58n1024_004:0662b16": "空中無色仁王云以眾生空故得置菩提空以菩提",
    "X58n1024_004:0662b17": "空故得置眾生空以一切法空故空空性宗頓教總",
    "X58n1024_004:0662b18": "不說空相唯辨真性理圓覺云知幻即離離幻即覺",
    "X58n1024_004:0662b19": "非作故無本性無故起信云當知真如非有相非無",
    "X58n1024_004:0662b20": "相非一相非異相三遣顯存泯異空宗遣相明空空",
    "X58n1024_004:0662b21": "存相泯金剛云凡所有相皆是虗妄若見諸相非相",
    "X58n1024_004:0662b22": "即見如來又云應離一切相發菩提心大品云諸法",
    "X58n1024_004:0662b23": "畢竟空即是涅槃故又云以何義故名為菩提空義",
    "X58n1024_004:0662b24": "故是菩提頓教遣迹顯性空相俱泯淨名云得是平",
    "X58n1024_004:0662c01": "等無有餘病唯有空病空病亦空楞嚴云了知味性",
    "X58n1024_004:0662c02": "非空非有圓覺云有無俱遣是則名為淨覺隨順楞",
    "X58n1024_004:0662c03": "伽云智者不分別空及與不空自性無自性但唯是",
    "X58n1024_004:0662c04": "心量五法二無我自性心意識於佛種性中皆悉不",
    "X58n1024_004:0662c05": "可得四性體本無異空宗以一切諸法無性為體智",
    "X58n1024_004:0662c06": "論云從因緣生即無自性無自性故即畢竟空中論",
    "X58n1024_004:0662c07": "云以有空義故一切法得成涅槃云因緣故有無性",
    "X58n1024_004:0662c08": "故空頓教以寂滅靈知本性為體楞嚴云真淨妙心",
    "X58n1024_004:0662c09": "本來遍圓如是乃至大地草木蝡動含靈本元真如",
    "X58n1024_004:0662c10": "楞伽云云何本住法謂法本性如金等在鑛若佛出",
    "X58n1024_004:0662c11": "世若不出世法界法性皆悉常住圓覺云眾幻滅無",
    "X58n1024_004:0662c12": "處成道亦無得本性圓滿故故知性字雖同而其體",
    "X58n1024_004:0662c13": "各異也五認名認體異謂一切法皆有名體智度論",
    "X58n1024_004:0662c14": "云地水火風是四物名堅濕煖動是四物體今且以",
    "X58n1024_004:0662c15": "水言之水名也濕體也清濁凝流氷波功能也心性",
    "X58n1024_004:0662c16": "亦爾心名也知體也善惡止修迷悟功能也然濕一",
    "X58n1024_004:0662c17": "字貫彼清等萬義之處此之知體亦貫善等萬用之",
    "X58n1024_004:0662c18": "中。空宗為對初學及淺機恐隨言生執故但標心性",
    "X58n1024_004:0662c19": "之名而遮其非或廣以善等義用而引其意如舉水",
    "X58n1024_004:0662c20": "名或說清濁等用不指濕體彼愚鈍者亦但認名而",
    "X58n1024_004:0662c21": "迷其體例同楞嚴七處破心是也楞伽云如來應正",
    "X58n1024_004:0662c22": "等覺以性空實際涅槃不生無相無願等諸句義說",
    "X58n1024_004:0662c23": "如來藏如來以種種智慧方便善巧或說如來藏或",
    "X58n1024_004:0662c24": "說為無我種種名字各各差別金剛三昧云非義語",
    "X58n1024_004:0663a01": "者皆悉空無空無之言無言於義不言義者皆是妄",
    "X58n1024_004:0663a02": "語如義語者實空不空空實不實頓教乃對久學及",
    "X58n1024_004:0663a03": "上根令忘言認體故以一言直指當人現前見聞覺",
    "X58n1024_004:0663a04": "知之體令其認得體已方於體上照察真妄染淨義",
    "X58n1024_004:0663a05": "用一旦豁然莫不貫通如指濕體不舉水名及清等",
    "X58n1024_004:0663a06": "用彼利智者亦但認體而捨名用例同楞嚴十番顯",
    "X58n1024_004:0663a07": "見是也彼經須菩提言初在母胎即知空寂蒙如來",
    "X58n1024_004:0663a08": "發性覺真空頓入如來寶明空海同佛知見楞伽云",
    "X58n1024_004:0663a09": "大慧空無生無二離自性相普入一切修多羅凡所",
    "X58n1024_004:0663a10": "有經悉說此義諸修多羅悉隨眾生希望心故為分",
    "X58n1024_004:0663a11": "別說顯示其義而非真實在於言說如鹿渴想誑惑",
    "X58n1024_004:0663a12": "羣鹿鹿於彼相計著水性而彼無水如是一切修多",
    "X58n1024_004:0663a13": "羅所說諸法為令愚夫發歡喜故非實聖智在於言",
    "X58n1024_004:0663a14": "說法華云唯有一乘法無二亦無三除佛方便說但",
    "X58n1024_004:0663a15": "以假名字引導於眾生說佛智慧故。",
    "X58n1024_004:0663a16": "七料揀性宗實教與一乘同教濫亦五差異一但即",
    "X58n1024_004:0663a17": "不但即異終教談理事相即頓教談理事相泯圓教",
    "X58n1024_004:0663a18": "不唯理事即泯自在而且事事即泯無礙法華云如",
    "X58n1024_004:0663a19": "來如實知見三界之相非實非虗非如非異故知實",
    "X58n1024_004:0663a20": "教但即無泯頓教但泯無即圓教泯即全具也二普",
    "X58n1024_004:0663a21": "融不普融異終則空有相即名為圓融頓則空有相",
    "X58n1024_004:0663a22": "泯亦名圓融然融處狹小猶未普遍圓則不唯具前",
    "X58n1024_004:0663a23": "二融亦且圓具即泯雙存即泯互奪存奪無礙三種",
    "X58n1024_004:0663a24": "圓融則此融處方名為普遍也故法華云此經甚深",
    "X58n1024_004:0663b01": "微妙諸經中寶是法華經藏深固幽遠無人能到涅",
    "X58n1024_004:0663b02": "槃云若苦非苦若有若無若實不實若真不真若滅",
    "X58n1024_004:0663b03": "不滅若二不二如是等種種法中有所疑者今應[言*恣]",
    "X58n1024_004:0663b04": "問我當隨順為汝斷之三真中非真中異空宗無相",
    "X58n1024_004:0663b05": "宗有終教存頓教絕皆偏於邊而非中也縱雙存兩",
    "X58n1024_004:0663b06": "絕名中亦非究竟後之圓教即空即有即存即絕非",
    "X58n1024_004:0663b07": "空非有非存非絕如是遮照同時方為純真第一圓",
    "X58n1024_004:0663b08": "融中道如楞嚴云即以此心中中流入圓妙開敷從",
    "X58n1024_004:0663b09": "真妙圓重發真妙一切妄想滅盡無餘中道純真法",
    "X58n1024_004:0663b10": "華云疑悔永已盡安住實智中於諸佛所受持佛智",
    "X58n1024_004:0663b11": "開示眾生令入其中涅槃云非虗非實斷一切實而",
    "X58n1024_004:0663b12": "亦是實非生非滅永斷生滅而亦是滅非相非非相",
    "X58n1024_004:0663b13": "斷一切相而亦是相四漸歷非漸歷異終教雖依如",
    "X58n1024_004:0663b14": "來藏性本覺大智名為相即而有斷證初後階降是",
    "X58n1024_004:0663b15": "漸歷非圓超也圓教依於諸法實相一切種智一攝",
    "X58n1024_004:0663b16": "一切一切入一因該果海果徹因源是圓超非漸歷",
    "X58n1024_004:0663b17": "也楞嚴云如是乃超信住行向加地等覺圓滿菩提",
    "X58n1024_004:0663b18": "歸無所得頌云銷我億劫顛倒想不歷僧祇獲法身",
    "X58n1024_004:0663b19": "如龍女於須臾頃便成正覺五攝末不攝末異終教",
    "X58n1024_004:0663b20": "依自一教義立為圓教末圓教攝前四教義立為終",
    "X58n1024_004:0663b21": "教本法華云如佛為諸法王此經亦復如是諸經中",
    "X58n1024_004:0663b22": "王涅槃云譬如眾流皆歸於海一切契經諸定三",
    "X58n1024_004:0663b23": "昧皆歸大乘大涅槃經何以故究竟善說有佛性",
    "X58n1024_004:0663b24": "故。",
    "X58n1024_004:0663c01": "八料揀性宗一乘同教與一乘別教濫亦五差異一",
    "X58n1024_004:0663c02": "開顯直顯異同教開顯開前三乘之權顯今一乘之",
    "X58n1024_004:0663c03": "實法華云開方便門示真實相涅槃云譬如耕田秋",
    "X58n1024_004:0663c04": "耕為勝此經亦爾諸經中勝如諸藥中醍醐第一善",
    "X58n1024_004:0663c05": "治眾生熱惱亂心是大涅槃於諸經中為最第一別",
    "X58n1024_004:0663c06": "教直顯直顯一乘根本實義無有昔權可對說故華",
    "X58n1024_004:0663c07": "嚴云此法門名為演說如來根本實性不思議究竟",
    "X58n1024_004:0663c08": "法此法門唯為趣向大乘菩薩說唯為乘不思義乘",
    "X58n1024_004:0663c09": "菩薩說如日初出先照須彌山等諸大山王是則合",
    "X58n1024_004:0663c10": "共為同不共名別也二會歸流出異同教是會歸謂",
    "X58n1024_004:0663c11": "三乘咸會一乘九界同歸佛界法華云本聲聞人在",
    "X58n1024_004:0663c12": "虗空中說聲聞行今皆修行大乘空義涅槃云迦葉",
    "X58n1024_004:0663c13": "白言我今始知差別無差別義何以故一切菩薩聲",
    "X58n1024_004:0663c14": "聞緣覺皆當歸於大般涅槃譬如眾流歸於大海別",
    "X58n1024_004:0663c15": "教是流出謂若無一乘本法何有三乘末教如無海",
    "X58n1024_004:0663c16": "本不能流末華嚴云譬如大海潛流四天下地有穿",
    "X58n1024_004:0663c17": "鑿者無不得水攝論云無不從此法界流涅槃云譬",
    "X58n1024_004:0663c18": "如從牛出乳從乳出酪是則全收為同普揀為別也",
    "X58n1024_004:0663c19": "三廢立普容異同教廢立者廢昔轉照二三之麤味",
    "X58n1024_004:0663c20": "成立還照純一之妙味猶百川水入海皆醎法華云",
    "X58n1024_004:0663c21": "正直捨方便但說無上道十方佛土中唯有一乘法",
    "X58n1024_004:0663c22": "無二亦無三涅槃云迦葉是大涅槃即是諸佛甚深",
    "X58n1024_004:0663c23": "禪定如是禪定非是聲聞緣覺行處善男子是諸大",
    "X58n1024_004:0663c24": "乘方等經典雖復成就無量功德欲比是經不得為",
    "X58n1024_004:0664a01": "喻別教普容者謂一乘義量無不含容如海深廣包",
    "X58n1024_004:0664a02": "含無外故隨一滴具百川味如大乘同性經云所有",
    "X58n1024_004:0664a03": "聲聞法辟支法菩薩法諸佛法如是一切諸法皆悉",
    "X58n1024_004:0664a04": "流入毗盧遮那智藏大海華嚴普賢三昧品云能令",
    "X58n1024_004:0664a05": "一切國土所有微塵普能容受無邊法界妙嚴品云",
    "X58n1024_004:0664a06": "譬如虗空具含眾像此喻佛身遍含諸法頌云或有",
    "X58n1024_004:0664a07": "國土說一乘或二或三或四五如是乃至無有量此",
    "X58n1024_004:0664a08": "約說教該攝無盡是則泯二為同非泯為別也四圓",
    "X58n1024_004:0664a09": "融無盡異同教明圓融無常即常無我即我三一同",
    "X58n1024_004:0664a10": "源權實不二法華云觀一切法空如實相又復不行",
    "X58n1024_004:0664a11": "上中下法有為無為實不實法是法住位世相常住",
    "X58n1024_004:0664a12": "涅槃云譬如一火因所然故得種種名所謂木火草",
    "X58n1024_004:0664a13": "火糠火[麩夫+弋]火牛馬糞火善男子佛道亦爾一而無二",
    "X58n1024_004:0664a14": "為眾生故種種分別頌云諸佛常輭語為眾故說麤",
    "X58n1024_004:0664a15": "麤語及輭語皆歸第一義如來今所說種種無量法",
    "X58n1024_004:0664a16": "男女大小聞同獲第一義別教明無盡一一事義各",
    "X58n1024_004:0664a17": "各攝入十十法門重重主伴華嚴云若有無上心決",
    "X58n1024_004:0664a18": "定樂大事為示於佛身說無盡佛法欲具演說一句",
    "X58n1024_004:0664a19": "法阿僧祇劫無有盡而令文義各不同等是則類似",
    "X58n1024_004:0664a20": "名同不類名別也五性具性起異同教顯性具謂一",
    "X58n1024_004:0664a21": "切諸法即是性中本具非由外來若色若香無非中",
    "X58n1024_004:0664a22": "道或佛或生同一乘性如盤中百味藏內七寶暗室",
    "X58n1024_004:0664a23": "什物名園華果法華云無漏不思議甚深微妙法我",
    "X58n1024_004:0664a24": "今已具得十方佛亦然楞嚴云我與如來寶覺圓明",
    "X58n1024_004:0664b01": "真妙淨心無二圓滿而我昔遭無始妄想久在輪迴",
    "X58n1024_004:0664b02": "今得聖乘猶未究竟世尊諸妄一切圓滅獨妙真常",
    "X58n1024_004:0664b03": "佛告富樓那汝與眾生亦復如是寶覺真心各各圓",
    "X58n1024_004:0664b04": "滿涅槃經云一切眾生即是佛如窮子衣珠貧女舍",
    "X58n1024_004:0664b05": "寶等別教顯性起謂一切諸法全是性之所起法界",
    "X58n1024_004:0664b06": "性外更無別法故得塵塵交徹剎剎融通法法[牙(必心)+?]收",
    "X58n1024_004:0664b07": "事事即入如彼水之變波金之作器風竅為響彩畫",
    "X58n1024_004:0664b08": "成像圓覺云圓覺自性非性性有循諸性起善男子",
    "X58n1024_004:0664b09": "由彼妙覺性遍滿故根性塵性無壞無雜根塵無壞",
    "X58n1024_004:0664b10": "故如是乃至陀羅尼門無壞無雜如百千燈光照一",
    "X58n1024_004:0664b11": "室其光遍滿無壞無雜華嚴云百千億那由它不可",
    "X58n1024_004:0664b12": "說先住兜率宮諸菩薩眾以從超過三界法所生離",
    "X58n1024_004:0664b13": "諸煩惱行所生周遍無礙心所生甚深方便法所生",
    "X58n1024_004:0664b14": "無量廣大智所生堅固清淨信所增長不思議善根",
    "X58n1024_004:0664b15": "所生起阿僧祇善巧變化所成就供養佛心之所現",
    "X58n1024_004:0664b16": "無作法門之所印出過諸天諸供養具供養於佛以",
    "X58n1024_004:0664b17": "從波羅蜜所生一切寶葢於一切佛境界清淨解所",
    "X58n1024_004:0664b18": "生一切華帳無生法忍所生一切衣入金剛法無礙",
    "X58n1024_004:0664b19": "心所生一切鈴綱解一切法如幻心所生一切堅固",
    "X58n1024_004:0664b20": "香周遍一切佛境界如來座心所生一切佛眾寶妙",
    "X58n1024_004:0664b21": "座供養佛不懈心所生一切寶幢解諸法如夢歡喜",
    "X58n1024_004:0664b22": "心所生佛所住一切寶宮殿無著善根無生善根所",
    "X58n1024_004:0664b23": "生一切寶蓮華雲一切堅固香雲一切無邊色華雲",
    "X58n1024_004:0664b24": "一切種種色妙衣雲一切無邊清淨栴檀香雲一切",
    "X58n1024_004:0664c01": "妙莊嚴寶葢雲一切燒香雲一切妙鬘雲一切清淨",
    "X58n1024_004:0664c02": "莊嚴具雲皆遍法界出過諸天供養之具供養於佛",
    "X58n1024_004:0664c03": "頌云心如工畫師能畫諸世間五蘊悉從生無法而",
    "X58n1024_004:0664c04": "不造如心佛亦爾如佛眾生然應知佛與心體性皆",
    "X58n1024_004:0664c05": "無盡若人知心行普造諸世間是人則見佛了佛真",
    "X58n1024_004:0664c06": "實性若人欲了知三世一切佛應觀法界性一切唯",
    "X58n1024_004:0664c07": "心造如金色世界即是本性彌勒樓閣即是法門勝",
    "X58n1024_004:0664c08": "熱火聚即是妙智等前性具中猶通理事相本性具",
    "X58n1024_004:0664c09": "性相融通故後之性起唯局事事全性成相相如性",
    "X58n1024_004:0664c10": "融故具是事法即理事皆理具故起是事事攝入理",
    "X58n1024_004:0664c11": "隨事變故又具中無起葢內雖全具外猶未起故起",
    "X58n1024_004:0664c12": "必含具以外既全起內豈不具故則此三義初二稱",
    "X58n1024_004:0664c13": "理名同稱事名別次一一性名同異性名別統則共",
    "X58n1024_004:0664c14": "具名同性本同有唯一理故異起名別性自繁興成",
    "X58n1024_004:0664c15": "事事故餘如別說。",
    "X58n1024_004:0664c16": "上約諸宗各別所據則互相違反若會釋者亦不相",
    "X58n1024_004:0664c17": "違謂一切諸法既皆真心緣起會緣無性還即凝然",
    "X58n1024_004:0664c18": "真心始不異本知外無智就機則三約法則一新薰",
    "X58n1024_004:0664c19": "成五本有無二若入理雙拂則三一兩亡若依佛化",
    "X58n1024_004:0664c20": "儀則能三能一教有偏圓同別之殊法無始終淺深",
    "X58n1024_004:0664c21": "之異是故競執是非違無違諍。",
    "X58n1024_004:0664c22": "又此六宗可開可合合唯二門。第一合成五宗又四",
    "X58n1024_004:0664c23": "初義中一隨相法執二真空無相三唯識法相四藏",
    "X58n1024_004:0664c24": "心緣起五圓融具德此如起信圓覺疏說。二中一小",
    "X58n1024_004:0665a01": "乘法執二法相差別三相想俱絕四性相無礙五圓",
    "X58n1024_004:0665a02": "融具德此如華玄鈔說三義一小乘法執二空相差",
    "X58n1024_004:0665a03": "別三空相寂滅四緣起無礙五圓融無盡此則不違",
    "X58n1024_004:0665a04": "護身法師立五宗矣四中一隨相法執二空有差別",
    "X58n1024_004:0665a05": "三空有無礙四相想俱絕五法界圓融第二合成四",
    "X58n1024_004:0665a06": "宗亦二初義一小乘因緣二大乘法相三大乘無相",
    "X58n1024_004:0665a07": "四一乘法性則不違大衍立四宗矣二中一隨相法",
    "X58n1024_004:0665a08": "執二空有差別三性相無礙四圓融無盡開有六門",
    "X58n1024_004:0665a09": "第一開成七宗一隨相法執宗阿含緣生經者即小",
    "X58n1024_004:0665a10": "乘諸師二唯識法相宗方廣深密經者即此方慈恩",
    "X58n1024_004:0665a11": "教等三真空無相宗般若妙智經者如此方肇論師",
    "X58n1024_004:0665a12": "等四藏心緣起宗勝鬘瓔珞經者如此方南北諸師",
    "X58n1024_004:0665a13": "五真性寂滅宗楞伽圓覺經者如此方禪教六會歸",
    "X58n1024_004:0665a14": "圓融宗法華涅槃經者即此方天台教等七普融無",
    "X58n1024_004:0665a15": "盡宗華嚴經者如此方光統教等此亦不違耆闍立",
    "X58n1024_004:0665a16": "六宗矣第二開成八宗一我法俱有二無我因緣三",
    "X58n1024_004:0665a17": "因緣但名四唯識法相五真空無相六藏心緣起七",
    "X58n1024_004:0665a18": "真性寂滅八圓融無盡此亦如圓覺疏鈔說第三開",
    "X58n1024_004:0665a19": "成九宗又二初義前七如上八會歸圓融九法界無",
    "X58n1024_004:0665a20": "盡二義一我法俱有二法有我無三法無去來四現",
    "X58n1024_004:0665a21": "通假實五俗妄真實六諸法但名七真空無相八唯",
    "X58n1024_004:0665a22": "識法相九法性真實此則不違慈恩立八宗矣第四",
    "X58n1024_004:0665a23": "開成十宗亦三初中前六如上七一切皆空八真德",
    "X58n1024_004:0665a24": "不空九相想俱絕十圓明具德此如教義章說二中",
    "X58n1024_004:0665b01": "前六亦如上七三性空有八真空絕相九空有無礙",
    "X58n1024_004:0665b02": "十圓融具德此如華玄疏說。三中前六亦如上七空",
    "X58n1024_004:0665b03": "有差別八性相無礙九相想俱絕十圓融無盡第五",
    "X58n1024_004:0665b04": "開成十一宗前六如上七唯識法相八真空無相九",
    "X58n1024_004:0665b05": "藏心緣起十真性寂滅十一法界圓融第六開成十",
    "X58n1024_004:0665b06": "二宗前十如上十一會歸圓融十二重重無盡今取",
    "X58n1024_004:0665b07": "其中故分為六宗也。",
    "X58n1024_004:0665b08": "問此之六宗何異五教而重辯耶。答今此六宗對前",
    "X58n1024_004:0665b09": "五教[牙(必心)+?]有寬狹一宗容有多教一教容具多宗又宗",
    "X58n1024_004:0665b10": "則一宗容具多經隨何經中皆此宗故教則一經容",
    "X58n1024_004:0665b11": "有多教若局判一經以為一教則抑諸大乘矣。問若",
    "X58n1024_004:0665b12": "各有通局何不得以宗為教以教為宗耶。答立教分",
    "X58n1024_004:0665b13": "宗各有體式教約佛在世時說意權實有殊宗就佛",
    "X58n1024_004:0665b14": "滅度後人心崇重各別又立教必須斷證階位等異",
    "X58n1024_004:0665b15": "分宗但明所尚旨趣不同第二第三執法有異故開",
    "X58n1024_004:0665b16": "為二宗斷證位次不離三道故合為一教又初宗內",
    "X58n1024_004:0665b17": "二十部別宗可為六而斷證位不離八輩教則為一",
    "X58n1024_004:0665b18": "餘諸宗義如立教明故宗與教其旨自有別焉。",
    "X58n1024_004:0665b19": "言三觀者一真空絕相觀二理事無礙觀三周遍含",
    "X58n1024_004:0665b20": "容觀。",
    "X58n1024_004:0665b21": "於中先方便開為十門。",
    "X58n1024_004:0665b22": "一具足外緣謂衣食處衣則蔽形食則支命處則捿",
    "X58n1024_004:0665b23": "身三緣不闕修道無難衣如糞掃三衣或畜百一及",
    "X58n1024_004:0665b24": "畜餘長食如頭陀行乞檀那送供處如蘭若空閑清",
    "X58n1024_004:0665c01": "淨伽藍等。",
    "X58n1024_004:0665c02": "二懺除內障欲修觀行先當如法懺悔宿障宿障若",
    "X58n1024_004:0665c03": "除法界觀行從是安立如淨器中以諸湯水并雜灰",
    "X58n1024_004:0665c04": "香除去毒蜜後貯甘露又如淨衣汙諸垢膩必須浣",
    "X58n1024_004:0665c05": "淨方可染色然懺有二種一事二理事如方等佛名",
    "X58n1024_004:0665c06": "經等通於萬行理如淨名觀罪性空不在內外等普",
    "X58n1024_004:0665c07": "賢觀經及隨好品具二種懺觀經中明晝夜精勤禮",
    "X58n1024_004:0665c08": "十方佛即是事懺觀心無心從顛倒想起若欲懺悔",
    "X58n1024_004:0665c09": "者端坐念實相即是理懺隨好品中等眾生界數善",
    "X58n1024_004:0665c10": "身語意業悔除諸障即是事懺觀諸業性非十方來",
    "X58n1024_004:0665c11": "止住於心從顛倒生無有住處等即是理懺事懺除",
    "X58n1024_004:0665c12": "末理懺拔根。",
    "X58n1024_004:0665c13": "三發大心願經云於佛法中有二徤兒一者不作諸",
    "X58n1024_004:0665c14": "惡二者作已能悔又有二種白法滅除眾障一者慚",
    "X58n1024_004:0665c15": "自不作惡二者愧不令他作今既於三寶前生重慚",
    "X58n1024_004:0665c16": "愧發露先罪斷相續心已作者消除未起者不造障",
    "X58n1024_004:0665c17": "心若滅道心自發故懺障後次明發心發何等心所",
    "X58n1024_004:0665c18": "謂不發人天心聲聞辟支心權乘菩薩心唯依最上",
    "X58n1024_004:0665c19": "佛乘發阿耨菩提心願與法界眾生一時同得菩提",
    "X58n1024_004:0665c20": "此菩提心即是佛心若能發者定成種智若不發者",
    "X58n1024_004:0665c21": "終不能成譬如耕田不下種子既無其芽何處求實",
    "X58n1024_004:0665c22": "然發此心非止一遇應當數發令續不斷或因慈心",
    "X58n1024_004:0665c23": "或因恚心或因施心或因慳心或因歡喜或因煩惱",
    "X58n1024_004:0665c24": "或因恩愛別離或因怨憎會合或因善知識或因惡",
    "X58n1024_004:0666a01": "親友或因見佛或因聞法或由供養眾僧或以大悲",
    "X58n1024_004:0666a02": "救苦或佛菩薩教令發心或二乘人教令發心或學",
    "X58n1024_004:0666a03": "他發心或常自發心是故發心名根名枝名葉名花",
    "X58n1024_004:0666a04": "亦名果亦名子若依經論明發心相廣有多種起信",
    "X58n1024_004:0666a05": "明三心四便報恩明四心五事梵網十願十三誓華",
    "X58n1024_004:0666a06": "嚴十七明十種發心十八有十種清淨願四十發十",
    "X58n1024_004:0666a07": "種無邊心五十三發十種普賢心及十種發心因緣",
    "X58n1024_004:0666a08": "行願品十大願王淨行品百四十願皆顯發心相也",
    "X58n1024_004:0666a09": "若發此心疾成佛道故賢首品云若有菩薩初發心",
    "X58n1024_004:0666a10": "誓求當證佛菩提彼之功德無邊際不可稱量無與",
    "X58n1024_004:0666a11": "等等。",
    "X58n1024_004:0666a12": "四受持佛戒謂既發大心須修勝行若不修行願為",
    "X58n1024_004:0666a13": "虗設故願之與行如鳥翼車輪具足方能翔空致遠",
    "X58n1024_004:0666a14": "然萬行中戒禁居先成就定慧律儀當首經云依因",
    "X58n1024_004:0666a15": "此戒律得生諸定慧尸羅不清淨三昧不現前是故",
    "X58n1024_004:0666a16": "願後應先淨戒戒有在家出家在家則三歸五戒八",
    "X58n1024_004:0666a17": "關十善出家則聲聞小戒菩薩大戒更有薩婆多說",
    "X58n1024_004:0666a18": "三戒大智度列十戒涅槃明五支地持出三聚華嚴",
    "X58n1024_004:0666a19": "顯十無盡戒藏廣則三千威儀八萬細行略唯行止",
    "X58n1024_004:0666a20": "二門故戒經云一切惡莫作當奉行諸善自淨其志",
    "X58n1024_004:0666a21": "意是則諸佛教能敬此者佛法熾盛結使滅除能信",
    "X58n1024_004:0666a22": "此者心地清淨法身顯現能受持者即入佛位能聽",
    "X58n1024_004:0666a23": "誦者福慧頓足故四分云有智勤護戒便得第一道",
    "X58n1024_004:0666a24": "華嚴云戒是無上菩提本梵網云微塵菩薩眾由是",
    "X58n1024_004:0666b01": "成正覺。",
    "X58n1024_004:0666b02": "五造修勝行修行有二一始二終先始有三門。",
    "X58n1024_004:0666b03": "初捨緣門義開為六一捨惡業五根緣塵生五欲身",
    "X58n1024_004:0666b04": "作惡業也意識亂想起五葢心作惡業也今則外訶",
    "X58n1024_004:0666b05": "五欲內棄五葢名為捨作惡業二捨親友在家者親",
    "X58n1024_004:0666b06": "戚朋友出家者門徒知識皆不追尋往還斷絕眷屬",
    "X58n1024_004:0666b07": "尚爾況於惡律邪見人等樂親近耶三捨名利貪名",
    "X58n1024_004:0666b08": "聞則習學詩文問答今古貪利養則資治生業工巧",
    "X58n1024_004:0666b09": "技能今也息學問事棄生活緣屏技術務即名為捨",
    "X58n1024_004:0666b10": "名利事也四捨身命大患莫若於有身是故身為苦",
    "X58n1024_004:0666b11": "本況此身中一切皆是不淨之物口出唾鼻出涕眼",
    "X58n1024_004:0666b12": "出眵淚耳出垢膩大小便出屎尿身臭如死尸袋惟",
    "X58n1024_004:0666b13": "盛膿血赤白痰癊甚可厭惡生熟二藏雜穢充滿脾",
    "X58n1024_004:0666b14": "腎心肺肝膽膓胃一一皆有微細諸蟲所謂黑蟲毛",
    "X58n1024_004:0666b15": "蟲熱蟲臭蟲乃至八萬四千戶蟲更有大蟯蛔蟲窟",
    "X58n1024_004:0666b16": "穴身中誰有智慧者而樂著此身愚人不知猶如廁",
    "X58n1024_004:0666b17": "蟲樂糞無異是故當忘身以求道莫為身而結業五",
    "X58n1024_004:0666b18": "捨心念由汝念慮使汝色身種種取像與念相應故",
    "X58n1024_004:0666b19": "捨外身不捨內念未為捨也昔來所有自他人法是",
    "X58n1024_004:0666b20": "非好惡種種亂識雜思邪計妄想皆悉遣除以念遣",
    "X58n1024_004:0666b21": "念念不可得以心除心心亦不生無念無心名捨心",
    "X58n1024_004:0666b22": "念六捨此捨上五緣所治妄病也此捨法能治真藥",
    "X58n1024_004:0666b23": "也五緣既絕此捨亦忘其猶病起藥興病差藥廢能",
    "X58n1024_004:0666b24": "所無寄名捨捨也。",
    "X58n1024_004:0666c01": "二隨緣門義開為四一隨捨緣謂還隨前六事而守",
    "X58n1024_004:0666c02": "心不染著。二隨作緣謂凡所作所行遠離巧偽虗乏",
    "X58n1024_004:0666c03": "乃至一念亦不令有對彼捨門此作亦有六重。一具",
    "X58n1024_004:0666c04": "五法門謂欲進念定慧身口樂慕精勤誦念決志善",
    "X58n1024_004:0666c05": "得於法界止觀身行善業也意識欣習匪懈想念一",
    "X58n1024_004:0666c06": "心巧便於法界止觀心行善業也二近善知識有三",
    "X58n1024_004:0666c07": "一外護善知識經營供養善能將護不相惱亂。二同",
    "X58n1024_004:0666c08": "行善知識共修一道互相勸發增進無退三教授善",
    "X58n1024_004:0666c09": "知識能以禪觀正助法門示教利喜三求學佛法求",
    "X58n1024_004:0666c10": "佛有七一恭敬求三業虔懇也二無相求離能所相",
    "X58n1024_004:0666c11": "也三起用求身心遍求也四內觀求內求自佛也五",
    "X58n1024_004:0666c12": "實相求內外一相也六大悲求普為眾生也七無盡",
    "X58n1024_004:0666c13": "求帝網重重也學法有五一讀二誦三持四念五解",
    "X58n1024_004:0666c14": "也若不求佛多諸魔障善根不發若不學法不明止",
    "X58n1024_004:0666c15": "觀道亦不進四調和身息未坐禪前先調食睡調食",
    "X58n1024_004:0666c16": "不饑不飽調睡不節不恣既坐禪後應調身息調身",
    "X58n1024_004:0666c17": "不急不寬調息不澁不滑身息若調次當閉口唇齒",
    "X58n1024_004:0666c18": "相拄舌向上齶眼斷外光無令全開正直端坐切勿",
    "X58n1024_004:0666c19": "搖動五攝伏心意有二一者不令心意馳散若馳散",
    "X58n1024_004:0666c20": "者即當攝來住於正念是正念者當知唯心無外境",
    "X58n1024_004:0666c21": "界心散不正得定無由是故令觀與理相應二者調",
    "X58n1024_004:0666c22": "令浮沉得所若心沈時舉心向上繫念鼻端若心浮",
    "X58n1024_004:0666c23": "時安心放下繫緣臍中若能調適心自安靜障患不",
    "X58n1024_004:0666c24": "生定道可尅六作此作上五門所起行影也此作法",
    "X58n1024_004:0667a01": "能起心鏡也五門既開此作亦立其猶鏡去影藏鏡",
    "X58n1024_004:0667a02": "懸影現能所全彰名作作也三隨順緣謂凡於順情",
    "X58n1024_004:0667a03": "境下至微少順處皆應覺知不可染受設有利譽稱",
    "X58n1024_004:0667a04": "樂境來當觀法本無生唯心所現自然忍而不喜若",
    "X58n1024_004:0667a05": "此輭賊不離三昧亦不現前四隨違緣謂一切違情",
    "X58n1024_004:0667a06": "境乃至斷命等怨皆應守心歡喜忍受設有衰毀譏",
    "X58n1024_004:0667a07": "苦境來當觀三輪體空唯一法界自然忍而不瞋若",
    "X58n1024_004:0667a08": "此強賊不離聖智何以現前。",
    "X58n1024_004:0667a09": "三成行門謂得前二門成萬行也一成普賢十大願",
    "X58n1024_004:0667a10": "行諸未起者策發令起已起行者持令不退二成六",
    "X58n1024_004:0667a11": "度四無量行以前二門自度度他至無上覺也。",
    "X58n1024_004:0667a12": "後終亦三門初捨緣門即止行唯觀諸法平等一相",
    "X58n1024_004:0667a13": "諸緣皆絕也二隨緣門即觀行還就事中起諸大悲",
    "X58n1024_004:0667a14": "大願等行也三成行門即止觀俱行雙融無礙成無",
    "X58n1024_004:0667a15": "住行真俗境不殊悲智心不別以法界門內無二相",
    "X58n1024_004:0667a16": "故平等性中唯一味故起信云雖念諸法自性不生",
    "X58n1024_004:0667a17": "而即復念因緣和合業報不失雖念因緣善惡業報",
    "X58n1024_004:0667a18": "而復即念性不可得以是義故是止觀門共相助成",
    "X58n1024_004:0667a19": "不相捨離若不雙具則無能入菩提之道。",
    "X58n1024_004:0667a20": "六詳明心境方便助行既成應須揀正修中若境若",
    "X58n1024_004:0667a21": "智若止若觀若正若邪若因若果設不預知修時錯",
    "X58n1024_004:0667a22": "亂砂饌金器事可徵也今先明境即以一真法界心",
    "X58n1024_004:0667a23": "為境但在纏時名性淨法界為所信境出纏時名最",
    "X58n1024_004:0667a24": "淨法界為所證境體即現前知見雖非心非境非佛",
    "X58n1024_004:0667b01": "非生而心境佛生一以貫之法界究竟是故此法界",
    "X58n1024_004:0667b02": "心能攝一切世間出世間法。",
    "X58n1024_004:0667b03": "若以義開有三法界一事二理三無礙華嚴疏云統",
    "X58n1024_004:0667b04": "唯一真法界謂寂寥虗曠冲深包博總該萬有即是",
    "X58n1024_004:0667b05": "一心體絕有無相非生滅莫尋其始寧見中邊迷之",
    "X58n1024_004:0667b06": "則生死無窮解之則廓爾大悟諸佛證此妙覺圓明",
    "X58n1024_004:0667b07": "現成菩提為物開示不知何以名目強分理事二門",
    "X58n1024_004:0667b08": "而理事渾融無有障礙略為三門第一事法界第二",
    "X58n1024_004:0667b09": "理法界第三無障礙法界第一事法界者不出色心",
    "X58n1024_004:0667b10": "萬象森羅依正境智相用顯然皆曰事也第二理法",
    "X58n1024_004:0667b11": "界者體性空寂頓絕百非略有二門一性淨門在纏",
    "X58n1024_004:0667b12": "不染性恒清淨雖遍一切不同一切如濕之性遍於",
    "X58n1024_004:0667b13": "動靜凝流不易清淨恒常二離垢門謂由對治障盡",
    "X58n1024_004:0667b14": "淨顯隨位淺深分十真如體雖湛然隨緣有異如陶",
    "X58n1024_004:0667b15": "冶塵滓鍊磨真金第三無障礙法界者略有三門。一",
    "X58n1024_004:0667b16": "相即無礙門二形奪無寄門三雙融俱離性相渾然",
    "X58n1024_004:0667b17": "門。今初相即無礙門者一法界心含真如生滅二門",
    "X58n1024_004:0667b18": "[牙(必心)+?]相交徹不壞性相其猶攝水之波非靜攝波之水",
    "X58n1024_004:0667b19": "非動故二形奪無寄門者謂無事非理故事非事也",
    "X58n1024_004:0667b20": "無理非事故理非理也三融離渾然門者曲有十門。",
    "X58n1024_004:0667b21": "一由離相故事壞而即理二由離性故理泯而即事。",
    "X58n1024_004:0667b22": "三由離相不壞相故事即理而事存以非事為事也。",
    "X58n1024_004:0667b23": "四由離性不泯性故理即事而理存以非理為理也。",
    "X58n1024_004:0667b24": "五由離相不異離性故事理雙奪逈超言念六由不",
    "X58n1024_004:0667c01": "壞不異不泯故有初事理二界俱存現前爛然可見",
    "X58n1024_004:0667c02": "七由不壞不泯不異離相離性故為一事理無礙法",
    "X58n1024_004:0667c03": "界使超視聽之妙法無不恒通於見聞絕思議之深",
    "X58n1024_004:0667c04": "義未曾礙於言念八由以理融事令無分齊如理之",
    "X58n1024_004:0667c05": "遍一入一切如理之包一切入一故緣起之法一一",
    "X58n1024_004:0667c06": "各攝法界無盡九由因果法界各全攝故令普賢身",
    "X58n1024_004:0667c07": "中佛佛無盡佛毛孔內菩薩重重十由因本法界差",
    "X58n1024_004:0667c08": "別之法無不恒攝法界無遺故隨一一門一一行位",
    "X58n1024_004:0667c09": "各攝重重故廣剎大身輕塵毛孔皆無有盡以其後",
    "X58n1024_004:0667c10": "一總融前九為第三渾融門也亦融前二不離此門",
    "X58n1024_004:0667c11": "眾生稟教者根性有利鈍悟入有淺深致令一心開",
    "X58n1024_004:0667c12": "為五種一人天二乘教中假說一心實有外境二始",
    "X58n1024_004:0667c13": "教有二初相宗以異熟賴耶為一心遮無外境然有",
    "X58n1024_004:0667c14": "三類一相見俱存名一心二攝相歸見名一心三攝",
    "X58n1024_004:0667c15": "所歸王名一心此宗與前教俱唯事法界也次空宗",
    "X58n1024_004:0667c16": "以無相為一心不唯境空內心亦空以其照見五蘊",
    "X58n1024_004:0667c17": "皆空無有界處入等法故此則唯明理法界也三終",
    "X58n1024_004:0667c18": "教即以如來藏藏識名為一心此亦有二一攝七識",
    "X58n1024_004:0667c19": "浪歸藏識海故說一心二總攝染淨歸如來藏故說",
    "X58n1024_004:0667c20": "一心此則兼通無障礙法界中相即門及渾然門內",
    "X58n1024_004:0667c21": "二三六門并七分也四頓教以泯絕染淨寂滅無寄",
    "X58n1024_004:0667c22": "性為一心此則兼通無障礙法界中形奪門及渾然",
    "X58n1024_004:0667c23": "門內一四五門并七分也五圓教總該萬有事事無",
    "X58n1024_004:0667c24": "礙故說一心即是無障礙法界心也亦有三類一融",
    "X58n1024_004:0668a01": "事相入故說一心二融事相即故說一心三帝網無",
    "X58n1024_004:0668a02": "盡故說一心此即全通無障礙法界渾然中後三門",
    "X58n1024_004:0668a03": "也。△將此五心略為二境一倒境謂凡愚情計之境",
    "X58n1024_004:0668a04": "空有二相相違等即人天二乘教事識心也二真境",
    "X58n1024_004:0668a05": "謂聖智所得之境有二一三乘境謂空有不二融通",
    "X58n1024_004:0668a06": "等即三乘始終頓教藏識心也二一乘境謂無盡緣",
    "X58n1024_004:0668a07": "起具德圓融等即一乘圓教法界心也。△若捨末取",
    "X58n1024_004:0668a08": "本唯觀後境若攝末歸本二境全觀若本末圓融二",
    "X58n1024_004:0668a09": "三境中隨一即得全收法界具足無礙楞伽云真如",
    "X58n1024_004:0668a10": "空實際涅槃及法界種種意成身我說是心量。",
    "X58n1024_004:0668a11": "所以現前一念知見心中當體具足百萬性相即空",
    "X58n1024_004:0668a12": "即即即遍非一非多而多而一今依性有觀境起彼",
    "X58n1024_004:0668a13": "緣修觀境故即立此法界心以為所緣境華嚴七十",
    "X58n1024_004:0668a14": "一云我以饒益一切眾生集諸善根助道法時作十",
    "X58n1024_004:0668a15": "種觀察法界所謂我知法界無量獲得廣大智光明",
    "X58n1024_004:0668a16": "故我知法界無邊見一切佛所知見故我知法界無",
    "X58n1024_004:0668a17": "限普入一切諸佛國土恭敬供養諸如來故我知法",
    "X58n1024_004:0668a18": "界無畔普於一切法界海中示現修行菩薩行故我",
    "X58n1024_004:0668a19": "知法界無斷入於如來不斷智故我知法界一性如",
    "X58n1024_004:0668a20": "來一音一切眾生無不了故我知法界性淨了如來",
    "X58n1024_004:0668a21": "願普度一切諸眾生故我知法界遍眾生普賢妙行",
    "X58n1024_004:0668a22": "悉周遍故我知法界一莊嚴普賢妙行普莊嚴故我",
    "X58n1024_004:0668a23": "知法界不可壞一切智善根充滿法界不可壞故善",
    "X58n1024_004:0668a24": "男子我作此十種觀察法界時了知諸佛廣大威德",
    "X58n1024_004:0668b01": "深入如來難思境界五十九云菩薩摩訶薩坐道場",
    "X58n1024_004:0668b02": "時入三昧名觀察法界此三昧力能令菩薩一切諸",
    "X58n1024_004:0668b03": "行悉得圓滿則知因地果位皆用法界性也。",
    "X58n1024_004:0668b05": "賢首五教儀卷第四"
}