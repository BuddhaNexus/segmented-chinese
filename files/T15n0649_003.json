{
    "T15n0649_003:0736a13": "觀察諸法行經卷第三",
    "T15n0649_003:0736a15": "隋天竺三藏闍那崛多譯",
    "T15n0649_003:0736a16": "先世勤相應品第二之二",
    "T15n0649_003:0736a17": "爾時，喜王菩薩摩訶薩共三十千菩薩，聞如",
    "T15n0649_003:0736a18": "此等久後末世五十年正法破滅，淚出、身動、",
    "T15n0649_003:0736a19": "毛竪、腋汗，即起於座，一肩整理上衣，右膝著",
    "T15n0649_003:0736a20": "地向佛合掌，共一咽喉而白佛言：「世尊！我",
    "T15n0649_003:0736a21": "等於久後末世五十年正法沒時、彼中大厄",
    "T15n0649_003:0736a22": "至時、各各破時、說法者逼切時、遍智滅時、",
    "T15n0649_003:0736a23": "白法散時、空無命時、正法教破滅時、謗正法",
    "T15n0649_003:0736a24": "時、少智言語現時、共住雜話滿時、惡求活命",
    "T15n0649_003:0736a25": "時、各各行不讚譽時、摩羅嚴仗熾盛時、彼",
    "T15n0649_003:0736a26": "中轉大逼惱時，世尊！我等捨自身命及棄諸",
    "T15n0649_003:0736a27": "知識樂，如犀牛行——若林、若小林中——離諸愛著。",
    "T15n0649_003:0736a28": "於如此等修多羅所取如來智、到大法體智",
    "T15n0649_003:0736a29": "藏種性、不顛倒行所印，攝受無量善根陀羅",
    "T15n0649_003:0736b01": "尼經所印，破諸外論，順覺遍智，攝受正法，示",
    "T15n0649_003:0736b02": "現諸眾生樂，我等皆當寫、讀、持、說。世尊！我等",
    "T15n0649_003:0736b03": "堪忍住泥羅耶，為此三摩地寶故，我等亦復",
    "T15n0649_003:0736b04": "不捨如來、法、僧，及不捨無上正覺。」爾時，彼諸",
    "T15n0649_003:0736b05": "菩薩摩訶薩——喜王為首——一意一聲於佛及諸",
    "T15n0649_003:0736b06": "天等世前無上大法師子吼說已，說此歌頌：",
    "T15n0649_003:0736b07": "「應知我等心，　　如我欲求覺，",
    "T15n0649_003:0736b08": "　無有異證明，　　唯除丈夫上。",
    "T15n0649_003:0736b09": "　自然已知我等心，　　如我欲求勝佛智，",
    "T15n0649_003:0736b10": "　我三有中無異證，　　如勝眾德到岸者。",
    "T15n0649_003:0736b11": "　身命已棄捨，　　無餘兩足上，",
    "T15n0649_003:0736b12": "　持此三摩地，　　於後大怖時。",
    "T15n0649_003:0736b13": "　於身不愛及離命，　　諸親利樂捨無餘，",
    "T15n0649_003:0736b14": "　行此無塵三摩地，　　後時中難有大惡。",
    "T15n0649_003:0736b15": "　若劫無邊不可量，　　住泥羅耶惡苦畏，",
    "T15n0649_003:0736b16": "　持此無塵三摩地，　　我當堪忍恒時中；",
    "T15n0649_003:0736b17": "　如是苦惱無有邊，　　住泥羅耶困無護，",
    "T15n0649_003:0736b18": "　持此無塵三摩地，　　我當堪忍惡害苦。",
    "T15n0649_003:0736b19": "　於中我堪忍，　　不動牢精進，",
    "T15n0649_003:0736b20": "　我請諸眾生，　　法施不求物，",
    "T15n0649_003:0736b21": "　親利、眾生利、　　供具、諸所有、",
    "T15n0649_003:0736b22": "　名聞及讚毀，　　我已忍捨離；",
    "T15n0649_003:0736b23": "　我請諸眾生，　　實法不求物，",
    "T15n0649_003:0736b24": "　我當廣說法，　　眾生法足飽，",
    "T15n0649_003:0736b25": "　清淨既已有，　　當行菩提行、",
    "T15n0649_003:0736b26": "　當作廣義利，　　為憐愍眾生。",
    "T15n0649_003:0736b27": "　皮、肉及以骨、　　髓、血皆枯燥，",
    "T15n0649_003:0736b28": "　我當不懈怠，　　以見苦眾生。",
    "T15n0649_003:0736b29": "　皮、肉與薄皮、　　及血我令燥，",
    "T15n0649_003:0736c01": "　我今破此身，　　不生小精進。",
    "T15n0649_003:0736c02": "　見此眾生苦，　　病觸大畏中，",
    "T15n0649_003:0736c03": "　當令度苦海，　　陸處安無畏。",
    "T15n0649_003:0736c04": "　我住阿蘭拏，　　捨離諸愛已，",
    "T15n0649_003:0736c05": "　慈想已遍滿，　　與樂令無熱。",
    "T15n0649_003:0736c06": "　閑林阿蘭拏，　　少聲我住止，",
    "T15n0649_003:0736c07": "　捨離諸雜言，　　不共彼為愛。",
    "T15n0649_003:0736c08": "　我當有慈意，　　與諸眾生樂，",
    "T15n0649_003:0736c09": "　甘露勝樂與，　　病斷得樂性；",
    "T15n0649_003:0736c10": "　彼所不順學，　　若彼離如言，",
    "T15n0649_003:0736c11": "　我當修行住，　　如此經中說。",
    "T15n0649_003:0736c12": "　我等不復彼，　　順學其所行，",
    "T15n0649_003:0736c13": "　若彼凡非行，　　不實離如道；",
    "T15n0649_003:0736c14": "　我等當常住，　　實語自境中，",
    "T15n0649_003:0736c15": "　如此經中說，　　我當有彼意；",
    "T15n0649_003:0736c16": "　我當不放逸，　　如佛陀所知，",
    "T15n0649_003:0736c17": "　於眾生與力，　　於中我前行。",
    "T15n0649_003:0736c18": "　我當常有不放逸，　　如勝者知遍智見，",
    "T15n0649_003:0736c19": "　諸眾生中我與力，　　我當前行佛智中。",
    "T15n0649_003:0736c20": "　我當墮火聚、　　若當食毒食，",
    "T15n0649_003:0736c21": "　不為知識供、　　不說佛菩提。",
    "T15n0649_003:0736c22": "　我為法故墮火中，　　食於毒食我入苦，",
    "T15n0649_003:0736c23": "　不復繫縛知識利、　　無上菩提不廣說。",
    "T15n0649_003:0736c24": "　摩羅若無量，　　作礙於我邊，",
    "T15n0649_003:0736c25": "　已捨諸摩羅，　　當作世支帝。",
    "T15n0649_003:0736c26": "　摩羅百千不可量，　　於中彼為我作礙，",
    "T15n0649_003:0736c27": "　我皆已離無煩惱，　　無上支帝世當生。」",
    "T15n0649_003:0736c28": "又，於中喜王菩薩摩訶薩以師子吼說時，此",
    "T15n0649_003:0736c29": "三千大千世界六種振動，大光遍世，諸眾",
    "T15n0649_003:0737a01": "皆以散華奉散上虛空中。非一諸天，乃有俱",
    "T15n0649_003:0737a02": "致那由多百千，出聲稱善，復作無量無數",
    "T15n0649_003:0737a03": "俱致那由多百千音樂，說如是言：「此喜王菩",
    "T15n0649_003:0737a04": "薩摩訶薩不久向菩提場，當作如來師子吼",
    "T15n0649_003:0737a05": "說，如如來吼諸天世前。」爾時，世尊於喜王",
    "T15n0649_003:0737a06": "菩薩摩訶薩所與稱善言：「甚善甚善。喜王！",
    "T15n0649_003:0737a07": "汝能攝受正法，說此無上大師子吼——如汝已",
    "T15n0649_003:0737a08": "於恒伽河沙等佛、世尊邊如是師子吼說。「喜",
    "T15n0649_003:0737a09": "王！善聽善聽，正念作意，當為汝說所有菩",
    "T15n0649_003:0737a10": "薩摩訶薩攝受正法所生福聚。喜王！我今為",
    "T15n0649_003:0737a11": "汝作譬，以此譬故，於中有一智者丈夫知所",
    "T15n0649_003:0737a12": "說義。「喜王！如彼東方分中恒伽河沙等佛",
    "T15n0649_003:0737a13": "剎，如是，南、西、北方、及下、上方分中——如是十方——",
    "T15n0649_003:0737a14": "及不正方中恒伽河沙等佛剎，彼等皆作一",
    "T15n0649_003:0737a15": "城垣牆圍繞。然其牆量至有頂際，彼乃至爾",
    "T15n0649_003:0737a16": "許大，縱廣大城蔓菁子滿，尖頭繫住，不概令",
    "T15n0649_003:0737a17": "平。時有異丈夫出生，以分別故，若彼諸蔓",
    "T15n0649_003:0737a18": "菁子右手取已擲於上空，所擲無間。彼大",
    "T15n0649_003:0737a19": "蔓菁子聚，乃至彼時如是風吹彼大蔓菁子",
    "T15n0649_003:0737a20": "聚，動散破已，擲至十方一一剎中，一一",
    "T15n0649_003:0737a21": "蔓菁子墮，終無有二，乃至所有大蔓菁子",
    "T15n0649_003:0737a22": "聚，諸佛剎中一一蔓菁子墮。「喜王！於意云",
    "T15n0649_003:0737a23": "何？彼佛剎數能得方便知邊際不？」答言：「不",
    "T15n0649_003:0737a24": "爾，婆伽婆！不爾，修伽多！唯有如來還如是",
    "T15n0649_003:0737a25": "知。」佛言：「喜王！若復有信解施菩薩乃至",
    "T15n0649_003:0737a26": "無量無數復不可數佛剎以七寶滿作已",
    "T15n0649_003:0737a27": "而用施與，若有其餘尊重正法菩薩攝受正",
    "T15n0649_003:0737a28": "法、乃至一日夜中堪忍——為令正法久住故——",
    "T15n0649_003:0737a29": "此如是於彼過多福生。何以故？喜王！於一",
    "T15n0649_003:0737b01": "如來所攝受正法已，即於過去、未來、現在佛、",
    "T15n0649_003:0737b02": "世尊所而得攝受正法。「喜王！諸寶捨時，共",
    "T15n0649_003:0737b03": "漏、共取。喜王！又，法施時無漏、無取，諸苦轉滅。",
    "T15n0649_003:0737b04": "喜王！彼故，汝等當信解法施，莫信解世財；",
    "T15n0649_003:0737b05": "汝等應以法供養供養於我，莫以世財供養；",
    "T15n0649_003:0737b06": "以法恭敬恭敬於我，莫以財物恭敬。何以故？",
    "T15n0649_003:0737b07": "喜王！諸佛、世尊菩提從法而出，不由財出。」爾",
    "T15n0649_003:0737b08": "時，喜王菩薩摩訶薩而白佛言：「世尊！我等亦",
    "T15n0649_003:0737b09": "當尊重正法，不尊重財。何以故？世尊！必以",
    "T15n0649_003:0737b10": "法故，菩薩摩訶薩證覺阿耨多羅三藐三菩",
    "T15n0649_003:0737b11": "提，不以財物。又，財令煩惱長故，法令煩惱",
    "T15n0649_003:0737b12": "盡故而轉。」佛於喜王菩薩摩訶薩所與稱",
    "T15n0649_003:0737b13": "善言：「甚善甚善。喜王！善說此言：法令煩惱滅",
    "T15n0649_003:0737b14": "故而轉。又，喜王！善聽善聽，正念作意，當為",
    "T15n0649_003:0737b15": "汝說。如先菩薩摩訶薩攝受正法，勤與相應，",
    "T15n0649_003:0737b16": "不惜身命，捨離諸樂及以知識、財利恭敬，而",
    "T15n0649_003:0737b17": "於正法攝受。」喜王菩薩摩訶薩言：「如是，世尊！",
    "T15n0649_003:0737b18": "我甚樂聞。」佛言：「喜王！於先過去世時不可數",
    "T15n0649_003:0737b19": "劫、復過無數無量、廣不可量不可思惟，於彼",
    "T15n0649_003:0737b20": "時節有佛名廣淨厚金普無疑光威王如",
    "T15n0649_003:0737b21": "來出世，應、正遍知、明行具足、善逝、世解、無上",
    "T15n0649_003:0737b22": "調御丈夫、天人教師、佛、婆伽婆。「又，喜王！彼廣",
    "T15n0649_003:0737b23": "淨厚金普無疑光威王如來、應、正遍知壽量",
    "T15n0649_003:0737b24": "無量，及有無邊功德莊嚴佛剎，及有七十俱",
    "T15n0649_003:0737b25": "致百千聲聞眷屬圍繞，并無量菩薩眾——悉已",
    "T15n0649_003:0737b26": "出無邊行、順入法界。「喜王！如是，彼世尊廣淨",
    "T15n0649_003:0737b27": "厚金普無疑光威王如來過去滅已，於久後",
    "T15n0649_003:0737b28": "時正法沒時，有說法者名無邊寶振聲淨行",
    "T15n0649_003:0737b29": "聚。其說法者盡到行處，得五通智，總持自在，",
    "T15n0649_003:0737c01": "不斷辯才，順入法行。彼入村城、坊邑、王都而",
    "T15n0649_003:0737c02": "為眾生說法，所謂亦說此決定觀察諸法行",
    "T15n0649_003:0737c03": "三摩地以為發起，彼隨次第建立六十俱致",
    "T15n0649_003:0737c04": "那由多百千眾生於無上正覺。「於彼時中，多",
    "T15n0649_003:0737c05": "比丘出似下入道(謂外道)、著富伽羅，彼等不用",
    "T15n0649_003:0737c06": "此三摩地，亦不能忍。彼以妬慳所纏，於彼",
    "T15n0649_003:0737c07": "說法者比丘所——謂王治境諸處村城、坊邑、王",
    "T15n0649_003:0737c08": "都——不聽知、不令入、不共言、不比數。「喜王！爾時",
    "T15n0649_003:0737c09": "彼說法者被驅出村，無怯避心、無小劣心、",
    "T15n0649_003:0737c10": "無瞋動心、無厚濁心、無雜污心，唯於正法",
    "T15n0649_003:0737c11": "如是順護。不惜身命、捨諸財利恭敬已，有大",
    "T15n0649_003:0737c12": "林王，其名二生(二生者，鳥也。初產卵一生也，後出[穀禾+卵]二生也。凡卵生者皆應二生，以鳥卵",
    "T15n0649_003:0737c13": "生者多，故獨得二生之號)，振聲散華而往趣彼，到已入坐，共",
    "T15n0649_003:0737c14": "三十千俱致菩薩。「彼於彼林王中遊行，其四",
    "T15n0649_003:0737c15": "大王身天乃至色究竟天——為聞法故——來詣",
    "T15n0649_003:0737c16": "其所。「彼於大天眾中說法，彼邊三踰闍那百",
    "T15n0649_003:0737c17": "千天人滿中顯現，於彼林王中為四大王身",
    "T15n0649_003:0737c18": "天眾如是如是說法，令九十百千天不",
    "T15n0649_003:0737c19": "退轉阿耨多羅三藐三菩提，及無量百千天",
    "T15n0649_003:0737c20": "子證見道智。彼所四大王天、三十三天主及",
    "T15n0649_003:0737c21": "梵天娑訶主勤來給侍，隨其所為；若彼說",
    "T15n0649_003:0737c22": "法者給侍亦有三十千俱致菩薩。「喜王！於",
    "T15n0649_003:0737c23": "彼時節，有王名多人無憂普欲喜音出閻浮",
    "T15n0649_003:0737c24": "洲，法王以法於四洲中自在轉輪，七寶具足。",
    "T15n0649_003:0737c25": "「喜王！又，彼多人無憂普欲喜音王滿足千子，",
    "T15n0649_003:0737c26": "然悉化生，加趺中出，正念不失；內宮婦女",
    "T15n0649_003:0737c27": "八十四千皆有梵行。又，彼多人無憂普欲喜",
    "T15n0649_003:0737c28": "音王常順梵行、常入正定。「喜王！爾時，無邊功",
    "T15n0649_003:0737c29": "德寶振聲淨行聚說法者，知彼王心已於先",
    "T15n0649_003:0738a01": "世相應成就、決定發行阿耨多羅三藐三菩",
    "T15n0649_003:0738a02": "提，彼於寂靜夜中變化自身作摩那婆像入",
    "T15n0649_003:0738a03": "月輪中。彼王在殿諸內宮圍繞，時從彼林王",
    "T15n0649_003:0738a04": "昇虛空中——猶如鴈王而無所著——詣彼多人無",
    "T15n0649_003:0738a05": "憂普欲喜音王所已，出月輪中作梵色像，於",
    "T15n0649_003:0738a06": "彼王前空中而住，普遍宮殿作光明已，即為",
    "T15n0649_003:0738a07": "彼王而說歌頌：",
    "T15n0649_003:0738a08": "「『莫非法行人地主，　　名聞稱譽必不增；",
    "T15n0649_003:0738a09": "　　以非法行不得樂，　　現在無樂人中主。",
    "T15n0649_003:0738a10": "　　地主！汝先亦法行，　　四洲自在利今得，",
    "T15n0649_003:0738a11": "　　護法種性無令斷，　　人主順護於法行。",
    "T15n0649_003:0738a12": "　　於正法眼應順護，　　正法護已樂歡喜，",
    "T15n0649_003:0738a13": "　　多比丘出無禁行，　　誹謗善逝及菩提。",
    "T15n0649_003:0738a14": "　　我等發行佛菩提，　　如是眾生及見捨；",
    "T15n0649_003:0738a15": "　　若為此等行行時，　　如是眾生墮惡趣。",
    "T15n0649_003:0738a16": "　　此閻浮洲有比丘，　　無邊聚地振聲者，",
    "T15n0649_003:0738a17": "　　觀察於義說正定，　　無我、無命、富伽羅。",
    "T15n0649_003:0738a18": "　　彼說此寂三摩地，　　比丘諸世而驅遣，",
    "T15n0649_003:0738a19": "　　振聲淨妙林王中，　　於中宿住善護法。",
    "T15n0649_003:0738a20": "　　彼住彼林善喜樂，　　色究竟等天悉來；",
    "T15n0649_003:0738a21": "　　彼說此寂三摩地，　　多天俱致發行道。",
    "T15n0649_003:0738a22": "　　王像若汝何處欲，　　聞功德海三摩地、",
    "T15n0649_003:0738a23": "　　及為眾生多作利？　　今應詣彼說法者。",
    "T15n0649_003:0738a24": "　　如來出生甚難得，　　說正法友復甚難，",
    "T15n0649_003:0738a25": "　　求法眾生常最難，　　護法人主最難得。",
    "T15n0649_003:0738a26": "　　此閻浮洲汝自在，　　攝受正法汝應為，",
    "T15n0649_003:0738a27": "　　常與無畏說法者，　　如是說法城中到。",
    "T15n0649_003:0738a28": "　　若我所言王當作，　　當來多利必恒得、",
    "T15n0649_003:0738a29": "　　及為眾生當作利，　　復當得攝佛菩提。』",
    "T15n0649_003:0738b01": "「喜王！如是彼說法者於彼王所覺察作已，",
    "T15n0649_003:0738b02": "如是還虛空道入於月輪，復詣彼林王所。「彼",
    "T15n0649_003:0738b03": "王聞此覺察已，歡喜踊躍，愛悅滿意，善意更",
    "T15n0649_003:0738b04": "生。彼夜過已，共滿千子及四分力眾并餘",
    "T15n0649_003:0738b05": "大多人眾，詣彼二生振聲散華大林王，到已",
    "T15n0649_003:0738b06": "向彼說法者所。於彼時分，彼說法者為彼大",
    "T15n0649_003:0738b07": "天眾及菩薩摩訶薩廣說此三摩地。爾時，彼",
    "T15n0649_003:0738b08": "王及子與人圍繞，共見彼說法者及菩薩摩",
    "T15n0649_003:0738b09": "訶薩，即得大愛，淨信歡喜。彼等以淨信心",
    "T15n0649_003:0738b10": "頂禮彼說法者足及頂禮彼菩薩摩訶薩足",
    "T15n0649_003:0738b11": "已，於一邊坐。彼隨坐已，彼說法者為說此三",
    "T15n0649_003:0738b12": "摩地。彼聞此三摩地已，得大踊躍，愛悅淨信。",
    "T15n0649_003:0738b13": "爾時，彼王即得此三摩地，及彼大多人眾中",
    "T15n0649_003:0738b14": "八十四千眾生皆發無上正覺之心，及彼千",
    "T15n0649_003:0738b15": "子皆亦順得不斷辯才。「喜王！如是，多人無憂",
    "T15n0649_003:0738b16": "普欲喜音王歡喜踊躍遍滿其意，即起於座，",
    "T15n0649_003:0738b17": "以得無價二衣奉覆彼比丘說法者。王諸所",
    "T15n0649_003:0738b18": "有皆以與之，及施無畏蘇息乃至盡壽給侍，",
    "T15n0649_003:0738b19": "隨其所為請與衣食，作如是言：『比丘！汝宜下",
    "T15n0649_003:0738b20": "入村城、坊邑、王都，我為侍者，令諸眾生當得",
    "T15n0649_003:0738b21": "此智。』「喜王！彼王如是語已，頂禮彼說法者及",
    "T15n0649_003:0738b22": "眷屬足已，出還本宮。「喜王！爾時，無邊功德",
    "T15n0649_003:0738b23": "寶振聲淨行聚說法者從彼林王中起出已，",
    "T15n0649_003:0738b24": "入於村城、坊邑、王都中，發起為眾生等說法。",
    "T15n0649_003:0738b25": "「彼王於諸人處宣教勅云：『莫有一人於此比",
    "T15n0649_003:0738b26": "丘不愛念、不意憙、不敬重、不比數。』彼王千子",
    "T15n0649_003:0738b27": "隨彼說法者後，相續擁護為於法利；及餘三",
    "T15n0649_003:0738b28": "十千人王子眷屬亦為彼菩薩摩訶薩而作",
    "T15n0649_003:0738b29": "給侍，隨其所為，令解諸樂行故。「喜王！如",
    "T15n0649_003:0738c01": "是，彼說法者為成熟眾生故，自身命量持經",
    "T15n0649_003:0738c02": "半劫，彼令無量眾生於三乘中皆已成熟。",
    "T15n0649_003:0738c03": "「彼王及子、并眾眷屬、若彼王子給使作彼菩",
    "T15n0649_003:0738c04": "薩給使者，於中皆已發菩提心。彼以聞此三",
    "T15n0649_003:0738c05": "摩地善根前行故，皆共於八十劫中承事六",
    "T15n0649_003:0738c06": "十頻婆羅諸佛、世尊，諸處皆聞此三摩地，如",
    "T15n0649_003:0738c07": "其所欲攝取佛剎——於中或有到菩提者、或有",
    "T15n0649_003:0738c08": "現行菩薩行者，為成熟眾生故。「喜王！如彼",
    "T15n0649_003:0738c09": "時節中有說法者名無邊功德寶振聲淨行",
    "T15n0649_003:0738c10": "聚，汝意疑謂：『異耶？』莫如是見。何以故？無量",
    "T15n0649_003:0738c11": "壽如來是彼時節中說法也。「又，喜王！如彼時",
    "T15n0649_003:0738c12": "節中有王名多人無憂普欲喜音，汝謂：『異耶？』",
    "T15n0649_003:0738c13": "莫如是見。何以故？不動如來是也。「又，喜王！彼",
    "T15n0649_003:0738c14": "時節中彼王千子，汝謂：『異耶？』莫如是見。何",
    "T15n0649_003:0738c15": "以故？此賢劫中菩薩摩訶薩——若於賢大劫中",
    "T15n0649_003:0738c16": "千佛當出是也。「又，喜王！彼時節中彼無邊功",
    "T15n0649_003:0738c17": "德寶振聲淨行聚說法者所有彼三十千菩",
    "T15n0649_003:0738c18": "薩朋友，隨彼後後相續圍繞，汝意疑謂：『異耶？』",
    "T15n0649_003:0738c19": "莫如是見。何以故？彼諸菩薩摩訶薩於一劫",
    "T15n0649_003:0738c20": "中證覺無上正覺。「喜王！如是，攝受正法、勤與",
    "T15n0649_003:0738c21": "相應，菩薩摩訶薩為無量無數眾生而作義",
    "T15n0649_003:0738c22": "利及速得此三摩地。「喜王！彼故，若我現前、",
    "T15n0649_003:0738c23": "若我滅度，此三摩地應當受持、讀、說、思惟、",
    "T15n0649_003:0738c24": "為他廣演，速當破摩羅軍。」爾時，世尊欲令此",
    "T15n0649_003:0738c25": "義過量高出即復說此歌頌：",
    "T15n0649_003:0738c26": "「於諸眾生若與樂，　　千那由多不思歲，",
    "T15n0649_003:0738c27": "　不得譬此福德量，　　若此心生菩提因。",
    "T15n0649_003:0738c28": "　所有眾生十方中，　　彼等皆成勝獨覺，",
    "T15n0649_003:0738c29": "　千俱致劫供養彼，　　淨心以樂常與之，",
    "T15n0649_003:0739a01": "　若此菩提生欲已，　　云：『我當得二足上。』",
    "T15n0649_003:0739a02": "　此三摩地持一頌，　　此於彼福勝有餘。",
    "T15n0649_003:0739a03": "　彼諸眾生得佛世，　　千俱致劫供養彼，",
    "T15n0649_003:0739a04": "　彼亦不得喻此福，　　若一心生勝菩提。",
    "T15n0649_003:0739a05": "　若於佛法守護者，　　此三摩地四句頌，",
    "T15n0649_003:0739a06": "　非菩提心爾許福，　　如彼守護正法者。",
    "T15n0649_003:0739a07": "　此世界中眾生等，　　若有化彼以菩提，",
    "T15n0649_003:0739a08": "　於不受道若聞已，　　不生恐怖此福勝。",
    "T15n0649_003:0739a09": "　若有菩薩行施與，　　如恒伽沙俱致劫，",
    "T15n0649_003:0739a10": "　以諸珍寶滿於剎，　　亦不聞此三摩地；",
    "T15n0649_003:0739a11": "　如是若有聞此定，　　四句歌頌智者持，",
    "T15n0649_003:0739a12": "　過多取於福德聚，　　非多億劫而施與。",
    "T15n0649_003:0739a13": "　若護菩提勝者可，　　此不可思無塵定，",
    "T15n0649_003:0739a14": "　不可以言皆具說，　　若彼有福攝取者。",
    "T15n0649_003:0739a15": "　於死時中見多佛，　　彼所有念未曾忘，",
    "T15n0649_003:0739a16": "　於中所欲行剎土，　　此三摩地應書持。",
    "T15n0649_003:0739a17": "　身所有樂如心樂，　　得生天上會聖者，",
    "T15n0649_003:0739a18": "　當生未曾得苦惱，　　三摩地王隨喜故。",
    "T15n0649_003:0739a19": "　千那由多所入門，　　無邊光明勝者許，",
    "T15n0649_003:0739a20": "　我已住於勝力說，　　要由此定得菩提。",
    "T15n0649_003:0739a21": "　如總持門得辯才，　　得三摩地如神足，",
    "T15n0649_003:0739a22": "　智所得者聖無流，　　若演說此三摩地。",
    "T15n0649_003:0739a23": "　智者所生諸剎中，　　彼當現前見諸佛、",
    "T15n0649_003:0739a24": "　及聞彼法并受持，　　由於此定誦習轉；",
    "T15n0649_003:0739a25": "　若得端正不少根、　　三十二種百福相，",
    "T15n0649_003:0739a26": "　眾生見已得踊躍，　　由於此定誦習轉；",
    "T15n0649_003:0739a27": "　智者美音悅意言，　　具六十分音岸到，",
    "T15n0649_003:0739a28": "　攝取佛音淨眾生，　　由聞此定讚言善；",
    "T15n0649_003:0739a29": "　彼當得慧而善利、　　彼亦得智而無濁，",
    "T15n0649_003:0739b01": "　彼又知諸眾生心，　　若持此寂三摩地；",
    "T15n0649_003:0739b02": "　無有一聲所入門，　　彼於其中不生辯，",
    "T15n0649_003:0739b03": "　於諸聲中得善巧，　　由誦無塵三摩地；",
    "T15n0649_003:0739b04": "　得不小心、不羞怖，　　又得歡喜生踊躍，",
    "T15n0649_003:0739b05": "　彼所喜樂未曾減，　　由廣說此三摩地。",
    "T15n0649_003:0739b06": "　我今所見如到手，　　汝等今應作正心，",
    "T15n0649_003:0739b07": "　汝等是子順我教，　　發行此定當令得。",
    "T15n0649_003:0739b08": "　此有爾許我能說，　　汝等淨心行相應，",
    "T15n0649_003:0739b09": "　至我今住應勤作，　　莫於後時當熱惱。」",
    "T15n0649_003:0739b10": "(說諸法無邊行三摩地中攝受正法，讚歎〈先世勤相應品分〉第二竟)",
    "T15n0649_003:0739b11": "觀察諸法行經授記品第三之一",
    "T15n0649_003:0739b12": "爾時，喜王菩薩摩訶薩白佛言：「希有，婆伽婆！",
    "T15n0649_003:0739b13": "最善希有，修伽多！乃至如來，此攝受正法菩",
    "T15n0649_003:0739b14": "薩摩訶薩所有功德稱說讚歎。世尊！何法具",
    "T15n0649_003:0739b15": "足，菩薩得此三摩地？」佛言：「喜王！一法具足菩",
    "T15n0649_003:0739b16": "薩得此三摩地。何者為一？喜王！於中菩薩牢",
    "T15n0649_003:0739b17": "固誓願住阿耨多羅三藐三菩提中。彼所",
    "T15n0649_003:0739b18": "若有破壞、若對前調弄、若向他毀呰、若違",
    "T15n0649_003:0739b19": "諍、若瞋罵、若訶責，彼於其中無忿、無嫌、無結",
    "T15n0649_003:0739b20": "恨生。於上觀察自心而住：『我發菩提心時無",
    "T15n0649_003:0739b21": "人請我——若天、若龍、若夜叉、阿修羅、伽留茶、",
    "T15n0649_003:0739b22": "揵闥婆、緊那羅、摩睺羅伽及非人非非人——亦",
    "T15n0649_003:0739b23": "不有一世間他人請我，唯我自心思惟生阿",
    "T15n0649_003:0739b24": "耨多羅三藐三菩提心。然我彼心生時諸佛",
    "T15n0649_003:0739b25": "皆知。我今不應如此：若我為他自在所破、",
    "T15n0649_003:0739b26": "若他對前調弄、若瞋罵、若訶責、若輕欺、若戲",
    "T15n0649_003:0739b27": "學、若害言、若打欲令恐怖捨於菩提、或捨",
    "T15n0649_003:0739b28": "眾生，若復我作小意、或聲聞心、或獨覺心生，",
    "T15n0649_003:0739b29": "我則欺誑諸佛、世尊。若此心生菩提，我今須",
    "T15n0649_003:0739c01": "住牢禁誓願。』彼心生時終不放捨，乃至未坐",
    "T15n0649_003:0739c02": "菩提場。喜王！此是一法具足菩薩得此三摩",
    "T15n0649_003:0739c03": "地。」爾時，世尊欲令此義過量普明即復說此",
    "T15n0649_003:0739c04": "歌頌：",
    "T15n0649_003:0739c05": "「智者常生牢固誓，　　為求無上大菩提，",
    "T15n0649_003:0739c06": "　我於中間不疲乏，　　以不疲心行菩提。",
    "T15n0649_003:0739c07": "　若被調弄及違諍、　　瞋罵、訶責、不供養，",
    "T15n0649_003:0739c08": "　自心如是順安慰，　　於中無有瞋破生。",
    "T15n0649_003:0739c09": "『若我菩提心生時，　　非天、龍等而請我，",
    "T15n0649_003:0739c10": "　諸眾生中我生悲，　　生心緣於菩提故。",
    "T15n0649_003:0739c11": "　若復我今作小意，　　我則欺誑諸世尊，",
    "T15n0649_003:0739c12": "　我當牢進不作疲，　　守護誓願而作佛。』",
    "T15n0649_003:0739c13": "　如是行者大名稱，　　此三摩地有現前，",
    "T15n0649_003:0739c14": "　根本住立菩提心，　　行法菩提不難得。",
    "T15n0649_003:0739c15": "「喜王！又別二法具足，菩薩得此三摩地。何者",
    "T15n0649_003:0739c16": "為二？如言如作、諸白法行取而不厭。「喜王！",
    "T15n0649_003:0739c17": "於中何者如言如作？此菩薩聞有菩薩行、聞",
    "T15n0649_003:0739c18": "有佛法普滿，彼則取此而作：『我亦行此。』菩",
    "T15n0649_003:0739c19": "薩行已，因此當覺無上佛法。彼如所言即取",
    "T15n0649_003:0739c20": "而作，如行成就、所行清淨，此是如言如作。「云",
    "T15n0649_003:0739c21": "何諸善行中不厭？此菩薩作是念：『遍智無量，",
    "T15n0649_003:0739c22": "如是，眾生無量。我作義利，彼不可以少善根",
    "T15n0649_003:0739c23": "少行，於無量遍智而得普滿、為無量眾生而",
    "T15n0649_003:0739c24": "作義利。』彼若發起如是善時，彼諸無量迴向",
    "T15n0649_003:0739c25": "而以迴向，當如大海，求聞不厭。「喜王！此是",
    "T15n0649_003:0739c26": "二法具足菩薩得此三摩地。」於中又說此",
    "T15n0649_003:0739c27": "言：",
    "T15n0649_003:0739c28": "「如言即如作，　　彼無不如言，",
    "T15n0649_003:0739c29": "　彼亦不言說，　　若有別異此。",
    "T15n0649_003:0740a01": "　彼菩薩者如言說，　　如是相行聞已行，",
    "T15n0649_003:0740a02": "　智者如說即如作，　　彼得此定佛功德。",
    "T15n0649_003:0740a03": "　不厭足白法，　　彼等無有厭，",
    "T15n0649_003:0740a04": "　彼無量菩提、　　無量功德性。",
    "T15n0649_003:0740a05": "　又不厭足於白法，　　意常不足猶如海，",
    "T15n0649_003:0740a06": "　無量無邊眾生界，　　不可小意而厭足。",
    "T15n0649_003:0740a07": "　如所言說即如作，　　又不厭法於法求，",
    "T15n0649_003:0740a08": "　於此二法順學時，　　彼得此定佛功德。",
    "T15n0649_003:0740a09": "「喜王！又別三法具足，菩薩得此三摩地。何者",
    "T15n0649_003:0740a10": "為三？此菩薩三種禁戒成就，何者為三？",
    "T15n0649_003:0740a11": "彼謂身、語、意戒；又無三種煩惱燒熱，何者",
    "T15n0649_003:0740a12": "為三？彼謂貪欲燒熱、瞋惡燒熱、愚癡燒熱；及",
    "T15n0649_003:0740a13": "三界中不依而行梵行。此三法具足，菩薩得",
    "T15n0649_003:0740a14": "此三摩地。」於中又說此言：",
    "T15n0649_003:0740a15": "「禁閉三種處，　　身、語及意等、",
    "T15n0649_003:0740a16": "　已寂三煩惱、　　不依三界中。",
    "T15n0649_003:0740a17": "「禁閉身、語及意等、　　三種煩惱意復寂、",
    "T15n0649_003:0740a18": "　及三界中不作依，　　彼故速得三摩地。",
    "T15n0649_003:0740a19": "「喜王！又別四法具足，菩薩得此三摩地。何者",
    "T15n0649_003:0740a20": "為四？彼謂知因生法。知彼因已及知因生",
    "T15n0649_003:0740a21": "法已，即捨其因及不著因生法。彼如是知",
    "T15n0649_003:0740a22": "具足，菩薩不見有一法非因生者，彼如是念：",
    "T15n0649_003:0740a23": "『若彼法因緣生者，彼空本性不生。』又彼如是",
    "T15n0649_003:0740a24": "智具足已，不起無明，令滅無明故為眾生說",
    "T15n0649_003:0740a25": "法；不起諸行，令知諸行故為眾生說法，如是，",
    "T15n0649_003:0740a26": "乃至不起老、死，令超老、死故為眾生說法。喜",
    "T15n0649_003:0740a27": "王！此四法具足菩薩得此三摩地。」於中又說",
    "T15n0649_003:0740a28": "此言：",
    "T15n0649_003:0740a29": "「既知於因緣，　　亦知因生者，",
    "T15n0649_003:0740b01": "　彼則無有見，　　如斷及以常；",
    "T15n0649_003:0740b02": "　及因亦普知，　　若相、若自體，",
    "T15n0649_003:0740b03": "　若法屬於因，　　於中智不著；",
    "T15n0649_003:0740b04": "　因緣所生者，　　若有實是空，",
    "T15n0649_003:0740b05": "　於中若智轉，　　彼得三摩地；",
    "T15n0649_003:0740b06": "　普知無明已，　　諸行則不生，",
    "T15n0649_003:0740b07": "　如知亦如說，　　利益眾生故。",
    "T15n0649_003:0740b08": "　若有此四法，　　菩薩諸勝者，",
    "T15n0649_003:0740b09": "　彼不難得此，　　佛讚三摩地。",
    "T15n0649_003:0740b10": "「喜王！又別五法具足，菩薩得此三摩地。何者",
    "T15n0649_003:0740b11": "為五？喜王！彼謂菩薩知作、知合、知門、知行、知",
    "T15n0649_003:0740b12": "道。「於中何者是作？所言作者，若於諸眾生中",
    "T15n0649_003:0740b13": "等心、捨種種想、諸眾生中以一味慈，此名為",
    "T15n0649_003:0740b14": "作。「於中何者是合？若知身中報熟，所作善業",
    "T15n0649_003:0740b15": "迴向菩提，於中不觸，此名為合。「於中何者是",
    "T15n0649_003:0740b16": "門？所言門者，空門及甘露門(依梵本名云不死，昔來義名甘露)，",
    "T15n0649_003:0740b17": "於中亦不由他，此名為門。「於中何者是行？",
    "T15n0649_003:0740b18": "彼謂空行、獨行、如行、諸法本性普淨之行，此",
    "T15n0649_003:0740b19": "名為行。「於中何者是道？所謂離於我作及我",
    "T15n0649_003:0740b20": "所作，聖正見者，此名為道。「喜王！此五法具",
    "T15n0649_003:0740b21": "足菩薩得此三摩地。」於中又說此言：",
    "T15n0649_003:0740b22": "「等心眾生中，　　彼等作如是，",
    "T15n0649_003:0740b23": "　亦信業報熟，　　則合此無上。",
    "T15n0649_003:0740b24": "「非道小法普離已，　　求於善法不休廢，",
    "T15n0649_003:0740b25": "　皆以迴向於菩提，　　而於菩提無所觸。",
    "T15n0649_003:0740b26": "「知於解脫門，　　謂空及無相，",
    "T15n0649_003:0740b27": "　亦不作於願，　　此是無上門。",
    "T15n0649_003:0740b28": "「於諸法中有善巧，　　於諸法中常不依，",
    "T15n0649_003:0740b29": "　獨自合於無生境，　　我及我所彼不生。",
    "T15n0649_003:0740c01": "　智者所作、合與行、　　及道四中恒住者，",
    "T15n0649_003:0740c02": "　是合菩提不難得，　　況復此寂三摩地！",
    "T15n0649_003:0740c03": "「喜王！又別六法具足，菩薩得此三摩地。何者",
    "T15n0649_003:0740c04": "為六？彼謂知眼及知眼自性，彼知眼已及知",
    "T15n0649_003:0740c05": "眼自性已，於意憙色、不意憙色中無有著礙，",
    "T15n0649_003:0740c06": "到於等量，此色眼根不燒；如是，知耳、鼻、舌、身、",
    "T15n0649_003:0740c07": "意及知意自性，彼知意已知意自性已，於意",
    "T15n0649_003:0740c08": "憙法、不意憙法中無有著礙，到於等量，此法",
    "T15n0649_003:0740c09": "意根不燒。喜王！此六法具足菩薩得此三",
    "T15n0649_003:0740c10": "摩地。」於中又說此言：",
    "T15n0649_003:0740c11": "「知於眼自性，　　非自性自性，",
    "T15n0649_003:0740c12": "　彼不礙色中，　　若空、若不淨，",
    "T15n0649_003:0740c13": "　色中到等量，　　彼無有欲染，",
    "T15n0649_003:0740c14": "　知本性體已，　　彼無有燒然；",
    "T15n0649_003:0740c15": "　如是，耳、鼻所、　　舌、身及以意，",
    "T15n0649_003:0740c16": "　知彼自性已，　　諸法中不著。",
    "T15n0649_003:0740c17": "　禁六境界中，　　令不走於外，",
    "T15n0649_003:0740c18": "　自性智成具，　　非欲、非離欲。",
    "T15n0649_003:0740c19": "　如是智等最，　　是菩薩勝者，",
    "T15n0649_003:0740c20": "　彼不難得此，　　佛讚三摩地。",
    "T15n0649_003:0740c21": "「喜王！又別七法具足，菩薩得此三摩地。何者",
    "T15n0649_003:0740c22": "為七？彼謂不諂故、純直故、欲法故、求法故、",
    "T15n0649_003:0740c23": "觀察法故、開法故、行法故。喜王！此七法具",
    "T15n0649_003:0740c24": "足，菩薩得此三摩地。」於中又說此言：",
    "T15n0649_003:0740c25": "「無有諂曲恒時直，　　及無異言、意無異，",
    "T15n0649_003:0740c26": "　如意所念如言說，　　智者自樂復與他。",
    "T15n0649_003:0740c27": "　順法行法而住中，　　未曾以聲為最勝，",
    "T15n0649_003:0740c28": "　如是勤合則得定，　　疾觸無上大菩提。",
    "T15n0649_003:0740c29": "　彼有欲法大名稱，　　求聞未曾有厭足，",
    "T15n0649_003:0741a01": "　如聞正念而觀察，　　彼還廣說為多人。",
    "T15n0649_003:0741a02": "「喜王！又別八法具足，菩薩得此三摩地。何者",
    "T15n0649_003:0741a03": "為八？彼謂戒聚普淨故、諸愛著遠離故、常出",
    "T15n0649_003:0741a04": "家心故、樂住寂靜處故、不用諸利養故、不惜",
    "T15n0649_003:0741a05": "身心故、高大信解故、於愛不愛等心故。喜王！",
    "T15n0649_003:0741a06": "此八法具足，菩薩得此三摩地。」於中又說此",
    "T15n0649_003:0741a07": "言：",
    "T15n0649_003:0741a08": "「普淨於戒聚，　　善淨中住止，",
    "T15n0649_003:0741a09": "　已離諸愛著，　　勝教中出家。",
    "T15n0649_003:0741a10": "　善逝教比丘，　　應捨於利養，",
    "T15n0649_003:0741a11": "　而求住此寂，　　此定最難見。",
    "T15n0649_003:0741a12": "　若念修此最上行，　　愛、不愛中無有別，",
    "T15n0649_003:0741a13": "　攝取八法而轉行，　　彼得此上三摩地。",
    "T15n0649_003:0741a14": "「喜王！又別九法具足，菩薩得此三摩地。何者",
    "T15n0649_003:0741a15": "為九？喜王！彼謂此菩薩捨九瞋事、超九眾生",
    "T15n0649_003:0741a16": "住處、成就九次第定、過八邪倒、入八正中、離",
    "T15n0649_003:0741a17": "八不閑、證八解脫、知七識住、修七覺分。喜",
    "T15n0649_003:0741a18": "王！此九法具足，菩薩得此三摩地。」於中又說",
    "T15n0649_003:0741a19": "此言：",
    "T15n0649_003:0741a20": "「眾生九住處，　　於中眾生依，",
    "T15n0649_003:0741a21": "　斷離諸見故，　　彼無有依問。",
    "T15n0649_003:0741a22": "　斷離八不閑、　　已觸八解脫、",
    "T15n0649_003:0741a23": "　於七識住處，　　以正念普知。",
    "T15n0649_003:0741a24": "　智者修念七覺分，　　斷諸分別拔煩惱，",
    "T15n0649_003:0741a25": "　如是勤合則得定、　　亦復疾觸勝菩提。",
    "T15n0649_003:0741a26": "「喜王！又別十法具足，菩薩得此三摩地。何者",
    "T15n0649_003:0741a27": "為十？彼謂捨諸所有故、堪忍純直攝取無量",
    "T15n0649_003:0741a28": "流轉故、滿足出世智故、不得諸眾生而大慈",
    "T15n0649_003:0741a29": "故、持諸所聞以多聞故、超諸施設而大悲故、",
    "T15n0649_003:0741b01": "不用諸樂方便善巧故、普念諸佛故、此十善",
    "T15n0649_003:0741b02": "業道乃至夢中亦不忘失故、說法依菩提心",
    "T15n0649_003:0741b03": "不羨異乘故。喜王！此十法具足，菩薩得此三",
    "T15n0649_003:0741b04": "摩地。」於中又說此言：",
    "T15n0649_003:0741b05": "「捨諸所有而歡喜，　　亦有忍語純直心，",
    "T15n0649_003:0741b06": "　俱致劫行無有乏，　　彼速得此三摩地；",
    "T15n0649_003:0741b07": "　有智慧者無煩惱、　　有慈心者無希求，",
    "T15n0649_003:0741b08": "　攝受諸聞不忘失，　　彼得此寂三摩地；",
    "T15n0649_003:0741b09": "　悲諸眾生不戲論，　　諸巧方便不受樂，",
    "T15n0649_003:0741b10": "　普念諸佛正念者，　　彼得此寂三摩地；",
    "T15n0649_003:0741b11": "　護諸十善皆清淨，　　乃至夢中不曾失，",
    "T15n0649_003:0741b12": "　心念到於菩提行，　　未曾羨慕小乘中。",
    "T15n0649_003:0741b13": "　若有如此法最勝，　　於諸佛法不難得，",
    "T15n0649_003:0741b14": "　速得破壞魔羅眾，　　當觸最勝淨菩提。」",
    "T15n0649_003:0741b15": "又，此法本世尊說時，七十千眾生遠塵離垢",
    "T15n0649_003:0741b16": "法中法眼清淨；七千眾生皆發無上正覺之",
    "T15n0649_003:0741b17": "心，皆與不退轉記；三十千菩薩無生法中",
    "T15n0649_003:0741b18": "得忍，彼於後時欲護法城；無量眾生善根成",
    "T15n0649_003:0741b19": "就。此三千大千世界六種震動，大光遍世，三",
    "T15n0649_003:0741b20": "惡寂止，諸眾生前皆見如來。世尊從身復放",
    "T15n0649_003:0741b21": "光明，以此光故，無量無數世界大光遍滿。彼",
    "T15n0649_003:0741b22": "等眾生光到身已，彼皆於佛隨順正念，與樂",
    "T15n0649_003:0741b23": "相應，去離熱惱。彼世尊光於十方中無邊珍",
    "T15n0649_003:0741b24": "寶莊嚴——非一百千種色——俱致那由多百千葉",
    "T15n0649_003:0741b25": "蓮華出生諸處，蓮華中有似世尊奢迦牟尼",
    "T15n0649_003:0741b26": "如來像。然彼似如來像彼蓮華中端坐顯現，",
    "T15n0649_003:0741b27": "彼諸處蓮華中蓮華臺上有似喜王菩薩摩",
    "T15n0649_003:0741b28": "訶薩，右膝住於蓮華臺已亦如是問此三摩",
    "T15n0649_003:0741b29": "地，彼諸如來亦如是廣說此三摩地，一一",
    "T15n0649_003:0741c01": "如來覺悟成熟無量俱致那由多百千眾生。",
    "T15n0649_003:0741c02": "爾時，世尊告喜王菩薩摩訶薩言：「喜王！汝見",
    "T15n0649_003:0741c03": "普十方中似如是無量無數如來蓮華中坐",
    "T15n0649_003:0741c04": "及似喜王菩薩摩訶薩者不？」答言：「我見，婆伽",
    "T15n0649_003:0741c05": "婆！我見，修伽多！而我不知數量。」佛言：「喜王！",
    "T15n0649_003:0741c06": "能取恒河沙等數量而不能知彼等諸佛、世",
    "T15n0649_003:0741c07": "尊數量，所有如是諸佛、世尊，汝所見者也，",
    "T15n0649_003:0741c08": "如是彼等似汝菩薩摩訶薩，亦復不能知其",
    "T15n0649_003:0741c09": "數量。」",
    "T15n0649_003:0741c10": "爾時，世尊攝希有神力已，告喜王菩薩摩訶",
    "T15n0649_003:0741c11": "薩言：「喜王！於意云何？如來從此佛土有處去",
    "T15n0649_003:0741c12": "耶？於坐動耶？汝亦有處去耶？」答言：「不也，婆",
    "T15n0649_003:0741c13": "伽婆！不也，修伽多！」佛言：「喜王！以是因緣，應",
    "T15n0649_003:0741c14": "知諸法皆如，生、作、住相分別起出，無來、無去，",
    "T15n0649_003:0741c15": "如所欲、如所作。以無主者故，應見彼等皆空",
    "T15n0649_003:0741c16": "分離。「喜王！是故，汝於諸法應當信解，見如焰、",
    "T15n0649_003:0741c17": "夢、影、響、水月、電泡，汝等應如是學。何以故？深",
    "T15n0649_003:0741c18": "深信解菩薩當得此三摩地。」",
    "T15n0649_003:0741c19": "觀察諸法行經卷第三"
}