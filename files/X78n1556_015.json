{
    "X78n1556_015:0732b18": "建中靖國續燈錄卷第十五　　　〔宋銘〕",
    "X78n1556_015:0732b20": "東京法雲禪寺住持傳法佛國禪師(臣)惟白集",
    "X78n1556_015:0732b21": "　　對機門",
    "X78n1556_015:0732b22": "廬陵清原山行思禪師第十三世",
    "X78n1556_015:0732b23": "東京惠林宗本圓照禪師法嗣",
    "X78n1556_015:0732b24": "東京法雲寺大通禪師諱善本。姓董氏。頴州人也。白",
    "X78n1556_015:0732c01": "衣素行。清修勵節。聽習大經。頓入妙義。遂依東京顯",
    "X78n1556_015:0732c02": "聖寺輯上人山家。試經披剃。尋慕祖風。造蘇州瑞光",
    "X78n1556_015:0732c03": "寺圓照禪師法席。照預感夢。見即器之。入室扣發。豁",
    "X78n1556_015:0732c04": "然契悟。道如夙蘊。性若天資。徧歷江淮。益廣宗趣。初",
    "X78n1556_015:0732c05": "住務州雙林。次遷杭州淨慈。奉　詔旨住東京法雲。",
    "X78n1556_015:0732c06": "越國大長公主奏賜大通禪號。三住大剎。眾盈七百。",
    "X78n1556_015:0732c07": "道化廣洽。緇素蟻慕。今退老於杭州南山。開堂日。",
    "X78n1556_015:0732c08": "　哲宗皇帝遣中使降香。并賜磨衲袈裟。師謝恩畢。",
    "X78n1556_015:0732c09": "登座。拈香祝延　聖壽罷。乃敷坐。慧林覺海禪師白",
    "X78n1556_015:0732c10": "槌竟。師良久云。還觀得麼。適來白槌告報。已是周遮。",
    "X78n1556_015:0732c11": "更若論量。千里萬里。雖然如是。不可徒然。今日大施",
    "X78n1556_015:0732c12": "門開。有疑請問。問。寶香天降。瑞氣凝空。　睿旨既臨。",
    "X78n1556_015:0732c13": "法輪當轉。師云。分明記取。僧曰。金色頭陀笑更新。萬",
    "X78n1556_015:0732c14": "古山河共晴日。師云。謝汝證據。僧曰。四海晏清時雨",
    "X78n1556_015:0732c15": "足。何妨野老賀昇平。師云。不用忉忉。問。鷲峯九會。大",
    "X78n1556_015:0732c16": "轉法輪。為　國開堂。願聞舉唱。師云。滿庭嘉氣合。帀",
    "X78n1556_015:0732c17": "地覺花開。僧曰。若然者。爐爇寶香凝瑞剎。祝延　睿",
    "X78n1556_015:0732c18": "筭等南山。師云。百千年後與人看。僧曰。國清民肅歸",
    "X78n1556_015:0732c19": "　　皇化。佛道昭隆繼我師。師云。却信得及。問。名傳",
    "X78n1556_015:0732c20": "清禁。恩降九重。磨衲既披。將何報答。師云。天高不可",
    "X78n1556_015:0732c21": "極。僧曰。帝網重重無間斷。交光全布目前機。師云。地",
    "X78n1556_015:0732c22": "厚載無窮。師云。達磨西來。傳最上乘。言中便薦。不假",
    "X78n1556_015:0732c23": "思惟。句下該明。頓超情識。得之則頭頭有據。昧之則",
    "X78n1556_015:0732c24": "句句成非。大用現前。風行草偃。所以上根之士。目擊",
    "X78n1556_015:0733a01": "知機。中下之流。卒難搆及。軒皇鑑內。不立纖塵。迦葉",
    "X78n1556_015:0733a02": "峯前。徒煩指注。放行則風清萬字。月印千溪。剎剎塵",
    "X78n1556_015:0733a03": "塵。輝騰無盡。把定則二乘罔措。三藏絕詮。獨脫無私。",
    "X78n1556_015:0733a04": "超然世表。如斯理論。猶涉言詮。苟能一念回光。始信",
    "X78n1556_015:0733a05": "不從人得。恭惟國家承平既遠。美化方隆。普率群機。",
    "X78n1556_015:0733a06": "大興三教。所以甚深般若。久住於斯。金口誠言。故不",
    "X78n1556_015:0733a07": "誣矣。即將開堂少善。上福皇基。所冀玉葉金枝。共恊",
    "X78n1556_015:0733a08": "無為大化。珍重。問。寶塔元無縫。如何指示人。師云。煙",
    "X78n1556_015:0733a09": "霞生背面。星月繞簷楹。僧曰。如何是塔中人。師云。竟",
    "X78n1556_015:0733a10": "日不干清世事。長年占斷白雲鄉。僧曰。向上更有事",
    "X78n1556_015:0733a11": "也無。師云。太無厭生。問。一稱南無佛。皆已成佛道。未",
    "X78n1556_015:0733a12": "審如何是道。師云。膏雨未抽新歲筍。和風先拆舊時",
    "X78n1556_015:0733a13": "花。僧曰。學人恁麼會時如何。師云。也須子細。問。若論",
    "X78n1556_015:0733a14": "此事。譬如兩家看碁。學人上來。請師一著。師云。早見",
    "X78n1556_015:0733a15": "輸了也。僧曰。錯。師云。是。僧曰。進前無路也。師卓柱杖",
    "X78n1556_015:0733a16": "一下。云。爭柰遮箇何。僧曰。祇如黑白未分時又作麼",
    "X78n1556_015:0733a17": "生。師云。且饒一著。問。如何是空手把鋤頭。師云。霜風",
    "X78n1556_015:0733a18": "飄巨野。僧曰。如何是步行騎水牛。師云。凍木鎖寒雲。",
    "X78n1556_015:0733a19": "僧便喝。師云。蝦蟆呌。問。涅槃心易曉。差別智難論。如",
    "X78n1556_015:0733a20": "何是差別智。師云。燈籠吞露柱。僧曰。學人未委。師云。",
    "X78n1556_015:0733a21": "佛殿出三門。問。如何是末後句。師云。適來却道得。僧",
    "X78n1556_015:0733a22": "曰。即今事如何。師云。問取露柱好。問。法王法令。請師",
    "X78n1556_015:0733a23": "速道。師便喝。僧曰。莫便是否。師云。瓦解氷消。問。如何",
    "X78n1556_015:0733a24": "是祖師西來意。師云。儞行脚來圖箇什麼。僧曰。學人",
    "X78n1556_015:0733b01": "不會。師云。且待驢年。問。達磨未來時如何。師云。雲収",
    "X78n1556_015:0733b02": "三島淨。僧曰。來後如何。師云。雨過百花鮮。僧曰。來與",
    "X78n1556_015:0733b03": "未來相去幾何。師云。掉穿輕靄去。帆逐暮煙歸。問。百",
    "X78n1556_015:0733b04": "尺竿頭。如何進步。師云。嶮。僧曰。便恁麼去又作麼生。",
    "X78n1556_015:0733b05": "師云。百雜碎。問。三乘秘藏人皆委。祖意西來事若何。",
    "X78n1556_015:0733b06": "師云。金錫不搖葱嶠月。蘭舟獨泛海門風。僧曰。既欲",
    "X78n1556_015:0733b07": "拯物導迷。為什麼九年冷坐。師云。守株延歲月。千古",
    "X78n1556_015:0733b08": "累兒孫。問。把定乾坤眼。綿綿不漏絲毫。未審此理如",
    "X78n1556_015:0733b09": "何。師云。舌根裏藏身。僧曰。謝師指示。師云。也好露箇",
    "X78n1556_015:0733b10": "消息。僧曰。無人知此意。令我憶南泉。師云。幾合放過。",
    "X78n1556_015:0733b11": "問。如何是道。師云。進前三步。僧曰。恁麼則分明在目",
    "X78n1556_015:0733b12": "前。師云。莫教落井。問。如何是般若體。師云。合。僧曰。如",
    "X78n1556_015:0733b13": "何是般若用。師云。有問有答。",
    "X78n1556_015:0733b14": "上堂。顧左右云。洪機未剖。觸處彌綸。朕兆纔生。翻成",
    "X78n1556_015:0733b15": "特地。若據祖宗正令。豈有多途。直下無私。輝騰今古。",
    "X78n1556_015:0733b16": "若也心光未透。見惑仍存。縱饒辯瀉懸河。辭同炙輠。",
    "X78n1556_015:0733b17": "句句風馳電卷。言言玉轉珠回。到此門中。皆為戲論。",
    "X78n1556_015:0733b18": "何也。且聲前一路。已涉塵蹤。句後千差。復成何事。是",
    "X78n1556_015:0733b19": "以少林九年冷坐。始遇知音。欲得萬古流芳。真風不",
    "X78n1556_015:0733b20": "墮。今日人天帀坐盡是知音。且道什麼處是不墜處。",
    "X78n1556_015:0733b21": "若也道得。便乃親見碧眼胡僧。如或落辭。不免為蛇",
    "X78n1556_015:0733b22": "畫足。良久。云。瓊林凝瑞氣。寶剎鎖飛煙。",
    "X78n1556_015:0733b23": "上堂云。上士聽法以神聽。中士聽法以心聽。下士聽",
    "X78n1556_015:0733b24": "法以耳聽。且道更有一人來。將什麼聽。乃拈柱杖。卓",
    "X78n1556_015:0733c01": "禪牀一下。云。高也著。低也著。落落圓音徧寥廓。十方",
    "X78n1556_015:0733c02": "內外更無他。不用無繩而自縛。",
    "X78n1556_015:0733c03": "上堂云。案山說法主山聽。主山說法案山聽。案山主",
    "X78n1556_015:0733c04": "山一時說。且道教什麼聽。諸人若也善聽。三世諸佛",
    "X78n1556_015:0733c05": "所說妙法皆悉現前。還有麼。鐵鎚無孔猶閑事。笑殺",
    "X78n1556_015:0733c06": "毗耶老古錐。",
    "X78n1556_015:0733c07": "上堂云。納僧見處。逆順難該。翛然獨往。應物還來。或",
    "X78n1556_015:0733c08": "高栖於世表。或抗迹於塵埃。把定。則氷生水面。放行",
    "X78n1556_015:0733c09": "也。錦上花開。盧老不知何處去。白雲影裏笑咍咍。喝",
    "X78n1556_015:0733c10": "一喝。下座。",
    "X78n1556_015:0733c11": "上堂云。花心未放。柳眼初開。鴈回嗚咽之聲。水瀉潺",
    "X78n1556_015:0733c12": "湲之響。森羅舉唱。法爾常規。更言縛脫同源。大似龍",
    "X78n1556_015:0733c13": "頭蛇尾。",
    "X78n1556_015:0733c14": "上堂。良久。云。會麼。祖佛妙旨。祇在目前。慧日峰前。雲",
    "X78n1556_015:0733c15": "生足下。澄湖浪闊。迥接遙天。晚唱漁舟。夜泛蒹葭之",
    "X78n1556_015:0733c16": "月。歡遊畫舫。時聞絲竹之音。更說聞聲悟道。見色明",
    "X78n1556_015:0733c17": "心。大似拋却甜桃樹。尋山摘醋棃。",
    "X78n1556_015:0733c18": "潤州金山龍游寺法印禪師諱善寧。江州人也。甘露",
    "X78n1556_015:0733c19": "院受業。挈囊遊方。徧參祖室。志氣高邈。性行耿介。至",
    "X78n1556_015:0733c20": "圓照法席。師資機感。緣如夙契。勠力贊弼。以揚法化。",
    "X78n1556_015:0733c21": "出世萬壽。規制嚴肅。躬己力行。眾無不稟。百丈禪式。",
    "X78n1556_015:0733c22": "近世遵承。在師振領。問。天皇也恁麼道。龍潭也恁麼",
    "X78n1556_015:0733c23": "道。未審和尚作麼生道。師云。手握白玉鞭。驪珠盡擊",
    "X78n1556_015:0733c24": "碎。僧曰。退身有分。師云。知過必改。問。如何是祖師西",
    "X78n1556_015:0734a01": "來意。師云。稱尾無星。僧曰。未審此意如何。師云。斗方",
    "X78n1556_015:0734a02": "有底。問。如何是佛。師云。眉如初月。眼似流星。僧曰。如",
    "X78n1556_015:0734a03": "何是法。師云。義列交羅。星分大野。僧曰。如何是僧。師",
    "X78n1556_015:0734a04": "云。古貌稜層。丈夫意氣。問。竿木隨身。逢場作戲。今朝",
    "X78n1556_015:0734a05": "選佛場開。請師方便。師云。文不加點。僧曰。可謂今古",
    "X78n1556_015:0734a06": "罕聞。師云。且道是什麼題目。僧擬議。師便打。",
    "X78n1556_015:0734a07": "上堂。顧視左右云。古人道。在眼曰見。在耳曰聞。在鼻",
    "X78n1556_015:0734a08": "齅香。在舌談論。在身覺觸。在意攀緣。雖然如是。秖見",
    "X78n1556_015:0734a09": "錐頭利。不見鑿頭方。若是萬壽即不然。有眼覰不見。",
    "X78n1556_015:0734a10": "有耳聽不聞。有鼻不知香。有舌不談論。有身不覺觸。",
    "X78n1556_015:0734a11": "有意絕攀緣。一念相應。六根解脫。敢問諸禪德。且道",
    "X78n1556_015:0734a12": "與前來是同是別。莫有具眼底衲僧出來通箇消息。",
    "X78n1556_015:0734a13": "若無。復為諸人重重注破。放開則私通車馬。捏聚則",
    "X78n1556_015:0734a14": "毫末不存。若是飽戰作家。一任是非貶剝。",
    "X78n1556_015:0734a15": "上堂云。撮玄機於掌上。挂古鑑於臺前。有何妖孽。誰",
    "X78n1556_015:0734a16": "敢當禦。可謂昭昭法界。自佗而境智全収。歷歷真源。",
    "X78n1556_015:0734a17": "彼此而聖凡俱寂。以此而推。僧堂佛殿。對現色身。厨",
    "X78n1556_015:0734a18": "庫三門。共揚斯事。但請拗折拄杖。向目前參取。",
    "X78n1556_015:0734a19": "上堂云。若也談禪說道。便見有生有滅。更乃舉揚今",
    "X78n1556_015:0734a20": "古。大似不觀時節。昨夜風雨蕭蕭。今朝頓除煩熱。到",
    "X78n1556_015:0734a21": "此善能參詳。達磨迷時不別。",
    "X78n1556_015:0734a22": "上堂云。盡大地未甞有一人真正舉揚宗教。若有一",
    "X78n1556_015:0734a23": "人舉揚宗教。盡大地人並須鋩鋒結舌。莫是教諸人",
    "X78n1556_015:0734a24": "杜絕見聞。契合斯道也無。如此見解。譬如聚火燒須",
    "X78n1556_015:0734b01": "彌山。經塵沙劫終不能著。殊不知古聖垂示。祗要後",
    "X78n1556_015:0734b02": "人眼正。達者實謂。今古罕聞。光前絕後。放行。言言見",
    "X78n1556_015:0734b03": "諦。句句明宗。収來。眼眼從方。明明側立。向什麼處見",
    "X78n1556_015:0734b04": "古人。良久。云。須知海岳皈明主。未信乾坤別有天。",
    "X78n1556_015:0734b05": "潤州甘露寺傳祖禪師諱仲宣。姑蘇謝氏子也。幼歲",
    "X78n1556_015:0734b06": "辭親。投師受具。深稟律儀。聽習經要。風姿肅雅。容止",
    "X78n1556_015:0734b07": "異常。參圓照禪師。發明祖意。問。佛放眉間光。現諸希",
    "X78n1556_015:0734b08": "有事。如何是希有事。師云。和風[颱台+弗][颱台+弗]。春日遲遲。僧曰。",
    "X78n1556_015:0734b09": "學人便恁麼會時如何。師云。日月易流。僧曰。一言當",
    "X78n1556_015:0734b10": "宇宙。千古播清聲。師云。來年更有新條在。問。設華王",
    "X78n1556_015:0734b11": "座。談不二門。大眾側聆。願垂指示。師云。青山遙對目。",
    "X78n1556_015:0734b12": "僧曰。學人未曉。師云。芳草綠如茵。僧曰。一句無私。應",
    "X78n1556_015:0734b13": "之萬里。師云。作麼生是無私句。僧曰。堪對暮雲歸未",
    "X78n1556_015:0734b14": "合。遠山無限碧層層。師云。猶較些子。問。不涉廉纖。請",
    "X78n1556_015:0734b15": "師指示。師云。一字不著畫。上堂云。建立宗乘。群魔屏",
    "X78n1556_015:0734b16": "迹。播揚大事。三藏忘言。況阿逸多未離兜率。黃面老",
    "X78n1556_015:0734b17": "已滅拘尸。大唐國裡無禪師。天下衲僧味糟粕。眾中",
    "X78n1556_015:0734b18": "莫有英靈衲子。變豹作家。出來掀倒禪床。喝散大眾。",
    "X78n1556_015:0734b19": "豈不快哉。良久。云。瑞獸藏頭角。珍禽惜羽翰。上堂云。",
    "X78n1556_015:0734b20": "雨過山青。雲橫水碧。寶陀巖上。瑞草將敷。王舍城中。",
    "X78n1556_015:0734b21": "幽花欲綻。空生宴坐。帝釋奔馳。彼此一時。今古易異。",
    "X78n1556_015:0734b22": "良久。云。萬般施設不如常。上堂云。住。住。百千妙門。同",
    "X78n1556_015:0734b23": "歸一路。青山常在。知識難逢。爭如識取主人公。高聲",
    "X78n1556_015:0734b24": "召云。主人公。復云。今日自買自賣。上堂。顧視云。楊子",
    "X78n1556_015:0734c01": "江心。無風起浪。石公山畔。平地骨堆。會得左右逢原。",
    "X78n1556_015:0734c02": "爭似寂然不動。良久。云。堪笑寒山忘却歸。十年不識",
    "X78n1556_015:0734c03": "來時道。",
    "X78n1556_015:0734c04": "福州太平禪師守恩禪師本州福清人也。姓丘氏。受",
    "X78n1556_015:0734c05": "圓照禪師心印。初出世住地藏。提刑程公遵彥嚮師",
    "X78n1556_015:0734c06": "道風。移住龜山。師堅辭不受。復請主太平禪剎。師乃",
    "X78n1556_015:0734c07": "隨緣赴感。大振宗乘。學者摳衣。常滿數百餘人。由是",
    "X78n1556_015:0734c08": "四方歸仰。德望益隆。凡兩處住持。皆重建寺宇一新。",
    "X78n1556_015:0734c09": "其功績不可勝紀。問。庵內人為什麼不見庵外事。師",
    "X78n1556_015:0734c10": "云。却許闍梨具眼。僧曰。久嚮和尚。師云。暗中抨繩。誰",
    "X78n1556_015:0734c11": "辨曲直。問。如何是超佛越祖之談。師云。三日一風。五",
    "X78n1556_015:0734c12": "日一雨。僧曰。向上更有事也無。師云。月明三島靜。樵",
    "X78n1556_015:0734c13": "子大平歌。師乃竪起拳。復開云。或時為拳。或時為掌。",
    "X78n1556_015:0734c14": "若遇衲僧。有功者賞。遂放下云。直是土曠人稀。相逢",
    "X78n1556_015:0734c15": "者少。上堂云。雨後鳩鳴。山前麥熟。何處牧童兒。騎牛",
    "X78n1556_015:0734c16": "笑相逐。更把短笛橫吹。風前一曲兩曲。參。上堂云。山",
    "X78n1556_015:0734c17": "僧今日略通一線。不用狐疑。麥中有麵。上堂云。青青",
    "X78n1556_015:0734c18": "翠竹搖風。當檻一聲幽鳥。敢問明眼諸禪人。祖師鼻",
    "X78n1556_015:0734c19": "孔重多少。上堂云。雲岩弄師子。普化打筋斗。叢林將",
    "X78n1556_015:0734c20": "為向上關。未免笑破衲僧口。休。休。沒來由。却是象骨",
    "X78n1556_015:0734c21": "古錐能輥毬。上堂云。衲僧現前三昧。釋迦老子不會。",
    "X78n1556_015:0734c22": "住世四十九年。說得天花亂墜。爭似飢飡渴飲。展脚",
    "X78n1556_015:0734c23": "堂中打睡。上堂。拈拄杖。擊禪床一下云。有智若聞則",
    "X78n1556_015:0734c24": "能信解。無智疑悔則為永失。三十年後。不得道山僧",
    "X78n1556_015:0735a01": "今日上堂祇念法華經。參。問。如何是古佛心。師云。鶯",
    "X78n1556_015:0735a02": "啼處處同。僧曰。學人不會。師云。牛羊自傍山。問。如何",
    "X78n1556_015:0735a03": "是沙門行。師云。多虗少實。僧曰。和尚何得謾人。師云。",
    "X78n1556_015:0735a04": "實無諱處。問。如何是本來人。師云。皮枯骨瘦。僧曰。中",
    "X78n1556_015:0735a05": "下之機如何體悉。師云。竪臥橫眠。僧曰。古佛今佛皆",
    "X78n1556_015:0735a06": "無別理。師云。更夢見什麼。師乃云。諸人知處。山僧盡",
    "X78n1556_015:0735a07": "知。山僧知處。諸人不知。今日不免布施諸人。良久。云。",
    "X78n1556_015:0735a08": "頭上是天。脚下是地。參。",
    "X78n1556_015:0735a09": "衢州靈耀寺佛慈禪師諱辯良。姓吳氏。饒州人也。幼",
    "X78n1556_015:0735a10": "習儒學。就試輦下。將戰文圃。乃厭塵紛。即依景德寺",
    "X78n1556_015:0735a11": "無惑大師出家。圓具遊方。參圓照禪師。發明心地。乃",
    "X78n1556_015:0735a12": "述投機頌曰。秖遮一箇。文殊罔測。眨起眉毛。百千萬",
    "X78n1556_015:0735a13": "億。即蒙印可。清献少保趙公抃重師道行。請為宗師。",
    "X78n1556_015:0735a14": "住越州福果．衢州超化．海會．靈耀四剎。問。三變禪林。",
    "X78n1556_015:0735a15": "四回出世。於和尚分上成得什麼邊事。師云。鉢盂口",
    "X78n1556_015:0735a16": "向天。僧曰。三十年來關棙子。而今流落五湖傳。師云。",
    "X78n1556_015:0735a17": "那箇是山僧關棙子。僧曰。一言超影象。不墜古人風。",
    "X78n1556_015:0735a18": "師云。惜取眉毛。問。靈山一會。分付飲光。今日法筵。當",
    "X78n1556_015:0735a19": "為何事。師云。畫地為牢。僧曰。直得學人進退無門。師",
    "X78n1556_015:0735a20": "云。軒鑑分輝。僧曰。百千年後。如何舉得。師云。拔山力",
    "X78n1556_015:0735a21": "盡。問。不施寸刃。建立太平時如何。師云。皇天無親。僧",
    "X78n1556_015:0735a22": "曰。一人有慶也。師云。知恩報恩。僧展兩手。師拍膝一",
    "X78n1556_015:0735a23": "下。問。如何是衢州境。師云。桑榆影占柯山野。絃管聲",
    "X78n1556_015:0735a24": "調渤水濵。僧曰。如何是境中人。師云。謝安無箇事。聊",
    "X78n1556_015:0735b01": "起為蒼生。僧曰。向上宗乘事若何。師云。急著眼。僧曰。",
    "X78n1556_015:0735b02": "截斷眾流也。師云。山疊不知重。上堂云。大眾。知則同",
    "X78n1556_015:0735b03": "知。見則同見。毫釐絲髮。不相謾昧。且道不謾昧箇什",
    "X78n1556_015:0735b04": "麼。乃以拄杖指云。風柯月渚。並傳本心。煙島雲林。皆",
    "X78n1556_015:0735b05": "提妙印。然雖如是。也似鏡盤上痕生。且道陽鳥未啼",
    "X78n1556_015:0735b06": "一句作麼生。良久。云。好攜紫煙策。共倚南山暉。上堂。",
    "X78n1556_015:0735b07": "師卓拄杖云。鷺池鷲嶺。海甸菴園。三百餘會。也無遮",
    "X78n1556_015:0735b08": "消息。放過一著。與諸人共遊華藏。復指云。看看。陌上",
    "X78n1556_015:0735b09": "桃花。朵朵現彌陀實相。庭前翠竹。枝枝為甘露法門。",
    "X78n1556_015:0735b10": "菩提樹林。寶陀境界。一時頓現。山僧今日撒沙向諸",
    "X78n1556_015:0735b11": "人眼裏。且道迦葉門下事作麼生。良久。云。若不得流",
    "X78n1556_015:0735b12": "水。還應過別山。上堂云。不知時分之延促。不知日月",
    "X78n1556_015:0735b13": "之大小。灰頭土面。且與麼過。山僧每遇月朔。特地鬪",
    "X78n1556_015:0735b14": "釘家風。抑揚答問。一場笑具。雖然如是。因風撒土。借",
    "X78n1556_015:0735b15": "水獻花。有箇葛藤路布與諸人共相解摘看。驀拈拄",
    "X78n1556_015:0735b16": "杖。擊香臺一下。云。參堂去。",
    "X78n1556_015:0735b17": "台州瑞巖有居禪師上堂云。採得葛藤成路布。縱橫",
    "X78n1556_015:0735b18": "十字上高機。通身是眼無人識。唯有山僧識得伊。良",
    "X78n1556_015:0735b19": "久。云。今日呈似大眾。且道何似趙州底。還相委悉麼。",
    "X78n1556_015:0735b20": "袖頭打領。",
    "X78n1556_015:0735b21": "明州天童山景德寺可齊禪師姓應氏。台州人也。依",
    "X78n1556_015:0735b22": "天台國清寺道才上人出家圓具。初遊講肆。晚造瑞",
    "X78n1556_015:0735b23": "光圓照禪師法席。即獲開悟。請住安樂山。晚遷天童。",
    "X78n1556_015:0735b24": "問。寶花王座。今日師登。祖意西來。如何垂示。師云。花",
    "X78n1556_015:0735c01": "開巖畔千枝秀。僧曰。便是和尚為人處也。師云。水瀉",
    "X78n1556_015:0735c02": "簷前一樣清。僧曰。空生不解巖中坐。惹得天花動地",
    "X78n1556_015:0735c03": "來。師云。笑破佗人口。僧曰。晚來雲散後。不見別山高。",
    "X78n1556_015:0735c04": "師云。吽。吽。問。如何是道。師云。蹈不著。僧曰。蹈著後如。",
    "X78n1556_015:0735c05": "師云。七穿八穴。師云。一問一答。一拶一捺。千眼頓開。",
    "X78n1556_015:0735c06": "澄潭皎月。隨機施設。縱奪臨時。縱之。則句句攢花簇",
    "X78n1556_015:0735c07": "錦。處處釋迦道場。奪之。則一法不留。千聖絕迹。雖然",
    "X78n1556_015:0735c08": "如是。須知有向上一竅。還會麼。良久。云。莫謂春殘花",
    "X78n1556_015:0735c09": "落盡。峯前昨夜一枝開。",
    "X78n1556_015:0735c10": "秀州資聖崇信禪師廬州慎縣人。姓高氏。十三依本",
    "X78n1556_015:0735c11": "州承天用成上人為師。二十受具。策錫南遊。造杭州",
    "X78n1556_015:0735c12": "淨慈圓照禪師法席。投機印證。問。如何是道。師云。家",
    "X78n1556_015:0735c13": "家門底通長安。僧曰。如何是道中人。師云。上座自何",
    "X78n1556_015:0735c14": "來。僧曰。莫祇遮箇便是也無。師云。碧眼胡僧笑點頭。",
    "X78n1556_015:0735c15": "僧曰。畢竟如何。師云。禮拜了退。上堂云。凄清大野。物",
    "X78n1556_015:0735c16": "景蕭條。露滴枯枝。煙籠遠墅。長天極目。列萬象以昭",
    "X78n1556_015:0735c17": "然。霜月流輝。映千江而普現。如斯舉唱。帶水拖泥。若",
    "X78n1556_015:0735c18": "也盡令提綱。直須祖佛側立。放過一著。別有清規。咄。",
    "X78n1556_015:0735c19": "蘇州瑞光守琮真覺禪師姓顧氏。本州人也。依圓照",
    "X78n1556_015:0735c20": "禪師削染。復悟宗猷。乃獲印可。出世闡揚。為眾所仰。",
    "X78n1556_015:0735c21": "問。作是思惟。十方佛現。今思惟了。佛在甚麼處。師云。",
    "X78n1556_015:0735c22": "當風一句。起自何來。僧曰。恁麼則頭頭撞著彌勒。步",
    "X78n1556_015:0735c23": "步蹈著釋迦。師云。西天與此土不同。上堂云。宗門妙",
    "X78n1556_015:0735c24": "訣。豈在多說。一言括盡。便須頓歇。明眼衲僧祇自知。",
    "X78n1556_015:0736a01": "金色頭陀善分別。冬去春來夏有熱。若遇寒山拾得",
    "X78n1556_015:0736a02": "時。傳語豐干莫饒舌。",
    "X78n1556_015:0736a03": "蘇州萬壽普懃禪師姓施氏。婺州人也。依本州開元",
    "X78n1556_015:0736a04": "寺岳上人出家圓具。首習教觀。深造淵微。晚至圓照",
    "X78n1556_015:0736a05": "法席。投機印可。問。為　國開堂。願聞舉唱。師云。爐爇",
    "X78n1556_015:0736a06": "寶香凝瑞剎。祝延　睿筭等南山。僧曰。祗如滿筵嘉",
    "X78n1556_015:0736a07": "氣合。徧地覺花開又作麼生。師云。好音在耳人皆委。",
    "X78n1556_015:0736a08": "僧曰。恁麼則有意氣時添意氣。師云。放過一著。問。學",
    "X78n1556_015:0736a09": "人上來。請師說法。師云。清風滿座。僧曰。高峯日月充",
    "X78n1556_015:0736a10": "寰宇。大振洪音唱祖歌。師云。脚跟下看。僧曰。門前流",
    "X78n1556_015:0736a11": "水朝滄海。檻外孤峯走太虗。師云。兩重公案。僧曰。觸",
    "X78n1556_015:0736a12": "目對揚真般若。山河重顯法王機。師云。莫妨別人問",
    "X78n1556_015:0736a13": "上堂云。物外無堪老便休。乾城夢質兩悠悠。如何幻",
    "X78n1556_015:0736a14": "事臨相逼。却使閑身不自由。然則出家之士。利物為",
    "X78n1556_015:0736a15": "初。稟先祖之洪規。續惠燈於千古。唯一心法。號總持",
    "X78n1556_015:0736a16": "門。得之者。不歷堦梯。頓齊諸聖。失之者。塵劫不復。徒",
    "X78n1556_015:0736a17": "自勞形。或得失兩忘。凡聖情盡。正當恁麼時。不是心。",
    "X78n1556_015:0736a18": "不是佛。不是物。敢問諸禪德。且道畢竟是箇什麼。若",
    "X78n1556_015:0736a19": "向遮裏倜儻分明。便能獨步大方。橫身三界。握金剛",
    "X78n1556_015:0736a20": "寶劍。破生死魔軍。良久。云。劄。",
    "X78n1556_015:0736a21": "宣州水西山軻禪師問。我手佛手。是同是別。師云。人",
    "X78n1556_015:0736a22": "人有分。僧曰。任有千般巧。終無兩樣風。師云。且莫錯",
    "X78n1556_015:0736a23": "認。問。真金須假爐中試。一鎚便成時如何。師云。切忌",
    "X78n1556_015:0736a24": "道著。僧便喝。師云。遮漆桶。上堂云。憶得靈山會上末",
    "X78n1556_015:0736b01": "後句。今日舉似諸人。良久。云。會麼。任是飲光出來。有",
    "X78n1556_015:0736b02": "理也無伸處。參。上堂云。雷聲遠震。廣布慈雲。甘澤纔",
    "X78n1556_015:0736b03": "晴。普天春色。柳開青眼。花吐芳容。鳥噪幽林。魚遊水",
    "X78n1556_015:0736b04": "面。更說迷逢達磨。大似剜肉作瘡。若言法本如斯。正",
    "X78n1556_015:0736b05": "是天然外道。恁麼說話。傍若無人。明眼衲僧。一任檢",
    "X78n1556_015:0736b06": "點。參。",
    "X78n1556_015:0736b07": "明州香山智度院正覺延泳禪師問。祖意西來即不",
    "X78n1556_015:0736b08": "問。和尚家風事若何。師云。眼深鼻大。僧曰。學人便恁",
    "X78n1556_015:0736b09": "麼履踐時如何。師云。手長袖短。師云。心隨境現。境逐",
    "X78n1556_015:0736b10": "心生。心境兩忘。是箇什麼。拈起拄杖云。且道遮箇甚",
    "X78n1556_015:0736b11": "處得來。若道是拄杖。瞎却汝眼。若道不是拄杖。眼在",
    "X78n1556_015:0736b12": "什麼處。是與不是。一時拈却。且騎拄杖出三門去也。",
    "X78n1556_015:0736b13": "明州雪竇山資聖寺法藏禪師諱守卓。姓李氏。姑蘇",
    "X78n1556_015:0736b14": "人也。依圓照禪師出家。入室投機。遂蒙印可。宗猷愽",
    "X78n1556_015:0736b15": "達。道譽遠聞。問。如何是賓中主。師云。進前無路。僧曰。",
    "X78n1556_015:0736b16": "如何是主中賓。師云。退不容身。僧曰。如何是賓中賓",
    "X78n1556_015:0736b17": "師云。對面是何人。僧曰。如何是主中主。師云。有理無",
    "X78n1556_015:0736b18": "說處。僧曰。賓主已蒙師指示。向上宗乘事若何。師云。",
    "X78n1556_015:0736b19": "仰面貪看鳥。回頭錯應人。師云。好大眾。龍種上尊王",
    "X78n1556_015:0736b20": "佛為諸人現銀色世界。瓊林玉宇。剎剎交光。寶殿銀",
    "X78n1556_015:0736b21": "城。輝輝相映。又色即是空。空即是色。色空空色休擬",
    "X78n1556_015:0736b22": "議。空色色空成智慧。耳聞眼見徧河沙。盡是如來真",
    "X78n1556_015:0736b23": "實地。不得已向諸人道。生是苦。受是業。滅可證。道可",
    "X78n1556_015:0736b24": "修。以四諦十二因緣知苦斷集。證滅修道。復云。有生",
    "X78n1556_015:0736c01": "可知．有業可斷．有滅可證．有道可修。皆是謗佛謗法。",
    "X78n1556_015:0736c02": "盡同魔說。正當恁麼時。且作麼生會。雪竇不免與諸",
    "X78n1556_015:0736c03": "人說破。千峯積寒雪。萬徑人跡絕。壞衲擁枯槎。是說",
    "X78n1556_015:0736c04": "如何說。參。上堂云。陽回幾次到新冬。衲壞爐寒世不",
    "X78n1556_015:0736c05": "同。白日靜馳天外影。紅顏偷送耳邊風。是非未起名",
    "X78n1556_015:0736c06": "何在。物我兼忘景自空。記取雪巖巖上語。莫教孤負",
    "X78n1556_015:0736c07": "主人公。咄。",
    "X78n1556_015:0736c08": "明州啟霞山崇梵院慧章禪師問。如何是佛。師云。儞",
    "X78n1556_015:0736c09": "問我。僧曰。如何是法。師云。我答儞。僧曰。如何是僧。師",
    "X78n1556_015:0736c10": "云。方袍圓頂。僧曰。如何是向上事。師云。且待別時。僧",
    "X78n1556_015:0736c11": "曰。即今便請。師云。蹉過也。",
    "X78n1556_015:0736c12": "壽州資壽院圓澄巖禪師問。大藏教中還有奇特事",
    "X78n1556_015:0736c13": "也無。師云。祇恐汝不信。僧曰。如何即是。師云。黑底是",
    "X78n1556_015:0736c14": "墨。黃底是紙。僧曰。謝答話。師云。領取鈎頭意。莫認定",
    "X78n1556_015:0736c15": "盤星。師乃云。雲生谷口。月滿長川。樵父斫深園。漁翁",
    "X78n1556_015:0736c16": "釣沙島。到遮裏。便是吳道子．張僧繇。無儞下手處。良",
    "X78n1556_015:0736c17": "久。云。歸堂問取聖僧。參。上堂云。乾坤肅靜。海晏河清。",
    "X78n1556_015:0736c18": "風不鳴條。雨不破塊。春生夏長。秋収冬藏。遮箇是世",
    "X78n1556_015:0736c19": "間法。作麼生是佛法。良久。云。欲得不招無間業。莫謗",
    "X78n1556_015:0736c20": "如來正法輪。珍重。上堂。良久。云。宗乘妙訣。即今為說。",
    "X78n1556_015:0736c21": "山高水深。寒風凜冽。祖師西來。道箇休歇。敢問諸人。",
    "X78n1556_015:0736c22": "作麼生是休歇處。還會麼。寒則圍爐坐。閑餘任性眠。",
    "X78n1556_015:0736c23": "睦州廣靈佛印禪師諱希祖。姓周氏。處州人也。年將",
    "X78n1556_015:0736c24": "丱歲。便陟霜臺。志學有方。慕道無廢。參圓照禪師。了",
    "X78n1556_015:0737a01": "明己見。出世弘揚。遂彰道譽。問。登法空座。演海潮音。",
    "X78n1556_015:0737a02": "大眾寂然。願聞舉唱。師云。日月光天德。山河壯帝居。",
    "X78n1556_015:0737a03": "僧曰。恁麼則得聞於未聞也。師云。一人歌有道。天下",
    "X78n1556_015:0737a04": "樂無為。問。如何是睦州境。師云。越嶂遠分丁字水。臘",
    "X78n1556_015:0737a05": "梅遲見二年花。僧曰。如何是境中人。師云。面帶七星",
    "X78n1556_015:0737a06": "人不識。芒鞋高掛少知音。師乃云。靈光鑑徹。物我全",
    "X78n1556_015:0737a07": "収。體照獨存。前後自絕。由是無為變化。應量千差。托",
    "X78n1556_015:0737a08": "質殊分。混同一性。故我元首明哉。股肱良哉。法以時",
    "X78n1556_015:0737a09": "遇。道在中興。建大法幢。作大佛事。足可稱揚。所以正",
    "X78n1556_015:0737a10": "觀絕迹。名相互分。寂聽非聞。圓音普應。霜鐘金皷。主",
    "X78n1556_015:0737a11": "伴交參。寶殿瓊臺。聽說斯顯。六街三市。徧處莊嚴。陌",
    "X78n1556_015:0737a12": "巷康衢。寅昏佛事。聖凡交會。士庶鏘鏘。帝網圓融。鑑",
    "X78n1556_015:0737a13": "燈互照。何必南方獨邁。徧扣諸門。歷涉艱辛。是非未",
    "X78n1556_015:0737a14": "決。而今重重華藏。無盡法門。觸目見成。何須擬議。然",
    "X78n1556_015:0737a15": "雖如是。鈍致祖風。良久。云。九年少室誰知己。一句流",
    "X78n1556_015:0737a16": "通萬古傳。上堂云。嚴陵臺畔。七里龍淵。直須釣鼇釣",
    "X78n1556_015:0737a17": "鯨。豈止撈鰕摝蜆。隨流放曠。任性漂浮。停舟月上波",
    "X78n1556_015:0737a18": "心。舉棹風生水面。敢問大眾。不觸波瀾作麼生會。良",
    "X78n1556_015:0737a19": "久。云。時人祇看絲綸上。不見蘆花對蓼紅。參。",
    "X78n1556_015:0737a20": "東京襃親旌德院慈濟翱禪師上堂云。梅花新綻。柳",
    "X78n1556_015:0737a21": "眼初開。雪散長空。風恬浪靜。文殊性海。普賢行門。直",
    "X78n1556_015:0737a22": "下分明。更無餘事。還會麼。良久。云。莫錯認。",
    "X78n1556_015:0737a23": "越州石佛寶相寺曉通密印禪師問。如何是石佛。師",
    "X78n1556_015:0737a24": "云。頭戴天。脚蹈地。僧曰。向上更有事也無。師云。任經",
    "X78n1556_015:0737b01": "霜與雪。不改舊時容。師乃云。至道冲虗。萬物何宰。真",
    "X78n1556_015:0737b02": "空絕迹。法界如如。若能對境無心。觸目無非是道。良",
    "X78n1556_015:0737b03": "久。云。晝夜舒光照有無。癡人喚作波羅蜜。",
    "X78n1556_015:0737b04": "湖州道場山慧印禪師示眾云。若論此事。如王按劒。",
    "X78n1556_015:0737b05": "把定乾坤。俠客縱多。誰當出手。問。劒即不問。如何是",
    "X78n1556_015:0737b06": "此事。師云。點。僧曰。恁麼則欲來衝雪刃。不免露鋒鋩。",
    "X78n1556_015:0737b07": "師云。拽。僧以手一畫。云。爭柰遮箇何。師云。泥人眨眼。",
    "X78n1556_015:0737b08": "問。達磨未來時如何。師云。鼻孔遼天。僧曰。來後如何。",
    "X78n1556_015:0737b09": "師云。頂門著地。僧曰。畢竟如何。師云。九年人不識。幾",
    "X78n1556_015:0737b10": "度過流沙。上堂云。韶石渡頭。舟橫野水。汾陽浪裏。掉",
    "X78n1556_015:0737b11": "撥孤煙。雲月無私。溪山豈異。一言合轍。千里同風。敢",
    "X78n1556_015:0737b12": "問諸人。作麼生是同風底句。良久。云。八千子弟今何",
    "X78n1556_015:0737b13": "在。萬里山河屬帝家。",
    "X78n1556_015:0737b14": "處州南明山仁壽院通禪師問。如何是南明境。師云。",
    "X78n1556_015:0737b15": "泉飛一道帶。峯出半天雲。僧曰。如何是境中人。師云。",
    "X78n1556_015:0737b16": "策笻看鶴舞。坐石見雲歸。問。如何是祖師西來意。師",
    "X78n1556_015:0737b17": "云。登山千里月。渡水一帆風。僧曰。未審意旨如何。師",
    "X78n1556_015:0737b18": "云。言前有路。句下無私。問。龍未出洞時如何。師云。佛",
    "X78n1556_015:0737b19": "眼覰不見。僧曰。出洞後如何。師云。興雲吐霧。",
    "X78n1556_015:0737b20": "杭州西湖妙惠院文義禪師上堂云。隨機設化。大闡",
    "X78n1556_015:0737b21": "宗風。截斷眾流。不留眹跡。入一乘之閫域。踐向上之",
    "X78n1556_015:0737b22": "玄關。方便門開。分明看取。咄。上堂云。會麼。已被熱謾",
    "X78n1556_015:0737b23": "了也。今早起來。無教可說。下牀著鞋。後架洗面。堂內",
    "X78n1556_015:0737b24": "展鉢喫粥。粥後打睡。睡起喫茶。見客相喚。齋時喫飯。",
    "X78n1556_015:0737c01": "日日相似。有什麼過。然雖如是。更有一般令我笑。金",
    "X78n1556_015:0737c02": "剛倒地一堆泥。拍禪床一下。",
    "X78n1556_015:0737c03": "西京韶山杲禪師問。祖意西來。未審傳箇什麼。師拈",
    "X78n1556_015:0737c04": "起拄杖。僧曰。恁麼則心外有法也。師云。心外心內即",
    "X78n1556_015:0737c05": "且致。汝喚什麼作法。僧曰。天台楖[木*栗]木。師云。也是第",
    "X78n1556_015:0737c06": "二月。上堂云。七月孟秋猶熱。古往今來時節。若作佛",
    "X78n1556_015:0737c07": "法商量。正是弄巧成拙。若作無事話會。又與外道何",
    "X78n1556_015:0737c08": "別。直饒總不如斯。敢保老兄未徹。如來言。祖師訣。無",
    "X78n1556_015:0737c09": "孔鐵鎚重下楔。自家心地亂如麻。却把指頭喚作月。",
    "X78n1556_015:0737c10": "莫思量。休解說。千年枯骨休齩齧。從佗兔走鳥飛。飢",
    "X78n1556_015:0737c11": "來喫飯困來歇。",
    "X78n1556_015:0737c12": "汝州香山慈壽法晝禪師姓徐氏。杭州人也。長依明",
    "X78n1556_015:0737c13": "智寺元湛上人出家．圓具。聽習經論。後造瑞光圓照",
    "X78n1556_015:0737c14": "禪師法席。投機開悟。先住北京天鉢。次遷香山。問。天",
    "X78n1556_015:0737c15": "恩忽降。請住香山。國重師名。將何祝　聖。師云。香煙",
    "X78n1556_015:0737c16": "起處。大眾同觀。僧曰。如何領會。師云。重言不當吃。僧",
    "X78n1556_015:0737c17": "曰。早知今日事。悔不慎當初。師云。禮拜了退。問。山巖",
    "X78n1556_015:0737c18": "水壑。盡是舊日家風。拄杖淨瓶。拈起新來活計。古殿",
    "X78n1556_015:0737c19": "重開。願聞舉要。師云。擊大法鼓。演大法義。僧曰。恁麼",
    "X78n1556_015:0737c20": "則彌勒門開心頓曉。德雲峯峻道何藏。師云。儞向什",
    "X78n1556_015:0737c21": "麼處見彌勒。僧曰。雲散長天星斗現。月明沙界物難",
    "X78n1556_015:0737c22": "藏。師云。休要費力。師顧視大眾云。皇都禪剎。惠林道",
    "X78n1556_015:0737c23": "場。今日暫借卑僧陞陟。實愧非材。於明眼人前提綱",
    "X78n1556_015:0737c24": "佛祖。衒耀見知。直饒說得天雨四花。地搖六震。一點",
    "X78n1556_015:0738a01": "也用不著。蓋為各各威光動地。人人不欠絲毫。然雖",
    "X78n1556_015:0738a02": "如是。更有向上一竅。三世諸佛不能宣。六代祖師提",
    "X78n1556_015:0738a03": "不起。且道是什麼物得恁麼奇恠。還薦得麼。良久。云。",
    "X78n1556_015:0738a04": "曹溪路坦平。休彊生荊棘。久立。",
    "X78n1556_015:0738a05": "福州靈應嵩禪師開堂日。上首白槌罷。師云。好諸仁",
    "X78n1556_015:0738a06": "者。第一諦甚可憐生。祗麼會得。同匣有餘。眾中莫有",
    "X78n1556_015:0738a07": "聞一以知十底衲僧麼。出來相見。問。德山棒．臨濟喝。",
    "X78n1556_015:0738a08": "直至如今少人拈。今日幸遇場開。請師拈看。師云。一",
    "X78n1556_015:0738a09": "朝權在手。看取令行時。僧曰。一雨普滋沙界外。群靈",
    "X78n1556_015:0738a10": "無不盡霑恩。師云。霑恩底事作麼生。僧提起座具云。",
    "X78n1556_015:0738a11": "爭柰遮箇何。師云。殘羹餿飯。不勞拈出。僧曰。若不上",
    "X78n1556_015:0738a12": "來。焉知如是。師云。彼此不著便。乃云。正法眼藏。普被",
    "X78n1556_015:0738a13": "含情。上至諸聖。下及群迷。一一情中。具同斯事。蓋由",
    "X78n1556_015:0738a14": "一念有異。迷悟岐分。逐浪忘源。去而莫返。不見道。我",
    "X78n1556_015:0738a15": "佛如來。初成正覺。嘆曰。奇哉。我今普見一切眾生。具",
    "X78n1556_015:0738a16": "有如來智慧德相。但以妄想執著而不證得。或開張",
    "X78n1556_015:0738a17": "教綱。或直指人心。令息妄緣。見性成佛。自後燈燈續",
    "X78n1556_015:0738a18": "燄。祖祖傳心。利物無窮。法門無盡。既到遮裏。事合如",
    "X78n1556_015:0738a19": "何。祖令在手。須至提攜。正法既行。明當舉唱。廓一塵",
    "X78n1556_015:0738a20": "而遍周沙界。攝萬法而歸一毫端。縱奪卷舒。不離於",
    "X78n1556_015:0738a21": "此。雖然如是。盡乃諸人日之常分。應非別有玄微。若",
    "X78n1556_015:0738a22": "也情塵頓解。靈智當前。現大威光。快須薦取。珍重。",
    "X78n1556_015:0738a23": "處州靈泉山壽寧梵仁禪師問。不問有言。不問無言。",
    "X78n1556_015:0738a24": "請師速道。師云。話墮也。僧曰。人天交集。乞師垂示。師",
    "X78n1556_015:0738b01": "云。不如禮拜。問。蓮華未出水時如何。師云。雪霜凋不",
    "X78n1556_015:0738b02": "得。僧曰。出水後如何。師云。天地放教開。上堂云。天真",
    "X78n1556_015:0738b03": "靈徹。即今一譯。上下四維。清風明月。寒則任寒。熱則",
    "X78n1556_015:0738b04": "任熱。也不休。也不歇。飯則餐。渴則啜。不見神光三拜",
    "X78n1556_015:0738b05": "依位立。燈燈續燄未甞絕。鼻孔遼天任辨別。",
    "X78n1556_015:0738b06": "秀州福嚴仲孚禪師問。知師久蘊囊中寶。今日當場",
    "X78n1556_015:0738b07": "略借看。師云。覿面相呈。僧曰。下坡不走。快便難逢。師",
    "X78n1556_015:0738b08": "云。未欲行令。師乃云。問者如蛟龍戲於滄海。答者似",
    "X78n1556_015:0738b09": "彩鳳舞於長天。一合一開。一舒一卷。縱橫應用。啐啄",
    "X78n1556_015:0738b10": "同時。若遇本分衲僧。直須倒退三千里。參。",
    "X78n1556_015:0738b11": "處州靈泉山宗一禪師問。鎮州蘿蔔即不問。廬陵米",
    "X78n1556_015:0738b12": "作麼價。師云。可貴可賤。僧曰。小出大遇也。師云。君子",
    "X78n1556_015:0738b13": "愛財。取之有道。僧曰。大眾霑恩。師云。有人索汝米錢",
    "X78n1556_015:0738b14": "在。師乃云。美玉藏頑石。蓮華出淤泥。須知煩惱處。悟",
    "X78n1556_015:0738b15": "得即菩提。咄。",
    "X78n1556_015:0738b16": "通州琅山法印禪師諱載儀。福州賢泥受業。禮戒珠",
    "X78n1556_015:0738b17": "和尚為師。十八策試登具。預遊江浙。聽習經論。晚詣",
    "X78n1556_015:0738b18": "圓照禪師。大悟玄機。問。祥雲布處。現千朵之危峯。紈",
    "X78n1556_015:0738b19": "扇搖時。去九旬之炎熱。正當恁麼時。如何是到地頭",
    "X78n1556_015:0738b20": "一句。師云。一雨普潤。僧曰。未審如何履踐。師云。射虎",
    "X78n1556_015:0738b21": "須當機。僧曰。快便難逢。師云。要棒喫那。問。知師久蘊",
    "X78n1556_015:0738b22": "囊中寶。今日當場略借觀。師云。莫是南番真舶主。僧",
    "X78n1556_015:0738b23": "曰。不獨學人有賴。大眾亦乃霑恩。師云。元來祇是杜",
    "X78n1556_015:0738b24": "波斯。師顧視大眾。乃云。好。好。可謂幽顯朗照。物理虗",
    "X78n1556_015:0738c01": "通。為森羅之寶印。作萬象之真宗。其為也形。其寂也",
    "X78n1556_015:0738c02": "冥。本淨非瑩。法爾圓成。所以道。如何以無價之寶。隱",
    "X78n1556_015:0738c03": "在陰入之坑。大眾。山僧今日敢對眾前特地拈出。乃",
    "X78n1556_015:0738c04": "畫一圓相。擎示眾云。遮裏既放憨去。亦要大家精鑑。",
    "X78n1556_015:0738c05": "莫謂連城之價。可以並輝。徑寸之圓。堪同其美。直與",
    "X78n1556_015:0738c06": "龍女爭鋒。無垢世界。未當正覺。縱使金輪獨步。立功",
    "X78n1556_015:0738c07": "勳者。權為重賞。且道是什麼寶得恁麼殊異。良久。云。",
    "X78n1556_015:0738c08": "鬼神知貴不知價。留與人間光照夜。",
    "X78n1556_015:0738c09": "南嶽馬祖崇新庵主一日。語直庵人云。今日齋時不",
    "X78n1556_015:0738c10": "用打食。人曰。為甚麼不打食。主云。吾報緣將盡。或人",
    "X78n1556_015:0738c11": "問曰。主既臨行。有何言句。主乃拍手一下。長嘯一聲。",
    "X78n1556_015:0738c12": "山僧今日珍重諸人。言訖而逝。",
    "X78n1556_015:0738c14": "建中靖國續燈錄"
}