{
    "T12n0382_003:0999b02": "集一切福德三昧經卷下",
    "T12n0382_003:0999b04": "姚秦三藏鳩摩羅什譯",
    "T12n0382_003:0999b05": "[0999b05] 爾時，那羅延菩薩即白佛言：「希有世尊！希有",
    "T12n0382_003:0999b06": "善逝！諸法如是性常寂滅，菩薩摩訶薩能聽",
    "T12n0382_003:0999b07": "是法、能知是法、能信是法，不中涅槃。」[0999b07] 佛告那",
    "T12n0382_003:0999b08": "羅延：「菩薩方便力能如是。若菩薩成就善方",
    "T12n0382_003:0999b09": "便者，於念念中能得四法。何等四？謂大慈、大",
    "T12n0382_003:0999b10": "悲、知一切智、佛出於世不斷法種。[0999b10] 「如是四法",
    "T12n0382_003:0999b11": "修行諸法，知眾生界是正位相、知一切法性",
    "T12n0382_003:0999b12": "常寂滅，聞知信解不中涅槃，是名調伏法知",
    "T12n0382_003:0999b13": "利眾生。知已而見乃至不見。何以故？不捨一",
    "T12n0382_003:0999b14": "切諸眾生故。」[0999b14] 爾時，淨威力士白言：「世尊！菩薩",
    "T12n0382_003:0999b15": "摩訶薩如佛所說不墮正位。」[0999b15] 佛言：「善男子！是",
    "T12n0382_003:0999b16": "菩薩摩訶薩不作諸見，然事無不辦。[0999b16] 「聲聞之",
    "T12n0382_003:0999b17": "人不緣一切眾生、不緣佛種、不緣法種、不",
    "T12n0382_003:0999b18": "緣大乘，捨一切智、不觀一切智、不願一切智，",
    "T12n0382_003:0999b19": "滅有為法入聲聞位；菩薩摩訶薩緣一切眾",
    "T12n0382_003:0999b20": "生、緣不斷三寶種、緣於大乘，觀一切智不",
    "T12n0382_003:0999b21": "觀於命，知諸法一相不入正位，緣諸眾生遊",
    "T12n0382_003:0999b22": "戲諸禪，不墮聲聞位。善男子！是故當知菩薩",
    "T12n0382_003:0999b23": "摩訶薩常恒無我，不墮正位。」[0999b23] 爾時，淨威力士",
    "T12n0382_003:0999b24": "白佛言：「希有世尊！希有善逝！菩薩所行，一切",
    "T12n0382_003:0999b25": "聲聞、緣覺之人所不能及。」[0999b25] 爾時，文殊師利法",
    "T12n0382_003:0999b26": "王子在會而坐。那羅延菩薩白佛言：「世尊！是",
    "T12n0382_003:0999b27": "文殊師利法王之子在此會坐，乃能於是集",
    "T12n0382_003:0999b28": "一切福德三昧而無所說？」[0999b28] 爾時，文殊師利語",
    "T12n0382_003:0999b29": "那羅延菩薩言：「善男子！菩薩摩訶薩不為福",
    "T12n0382_003:0999c01": "德故修行菩提，菩薩不為利養名稱、不為生",
    "T12n0382_003:0999c02": "天、不為封邑、不為眷屬、不為讚歎、不為自樂，",
    "T12n0382_003:0999c03": "修行菩提。」[0999c03] 那羅延言：「文殊師利菩薩！以何而",
    "T12n0382_003:0999c04": "行菩提？」[0999c04] 文殊師利言：「善男子！菩薩為悲諸眾",
    "T12n0382_003:0999c05": "生故修行菩提，為於法故、為脫一切眾生苦",
    "T12n0382_003:0999c06": "故、為斷不實諸煩惱故、忍自苦故、無所為故，",
    "T12n0382_003:0999c07": "修行菩提，不惜身命。[0999c07] 「觀知無主、無宰、無居、無",
    "T12n0382_003:0999c08": "相、無思、無轉、無壞、無遷流轉、無侵毀害、勇健",
    "T12n0382_003:0999c09": "無降、無知解、無懶墮、無怖、無畏、無驚、無恐、",
    "T12n0382_003:0999c10": "無高、無下、無諂曲，堅住不動，樂寂獨一，一道",
    "T12n0382_003:0999c11": "一趣，住於一道、修行一道，為度一切諸眾生",
    "T12n0382_003:0999c12": "故。為如是利故，菩薩摩訶薩修行菩提。」[0999c12] 又問",
    "T12n0382_003:0999c13": "文殊師利：「菩薩云何修行菩提？」[0999c13] 文殊師利言：",
    "T12n0382_003:0999c14": "「善男子！菩薩摩訶薩無生、無滅，非無生滅行",
    "T12n0382_003:0999c15": "畢竟滅，無有餘生、無所言說，菩薩如是修行",
    "T12n0382_003:0999c16": "菩提。[0999c16] 「復次，那羅延！菩薩知過心已滅無所能",
    "T12n0382_003:0999c17": "行、未來心未至無所能行、現心不住無所能",
    "T12n0382_003:0999c18": "行，不著去來現在之心，菩薩摩訶薩能如是",
    "T12n0382_003:0999c19": "行，名修行菩提。[0999c19] 「復次，那羅延！菩薩若知施及",
    "T12n0382_003:0999c20": "菩提眾生如來等無二行、持戒菩提眾生如",
    "T12n0382_003:0999c21": "來等無二行、忍辱菩提眾生如來等無二行、",
    "T12n0382_003:0999c22": "精進菩提眾生如來等無二行、禪定菩提眾生",
    "T12n0382_003:0999c23": "如來等無二行、智慧菩提眾生如來等無二",
    "T12n0382_003:0999c24": "行，菩薩如是行六波羅蜜，則不壞敗行之性",
    "T12n0382_003:0999c25": "相，菩薩如是修行菩提。[0999c25] 「復次，那羅延！菩薩觀",
    "T12n0382_003:0999c26": "色空無有行。如觀色空；觀受、想、行、識空無有",
    "T12n0382_003:0999c27": "行。色空無盡，色畢竟盡，以其空故；受、想、行、",
    "T12n0382_003:0999c28": "識，識空無盡，識畢竟盡，以其空故。如其性",
    "T12n0382_003:0999c29": "盡，一切法盡；色無盡，受、想、行、識無盡。若有菩",
    "T12n0382_003:1000a01": "薩如是行者，是名為修菩提之行。[1000a01] 「復次，那羅",
    "T12n0382_003:1000a02": "延！菩薩勤斷凡夫法行，不生佛法行、不出生",
    "T12n0382_003:1000a03": "死行、不滿涅槃行、不見一切不善法成、不集",
    "T12n0382_003:1000a04": "善法不異處觀，如是解知不壞行性，是菩提",
    "T12n0382_003:1000a05": "行。那羅延！菩薩如是行，是名為修菩提之行。",
    "T12n0382_003:1000a06": "[1000a06] 「復次，那羅延！菩薩摩訶薩解眾生界無量、法",
    "T12n0382_003:1000a07": "界無量，眾生界、法界無盡滅行。何以故？眾生",
    "T12n0382_003:1000a08": "界、法界無有二故，無有二作、無有二相。不增、",
    "T12n0382_003:1000a09": "不減法界，不增眾生界、不減眾生界；如法界",
    "T12n0382_003:1000a10": "相，眾生界相亦復如是。[1000a10] 「又菩薩解知諸法無",
    "T12n0382_003:1000a11": "相，不盡法界行、不盡眾生界行；不盡法界行、",
    "T12n0382_003:1000a12": "不增法界行；不盡眾生界行、不增眾生界",
    "T12n0382_003:1000a13": "行；亦不住餘妄想顛倒所起結使。如是正觀",
    "T12n0382_003:1000a14": "善知諸行，不壞諸有行、不壞我眾生壽命行。",
    "T12n0382_003:1000a15": "那羅延！菩薩如是行，名修菩提行。」[1000a15] 文殊師利",
    "T12n0382_003:1000a16": "法王子演說如是諸行法時，十六天子先向",
    "T12n0382_003:1000a17": "大乘，今者逮得無生法忍。[1000a17] 爾時，淨威力士欲",
    "T12n0382_003:1000a18": "為供養，守護是經，便作是言：「世尊！若有眾生",
    "T12n0382_003:1000a19": "信解是經，當得一切諸善吉利。」[1000a19] 爾時，離魔菩",
    "T12n0382_003:1000a20": "薩語文殊師利：「我亦欲說菩薩所行。」[1000a20] 文殊師",
    "T12n0382_003:1000a21": "利言：「善男子！今正是時，汝可演說。」[1000a21] 離魔菩薩",
    "T12n0382_003:1000a22": "言：「文殊師利！行一切法行是菩薩行、行一切",
    "T12n0382_003:1000a23": "魔行是菩薩行、行一切眾生行是菩薩行；若",
    "T12n0382_003:1000a24": "行學、行無學行是菩薩行，行緣覺行是菩薩",
    "T12n0382_003:1000a25": "行。何以故？菩薩摩訶薩應遍學故。」[1000a25] 爾時，那羅",
    "T12n0382_003:1000a26": "延菩薩問離魔天子：「云何菩薩學行一切諸",
    "T12n0382_003:1000a27": "眾生行？」[1000a27] 天子答言：「那羅延！菩薩應學八萬四",
    "T12n0382_003:1000a28": "千行。何等八萬四千行？謂二萬一千是貪欲",
    "T12n0382_003:1000a29": "行、二萬一千是瞋恚行、二萬一千是愚癡行、",
    "T12n0382_003:1000b01": "二萬一千是等分行。菩薩悉應入是諸行行，",
    "T12n0382_003:1000b02": "於貪欲斷離貪欲行、於瞋恚斷離瞋恚行、於",
    "T12n0382_003:1000b03": "愚癡斷離愚癡行、於等分斷離等分行。菩薩",
    "T12n0382_003:1000b04": "行一切眾生行，不染眾生行、現行一切諸眾",
    "T12n0382_003:1000b05": "生行，為化眾生故，是名菩薩行菩提行。」[1000b05] 那",
    "T12n0382_003:1000b06": "羅延言：「天子！云何一切魔行是菩薩行？」[1000b06] 天子",
    "T12n0382_003:1000b07": "言：「一切魔行入菩薩心，菩薩應覺隨所起魔",
    "T12n0382_003:1000b08": "業而不隨之，不為魔行之所繫縛，入一切行",
    "T12n0382_003:1000b09": "而修行之，應示魔天令不得便，當教化魔離",
    "T12n0382_003:1000b10": "於魔業。」[1000b10] 那羅延言：「天子！云何學聲聞、緣覺",
    "T12n0382_003:1000b11": "行是菩薩行？」[1000b11] 天子言：「善男子！如是一切行，",
    "T12n0382_003:1000b12": "是實性行、是無報行、是無住行、是無趣行、是",
    "T12n0382_003:1000b13": "無生行，解知自行。菩薩應當如是修行。」[1000b13] 離",
    "T12n0382_003:1000b14": "魔天子如是說已，語文殊師利法王子：「善男",
    "T12n0382_003:1000b15": "子！汝今復說如是之行。」[1000b15] 文殊師利言：「天子！",
    "T12n0382_003:1000b16": "菩薩所行過諸境界。何以故？此行非是眼境",
    "T12n0382_003:1000b17": "界數，亦非色、聲、香、味、觸、法境界之數。天子！是",
    "T12n0382_003:1000b18": "故當知，是善丈夫所行諸行，過諸境界。復次，",
    "T12n0382_003:1000b19": "天子！若菩薩摩訶薩如是修行，則是諸佛之",
    "T12n0382_003:1000b20": "所許可，無有過咎。若如是行，是名菩薩修",
    "T12n0382_003:1000b21": "行正行。」[1000b21] 天子言：「文殊師利！菩薩云何修行",
    "T12n0382_003:1000b22": "諸佛所許可行？」[1000b22] 文殊師利言：「天子！一切諸法",
    "T12n0382_003:1000b23": "實際自空，如來如是而覺知之。若菩薩住如",
    "T12n0382_003:1000b24": "是法行，佛所許可；若乃至涅槃，生見著行，",
    "T12n0382_003:1000b25": "則誑諸佛。[1000b25] 「天子！一切諸法實際無相，如來",
    "T12n0382_003:1000b26": "世尊如是覺知；若有菩薩為諸法作相，與相",
    "T12n0382_003:1000b27": "俱住，則誑諸佛。一切諸法實際無願，如來世",
    "T12n0382_003:1000b28": "尊如是覺知，無行、無實、無生、無起、無所有、無",
    "T12n0382_003:1000b29": "形、無相、亦非無相、無來、無去、無住，本性清淨，",
    "T12n0382_003:1000c01": "本性明了，其性常滅，一切諸法猶如虛空，如",
    "T12n0382_003:1000c02": "來世尊如是覺知；若是菩薩於諸法性若有",
    "T12n0382_003:1000c03": "少得，則誑如來應正遍覺。[1000c03] 「天子！若是菩薩共",
    "T12n0382_003:1000c04": "空俱住，生於見著；是菩薩共無相俱住，生",
    "T12n0382_003:1000c05": "於見著；若是菩薩共無願俱住，生於見著；則",
    "T12n0382_003:1000c06": "誑諸佛。若是菩薩出過三界，知一切法無實、",
    "T12n0382_003:1000c07": "無生、無起、無有、無形、無相、無來、無去、無住，本",
    "T12n0382_003:1000c08": "性清淨、本性照明、本性常滅，同如虛空本性",
    "T12n0382_003:1000c09": "無垢；若如是知，是名菩薩不誑諸佛。」[1000c09] 爾時，世",
    "T12n0382_003:1000c10": "尊讚文殊師利：「善哉，善哉！文殊師利！快說",
    "T12n0382_003:1000c11": "此語。若是菩薩如是修行，名菩提行，疾得受",
    "T12n0382_003:1000c12": "記。[1000c12] 「文殊師利！我昔過去於然燈佛前，所住諸",
    "T12n0382_003:1000c13": "行都不得記。何以故？我有相行、有所依行、有",
    "T12n0382_003:1000c14": "所著行，我於是後見然燈佛，得過諸行，當初",
    "T12n0382_003:1000c15": "見時離諸行見，知一切法自性不生。時然燈",
    "T12n0382_003:1000c16": "佛授我記言：『汝於是後當得作佛，號釋迦",
    "T12n0382_003:1000c17": "牟尼如來、應、正遍覺。』我於是時得無生忍。是",
    "T12n0382_003:1000c18": "故，文殊師利！若有菩薩欲速疾得無生法忍，",
    "T12n0382_003:1000c19": "於是品中應如是修，不著諸法。」[1000c19] 爾時，文殊師",
    "T12n0382_003:1000c20": "利白言：「世尊！菩薩摩訶薩為緣何法得無",
    "T12n0382_003:1000c21": "生忍？」[1000c21] 佛言：「文殊師利！緣陰界入得無生忍，彼",
    "T12n0382_003:1000c22": "得一切諸法之忍，亦復緣於常樂我淨，彼得",
    "T12n0382_003:1000c23": "法忍。文殊師利！所言忍者，名緣一切諸法無",
    "T12n0382_003:1000c24": "盡；所言忍者，名之為正。文殊師利！忍之所",
    "T12n0382_003:1000c25": "緣，非與世法而共俱行；非凡夫法、非學法、非",
    "T12n0382_003:1000c26": "無學法、非緣覺法、非菩薩法、非佛法，而共",
    "T12n0382_003:1000c27": "俱行。不與一切諸法俱行，名為得忍。捨於一",
    "T12n0382_003:1000c28": "切諸法想著，名之為忍。是忍亦不在於眼色、",
    "T12n0382_003:1000c29": "耳聲、鼻香、舌味、身觸、意法數中，無盡、不盡，名",
    "T12n0382_003:1001a01": "之為忍。是忍亦復不離是界，是名為忍。」[1001a01] 說",
    "T12n0382_003:1001a02": "是忍時，有五百菩薩本先佛所種諸善根，得",
    "T12n0382_003:1001a03": "無生忍，作如是言：「此集一切福德三昧，能令",
    "T12n0382_003:1001a04": "我等住於所住，亦令我等滿無量法。世尊！",
    "T12n0382_003:1001a05": "菩薩摩訶薩應至心聽甚深諸法，應當修集。」",
    "T12n0382_003:1001a06": "[1001a06] 爾時，那羅延菩薩問文殊師利：「云何菩薩於",
    "T12n0382_003:1001a07": "是深法所作已辦？」[1001a07] 文殊師利言：「若有菩薩知",
    "T12n0382_003:1001a08": "一切法無作、無不作，是名菩薩所作已辦。若",
    "T12n0382_003:1001a09": "知一切諸法無行作已，不執、不作、無忘，是名",
    "T12n0382_003:1001a10": "菩薩所作已辦。若是菩薩隨所作無恩，是名",
    "T12n0382_003:1001a11": "知恩。有為、無為不生高下，不得作者亦有所",
    "T12n0382_003:1001a12": "作，謂作布施住於迴向；亦不得施、不得菩提、",
    "T12n0382_003:1001a13": "不得自他，是名菩薩所作已辦。守護淨戒迴",
    "T12n0382_003:1001a14": "向菩提亦不得戒，修行、忍進、禪定、智慧亦不",
    "T12n0382_003:1001a15": "得慧，是名菩薩所作已辦。若不得身、口、意善",
    "T12n0382_003:1001a16": "業，知是菩薩所作已辦；若不得身，不得口、意",
    "T12n0382_003:1001a17": "所集莊嚴，知是菩薩所作已辦。」[1001a17] 爾時，常精進",
    "T12n0382_003:1001a18": "菩薩語文殊師利：「我亦欲說菩薩摩訶薩所",
    "T12n0382_003:1001a19": "作已辦。」[1001a19] 文殊師利言：「善男子！今正是時，汝便",
    "T12n0382_003:1001a20": "可說。」[1001a20] 常精進菩薩語文殊師利言：「若菩薩能",
    "T12n0382_003:1001a21": "令一眾生入佛法中，如是菩薩所作已辦。若",
    "T12n0382_003:1001a22": "有菩薩受眾生食，若施與他，不以畏故，皆悉",
    "T12n0382_003:1001a23": "攝在無上菩提，是名菩薩福田清淨。若彼施",
    "T12n0382_003:1001a24": "者及與受者如法而作，是名菩薩二俱清淨。",
    "T12n0382_003:1001a25": "[1001a25] 「若是菩薩以佛音聲令他得聞，自住施、戒、忍、",
    "T12n0382_003:1001a26": "進、禪、慧作正憶念，於大眾中說六波羅蜜，令",
    "T12n0382_003:1001a27": "他得聞憶念受持如此善根，知是菩薩所作",
    "T12n0382_003:1001a28": "已辦，能消供養。[1001a28] 「若是菩薩修行忍辱，若為怨",
    "T12n0382_003:1001a29": "賊、旃陀羅等之所罵辱，不瞋、不惱，為是眾生",
    "T12n0382_003:1001b01": "令生信喜，勤修精進、住精進力，知是菩薩所",
    "T12n0382_003:1001b02": "作已辦。[1001b02] 「若是菩薩以真金寶滿四天下，不貪",
    "T12n0382_003:1001b03": "是寶而作妄語，若他問法不相朋黨說言非",
    "T12n0382_003:1001b04": "法，知是菩薩所作已辦。[1001b04] 「若有菩薩七日絕",
    "T12n0382_003:1001b05": "食，若有人來作如是言：『汝若能捨菩提之心，",
    "T12n0382_003:1001b06": "殺諸眾生當與汝食。』而是菩薩終不為之，",
    "T12n0382_003:1001b07": "知是菩薩所作已辦。[1001b07] 「復次，文殊師利！若是菩",
    "T12n0382_003:1001b08": "薩見滿世界利刀、猛火，當從中過而往聽法，",
    "T12n0382_003:1001b09": "不愛身命作如是學：『念陰入界易得，佛難可",
    "T12n0382_003:1001b10": "遇、法難可聞、敬法眾生甚亦難得。』作是念已，",
    "T12n0382_003:1001b11": "入眾聽法，知是菩薩所作已辦。[1001b11] 「復次，文殊師",
    "T12n0382_003:1001b12": "利！若是菩薩從他人聞一四句偈，若戒、若施，",
    "T12n0382_003:1001b13": "心生歡喜，勝得轉輪立大王位；若以此偈令",
    "T12n0382_003:1001b14": "一人聞，勝得帝釋及梵王處；知是菩薩所作",
    "T12n0382_003:1001b15": "已辦。[1001b15] 「復次，文殊師利！若是菩薩能住眾中，在",
    "T12n0382_003:1001b16": "多聞中生大喜悅，以此多聞向一切智，不得",
    "T12n0382_003:1001b17": "滿三千大千世界珍寶生大歡喜，以自善根",
    "T12n0382_003:1001b18": "為一眾生迴向佛道用為欣慶，知是菩薩所",
    "T12n0382_003:1001b19": "作已辦。[1001b19] 「復次，文殊師利！菩薩為化諸眾生故，",
    "T12n0382_003:1001b20": "應勤精進、堅自莊嚴、修集多聞、捨身支節，於",
    "T12n0382_003:1001b21": "世八法其心無異；若是菩薩為佛慧故，寧捨",
    "T12n0382_003:1001b22": "身命不捨持戒；菩薩應當作於忍辱，能忍諸",
    "T12n0382_003:1001b23": "惡不善音聲；菩薩應當勤加精進莊嚴佛土，",
    "T12n0382_003:1001b24": "菩薩應當獨一寂處，為不敗失菩提道故；菩",
    "T12n0382_003:1001b25": "薩應當不失正念，為修集六波羅蜜故。[1001b25] 「菩薩",
    "T12n0382_003:1001b26": "應當無所執著，懃進戒滿已作善業，不捨一",
    "T12n0382_003:1001b27": "切諸眾生故。菩薩應當堅誓莊嚴，為佛法種",
    "T12n0382_003:1001b28": "故。菩薩應當離諸諂偽，身、口、意法善質直故。",
    "T12n0382_003:1001b29": "菩薩應當自淨志欲，為救歸依諸眾生故。菩",
    "T12n0382_003:1001c01": "薩應當無所觀作，不著身命故。菩薩應當甘",
    "T12n0382_003:1001c02": "軟好語，善來問訊故。菩薩應當常先意語，無",
    "T12n0382_003:1001c03": "有瞋憤不言說故。菩薩應當猶若如地，無愛",
    "T12n0382_003:1001c04": "憎故。菩薩應當柔和善軟，同心歡樂故。菩",
    "T12n0382_003:1001c05": "薩應當善易教誨，速受教故。菩薩應當除捨",
    "T12n0382_003:1001c06": "憍慢，謙下一切諸眾生故。菩薩應當猶之如",
    "T12n0382_003:1001c07": "狗，不誑一切眾生，不違本誓故。[1001c07] 「菩薩應當諸",
    "T12n0382_003:1001c08": "眾生中起大慈心，一切空故。菩薩應當諸眾",
    "T12n0382_003:1001c09": "生中起大悲心，為諸眾生作大利故。菩薩應",
    "T12n0382_003:1001c10": "當生於大喜，欣樂修集諸善根故。菩薩應當",
    "T12n0382_003:1001c11": "修行大捨，不觀一切五欲樂故。菩薩應當不",
    "T12n0382_003:1001c12": "貪慳惜自捨身故。菩薩應當不著我所，不貪",
    "T12n0382_003:1001c13": "一切諸財物故。菩薩應當修大捨心，捨一切",
    "T12n0382_003:1001c14": "妄想故。[1001c14] 「菩薩應當具滿大財，聖七財故。菩",
    "T12n0382_003:1001c15": "薩應當牢堅志，固一切善根故。菩薩應當無",
    "T12n0382_003:1001c16": "有滿足，修集無量佛功德故。菩薩應當智慧",
    "T12n0382_003:1001c17": "勇健，摧四魔故。菩薩應當作大醫王，善治",
    "T12n0382_003:1001c18": "一切煩惱病故。菩薩應當為作應供，不捨菩",
    "T12n0382_003:1001c19": "提心故。菩薩應當作於福田，為諸眾生作光",
    "T12n0382_003:1001c20": "明故。[1001c20] 「菩薩應當猶如蓮花，不為世泥所染污",
    "T12n0382_003:1001c21": "故。菩薩應當猶如船&#x6830;，度諸眾生故。菩薩",
    "T12n0382_003:1001c22": "應當猶之如橋，於上中下一切眾生無別想",
    "T12n0382_003:1001c23": "故。菩薩應當猶如大池，專意正法水無盡",
    "T12n0382_003:1001c24": "故。菩薩應當猶如大海，一向多聞無厭足故。",
    "T12n0382_003:1001c25": "菩薩應當猶如大山，無能動故。菩薩應當善",
    "T12n0382_003:1001c26": "安止住，如門閫故。菩薩應當無所染著，一切",
    "T12n0382_003:1001c27": "所有諸財物故。菩薩應當令心自在，不退轉",
    "T12n0382_003:1001c28": "故。[1001c28] 「菩薩應當猶如大王，為尊勝故。菩薩應",
    "T12n0382_003:1001c29": "當猶如帝釋，一切眾生所尊貴故。菩薩應當",
    "T12n0382_003:1002a01": "猶如梵王，自在法王故。菩薩應當安樂一切",
    "T12n0382_003:1002a02": "諸眾生等，究竟安樂至涅槃故。菩薩應當為",
    "T12n0382_003:1002a03": "作父母，與諸眾生衣服利故。[1002a03] 「菩薩應當無所",
    "T12n0382_003:1002a04": "傷損，一切善不善法故。菩薩應當無所侵害，",
    "T12n0382_003:1002a05": "親非親中心平等故。菩薩應當不親、不信，所",
    "T12n0382_003:1002a06": "生諸入故。菩薩應當為法施主，一切悉捨故。",
    "T12n0382_003:1002a07": "菩薩應當離於一切放逸懈怠，為集菩提故。",
    "T12n0382_003:1002a08": "文殊師利！菩薩常應牢強精進，修集一切諸",
    "T12n0382_003:1002a09": "戒德行，為得無上正真道故。」[1002a09] 爾時，世尊讚常",
    "T12n0382_003:1002a10": "精進菩薩摩訶薩：「善哉，善哉！善男子！善說",
    "T12n0382_003:1002a11": "諸行所應住想。善男子！若菩薩摩訶薩欲逮",
    "T12n0382_003:1002a12": "得此集一切福德三昧者，應當懃修一切福",
    "T12n0382_003:1002a13": "德，不應捨離一切福德。」[1002a13] 爾時，那羅延菩薩白",
    "T12n0382_003:1002a14": "言：「世尊！若有得此集一切福德三昧者，不墮",
    "T12n0382_003:1002a15": "惡道、不生八難，斷諸貧窮，心常自在，諸根具",
    "T12n0382_003:1002a16": "足，以三十二大丈夫相善自莊嚴。[1002a16] 「得大辯才",
    "T12n0382_003:1002a17": "及無盡法、得陀羅尼、得不忘念，起一切福轉",
    "T12n0382_003:1002a18": "法輪故。得灌頂位，釋梵護世一切眾生所供",
    "T12n0382_003:1002a19": "養故。[1002a19] 「得具諸通，達一切死此生彼故。得大",
    "T12n0382_003:1002a20": "自在，在在所生諸所入故。得大封邑，增長諸",
    "T12n0382_003:1002a21": "法故。得智光明，離惡邪見故。[1002a21] 「得大稱讚，一切",
    "T12n0382_003:1002a22": "聲聞緣覺地故。得大調伏，一切聲聞緣覺人",
    "T12n0382_003:1002a23": "故。善分別諸根，教化眾生故。神通自在，諸",
    "T12n0382_003:1002a24": "禪解脫三昧門故。[1002a24] 「得無作施，解知施故。得無",
    "T12n0382_003:1002a25": "住戒，三戒淨故。有無量忍，慈心普遍諸眾",
    "T12n0382_003:1002a26": "生故。修行精進，心無疲惓故。得禪波羅蜜解",
    "T12n0382_003:1002a27": "知寂靜，為化眾生生欲界故。淨慧莊嚴，善",
    "T12n0382_003:1002a28": "觀音聲故。是名淨眼，能見道故。[1002a28] 「不離見佛及",
    "T12n0382_003:1002a29": "與聞法，不離於空，無相、無作，能持一切佛所",
    "T12n0382_003:1002b01": "有法不離&#x89A9;見，得不退轉菩薩之僧，去無障",
    "T12n0382_003:1002b02": "礙一切佛土諸功德故、降伏諸魔勝四魔故、",
    "T12n0382_003:1002b03": "得深法忍不退轉法故。[1002b03] 「疾能通達滿足佛法，",
    "T12n0382_003:1002b04": "所未聞法自來入耳，欲願具足取一切佛土",
    "T12n0382_003:1002b05": "諸功德故，彼得安隱離諸習故。[1002b05] 「得自在身，普",
    "T12n0382_003:1002b06": "遍三界而示現故。一切外道不能降伏，善守",
    "T12n0382_003:1002b07": "護法，於諸佛所捨失身命守護正法故，見佛",
    "T12n0382_003:1002b08": "境界而不畢竟入涅槃故。[1002b08] 「得無所畏，在眾無",
    "T12n0382_003:1002b09": "畏故，有所在作為以智為首，心無所營故。",
    "T12n0382_003:1002b10": "[1002b10] 「現大莊嚴，神通變化故，得大勢力過諸害故；",
    "T12n0382_003:1002b11": "淨音聲揚，遍聞一切諸世界故；心大勇健，",
    "T12n0382_003:1002b12": "摧伏一切諸魔軍故；到神通彼岸，能動一切",
    "T12n0382_003:1002b13": "佛世界故；得大辯才，法辭及義無礙滯故；",
    "T12n0382_003:1002b14": "知解無礙而無放逸，住作佛事示諸眾生一",
    "T12n0382_003:1002b15": "切智故。[1002b15] 「那羅延！若菩薩入是集一切福德三",
    "T12n0382_003:1002b16": "昧，得於如是相貌事像無量功德。」[1002b16] 爾時，那羅",
    "T12n0382_003:1002b17": "延菩薩白言：「世尊！願諸眾生得集一切福",
    "T12n0382_003:1002b18": "德三昧如此。菩薩得是三昧所有功德，令諸",
    "T12n0382_003:1002b19": "眾生得是功德，一切聲聞及諸緣覺之所無",
    "T12n0382_003:1002b20": "有。世尊！若有菩薩不得聞於是三昧寶、雖聞",
    "T12n0382_003:1002b21": "不解，當知是人為魔所持。」[1002b21] 佛言：「那羅延！如",
    "T12n0382_003:1002b22": "是，如是！如汝所說。若有菩薩聞是三昧所生",
    "T12n0382_003:1002b23": "功德，若已生、若今生、若當生，無量無邊。」[1002b23] 爾時，",
    "T12n0382_003:1002b24": "那羅延菩薩問文殊師利：「若有菩薩欲修集",
    "T12n0382_003:1002b25": "行是三昧者，當行何法？」[1002b25] 文殊師利言：「菩薩欲",
    "T12n0382_003:1002b26": "得是三昧者，不捨凡夫法為持佛法，如是修",
    "T12n0382_003:1002b27": "行不與法相應、不與非法相應；如是修行雖",
    "T12n0382_003:1002b28": "流轉生死，不學生死法，不為生死所染；雖學",
    "T12n0382_003:1002b29": "涅槃，不入聲聞、緣覺涅槃。[1002b29] 「復次，那羅延！若有",
    "T12n0382_003:1002c01": "菩薩欲學此三昧，應益增長集一切福德，不",
    "T12n0382_003:1002c02": "於有漏、無漏諸功德中生起妄想，若善、不善，",
    "T12n0382_003:1002c03": "有為、無為，世間、出世間，若罪、若福，起於分別，",
    "T12n0382_003:1002c04": "解一切福德皆入法性。[1002c04] 「若福法行、若罪法行、",
    "T12n0382_003:1002c05": "若無記法行，皆入法性，應如是見諸眾生福",
    "T12n0382_003:1002c06": "等不實起。是眾生福、佛福悉皆同等，不見差",
    "T12n0382_003:1002c07": "別，法界無異，起無差別。[1002c07] 「若凡夫福、學福、無學",
    "T12n0382_003:1002c08": "福、緣覺福、菩薩福、正覺福，悉皆不實，無有物",
    "T12n0382_003:1002c09": "故，無有方處、無非方處，應如是知應解福性",
    "T12n0382_003:1002c10": "眾生同等。[1002c10] 「善男子！如一切色皆依四大，菩薩",
    "T12n0382_003:1002c11": "之福亦復如是。遍一切處，終不起於福德狂",
    "T12n0382_003:1002c12": "逸，應知無常盡滅之法。[1002c12] 「那羅延！若菩薩欲得",
    "T12n0382_003:1002c13": "此三昧者，於四法中而不驚畏。何等四？於諸",
    "T12n0382_003:1002c14": "眾生大悲無邊、佛剎無邊、佛智無邊、入一",
    "T12n0382_003:1002c15": "切眾生心行無邊。那羅延！菩薩於此四無邊",
    "T12n0382_003:1002c16": "中不應生畏。[1002c16] 「又復菩薩應當解知四不思議。",
    "T12n0382_003:1002c17": "何等四？業及業報不可思議、一切眾生種種",
    "T12n0382_003:1002c18": "諸行若干差別不可思議、佛如來行不可思",
    "T12n0382_003:1002c19": "議、菩薩生起諸清淨行不可思議。那羅延！是",
    "T12n0382_003:1002c20": "名為四不可思議，應當解知。[1002c20] 「善男子！菩薩",
    "T12n0382_003:1002c21": "解知得四無盡。何等四？福德無盡、滿誓無",
    "T12n0382_003:1002c22": "盡、樂說無盡、究竟智無盡。那羅延！是為菩",
    "T12n0382_003:1002c23": "薩得四無盡。[1002c23] 「那羅延！菩薩應當修行四法。何",
    "T12n0382_003:1002c24": "等四？莊嚴善根無有滿足、方便迴向一切無",
    "T12n0382_003:1002c25": "盡無有滿足、一切佛土諸莊嚴事、取以莊嚴",
    "T12n0382_003:1002c26": "自己佛土無有滿足(梵本中少一)。那羅延！菩薩應當",
    "T12n0382_003:1002c27": "如是修集行是四法。」[1002c27] 爾時，那羅延菩薩復問",
    "T12n0382_003:1002c28": "文殊師利：「此集一切福德三昧經，當至何等",
    "T12n0382_003:1002c29": "菩薩之手？若是經卷若至舍宅、若禪、若忍、若",
    "T12n0382_003:1003a01": "在家、若出家？」[1003a01] 文殊師利言：「那羅延！若菩薩摩",
    "T12n0382_003:1003a02": "訶薩聞是三昧，若至於耳、若至其手、若至舍",
    "T12n0382_003:1003a03": "宅，彼人若當不起誹謗，如是之人我不名之",
    "T12n0382_003:1003a04": "為在家者，當名是人為出家者。何以故？由是",
    "T12n0382_003:1003a05": "菩薩勤修分別是三昧故。彼人當能除一切",
    "T12n0382_003:1003a06": "想，在在住處一切福德及與智慧無盡、無散。",
    "T12n0382_003:1003a07": "[1003a07] 「那羅延！菩薩為化諸眾生故，示現種種形色",
    "T12n0382_003:1003a08": "相貌。那羅延！是人遍至一切諸處，猶如日月",
    "T12n0382_003:1003a09": "照四天下一切悉現。如是，那羅延！菩薩亦爾。",
    "T12n0382_003:1003a10": "不依諸難，雖在家中而不依家，亦非出家，不",
    "T12n0382_003:1003a11": "依沙門法，二俱叵說。何以故？菩薩不依一切",
    "T12n0382_003:1003a12": "所有及諸入故。[1003a12] 「那羅延！如琉璃寶器隨所在",
    "T12n0382_003:1003a13": "處不失其性。如是，那羅延！若有菩薩住是三",
    "T12n0382_003:1003a14": "昧，雖復在家，當說是人名為出家，能不失是",
    "T12n0382_003:1003a15": "法界體性。」[1003a15] 爾時，那羅延問文殊師利：「菩薩",
    "T12n0382_003:1003a16": "摩訶薩住在何處，而能不失是集一切福德",
    "T12n0382_003:1003a17": "三昧，得於如是無盡福德智慧莊嚴？」[1003a17] 文殊",
    "T12n0382_003:1003a18": "師利言：「菩薩摩訶薩有四住處。何等四？所",
    "T12n0382_003:1003a19": "謂菩薩不住身命及諸利養、尊重讚歎住空",
    "T12n0382_003:1003a20": "無相無願三昧、不住聲聞緣覺正位、悕望佛",
    "T12n0382_003:1003a21": "智及無礙辯，而無貢高妄想分別，亦不執著",
    "T12n0382_003:1003a22": "如是住處。是菩薩住解脫一切所有眾生，",
    "T12n0382_003:1003a23": "不住我人眾生壽命及與丈夫。[1003a23] 「那羅延！是為",
    "T12n0382_003:1003a24": "菩薩四所住處。最勝住處莊嚴無盡、大福德",
    "T12n0382_003:1003a25": "聚莊嚴無盡，大智慧聚斷一切見，成就具足",
    "T12n0382_003:1003a26": "起諸佛法。」[1003a26] 那羅延問文殊師利：「菩薩云何得",
    "T12n0382_003:1003a27": "是住處得名出家？」[1003a27] 文殊師利言：「那羅延！菩薩",
    "T12n0382_003:1003a28": "有四法得是住處，謂住慈、住悲、住喜、住捨。那",
    "T12n0382_003:1003a29": "羅延！是為菩薩住四住處。[1003a29] 「那羅延！菩薩若住",
    "T12n0382_003:1003b01": "村邑聚落、若住空處，若住是四梵行住處，名",
    "T12n0382_003:1003b02": "正住處；若離是四梵行住處，雖正殿堂樓閣",
    "T12n0382_003:1003b03": "中住，不名住處。那羅延！是人名為欺誑一切",
    "T12n0382_003:1003b04": "人、天、阿修羅，虛食供養。[1003b04] 「那羅延！菩薩若住餘",
    "T12n0382_003:1003b05": "諸梵行，皆攝在此四梵行中。何以故？那羅延！",
    "T12n0382_003:1003b06": "是梵行住處甚難得故。若有不見是四梵行",
    "T12n0382_003:1003b07": "緣聖禪者，是世身見不斷於慢。」[1003b07] 那羅延言：「文",
    "T12n0382_003:1003b08": "殊師利！云何菩薩得名住此慈悲喜捨？」[1003b08] 文殊",
    "T12n0382_003:1003b09": "師利言：「那羅延！若有菩薩作如是念：『我要當",
    "T12n0382_003:1003b10": "度一切眾生。』是名住慈；『我要當脫一切眾",
    "T12n0382_003:1003b11": "生。』是名住悲；『我要當令一切眾生得住佛法。』",
    "T12n0382_003:1003b12": "是名住喜；『我要當以出世間法寂靜一切諸",
    "T12n0382_003:1003b13": "眾生等。』是名住捨。[1003b13] 「復次，那羅延！菩薩若解諸",
    "T12n0382_003:1003b14": "法界空，是名住慈；菩薩若解諸法界寂，是名",
    "T12n0382_003:1003b15": "住悲；菩薩若解一切法界無著、無縛、無解，是",
    "T12n0382_003:1003b16": "名住喜；菩薩若解一切法界無去、無來，是名",
    "T12n0382_003:1003b17": "住捨。那羅延！是名菩薩住慈悲喜捨。[1003b17] 「復次，那",
    "T12n0382_003:1003b18": "羅延！菩薩若見無我之法而不驚畏，是名住",
    "T12n0382_003:1003b19": "慈；若見一切眾生寂滅而不驚畏，是名住悲；",
    "T12n0382_003:1003b20": "若聞一切佛法同等如一佛法而不驚畏，是",
    "T12n0382_003:1003b21": "名住喜；若聞一切剎無盡而不驚畏，是名住",
    "T12n0382_003:1003b22": "捨。[1003b22] 「復次，那羅延！無所礙滯是名為慈，救眾",
    "T12n0382_003:1003b23": "生苦是名為悲，悉無所惱是名為喜，不高不",
    "T12n0382_003:1003b24": "下是名為捨。[1003b24] 「復次，那羅延！有慈悲，非大慈大",
    "T12n0382_003:1003b25": "悲。大慈大悲，聲聞、緣覺之所無有。聲聞、緣覺",
    "T12n0382_003:1003b26": "所有慈悲，不能安樂一切眾生，是名慈悲，非",
    "T12n0382_003:1003b27": "大慈悲。[1003b27] 「云何名為大慈大悲？若於一切眾",
    "T12n0382_003:1003b28": "生等，起平等心脫其苦惱，是名菩薩大慈大",
    "T12n0382_003:1003b29": "悲。若生五道，為諸眾生自捨己樂，作如是念：",
    "T12n0382_003:1003c01": "『是諸眾生墮在邪道，我當安止令住正道。』是",
    "T12n0382_003:1003c02": "名菩薩大慈大悲。[1003c02] 「那羅延！是故當知聲聞緣",
    "T12n0382_003:1003c03": "覺有慈有悲，無大慈大悲。那羅延！是故菩薩",
    "T12n0382_003:1003c04": "應當修滿大慈大悲。」[1003c04] 說是大慈大悲法時，八",
    "T12n0382_003:1003c05": "千眾生發阿耨多羅三藐三菩提心，作如是",
    "T12n0382_003:1003c06": "言：「我等亦當住如文殊師利所說大慈大悲。」",
    "T12n0382_003:1003c07": "八千菩薩得集一切福德三昧，八千眾生遠",
    "T12n0382_003:1003c08": "離塵垢得法眼淨。[1003c08] 爾時，那羅延菩薩白言：「世",
    "T12n0382_003:1003c09": "尊！如來世尊名百福相，以何因緣得如是相？」",
    "T12n0382_003:1003c10": "[1003c10] 佛告那羅延：「若於十方各如恒河沙等世界，",
    "T12n0382_003:1003c11": "所有眾生皆成轉輪大王，所有功德福聚，等",
    "T12n0382_003:1003c12": "一帝釋所有福德。十方恒河沙等世界，所有",
    "T12n0382_003:1003c13": "眾生成就福聚皆如帝釋，是諸帝釋所有福",
    "T12n0382_003:1003c14": "聚，等一梵王所有福聚。[1003c14] 「那羅延！若恒河沙等",
    "T12n0382_003:1003c15": "世界所有一切眾生成就福聚皆如梵王，是",
    "T12n0382_003:1003c16": "諸梵王所有福聚，等一聲聞所有福聚。[1003c16] 「那羅",
    "T12n0382_003:1003c17": "延！若恒河沙等世界所有一切眾生皆成聲",
    "T12n0382_003:1003c18": "聞，所有德聚，等一緣覺所有福德。[1003c18] 「那羅延！",
    "T12n0382_003:1003c19": "恒河沙等世界所有一切眾生皆悉成就緣",
    "T12n0382_003:1003c20": "覺德聚，那羅延！是諸一切聲聞、緣覺所有",
    "T12n0382_003:1003c21": "德聚盡合，為一菩薩成就是集一切福德三",
    "T12n0382_003:1003c22": "昧，有如是福，所有德聚，復過於是。那羅延！",
    "T12n0382_003:1003c23": "是菩薩所成福德善根無量無邊。[1003c23] 「那羅延！若",
    "T12n0382_003:1003c24": "使十方如恒河沙等世界所有一切眾生皆",
    "T12n0382_003:1003c25": "悉逮得是集一切福德三昧福德之聚，是諸",
    "T12n0382_003:1003c26": "德聚復百千倍，猶不等佛一相福，是名",
    "T12n0382_003:1003c27": "如來百福德相；一切眾生無能思量，是故如",
    "T12n0382_003:1003c28": "來名不思議百福德相。」[1003c28] 說是百福德相法時，",
    "T12n0382_003:1003c29": "而此三千大千世界六種震動，大光普照，百",
    "T12n0382_003:1004a01": "千伎樂不鼓自鳴，天雨妙花。一切世間諸",
    "T12n0382_003:1004a02": "天、世人、阿修羅等，歎未曾有，大聲唱善，五體",
    "T12n0382_003:1004a03": "投地，禮世尊足，作如是言：「若有眾生發於無",
    "T12n0382_003:1004a04": "上正真道心快得善利，當得如是百福德相",
    "T12n0382_003:1004a05": "莊嚴之身，勝諸一切釋梵、護世、聲聞、緣覺所",
    "T12n0382_003:1004a06": "有德聚。其有眾生得聞此集一切福德三昧",
    "T12n0382_003:1004a07": "寶者，得大利益。既得聞已，當如說行。世尊！",
    "T12n0382_003:1004a08": "所在國土有是經處，當知是中善男子、善女",
    "T12n0382_003:1004a09": "人，佛力所持能流通此經。世尊！若使滿於世",
    "T12n0382_003:1004a10": "界大火，當從中過往聽是經。」[1004a10] 佛言：「如是，如",
    "T12n0382_003:1004a11": "是！善男子！如汝所言。若有善男子、善女人不",
    "T12n0382_003:1004a12": "聞是經，當知是人為魔所持。善男子！若菩薩",
    "T12n0382_003:1004a13": "聞此三昧經不能受持，我不說彼名為得聞；",
    "T12n0382_003:1004a14": "若聞不持、不讀、不誦、不轉、不於大眾廣分別",
    "T12n0382_003:1004a15": "說，不名多聞。」[1004a15] 爾時，大眾皆共同聲白言：「世",
    "T12n0382_003:1004a16": "尊！願護是經名集一切福德三昧，令廣流布。」",
    "T12n0382_003:1004a17": "[1004a17] 爾時，世尊放於白毫藏相光明，遍照無量無",
    "T12n0382_003:1004a18": "邊世界。是光明中，出如是音聲：「如來、應供、正",
    "T12n0382_003:1004a19": "遍覺已護是經。」[1004a19] 爾時，佛告大德阿難：「阿難！如",
    "T12n0382_003:1004a20": "來不久當般涅槃，&#x5374;後三月入無餘涅槃。阿",
    "T12n0382_003:1004a21": "難！我今以此三昧經典付囑於汝，受持、讀誦，",
    "T12n0382_003:1004a22": "廣分別說。阿難！若有眾生持是經者，則於其",
    "T12n0382_003:1004a23": "人，佛不涅槃、法亦不滅。何以故？阿難！若有開",
    "T12n0382_003:1004a24": "示是經典者，當知是人則為見佛；若大眾中",
    "T12n0382_003:1004a25": "分別演說顯示文義，當知是人守護正法。」[1004a25] 爾",
    "T12n0382_003:1004a26": "時，阿難悲泣流淚白言：「世尊！願住一劫，若住",
    "T12n0382_003:1004a27": "百劫、若住千劫，多所安隱、多所饒益，利安人",
    "T12n0382_003:1004a28": "天。」[1004a28] 佛告阿難：「汝勿悲泣，汝若受持是經、讀",
    "T12n0382_003:1004a29": "誦、令廣流布，使不漏失，隨爾所時，常為見佛。",
    "T12n0382_003:1004b01": "何以故？佛如來者，都不可以色身所見、不可",
    "T12n0382_003:1004b02": "以三十二相所見、不可以諸好而見。阿難！",
    "T12n0382_003:1004b03": "若有得見如是等經，則為見佛。」[1004b03] 說是經已，文",
    "T12n0382_003:1004b04": "殊師利法王子、那羅延菩薩、淨威力士及大",
    "T12n0382_003:1004b05": "菩薩僧，大德阿難等聲聞大眾，一切人、天、諸",
    "T12n0382_003:1004b06": "龍、夜叉、乾闥婆、阿修羅、世間人民，聞佛所說，",
    "T12n0382_003:1004b07": "皆大歡喜。"
}