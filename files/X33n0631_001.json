{
    "X33n0631_001:0485c06": "法華指掌疏卷一之上",
    "X33n0631_001:0485c08": "賢宗後學　通理　述",
    "X33n0631_001:0485c09": "嗣法門人　明遠　較字",
    "X33n0631_001:0485c10": "△九總釋名題(名以顯實。題以標宗。故於未解經前而總釋之。謂總釋全經之義於",
    "X33n0631_001:0485c11": "名題也。又名謂能譯人名。題謂所譯經題。今並釋之。故云總釋)二。一經題。二譯人。",
    "X33n0631_001:0485c12": "初。",
    "X33n0631_001:0485c13": "妙法蓮華經。",
    "X33n0631_001:0485c14": "上二字。直顯法義。妙者。當體得名。非對麤言妙。若",
    "X33n0631_001:0485c15": "對麤言妙。則妙有分限。非圓妙故。又妙者。本來自",
    "X33n0631_001:0485c16": "妙。非先麤後妙。若先麤後妙。則妙有始終。非常妙",
    "X33n0631_001:0485c17": "故。釋義。則甚深無量。難解難入曰妙。又惟佛與佛。",
    "X33n0631_001:0485c18": "乃能究竟曰妙。又聲聞辟支。所不能知曰妙。經云。",
    "X33n0631_001:0485c19": "止止不須說。我法妙難思。故題中以妙字冠法。法",
    "X33n0631_001:0485c20": "即今經。以實相為體。以軌持為用。實相為體者。以",
    "X33n0631_001:0485c21": "七軸雄文。皆如來自一乘實相中演出。一言一句。",
    "X33n0631_001:0485c22": "無非顯示一乘實相。故為體也。軌持為用者。軌謂",
    "X33n0631_001:0485c23": "軌生物解。持謂任持自性。軌生物解者。謂一切眾",
    "X33n0631_001:0485c24": "生。本具實相之體。但以昏於無明。閉於權宗。勝解",
    "X33n0631_001:0486a01": "不生。入證何由。佛以此法。開方便門。示真實相。俾",
    "X33n0631_001:0486a02": "眾生借教觀心。因指見月。是為軌生物解用也。任",
    "X33n0631_001:0486a03": "持自性者。謂一切眾生。本性一乘佛性。第以根有",
    "X33n0631_001:0486a04": "利鈍。惑有厚薄。乘裂為三。性流為五。佛以此經。開",
    "X33n0631_001:0486a05": "顯會歸。俾三乘同歸一乘。五性還復一性。是為任",
    "X33n0631_001:0486a06": "持自性用也。然此上。釋義雖就本經。法言猶濫諸",
    "X33n0631_001:0486a07": "會。故冠以妙字揀之。顯諸會不得名妙也。若論此",
    "X33n0631_001:0486a08": "法。普收諸會。本不可揀。故前云非對麤言妙。今又",
    "X33n0631_001:0486a09": "云揀者。正以普收諸會。揀彼諸會不能普收。乃不",
    "X33n0631_001:0486a10": "得已而揀之。仍不違不揀義也。又此法稱妙者。依",
    "X33n0631_001:0486a11": "經文略示四義。一權實相即故。經云。諸佛所得法。",
    "X33n0631_001:0486a12": "無量方便力。而為眾生說。又云。我設是方便。令得",
    "X33n0631_001:0486a13": "入佛慧。上三句即實而權。下二句即權而實。以諸",
    "X33n0631_001:0486a14": "會多不能相即故。二本迹相通故。經云。我常住於",
    "X33n0631_001:0486a15": "此。以諸神通力。令顛倒眾生。雖近而不見。又云。時",
    "X33n0631_001:0486a16": "我及眾僧。俱出靈鷲山。我時語眾生。常在此不滅。",
    "X33n0631_001:0486a17": "上四句本通於迹。下四句迹通於本。以諸會多不",
    "X33n0631_001:0486a18": "能相通故。三理事無礙故。經云。是法住法位。世間",
    "X33n0631_001:0486a19": "相常住(是法。指一乘實相。理也。法位。指諸法自位。事也。世間相。指有為法。事也。常住指無為",
    "X33n0631_001:0486a20": "法。理也)。上句理不礙事。下句事不礙理。以諸會多不",
    "X33n0631_001:0486a21": "能無礙故。四因果交徹故。經云。世尊於長夜。常愍",
    "X33n0631_001:0486a22": "見教化。令種無上願。又云。我今無復疑。安住於佛",
    "X33n0631_001:0486a23": "道。方便為侍者。上三句因徹於果。下三句果徹於",
    "X33n0631_001:0486a24": "因。以諸會多不能交徹故。然此四義。總屬理事無",
    "X33n0631_001:0486b01": "礙法界。至於放光現瑞。湧塔變土。地涌現神等。又",
    "X33n0631_001:0486b02": "屬事事無礙。不可思議之境。即妙亦不可言。不得",
    "X33n0631_001:0486b03": "已強名曰妙也(問。儒教聖人。惟以中庸之道示人。猶曰民鮮能久矣。今經題首言妙。",
    "X33n0631_001:0486b04": "豈不動人驚駭。阻人勝進乎。答。妙之一字。正為起人羨慕。激人進修耳。果能直下承當。驀地回頭。則妙法",
    "X33n0631_001:0486b05": "非遠。原在日用動用中也)。蓮華二字。借喻發明。古德有取青蓮",
    "X33n0631_001:0486b06": "釋者。有取白蓮釋者。有取香水海中蕋香幢釋者。",
    "X33n0631_001:0486b07": "今據本經文義。當以優曇鉢華釋之。以此華乃與",
    "X33n0631_001:0486b08": "文義相應故。經云。如是妙法。諸佛如來時乃說之。",
    "X33n0631_001:0486b09": "此二句。與妙法二字相應。次云。如優曇華。時一現",
    "X33n0631_001:0486b10": "耳。此二句。與蓮華二字相應。且此經文。是身子三",
    "X33n0631_001:0486b11": "請之後。如來開章之語。故知如是妙法。指一經之",
    "X33n0631_001:0486b12": "全體。優曇鉢華。舉一經之總喻。取斯釋題。庸何議",
    "X33n0631_001:0486b13": "焉。若釋義有二。一翻靈瑞。以此華不開則已。開則",
    "X33n0631_001:0486b14": "有佛出世。為聖靈之瑞故。般泥洹經云。閻浮提有",
    "X33n0631_001:0486b15": "尊樹王。名優曇鉢。有實無華。若有華者。必是金色。",
    "X33n0631_001:0486b16": "乃有佛出。以此名為靈瑞華也。亦云瑞應。以此華",
    "X33n0631_001:0486b17": "不現則已。現則有輪王出世。為聖王之兆故。施設",
    "X33n0631_001:0486b18": "論云。統贍部洲。有輪王路。廣一踰繕那。無輪王時。",
    "X33n0631_001:0486b19": "海水所覆。若輪王出。海水減一踰繕那。此路皆現。",
    "X33n0631_001:0486b20": "優曇鉢華。同時而生。以此名為瑞應華也。此二皆",
    "X33n0631_001:0486b21": "屬義翻。若以色類翻者。當云金蓮華。金色已見泥",
    "X33n0631_001:0486b22": "洹。欲知云何是蓮華者。準諸經有四種蓮華。一曰",
    "X33n0631_001:0486b23": "優鉢羅(青色)。二曰拘勿頭(黃色)。三曰鉢頭摩(赤色)。四曰芬",
    "X33n0631_001:0486b24": "陀利(白色)。今優曇鉢。與優鉢羅梵音相似。其不全同",
    "X33n0631_001:0486c01": "者。或即金色青色之異。取此為喻者。依本經。謂此",
    "X33n0631_001:0486c02": "華非時不現。必時至方現。喻此法非時不說。必時",
    "X33n0631_001:0486c03": "至方說故。準泥洹略開為三。一此華名尊樹王。喻",
    "X33n0631_001:0486c04": "此法為諸經中王故。二此華有實無華。華必金色。",
    "X33n0631_001:0486c05": "喻此法純談果體。間說因行。行必契真故。三此華",
    "X33n0631_001:0486c06": "不開則已。開則必有佛出。喻此法不說則已。說則",
    "X33n0631_001:0486c07": "授記成佛故。準施設亦有三義。一此華出輪王路。",
    "X33n0631_001:0486c08": "喻此法惟佛乘方有故。二此華與路同現。喻聞此",
    "X33n0631_001:0486c09": "法者。即到佛地故。三此華惟供輪王遊觀。喻此法",
    "X33n0631_001:0486c10": "惟供法王受用故。此上七義。皆總喻全經。以妙法",
    "X33n0631_001:0486c11": "原屬全經之名。蓮華亦唯全經之喻。若經中之別",
    "X33n0631_001:0486c12": "義。臨文自有別喻。茲不預焉(問。優曇既是蓮華。題中何不存梵。經中何",
    "X33n0631_001:0486c13": "不易華。什師何不譯為靈瑞。古德何不翻為蓮華。疏序通經中。何亦註為方華即果。答。題不存梵者。示種",
    "X33n0631_001:0486c14": "類故。經不易華者。示尊重故。什師不譯靈瑞者。以靈瑞之名。此方所無。置之題中。恐人不識為喻故。古德",
    "X33n0631_001:0486c15": "不翻蓮華者。以雖是蓮華。不同常途。約義而翻。欲人知其殊勝故。疏序通經。註為方華即果者。以彼不過",
    "X33n0631_001:0486c16": "略出義相。不暇詳辯。姑且隨順常途解釋。亦不欲盡廢古釋之意。至若名題關乎一經。可不辯哉。可不辯",
    "X33n0631_001:0486c17": "哉)。經字。結出詮體。梵語修多羅。此云契經。契謂上",
    "X33n0631_001:0486c18": "契諸佛之理。下契眾生之機。經有多義。束之成四。",
    "X33n0631_001:0486c19": "一曰貫。謂貫穿所應知義。二曰攝。謂攝持所應度",
    "X33n0631_001:0486c20": "生。三曰常。謂三世不易。四曰法。謂十界同軌。今不",
    "X33n0631_001:0486c21": "言契者。以此方聖教。但稱為經。順此方故。又契字",
    "X33n0631_001:0486c22": "是用。經字是體。舉體該用故。又妙法蓮華。既屬所",
    "X33n0631_001:0486c23": "詮。自具契合之用。不待言故。絕論此題。乃金口所",
    "X33n0631_001:0486c24": "宣。法喻為名。合能所。兼體用。該通別。貫虗實。故名",
    "X33n0631_001:0487a01": "妙法蓮華經焉。經題竟(附釋卷次)。卷第一(卷者對舒而言。謂舒之以",
    "X33n0631_001:0487a02": "便誦持。卷之以便供奉也。上古經書。多以軸為卷。今易制未易其名耳。第謂次第。一首數也。經凡七卷。以",
    "X33n0631_001:0487a03": "次第論。此卷居初。故云第一。後皆凖知)。△二譯人。",
    "X33n0631_001:0487a04": "姚秦三藏法師鳩摩羅什譯",
    "X33n0631_001:0487a05": "姚秦。標時。註見序文。三藏法師。顯德。三藏謂經律",
    "X33n0631_001:0487a06": "論也。藏有二義。一者含藏義。謂經詮定學。律詮戒",
    "X33n0631_001:0487a07": "學。論詮慧學。各能含藏等流義故。二者出生義。謂",
    "X33n0631_001:0487a08": "經契一心。律軌三業。論揀邪正。各能出生等流用",
    "X33n0631_001:0487a09": "故。法師亦二。一自利。謂博通三藏聖法。奉為師承",
    "X33n0631_001:0487a10": "故。二利他。謂傳演三藏聖法。師範人天故。鳩摩羅",
    "X33n0631_001:0487a11": "什。出名。華梵實錄。俱見序文。譯之一字。紀事。譯謂",
    "X33n0631_001:0487a12": "翻譯。考周禮。掌四方之語。各有其官。北曰譯。南曰",
    "X33n0631_001:0487a13": "象。東曰寄。西曰鞮。今經西來。而云譯者。以漢時北",
    "X33n0631_001:0487a14": "官。兼善西語。佛法初來。因稱為譯。後皆仍之。然譯",
    "X33n0631_001:0487a15": "主承願受囑。為法忘軀。自弘始三年入長安。在逍",
    "X33n0631_001:0487a16": "遙園譯諸經論。凡三百九十餘卷。此經居內。洎十",
    "X33n0631_001:0487a17": "五年臨終誓曰。吾所譯諸經。果不謬佛意。當焚身",
    "X33n0631_001:0487a18": "之後。舌根不壞。後果如之。是知師舌。與諸佛出廣",
    "X33n0631_001:0487a19": "長舌。讚歎此經無異。且是約義翻經。深契時機。此",
    "X33n0631_001:0487a20": "經流通不盡。譯主惠澤無窮。因標經首。以示來學。",
    "X33n0631_001:0487a21": "總釋名題竟。",
    "X33n0631_001:0487a22": "△十別解文義三。一敘分。二正宗分。三流通分(此三",
    "X33n0631_001:0487a23": "分者。始於道安。證於親光。葢以經無豐約。皆具乎此。依此科經。如首身足各有分齊。不相紊亂。故稱彌天",
    "X33n0631_001:0487a24": "高判。今古通遵。乃諸經科判之所由始也)。初(敘者。敘一經之來源。彰說法之由致。於中有品題。有",
    "X33n0631_001:0487b01": "經文。品題云)。",
    "X33n0631_001:0487b02": "妙法蓮華經序品第一",
    "X33n0631_001:0487b03": "先標經題。次出品題者。以品雖別以類聚。總屬經",
    "X33n0631_001:0487b04": "攝故。又依經彰品。俾別行者知所屬故。序與敘同。",
    "X33n0631_001:0487b05": "有三義。一敘列。列賓主依正之次第故。二敘述。述",
    "X33n0631_001:0487b06": "興化起教之源由故。三敘引。引正宗應說之妙義",
    "X33n0631_001:0487b07": "故。品類也。謂一類相隨之文。別為一聚。便受持也。",
    "X33n0631_001:0487b08": "準諸經品題。或如來自唱。或結集建立。或譯人添",
    "X33n0631_001:0487b09": "足。今經藥王天授二品。是如來自唱(以文有明言故)。其餘",
    "X33n0631_001:0487b10": "俱未可定。若今品者。似屬譯人添足。以結集者但",
    "X33n0631_001:0487b11": "敘其事。未必即命其名故。第者節目之次。一者貫",
    "X33n0631_001:0487b12": "數之始。經凡二十八品。按節目次第。此品為始。故",
    "X33n0631_001:0487b13": "以第一標之。△(經文分二)一六緣證信序二。一光發起",
    "X33n0631_001:0487b14": "序。初(六緣者。信聞時主處眾也。闕一則大教不興。故古德判為六種成就。云證信者。以賓主依",
    "X33n0631_001:0487b15": "正。能所分明。證是佛說。令人生信故。亦名通序。六種成就。諸經通有故。亦名經後序。以是說經之後。結集",
    "X33n0631_001:0487b16": "建立故。結集建立。有意有因。建立之因者。按龍勝論云。佛將入滅時。阿難悲哀。阿尼樓豆謂言。汝是持佛",
    "X33n0631_001:0487b17": "法人。當咨問後事。難曰。云何後事。豆言。汝問佛滅度後。我等以誰為師。依何而住。惡性比丘。云何調伏。結",
    "X33n0631_001:0487b18": "集法藏。經初當置何語。阿難承教。一一咨問。佛依問而答。我滅度後。汝等以戒為師。依四念處住。惡性比",
    "X33n0631_001:0487b19": "丘。默而擯之。一切經初。當置如是我聞等語。由是凡屬佛經。皆置此語。無此語者。悉屬偽造。建立之意。有",
    "X33n0631_001:0487b20": "三。一斷疑。凖智度論。佛滅度後。眾請阿難登座。結集法藏。感身相好同佛。眾起三疑。一疑世尊重起。二疑",
    "X33n0631_001:0487b21": "他方佛來。三疑阿難成佛。一唱此語。知是結集法藏。三疑頓斷。二息諍。以阿難與眾。德業頗齊。若不推尊",
    "X33n0631_001:0487b22": "從佛。恐興諍論。一唱此語。顯是授受有源。羣諍自息。三異邪。以西域外道經初。置阿憂二字。阿翻為無。憂",
    "X33n0631_001:0487b23": "翻為有。意謂諸法雖多。不出有無。斷常之見。大抵如是。今置此語。顯是出世正法。揀異邪經)分二。",
    "X33n0631_001:0487b24": "一總明五緣。二別列聽眾。初。",
    "X33n0631_001:0487c01": "如是我聞一時佛住王舍城耆闍崛山中。",
    "X33n0631_001:0487c02": "如是。信成就。為順此意。即作信順之詞。以信則言",
    "X33n0631_001:0487c03": "是事如是。不信則言不如是故。華嚴云。信為道元",
    "X33n0631_001:0487c04": "功德母。長養一切諸善法。故首敘之。又如是者。許",
    "X33n0631_001:0487c05": "可之詞。佛地論云。結集時。諸菩薩咸共請言。如汝",
    "X33n0631_001:0487c06": "所聞。當如是說。傳法菩薩。便許可言。如是當說。如",
    "X33n0631_001:0487c07": "我所聞(云云)。又如是者。指法之詞。有能指所指之",
    "X33n0631_001:0487c08": "別。能指即結集之人。所指即結集之法。結集之人",
    "X33n0631_001:0487c09": "有二。如纂靈記云。摩訶衍藏。是文殊師利與阿難",
    "X33n0631_001:0487c10": "海。於鐵圍山間結集。所指之法。有事有理。事則能",
    "X33n0631_001:0487c11": "詮虗文。從此以後。直至作禮而去。皆如是之事。理",
    "X33n0631_001:0487c12": "則所詮實相。經云。是法不可示。言辭相寂滅。又云。",
    "X33n0631_001:0487c13": "是法住法位。世間相常住等。皆如是之理。若事若",
    "X33n0631_001:0487c14": "理。總屬此法。故不別指。直言如是。若連下釋之。是",
    "X33n0631_001:0487c15": "結集者。對眾標唱之語。蓋謂如是之法。我從佛聞",
    "X33n0631_001:0487c16": "也。我聞。聞成就。謂成就雖在信順。臨期實賴音聞。",
    "X33n0631_001:0487c17": "不有音聞。教體何立。故楞嚴云。此方真教體。清淨",
    "X33n0631_001:0487c18": "在音聞。釋義。則揀別賓主曰我。聲來達耳曰聞。合",
    "X33n0631_001:0487c19": "論。則是結集者。自謂耳提面命。親從佛聞。非私淑",
    "X33n0631_001:0487c20": "讀古者比也。又從凡至聖。說有四我。一凡夫徧計。",
    "X33n0631_001:0487c21": "二外道宗計。三諸聖假我。四法身真我。今就文殊",
    "X33n0631_001:0487c22": "與阿難海。應屬後二。以無徧計及邪計故。聞謂耳",
    "X33n0631_001:0487c23": "根發識。廢別從總。故云我聞。若以今經圓義釋之。",
    "X33n0631_001:0487c24": "我即生佛平等之我。聞謂一即一切之聞。經云。世",
    "X33n0631_001:0488a01": "尊甚希有。令我念過去。無量諸佛法。如今日所聞。",
    "X33n0631_001:0488a02": "一時。時成就。謂臨期雖在音聞。說聽全憑佳會。不",
    "X33n0631_001:0488a03": "有佳會。大法難弘。故古德云。世事合會。尚待昌期。",
    "X33n0631_001:0488a04": "大法弘宣。豈違佳運。釋義。則一者始終究竟之謂。",
    "X33n0631_001:0488a05": "時者遷流轉變之義。合論。則說無異座。聽無異席。",
    "X33n0631_001:0488a06": "說聽事畢。一期究竟。名為一時。又時乃不相應法。",
    "X33n0631_001:0488a07": "或否或泰。俱以時稱。今云一者。揀非否也。以否則",
    "X33n0631_001:0488a08": "不能究竟。不得稱一故。不云年月日者。以如來說",
    "X33n0631_001:0488a09": "法。通乎上下(謂天上人間也)。滅後結集。達於遐邇。年月日",
    "X33n0631_001:0488a10": "紀。難以對同。故總以一時該之。若就當經。則日沒",
    "X33n0631_001:0488a11": "還照之時。教到機熟之時。經云。今正是其時。時為",
    "X33n0631_001:0488a12": "如實說等。佛。主成就。謂說法雖憑佳期。御眾必推",
    "X33n0631_001:0488a13": "教主。不有教主。羣機何歸。故序云。靈嶽降靈。非大",
    "X33n0631_001:0488a14": "聖無由開化。具足應云佛陀耶。此翻覺者。謂自覺。",
    "X33n0631_001:0488a15": "覺他。覺行圓滿。又覺分能所。能覺之人。有通有別。",
    "X33n0631_001:0488a16": "通則十方三世。諸正徧知。別則高會教主。釋迦牟",
    "X33n0631_001:0488a17": "尼。所覺之理。有淺有深。眾生在纏名本覺。三乘出",
    "X33n0631_001:0488a18": "障名始覺。諸佛究竟名圓覺。即古德所謂平等大",
    "X33n0631_001:0488a19": "慧是也。若明佛身者。隨機所見。差別不同。今依當",
    "X33n0631_001:0488a20": "經。應是三身圓融。無障礙法界之身。經云。深達罪",
    "X33n0631_001:0488a21": "福相。徧照於十方(自他受用)。微妙淨法身(法性)。具相三十",
    "X33n0631_001:0488a22": "二(變化)。又云。我分身諸佛。在於十方。今應當集等(非一",
    "X33n0631_001:0488a23": "非多無障無礙)。住王舍等。處成就。謂御眾雖推教主。際會",
    "X33n0631_001:0488a24": "必依宏方。欲彰妙詮。豈違玄境。故華嚴無礙。尚依",
    "X33n0631_001:0488b01": "七處標名。涅槃圓極。仍用雙林表法。住即安住之",
    "X33n0631_001:0488b02": "義。佛本無住。亦為物示軌耳。城名王舍者。準大論。",
    "X33n0631_001:0488b03": "昔有駁足國王。與千王共立舍宅。築城於山故。山",
    "X33n0631_001:0488b04": "名耆闍崛。此翻鷲峯。多鷲棲峯故。亦名鷲頭。形如",
    "X33n0631_001:0488b05": "鷲頭故。正名靈鷲。以先佛後佛。皆居此山。佛滅羅",
    "X33n0631_001:0488b06": "漢居之。法滅支佛居之。支佛滅鬼神居之。皆聖靈",
    "X33n0631_001:0488b07": "所居故。山城並敘者。互相依故。大成云。此城此山。",
    "X33n0631_001:0488b08": "眾見不一。或見土木草石。或見眾寶莊嚴。或見諸",
    "X33n0631_001:0488b09": "佛遊行。本經亦云。於阿僧祇劫。常在靈鷲山。又云。",
    "X33n0631_001:0488b10": "大火所燒時。我此土安隱等。明知此山此城。非人",
    "X33n0631_001:0488b11": "間思議境矣。至若寶塔品中。三變淨土。又即於此",
    "X33n0631_001:0488b12": "山此城。儼然湧出華藏界也。若中字者。不過的指",
    "X33n0631_001:0488b13": "佛在此處。不須玄解。總明五緣竟。△二別列聽眾。",
    "X33n0631_001:0488b14": "此科即眾成就。謂際會雖賴宏基。起教還須英才。",
    "X33n0631_001:0488b15": "若座無知音。說將誰聽。故古德云。子期不遇。伯牙",
    "X33n0631_001:0488b16": "絕絃。於中分二。一分科別列。二敘儀總結。初三。一",
    "X33n0631_001:0488b17": "三乘交參。二八部該羅。三檀眾俱至。初四。一詳列",
    "X33n0631_001:0488b18": "無學。二略述有學。三總陳尼眾。四廣明菩薩。初三。",
    "X33n0631_001:0488b19": "一舉類標數。二明位歎德。三指名總結。初。",
    "X33n0631_001:0488b20": "與大比丘眾萬二千人俱。",
    "X33n0631_001:0488b21": "上句舉類。與猶共也。顯聞非一己。大揀有學。顯眾",
    "X33n0631_001:0488b22": "是無學。又大有三義。一位尊。皆是羅漢。諸漏已盡",
    "X33n0631_001:0488b23": "故。二德隆。逮得己利。心得自在故。三望重。人天景",
    "X33n0631_001:0488b24": "仰。眾所知識故。比丘名翻三義。一破惡。謂戒防形",
    "X33n0631_001:0488c01": "非。定除心亂。慧悟想虗。能破見思故。二怖魔。謂既",
    "X33n0631_001:0488c02": "破見思。將出三界。魔恐失黨。驚怖不安故。三乞士。",
    "X33n0631_001:0488c03": "謂既稱破惡。又名怖魔。當離邪命。乞食自濟故。乞",
    "X33n0631_001:0488c04": "而稱士者。以為成道業。應受此食也。亦云除饉。謂",
    "X33n0631_001:0488c05": "眾生福薄。常受饑饉。比丘乞食。能生福力故。又比",
    "X33n0631_001:0488c06": "丘有二。一聲聞比丘。二菩薩比丘。今據迹論。仍屬",
    "X33n0631_001:0488c07": "聲聞。但與向不同。如四子信解偈云。我等今者。真",
    "X33n0631_001:0488c08": "是聲聞。以佛道聲。令一切聞。葢名同而實異耳。眾",
    "X33n0631_001:0488c09": "者和合之稱。梵語僧伽。此云和合眾。和合有二。一",
    "X33n0631_001:0488c10": "事和。謂戒。見。利。身。口。意。六事俱和故。二理合。謂同",
    "X33n0631_001:0488c11": "證擇滅無為法故。若依今經。理合則實相平等。事",
    "X33n0631_001:0488c12": "和則萬二同聞。文無和合者。不和非眾。稱眾必和。",
    "X33n0631_001:0488c13": "不言。可知故。下句標數。萬二千人。指現會受記之",
    "X33n0631_001:0488c14": "眾。準正法華云。比丘一千二百。葢是但標常隨。什",
    "X33n0631_001:0488c15": "師以最後極談。無論雲集常隨。均蒙授記。俱宜詳",
    "X33n0631_001:0488c16": "列。故為改譯(問。上根受記。身子一人。中根受記。迦葉等四人。下根受記。樓那等一千二",
    "X33n0631_001:0488c17": "百。今云萬二千人。指現會受記之眾。何所憑耶。答。豈不聞法師品初。如來廣記云。於佛前聞妙法華經一",
    "X33n0631_001:0488c18": "偈一句。乃至一念隨喜者。皆與授記。據此。則三根受記之外。實繁有眾矣)。俱。同也。謂同",
    "X33n0631_001:0488c19": "聞斯法。揀非私傳暗授者比也。舉類標數竟。△二",
    "X33n0631_001:0488c20": "明位歎德二。一明位二歎德。初。",
    "X33n0631_001:0488c21": "皆是阿羅漢諸漏已盡。",
    "X33n0631_001:0488c22": "上句。約證明位。皆是者。位德相等。無別眾之非也。",
    "X33n0631_001:0488c23": "阿羅漢。亦翻三義。一殺賊。即前破惡果也。言比丘",
    "X33n0631_001:0488c24": "以三無漏學。對破見思。如用兵捉賊。今則盡斷。如",
    "X33n0631_001:0489a01": "賊已殺故。二不生。即前怖魔果也。言比丘將出三",
    "X33n0631_001:0489a02": "界。魔怖失黨。今則永離。不復再生故。三應供。即前",
    "X33n0631_001:0489a03": "乞士果也。言比丘乞食資身。為成道業。今道已成。",
    "X33n0631_001:0489a04": "應受供養故。又此經羅漢。亦與向不同。如四子信",
    "X33n0631_001:0489a05": "解偈云。我等今者。真阿羅漢。於諸世間。天人魔梵。",
    "X33n0631_001:0489a06": "普於其中。應受供養。乃似同而實異也。下句。約斷",
    "X33n0631_001:0489a07": "明位。諸漏有三。一欲漏。謂欲界煩惱。二有漏。即上",
    "X33n0631_001:0489a08": "二界煩惱。三無明漏。即三界無明。因此煩惱無明。",
    "X33n0631_001:0489a09": "漏落三界生死。從功能立名。已盡者。永絕生死之",
    "X33n0631_001:0489a10": "因。於三界中得解脫也。由此二句觀之。則是眾皆",
    "X33n0631_001:0489a11": "證斷具足。當無學位矣。明位竟。△二歎德。",
    "X33n0631_001:0489a12": "無復煩惱逮得己利盡諸有結心得自在。",
    "X33n0631_001:0489a13": "上二句。約證歎德。無復者。不復更有。煩惱者。界內",
    "X33n0631_001:0489a14": "見思。以界外塵沙。非聲聞所斷故。逮猶及。得猶證",
    "X33n0631_001:0489a15": "也。己利即小乘涅槃。以小乘涅槃。但自出生死。不",
    "X33n0631_001:0489a16": "能入廛垂手。起利他行故。然此乃釋上是阿羅漢",
    "X33n0631_001:0489a17": "之義。正以無復煩惱。逮得己利。方入羅漢位矣。下",
    "X33n0631_001:0489a18": "二句。約斷歎德。盡謂自此永絕之義。諸有者。略曰",
    "X33n0631_001:0489a19": "三有。廣曰二十五有。均於廣略。則曰九有。以此中",
    "X33n0631_001:0489a20": "因果不亡。故名為有。即眾生受輪處也。結之一字。",
    "X33n0631_001:0489a21": "若作諸有生因。便與上文煩惱相複。今解直指諸",
    "X33n0631_001:0489a22": "有為結。以能繫縛眾生。不得解脫故。若離合釋之。",
    "X33n0631_001:0489a23": "當云諸有即結。持業釋也。然諸有雖能繫縛眾生。",
    "X33n0631_001:0489a24": "實眾生自相繫縛。今此眾住最後身。自此永絕。故",
    "X33n0631_001:0489b01": "云盡也。心之一字。隨教各別。今約二乘。應指六識",
    "X33n0631_001:0489b02": "為心。以彼惟依六識三毒。立染淨本故。自在者。解",
    "X33n0631_001:0489b03": "脫義。解脫有二。一謂斷我執。證我空。解脫分段生",
    "X33n0631_001:0489b04": "死。名離妄解脫。二謂斷法執。證法空。解脫變易生",
    "X33n0631_001:0489b05": "死。名一切解脫。今約二乘。應是離妄解脫。以未達",
    "X33n0631_001:0489b06": "法空。不能入廛垂手。雖曰盡諸有結。惟心自在也。",
    "X33n0631_001:0489b07": "然此乃釋上諸漏已盡之義。正以盡諸有結。心得",
    "X33n0631_001:0489b08": "自在。方極漏盡果矣。明位歎德竟。△三指名總結",
    "X33n0631_001:0489b09": "二。一指名別列。二結略顯廣。初。",
    "X33n0631_001:0489b10": "其名曰阿若憍陳如(至)須菩提阿難羅睺羅。",
    "X33n0631_001:0489b11": "首句總標。又指徵之詞。猶言其名為誰也。阿若下。",
    "X33n0631_001:0489b12": "別列。具云阿若多。此翻最初解。名也。以如來初轉",
    "X33n0631_001:0489b13": "法輪。尊者先解故。楞嚴自陳云。佛問比丘。我初稱",
    "X33n0631_001:0489b14": "解。如來印我。名阿若多。憍陳如。亦云憍陳那。亦云",
    "X33n0631_001:0489b15": "拘鄰如。此翻火器。姓也。以先人事火命族。授記在",
    "X33n0631_001:0489b16": "後。列名居初者。為示權現意故。阿含云。我佛法中。",
    "X33n0631_001:0489b17": "寬仁博識。初受法味者。拘鄰如為第一。摩訶迦葉。",
    "X33n0631_001:0489b18": "此云大龜氏。姓也。以先輩修道。感靈龜負圖之瑞。",
    "X33n0631_001:0489b19": "遂命族焉。佛弟子中。同族最多。故揀以大。名畢鉢",
    "X33n0631_001:0489b20": "羅。此云飲光。以身具光明。飲蔽餘光故。楞嚴云。我",
    "X33n0631_001:0489b21": "於往劫。以紫金光。塗佛形像。自爾以來。身常圓滿",
    "X33n0631_001:0489b22": "紫金光聚。阿含云。我佛法中。行十二頭陀。難行苦",
    "X33n0631_001:0489b23": "行者。大迦葉為第一。優樓頻螺。此云木瓜林。禱林",
    "X33n0631_001:0489b24": "而生故。亦云木瓜癃。胸前有癃。如木瓜故。伽耶。此",
    "X33n0631_001:0489c01": "云象頭。山名也。依山住故。那提。此云福生。河名也。",
    "X33n0631_001:0489c02": "依河住故。此三迦葉。因於毗婆尸佛法中。共竪剎",
    "X33n0631_001:0489c03": "杆。故感今為弟兄。兄事火龍。為瓶沙王師。佛現十",
    "X33n0631_001:0489c04": "種神變度之。遂擲火具於水。率徒五百。歸佛出家。",
    "X33n0631_001:0489c05": "伽耶那提。見水中漂下火具。視知其事。各率徒二",
    "X33n0631_001:0489c06": "百五十。詣佛得度。阿含云。我佛法中。將護四眾。供",
    "X33n0631_001:0489c07": "給四事。令無所乏者。優樓頻螺迦葉為第一。觀了",
    "X33n0631_001:0489c08": "諸法。都無所著。善能教化者。伽耶迦葉為第一。心",
    "X33n0631_001:0489c09": "意寂然。降伏諸結。精進不退者。那提迦葉為第一。",
    "X33n0631_001:0489c10": "舍利弗。具云舍利弗羅。此翻鶖鷺子。鶖鷺。母名也。",
    "X33n0631_001:0489c11": "其母眼目精明。如鶖鷺鳥故。尊者是其所生。故繫",
    "X33n0631_001:0489c12": "以子。葢依母彰名也。亦云身子。其母身形端正故。",
    "X33n0631_001:0489c13": "尊者生身八歲。登論座辯勝羣英。出家七日。通佛",
    "X33n0631_001:0489c14": "法果證無學。阿含云。我佛法中。智慧無窮。決了諸",
    "X33n0631_001:0489c15": "疑者。舍利弗為第一。目犍連。此云采菽氏。姓也。因",
    "X33n0631_001:0489c16": "先輩居山。采菽豆而食。遂命族焉。名拘律陀。此云",
    "X33n0631_001:0489c17": "無節樹。禱樹而生故。今惟標姓。恐濫同族。故以大",
    "X33n0631_001:0489c18": "字揀之。尊者身遊十方。得無罣礙。曾止耆婆之車。",
    "X33n0631_001:0489c19": "焚得勝之殿。攝調達而歸正法。取釋種以藏梵天。",
    "X33n0631_001:0489c20": "神通彰灼。難以備陳。阿含云。我佛法中。神通輕舉",
    "X33n0631_001:0489c21": "飛到十方者。大目犍連為第一。迦旃延。此云剪剃。",
    "X33n0631_001:0489c22": "姓也。以先輩居山。與仙人剃髮為姓。為揀同族。故",
    "X33n0631_001:0489c23": "冠以摩訶。名文飾。謂善飾文詞。能議論故。阿含云。",
    "X33n0631_001:0489c24": "我佛法中。善分別義。敷演道教者。迦旃延為第一。",
    "X33n0631_001:0490a01": "阿[少/兔]樓馱。亦云阿那律陀。亦云阿尼樓豆。此云如",
    "X33n0631_001:0490a02": "意。因於弗沙佛時。以稗飯施辟支佛。果感九十一",
    "X33n0631_001:0490a03": "劫。生人天中。受如意樂。至今未盡故。亦云無貧。謂",
    "X33n0631_001:0490a04": "自爾以來。不受貧窮故。尊者乃白飯王子。初出家",
    "X33n0631_001:0490a05": "時。常樂睡眠。如來呵為畜生。啼泣自責。眉不交睫。",
    "X33n0631_001:0490a06": "七日七夜。遽失雙目。如來示以樂見照明金剛三",
    "X33n0631_001:0490a07": "昧。由此不因肉眼。觀見十方。精真洞然。如觀掌果。",
    "X33n0631_001:0490a08": "阿含云。我佛法中。天眼徹視者。阿那律為第一。劫",
    "X33n0631_001:0490a09": "賓那。此云房宿。初欲近佛。夜宿陶師之家。以草為",
    "X33n0631_001:0490a10": "座。佛欲度彼。化一老宿。入與同宿。尊者推草讓之。",
    "X33n0631_001:0490a11": "因為說法。即證無學。以曾與如來同房共宿。故名",
    "X33n0631_001:0490a12": "房宿。又房宿星名。禱此生故。又胸如星房。從解得",
    "X33n0631_001:0490a13": "名。阿含云。我佛法中。善知星宿日月者。劫賓那為",
    "X33n0631_001:0490a14": "第一。憍梵波提。此云牛呞。食後虗哨。如牛呞故。準",
    "X33n0631_001:0490a15": "楞嚴。以往昔輕弄沙門。生生世世。常感此報。佛恐",
    "X33n0631_001:0490a16": "世人不識。生謗招愆。勅令常居天上。不許久住人",
    "X33n0631_001:0490a17": "間。阿含云。樂在天上。不住人間者。憍梵波提為第",
    "X33n0631_001:0490a18": "一。離婆多。此云假和合。智論云。尊者夜宿空亭。有",
    "X33n0631_001:0490a19": "一鬼擕屍而至。又一鬼隨來爭之。各言我持來。共",
    "X33n0631_001:0490a20": "決於尊者。尊者據實答之。後鬼怒。拔尊者手足而",
    "X33n0631_001:0490a21": "食。前鬼取屍上手足補之。二鬼相食而去。天明自",
    "X33n0631_001:0490a22": "思。我身眼見鬼食。却又隨我行住。逢人便問。是我",
    "X33n0631_001:0490a23": "身否。眾僧知其時至。乃曰汝身假和。非己有也。尊",
    "X33n0631_001:0490a24": "者聞之。漏盡得道。此命名之由也。阿含云。坐禪入",
    "X33n0631_001:0490b01": "定。心不倒亂者。離婆多為第一。畢陵伽婆蹉。此云",
    "X33n0631_001:0490b02": "餘習。因往昔五百世為婆羅門。性多憍慢。今雖成",
    "X33n0631_001:0490b03": "道。餘習未盡。每過恒河。便呼小婢斷流。神雖為斷。",
    "X33n0631_001:0490b04": "懷瞋白佛。佛令向神求懺。遂合掌向神曰。小婢莫",
    "X33n0631_001:0490b05": "瞋。大眾皆笑。佛言。實無慢心。乃習氣也。阿含云。我",
    "X33n0631_001:0490b06": "佛法中。樹下苦坐。不避風雨者。畢陵伽婆蹉為第",
    "X33n0631_001:0490b07": "一。薄拘羅。此云善容。色貌端正故。亦云重姓。因於",
    "X33n0631_001:0490b08": "毗婆尸佛法中。以訶梨勒果施病僧。今生婆羅門",
    "X33n0631_001:0490b09": "家。感五不死。一繼母置火爐中不死。二置沸湯中",
    "X33n0631_001:0490b10": "不死。三推落水中不死。四大魚吞之不死。五漁人",
    "X33n0631_001:0490b11": "獲魚。剖之不死。遂養為己子。其父聞爭。共議兩家",
    "X33n0631_001:0490b12": "為子。故名重姓。曾於無量劫來。持不殺戒。今生一",
    "X33n0631_001:0490b13": "百六十歲。無少病痛。阿含云。我佛法中。壽命極長。",
    "X33n0631_001:0490b14": "終不中夭。端莊不苟。常樂閒居者。薄拘羅為第一。",
    "X33n0631_001:0490b15": "摩訶拘絺羅。此云大膝。因膝骨博大立名。尊者乃",
    "X33n0631_001:0490b16": "身子之舅。素辯勝姊。姊孕身子。則不能勝。知懷智",
    "X33n0631_001:0490b17": "人。寄辯母口。遂奮志遊學南天。歷十八年。讀十八",
    "X33n0631_001:0490b18": "經。無暇剪爪。世稱長爪梵志。洎歸。聞身子出家。遂",
    "X33n0631_001:0490b19": "起慢心云。我甥八歲。聲震五天。沙門何術。誘彼出",
    "X33n0631_001:0490b20": "家。及見佛負墮。亦隨出家。阿含云。我佛法中。得四",
    "X33n0631_001:0490b21": "辯才。觸問能答者。拘絺羅為第一。難陀。此云善歡",
    "X33n0631_001:0490b22": "喜。牧牛子也。飯王俾十萬出家。尊者稱善歡喜。故",
    "X33n0631_001:0490b23": "以名焉。性極聰敏。音聲絕倫。初入佛法。欣道第一。",
    "X33n0631_001:0490b24": "孫陀羅難陀。佛之胞弟。為揀牧牛難陀。連妻為名",
    "X33n0631_001:0490c01": "也。妻名孫陀羅。此云好愛。性多愛欲故。亦云端正。",
    "X33n0631_001:0490c02": "身形端正故。尊者初出家時。心常散動。如來勅令",
    "X33n0631_001:0490c03": "觀鼻端白。因此心開漏盡。成阿羅漢。楞嚴云。我以",
    "X33n0631_001:0490c04": "消息。息久發明。明圓滅漏。斯為第一。富樓那彌多",
    "X33n0631_001:0490c05": "羅尼子。依父母彰名。父名富樓那。此云滿願。亦云",
    "X33n0631_001:0490c06": "滿江。其祖禱江而生。得滿其願故。母名彌多羅尼。",
    "X33n0631_001:0490c07": "此云慈女。樂誦圍陀典中。慈行篇故。具足應云。滿",
    "X33n0631_001:0490c08": "江慈女之子。經疏從略。多以滿慈子稱之。阿含云。",
    "X33n0631_001:0490c09": "我佛法中。善能廣說。分別義理者。滿慈子為第一。",
    "X33n0631_001:0490c10": "須菩提。此云空生。以初生時。其家庫藏皆空故。次",
    "X33n0631_001:0490c11": "以父母驚異。庫藏轉現。故亦名善現。又以忽空忽",
    "X33n0631_001:0490c12": "現。卜之占者。占者言。既善且吉。故亦名善吉。常住",
    "X33n0631_001:0490c13": "無諍三昧。所修行業。以空為本。楞嚴云。佛問圓通。",
    "X33n0631_001:0490c14": "如我所證。諸相入非。非所非盡。旋法歸無。斯為第",
    "X33n0631_001:0490c15": "一。阿難。此云慶喜。斛飯王子。調達之弟也。佛成道",
    "X33n0631_001:0490c16": "日。尊者始生。時淨飯王。既聞世尊成道。又聞斛飯",
    "X33n0631_001:0490c17": "生子。舉國欣慶。故以名焉。昔與如來。同於空王佛",
    "X33n0631_001:0490c18": "所發心。如來常勤精進。早成正覺。尊者常樂多聞。",
    "X33n0631_001:0490c19": "護持法藏。阿含云。我佛法中。多聞廣達。堪任奉持",
    "X33n0631_001:0490c20": "者。阿難為第一。羅睺羅。此云覆障。佛之子也。以因",
    "X33n0631_001:0490c21": "中塞鼠穴六日。及不看婆羅門六日。報感處胎六",
    "X33n0631_001:0490c22": "年。為胎所覆。為宿因所障。故名覆障。本經佛自述",
    "X33n0631_001:0490c23": "云。羅睺羅密行。唯我能知之。故稱尊者。密行第一。",
    "X33n0631_001:0490c24": "然此上所釋。諸聖名目。不過略準古德。錄出一二。",
    "X33n0631_001:0491a01": "其餘過現事跡。諸註尚多。要知本地幽微。非心所",
    "X33n0631_001:0491a02": "測。況今經既屬圓機。則一行即一切行。一德即一",
    "X33n0631_001:0491a03": "切德。烏可得而言諸。指名別列竟。△二結略顯廣。",
    "X33n0631_001:0491a04": "如是眾所知識大阿羅漢等。",
    "X33n0631_001:0491a05": "如是。即指上二十一人。以此二十一人。在人天大",
    "X33n0631_001:0491a06": "眾之中。凡有聞名皆知。見面皆識。故云眾所知識。",
    "X33n0631_001:0491a07": "又此二十一人。雖屬羅漢。皆回小向大。故云大阿",
    "X33n0631_001:0491a08": "羅漢。又大阿羅漢。既揀定性。而眾所知識。仍揀萬",
    "X33n0631_001:0491a09": "二。言萬二之眾。雖皆大阿羅漢。未必皆為眾所知",
    "X33n0631_001:0491a10": "識。今上所列。乃眾所知識之大阿羅漢也。等者等",
    "X33n0631_001:0491a11": "其伴侶。主伴和合。共成萬二之數(問。阿難羅睺。凖授記俱在有學。",
    "X33n0631_001:0491a12": "今列無學眾中。豈不與後相違。答。此有三義。一捨權從實故。凖智論。阿難對迦葉云。我能有力。久可得道。",
    "X33n0631_001:0491a13": "為侍佛故。故留殘結。本經亦云。方便為侍者。護持諸佛法。據此則阿難實德已證無學。為侍佛故。權住學",
    "X33n0631_001:0491a14": "地。今捨權從實。故列於此。羅睺凖知。二為破權執故。以阿難羅睺。授記雖在有學。不過引進實行。曲示權",
    "X33n0631_001:0491a15": "儀。執權者即以實行目之。今為破權執。故列於此。三名同義別故。準信解品云。今得無漏。無上大果。又云。",
    "X33n0631_001:0491a16": "我等今者。真阿羅漢。據此則向稱無學。對待非真。今稱無學。乃真無學。而阿難羅睺。既已了知自心。本來",
    "X33n0631_001:0491a17": "是佛。是真無學。故列於此)。詳列無學竟。△二略述有學。",
    "X33n0631_001:0491a18": "復有學無學二千人。",
    "X33n0631_001:0491a19": "首二字。文雖局此。義通下科。言彼時靈山一會。不",
    "X33n0631_001:0491a20": "獨萬二同聞。乃復有學無學若干。尼眾若干。菩薩",
    "X33n0631_001:0491a21": "摩訶薩等若干。正以見羽翼之多人也。學無學者。",
    "X33n0631_001:0491a22": "舉有學類。以彼所證未極。所斷未竟。研真斷惑。始",
    "X33n0631_001:0491a23": "學無學人故。二千人者。標有學數。後文授學無學",
    "X33n0631_001:0491a24": "人記。即此眾也。無明位歎德者。既屬有學。無位可",
    "X33n0631_001:0491b01": "明。無德可歎故。無指名總結者。準後阿難羅睺。乃",
    "X33n0631_001:0491b02": "有學受記之首。為是權現。已列無學眾中。其餘或",
    "X33n0631_001:0491b03": "有或無。無足重輕。故不指名。無庸更結。然雖如是。",
    "X33n0631_001:0491b04": "論實德本無優劣。亦不過各據一途。以引偏好耳。",
    "X33n0631_001:0491b05": "幸勿執迹而昧本也。略述有學竟。△三總陳尼眾。",
    "X33n0631_001:0491b06": "摩訶波闍波提(至)耶輸陀羅比丘尼亦與眷屬俱。",
    "X33n0631_001:0491b07": "摩訶波闍波提。佛姨母也。此云大愛道。因初求出",
    "X33n0631_001:0491b08": "家。佛不許可。阿難代陳三請。佛勅能修八敬。方聽",
    "X33n0631_001:0491b09": "出家(八敬者。一。百歲尼。應禮初夏比丘足。二。不得罵比丘。三。不得舉比丘過。四。應從大僧求具",
    "X33n0631_001:0491b10": "戒。五。若犯僧殘。應半月在二部僧中。行摩那埵行。六。應半月於大僧中。求教授人。七。不應在無比丘處夏",
    "X33n0631_001:0491b11": "安居。八。安居訖。當詣大僧中求自恣)。聖母為愛道故。堪忍奉行。故名",
    "X33n0631_001:0491b12": "焉。亦名憍曇彌。此云眾主。為尼眾之主故。比丘同",
    "X33n0631_001:0491b13": "前。尼翻為女。為別大僧故也。眷屬六千。標所與之",
    "X33n0631_001:0491b14": "數。法性相親曰眷。人事相制曰屬。以六千尼眾。智",
    "X33n0631_001:0491b15": "由聖母所生。身依聖母而住。論法性有相親之誼。",
    "X33n0631_001:0491b16": "論人事有相制之義故。羅睺羅母。佛之婦也。名耶",
    "X33n0631_001:0491b17": "輸陀羅。此云華色。有美色故。亦云名聞。有聲譽故。",
    "X33n0631_001:0491b18": "亦者例上之詞。謂耶輸陀羅。因見波闍波提。主伴",
    "X33n0631_001:0491b19": "和合。同入高會。故亦與眷屬俱也。不言數目者。非",
    "X33n0631_001:0491b20": "同尼主。眷屬眾多。無可表彰故。準後持品增記。即",
    "X33n0631_001:0491b21": "此科尼眾之數。齊此以上。準常皆聲聞眾也。總陳",
    "X33n0631_001:0491b22": "尼眾竟。△四廣明菩薩三。一舉類標數。二明位歎",
    "X33n0631_001:0491b23": "德。三指名總結。初。",
    "X33n0631_001:0491b24": "菩薩摩訶薩八萬人。",
    "X33n0631_001:0491c01": "上五字。舉類。菩薩。半梵語也。具云菩提薩埵。此翻",
    "X33n0631_001:0491c02": "覺有情。有三義。一約自利。謂菩薩是能覺悟之有",
    "X33n0631_001:0491c03": "情。揀非凡夫不自覺故。二約利他。謂菩薩能覺悟",
    "X33n0631_001:0491c04": "法界有情。揀非二乘不覺他故。三約兩利。謂菩薩",
    "X33n0631_001:0491c05": "上求佛覺。下化有情。揀非悲智偏用。墮二邊故。摩",
    "X33n0631_001:0491c06": "訶薩。具云摩訶菩提薩埵。言向下所列諸聖。或帶",
    "X33n0631_001:0491c07": "果行因。或一生補處。如觀音文殊彌勒勢至等。非",
    "X33n0631_001:0491c08": "地前諸位可比。故既稱菩薩。又以摩訶薩揀之。以",
    "X33n0631_001:0491c09": "是菩薩中之大菩薩故。八萬人。標數。法師品初。因",
    "X33n0631_001:0491c10": "藥王。告八萬。即此眾也(問。據今解聲聞眾中。暫爾雲集。俱在標數之內。此菩",
    "X33n0631_001:0491c11": "薩眾中。地湧雲集等。何不標其數耶。答。此經正授聲聞成佛之記。故暫爾雲集者。亦須標之。若地湧雲集",
    "X33n0631_001:0491c12": "等。不過承虛接響。助發玄化。如非經前預至。凡因事方來。及夫未終卷而去者。槩不標其數也)。△",
    "X33n0631_001:0491c13": "二明位歎德二。一明位。二歎德。初。",
    "X33n0631_001:0491c14": "皆於阿耨多羅三藐(至)樂說辯才轉不退轉法輪。",
    "X33n0631_001:0491c15": "首句。約自利明位。阿耨多羅。此云無上。法身德也。",
    "X33n0631_001:0491c16": "以法身竪窮三際。橫徧十方。一切諸法無過上故。",
    "X33n0631_001:0491c17": "三藐。此云正等。正謂方正。等謂平等。解脫德也。以",
    "X33n0631_001:0491c18": "解脫不為煩惱所染。本自方正。不為生死所遷。本",
    "X33n0631_001:0491c19": "自平等故。三菩提。此云正覺。正揀偏邪。覺顯明了。",
    "X33n0631_001:0491c20": "般若德也。以般若能覺了諸法性相真妄虗實。揀",
    "X33n0631_001:0491c21": "非凡小偏覺。及外道邪覺故。此是佛果三德。取以",
    "X33n0631_001:0491c22": "明位者。顯圓教菩薩。因果該徹之義。不退轉義。有",
    "X33n0631_001:0491c23": "淺有深。如位不退等。今就圓教。一位即一切位。一",
    "X33n0631_001:0491c24": "切位即一位。初發心時。即攝諸位。故不退也。若以",
    "X33n0631_001:0492a01": "向下列各諸聖言之。復開為二。一將證不退。如等",
    "X33n0631_001:0492a02": "覺補處之尊。二已證不退。如帶果行因之聖。總言",
    "X33n0631_001:0492a03": "此中諸聖。雖有將證已證之別。究竟皆屬不退。揀",
    "X33n0631_001:0492a04": "非六心墮落。塵劫聲聞者比也。皆得下。約利他明",
    "X33n0631_001:0492a05": "位。陀羅尼。此云總持。謂總一切法。持無量義故。準",
    "X33n0631_001:0492a06": "後文名有多種。今束為二。一有字。如陀羅尼品及",
    "X33n0631_001:0492a07": "普賢品。諸聖所說。二無字。只可智知。不可言辯。後",
    "X33n0631_001:0492a08": "云。是法不可示。言詞相寂滅。即無字陀羅尼也。今",
    "X33n0631_001:0492a09": "對下文樂說辯才之句。應屬無字。正以總持得於",
    "X33n0631_001:0492a10": "心。樂說形於口故。樂說辯才。四辯之一。四辯者。一",
    "X33n0631_001:0492a11": "法無礙辯。於一切法能演說故。二義無礙辯。於一",
    "X33n0631_001:0492a12": "切義能分析故。三詞無礙辯。殊方異類。言詞相通",
    "X33n0631_001:0492a13": "故。四樂說無礙辯。隨情順欲。樂說不倦故。此四辯",
    "X33n0631_001:0492a14": "才。後後能攝前前。前前不攝後後。今舉後攝前。故",
    "X33n0631_001:0492a15": "但云樂說辯也。轉謂傳說。謂以己所得。傳說於人",
    "X33n0631_001:0492a16": "故。不退法者。凡有所說。皆為一佛乘也。輪有摧輾",
    "X33n0631_001:0492a17": "運動二義。法能摧滅虗妄。運入真實。故借以喻之。",
    "X33n0631_001:0492a18": "又上明自利。則曰菩提不退。此明利他。則曰轉不",
    "X33n0631_001:0492a19": "退輪。正謂菩薩。得是道以處己。運是道以利人。揀",
    "X33n0631_001:0492a20": "非欲速出三界。自求涅槃者比也。由此科之義觀",
    "X33n0631_001:0492a21": "之。則八萬菩薩。皆自證不退。而入法王位矣。明位",
    "X33n0631_001:0492a22": "竟。△二歎德。",
    "X33n0631_001:0492a23": "供養無量百千諸佛(至)能度無數百千眾生。",
    "X33n0631_001:0492a24": "前五句。約自利歎德。供養者。外修四事。內致一心。",
    "X33n0631_001:0492b01": "不達三輪體空。名事供養。如達體空。名理供養。今",
    "X33n0631_001:0492b02": "是理供養也。無量百千諸佛者。極顯其所供佛多。",
    "X33n0631_001:0492b03": "所謂不於一佛二佛。三四五佛。而種善根也。植者。",
    "X33n0631_001:0492b04": "栽培之義。眾德。即佛果萬德。本猶根也。言菩薩既",
    "X33n0631_001:0492b05": "供多佛。必是萬行交修。雖未即證萬德。已培萬德",
    "X33n0631_001:0492b06": "之根本矣。諸佛稱歎者。或稱其因深。或歎其果近。",
    "X33n0631_001:0492b07": "如今經顯本授記之類是也。以慈修身者。借利物",
    "X33n0631_001:0492b08": "之行。成就己德。如今經授記之後。又復經劫行因",
    "X33n0631_001:0492b09": "之類是也。善入佛慧者。承上既曰以慈。必是不捨",
    "X33n0631_001:0492b10": "塵勞。既曰修身。必能成就佛慧。正以不捨塵勞而",
    "X33n0631_001:0492b11": "成就佛慧。乃不入而入。故名善入。若二乘之沉空",
    "X33n0631_001:0492b12": "趣寂。縱少有所得。俱墮偏枯。雖入亦不名善也。然",
    "X33n0631_001:0492b13": "此一節。乃釋上菩提不退之義。正以供佛之多。植",
    "X33n0631_001:0492b14": "德之眾。既為諸佛稱歎。又能以慈修身。於諸佛慧。",
    "X33n0631_001:0492b15": "已稱善入。方能任運修證。而至不退位矣。通達下。",
    "X33n0631_001:0492b16": "約利他歎德。大智揀非權小。所謂一切種智是也。",
    "X33n0631_001:0492b17": "到彼岸者。凡事究竟之謂。不取生死此岸。涅槃彼",
    "X33n0631_001:0492b18": "岸之義。準正法華云。大智度無極。言菩薩既能通",
    "X33n0631_001:0492b19": "達大智。其智可謂究竟無極。故云到彼岸也。名稱",
    "X33n0631_001:0492b20": "普聞者。大智充於中。聲名揚於外故。無量世界。極",
    "X33n0631_001:0492b21": "言其聞之遠也。能度眾生者。大智充足。赴應者廣。",
    "X33n0631_001:0492b22": "聲名洋溢。受化者眾故。無數百千。極言其度之廣",
    "X33n0631_001:0492b23": "也。然此一節。乃釋上轉不退輪之義。正以通達大",
    "X33n0631_001:0492b24": "智。名稱普聞。於諸眾生。已能度脫。乃可轉不退輪。",
    "X33n0631_001:0492c01": "而入法王位矣。明位歎德竟。△三指名總結二。一",
    "X33n0631_001:0492c02": "指名別列。二結略顯廣。初。",
    "X33n0631_001:0492c03": "其名曰文殊師利菩薩(至)寶積菩薩導師菩薩。",
    "X33n0631_001:0492c04": "首句同上。別列中。文殊師利。亦云曼殊室利。此翻",
    "X33n0631_001:0492c05": "妙德。大經云。了了見佛性。猶如妙德等。亦翻妙吉",
    "X33n0631_001:0492c06": "祥。以初生時。有祥光滿室之兆故。此菩薩用周三",
    "X33n0631_001:0492c07": "際。化滿塵方。道成先劫。號龍種尊王。現證北方。稱",
    "X33n0631_001:0492c08": "摩尼寶積。未來成佛。名曰普現。在因為八王師。在",
    "X33n0631_001:0492c09": "果為七佛祖。影嚮大化。示同菩薩。華嚴表根本智。",
    "X33n0631_001:0492c10": "今經為發起主。圓極妙理。非智莫解。故首標之。觀",
    "X33n0631_001:0492c11": "世音有二義。一約智悟。二約悲化。約智悟者。觀即",
    "X33n0631_001:0492c12": "能聞根性。世音即所觀聲塵。以菩薩觀聲反聞。得",
    "X33n0631_001:0492c13": "入圓通故。約悲化者。觀即悲心赴應。世音即稱名",
    "X33n0631_001:0492c14": "機感。以菩薩悲心應機。尋聲救苦故。常住普門三",
    "X33n0631_001:0492c15": "昧。圓現自在神通。已成正覺。過去號正法明佛。示",
    "X33n0631_001:0492c16": "居因門。現在為彌陀輔翼。當補佛處。未來名普光",
    "X33n0631_001:0492c17": "功德。用表慈門。流通玄化。故次標之。得大勢。即大",
    "X33n0631_001:0492c18": "勢至也。思益經云。我投足之處。震動三千大千世",
    "X33n0631_001:0492c19": "界。及魔宮殿。故名大勢至。悲華經寶藏佛言。由汝",
    "X33n0631_001:0492c20": "願取大千世界。今當字汝為大勢至。又此菩薩。以",
    "X33n0631_001:0492c21": "念佛三昧。攝念佛人。歸於淨土。不勞而化。故名大",
    "X33n0631_001:0492c22": "勢至也。最上一乘。具大勢力。方能進取。故特列其",
    "X33n0631_001:0492c23": "名。常精進者。寶積經云。是菩薩為一眾生。經無量",
    "X33n0631_001:0492c24": "劫。隨逐不捨。猶不受化。無有一念棄捨之心。以身",
    "X33n0631_001:0493a01": "心精進。故名常精進。今列其名者。葢為引攝二乘。",
    "X33n0631_001:0493a02": "發度生心。立精進行也。不休息者。思益經云。恒河",
    "X33n0631_001:0493a03": "沙劫為一日夜。三十日為月。十二月為歲。過百千",
    "X33n0631_001:0493a04": "萬億劫。得值一佛。如是值恒河沙佛。行諸梵行。修",
    "X33n0631_001:0493a05": "習功德。然後受記。心不休息。故名不休息。今列其",
    "X33n0631_001:0493a06": "名者。葢為策進疲勞。成就大志。自鄙先心也。寶掌",
    "X33n0631_001:0493a07": "菩薩者。寶積經云。以何義故。名為寶掌。謂彼菩薩。",
    "X33n0631_001:0493a08": "於諸佛土化眾生時。欲以右手。徧捫諸佛世界。即",
    "X33n0631_001:0493a09": "隨所欲而得成辦。從其手出佛法僧聲。乃至慈悲",
    "X33n0631_001:0493a10": "喜捨之聲。又大論云。寶掌菩薩。七寶從其手出。給",
    "X33n0631_001:0493a11": "施一切眾生。又令歡喜。得至涅槃。故名寶掌。然此",
    "X33n0631_001:0493a12": "經甚深無量。非具智慧寶手者。不能捫其邊際。因",
    "X33n0631_001:0493a13": "列其名以表之。藥王菩薩者。觀經云。昔名星光。從",
    "X33n0631_001:0493a14": "尊者日藏邊。聞說佛慧。以雪山上藥。供養眾僧。願",
    "X33n0631_001:0493a15": "於未來。能治眾生身心二病。舉世歡喜。號為藥王。",
    "X33n0631_001:0493a16": "過去為喜見身。當來號樓至佛。現為法師品中當",
    "X33n0631_001:0493a17": "機。用表普濟。故列其名。勇施菩薩者。為欲滿足六",
    "X33n0631_001:0493a18": "波羅密。勤行布施。心無悋惜。乃至頭目髓腦。身肉",
    "X33n0631_001:0493a19": "手足。施於乞者。亦不怯弱。今列其名者。以布施率",
    "X33n0631_001:0493a20": "萬行之首。欲成佛果。惟此為要也。寶月菩薩者。借",
    "X33n0631_001:0493a21": "喻為名。月以摩尼為體。麗中天而千江現影。喻菩",
    "X33n0631_001:0493a22": "薩以真如為身。朗性天而萬類顯形。今列其名者。",
    "X33n0631_001:0493a23": "以此經乃體用全彰。非若人不足與有為也。月光",
    "X33n0631_001:0493a24": "菩薩者。月以清涼表定。光以照耀顯慧。定慧具足。",
    "X33n0631_001:0493b01": "方契佛乘。故列其名。以為有志佛道者法。滿月菩",
    "X33n0631_001:0493b02": "薩者。自覺聖智圓滿。如望夜月故。然此經唯佛與",
    "X33n0631_001:0493b03": "佛。乃能究盡。非聖智圓滿者。無所由明。故列其名",
    "X33n0631_001:0493b04": "也。大力菩薩者。以度生為己任。以至果為限期。任",
    "X33n0631_001:0493b05": "重道遠。不退不屈。若斯人者。乃可續佛慧命。傳佛",
    "X33n0631_001:0493b06": "聲教。故特列其名。無量力者。用周三際。化滿十方。",
    "X33n0631_001:0493b07": "方際相涉而分量莫窮。化用交絡而神力無限。此",
    "X33n0631_001:0493b08": "經之所以流通無盡者。端賴斯人。故列其名。以為",
    "X33n0631_001:0493b09": "弘經者法。越三界者。居塵不染。處有不繫。本為成",
    "X33n0631_001:0493b10": "就眾生。旅泊三界。權作空華佛事。實欲淨佛國土。",
    "X33n0631_001:0493b11": "不出一真。徧現遊戲神通。如是之人。乃可津梁末",
    "X33n0631_001:0493b12": "法。流通聖典。故列其名。以為四依之準。跋陀婆羅。",
    "X33n0631_001:0493b13": "此云善守。謂善能守護眾生。令不退轉菩提心故。",
    "X33n0631_001:0493b14": "思益經云。若眾生聞名者。畢竟得三菩提是也。亦",
    "X33n0631_001:0493b15": "云賢首。功高十地。德邁三賢。為眾賢之首故。今列",
    "X33n0631_001:0493b16": "其名者。表斯經必隣極之人。乃堪傳授也。彌勒。具",
    "X33n0631_001:0493b17": "云彌帝利。亦云梅哩利耶。此翻慈氏。姓也。思益經",
    "X33n0631_001:0493b18": "云。若眾生見者。即得慈心三昧。故稱慈氏。名阿逸",
    "X33n0631_001:0493b19": "多。此翻無能勝。謂位登補處。除佛一人。餘無能勝",
    "X33n0631_001:0493b20": "故。昔號求名。現居兜率。當作龍華主人。斯經前後",
    "X33n0631_001:0493b21": "兩章。皆為發起。葢欲借此妙法。結三會度生之緣。",
    "X33n0631_001:0493b22": "故列其名。俾有志龍華者。於斯經宜盡心焉。寶積",
    "X33n0631_001:0493b23": "菩薩者。什師注淨名經云。積聚智慧寶。故名寶積。",
    "X33n0631_001:0493b24": "火宅喻後偈云。斯法華經。為深智說。故列其名。以",
    "X33n0631_001:0493c01": "為受道者勉。導師菩薩者。入廛垂手。弘範三界。導",
    "X33n0631_001:0493c02": "愚迷之眾。為天人之師故。思益經云。於邪道眾生。",
    "X33n0631_001:0493c03": "生大悲心。令入正道。故名導師。然斯經貴在弘通。",
    "X33n0631_001:0493c04": "而弘通必依善友。故以導師之名。殿於眾聖之後",
    "X33n0631_001:0493c05": "焉。此上所釋。諸聖名目。或從因行。或從果德。或約",
    "X33n0631_001:0493c06": "智悟。或約悲化。亦不過略準古德。錄出一二。要知",
    "X33n0631_001:0493c07": "無學聲聞。尚非一德可局。況隣極菩薩。豈片善可",
    "X33n0631_001:0493c08": "罄哉。指名別列竟。△二結略顯廣。",
    "X33n0631_001:0493c09": "如是等菩薩摩訶薩八萬人俱。",
    "X33n0631_001:0493c10": "如是二字。指上列名諸聖。等統率也。菩薩摩訶薩。",
    "X33n0631_001:0493c11": "指所統之眾。八萬人。結主伴之數。言如是一十八",
    "X33n0631_001:0493c12": "眾。所等菩薩。俱是摩訶薩。主伴和合。共有八萬人",
    "X33n0631_001:0493c13": "也。又此中結詞。與前無學科中稍異。前以等字在",
    "X33n0631_001:0493c14": "德號之下。故知能等者勝。所等者劣。今以等字在",
    "X33n0631_001:0493c15": "德號之上。故知能等所等。實無優劣。然法華一會。",
    "X33n0631_001:0493c16": "豈無新意及淺位者。但難枚其數耳。三乘交參竟。",
    "X33n0631_001:0493c17": "△二八部該羅(雖有內應。必假外護。故於三乘之後。列八部焉)。分六。一天",
    "X33n0631_001:0493c18": "王天眾。二龍王龍眾。三緊那羅眾。四乾闥婆眾。五",
    "X33n0631_001:0493c19": "阿修羅眾。六迦樓羅眾。初。",
    "X33n0631_001:0493c20": "爾時釋提桓因與其眷屬(至)眷屬萬二千天子俱。",
    "X33n0631_001:0493c21": "爾時下。忉利天眾。釋提桓因。此云能主。即忉利天",
    "X33n0631_001:0493c22": "之主也。正量論云。因於迦葉佛法中為女人。發心",
    "X33n0631_001:0493c23": "建佛塔。有三十二人助成。女人為天主。三十二人",
    "X33n0631_001:0493c24": "為列辟。所謂三十三天是也。與其眷屬。標所統部",
    "X33n0631_001:0494a01": "類。以天主既集。親眷臣屬。咸相隨故。二萬天子。明",
    "X33n0631_001:0494a02": "眷屬數目。以子於天主。故皆以天子稱之。復有下。",
    "X33n0631_001:0494a03": "四王天眾。古德云。明月天子。即月宮天子。普香天",
    "X33n0631_001:0494a04": "子。即星宿天子。紫微大帝。寶光天子。即日宮天子。",
    "X33n0631_001:0494a05": "此三天子。唯星宿天子。端居中天。統攝周天星象。",
    "X33n0631_001:0494a06": "分司照耀。餘二天子。居須彌山腹。循環四洲。所謂",
    "X33n0631_001:0494a07": "三光照世是也。四大天王者。一名提頭賴吒。此云",
    "X33n0631_001:0494a08": "持國。在須彌東面。居黃金埵。統乾闥婆富單那二",
    "X33n0631_001:0494a09": "部。二名毗留勒叉。此云增長。在須彌南面。居琉璃",
    "X33n0631_001:0494a10": "埵。統鳩槃茶薜茘多二部。三名毗留博叉。此云廣",
    "X33n0631_001:0494a11": "目。在須彌西面。居白銀埵。統毗闍舍毒龍二部。四",
    "X33n0631_001:0494a12": "名毗沙門。此云多聞。在須彌北面。居水晶埵。統夜",
    "X33n0631_001:0494a13": "叉羅剎二部。其所住處。當須彌腹。齊日月宮。各統",
    "X33n0631_001:0494a14": "二部鬼神。覆護世界。不令惱人。所謂護世四王是",
    "X33n0631_001:0494a15": "也。與其眷屬等。總指三光天子。并四大天王。所統",
    "X33n0631_001:0494a16": "部類之數。自在下。欲頂二天。自在天子。化樂天之",
    "X33n0631_001:0494a17": "主也。此天欲得五欲境時。變化自在。故以自在為",
    "X33n0631_001:0494a18": "名。大自在天子。他化天之主也。此天欲得五欲境",
    "X33n0631_001:0494a19": "時。餘天為化。自在勝前。故以大自在為名。眷屬三",
    "X33n0631_001:0494a20": "萬者。欲界勝處。眷屬亦多故(據欲界於忉利之上。化樂之下。更有夜摩",
    "X33n0631_001:0494a21": "兜率二天。今不具者。舉上下以攝中故)。齊此以上。總屬欲界天也。娑",
    "X33n0631_001:0494a22": "婆下。色界天眾。娑婆。此云堪忍。五濁八苦。堪能忍",
    "X33n0631_001:0494a23": "受。無求出意故。主者。取在上覆護之義。準教中一",
    "X33n0631_001:0494a24": "四天下。上覆初禪。則初禪為四天下主也。小千世",
    "X33n0631_001:0494b01": "界。上覆二禪。則二禪為小千界主也。中千世界。上",
    "X33n0631_001:0494b02": "覆三禪。則三禪為中千界主也。大千世界。上覆四",
    "X33n0631_001:0494b03": "禪。則四禪為大千界主也。據此則色界四禪。俱稱",
    "X33n0631_001:0494b04": "界主。但所主有廣狹不同。如家主。邑主。國主。天下",
    "X33n0631_001:0494b05": "主之類。梵之一字。仍屬西語。此翻離欲。除下地擊。",
    "X33n0631_001:0494b06": "上升色界故。王者。統攝梵眾。於本天中得自在也。",
    "X33n0631_001:0494b07": "然既稱界主。又稱梵王者。為顯所護之境。并明所",
    "X33n0631_001:0494b08": "居之位故。尸棄大梵者。初禪天王。此云頂髻。頂有",
    "X33n0631_001:0494b09": "螺髻故。光明大梵者。二禪天王。依正光明。勝於初",
    "X33n0631_001:0494b10": "禪故。等攝三四。譯文巧耳。眷屬萬二千。即所統梵",
    "X33n0631_001:0494b11": "眾之數。此上更有無色一界。會亦當有。但以無色",
    "X33n0631_001:0494b12": "可見。故不列也。準身子受記之後。慶讚回向之語。",
    "X33n0631_001:0494b13": "則此中諸天。皆寄位聖賢。影嚮大化。豈彼凡夫天。",
    "X33n0631_001:0494b14": "所可同日語哉。△二龍王龍眾。",
    "X33n0631_001:0494b15": "有龍八王難陀龍王(至)各與若干百千眷屬俱。",
    "X33n0631_001:0494b16": "首句總標。難陀下。別列。難陀。此云歡喜。跋難陀。此",
    "X33n0631_001:0494b17": "云善歡喜。兄弟二龍。常護摩竭提國。風不鳴條。雨",
    "X33n0631_001:0494b18": "不破塊。五糓豐登。善應人心。瓶沙王歲設大會賽",
    "X33n0631_001:0494b19": "之。百姓聞之。歡喜趨赴。故以名也。娑伽羅。此云鹹",
    "X33n0631_001:0494b20": "海。因依香水海外。鹹水海住故。和脩吉。此云寶稱。",
    "X33n0631_001:0494b21": "名聞尊重故。亦云多頭。形現多頭故。德叉迦。此云",
    "X33n0631_001:0494b22": "現毒。噓氣毒人故。亦云多舌。形現多舌故。阿那婆",
    "X33n0631_001:0494b23": "達多。亦云阿耨達。此翻無熱惱。池名也。阿含云。雪",
    "X33n0631_001:0494b24": "山頂上。有阿耨達池。池中有五柱堂。龍住其中。即",
    "X33n0631_001:0494c01": "今龍王是也。摩那斯。此云大身。亦云大力。修羅與",
    "X33n0631_001:0494c02": "帝釋戰。排海水淹善見城。此龍縈身以遏海水。因",
    "X33n0631_001:0494c03": "得名焉。優鉢羅。此云青蓮華。池名也。龍依池住故。",
    "X33n0631_001:0494c04": "等者總該不盡之數。準請雨經。有八十四億那由",
    "X33n0631_001:0494c05": "他龍王。今雲集高會者。豈止於八。故以等字該之。",
    "X33n0631_001:0494c06": "末句總結。準海龍王經。有光耀龍女。與二萬海神。",
    "X33n0631_001:0494c07": "佛記當生無怒佛土。海龍王受決。當成無垢淨佛。",
    "X33n0631_001:0494c08": "今經亦有八歲龍女。頓證南方。則此眾深本。豈可",
    "X33n0631_001:0494c09": "測量也哉。△三緊那羅眾。",
    "X33n0631_001:0494c10": "有四緊那羅王(至)各與若干百千眷屬俱。",
    "X33n0631_001:0494c11": "首句總標。緊那羅。帝釋法樂神也。亦云真陀羅。此",
    "X33n0631_001:0494c12": "翻疑神。人身而有一角。似人非人。見者生疑故。佛",
    "X33n0631_001:0494c13": "說法時。諸天絃歌而頌法門者。即此神也。次句下。",
    "X33n0631_001:0494c14": "別列。法緊那羅。奏四諦法者。以四諦有軌持義故。",
    "X33n0631_001:0494c15": "妙法緊那羅。奏十二因緣法者。以因緣法。較之四",
    "X33n0631_001:0494c16": "諦為盡善故。大法緊那羅。奏六度法者。以六度法。",
    "X33n0631_001:0494c17": "揀小乘故。持法緊那羅。總奏前三法者。以一音普",
    "X33n0631_001:0494c18": "咏諦緣六度。有總持義故。末句總結。可知。△四乾",
    "X33n0631_001:0494c19": "闥婆眾。",
    "X33n0631_001:0494c20": "有四乾闥婆王(至)各與若干百千眷屬俱。",
    "X33n0631_001:0494c21": "首句總標。乾闥婆。帝釋俗樂神也。亦云乾陀羅。此",
    "X33n0631_001:0494c22": "翻齅香。亦翻香陰。以此眾齅香為食。以香資陰故。",
    "X33n0631_001:0494c23": "次句下。別列。樂乾闥婆。舞干羽者。如庭列八佾之",
    "X33n0631_001:0494c24": "類。樂音乾闥婆。歌律呂者。如聲叶五音之類。美乾",
    "X33n0631_001:0495a01": "闥婆。較前樂乾闥婆。猶為盡美。葢舞之精而妙者。",
    "X33n0631_001:0495a02": "美音乾闥婆。較前樂音。猶為盡美。葢歌之和而雅",
    "X33n0631_001:0495a03": "者。末句總結。然此上二部。或是內祕實德。外現權",
    "X33n0631_001:0495a04": "相。或是多生有緣。得預高會。俱未可定。△五阿修",
    "X33n0631_001:0495a05": "羅眾。",
    "X33n0631_001:0495a06": "有四阿修羅王(至)各與若干百千眷屬俱。",
    "X33n0631_001:0495a07": "首句總標。阿修羅。亦云阿素洛。此翻無端正。以此",
    "X33n0631_001:0495a08": "類有端正女。無端正男故。亦云非天。以此類福報",
    "X33n0631_001:0495a09": "似天。位德非天故。準楞嚴說有四種。一卵生。於鬼",
    "X33n0631_001:0495a10": "道中。以護法力。乘通入空。從卵而生。屬鬼趣攝。二",
    "X33n0631_001:0495a11": "胎生。於諸天中。降德貶墜。其所卜居。隣於日月。從",
    "X33n0631_001:0495a12": "胎而出。屬人趣攝。三化生。執持世界。力洞無畏。能",
    "X33n0631_001:0495a13": "與梵王帝釋爭權。因變化有。屬天趣攝。四濕生。生",
    "X33n0631_001:0495a14": "大海心。沉水穴口。旦遊虗空。暮歸水宿。因濕氣有。",
    "X33n0631_001:0495a15": "畜生趣攝。今經修羅。或亦四種俱有。若列名者。似",
    "X33n0631_001:0495a16": "屬天趣。亦兼人鬼。次句下。別列。婆稚。此云被縛。與",
    "X33n0631_001:0495a17": "天帝戰時。曾被縛故。佉羅騫陀。此云廣肩。兩肩寬",
    "X33n0631_001:0495a18": "廣。排海水淹善見城者是也。毗摩質多羅。此云種",
    "X33n0631_001:0495a19": "種疑。心思天位。疑慮多端故。亦云淨心。歸佛受化。",
    "X33n0631_001:0495a20": "其心乃淨故。即天帝妃舍脂之父也。羅睺。此云障",
    "X33n0631_001:0495a21": "日。與天帝戰時。能以手障日故。末句總結。△六迦",
    "X33n0631_001:0495a22": "樓羅眾。",
    "X33n0631_001:0495a23": "有四迦樓羅王(至)各與若干百千眷屬俱。",
    "X33n0631_001:0495a24": "首句總標。迦樓羅。亦云迦留羅。此翻金翅鳥。其翅",
    "X33n0631_001:0495b01": "金色故。俗稱大鵬。兩翅相去。三百六十萬里。披海",
    "X33n0631_001:0495b02": "水以食龍者是也。莊生云。其翼若垂天之雲。葢擬",
    "X33n0631_001:0495b03": "此耳。次句下。別列。大威德者。威懼諸龍。德遵佛化",
    "X33n0631_001:0495b04": "故。大身者。身超羣輩。莊生所謂鵬之大。不知其幾",
    "X33n0631_001:0495b05": "千里是也。大滿者。自大自滿。小視羣輩故。如意珠",
    "X33n0631_001:0495b06": "名。頸有此珠。即以為名。末句總結。然此以上二部。",
    "X33n0631_001:0495b07": "於法師品初。亦蒙廣記。應是多生有緣。攝歸正法。",
    "X33n0631_001:0495b08": "得入高會者也。準後文如來放光之前。身子受記",
    "X33n0631_001:0495b09": "之後。法師廣記之初。更有夜叉。及摩睺羅伽二部。",
    "X33n0631_001:0495b10": "此中亦當有之。葢譯者略之耳。科云八部者。約義",
    "X33n0631_001:0495b11": "立也。八部該羅竟。△三檀眾俱至。",
    "X33n0631_001:0495b12": "韋提提希子阿闍世王與若干百千眷屬俱。",
    "X33n0631_001:0495b13": "韋提希。乃頻婆娑羅王之婦。阿闍世王之母也。此",
    "X33n0631_001:0495b14": "云思惟。因闍王害父。厭離娑婆。依佛所說十六觀",
    "X33n0631_001:0495b15": "經。存想西方。思惟往生故。阿闍世。此云未生怨。未",
    "X33n0631_001:0495b16": "生之時。相師占曰。生必害父。故名以誌之。既生。父",
    "X33n0631_001:0495b17": "令升樓撲之不死。惟損一指。故亦名無指。長信調",
    "X33n0631_001:0495b18": "達之謀。閉父於獄。自主王舍。其母以善言感悟。甫",
    "X33n0631_001:0495b19": "開門請父。其父已死。闍王自知逆罪。乃歸佛求懺。",
    "X33n0631_001:0495b20": "今欲假母善。以掩子惡。故曰韋提希子。母實未來。",
    "X33n0631_001:0495b21": "惟是子來。故曰阿闍世王。其逆罪因緣。詳出涅槃。",
    "X33n0631_001:0495b22": "非今所急。不錄。末句。明所統之眾。人王既出。人民",
    "X33n0631_001:0495b23": "載道。兼之宮眷臣屬。其數不知有幾。故云若干等",
    "X33n0631_001:0495b24": "也。科以檀眾者。雖有王眷之分。既到佛地。咸稱施",
    "X33n0631_001:0495c01": "主故(問。佛在人中說法。人眾何其少耶。答。文略不載。人實不少。準無量義經。列四輪王。復有國",
    "X33n0631_001:0495c02": "王國臣。國民士女。今經後文亦云。及諸小王。轉輪聖王等。其廣可知)。分科別列竟。△",
    "X33n0631_001:0495c03": "二敘儀總結。",
    "X33n0631_001:0495c04": "各禮佛足退坐一面。",
    "X33n0631_001:0495c05": "首句請法之儀。三乘八部等。不會而同。故云各禮",
    "X33n0631_001:0495c06": "佛足。下句聞法之式。既禮足已。分班就座。故云退",
    "X33n0631_001:0495c07": "坐一面。非大眾俱在一面也。又各禮佛足者。表以",
    "X33n0631_001:0495c08": "權就實。會三歸一之義。退坐一面者。表同受果記",
    "X33n0631_001:0495c09": "異界取證之義。六緣證信序竟。△二一光發起序。",
    "X33n0631_001:0495c10": "(一光。即眉間毫光。法華大教。從此而興。故云發起序也。又此序亦名別序。別在當經故。如大彌陀以世尊",
    "X33n0631_001:0495c11": "色變發起。首楞嚴以慶喜墮淫發起。隨經各別故。亦云經前序。以是未說經前。問答弄引。發起教端故)",
    "X33n0631_001:0495c12": "分四。一顯相逗機。二放光東照。三會眾騰疑。四問",
    "X33n0631_001:0495c13": "答發起。初(顯相者。未放光前。先顯四相。一說經。二入定。三雨華。四動地。葢以會眾時至緣",
    "X33n0631_001:0495c14": "熟。大機將發。故現此相以逗之。所以會眾有歡喜合掌一心觀佛。憤憤悱悱之狀也)分三。一",
    "X33n0631_001:0495c15": "說經入定。二雨華動地。三大眾喜觀。初。",
    "X33n0631_001:0495c16": "爾時世尊四眾圍繞(至)無量義處三昧身心不動。",
    "X33n0631_001:0495c17": "初眾集說經。爾時者。法會大眾。各禮退坐時也。世",
    "X33n0631_001:0495c18": "尊者。十號之一。為三界師。作四生父。世出世間所",
    "X33n0631_001:0495c19": "尊重故。四眾者。即出家二眾。在家二眾。以三乘八",
    "X33n0631_001:0495c20": "部等。詳分雖有種種差別。總論不出僧俗四眾故。",
    "X33n0631_001:0495c21": "又古德於一眾之中。更開為四。一者權謀智鑒。知",
    "X33n0631_001:0495c22": "時知機。為發起眾。如彌勒文殊等。二者緣合時熟。",
    "X33n0631_001:0495c23": "聞即得道。為當機眾。如身子迦葉等。三者帶果行",
    "X33n0631_001:0495c24": "因。匡輔法化。為影嚮眾。如觀音普賢等。四者過去",
    "X33n0631_001:0496a01": "根淺。現在不解。為結緣眾。如隨喜成因等。據此則",
    "X33n0631_001:0496a02": "但標四眾。即攝一切眾也。圍繞者。前後左右。簇擁",
    "X33n0631_001:0496a03": "法王。如萬派朝宗。羣星拱北之狀。又前云退坐。此",
    "X33n0631_001:0496a04": "云圍繞者。乃將行供養。重整威儀之義。供養者。借",
    "X33n0631_001:0496a05": "物表誠。總通三業。恭敬者。具儀傳心。別屬身業。尊",
    "X33n0631_001:0496a06": "重者。志念專注。別屬意業。讚歎者。頌稱德業。別屬",
    "X33n0631_001:0496a07": "口業。準無量義經。供養有天香天衣等物。恭敬有",
    "X33n0631_001:0496a08": "合掌叉手等儀。尊重有一心瞻仰等語。讚歎有大",
    "X33n0631_001:0496a09": "哉大悟等偈。無非極顯為法之誠也。為諸菩薩者。",
    "X33n0631_001:0496a10": "所被之機。揀非二乘。說大乘經者。能被之法。揀非",
    "X33n0631_001:0496a11": "小道。又三乘同會。獨為菩薩說大者。正令三乘恥",
    "X33n0631_001:0496a12": "小慕大。所謂斑鳩樹上啼。意在蔴畬裏也。名無量",
    "X33n0631_001:0496a13": "義者。彼經佛自釋云。無量義。即一法也。其一法者。",
    "X33n0631_001:0496a14": "所謂無相(此明無量為一。一亦不可得故)。無相不相(此釋無相之義。葢以相與",
    "X33n0631_001:0496a15": "不相俱無。乃真無相也)。名為實相(此句出體。正以真無相故。一切莫壞。是為實相理也)。",
    "X33n0631_001:0496a16": "從一實相。生無量法。所謂二法三道四果(此明一為無量。",
    "X33n0631_001:0496a17": "若權實二法。若三乘道理。若四聖果位。皆從此生故)。據此則無量義經。亦以",
    "X33n0631_001:0496a18": "實相為體。以此體能攝能生一切諸法。故名無量",
    "X33n0631_001:0496a19": "義。教菩薩法者。非機不演。佛所護念者。非時不說。",
    "X33n0631_001:0496a20": "葢恐授受非人。生謗招愆。展演不時。反失利益。今",
    "X33n0631_001:0496a21": "經所謂久默斯要。不務速說者。亦斯意也。佛說下。",
    "X33n0631_001:0496a22": "說畢入定。已者對機而言。以經本無已。成益斯已。",
    "X33n0631_001:0496a23": "耳。結謂交相盤結。半坐曰跏。跏加也。謂先以左足",
    "X33n0631_001:0496a24": "加於右膝。全坐曰趺。趺復也。謂次以右足復於左",
    "X33n0631_001:0496b01": "膝。此入定之儀也。又坐必跏趺者。略有八益。一對",
    "X33n0631_001:0496b02": "治掉舉。二對治昏沉。三對治散亂。四破諸魔軍。五",
    "X33n0631_001:0496b03": "生他敬心。六天人適悅。七非世受用。八不共外道。",
    "X33n0631_001:0496b04": "往古諸佛。盡行此法。今佛亦然。故云結跏趺坐。無",
    "X33n0631_001:0496b05": "量義處。標定名也。夫義既無量。即無處所。亦無出",
    "X33n0631_001:0496b06": "入。今約智與理冥時。一切法義。悉皆現前。義言處",
    "X33n0631_001:0496b07": "及入耳。三昧。此云正定。不共外道。非彼邪定故。亦",
    "X33n0631_001:0496b08": "云正受。不共凡夫。非世受用故。身心不動者。外肅",
    "X33n0631_001:0496b09": "形儀。內斂心神。所謂身體及手足。靜然安不動。其",
    "X33n0631_001:0496b10": "心常憺怕。未曾有散亂也。說經入定竟。△二雨華",
    "X33n0631_001:0496b11": "動地。",
    "X33n0631_001:0496b12": "是時天雨曼陀羅華(至)普佛世界六種震動。",
    "X33n0631_001:0496b13": "初天人興供。由上聞佛說經。已蒙教益。見佛入定。",
    "X33n0631_001:0496b14": "復冀進聞。故雨華興供。以明謝前請後之意。是時。",
    "X33n0631_001:0496b15": "即說經入定時也。曼陀羅華等。舊翻小白大白。其",
    "X33n0631_001:0496b16": "色白故。新翻小適意大適意。謂香色具足。適可人",
    "X33n0631_001:0496b17": "意故。曼殊沙華等。舊翻小赤大赤。其色赤故。新翻",
    "X33n0631_001:0496b18": "小柔軟大柔軟。謂艶麗輕嬌。柔軟可愛故。散佛及",
    "X33n0631_001:0496b19": "眾者。供主以及伴也。若作表法釋者。華表知見。四",
    "X33n0631_001:0496b20": "者。表住行向地。開示悟入。言眾生知見本具。如華",
    "X33n0631_001:0496b21": "本天成。柰久隱情識。如色香不現。今將開示悟入。",
    "X33n0631_001:0496b22": "故以天雨四華表之。散佛及眾者。表開示悟入。因",
    "X33n0631_001:0496b23": "果該徹之義。普佛下。地祇變相。言上來說經入定。",
    "X33n0631_001:0496b24": "原為引發大心。其奈二乘人等。竟如不見不聞。故",
    "X33n0631_001:0496c01": "動地變相。以示觸目驚心之意。普佛世界者。準後",
    "X33n0631_001:0496c02": "彌勒偈云。而此世界。葢指一佛化境言也。六種震",
    "X33n0631_001:0496c03": "動者。古德釋云。隱隱有聲曰震。砰磕發嚮曰吼。令",
    "X33n0631_001:0496c04": "物警心曰擊。此三皆聲。總名為震。搖颺不安曰動。",
    "X33n0631_001:0496c05": "自下昇高曰起。埨壠凹凸曰湧。此三皆形。總名為",
    "X33n0631_001:0496c06": "動。合云六種震動。又六種之中。各開為三。如一方",
    "X33n0631_001:0496c07": "名動四天下名徧動。大千界為普徧動。餘五亦然。",
    "X33n0631_001:0496c08": "合名十八相動。今普佛世界。而云六種者。舉總該",
    "X33n0631_001:0496c09": "別之義。若作表法釋者。地表無明。六動表住行向",
    "X33n0631_001:0496c10": "地等妙。六位破斷。言眾生無明磅礴。如地相堅固。",
    "X33n0631_001:0496c11": "無始習氣。難為動搖。今將聞斯法。圓破六位無明。",
    "X33n0631_001:0496c12": "故以地搖六動表之。雨華動地竟。△三大眾喜",
    "X33n0631_001:0496c13": "觀。",
    "X33n0631_001:0496c14": "爾時會中比丘比丘尼(至)歡喜合掌一心觀佛。",
    "X33n0631_001:0496c15": "初通標會眾。比丘。即憍陳如等。比丘尼。即大愛道",
    "X33n0631_001:0496c16": "等。優婆塞夷。此云近事男女。謂久近三寶。承事供",
    "X33n0631_001:0496c17": "養。如此方男女。持齋奉戒之類。通敘不載者。譯者",
    "X33n0631_001:0496c18": "略故。檀眾攝故。又此四眾。亦兼菩薩。以菩薩有在",
    "X33n0631_001:0496c19": "家出家。各以其類攝故。然則此中四眾。即通序中",
    "X33n0631_001:0496c20": "三乘眾也。天即天王天眾。龍即龍王龍眾。夜叉。此",
    "X33n0631_001:0496c21": "云暴惡。亦云勇徤。亦云捷疾。謂其性暴惡。其力勇",
    "X33n0631_001:0496c22": "徤。其行捷疾故。乾闥婆。即俗樂神眾。阿修羅。即非",
    "X33n0631_001:0496c23": "天神眾。迦樓羅。即金翅鳥眾。緊那羅。即法樂神眾。",
    "X33n0631_001:0496c24": "摩睺羅伽。此云大蠎神。什曰。是地龍而腹行也。通",
    "X33n0631_001:0497a01": "序中。無夜叉摩睺羅伽二部。仍科八部者以此。人",
    "X33n0631_001:0497a02": "攝四民。該四眾不盡之機。非人攝餘趣。該八部不",
    "X33n0631_001:0497a03": "盡之機。及諸小王者。即阿闍世王等。十六國散粟",
    "X33n0631_001:0497a04": "王是。轉輪聖王。準阿含有四種。一金輪王。人壽八",
    "X33n0631_001:0497a05": "萬歲時出世。乘金輪寶。王四天下。統攝四洲。二銀",
    "X33n0631_001:0497a06": "輪王。人壽六萬歲時出世。乘銀輪寶。王三天下。不",
    "X33n0631_001:0497a07": "攝北洲。三銅輪王。人壽四萬歲時出世。乘銅輪寶。",
    "X33n0631_001:0497a08": "王二天下。不攝西北二洲。四鐵輪王。人壽二萬歲",
    "X33n0631_001:0497a09": "時出世。乘鐵輪寶。王一天下。惟攝南洲。此四輪王。",
    "X33n0631_001:0497a10": "增劫出世。各有輪寶。自然湧現。乘輪遊行。隨境化",
    "X33n0631_001:0497a11": "導。故云轉輪聖王。準通序中。但云阿闍世王。今云",
    "X33n0631_001:0497a12": "及諸小王。轉輪聖王。則前文之略可知。(問。輪王出增劫。佛出",
    "X33n0631_001:0497a13": "減劫。時既不同。焉入高會。答。此有二義。一謂此方減劫。他方增劫。緣合時熟乘輪至故。二謂如來說法。延",
    "X33n0631_001:0497a14": "促同時。增劫減劫隨機。各見故)是諸下。總結喜觀。大眾。即如上所",
    "X33n0631_001:0497a15": "標。四眾八部等。得未曾有者。有三義。一經未有。無",
    "X33n0631_001:0497a16": "量義經。異常說故。二定未有。無量義定。異常修故",
    "X33n0631_001:0497a17": "三境未有。雨華動地。異常見故。歡喜者。心懷踴躍。",
    "X33n0631_001:0497a18": "合掌者。身起恭敬。一心者。志念專注。觀佛者瞪矇",
    "X33n0631_001:0497a19": "不瞬。皆是憤憤悱悱。可啟可發之狀。故向下如來。",
    "X33n0631_001:0497a20": "眉際分輝之不容己也。顯相逗機竟。△二放光東",
    "X33n0631_001:0497a21": "照分二。一一光所照之境。二諸境所現之相。初。",
    "X33n0631_001:0497a22": "爾時佛放眉間白毫相光(至)上至阿迦尼吒天。",
    "X33n0631_001:0497a23": "爾時。即大眾喜觀時也。佛放光者。因有可啟可發",
    "X33n0631_001:0497a24": "之機。先施不言之教。以開發請之端故。眉間。即兩",
    "X33n0631_001:0497b01": "眉中間。不偏不倚。表中道妙理。法身德。實相體也。",
    "X33n0631_001:0497b02": "白毫相者。三十二相之一。凖觀佛三昧經云。佛初",
    "X33n0631_001:0497b03": "生時。牽長五尺。至成道時。牽長丈五。如琉璃筒。內",
    "X33n0631_001:0497b04": "外皎潔。表真空淨理。解脫德。實相相也。光從相出。",
    "X33n0631_001:0497b05": "故曰白毫相光。表妙有圓理。般若德。實相用也。照",
    "X33n0631_001:0497b06": "於東方者。東方為羣動之首。表此經為諸經中上",
    "X33n0631_001:0497b07": "故。又東方就下。為眾流之統歸。表今經純圓。為教",
    "X33n0631_001:0497b08": "法之都會故。一界為一佛化境。萬八千界。極言其",
    "X33n0631_001:0497b09": "分量廣也。靡無也。無不周徧。表一乘實相。統法界",
    "X33n0631_001:0497b10": "而無遺故。阿鼻。此云無間。亦云無遮。亦云無救。謂",
    "X33n0631_001:0497b11": "受苦無間。無遮無救故。婆沙云。贍部之下。過五百",
    "X33n0631_001:0497b12": "踰繕那。始有其獄。故名地獄。阿迦尼吒。此云質礙",
    "X33n0631_001:0497b13": "究竟。即色究竟天。葢質礙即色也。然此天在色界",
    "X33n0631_001:0497b14": "最上。阿鼻在欲界最下。上至下至。中該人修鬼畜。",
    "X33n0631_001:0497b15": "表一乘實相。彌六道而無剩故。一光所照之境竟。",
    "X33n0631_001:0497b16": "△二諸境所現之相三。一眾生機感。二諸佛化應。",
    "X33n0631_001:0497b17": "三機盡化息。初。",
    "X33n0631_001:0497b18": "於此世界盡見彼土六趣眾生。",
    "X33n0631_001:0497b19": "此界指本佛化境。彼土。指萬八千土。佛光所照。遠",
    "X33n0631_001:0497b20": "近不隔。故云於此盡見。六趣。謂天人修羅地獄鬼",
    "X33n0631_001:0497b21": "畜。由彼生而趣此。死而趣彼。故云趣也。眾生者。眾",
    "X33n0631_001:0497b22": "緣和合而受生故。此科即感佛應世之由。與今佛",
    "X33n0631_001:0497b23": "未出世前。眾生機感義同。方便品云。我以佛眼觀。",
    "X33n0631_001:0497b24": "見六道眾生等。即此義也。△二諸佛化應二。一從",
    "X33n0631_001:0497c01": "實施權。二會權歸實。初二。一從實。二施權。初。",
    "X33n0631_001:0497c02": "又見彼土現在諸佛及聞諸佛所說經法。",
    "X33n0631_001:0497c03": "彼土。指萬八千土。諸佛。即萬八千佛。由上六趣昇",
    "X33n0631_001:0497c04": "沉。熏動大悲。示成正覺。現坐道場。故云現在。亦於",
    "X33n0631_001:0497c05": "佛光中現。故又見也。及聞諸佛者。萬八千土。如在",
    "X33n0631_001:0497c06": "目前。不惟見其形。又復聞其聲故。所說經法。即諸",
    "X33n0631_001:0497c07": "佛雖知根鈍。且稱本懷。演大華嚴。獨被上根。凖後",
    "X33n0631_001:0497c08": "彌勒偈云。演說經典。微妙第一。義屬華嚴無疑。此",
    "X33n0631_001:0497c09": "與今佛初成正覺。演大華嚴義同。方便品云。我始",
    "X33n0631_001:0497c10": "坐道場。觀樹亦經行。於三七日中。思惟如是事等。",
    "X33n0631_001:0497c11": "即此義也。△二施權。",
    "X33n0631_001:0497c12": "并見彼諸比丘比丘尼(至)優婆夷諸修行得道者。",
    "X33n0631_001:0497c13": "既見從實。又見施權。故云并見。彼諸比丘等。即轉",
    "X33n0631_001:0497c14": "照三會之機。論內證有三乘之別。論外貌惟四眾",
    "X33n0631_001:0497c15": "之表。故云諸比丘等。修行得道。兼因與果言之。論",
    "X33n0631_001:0497c16": "修行有諦緣六度之異。論得道有聞緣菩薩之殊。",
    "X33n0631_001:0497c17": "故云諸修行等。此與今佛三七日後。隨宜說法義",
    "X33n0631_001:0497c18": "同。但機顯教隱。講者多昧。方便品云。尋念過去佛。",
    "X33n0631_001:0497c19": "所行方便力。我今所得道。亦應說三乘等。即此義",
    "X33n0631_001:0497c20": "也。從實施權竟。△二會權歸實。",
    "X33n0631_001:0497c21": "復見諸菩薩摩訶薩(至)種種相貌行菩薩道。",
    "X33n0631_001:0497c22": "見之再四。故云復也。諸菩薩。指法華高會之機。既",
    "X33n0631_001:0497c23": "經方等彈斥。般若淘汰。皆上上機。故云摩訶薩也。",
    "X33n0631_001:0497c24": "因緣。指所秉教理。以所秉教理。為生信發解之因",
    "X33n0631_001:0498a01": "緣故。云種種者。以教分六度。理別六宗。詳後彌勒",
    "X33n0631_001:0498a02": "偈中自知。忍可不疑曰信。由教而生。了知不昧曰",
    "X33n0631_001:0498a03": "解。由理而生。故曰因教生信。緣理發解。但所秉教",
    "X33n0631_001:0498a04": "理不同。生信發解亦異。故云種種。如信布施者。自",
    "X33n0631_001:0498a05": "能解了財法無畏之義等。相貌者。指起行造修而",
    "X33n0631_001:0498a06": "言。葢以信解存乎中。行修發於外。但以信解不同。",
    "X33n0631_001:0498a07": "行修亦異。故亦以種種言之。此與今佛四十年後。",
    "X33n0631_001:0498a08": "會權歸實義同。亦由機顯教隱。講者多昧。方便品",
    "X33n0631_001:0498a09": "云。於諸菩薩中。正直捨方便。但說無上道等。即此",
    "X33n0631_001:0498a10": "義也(試觀萬八千土。一切諸佛。皆是從實施權。會權歸實。今佛當說法華。自可窺見一班。向後",
    "X33n0631_001:0498a11": "彌勒問云。為欲說。此為當授記。想由此而推度。所謂發起者。正在於是)諸佛化應竟。",
    "X33n0631_001:0498a12": "△三機盡化息。",
    "X33n0631_001:0498a13": "復見諸佛般涅槃者(至)以佛舍利起七寶塔。",
    "X33n0631_001:0498a14": "初二句。諸佛滅度。般涅槃。此云圓寂。謂應化已圓。",
    "X33n0631_001:0498a15": "斂身入寂故。亦云滅度。謂暫時息滅度生事故。或",
    "X33n0631_001:0498a16": "云無真不圓。無妄不寂。故云圓寂。滅煩惱流。度生",
    "X33n0631_001:0498a17": "死海。故云滅度。此約斷證而言。非事論也。今以事",
    "X33n0631_001:0498a18": "論。不取常釋。此與今佛說法華已。轉雙林。說涅槃。",
    "X33n0631_001:0498a19": "入滅度義同。後四句。滅後起塔。般涅槃後者。薪盡",
    "X33n0631_001:0498a20": "火息。煙滅灰飛時也。以舍利起塔者。有二義。一謂",
    "X33n0631_001:0498a21": "感佛恩德。供舍利如供聖容故。二謂顯佛遺化。與",
    "X33n0631_001:0498a22": "人天作種福因故。舍利。具云舍利羅。亦云室利羅。",
    "X33n0631_001:0498a23": "此翻靈骨。骨以靈稱者。是如來戒定熏成。現光現",
    "X33n0631_001:0498a24": "相。誠求必應故。起猶造也。造塔必以七寶者。雖為",
    "X33n0631_001:0498b01": "顯敬。亦表法身真常。七財莊嚴之義。塔。略梵語。具",
    "X33n0631_001:0498b02": "云塔波。此翻高顯處。處必高顯者。表佛德巍峩。人",
    "X33n0631_001:0498b03": "天瞻仰之義。此與今佛滅度之後。分布舍利。起塔",
    "X33n0631_001:0498b04": "供養義同(佛滅後事。詳見涅槃。避繁不錄)。放光東照竟。△二會眾",
    "X33n0631_001:0498b05": "騰疑二。一彌勒疑念。二大眾疑念。初。",
    "X33n0631_001:0498b06": "爾時彌勒菩薩作是念(至)希有之相我今當問。",
    "X33n0631_001:0498b07": "初推審因緣。作是念者。口不言而心自忖意。目前",
    "X33n0631_001:0498b08": "之事。故曰今者。現神變相者。一光東照。神用莫測。",
    "X33n0631_001:0498b09": "神也。諸佛化儀。變狀難思。變也。如此神變。豈徒現",
    "X33n0631_001:0498b10": "哉。反復推審。必有因緣。故曰以何因緣。而有此瑞。",
    "X33n0631_001:0498b11": "此瑞即指光相。以命世罕覩。故稱為瑞。今佛下。思",
    "X33n0631_001:0498b12": "惟發問。光相因緣。惟佛能知。彌勒擬欲問佛。見佛",
    "X33n0631_001:0498b13": "入定。不知何時方起。故曰今者世尊。入於三昧。正",
    "X33n0631_001:0498b14": "以見決疑之無人也。擬欲自決。又以一光東照。逈",
    "X33n0631_001:0498b15": "超言思。諸佛化儀。現非尋常。故曰是不可思議。現",
    "X33n0631_001:0498b16": "希有事。彌勒展轉思惟。必得事諳理明。因深智勝。",
    "X33n0631_001:0498b17": "兼德足服人者。乃可發明此事。銷釋羣疑。故曰當",
    "X33n0631_001:0498b18": "以問誰。誰能答者。復作下。指人決疑。彌勒正思惟",
    "X33n0631_001:0498b19": "時。覷見文殊。轉念決疑得人。故曰復作此念。是者",
    "X33n0631_001:0498b20": "指定之詞。文殊師利。正所指決疑人也。法王子者",
    "X33n0631_001:0498b21": "不取十住。葢以文殊影嚮輔化。為諸佛慧命所係。",
    "X33n0631_001:0498b22": "名法王子。親近者。影嚮不離。供養者。理事雙修。是",
    "X33n0631_001:0498b23": "皆文殊多劫深因。故云已曾。過去無量等。極言其",
    "X33n0631_001:0498b24": "近供之廣。必應見此等。以值佛既廣。見識自多故。",
    "X33n0631_001:0498c01": "準後又殊領答文云。我於過去諸佛。曾見斯瑞。則",
    "X33n0631_001:0498c02": "文殊底蘊。今被彌勒已覷破矣。我今當問者。問意",
    "X33n0631_001:0498c03": "已決。葢彌勒深知文殊。能決根心之疑也(問。歎德文云供",
    "X33n0631_001:0498c04": "養無量百千諸佛。未嘗獨指文殊。何故放光現瑞彌勒不知。反推文殊為供佛之多乎。答。彌勒不知。略示",
    "X33n0631_001:0498c05": "二義。一約實行。二約權現。約實行者初地不知二地等覺不知妙覺。今放光現瑞。是如來自所證境。非彌",
    "X33n0631_001:0498c06": "勒補處智分。約權現者。彌勒權謀智鑒。知時知機。欲成簧鼓之儀。示同不知之相。反推文殊亦二。一約表",
    "X33n0631_001:0498c07": "法。二約影嚮約表法者。文殊表根本智。借彼發起。顯此經非智莫解故。約影嚮者。文殊乃久已成佛彌勒",
    "X33n0631_001:0498c08": "以補處較之。雖供佛多。未免有稍遜意故)。彌勒疑念竟。△二大眾疑念。",
    "X33n0631_001:0498c09": "爾時比丘比丘尼優婆塞(至)神通之相今當問誰。",
    "X33n0631_001:0498c10": "爾時者。與彌勒疑念同時。非異時也。四眾義攝菩",
    "X33n0631_001:0498c11": "薩。天龍鬼神。義攝八部。等攝人及非人。小王輪王。",
    "X33n0631_001:0498c12": "葢此中疑念之眾。即前文喜觀之眾也。咸猶皆也。",
    "X33n0631_001:0498c13": "事非尋常。舉眾通疑。故云咸作此念。是佛光明句。",
    "X33n0631_001:0498c14": "正指所念之事。言神通相者。一光東照。廣狹無礙。",
    "X33n0631_001:0498c15": "一化頓彰。延促同時。皆如來不可思議之神通也。",
    "X33n0631_001:0498c16": "會眾疑同彌勒。復無方以求人。故但云今當問誰",
    "X33n0631_001:0498c17": "古德云。大疑大悟。小疑小悟。不疑不悟。前雖說經",
    "X33n0631_001:0498c18": "入定。雨華動地。而法會大眾。但知歡喜合掌。一心",
    "X33n0631_001:0498c19": "觀佛。是不疑也。今復動以光相。示以離言。乃得困",
    "X33n0631_001:0498c20": "心衡慮。則啐啄之應。可希冀矣。會眾騰疑竟。△四",
    "X33n0631_001:0498c21": "問答發起二。一彌勒請問。二文殊領答。初二。一略",
    "X33n0631_001:0498c22": "問。二詳問。初二。一長行。偈頌。初。",
    "X33n0631_001:0498c23": "爾時彌勒菩薩欲自決疑(至)悉見彼佛國界莊嚴。",
    "X33n0631_001:0498c24": "初將問之狀。彌勒憂兕不泰。視定文殊。雖言未出",
    "X33n0631_001:0499a01": "口。而意已彰著。故云。欲自決疑。此經家描寫之語",
    "X33n0631_001:0499a02": "也。又觀四眾等。是彌勒推己及人之意。意謂。我以",
    "X33n0631_001:0499a03": "補處智分。尚不能知。況復餘眾。故用目而循歷之。",
    "X33n0631_001:0499a04": "是謂觀也。及諸天龍等。是用目由近及遠之意。意",
    "X33n0631_001:0499a05": "謂。四眾久近世尊。尚不能知。況餘眾乍入高會。故",
    "X33n0631_001:0499a06": "依次而徧目之。是謂及也。疑存乎內。形現於外。觀",
    "X33n0631_001:0499a07": "其外而知其內。故曰眾會之心。謂上所云觀者。觀",
    "X33n0631_001:0499a08": "眾會疑念之心也。而問下。正問之語。必問文殊者。",
    "X33n0631_001:0499a09": "欲資大智。以決根心之疑故。此瑞即指光相。相不",
    "X33n0631_001:0499a10": "徒施。故問何因緣有。一光東照。神化莫測。一代時",
    "X33n0631_001:0499a11": "化。變通無窮。故云神通相也。放大光明。舉能照之",
    "X33n0631_001:0499a12": "光。照於二句。舉所照之境。不言上至下至者。問之",
    "X33n0631_001:0499a13": "略故。悉見二句。舉境所現相。國界莊嚴。義攝一化",
    "X33n0631_001:0499a14": "始終。以國界有佛說法。有眾修道。即莊嚴故。△二",
    "X33n0631_001:0499a15": "偈頌(準諸經偈頌有二。一祇夜。此云重頌。謂重頌長行故。二伽陀此云孤起。謂孤然而起故。祇",
    "X33n0631_001:0499a16": "夜如向後重頌。伽陀如龍女偈讚。又天台於祇夜頌中。復開為二。一超頌。謂長行在後。偈頌在前。超越餘",
    "X33n0631_001:0499a17": "文而頌故。二追頌。謂長行在前。偈頌在後。追其已失而頌故。今於超頌追頌之外。復開為四。一廣頌。謂長",
    "X33n0631_001:0499a18": "行中略。偈頌中廣。二略頌。謂長行中廣。偈頌中略。三補頌。謂義順長行。而長行却無文相。應是長行未周",
    "X33n0631_001:0499a19": "偈頌補出。揀非伽陀之偈。四義頌。謂廣略等義。交雜難分。或義似長行而。文稍不類。講者若遇超頌。追頌",
    "X33n0631_001:0499a20": "之處。須宜交叉指授。若遇廣頌略頌之處。不必依長行分科。或開一為多。或合多為一。各隨文便俱得。至",
    "X33n0631_001:0499a21": "於補頌。義頌。不必一一貼合長行。依文析義可也。今向下乃重頌長行。而為文稍略。屬略頌攝)(標頌云)。",
    "X33n0631_001:0499a22": "於是彌勒菩薩欲重宣此義以偈問曰。",
    "X33n0631_001:0499a23": "於是。謂於是時也。此義。仍指長行。必欲重宣者。有",
    "X33n0631_001:0499a24": "四義。一隨國土。以天竺散華之後。多用貫華。如此",
    "X33n0631_001:0499b01": "方序後為銘。二隨樂欲。以人情有樂散華。有樂貫",
    "X33n0631_001:0499b02": "華。如此方樂文樂詩。三隨生解。以智性有解散華。",
    "X33n0631_001:0499b03": "有解貫華。如此方解文解詩。四隨根器。以根器有",
    "X33n0631_001:0499b04": "利有鈍。利者一聞即解。鈍者再說方曉。今是頌更",
    "X33n0631_001:0499b05": "有二義。一請求慇勤。二為眾不倦。具此諸義。故欲",
    "X33n0631_001:0499b06": "重宣。若向後佛說重頌。更有二義。一表慈誨諄切。",
    "X33n0631_001:0499b07": "二為眾集前後。非今偈義。偈者梵音之略。具云偈",
    "X33n0631_001:0499b08": "他。仍譌也。正云阿[少/兔]卒都波。此云讚頌。無論四言",
    "X33n0631_001:0499b09": "乃至七言。四句乃至多句。皆可名之。今云偈問者。",
    "X33n0631_001:0499b10": "是彌勒糅長行之義。作貫華以問也(此是標頌向下正頌)。",
    "X33n0631_001:0499b11": "文殊師利導師何故眉間白毫大光普照。",
    "X33n0631_001:0499b12": "首句稱名。示問有所屬也。導師者。佛之別稱。以能",
    "X33n0631_001:0499b13": "說法導眾。現相引迷。為引導之師故。何故者。徵問",
    "X33n0631_001:0499b14": "之詞。頌上以何因緣等義。眉間二句。即前能照之",
    "X33n0631_001:0499b15": "光。并所照之境。頌上放大光明。照於東方等義。不",
    "X33n0631_001:0499b16": "云所現之相者。偈從略故。略問竟。△二詳問(上以急於",
    "X33n0631_001:0499b17": "求決。故有略問。此恐陳義不周故又詳問。然此詳問一科。雖義順長行。而長行却無文相。葢彌勒依前後",
    "X33n0631_001:0499b18": "所見。詳悉補出。屬補頌攝)。分四。一兼陳顯相。二正陳放光。三結",
    "X33n0631_001:0499b19": "見求決。四防難申問。初(疑念本為放光。但雨華動地等。又為放光前相。故兼",
    "X33n0631_001:0499b20": "陳之。以見敘事有源)。",
    "X33n0631_001:0499b21": "雨曼陀羅曼殊沙華(至)身意快然得未曾有。",
    "X33n0631_001:0499b22": "初陳天人興供。四華舉二者。大小不分故。栴檀義",
    "X33n0631_001:0499b23": "翻與藥。香名也。以此香能除病故。今以風從華過。",
    "X33n0631_001:0499b24": "其氣如之。故云栴檀香風。陣陣襲來。淑氣宜人。故",
    "X33n0631_001:0499c01": "云悅可眾心。表開示悟入。法味普及之義。雨華敷",
    "X33n0631_001:0499c02": "地。不見塵土沙礫。香風撲鼻。不聞雜穢充滿。故云",
    "X33n0631_001:0499c03": "以是因緣。地皆嚴淨。表開示悟入後。心地清淨之",
    "X33n0631_001:0499c04": "義。而此下。陳地祇變相。可知。後四句。陳大眾喜觀。",
    "X33n0631_001:0499c05": "部類也。出家二眾。在家二眾。其類有四故。不言餘",
    "X33n0631_001:0499c06": "部者。舉親以攝疎也。咸皆歡喜者。歡雨華之有因。",
    "X33n0631_001:0499c07": "喜地動之非常誠中形外。故云身意快然。未曾見",
    "X33n0631_001:0499c08": "聞者。今獲見聞。故云得未曾有(則。雨華動地之前更有說經入定二",
    "X33n0631_001:0499c09": "相。何不俱陳。答。無量義經。正被菩薩彌勒無所疑故。經既不疑。定自了了。故并不陳)。△二正",
    "X33n0631_001:0499c10": "陳放光二。一一光所照之境。二諸境所現之相。初。",
    "X33n0631_001:0499c11": "眉間光明照於東方(至)從阿鼻獄上至有頂。",
    "X33n0631_001:0499c12": "眉間句。即前能照之光。照於等。即前所照之境。萬",
    "X33n0631_001:0499c13": "八千土。約一光橫照而論。皆如金色者。佛光所映。",
    "X33n0631_001:0499c14": "表一切法界。咸同佛界故。從阿下。約一光竪照而",
    "X33n0631_001:0499c15": "論。有即質礙。頂即究竟。約義略言。從偈便也。一光",
    "X33n0631_001:0499c16": "所照之境竟。△二諸境所現之相三。一眾生機感。",
    "X33n0631_001:0499c17": "二諸佛化應。三機盡化息。初。",
    "X33n0631_001:0499c18": "諸世界中六道眾生(至)受報好醜於此悉見。",
    "X33n0631_001:0499c19": "首句。重舉前境。道猶路也。三善三惡。往返遊行。其",
    "X33n0631_001:0499c20": "道有六。故云六道眾生。趣猶向也。生而向此。死而",
    "X33n0631_001:0499c21": "向彼。云故生死所趣。善業惡業。各有多種。束之惟",
    "X33n0631_001:0499c22": "十。謂身三口四意三也。持之則善。犯之則惡。各能",
    "X33n0631_001:0499c23": "牽連生死。故名業緣。緣即牽連義也。善報惡報。亦",
    "X33n0631_001:0499c24": "有多種。束之惟六。如上品善因。報在天上。中品善",
    "X33n0631_001:0500a01": "因。報在人間。下品善因。報在修羅。皆名好報。上品",
    "X33n0631_001:0500a02": "惡因。報在地獄。中品惡因。報在餓鬼。下品惡因。報",
    "X33n0631_001:0500a03": "在畜生。皆名醜報。若微細分之。因果實繁。如一品",
    "X33n0631_001:0500a04": "因中。更開為三。則善惡各有九品。以致天有勝劣。",
    "X33n0631_001:0500a05": "人有貴賤。一道之中。品類不齊。所謂眾生境界不",
    "X33n0631_001:0500a06": "可思議。業報不可思議。今以隨因感果。如影隨形。",
    "X33n0631_001:0500a07": "故云善惡業緣。受報好醜。如上所說。一目無遺。故",
    "X33n0631_001:0500a08": "云於此悉見。前云。於此世界。盡見彼土。六趣眾生。",
    "X33n0631_001:0500a09": "此則較前稍加詳耳。眾生機感竟。△二諸佛化應",
    "X33n0631_001:0500a10": "二。一從實施權。二會權歸實。初二。一從實。二施權。",
    "X33n0631_001:0500a11": "初。",
    "X33n0631_001:0500a12": "又覩佛聖主師子(至)教諸菩薩無數億萬。",
    "X33n0631_001:0500a13": "覩亦見也。萬八千土。各有世尊成道。故云諸佛。既",
    "X33n0631_001:0500a14": "成道已。超諸聖而獨尊。故曰聖主。威光赫弈。驚魔",
    "X33n0631_001:0500a15": "外以潛踪。故稱師子。演說經典。即指初說華嚴。積",
    "X33n0631_001:0500a16": "行菩薩。[月*暴]腮鱗於龍門。上德聲聞。杜視聽於嘉會。",
    "X33n0631_001:0500a17": "故曰微妙。如須彌落羣峯之高。似杲日奪眾景之",
    "X33n0631_001:0500a18": "耀。故曰第一。其聲即說法之聲。清淨者。不濁不雜。",
    "X33n0631_001:0500a19": "平和嘹喨。乃至聖福德之相也。出猶轉也。以聲惟",
    "X33n0631_001:0500a20": "渾淪。不能詮法。轉為曲折之音故。柔軟者。八音之",
    "X33n0631_001:0500a21": "一。謂不急不暴。調柔和軟。因地柔和善順所致。七",
    "X33n0631_001:0500a22": "處九會。被機無量。故云教諸菩薩。無數億萬。是皆",
    "X33n0631_001:0500a23": "圓頓大根。始見佛身。即入佛慧者也。前云。又見彼",
    "X33n0631_001:0500a24": "土。現在諸佛。及聞諸佛所說經法。但約能說所說。",
    "X33n0631_001:0500b01": "此則長出其聲清淨四句。兼約能被所被也。△二",
    "X33n0631_001:0500b02": "施權二。一總陳。二別陳。初。",
    "X33n0631_001:0500b03": "梵音深妙令人樂聞(至)照明佛法開悟眾生。",
    "X33n0631_001:0500b04": "首二句。承上起下。梵音。三十二相之一。兼前清淨",
    "X33n0631_001:0500b05": "柔軟二義。因中常軟語故。果感此相。圓頓大教。獨",
    "X33n0631_001:0500b06": "被圓頓大根。故稱深妙。此承上文稱性極談。不逗",
    "X33n0631_001:0500b07": "羣機之義。令人樂聞者。屈抑本懷。隨他意語。此起",
    "X33n0631_001:0500b08": "下文隨宜說法。巧被羣機之義。必承上以起下者。",
    "X33n0631_001:0500b09": "顯諸佛施權。非得已也。各於下。正以總陳。各於。揀",
    "X33n0631_001:0500b10": "非法性。世界。揀非受用。以法性塵剎混融。莫定邊",
    "X33n0631_001:0500b11": "疆。受用賢聖自住。非關化境。今以隱勝現劣。各據",
    "X33n0631_001:0500b12": "化土。故云各於世界。講說與演說不同。演者直指",
    "X33n0631_001:0500b13": "義。講者分析義。此乃從本起末。析一為三。故云講",
    "X33n0631_001:0500b14": "說。正法。揀非偏邪。以華嚴大教難投。羣機流於凡",
    "X33n0631_001:0500b15": "外。今說三乘。對治凡夫偏執。外道邪見。故以正法",
    "X33n0631_001:0500b16": "名之。三乘之法皆以因緣為宗。但淺深不同。有即",
    "X33n0631_001:0500b17": "空即假即中之別。故云種種。以無量喻者。有一因",
    "X33n0631_001:0500b18": "緣。即有一事跡可喻。葢為直言不了者之所施設。",
    "X33n0631_001:0500b19": "照明佛法者。約教而論。以小機不契大教。使佛法",
    "X33n0631_001:0500b20": "不行。是不明也。今以因緣之炬。譬喻之燈。照了佛",
    "X33n0631_001:0500b21": "法。使得顯明故。開悟眾生者。約機而論。以大教不",
    "X33n0631_001:0500b22": "逗小機。令眾生無益。是不悟也。今以因緣之方。譬",
    "X33n0631_001:0500b23": "喻之便。開示眾生。令得悟入故。據此照明開悟二",
    "X33n0631_001:0500b24": "句。則顯實之旨。已露大端。彌勒尚推不知。是謂具",
    "X33n0631_001:0500c01": "擇法眼。真箇不知也。此科前文所無。葢譯者為避",
    "X33n0631_001:0500c02": "重煩。留此互出耳。總陳竟。△二別陳。",
    "X33n0631_001:0500c03": "若人遭苦厭老病死(至)求無上慧為說淨道。",
    "X33n0631_001:0500c04": "初說聲聞乘。若人遭苦者。聲聞根鈍。以苦諦為初",
    "X33n0631_001:0500c05": "門。故聲聞之機。多遭困苦。以知苦而後斷集故。諸",
    "X33n0631_001:0500c06": "苦之中。老病死甚。故獨厭之。餘非不厭。在所緩也。",
    "X33n0631_001:0500c07": "厭之一字。正聲聞得力處。以遭苦者多。厭苦者少。",
    "X33n0631_001:0500c08": "既知厭苦。自不終於苦矣。又厭之一字。亦二乘狹",
    "X33n0631_001:0500c09": "劣處。謂由厭苦故。速出三界。不發大心不得成佛",
    "X33n0631_001:0500c10": "也。為說涅槃者。欲令慕滅之意。涅槃即滅諦也。此",
    "X33n0631_001:0500c11": "翻滅度。滅見思惑。度分段死故。際邊際也。諸苦邊",
    "X33n0631_001:0500c12": "際。灰泯而極。若盡苦而身智仍存。猶是邊際未了。",
    "X33n0631_001:0500c13": "今依小乘涅槃取灰斷果。故云盡諸苦際。文缺集",
    "X33n0631_001:0500c14": "道二諦者。舉果以該因故。次四句。說緣覺乘。若人",
    "X33n0631_001:0500c15": "有福者。緣覺根利。以集諦為初門。故緣覺之機。多",
    "X33n0631_001:0500c16": "出福樂。以恣福易於起惑故。曾供養佛者。出有福",
    "X33n0631_001:0500c17": "之因也。勝法即因緣之法。較前四諦為勝故。志求",
    "X33n0631_001:0500c18": "二字。正緣覺得力處。以有福者多。求法者少。既知",
    "X33n0631_001:0500c19": "志求。自不為福所迷矣。為說緣覺者。緣字從教。即",
    "X33n0631_001:0500c20": "十二因緣。覺字從機。即七十七智。謂佛說十二因",
    "X33n0631_001:0500c21": "緣。令依七十七智。覺真諦理也。末四句。說菩薩乘。",
    "X33n0631_001:0500c22": "菩薩具佛種性。當紹佛位。故以佛子稱之。躬行實",
    "X33n0631_001:0500c23": "踐曰修。依果立因曰行。略明六度。廣有多門。故以",
    "X33n0631_001:0500c24": "種種言之。無上慧。即佛慧也。佛慧尊極。故稱無上。",
    "X33n0631_001:0501a01": "求之一字。正菩薩得力處。以修行者多。求慧者少。",
    "X33n0631_001:0501a02": "既知求慧。自不滯有漏之因矣。為說淨道者。示以",
    "X33n0631_001:0501a03": "佛果淨道。令彼成無漏因。不以有為染心而修諸",
    "X33n0631_001:0501a04": "行故。前云。并見彼諸比丘比丘尼。優婆塞優婆夷。",
    "X33n0631_001:0501a05": "諸修行得道者。今則機教雙陳。三乘各別言之。益",
    "X33n0631_001:0501a06": "知其為轉照三會之事矣。從實施權竟。△二會權",
    "X33n0631_001:0501a07": "歸實二。一結前起後。二正陳機宜。初。",
    "X33n0631_001:0501a08": "文殊師利我住於此(至)如是眾多今當略說。",
    "X33n0631_001:0501a09": "初結前見聞。我住於此者。不離耆闍崛山。見聞若",
    "X33n0631_001:0501a10": "斯者。指上所見所聞。謂仗佛光明。不離耆闍崛山。",
    "X33n0631_001:0501a11": "所見所聞。已若斯之多矣。後三句。起後略說。言所",
    "X33n0631_001:0501a12": "見所聞。不但如上之多。更有未陳。故曰及千億事。",
    "X33n0631_001:0501a13": "事即向下六度等事。以千計億者。極言其事之多",
    "X33n0631_001:0501a14": "故。如是者。通指已陳未陳之相。言已陳之相。已云",
    "X33n0631_001:0501a15": "多矣。況及未陳。故云眾多。多而且眾。盡說不能。有",
    "X33n0631_001:0501a16": "疑在懷。不說不得。故云今當略說。又略有二義。一",
    "X33n0631_001:0501a17": "唯略教。以上從實施權。皆機教雙陳。今下會權歸",
    "X33n0631_001:0501a18": "實。存機略教故。二兼略機。以最後極談。攝機甚廣。",
    "X33n0631_001:0501a19": "況萬八千土。豈言所能述。若今下所陳。略多存少",
    "X33n0631_001:0501a20": "故。此科前文所無。乃彌勒敘置語也。△二正陳機",
    "X33n0631_001:0501a21": "宜分二。一總標種種因緣。二別陳信解相貌。初。",
    "X33n0631_001:0501a22": "我見彼土恒沙菩薩種種因緣而求佛道。",
    "X33n0631_001:0501a23": "首句。重舉前境。恒沙菩薩者。即法華高會之機。恒",
    "X33n0631_001:0501a24": "即恒河。亦云殑伽河。此翻天堂來。以此河自雪山",
    "X33n0631_001:0501b01": "頂。阿耨達池流出。狀其來處最高故。河中金沙混",
    "X33n0631_001:0501b02": "流。其細如麵。今以其沙對菩薩者。極言其數之多",
    "X33n0631_001:0501b03": "故。種種因緣。如前。不言信解相貌者。義在別陳中",
    "X33n0631_001:0501b04": "故。末句。結其所宗。言所秉因緣。雖有種種。而原其",
    "X33n0631_001:0501b05": "本意。惟在佛果。如千逕九逵。咸會王城。故云而求",
    "X33n0631_001:0501b06": "佛道。△二別陳信解相貌二。一次第緩陳。二不次",
    "X33n0631_001:0501b07": "急說。初六。一布施。二持戒。三忍辱。四精進。五禪定。",
    "X33n0631_001:0501b08": "六智慧。初三。一外施。二內外施。三內施。初。",
    "X33n0631_001:0501b09": "或有行施金銀珊瑚(至)三界第一諸佛所歎。",
    "X33n0631_001:0501b10": "或者。不定之詞。言萬八千土。相貌多端。恍惚如見。",
    "X33n0631_001:0501b11": "故云或有行施。金銀。質產於鑛。愈鍊愈精。舉世通",
    "X33n0631_001:0501b12": "用寶也。珊瑚。石中之寶。從波斯國。及師子國來。形",
    "X33n0631_001:0501b13": "似鹿角。色赤而潤。以此土多尚赤故。為世所珍。真",
    "X33n0631_001:0501b14": "珠。亦云珍珠。或出蛤蚌。或出蛇[瑙王+虫]。以類有勝劣。故",
    "X33n0631_001:0501b15": "價值不等。摩尼。珠名也。此翻無垢。其體清淨故。亦",
    "X33n0631_001:0501b16": "云如意。欲求所須。焚香拜祝。隨意能雨故。善友入",
    "X33n0631_001:0501b17": "海。即求此也。硨磲碼碯。俱出於石。故四字從石。硨",
    "X33n0631_001:0501b18": "磲潔白中最。碼碯雜色非一。似玉非玉。并為世寶。",
    "X33n0631_001:0501b19": "金剛者。最堅最利。能壞於一切。一切無能壞故。古",
    "X33n0631_001:0501b20": "德云。梵語斫迦羅。此云金剛。帝釋所有之寶。力士",
    "X33n0631_001:0501b21": "所持之杵。薄福眾生。目不能見。據此知非此土所",
    "X33n0631_001:0501b22": "有。諸珍二字。總該一切珍奇。言無寶不施也。奴婢。",
    "X33n0631_001:0501b23": "僕隷通稱。車乘。輪轂總名。用此為施者。備聽用以",
    "X33n0631_001:0501b24": "供乘遊也。寶飾輦輿者。珍寶為飾。人夫而駕。故輦",
    "X33n0631_001:0501c01": "字從夫從車。似王乘。非常御也。歡喜布施者。作益",
    "X33n0631_001:0501c02": "我想。揀非迫不得已。如割身肉之類。回向佛道者。",
    "X33n0631_001:0501c03": "回此功德。以向佛道。所謂不求人天福報。小果權",
    "X33n0631_001:0501c04": "乘是也。是乘。即指佛乘。願得者。依之發心。期於必",
    "X33n0631_001:0501c05": "得。所謂惟依最上乘。發菩提心是也。是乘乃最上",
    "X33n0631_001:0501c06": "一乘。得之則出世成佛。故云三界第一。是乘乃諸",
    "X33n0631_001:0501c07": "佛心要。得之乃命脈相通。故為諸佛所歎。然此中",
    "X33n0631_001:0501c08": "似惟財施。其實義攝三檀。如歡喜布施。求者不懼。",
    "X33n0631_001:0501c09": "則攝無畏施。願成佛道。自起化他之行。則攝法施。",
    "X33n0631_001:0501c10": "兼本財施。則三檀具矣。後倣此。外施竟。△二內外",
    "X33n0631_001:0501c11": "施(車馬妻子屬外財身肉手足屬內財)。",
    "X33n0631_001:0501c12": "或有菩薩駟馬寶車(至)及妻子施求無上道。",
    "X33n0631_001:0501c13": "初車馬布施。駟馬四馬也。寶車珍御也。珍寶所成。",
    "X33n0631_001:0501c14": "駕以四馬。故云駟馬寶車。欄楯前後檻也。華葢車",
    "X33n0631_001:0501c15": "上覆也。軒謂左右廂也。雜彩為飾。故云軒飾。布施",
    "X33n0631_001:0501c16": "者。到處布散。隨乞施與。借此因行。以成果德也。復",
    "X33n0631_001:0501c17": "見下。身眷布施。身謂全身。肉手足三。皆身分攝。妻",
    "X33n0631_001:0501c18": "與夫相為表裏。子與父相為作述。皆眷屬攝。施之",
    "X33n0631_001:0501c19": "一字。總通身眷。然人之所最重者。莫過身命。最愛",
    "X33n0631_001:0501c20": "者。莫過妻子。今菩薩為道忘軀。外形骸如桎梏。求",
    "X33n0631_001:0501c21": "真厭假。觀妻妾如畫瓶。故并施之。末句。總結所為。",
    "X33n0631_001:0501c22": "言菩薩所以內外俱捨者。總為求無上道。準後提",
    "X33n0631_001:0501c23": "婆達多品。佛自述云。吾於多劫。常作國王。願求無",
    "X33n0631_001:0501c24": "上菩提。欲滿六波羅蜜。勤行布施。心無悋惜。象馬",
    "X33n0631_001:0502a01": "七珍。國城妻子。乃至身肉手足等。即此類也。△三",
    "X33n0631_001:0502a02": "內施。",
    "X33n0631_001:0502a03": "又見菩薩頭目身體欣樂施與求佛智慧。",
    "X33n0631_001:0502a04": "去目傷體。僅壞其形。其施稍易。斷頭殺身。兼絕其",
    "X33n0631_001:0502a05": "命。其施甚難。今乃歡欣好樂。施與乞者。正以所得",
    "X33n0631_001:0502a06": "者重。而所失者輕耳。準報恩經大光明王。喚乞頭",
    "X33n0631_001:0502a07": "婆羅門云。汝今遠來。從我乞頭。我以慈心。憐愍汝",
    "X33n0631_001:0502a08": "故。不逆汝意。令我來世得智慧頭。施與汝等。今云",
    "X33n0631_001:0502a09": "求佛智慧。即彼意也(問。父母遺體。不可毀傷。曾子所以啟衾為戒。如果頭目俱",
    "X33n0631_001:0502a10": "捨。身體并施。得毋陷於不孝之罪耶。答。事有變常務有重輕。豈不聞殺身成仁。如比干剖腹之類。至今無",
    "X33n0631_001:0502a11": "有能議其非者。況求出世大道。又非世間忠孝可比。將見多生父母。獲益之無窮。十方賢聖。歡喜之不盡。",
    "X33n0631_001:0502a12": "又誰謂其不能全身。而責其為不孝之罪乎)。布施竟。△二持戒。",
    "X33n0631_001:0502a13": "文殊師利我見諸王(至)剃除鬚髮而被法服。",
    "X33n0631_001:0502a14": "陳說既繁。恐不經意。故重稱其名以告之。萬八千",
    "X33n0631_001:0502a15": "土。多有王子行道。故云我見諸王。往詣佛所者。表",
    "X33n0631_001:0502a16": "往非餘。誠意晉見故。問無上道者。自念善法教民。",
    "X33n0631_001:0502a17": "無濟於世。別求出世之道。普度迷情。此即攝有情",
    "X33n0631_001:0502a18": "戒也。便捨者。飄然不顧之義。率土之境。皆為王之",
    "X33n0631_001:0502a19": "所樂。故稱樂土。帝居曰宮。有丹楹刻桷之制。君御",
    "X33n0631_001:0502a20": "曰殿。有鳷鵲鳳凰之稱。輔佐曰臣。有百爾臣工之",
    "X33n0631_001:0502a21": "司。嬪妃曰妾。有三千粉黛之姿。凡此皆最為難捨。",
    "X33n0631_001:0502a22": "今云便捨者。由詣佛問道。自覺世樂非真。故飄然",
    "X33n0631_001:0502a23": "長往而不顧焉。如非重道輕榮。視天下如敝屣者。",
    "X33n0631_001:0502a24": "不能如此。此即攝善法戒也。剃除鬚髮者。表出塵",
    "X33n0631_001:0502b01": "之風度。而被法服者。絕世諦之儀容。此即攝律儀",
    "X33n0631_001:0502b02": "戒也。持戒竟。△三忍辱。",
    "X33n0631_001:0502b03": "或見菩薩而作比丘獨處閒靜樂誦經典。",
    "X33n0631_001:0502b04": "而作比丘者。棄俗為道。剃髮染衣。外絕五欲。內淨",
    "X33n0631_001:0502b05": "五篇。此約持戒明忍。不接人事曰獨處。遠離諠雜",
    "X33n0631_001:0502b06": "曰閒靜。又獨處者。絕抗對故。閒靜者。入深禪故。此",
    "X33n0631_001:0502b07": "約禪定明忍。朝斯夕斯曰樂誦。聖賢成法曰經典。",
    "X33n0631_001:0502b08": "葢欲借彼成法。資生正慧。故朝斯夕斯而樂誦之。",
    "X33n0631_001:0502b09": "此約智慧明忍。必約三學以明忍者。欲斷其流。務",
    "X33n0631_001:0502b10": "絕其源之義。葢以不能忍者。多緣三毒而起。如彼",
    "X33n0631_001:0502b11": "此相貪。以至凌辱交至。彼此相瞋。以至忘身及親。",
    "X33n0631_001:0502b12": "癡迷不了。以至結怨懷恨。今菩薩三學既備。三毒",
    "X33n0631_001:0502b13": "自息。不惟能忍彼辱。亦且無辱可忍。是不忍之忍。",
    "X33n0631_001:0502b14": "乃真忍也。忍辱竟。△四精進。",
    "X33n0631_001:0502b15": "又見菩薩勇猛精進入於深山思惟佛道。",
    "X33n0631_001:0502b16": "勇猛者。悍勞不怯。忍苦不辭之義。精進者。諸緣不",
    "X33n0631_001:0502b17": "雜。一念直前之義。深山。謂窮壑邃谷。人烟曠絕。住",
    "X33n0631_001:0502b18": "則與木石居。行則與鹿豕遊。飯糗茹草。寂寞難堪。",
    "X33n0631_001:0502b19": "今云入者。必是情忘世務。心死溪山。所謂楖栗橫",
    "X33n0631_001:0502b20": "肩不顧人。直入千峰萬峰去。亦如剛被世人知處",
    "X33n0631_001:0502b21": "所。又移茅茨入深山之類。思惟佛道者。結其所為。",
    "X33n0631_001:0502b22": "言菩薩所以入深山者。葢以佛道幽深。非浮泛可",
    "X33n0631_001:0502b23": "階。借彼懸崖絕巘。入正觀以思惟耳。古人於心地",
    "X33n0631_001:0502b24": "發明之後。三二十年住山。長養聖胎。即此意也。△",
    "X33n0631_001:0502c01": "五禪定。",
    "X33n0631_001:0502c02": "又見離欲常處空閑(至)以千萬偈讚諸法王。",
    "X33n0631_001:0502c03": "初從淺入深禪。欲謂五欲。即色聲香味觸也。必離",
    "X33n0631_001:0502c04": "之者。以能為禪定障故。空閑乃無欲之地。必常處",
    "X33n0631_001:0502c05": "者。以暫離欲境。不能動靜一如。借彼以堅其心故。",
    "X33n0631_001:0502c06": "此約初心淺修言也。深修者。有漸次工夫。謂漸次",
    "X33n0631_001:0502c07": "深入。以造其極故。禪。半梵語。具云禪那。此翻靜慮。",
    "X33n0631_001:0502c08": "慮即微細觀照。揀非任運分別。故以靜言。定者對",
    "X33n0631_001:0502c09": "治散亂。亦靜慮義。今并言者。華梵雙稱。義易了故。",
    "X33n0631_001:0502c10": "神通有六。一天眼。二天耳。三他心。四宿命。五神境。",
    "X33n0631_001:0502c11": "六漏盡。今言五通者。以大乘教中。惟佛許漏盡。餘",
    "X33n0631_001:0502c12": "皆不許故。然此五通。雖由禪定而發。非靜極情忘",
    "X33n0631_001:0502c13": "者亦不能得。今既云得。即深修之驗也。後四句。從",
    "X33n0631_001:0502c14": "深入妙禪。安禪者。揀上離欲求禪。謂不思而得。不",
    "X33n0631_001:0502c15": "勉而中。所謂深禪是也。合掌等。揀上處閑求靜。謂",
    "X33n0631_001:0502c16": "不起滅定。現諸威儀。所謂妙禪是也。以千萬偈者。",
    "X33n0631_001:0502c17": "或稱因頌果。或讚功論德。比興不同。吟咏各異故。",
    "X33n0631_001:0502c18": "大經云。讚佛相好。當願眾生。成就佛身。證無相法。",
    "X33n0631_001:0502c19": "今云讚諸法王。自寓回向眾生意也。又安禪屬定。",
    "X33n0631_001:0502c20": "偈讚屬慧。既能安禪偈讚。必是定慧圓融。不惟不",
    "X33n0631_001:0502c21": "被癡定所縛。亦不為狂慧所悞矣。禪定竟。△六智",
    "X33n0631_001:0502c22": "慧。",
    "X33n0631_001:0502c23": "復見菩薩智深志固(至)濟地獄苦令入佛道。",
    "X33n0631_001:0502c24": "初明大喜慧。智深謂天資聰敏。不住淺解。志固謂",
    "X33n0631_001:0503a01": "歡喜進求。不退初心。由智深故。所以能問諸佛。古",
    "X33n0631_001:0503a02": "德所謂扣關擊節。善咨心要是也。由志固故。所以",
    "X33n0631_001:0503a03": "聞悉受持。古德所謂文義雙持。瓶瀉不遺是也。次",
    "X33n0631_001:0503a04": "八句。明大慈慧。外息諸緣。內起正觀。故云定慧具",
    "X33n0631_001:0503a05": "足。所謂惺惺不礙寂寂。寂寂不礙惺惺是也。以無",
    "X33n0631_001:0503a06": "二句。有為機施權之義。以用也。無量喻者。或因明",
    "X33n0631_001:0503a07": "示暗。或舉淺況深。機宜無量。權巧譬喻亦無量故。",
    "X33n0631_001:0503a08": "為眾者。為彼人天聞緣等機。講法者。分析戒善諦",
    "X33n0631_001:0503a09": "緣等法。如謂言詞方便力。令一切歡喜是也。欣樂",
    "X33n0631_001:0503a10": "二句。有稱理顯實之義。稱理直談。本懷始暢。故云",
    "X33n0631_001:0503a11": "欣樂說法。緣合時熟。聞即得道。故云化諸菩薩。破",
    "X33n0631_001:0503a12": "者摧滅義。魔半梵語。具云魔羅。此翻奪命。傷法身",
    "X33n0631_001:0503a13": "奪慧命故。準髻珠喻中。有陰魔惱魔死魔等。故以",
    "X33n0631_001:0503a14": "兵眾言之。鼓者催軍號令。法能策勵行人。義相似",
    "X33n0631_001:0503a15": "故。故以為喻。而猶故也。承上起下之詞。言菩薩所",
    "X33n0631_001:0503a16": "以講權說實者。正為破魔兵眾。故擊權實法鼓。催",
    "X33n0631_001:0503a17": "賢聖軍與共戰耳。又見下。明大捨慧。寂然者。不動",
    "X33n0631_001:0503a18": "義。即返觀內照。晏默者。安靜義。即觀智相應。觀智",
    "X33n0631_001:0503a19": "相應。故感天龍恭敬。如空生晏坐。帝釋散華之類。",
    "X33n0631_001:0503a20": "不以為喜者。以觀智相應時。心境兩忘。忘心亦忘。",
    "X33n0631_001:0503a21": "忘忘亦忘。尚不知有法可取。而况非法恭敬。詎能",
    "X33n0631_001:0503a22": "動其心乎。所謂法尚應捨。何況非法是也。末四句。",
    "X33n0631_001:0503a23": "明大悲慧。處林謂外絕境累。安處林野。放光謂心",
    "X33n0631_001:0503a24": "垢洗除。慧光發現。所謂淨極光通是也。又處林放",
    "X33n0631_001:0503b01": "光者。以我之靜。形彼地獄之苦。熏動大悲。放同體",
    "X33n0631_001:0503b02": "光也。獄苦本空。因眾生無法自濟。從畢竟無。成畢",
    "X33n0631_001:0503b03": "竟有。今蒙悲光救濟。如湯潑雪。似炬消暗。故云濟",
    "X33n0631_001:0503b04": "地獄苦。佛道本圓。因眾生無法自資。從畢竟有。成",
    "X33n0631_001:0503b05": "畢竟無。今蒙慧光照觸。如種遇潤。似木逢春。故云",
    "X33n0631_001:0503b06": "令入佛道。凖華嚴地獄蒙光。頓超十地之階。即此",
    "X33n0631_001:0503b07": "類也。次第緩陳竟。△二不次急說(前科乃初呈問端。預備精詳。故",
    "X33n0631_001:0503b08": "六度各依次第。而緩以陳之。今因萬八千土。事相多端。只見者裏布施。那裏持戒。者裏修慧。那裏坐禪等。",
    "X33n0631_001:0503b09": "滿目皆菩薩行道。故不暇於次第。而急以說之)分六。一精進。二持戒。三忍",
    "X33n0631_001:0503b10": "辱。四禪定。五布施。六智慧。初。",
    "X33n0631_001:0503b11": "又見佛子未甞睡眠經行林中勤求佛道。",
    "X33n0631_001:0503b12": "甞猶曾也。睡眠者。四不定心之一。昧略為性(昧揀在定。",
    "X33n0631_001:0503b13": "略揀寤時)。障觀為業。遺教經云。勿以睡眠因緣。令一生",
    "X33n0631_001:0503b14": "空過。今菩薩恐唐棄此生。故未甞睡眠。古德所謂",
    "X33n0631_001:0503b15": "晝三夜三。決志不移是也。經行者。現行雖伏。習氣",
    "X33n0631_001:0503b16": "猶熾。復循環以遣之。如今般舟三昧是也。必於林",
    "X33n0631_001:0503b17": "中者。遠塵絕累。易進道故。如斯精進。無別所為。惟",
    "X33n0631_001:0503b18": "期成佛。故云勤求佛道。△二持戒。",
    "X33n0631_001:0503b19": "又見具戒威儀無缺淨如寶珠以求佛道。",
    "X33n0631_001:0503b20": "具戒者。具有二義。一者秉受義。謂三師七證。秉受",
    "X33n0631_001:0503b21": "戒法故。二者具足義。謂具足禁戒。篇聚無虧故。威",
    "X33n0631_001:0503b22": "儀者。律明三千。依之則有威可畏。有儀可尊故。無",
    "X33n0631_001:0503b23": "缺者。嚴謹防護。蜎飛無損。如草繫鵝珠之類。寶珠",
    "X33n0631_001:0503b24": "內外明徹。淨無瑕穢。而菩薩戒淨如之。古德云。幽",
    "X33n0631_001:0503c01": "溪未足比其清。飛雪無以方其素。故云淨如寶珠。",
    "X33n0631_001:0503c02": "末句。結持戒意。可知。△三忍辱。",
    "X33n0631_001:0503c03": "又見佛子住忍辱力(至)皆悉能忍以求佛道。",
    "X33n0631_001:0503c04": "住者安住。謂處辱如無。內心能安故。力者。準阿含",
    "X33n0631_001:0503c05": "說有六種。謂小兒啼為力。女人瞋為力。國王憍為",
    "X33n0631_001:0503c06": "力。羅漢進為力。諸佛慈為力。比丘忍為力。釋義。則",
    "X33n0631_001:0503c07": "有所長以勝人曰力。今菩薩自住柔順三昧。調伏",
    "X33n0631_001:0503c08": "剛強眾生。無剛不調。無強不伏。故云力也。增上慢",
    "X33n0631_001:0503c09": "人。即未得謂得。未證謂證之流。由彼上慢熏心。見",
    "X33n0631_001:0503c10": "有勝己者。心懷憎嫉。故惡罵而棰打之。皆悉能忍",
    "X33n0631_001:0503c11": "者。以菩薩深證實相平等。怨親一致。揀非勉強遏",
    "X33n0631_001:0503c12": "捺者比也。以求佛道者。如不輕徧記忍謗。終至行",
    "X33n0631_001:0503c13": "滿成佛之類。△四禪定。",
    "X33n0631_001:0503c14": "又見菩薩離諸戲笑(至)億千萬歲以求佛道。",
    "X33n0631_001:0503c15": "首四句。是初心工夫。諸戲笑者。不惟口談非法。即",
    "X33n0631_001:0503c16": "身作肆態。意恣放情。皆是以能妨亂正業。故須離",
    "X33n0631_001:0503c17": "之。癡眷屬者。即不識因果。不信罪福之子弟也。此",
    "X33n0631_001:0503c18": "又不惟妨亂正業。且為戲笑之源。故并離之。智者",
    "X33n0631_001:0503c19": "事理博達。見地超卓。具勘騐龍蛇之睛。秉陶鑄聖",
    "X33n0631_001:0503c20": "賢之手。故須親近。以能為禪定之資故。後四句。是",
    "X33n0631_001:0503c21": "深修工夫。一心除亂者。謂雖離戲笑。猶有微細亂",
    "X33n0631_001:0503c22": "想。故須專一其心而屏除之。攝念山林者。謂雖離",
    "X33n0631_001:0503c23": "癡屬。猶有塵俗餘念。故須山間林下而攝持之。億",
    "X33n0631_001:0503c24": "千萬歲等。謂雖近智者。佛道貴在自肯。故須億千",
    "X33n0631_001:0504a01": "萬歲而誠求之(問。人生在世。歲不滿百。間或有之。見者希矣。今云億千萬歲。以求佛",
    "X33n0631_001:0504a02": "道。此或必無之事。光中妄現耶。抑或實有之事。而我未造其境耶。答。此有二義。一者定力攝持。經多劫如",
    "X33n0631_001:0504a03": "一時。如後文五十小劫。謂如半日。古德所謂一念萬年。萬年一念者是也。二者他界人壽。未必拘定百歲。",
    "X33n0631_001:0504a04": "如此方北俱盧洲。人壽則有千歲。況萬八千土。豈百歲可局哉。汝所謂未造其境者。信矣。若謂光中妄現。",
    "X33n0631_001:0504a05": "則萬八千土。諸佛化儀。皆成虛妄。何以為今經之發起哉)。禪定竟。△五布施。",
    "X33n0631_001:0504a06": "或見菩薩肴膳飲食(至)歡喜無厭求無上道。",
    "X33n0631_001:0504a07": "初別列眾施。肴佳品。膳美饌。飲茶漿。食常食也。湯",
    "X33n0631_001:0504a08": "惟煎劑。藥兼丸散。對病而施。故有百種之多。施佛",
    "X33n0631_001:0504a09": "及僧者。資色身。療病軀故。至貴之衣曰名。至尊之",
    "X33n0631_001:0504a10": "服曰上。如無盡意瓔珞之類。故云價直千萬。或無",
    "X33n0631_001:0504a11": "價衣者。應屬天衣。以人世所無。故無價也。施佛及",
    "X33n0631_001:0504a12": "僧者。嚴相好。順時令故。千萬億種者。揀非少數。栴",
    "X33n0631_001:0504a13": "檀寶舍者。揀非凡材。如給孤精舍之類。臥具者。坐",
    "X33n0631_001:0504a14": "臥之具。準戒經作新臥具。應用二分純黑羊毛。三",
    "X33n0631_001:0504a15": "分白。四分。龍為制。今云眾妙。似不局此。葢即繒纊",
    "X33n0631_001:0504a16": "裀褥。眾寶床榻之類。施佛及僧者。備安居。供坐臥",
    "X33n0631_001:0504a17": "故。清淨園林者。紅塵不到之處。如祇陀園林之類。",
    "X33n0631_001:0504a18": "華果茂盛者。有行樹羅網之致。流泉浴池者。有七",
    "X33n0631_001:0504a19": "珍八德之幽。施佛及僧者。備遊宴。資浣濯故。末四",
    "X33n0631_001:0504a20": "句。總結施意。如是等施者。總指上來四事園林。般",
    "X33n0631_001:0504a21": "般精奇。故曰種種微妙。全無悋惜。故曰歡喜無厭。",
    "X33n0631_001:0504a22": "不求餘果。故曰求無上道。布施竟。△六智慧。",
    "X33n0631_001:0504a23": "或有菩薩說寂滅法(至)以此妙慧求無上道。",
    "X33n0631_001:0504a24": "初文字般若。說者。隨機敷演之義。寂滅。即真諦理",
    "X33n0631_001:0504b01": "也。真諦無相。故以寂滅名之。不云理而云法者。既",
    "X33n0631_001:0504b02": "落言詮。即屬法相故。教詔。即訓誨也。隨機差別。故",
    "X33n0631_001:0504b03": "云種種。眾生。即化機也。依教受化。故云無數。此菩",
    "X33n0631_001:0504b04": "薩以文字般若。起利他行。敷演法性也。或見下。觀",
    "X33n0631_001:0504b05": "照般若。觀者。離言默會之義。諸法。即俗諦相也。俗",
    "X33n0631_001:0504b06": "諦差別。故以諸法名之。不云相而云性者。既入觀",
    "X33n0631_001:0504b07": "境。即屬性分故。既屬性分。惟一真體。故云無有二",
    "X33n0631_001:0504b08": "相。二相尚無。諸法寧有。是則真體凝然。無形無相。",
    "X33n0631_001:0504b09": "無邊無表。故云猶如虗空。此菩薩以觀照般若。起",
    "X33n0631_001:0504b10": "自利行。融通法相也。末四句。實相般若。心無所著",
    "X33n0631_001:0504b11": "者。真俗并遣。言觀雙忘之義。妙慧。即平等大慧。無",
    "X33n0631_001:0504b12": "上道。即一乘實相。言上二有言有觀。總非平等大",
    "X33n0631_001:0504b13": "慧。皆屬麤浮。不名微妙。有真有俗。終乖一乘實相。",
    "X33n0631_001:0504b14": "咸為對待。豈稱無上。今既言觀雙忘。真俗并遣。故",
    "X33n0631_001:0504b15": "云以此妙慧。求無上道。此菩薩以實相般若。起絕",
    "X33n0631_001:0504b16": "待行。破一切著也。齊此以上。兩陳六度之機。葢是",
    "X33n0631_001:0504b17": "彌勒擴充前文。種種信解。種種相貌之義(問。今經三周授",
    "X33n0631_001:0504b18": "記。并未顯彰六度之機。今以此判屬法華。何所據乎。答。有二可據。一據火宅喻後。佛囑身子。略明十種是",
    "X33n0631_001:0504b19": "機。不出六度。故於所被機宜門中。特地拈出。令知六度菩薩。乃當此經之機。二據三周受記之眾。如身子",
    "X33n0631_001:0504b20": "之智慧。迦葉之精進。離婆多之心不倒亂。須菩提之不與物諍等。皆是內祕菩薩之德。潛行六度之行。況",
    "X33n0631_001:0504b21": "夫妙嚴出家。宛同諸王詣佛。不輕弘經。允符比丘住忍。例而推之。足為明證。何言并未顯彰六度之機耶)。",
    "X33n0631_001:0504b22": "諸佛化應竟。△三機盡化息(準前文應有二義。一諸佛滅度。二滅後起",
    "X33n0631_001:0504b23": "塔。今缺初義。而後義能長)。分二。一供養舍利。二起塔嚴國。初。",
    "X33n0631_001:0504b24": "文殊師利又有菩薩佛滅度後供養舍利。",
    "X33n0631_001:0504c01": "菩薩。即生前受化之眾。滅後。當茶毗已竟之時。貯",
    "X33n0631_001:0504c02": "以寶瓶。嚴以香華等。皆名供養。受化感恩。想像聖",
    "X33n0631_001:0504c03": "容者。理合如是耳。△二起塔嚴國。",
    "X33n0631_001:0504c04": "又見佛子造諸塔廟(至)如天樹王其華開敷。",
    "X33n0631_001:0504c05": "初略明。昔喜見菩薩。受淨明德佛遺囑。收取舍利。",
    "X33n0631_001:0504c06": "作八萬四千寶瓶。起八萬四千寶塔。據此。則造諸",
    "X33n0631_001:0504c07": "塔廟者。不惟感恩。亦兼受曯也。恒沙計之。仍稱無",
    "X33n0631_001:0504c08": "數者。極言其塔之多故。寶塔星羅碁布。舍利月燦",
    "X33n0631_001:0504c09": "燈輝。望之起敬。見者生歡。故為嚴飾國界。寶塔下。",
    "X33n0631_001:0504c10": "詳明。塔以寶成。非凡材也。高而云妙者。仰彌高。不",
    "X33n0631_001:0504c11": "可及故。上下二十萬里。故云五千由旬。南北曰縱。",
    "X33n0631_001:0504c12": "東西曰廣。四維無異曰正等。徑過計八萬里。故曰",
    "X33n0631_001:0504c13": "二千由旬。一一塔廟。各千幢幡者。四維剎杆。所懸",
    "X33n0631_001:0504c14": "幢幡。計一千數。如藥王品中。表剎莊嚴。垂諸幡葢",
    "X33n0631_001:0504c15": "是也。露幔。即層層滴水傘也。珠交者。珠網交結之",
    "X33n0631_001:0504c16": "所成故。露幔之角。以寶為鈴。微風吹動。音嚮相和。",
    "X33n0631_001:0504c17": "故云寶鈴和鳴。佛遺舍利以作佛事。天人龍神等。",
    "X33n0631_001:0504c18": "資舍利以作福田。故以香華技樂等而供養之。供",
    "X33n0631_001:0504c19": "而云常者。顯佛德殊勝。雖滅度之後。猶感供不絕",
    "X33n0631_001:0504c20": "也。文殊下。恐疑嚴國之意。重稱其名以告之。佛子",
    "X33n0631_001:0504c21": "起塔。本非嚴飾國界。故云為供舍利。嚴飾塔廟。塔",
    "X33n0631_001:0504c22": "廟既成。疆土因茲生光。故云國界自然。殊特妙好。",
    "X33n0631_001:0504c23": "末二句。喻明妙好之義。天樹王者。大經云。三十三",
    "X33n0631_001:0504c24": "天。有樹名圓生。根深五十由旬。梃高五十由旬。枝",
    "X33n0631_001:0505a01": "布五十由旬。花香五十由旬。帝釋鍾愛。故稱為王。",
    "X33n0631_001:0505a02": "其花開敷者。色香具足。天人共賞。喻塔起國界時。",
    "X33n0631_001:0505a03": "福田殊勝。幽顯俱利。所謂嚴飾及妙好者。正在是",
    "X33n0631_001:0505a04": "矣。正陳放光竟。△三結見求決。",
    "X33n0631_001:0505a05": "佛放一光我及眾會(至)佛子文殊願決眾疑。",
    "X33n0631_001:0505a06": "初結見歎異。佛放句。結能照光。我及等。結所照境。",
    "X33n0631_001:0505a07": "種種句。結所現相。此結見也。從實施權。援眾生出",
    "X33n0631_001:0505a08": "火宅。是為諸佛神力希有。會權歸實。攝三乘入佛",
    "X33n0631_001:0505a09": "慧。是為諸佛智慧希有。葢彌勒因見諸佛權實得",
    "X33n0631_001:0505a10": "宜。而歎異之。此歎異也。後六句。牒疑求決。放一句。",
    "X33n0631_001:0505a11": "牒所疑光。照無句。牒所疑境。我等二句。牒所疑相。",
    "X33n0631_001:0505a12": "此牒疑也。末二句。求決。其義可知。結見求決竟。△",
    "X33n0631_001:0505a13": "四防難申問(古德於此。立四重伏難。而天台承用。今雖略順彼義。未能全同。故以防難",
    "X33n0631_001:0505a14": "申問科之)。分四。一防初難申初問。二防次難申次問。三",
    "X33n0631_001:0505a15": "防三難申三問。四防四難申四問。初(恐文殊承上難云。汝云願",
    "X33n0631_001:0505a16": "決眾疑。眾若有疑。眾即應問。眾既不問。是不疑也。眾既不疑。我何所決。故此防云)。",
    "X33n0631_001:0505a17": "四眾欣仰瞻仁及我世尊何故放斯光明。",
    "X33n0631_001:0505a18": "彌勒意謂。仁者若謂眾既不問。是無所疑者。誤矣。",
    "X33n0631_001:0505a19": "何則。我觀四眾欣仰。瞻仁及我。欣者欣我問。仰者",
    "X33n0631_001:0505a20": "仰仁答。瞻仁者不見仁答。及我者急欲我問。正憂",
    "X33n0631_001:0505a21": "疑不泰之相。此防難也。末二句。申問。葢由不知為",
    "X33n0631_001:0505a22": "說法華。故問何故放光。後云。我見燈明佛。本光瑞",
    "X33n0631_001:0505a23": "如此。以是知今佛。欲說法華經。正答此問。△二防",
    "X33n0631_001:0505a24": "次難申次問(恐又難云。世尊放光。是佛境界。宜共問佛。佛自見答。故此防云)。",
    "X33n0631_001:0505b01": "佛子時答決疑令喜何所饒益演斯光明。",
    "X33n0631_001:0505b02": "彌勒意謂。仁者若謂是佛境界。宜共問佛者。理誠",
    "X33n0631_001:0505b03": "然矣。但時眾有疑在懷。憂兕不泰。待佛出定。不知",
    "X33n0631_001:0505b04": "何時。願佛子及時而答。速決眾疑。以令眾喜。此防",
    "X33n0631_001:0505b05": "難也。末二句。申問。葢彌勒已知多饒利益。但不知",
    "X33n0631_001:0505b06": "畢竟如何。故問何所饒益。演斯光明。後云。今相如",
    "X33n0631_001:0505b07": "本瑞。是諸佛方便。今佛放光明。助發實相義。正答",
    "X33n0631_001:0505b08": "此問。△三防三難申三問(恐又難云。欲決眾疑。宜共籌量。獨令我答。於理",
    "X33n0631_001:0505b09": "不可。故此防云)。",
    "X33n0631_001:0505b10": "佛坐道場所得妙法為欲說此為當授記。",
    "X33n0631_001:0505b11": "彌勒意謂。仁者若謂欲決眾疑。宜共籌量者。我亦",
    "X33n0631_001:0505b12": "知然。但如我管窺佛天。蠡測智海。轉照之化功已",
    "X33n0631_001:0505b13": "極。曲成之方便已周。惟有佛坐道場。所得妙法。四",
    "X33n0631_001:0505b14": "十年來。未曾吐露。此防難也。末二句。申問。葢彌勒",
    "X33n0631_001:0505b15": "已知會權歸實。授記成佛。但不知事屬一貫。故云",
    "X33n0631_001:0505b16": "為欲說此。為當授記。後云。諸人今當知。合掌一心",
    "X33n0631_001:0505b17": "待。佛當雨法雨。充足求道者。正答此問。△四防四",
    "X33n0631_001:0505b18": "難申四問(恐又難云。如汝所說。即是決疑。足令眾喜。何煩我答。故此防云)。",
    "X33n0631_001:0505b19": "示諸佛土眾寶嚴淨(至)瞻察仁者為說何等。",
    "X33n0631_001:0505b20": "佛土寶嚴者。光所照處。轉染成淨故。前缺此義。此",
    "X33n0631_001:0505b21": "中互出。及見諸佛。義該說法度生。舉人以攝法。舉",
    "X33n0631_001:0505b22": "主以攝伴故。此非小緣者。推重其事。不敢擅決之",
    "X33n0631_001:0505b23": "意。彌勒意謂。仁者若謂如我所說。即是決疑者。過",
    "X33n0631_001:0505b24": "矣。何則。我雖馳心下思。測度於說法授記之間。但",
    "X33n0631_001:0505c01": "以示現依正等相。此非小緣。豈可以予比量之智",
    "X33n0631_001:0505c02": "而判決哉。此防難也。末四句。申問。良以法會大眾。",
    "X33n0631_001:0505c03": "有困心衡慮之急。而文殊菩薩。如不見不聞之狀。",
    "X33n0631_001:0505c04": "故代眾而達情曰。文殊。應當了知。現前四眾龍神。",
    "X33n0631_001:0505c05": "各各瞻察仁者。幸勿過謙。以負眾望。今問仁者。究",
    "X33n0631_001:0505c06": "竟為說何等。後云。諸求三乘人。若有疑悔者。佛當",
    "X33n0631_001:0505c07": "為除斷。令盡無有餘。正答此問。以上連申四問。層",
    "X33n0631_001:0505c08": "次秩然。似虗似實。莫可定量。初云世尊何故。放斯",
    "X33n0631_001:0505c09": "光明。全似不知。次云何所饒益。演斯光明。略露鋒",
    "X33n0631_001:0505c10": "芒。又云為說妙法。為當授記。分明合盤托出。至云",
    "X33n0631_001:0505c11": "瞻察仁者。為說何等。却又殃及文殊。是皆彌勒智",
    "X33n0631_001:0505c12": "辯具足。予奪自在。故假若智若愚之狀。演出半吐",
    "X33n0631_001:0505c13": "半露之態。引進權小。仰求大智。所謂憐兒不覺醜",
    "X33n0631_001:0505c14": "也。彌勒請問竟。△二文殊領答二。一略答。二詳答。",
    "X33n0631_001:0505c15": "初二。一惟忖直答。二引古作證。初。",
    "X33n0631_001:0505c16": "爾時文殊師利語彌勒菩薩(至)擊大法鼓演大法義。",
    "X33n0631_001:0505c17": "爾時。即彌勒請問之時。語。謂覿面而告也。以彌勒",
    "X33n0631_001:0505c18": "正為請主。故文殊覿面而告語之。及者聲臨眾耳",
    "X33n0631_001:0505c19": "之義。大士者。菩薩之異名。以能具大道心。超世間",
    "X33n0631_001:0505c20": "士故。準敘分數有八萬。故云諸也。善男子等。呼菩",
    "X33n0631_001:0505c21": "薩。等大眾。欲酧前請。以決法會之疑故。如我惟忖",
    "X33n0631_001:0505c22": "者。文殊自謂。如我所見。思惟忖度也。今佛世尊等。",
    "X33n0631_001:0505c23": "正所惟所忖之事。法而言大者。教大。理大。行大。果",
    "X33n0631_001:0505c24": "亦大故。此總標也。雨大法雨句。別明教大。雨者以",
    "X33n0631_001:0506a01": "潤澤為義。取以喻教者。佛以一乘教法。潤入機心。",
    "X33n0631_001:0506a02": "令彼開佛知見。如天雨雨故。吹大法螺句。別明理",
    "X33n0631_001:0506a03": "大。螺者以號令為義。取以喻理者。佛以一乘理法。",
    "X33n0631_001:0506a04": "號令化機。與彼示佛知見。如軍吹螺故。擊大法鼓",
    "X33n0631_001:0506a05": "句。別明行大。鼓者以策勵為義。取此喻行者。佛以",
    "X33n0631_001:0506a06": "一乘行法。策勵行人。令彼悟佛知見。如陣擊鼓故。",
    "X33n0631_001:0506a07": "演大法義句。別明果大。演義二字。古德直約法釋。",
    "X33n0631_001:0506a08": "今亦作喻。言演義者。如登場作戲之類。謂借彼假",
    "X33n0631_001:0506a09": "相。演出真義。以動人心故。取此喻果者。佛以示成",
    "X33n0631_001:0506a10": "果德。演出一乘果法。竦動機心。令彼入佛知見。如",
    "X33n0631_001:0506a11": "登場演義故。由具上來四種大義。故總以欲說大",
    "X33n0631_001:0506a12": "法標之。此文殊欲酧眾請。如己所見而惟忖之也。",
    "X33n0631_001:0506a13": "惟忖直答竟。△二引古作證。",
    "X33n0631_001:0506a14": "諸善男子我於過去諸佛(至)難信之法故現斯瑞。",
    "X33n0631_001:0506a15": "初引古曾見。過去曾見此瑞者。顯惟忖有本。非臆",
    "X33n0631_001:0506a16": "見也。放已即說大法者。顯答問有據。非妄談也。是",
    "X33n0631_001:0506a17": "故下。證今亦如。言佛佛道同。古佛既爾。今佛亦然",
    "X33n0631_001:0506a18": "故。欲令下。結答前問。欲令二字。出成放光本意。眾",
    "X33n0631_001:0506a19": "生者。總該三乘五性。以一切眾生。莫不有心。凡有",
    "X33n0631_001:0506a20": "心者。皆當作佛。故欲咸得聞知。揀非從前有遮限",
    "X33n0631_001:0506a21": "也。一切世間者。總該九界。謂此經淺而論之。已非",
    "X33n0631_001:0506a22": "凡小可及。深而究之。雖至等覺猶惑。故總云難信。",
    "X33n0631_001:0506a23": "如即權顯實而千二騰疑。即迹顯本而彌勒致辯。",
    "X33n0631_001:0506a24": "葢可見矣。準前彌勒問云。以何因緣而有此瑞。今",
    "X33n0631_001:0506b01": "云欲令眾生。咸得聞知等。故現斯瑞。正應前來略",
    "X33n0631_001:0506b02": "問之義而結答之。必至此而結答者。惟忖引證。乃",
    "X33n0631_001:0506b03": "足取信故。略答竟。△二詳答(前以迷悶事急。故有略答。應前略問之義",
    "X33n0631_001:0506b04": "此恐陳義未周。故又詳答。應前詳問之義)。分二。一長行。二偈頌。初四。一",
    "X33n0631_001:0506b05": "總引燈明。二別明往事。三結會古今。四應問結答。",
    "X33n0631_001:0506b06": "初二。一詳引最初一佛。二略引相繼二萬。初二。一",
    "X33n0631_001:0506b07": "總標化儀。二別明三善。初。",
    "X33n0631_001:0506b08": "諸善男子如過去無量(至)演說正法初善中善後善。",
    "X33n0631_001:0506b09": "如者。指實之詞。謂指彼過去燈明事迹。以實前文",
    "X33n0631_001:0506b10": "過去曾見之語。阿僧祇。此云無數。劫。半梵語。具云",
    "X33n0631_001:0506b11": "劫波。此翻時分。時稱無數。已云久矣。而又云不可",
    "X33n0631_001:0506b12": "思議等者。極顯此法。名標劫外。體居象先。所謂有",
    "X33n0631_001:0506b13": "物先天地也。日月燈明。佛之別號。古德云。日以光",
    "X33n0631_001:0506b14": "明照晝。月以清涼照夜。燈續日月之所不及。如來",
    "X33n0631_001:0506b15": "三智圓明。破世愚暗如之。故以為號。如來應供等。",
    "X33n0631_001:0506b16": "佛之通號。如來者。佛佛道同。後佛出世。如先佛再",
    "X33n0631_001:0506b17": "來。名倣同先德號。應供者。智斷具足。應受供養。名",
    "X33n0631_001:0506b18": "堪為福田號。正徧知者。永離外道邪知。凡小徧知。",
    "X33n0631_001:0506b19": "名揀邪異偏號。明行足者。明足慧滿。行足福圓。名",
    "X33n0631_001:0506b20": "福慧雙隆號。善逝者。逝往也。生死不離而離。涅槃",
    "X33n0631_001:0506b21": "不往而往。名妙往菩提號。世間解者。解了世間性",
    "X33n0631_001:0506b22": "相真偽。名達偽通真號。無上士調御丈夫者。證無",
    "X33n0631_001:0506b23": "上道。超世間士。名無上士。具丈夫力。調御羣品。名",
    "X33n0631_001:0506b24": "調御丈夫。合名悲智究竟號。天人師者。應機說法。",
    "X33n0631_001:0506c01": "善導天人。名模範三界號。佛者。自覺。覺他。覺行圓",
    "X33n0631_001:0506c02": "滿。名三覺圓備號。世尊者。具上九德。世出世間之",
    "X33n0631_001:0506c03": "所尊重。名九界同尊號。此十號者。諸佛同具。自古",
    "X33n0631_001:0506c04": "解釋不同。今刪繁就簡。略難取易。雖稍異古註。而",
    "X33n0631_001:0506c05": "會理無殊。演說正法者。如來出世。開示出世正道。",
    "X33n0631_001:0506c06": "非世邪法故。有益於人曰善。初善。即先照時也。以",
    "X33n0631_001:0506c07": "先照時中。同教一乘人等。獲轉同成別益故。中善。",
    "X33n0631_001:0506c08": "即轉照時也。以轉照時中。小乘人等。獲轉小成大",
    "X33n0631_001:0506c09": "益故。後善。即還照時也。以還照時中。偏教五乘人",
    "X33n0631_001:0506c10": "等。獲轉偏成圓益故。總標化儀竟。△二別明三善。",
    "X33n0631_001:0506c11": "其義深遠其語巧妙(至)三藐三菩提成一切種智。",
    "X33n0631_001:0506c12": "初別明初善。其義深遠句。約理而言。理不自理。必",
    "X33n0631_001:0506c13": "借義以析之。故云其義。稱性直指。羣機絕分。故云",
    "X33n0631_001:0506c14": "深遠。其語巧妙句。約教而言。教不自教。必借語以",
    "X33n0631_001:0506c15": "宣之。故云其語。多方敷演。俱會玄宗。故云巧妙。古",
    "X33n0631_001:0506c16": "德云。既屬華嚴。不合其語巧妙。不知巧而云妙。已",
    "X33n0631_001:0506c17": "寓揀別意故。純一無雜句。約果而言。惟顯佛果。故",
    "X33n0631_001:0506c18": "云純一。不涉餘乘。故云無雜。具足清白等。約行而",
    "X33n0631_001:0506c19": "言。一攝一切。故云具足。從性起修。故曰清白。不惟",
    "X33n0631_001:0506c20": "離於五欲。兼順性法愛亦離。故曰梵行。以梵翻離",
    "X33n0631_001:0506c21": "欲故也。為求下。別明中善。聲聞根鈍。不堪承受大",
    "X33n0631_001:0506c22": "法。故以四諦法說而應之。生老病死。苦諦也。度兼",
    "X33n0631_001:0506c23": "集諦。以度苦必斷集故。度猶脫也。涅槃。滅諦也。究",
    "X33n0631_001:0506c24": "竟義兼道諦。以證滅必修道故。究竟猶證入也。辟",
    "X33n0631_001:0507a01": "支。具云辟支迦羅。此翻緣覺。緣覺根利。能知諸法",
    "X33n0631_001:0507a02": "因緣。故以十二因緣法說而應之。十二因緣者。謂",
    "X33n0631_001:0507a03": "無明緣行。屬過去二支因。行緣識。識緣名色。名色",
    "X33n0631_001:0507a04": "緣六入。六入緣觸。觸緣受。屬現在五支果。受緣愛。",
    "X33n0631_001:0507a05": "愛緣取。取緣有。屬現在三支因。有緣生。生緣老死",
    "X33n0631_001:0507a06": "等。屬未來二支果。詳於化城品釋。菩薩大根。具上",
    "X33n0631_001:0507a07": "求下化之心。欲到彼岸。故以六波羅密說而應之。",
    "X33n0631_001:0507a08": "波羅密。此云到彼岸。謂依此六度法修。能到涅槃",
    "X33n0631_001:0507a09": "彼岸故。令得下。別明後善。會三歸一。普記成佛。故",
    "X33n0631_001:0507a10": "云令得阿耨等。能知一切諸佛道法。能知一切眾",
    "X33n0631_001:0507a11": "生因種。名一切種智。葢上句令其得果。此句令其",
    "X33n0631_001:0507a12": "成智也。詳引最初一佛竟。△二略引相繼二萬。",
    "X33n0631_001:0507a13": "次復有佛亦名日月燈明(至)所可說法初中後善。",
    "X33n0631_001:0507a14": "初次第標名。又同下。兼出姓氏。頗羅墮。此云利根。",
    "X33n0631_001:0507a15": "亦云捷疾。以六根聰利。緣境捷疾為姓也。彌勒下。",
    "X33n0631_001:0507a16": "結告顯同。二萬佛同名同姓。事出罕希。難於取信。",
    "X33n0631_001:0507a17": "故呼名而結告之。字名號。皆稱謂也。通別名號俱",
    "X33n0631_001:0507a18": "同者。實德既同。稱謂亦同故。所可說法。即是正法。",
    "X33n0631_001:0507a19": "如稍涉邪偽。則非佛可說故。初中後善。化儀同也。",
    "X33n0631_001:0507a20": "據此則二萬燈明。與光中萬八千佛。三時設化。如",
    "X33n0631_001:0507a21": "出一轍。豈至今佛而獨不然。故文殊引此為例。欲",
    "X33n0631_001:0507a22": "彌勒深思而自得之。總引燈明竟。△二別明往事。",
    "X33n0631_001:0507a23": "(所見徃事。全在此科。故別明之)分五。一時至機熟。二顯相逗機。三",
    "X33n0631_001:0507a24": "放光東照。四會眾騰疑。五說法授記。初二。一略舉",
    "X33n0631_001:0507b01": "時機。二義顯至熟。初(當時之機。不獨王子。但舉王子為例。故云略也)。",
    "X33n0631_001:0507b02": "其最後佛未出家時(至)七名嚮意八名法意。",
    "X33n0631_001:0507b03": "其最後佛者。文殊自指本師。未出家時者。在俗為",
    "X33n0631_001:0507b04": "輪王時也。有八王子者。應是多劫久證。示生佛家。",
    "X33n0631_001:0507b05": "如今佛羅云之類。有經有權。能常能變。名為有意。",
    "X33n0631_001:0507b06": "善法治世。善政教民。名為善意。經畫謀略。難可測",
    "X33n0631_001:0507b07": "量。名無量意。善為至寶。不令有失。名為寶意。惡意",
    "X33n0631_001:0507b08": "日損。善意日增。名為增意。事理博達。能除眾疑。名",
    "X33n0631_001:0507b09": "除疑意。善應物情。如嚮應聲。名為嚮意。法度紀綱。",
    "X33n0631_001:0507b10": "皆悉明備。名為法意。此以八子皆為輪王。故將名",
    "X33n0631_001:0507b11": "就位而略釋之。若作表法者。佛表真如。未出家時。",
    "X33n0631_001:0507b12": "表真如在纏。八王子。表轉變八識。有意。表賴耶。受",
    "X33n0631_001:0507b13": "熏持種。有諸法故。去後來先。為中有故。善意。表末",
    "X33n0631_001:0507b14": "那。善成六轉。為染淨依故。無量意。表六識。剎那生",
    "X33n0631_001:0507b15": "滅。絕分量故。寶意。表身識。一切眾生。共寶愛故。增",
    "X33n0631_001:0507b16": "意。表舌識。著味增惡。說法增善故。除疑意。表鼻識。",
    "X33n0631_001:0507b17": "合中便知。無所疑故。嚮意。表耳識。能聽音嚮故。法",
    "X33n0631_001:0507b18": "意。表眼識。觀察諸法相故。據此則妙光師燈明。師",
    "X33n0631_001:0507b19": "本心也。燈明傳妙光。傳本智也。八子師妙光。依本",
    "X33n0631_001:0507b20": "智而契本心也。妙光化八子。依本心而化本識也。",
    "X33n0631_001:0507b21": "例而推之。則燈明一代化儀。不出吾之一心。若了",
    "X33n0631_001:0507b22": "自心。則今佛光瑞之旨。可立見矣。略舉時機竟。△",
    "X33n0631_001:0507b23": "二義顯至熟(時至機熟。文無明言。但云出家。發意。修梵行。為法師等。葢約義顯耳)。",
    "X33n0631_001:0507b24": "是八王子威德自在(至)已於千萬佛所植諸善本。",
    "X33n0631_001:0507c01": "初明在俗勢位。威德者。位統四洲。有威可畏。教施",
    "X33n0631_001:0507c02": "十善。有德可仰故。自在者。寬猛相濟。權不在人。所",
    "X33n0631_001:0507c03": "謂禮樂征伐。自天子出也。各領四天者。是金輪王。",
    "X33n0631_001:0507c04": "揀餘輪故。是諸下。明出家因果。聞父出家。騐知王",
    "X33n0631_001:0507c05": "位無益。聞父得道。騐知出家有功。騐知王位無益。",
    "X33n0631_001:0507c06": "故悉捨之。騐知出家有功。故亦隨之。古人所謂是",
    "X33n0631_001:0507c07": "父是子者。僅見之矣。發大乘意者。起上求下化之",
    "X33n0631_001:0507c08": "心。建自利利他之行。如三心四願等是。大乘之心。",
    "X33n0631_001:0507c09": "永無退轉。故云常修。入理之行。清淨潔白。故稱梵",
    "X33n0631_001:0507c10": "行。所謂戴鐵輪而不退。用繁興以恒如也。法師者。",
    "X33n0631_001:0507c11": "弘法自任。為人天師。非時至機熟者。曷克臻此。科",
    "X33n0631_001:0507c12": "云義顯者。良有以焉。已於下。明往昔深本。言法師",
    "X33n0631_001:0507c13": "之位。不易可階。王子一生便至。其故何也。皆由已",
    "X33n0631_001:0507c14": "於千萬佛所。植諸善本。所謂根深枝茂者。具信然",
    "X33n0631_001:0507c15": "矣(問。準教中輪王出增劫。佛出減劫。何故燈明成佛時。八子皆為輪王耶。答。法有權實。事有變常",
    "X33n0631_001:0507c16": "以變常論之。或燈明願在增劫。或增劫眾生機熟。乃應世之變。非常事也。以權實論之。佛出減劫。或權宗",
    "X33n0631_001:0507c17": "固執之語。大乘真實之談。不拘乎此。如向後燈明說經。六十小劫。而大眾謂如食頃。豈可以增劫減劫而",
    "X33n0631_001:0507c18": "難問之。知此權實變常之義。則古德八子一子之難。大乘小乘之執。可并通矣)。時至機熟",
    "X33n0631_001:0507c19": "竟。△二顯相逗機分三。一說經入定。二雨華動地。",
    "X33n0631_001:0507c20": "三大眾喜觀。初。",
    "X33n0631_001:0507c21": "是時日月燈明佛(至)義處三昧身心不動。",
    "X33n0631_001:0507c22": "△二雨華動地。",
    "X33n0631_001:0507c23": "是時天雨曼陀羅華(至)普佛世界六種震動。",
    "X33n0631_001:0507c24": "△三大眾喜觀。",
    "X33n0631_001:0508a01": "爾時會中比丘比丘尼(至)歡喜合掌一心觀佛。",
    "X33n0631_001:0508a02": "此上三科。與今佛顯相。文義全同。無煩瑣釋。顯相",
    "X33n0631_001:0508a03": "逗機竟。△三放光東照。",
    "X33n0631_001:0508a04": "爾時如來放眉間白毫相光(至)如今所見是諸佛土。",
    "X33n0631_001:0508a05": "所照境中。闕上至下至之文。末二句。所現之相。如",
    "X33n0631_001:0508a06": "今所見者。文殊不欲瑣敘。令準今而知昔故。是諸",
    "X33n0631_001:0508a07": "佛土。應指佛土中所現之相。放光東照竟。△四會",
    "X33n0631_001:0508a08": "眾騰疑。",
    "X33n0631_001:0508a09": "彌勒當知爾時會中(至)欲知此光所為因緣。",
    "X33n0631_001:0508a10": "教以當知者。令知今昔皆同。勿以不知自怪也。二",
    "X33n0631_001:0508a11": "十億菩薩。即當時騰疑之眾。不言四眾八部者。菩",
    "X33n0631_001:0508a12": "薩尚疑。餘可知故。今佛騰疑文中。無多菩薩者。四",
    "X33n0631_001:0508a13": "眾攝也。樂欲聽法者。據前歡喜合掌。一心觀佛。即",
    "X33n0631_001:0508a14": "傾渴翹佇。願聞法要之相。得未曾有者。先意本為",
    "X33n0631_001:0508a15": "聽法。偶見佛光普照。如得未曾有見之物。且喜且",
    "X33n0631_001:0508a16": "疑。有不能釋於心也。欲知因緣。亦反復推審之義。",
    "X33n0631_001:0508a17": "由是觀之。今昔皆同。惟虗心待之可矣(準善會騰疑之後。更",
    "X33n0631_001:0508a18": "有問答發起一科。今不敘者。亦鈍置彌勒之意。如宗家所謂且疑著是也)。會眾騰疑竟。",
    "X33n0631_001:0508a19": "△五說法授記二。一出定說法。二唱滅授記。初。",
    "X33n0631_001:0508a20": "時有菩薩名曰妙光(至)若身若心而生懈倦。",
    "X33n0631_001:0508a21": "初明所被之機。大成云。聖人無名。因德以彰。神通",
    "X33n0631_001:0508a22": "莫測曰妙。朗照羣昏曰光。愚謂妙表智體。光表智",
    "X33n0631_001:0508a23": "用。體絕思議。用徹權實。故以妙光稱之。學在師後",
    "X33n0631_001:0508a24": "曰弟。智從師生曰子。特標八百弟子者。一顯妙光",
    "X33n0631_001:0508b01": "智深。歸從者眾。一顯法華高會。聽眾有人。所謂機",
    "X33n0631_001:0508b02": "感盈前是也。大成云。昔佛八子師妙光。佛出定為",
    "X33n0631_001:0508b03": "妙光說經。今佛羅云師身子。下出定為身子說經。",
    "X33n0631_001:0508b04": "是因人同也。或曰妙光是菩薩。身子是聲聞。云何",
    "X33n0631_001:0508b05": "同耶。大成釋云。比及發迹。身子亦是菩薩。妙光垂",
    "X33n0631_001:0508b06": "迹。未必不是聲聞。文殊巧說。方便隱顯耳。是時下。",
    "X33n0631_001:0508b07": "明能被之教。起者對滅而言。入時名滅。滅諸緣故。",
    "X33n0631_001:0508b08": "出時名起。起言象故。今欲說法華。故從三昧起也。",
    "X33n0631_001:0508b09": "因者。顯非獨為。但因之以開其端耳。必因妙光者。",
    "X33n0631_001:0508b10": "顯法華非智莫解。今因身子亦然。準前云欲說大",
    "X33n0631_001:0508b11": "法。又云難信之法。終未顯彰本經名目。葢恐難於",
    "X33n0631_001:0508b12": "取信。今假燈明事迹。無心唱出。不欲人信。而自無",
    "X33n0631_001:0508b13": "不信。則文殊可謂善於辭說者矣。淺識聞之。迷惑",
    "X33n0631_001:0508b14": "不解。故云教菩薩法。久默斯要。不務速說。故云佛",
    "X33n0631_001:0508b15": "所護念。六十下。明會遇時節。準教中人壽十歲時。",
    "X33n0631_001:0508b16": "子年倍父年。增至八萬四千歲。然後百年減一歲。",
    "X33n0631_001:0508b17": "滅至十歲。如是一增一減。為一小劫。今云六十小",
    "X33n0631_001:0508b18": "劫。其時可謂長矣。雖經時長。而說無異座。故云不",
    "X33n0631_001:0508b19": "起於座。時會聽者。而聞無異席。故云亦座一處。形",
    "X33n0631_001:0508b20": "與道合。智與理冥。故云身心不動。延促同時。念劫",
    "X33n0631_001:0508b21": "無礙。故云謂如食頃。大成云。今經五十小劫。謂如",
    "X33n0631_001:0508b22": "半日。是時同也。無一人懈倦者。顯箇箇精誠。無若",
    "X33n0631_001:0508b23": "身若心之一有懈倦者。顯內外精誠。然此亦是因",
    "X33n0631_001:0508b24": "深緣勝。教到機熟之所致耳。出定說法竟。△二唱",
    "X33n0631_001:0508c01": "滅授記二。一對眾唱滅。二授記潛輝。初。",
    "X33n0631_001:0508c02": "日月燈明佛於六十小劫(至)當入無餘涅槃。",
    "X33n0631_001:0508c03": "初結前。即於下。正明。說法唱滅。事屬一會。故云即",
    "X33n0631_001:0508c04": "於。今經寶塔品後唱滅。與此同也。梵謂梵天。色界",
    "X33n0631_001:0508c05": "主也。魔謂魔天。欲界主也。沙門翻勤息。攝出家眾。",
    "X33n0631_001:0508c06": "婆羅門翻淨行。攝在家眾。天人修羅。八部舉三。餘",
    "X33n0631_001:0508c07": "以眾字該之。此言即唱滅之語。必眾中宣者有二",
    "X33n0631_001:0508c08": "義。一生善。二滅惡。生善者。由佛久住。薄德之人。不",
    "X33n0631_001:0508c09": "種善根。一聞唱滅。戀慕渴仰。種善根故。滅惡者。由",
    "X33n0631_001:0508c10": "佛不滅。懈怠眾生。便起憍厭。一聞唱滅。生難遭想。",
    "X33n0631_001:0508c11": "憍厭自息故。涅槃義見前文。無餘有二。一者斷見",
    "X33n0631_001:0508c12": "思惑。分段永寂。名小乘無餘。二者五住究盡。二死",
    "X33n0631_001:0508c13": "永亡。名大乘無餘。今佛所入。是大非小也。言當入",
    "X33n0631_001:0508c14": "者。出世事畢。化道已周。縱住於世。無所益故。必於",
    "X33n0631_001:0508c15": "中夜者。表身歸中道。性入常寂之義(問。今佛唱滅文云。如來不",
    "X33n0631_001:0508c16": "久。當入涅槃。尚待異時。今云今日中夜。法華涅槃。相去何太促乎。豈彼佛未說涅槃。而取滅度耶。答。此有",
    "X33n0631_001:0508c17": "二義。一約法廣略不定。二約時延促不定。約法廣略不定者。同是一法或廣說無盡。或一言略周。約時延",
    "X33n0631_001:0508c18": "促不定者。同在一時。或延為多劫。或促歸一念。總以佛力自在。神用難思。因機差別。隨心現量。豈可以常",
    "X33n0631_001:0508c19": "情而難問哉)。對眾唱滅竟。△二授記潛輝。",
    "X33n0631_001:0508c20": "時有菩薩名曰德藏(至)便於中夜入無餘涅槃。",
    "X33n0631_001:0508c21": "初授記補處。菩薩名德藏者。準大成有二義。一含",
    "X33n0631_001:0508c22": "藏義。謂恒沙功德。悉皆具足故。二出生義。謂以此",
    "X33n0631_001:0508c23": "功德。徧施眾生故。一約自證。二約化他言也。聖言",
    "X33n0631_001:0508c24": "說與曰授。憶念取證曰記。時有德藏。即授其記者",
    "X33n0631_001:0509a01": "有三義。一入滅時近故。二道統事急故。三人不可",
    "X33n0631_001:0509a02": "失故。告諸比丘者有二義。一令作證明故。二令知",
    "X33n0631_001:0509a03": "依止故。次當作佛者。非同法華遠記。乃記以次補",
    "X33n0631_001:0509a04": "佛處。與今佛記彌勒事同。要知法華非無遠記。葢",
    "X33n0631_001:0509a05": "文殊不欲盡言。恐成解路。障後悟門耳。因備眾德。",
    "X33n0631_001:0509a06": "果感相嚴。故別號淨身。多陀阿伽度。此云如來。阿",
    "X33n0631_001:0509a07": "羅訶。此云應供。三藐三佛陀此云正徧知。十種通",
    "X33n0631_001:0509a08": "號。舉前以攝後故。佛授下。記以潛輝。授記已。便入",
    "X33n0631_001:0509a09": "滅者。大成云。斯道有賴故。本懷已暢故。化緣已畢",
    "X33n0631_001:0509a10": "故。自此以上。約大科共有五段。係燈明一代化儀。",
    "X33n0631_001:0509a11": "今佛四十年前。多方陶汰。時至機熟。是過去事與",
    "X33n0631_001:0509a12": "燈明同也。經初顯相逗機。放光東照。會眾騰疑。是",
    "X33n0631_001:0509a13": "現前事與燈明同也。至於說法授記。猶屬後事。雖",
    "X33n0631_001:0509a14": "未見其同。可以預知。前云欲說大法等。本於此矣。",
    "X33n0631_001:0509a15": "別明往事竟。△三結會古今二。一師弟本因。二結",
    "X33n0631_001:0509a16": "會釋疑。初二。一文殊本因。二彌勒本因。初。",
    "X33n0631_001:0509a17": "佛滅度後妙光菩薩(至)其最後成佛者名曰然燈。",
    "X33n0631_001:0509a18": "初妙光弘經。滅後持經者。奉是道以修身。自行也。",
    "X33n0631_001:0509a19": "滿劫演說者。運是道以利眾。化他也。日月下。八子",
    "X33n0631_001:0509a20": "受化。燈明八子。皆師妙光者。以妙光二利具足。堪",
    "X33n0631_001:0509a21": "為師承故。大成云。不以父為師。以妙光為師者。易",
    "X33n0631_001:0509a22": "子而教之意。今羅云師身子亦然。妙光教化者。教",
    "X33n0631_001:0509a23": "以實道。化其權心故。權心既化。實志自堅。故云堅",
    "X33n0631_001:0509a24": "固菩提。堅不自堅。功歸妙光。故云令其堅固。是諸",
    "X33n0631_001:0509b01": "下。極顯因深。王子供佛。行滿也。皆成佛道。果圓也。",
    "X33n0631_001:0509b02": "弟子行滿果圓。師可知矣。是皆文殊恐類自伐。故",
    "X33n0631_001:0509b03": "假王子。以顯自己深本。最後成佛。即第八子也。名",
    "X33n0631_001:0509b04": "曰然燈者。準大論初生之時。身光如燈。以至成佛。",
    "X33n0631_001:0509b05": "故以名焉。是釋迦第二僧祇授記本師。據此則釋",
    "X33n0631_001:0509b06": "迦師然燈。然燈繼七兄。展轉逆推。歷九世而之妙",
    "X33n0631_001:0509b07": "光。則文殊深本。豈可思議者哉。文殊本因竟。△二",
    "X33n0631_001:0509b08": "彌勒本因。",
    "X33n0631_001:0509b09": "八百弟子中有一人(至)供養恭敬尊重讚歎。",
    "X33n0631_001:0509b10": "初抑其名利役心。前云妙光有八百弟子。此云八",
    "X33n0631_001:0509b11": "百弟子。中有一人。則一人亦妙光之弟子也。名與",
    "X33n0631_001:0509b12": "利相因。既號求名。則心為利役可知。貪著等。出命",
    "X33n0631_001:0509b13": "名之由。利養為役心之本。既曰貪著。必是好遊族",
    "X33n0631_001:0509b14": "姓。忘實務名之人。如是之人。不暇讀誦。雖復勉強",
    "X33n0631_001:0509b15": "讀誦。其心思智慮。盡為名利所耗。故曰而不通利。",
    "X33n0631_001:0509b16": "通謂達其義。利謂熟其文也。多所忘失者。不通則",
    "X33n0631_001:0509b17": "義非己有。多至昏忘。不利則文非心持。多至廢失。",
    "X33n0631_001:0509b18": "是則文義全無實得。讀誦惟慕虗名。故以故號求",
    "X33n0631_001:0509b19": "名結之。是人下。揚其種善值佛。種善者。所貪利養。",
    "X33n0631_001:0509b20": "不私於己。多於佛法僧中。作利益事故。由此因緣。",
    "X33n0631_001:0509b21": "故得值佛。無量百千等。極言其值佛之多。供養恭",
    "X33n0631_001:0509b22": "敬等。極顯其無空過者。初云亦者。例上八子而言。",
    "X33n0631_001:0509b23": "言不惟八子行滿果圓。雖如是求名之人。亦以種",
    "X33n0631_001:0509b24": "善因緣。值無量佛。由此觀之。則今之學道者。苟未",
    "X33n0631_001:0509c01": "能輟利養。絕貪求。亦當於佛法僧中。作利益事。為",
    "X33n0631_001:0509c02": "當來值佛之因耳。師弟本因竟。△二結會釋疑。",
    "X33n0631_001:0509c03": "彌勒當知爾時妙光菩薩(至)求名菩薩汝身是也。",
    "X33n0631_001:0509c04": "本地既彰。理合自醒。彌勒故昧宿因。故教以當知。",
    "X33n0631_001:0509c05": "昔之妙光。即今之文殊。故曰豈異人乎。我身是也。",
    "X33n0631_001:0509c06": "昔之求名。即今之彌勒。故曰求名菩薩。汝身是也。",
    "X33n0631_001:0509c07": "科云釋疑者。恐疑彌勒文殊。同居學地。知與不知。",
    "X33n0631_001:0509c08": "彼此應同。何故彌勒問。而文殊答耶。故結會以釋",
    "X33n0631_001:0509c09": "之。言迹雖同居學地。本實各有淺深。一弟一師。故",
    "X33n0631_001:0509c10": "應問應答。結會古今竟。△四應問結答。",
    "X33n0631_001:0509c11": "今見此瑞與本無異(至)教菩薩法佛所護念。",
    "X33n0631_001:0509c12": "此瑞指今佛光相。與本燈明。若合符節。故云無異。",
    "X33n0631_001:0509c13": "是故惟忖。應前如我惟忖。言前云如我惟忖等者。",
    "X33n0631_001:0509c14": "葢以是今昔不異之故耳。當說大乘等者。光瑞既",
    "X33n0631_001:0509c15": "同。說法亦應同故。準前彌勒問云。四眾龍神。瞻察",
    "X33n0631_001:0509c16": "仁者。為說何等。今云當說大乘等。正應問而結答",
    "X33n0631_001:0509c17": "之也。長行竟。△二偈頌(標頌云)。",
    "X33n0631_001:0509c18": "爾時文殊師利於大眾中欲重宣此義而說偈言。",
    "X33n0631_001:0509c19": "△(正頌)分四。一頌總引燈明。二頌別明往事。三頌結",
    "X33n0631_001:0509c20": "會古今。四頌應問結答。初(上長行分二。一詳引最初一佛。二略引相繼二",
    "X33n0631_001:0509c21": "萬。今偈頌不分。且為文最略。屬略頌也)。",
    "X33n0631_001:0509c22": "我念過去世無量無數劫(至)令入佛智慧。",
    "X33n0631_001:0509c23": "念謂憶念。過去遠指往昔。長行云。無量無邊不可",
    "X33n0631_001:0509c24": "思議阿僧祇劫。此云無量無數者。舉始末以攝中。",
    "X33n0631_001:0510a01": "隨偈便故。佛之一字。總指二萬燈明。然佛雖九界",
    "X33n0631_001:0510a02": "通尊。而現相人中。故稱人中尊也。號日月燈明者。",
    "X33n0631_001:0510a03": "舉別號。攝通號故。世尊演說法者。準長行即是正",
    "X33n0631_001:0510a04": "法。亦是初中後善。初善獨被大根。中善廣被三乘。",
    "X33n0631_001:0510a05": "故云度無量眾生。及無數億菩薩。後善會三歸一。",
    "X33n0631_001:0510a06": "普記成佛。故云令入佛智慧。頌總引燈明竟。△二",
    "X33n0631_001:0510a07": "頌別明往事五。一頌時至機熟。二頌顯相逗機。三",
    "X33n0631_001:0510a08": "頌放光東照。四頌會眾騰疑。五頌說法授記。初(略頌)。",
    "X33n0631_001:0510a09": "佛未出家時所生八王子見大聖出家亦隨修梵行。",
    "X33n0631_001:0510a10": "首二句。頌略舉時機。佛指最後佛也。八王子。舉數",
    "X33n0631_001:0510a11": "略名。下二句。頌義顯至熟。大聖出家。略得菩提。隨",
    "X33n0631_001:0510a12": "修梵行。略發意為師。及植善等義。△二頌顯相逗",
    "X33n0631_001:0510a13": "機(長行分三。今略大眾喜觀。惟存前二。仍與長行不類。屬義頌也)。",
    "X33n0631_001:0510a14": "時佛說大乘經名無量義(至)即時大震動。",
    "X33n0631_001:0510a15": "初頌說經入定。無量義經。雖明為菩薩。而暗為聲",
    "X33n0631_001:0510a16": "聞。故云眾中分別。餘同長行。後六句。頌雨華動地。",
    "X33n0631_001:0510a17": "四華舉一。長出天鼓自鳴。大成云。此鼓在妙法堂",
    "X33n0631_001:0510a18": "上。諸天娛樂時。其鼓自鳴。演說苦空無常不淨等",
    "X33n0631_001:0510a19": "法。今表出定之後。無問自說。故自鳴也。諸天二句。",
    "X33n0631_001:0510a20": "明雨華鳴鼓所以。葢為供養人中尊也。一切佛上。",
    "X33n0631_001:0510a21": "準今佛顯相文中。即指一佛化境。非十方佛土也。",
    "X33n0631_001:0510a22": "頌顯相逗機竟。△三頌放光東照分二。一一光所",
    "X33n0631_001:0510a23": "照之境。二諸境所現之相。初。",
    "X33n0631_001:0510a24": "佛放眉間光現諸希有事此光照東方萬八千佛土。",
    "X33n0631_001:0510b01": "諸希有事。預指下科諸相。葢是文殊信口帶言。非",
    "X33n0631_001:0510b02": "此科正意。△二諸境所現之相(長行但云。如今所見。是諸佛土。今詳",
    "X33n0631_001:0510b03": "細頌出。屬廣頌)。於中分二。一眾生機感。二諸佛化應。初。",
    "X33n0631_001:0510b04": "示一切眾生生死業報處。",
    "X33n0631_001:0510b05": "示現也。處之一字。總通上文。謂生死處。造業處。受",
    "X33n0631_001:0510b06": "報處也。準彌勒偈中。六道眾生。即此中初句。生死",
    "X33n0631_001:0510b07": "所趣。善惡業緣。受報好醜。如次即此中三處。是今",
    "X33n0631_001:0510b08": "昔所現機感同也。△二諸佛化應分二。一從實施",
    "X33n0631_001:0510b09": "權。二會權歸實。初二。一從實。二施權。初。",
    "X33n0631_001:0510b10": "有見諸佛土以眾寶莊嚴(至)敷演深法義。",
    "X33n0631_001:0510b11": "初成道前相。土以寶嚴。受用土也。琉璃。具云吠琉",
    "X33n0631_001:0510b12": "璃。此云青色寶。玻瓈。此云水玉。惟此二色。映蔽眾",
    "X33n0631_001:0510b13": "寶。故偏言之。轉染成淨。力資佛光。故云斯由佛光",
    "X33n0631_001:0510b14": "照也。此是諸佛垂得菩提。勝依先現之相。及見諸",
    "X33n0631_001:0510b15": "天人等。八部舉五。以攝餘故。各供養其佛者。或敷",
    "X33n0631_001:0510b16": "座雨華。或擊鼓奏樂等。此是諸佛垂得菩提。預興",
    "X33n0631_001:0510b17": "供養之相。準大通道前之文。足證此義。今佛光相",
    "X33n0631_001:0510b18": "無此者。彌勒偈略耳。防難偈中亦云。示諸佛土。眾",
    "X33n0631_001:0510b19": "寶嚴淨。是今昔所現。道前之相同也。又見下。成道",
    "X33n0631_001:0510b20": "說法。自然成佛道者。謂功圓行滿。一念相應。習氣",
    "X33n0631_001:0510b21": "頓斷。任運而成。非謂無修無證。有濫外計。身色句。",
    "X33n0631_001:0510b22": "受用身也。舍那金軀。巍然晃耀。故如金山。無量相",
    "X33n0631_001:0510b23": "海。皆悉具足。故曰端嚴。不共凡小所見。故云微妙。",
    "X33n0631_001:0510b24": "土以寶嚴。身如金山。身土相依。故如琉璃龕中。現",
    "X33n0631_001:0510c01": "真金像也。大眾。即華嚴海會。佛於其中。敷普賢行",
    "X33n0631_001:0510c02": "門。演遮那性海。羣機絕分。名深法義。準彌勒偈云。",
    "X33n0631_001:0510c03": "又覩諸佛。聖主師子。即此中又見諸如來四句。演",
    "X33n0631_001:0510c04": "說經典。微妙第一。即此中如淨琉璃中四句。是今",
    "X33n0631_001:0510c05": "昔所現。成道說法同也。從實竟。△二施權。",
    "X33n0631_001:0510c06": "一一諸佛土聲聞眾無數因佛光所照悉見彼大眾。",
    "X33n0631_001:0510c07": "首二句。舉機該教。如今佛光相中。說聲聞乘同。下",
    "X33n0631_001:0510c08": "二句。大眾二字。義該緣覺菩薩。與今佛光相中。說",
    "X33n0631_001:0510c09": "緣覺菩薩乘同。準前彌勒若人遭苦等偈。即此科",
    "X33n0631_001:0510c10": "義也。從實施權竟。△二會權歸實分三。一進戒二",
    "X33n0631_001:0510c11": "度。二施忍二度。三禪慧二度。初。",
    "X33n0631_001:0510c12": "或有諸比丘在於山林中精進持淨戒。猶如護明珠。",
    "X33n0631_001:0510c13": "在山林中者。雖欲絕塵。易辦道故。精進持戒者。以",
    "X33n0631_001:0510c14": "精進為先鋒。以持戒為主帥。破煩惱敵。護法身命",
    "X33n0631_001:0510c15": "故。輪王頂上明珠。最所珍護。而菩薩護戒若彼。故",
    "X33n0631_001:0510c16": "云猶如護明珠也。△二施忍二度。",
    "X33n0631_001:0510c17": "又見諸菩薩行施忍辱等其數如恒沙斯由佛光照。",
    "X33n0631_001:0510c18": "菩薩行施。內外無悋。非具大忍辱者不能。故并列",
    "X33n0631_001:0510c19": "之。餘可知。△三禪慧二度。",
    "X33n0631_001:0510c20": "又見諸菩薩深入諸禪定(至)說法求佛道。",
    "X33n0631_001:0510c21": "初禪度。深入者。揀非初修。內外俱寂。故曰身心不",
    "X33n0631_001:0510c22": "動。以斯求道。真受道之器也。後四句。慧度。實智觀",
    "X33n0631_001:0510c23": "法。了法無相。故云寂滅。既知是已。於國演說。借利",
    "X33n0631_001:0510c24": "物以成己德。故曰求道。頌放光東照竟。△四頌會",
    "X33n0631_001:0511a01": "眾騰疑(略頌)。",
    "X33n0631_001:0511a02": "爾時四部眾見日月燈佛(至)是事何因緣。",
    "X33n0631_001:0511a03": "長行以本稱。故云二十億菩薩。樂欲聽法。偈頌以",
    "X33n0631_001:0511a04": "迹論。故云爾時四部眾。見神通力。已知為瑞。故心",
    "X33n0631_001:0511a05": "皆歡喜。未諭何緣。故各自相問。各自相問者。謂各",
    "X33n0631_001:0511a06": "以此事。存諸內而問諸心也。△五頌說法授記分",
    "X33n0631_001:0511a07": "二。一頌出定說法。二頌唱滅授記。初(此與長行。義同文別。屬義",
    "X33n0631_001:0511a08": "頌也)。",
    "X33n0631_001:0511a09": "天人所奉尊適從三昧起(至)悉皆能受持。",
    "X33n0631_001:0511a10": "初所被之機。大聖出世。人天奉敬尊崇。名所奉尊。",
    "X33n0631_001:0511a11": "適猶方也。謂時節既至。方從定起也。讚妙光者。將",
    "X33n0631_001:0511a12": "以大法饒益。安其心故。智慧充足。以斯道。覺斯民。",
    "X33n0631_001:0511a13": "故曰為世間眼。道德全備。聞而敬。見而親。故曰一",
    "X33n0631_001:0511a14": "切歸信。如斯之人。乃能代佛宣揚。故曰奉持法藏",
    "X33n0631_001:0511a15": "此讚其利他德也。如我所說者。通指一代教典。非",
    "X33n0631_001:0511a16": "妙光不能體證。非妙光不能了知。故曰惟汝能證",
    "X33n0631_001:0511a17": "知。此讚其自利德也。準長行。從文殊口中敘出。此",
    "X33n0631_001:0511a18": "中。借燈明語句說來。長行云八百弟子。明歸信者",
    "X33n0631_001:0511a19": "眾。此中云一切歸信。顯弟子之多。長行偈頌。文別",
    "X33n0631_001:0511a20": "義同。世尊下。能被之教。妙光歡喜。非為讚歎故喜。",
    "X33n0631_001:0511a21": "以讚歎必說法故。說是法華。非為歡喜故說。以歡",
    "X33n0631_001:0511a22": "喜必信受故(問。今佛出定。何無讚歎身子之語。答。想應有之。以非正義。經家不敘。今敘",
    "X33n0631_001:0511a23": "之者。欲與長行。變其文勢耳)。滿六下。會遇時節。準長行有三義。",
    "X33n0631_001:0511a24": "一說無異座。二聽無異席。三時眾不懈。今缺後二。",
    "X33n0631_001:0511b01": "乃補出妙光受持。義互顯也。然上文。燈明讚以能",
    "X33n0631_001:0511b02": "奉持。能證知。今妙光果能受持。則燈明可謂知人。",
    "X33n0631_001:0511b03": "而妙光可謂不負所知矣。頌出定說法竟。△二頌",
    "X33n0631_001:0511b04": "唱滅授記分二。一頌對眾唱滅。二頌授記潛輝。初",
    "X33n0631_001:0511b05": "(此科廣於長行。兼補後四句。屬廣頌。兼補頌也)。",
    "X33n0631_001:0511b06": "佛說是法華令眾歡喜已(至)億劫時一遇。",
    "X33n0631_001:0511b07": "首二句。結前。令眾歡喜者。喜非尋常。乃心生大歡",
    "X33n0631_001:0511b08": "喜。自知當作佛也。尋即下。正明。告於天人者。略梵",
    "X33n0631_001:0511b09": "魔沙門。及婆羅門等故。實相妙理。徧在諸法。故云",
    "X33n0631_001:0511b10": "諸法實相。如云是法住法位是也。法華會上頭頭",
    "X33n0631_001:0511b11": "顯示。故曰已為汝說。如云世間相常住是也。說已",
    "X33n0631_001:0511b12": "即唱滅者。令生渴仰。并息憍恣故。後四句誡勉(補頌)",
    "X33n0631_001:0511b13": "汝一二句。即誡以令息憍恣。放逸即憍恣也。諸佛",
    "X33n0631_001:0511b14": "二句。即誡以令生渴仰。難值故渴仰也。△二頌授",
    "X33n0631_001:0511b15": "記潛輝(準長行惟二義。一授記德藏。二記已潛輝。今補前後三義。而二義之文。仍與長行不",
    "X33n0631_001:0511b16": "類。屬補頌。兼義頌也)。",
    "X33n0631_001:0511b17": "世尊諸子等聞佛入涅槃(至)以求無上道。",
    "X33n0631_001:0511b18": "初時眾悲惱(補頌)。諸子即四眾人等。既受佛化。俱得",
    "X33n0631_001:0511b19": "稱子故。悲謂悲佛入滅。惱謂惱自無依。又悲者。悲",
    "X33n0631_001:0511b20": "佛入滅之速。惱者惱自進修之遲。一猶獨也。言諸",
    "X33n0631_001:0511b21": "佛應世。會必有離。但今佛入滅。獨何速疾若是。此",
    "X33n0631_001:0511b22": "悲惱之不容己也。聖主下。如來安慰(補頌)聖主見前。",
    "X33n0631_001:0511b23": "法之王者。於諸法中得自在故。安慰者。如來見其",
    "X33n0631_001:0511b24": "悲惱過分。有至淚如波羅奢伽華者。故用善言安",
    "X33n0631_001:0511c01": "撫。順意而慰諭之。汝等句。正安慰之語。言汝等勿",
    "X33n0631_001:0511c02": "以佛滅為憂。勿以無依為怖也。是德下。授記德藏",
    "X33n0631_001:0511c03": "(義頌)無漏實相。約諸佛所證而言。言眾生雖具實相。",
    "X33n0631_001:0511c04": "由煩惱染故。如器破漏。不堪復用。惟佛妄盡理圓。",
    "X33n0631_001:0511c05": "乃稱無漏。今德藏菩薩。雖未成佛。然於無漏實相。",
    "X33n0631_001:0511c06": "已能現量體悟。故云通達。餘可知。佛此下。記已潛",
    "X33n0631_001:0511c07": "輝(義頌)。眾生機宜如薪。如來教化如火。機盡化息。如",
    "X33n0631_001:0511c08": "薪盡火滅也。分布舍利。起無量塔者。表大慈平等。",
    "X33n0631_001:0511c09": "至化普及之意。比丘下。時眾回心(補頌)。數如恒沙者。",
    "X33n0631_001:0511c10": "即見佛滅度。心生渴仰。回小向大之眾。然此眾向",
    "X33n0631_001:0511c11": "雖精進。未免依恃如來。間起憍厭。今見佛滅無依。",
    "X33n0631_001:0511c12": "故倍加精求。欲作未來得度之緣。後云諸佛滅度",
    "X33n0631_001:0511c13": "後。若人善軟心。如是諸眾生。皆已成佛道。即此類",
    "X33n0631_001:0511c14": "也。頌別明往事竟。△三頌結會古今分二。一頌師",
    "X33n0631_001:0511c15": "弟本因。二頌結會釋疑。初二。一頌文殊本因。二頌",
    "X33n0631_001:0511c16": "彌勒本因。初。",
    "X33n0631_001:0511c17": "是妙光法師奉持佛法藏(至)度脫無量眾。",
    "X33n0631_001:0511c18": "初妙光弘經。法藏則曰奉持。法華則曰廣宣者。雖",
    "X33n0631_001:0511c19": "諸經皆弘。惟法華為重也。是諸下。八子受化。妙光",
    "X33n0631_001:0511c20": "之道。得之燈明。傳之八子。父作子述。則妙光之繼",
    "X33n0631_001:0511c21": "往開來。有功於斯經久矣。供養下。極顯因深。供養",
    "X33n0631_001:0511c22": "佛已。福足也。隨順行道。慧足也。福慧雙足。故得相",
    "X33n0631_001:0511c23": "繼成佛。八子轉相傳述。次第授受。故云轉次授記。",
    "X33n0631_001:0511c24": "天中天者。統論天有四種。一世間天。如世國王。二",
    "X33n0631_001:0512a01": "生天。如三界諸天。三淨天。即四果支佛。四義天。謂",
    "X33n0631_001:0512a02": "十住菩薩。見一切法是空義故。佛超四天。故稱天",
    "X33n0631_001:0512a03": "中之天。諸仙導師者。仙亦有四。一地仙。遷居山林。",
    "X33n0631_001:0512a04": "年老不死者。二天仙。三界諸天。飛行變化者。三聖",
    "X33n0631_001:0512a05": "仙。四果支佛。神通自在者。四真仙。三賢十聖。分證",
    "X33n0631_001:0512a06": "真理者。佛化四仙。故稱諸仙導師。△二頌彌勒本",
    "X33n0631_001:0512a07": "因(廣頌)。",
    "X33n0631_001:0512a08": "是妙光法師時有一弟子(至)其數無有量。",
    "X33n0631_001:0512a09": "初抑其名利役心。懈怠者。妨正之賊。心常懷之。則",
    "X33n0631_001:0512a10": "進修日弛矣。名利者。鈎心之媒。貪而著之。則營逐",
    "X33n0631_001:0512a11": "日深矣。營逐日深。自致貪求無厭。多遊族姓之家。",
    "X33n0631_001:0512a12": "進修日弛。必至棄捨習誦。廢忘不能通利。據此則",
    "X33n0631_001:0512a13": "惟慕虗名。不務真修。故曰以是因緣。號為求名。亦",
    "X33n0631_001:0512a14": "行下。揚其種善值佛。所求名利。俱資檀度。故曰行",
    "X33n0631_001:0512a15": "眾善業。見佛復供者。因福積福。隨順行道者。因慧",
    "X33n0631_001:0512a16": "修慧。慧深則般若易滿。福厚則五度可成。故云具",
    "X33n0631_001:0512a17": "六波羅密也。佛出釋氏。九十六種捲舌。故稱釋師",
    "X33n0631_001:0512a18": "子。以多劫曾供養故。今得見也。現為補處。故云後",
    "X33n0631_001:0512a19": "當作佛。因果俱以彌勒稱者。酧宿願故。準上生經",
    "X33n0631_001:0512a20": "云。凡釋迦末法中。精修功德。掃塔塗地。乃至稱名",
    "X33n0631_001:0512a21": "禮拜者。命終皆上生兜率。當來隨彌勒下生。今云",
    "X33n0631_001:0512a22": "廣度眾生等。蓋即此耳。又因中隨佛行道。結緣已",
    "X33n0631_001:0512a23": "深。故果中說法度生。其數無量。所謂當熟者熟。當",
    "X33n0631_001:0512a24": "脫者脫也。彌勒應化偈云。彌勒真彌勒。化身千百",
    "X33n0631_001:0512b01": "億。時時示時人。時人自不識。可為此段作一註脚。",
    "X33n0631_001:0512b02": "頌師弟本因竟。△二頌結會釋疑。",
    "X33n0631_001:0512b03": "彼佛滅度後懈怠者汝是妙光法師者今則我身是。",
    "X33n0631_001:0512b04": "佛滅度後等者。以懈怠之迹。彰著在佛滅度後。非",
    "X33n0631_001:0512b05": "謂佛滅度後。乃有是人。又特約佛滅後言者。寓有",
    "X33n0631_001:0512b06": "釋疑之意。由菩薩於佛滅後。尚以懈怠見稱。燈明",
    "X33n0631_001:0512b07": "生前事迹。自應廢忘。今日之事。勿怪其不知而問",
    "X33n0631_001:0512b08": "也。頌結會古今竟。△四頌應問結答(長行總答而略。此中別答",
    "X33n0631_001:0512b09": "而廣。屬廣頌。又古德於此立四伏疑。以釋名宗體用今以偈有四段。恰應彌勒前之四問。故以應問結答",
    "X33n0631_001:0512b10": "科之)。分四。一答第一問。二答第二問。三答第三問。四",
    "X33n0631_001:0512b11": "答第四問。初(由前彌勒問云。四眾欣仰。瞻仁及我。世尊何故。放斯光明。故應問而結答",
    "X33n0631_001:0512b12": "云)。",
    "X33n0631_001:0512b13": "我見燈明佛本光瑞如此以是知今佛欲說法華經。",
    "X33n0631_001:0512b14": "文殊意謂。汝問世尊何故。放斯光明。若如我往昔",
    "X33n0631_001:0512b15": "所見。燈明光瑞如此。後說法華。是知今佛。亦欲說",
    "X33n0631_001:0512b16": "法華無疑。△二答第二問(由前彌勒問云。佛子時答。決疑令喜。何所饒益。",
    "X33n0631_001:0512b17": "演斯光明。故應問而結答云)。",
    "X33n0631_001:0512b18": "今相如本瑞是諸佛方便今佛放光明助發實相義。",
    "X33n0631_001:0512b19": "文殊意謂。汝問何所饒益。演斯光明。若以今日之",
    "X33n0631_001:0512b20": "相觀之。如本光瑞無異。足知此光。佛佛皆同。是諸",
    "X33n0631_001:0512b21": "佛欲顯實相。先作方便。借萬八千土諸佛化儀。以",
    "X33n0631_001:0512b22": "助發之。則今佛放光。亦助發實相之義。△三答第",
    "X33n0631_001:0512b23": "三問(由前彌勒問云。佛坐道場。所得妙法。為欲說此。為當授記。故應問而結答云)。",
    "X33n0631_001:0512b24": "諸人今當知合掌一心待佛當雨法雨充足求道者。",
    "X33n0631_001:0512c01": "文殊意謂。汝問為說妙法。為當授記。若以予測度。",
    "X33n0631_001:0512c02": "汝諸人等。今當合掌一心。虗懷而待。所以然者。佛",
    "X33n0631_001:0512c03": "當雨大法雨。充足求道之人。俾焦芽敗種。各得受",
    "X33n0631_001:0512c04": "記成佛。所謂說法授記者。盡在是矣。△四答第四",
    "X33n0631_001:0512c05": "問(由前彌勒問云。示諸佛土。眾寶嚴淨。及見諸佛。此非小緣。乃至為說何等。故應問而結答云)。",
    "X33n0631_001:0512c06": "諸求三乘人若有疑悔者佛當為除斷令盡無有餘。",
    "X33n0631_001:0512c07": "文殊意謂。汝前既以此非小緣。必問為說何等。想",
    "X33n0631_001:0512c08": "諸求三乘人。未必信予所說。若仍有疑而未信。或",
    "X33n0631_001:0512c09": "信而復悔者。待佛出定。當為除斷。自令淨盡無餘。",
    "X33n0631_001:0512c10": "此是文殊入海事急。全將此事推向佛邊。致令如",
    "X33n0631_001:0512c11": "來出定之後。不得不說。故為發起之端也。序分竟。",
    "X33n0631_001:0512c12": "法華指掌疏卷一之上"
}