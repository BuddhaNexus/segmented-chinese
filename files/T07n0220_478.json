{
    "T07n0220_478:0420a16": "大般若波羅蜜多經卷第四百七",
    "T07n0220_478:0420a17": "十八",
    "T07n0220_478:0420a19": "三藏法師玄奘奉 詔譯",
    "T07n0220_478:0420a20": "第二分無事品第八十三",
    "T07n0220_478:0420a21": "[0420a21] 爾時，具壽善現白佛言：「世尊！若一切法皆以",
    "T07n0220_478:0420a22": "無性而為自性，如是無性非諸佛作，非獨覺",
    "T07n0220_478:0420a23": "作，非菩薩作，非聲聞作，亦非住果、行向者作，",
    "T07n0220_478:0420a24": "云何施設諸法有異？謂此是地獄，此是傍生，",
    "T07n0220_478:0420a25": "此是鬼界，此是人，此是四大王眾天乃至他",
    "T07n0220_478:0420a26": "化自在天，此是梵眾天乃至色究竟天，此是",
    "T07n0220_478:0420a27": "空無邊處天乃至非想非非想處天，此是預",
    "T07n0220_478:0420a28": "流，此是一來，此是不還，此是阿羅漢，此是",
    "T07n0220_478:0420a29": "獨覺，此是菩薩，此是如來？由此業故施設地",
    "T07n0220_478:0420b01": "獄，由此業故施設傍生，由此業故施設鬼界，",
    "T07n0220_478:0420b02": "由此業故施設於人，由此業故施設四大王",
    "T07n0220_478:0420b03": "眾天乃至他化自在天，由此業故施設梵眾",
    "T07n0220_478:0420b04": "天乃至色究竟天，由此業故施設空無邊處",
    "T07n0220_478:0420b05": "天乃至非想非非想處天，由此法故施設預",
    "T07n0220_478:0420b06": "流、一來、不還，由此法故施設阿羅漢，由此",
    "T07n0220_478:0420b07": "法故施設獨覺，由此法故施設菩薩，由此法",
    "T07n0220_478:0420b08": "故施設如來？[0420b08] 「世尊！無性之法定無作用，云何",
    "T07n0220_478:0420b09": "可言由如是業生於地獄，由如是業生於傍",
    "T07n0220_478:0420b10": "生，由如是業生於鬼界，由如是業生於人中，",
    "T07n0220_478:0420b11": "由如是業生四大王眾天乃至他化自在天，",
    "T07n0220_478:0420b12": "由如是業生梵眾天乃至色究竟天，由如是",
    "T07n0220_478:0420b13": "業生空無邊處天乃至非想非非想處天，由",
    "T07n0220_478:0420b14": "如是法得預流果，由如是法得一來果，由如",
    "T07n0220_478:0420b15": "是法得不還果，由如是法得阿羅漢果，由如",
    "T07n0220_478:0420b16": "是法得獨覺菩提，由如是法入菩薩位行菩",
    "T07n0220_478:0420b17": "薩道，由如是法得一切相智名佛世尊，令諸",
    "T07n0220_478:0420b18": "有情解脫生死？」[0420b18] 佛告善現：「如是！如是！如汝所",
    "T07n0220_478:0420b19": "說。無性法中不可施設諸法有異，無業、無果",
    "T07n0220_478:0420b20": "亦無作用。但諸愚夫不了聖法毘奈耶故，不",
    "T07n0220_478:0420b21": "如實知諸法皆以無性為性，愚癡顛倒發起",
    "T07n0220_478:0420b22": "種種身、語、意業，隨業差別受種種身。依如是",
    "T07n0220_478:0420b23": "身品類差別，施設地獄、傍生、鬼界、若人、若天",
    "T07n0220_478:0420b24": "乃至非想非非想處。為欲濟拔如是愚夫愚",
    "T07n0220_478:0420b25": "癡顛倒受生死苦，施設聖法及毘奈耶分位",
    "T07n0220_478:0420b26": "差別，依此分位施設預流乃至獨覺、菩薩、如",
    "T07n0220_478:0420b27": "來。然一切法皆以無性而為自性，無性法中",
    "T07n0220_478:0420b28": "實無異法，無業、無果亦無作用，無性之法常",
    "T07n0220_478:0420b29": "無性故。[0420b29] 「復次，善現！如汝所說『無性之法定無",
    "T07n0220_478:0420c01": "作用，云何可言由如是法得預流果，廣說乃",
    "T07n0220_478:0420c02": "至由如是法得一切智名佛世尊，令諸有情",
    "T07n0220_478:0420c03": "脫生死？』者，於意云何？諸所修道是無性不？諸",
    "T07n0220_478:0420c04": "預流果、一來、不還、阿羅漢果、獨覺菩提及菩薩",
    "T07n0220_478:0420c05": "道一切相智是無性不？」[0420c05] 善現對曰：「如是！如是！",
    "T07n0220_478:0420c06": "諸所修道廣說乃至一切相智皆是無性。」[0420c06] 佛",
    "T07n0220_478:0420c07": "告善現：「於意云何？無性法為能得無性法不？」",
    "T07n0220_478:0420c08": "[0420c08] 善現對曰：「不也！世尊！」[0420c08] 佛告善現：「無性及道，是",
    "T07n0220_478:0420c09": "一切法皆非相應非不相應，無色、無見、無對、",
    "T07n0220_478:0420c10": "一相，所謂無相，愚夫異生愚癡顛倒，於無相",
    "T07n0220_478:0420c11": "法起有法想執著五蘊，於無常中起於常想，",
    "T07n0220_478:0420c12": "於諸苦中起於樂想，於無我中起於我想，於",
    "T07n0220_478:0420c13": "不淨中起於淨想，於無性法執著有性。由此",
    "T07n0220_478:0420c14": "菩薩摩訶薩眾行深般若波羅蜜多方便善",
    "T07n0220_478:0420c15": "巧，濟拔如是諸有情類，令離顛倒虛妄分別，",
    "T07n0220_478:0420c16": "方便安置無相法中，令勤修學解脫生死，證",
    "T07n0220_478:0420c17": "得畢竟常樂涅槃。」[0420c17] 具壽善現復白佛言：「愚夫",
    "T07n0220_478:0420c18": "異生所執著事頗有真實而非虛妄，彼執著",
    "T07n0220_478:0420c19": "已造作諸業，由是因緣沈淪諸趣，不能解脫",
    "T07n0220_478:0420c20": "生死苦不？」[0420c20] 佛告善現：「愚夫異生所執著事乃",
    "T07n0220_478:0420c21": "至無有如細毛端可說真實而非虛妄，彼執",
    "T07n0220_478:0420c22": "著已造作諸業，由是因緣沈淪諸趣，不能解",
    "T07n0220_478:0420c23": "脫生死眾苦，唯有虛妄顛倒執著。吾今為汝",
    "T07n0220_478:0420c24": "廣說譬喻，重顯斯義令其易了，諸有智者由",
    "T07n0220_478:0420c25": "諸譬喻，於所說義能生正解。[0420c25] 「善現！於意云何？",
    "T07n0220_478:0420c26": "夢中見人受五欲樂，夢中頗有少分實事可",
    "T07n0220_478:0420c27": "令彼人受欲樂不？」[0420c27] 善現對曰：「夢所見人尚非",
    "T07n0220_478:0420c28": "實有，況有實事可令彼人受五欲樂！」[0420c28] 佛告善",
    "T07n0220_478:0420c29": "現：「於意云何？頗有諸法，若善若非善、若有記",
    "T07n0220_478:0421a01": "若無記、若有漏若無漏、若世間若出世間、若",
    "T07n0220_478:0421a02": "有為若無為，非如夢中所見事不？」[0421a02] 善現對",
    "T07n0220_478:0421a03": "曰：「定無有法，若善若非善、若有記若無記、若",
    "T07n0220_478:0421a04": "有漏若無漏、若世間若出世間、若有為若無",
    "T07n0220_478:0421a05": "為，非如夢中所見事者。」[0421a05] 佛告善現：「於意云何？",
    "T07n0220_478:0421a06": "夢中頗有真實諸趣於中往來生死事不？」[0421a06] 善",
    "T07n0220_478:0421a07": "現對曰：「不也！世尊！」[0421a07] 佛告善現：「於意云何？夢中",
    "T07n0220_478:0421a08": "頗有真實修道，依彼修道有離雜染得清淨",
    "T07n0220_478:0421a09": "不？」[0421a09] 善現對曰：「不也！世尊！所以者何？夢所見",
    "T07n0220_478:0421a10": "法都無實事，非能施設、非所施設，修道尚無，",
    "T07n0220_478:0421a11": "況依修道有離雜染及得清淨！」[0421a11] 佛告善現：「於",
    "T07n0220_478:0421a12": "意云何？明鏡等中所現眾像，為有實事可依",
    "T07n0220_478:0421a13": "造業，由所造業或墮地獄、或墮傍生、或墮鬼",
    "T07n0220_478:0421a14": "界、或生人中、或生天上受苦樂不？」[0421a14] 善現對",
    "T07n0220_478:0421a15": "曰：「明鏡等中所現眾像，都無實事但誑愚童，",
    "T07n0220_478:0421a16": "如何可依造作諸業，由所造業或墮惡趣、或",
    "T07n0220_478:0421a17": "生人天受諸苦樂？」[0421a17] 佛告善現：「於意云何？眾",
    "T07n0220_478:0421a18": "像頗有真實修道，依彼修道有離雜染得清",
    "T07n0220_478:0421a19": "淨不？」[0421a19] 善現對曰：「明鏡等像都無實事，非能施",
    "T07n0220_478:0421a20": "設、非所施設，修道尚無，況依修道有離雜染",
    "T07n0220_478:0421a21": "及得清淨！」[0421a21] 佛告善現：「於意云何？山谷等中所",
    "T07n0220_478:0421a22": "發諸響，為有實事可依造業，由所造業或墮",
    "T07n0220_478:0421a23": "地獄、或墮傍生、或墮鬼界、或生人中、或生天",
    "T07n0220_478:0421a24": "上受苦樂不？」[0421a24] 善現對曰：「山谷等中所發諸響，",
    "T07n0220_478:0421a25": "都無實事但誑愚童，如何可依造作諸業，由",
    "T07n0220_478:0421a26": "所造業或墮惡趣、或生人天受諸苦樂？」[0421a26] 佛告",
    "T07n0220_478:0421a27": "善現：「於意云何？諸響頗有真實修道，依彼修",
    "T07n0220_478:0421a28": "道有離雜染得清淨不？」[0421a28] 善現對曰：「不也！世",
    "T07n0220_478:0421a29": "尊！所以者何？山谷等響都無實事，非能施設、",
    "T07n0220_478:0421b01": "非所施設，修道尚無，況依修道有離雜染及",
    "T07n0220_478:0421b02": "得清淨！」[0421b02] 佛告善現：「於意云何？諸陽焰中現似",
    "T07n0220_478:0421b03": "水等，為有實事可依造業，由所造業或墮地",
    "T07n0220_478:0421b04": "獄、或墮傍生、或墮鬼界、或生人中、或生天",
    "T07n0220_478:0421b05": "上受苦樂不？」[0421b05] 善現對曰：「諸陽焰中所現水",
    "T07n0220_478:0421b06": "等，都無實事但誑愚童，如何可依造作諸業，",
    "T07n0220_478:0421b07": "由所造業或墮惡趣、或生人天受諸苦樂？」[0421b07] 佛",
    "T07n0220_478:0421b08": "告善現：「於意云何？諸陽焰中水等頗有真實",
    "T07n0220_478:0421b09": "修道，依彼修道有離雜染得清淨不？」[0421b09] 善現對",
    "T07n0220_478:0421b10": "曰：「不也！世尊！所以者何？陽焰水等都無實事，",
    "T07n0220_478:0421b11": "非能施設、非所施設，修道尚無，況依修道有",
    "T07n0220_478:0421b12": "離雜染及得清淨！」[0421b12] 佛告善現：「於意云何？諸光",
    "T07n0220_478:0421b13": "影中所現色相，為有實事可依造業，由所造",
    "T07n0220_478:0421b14": "業或墮地獄、或墮傍生、或墮鬼界、或生人中、",
    "T07n0220_478:0421b15": "或生天上受苦樂不？」[0421b15] 善現對曰：「諸光影中所",
    "T07n0220_478:0421b16": "現色相，都無實事但誑愚童，如何可依造作",
    "T07n0220_478:0421b17": "諸業，由所造業或墮惡趣、或生人天受諸苦",
    "T07n0220_478:0421b18": "樂？」[0421b18] 佛告善現：「於意云何？諸光影中色相頗有",
    "T07n0220_478:0421b19": "真實修道，依彼修道有離雜染得清淨不？」[0421b19] 善",
    "T07n0220_478:0421b20": "現對曰：「不也！世尊！所以者何？光影色相都無",
    "T07n0220_478:0421b21": "實事，非能施設、非所施設，修道尚無，況依修",
    "T07n0220_478:0421b22": "道有離雜染及得清淨！」[0421b22] 佛告善現：「於意云何？",
    "T07n0220_478:0421b23": "幻師幻作象、馬、車、步四種勇軍，或復幻作牛、",
    "T07n0220_478:0421b24": "羊、男、女及餘種種甚希有事，此幻象等為有",
    "T07n0220_478:0421b25": "實事可依造業，由所造業或墮地獄、或墮傍",
    "T07n0220_478:0421b26": "生、或墮鬼界、或生人中、或生天上受苦樂",
    "T07n0220_478:0421b27": "不？」[0421b27] 善現對曰：「幻象、馬等都無實事但誑愚童，",
    "T07n0220_478:0421b28": "如何可依造作諸業，由所造業或墮惡趣、或",
    "T07n0220_478:0421b29": "生人天受諸苦樂？」[0421b29] 佛告善現：「於意云何？幻",
    "T07n0220_478:0421c01": "事頗有真實修道，依彼修道有離雜染得清",
    "T07n0220_478:0421c02": "淨不？」[0421c02] 善現對曰：「不也！世尊！所以者何？幻象、馬",
    "T07n0220_478:0421c03": "等都無實事，非能施設、非所施設，修道尚無，",
    "T07n0220_478:0421c04": "況依修道有離雜染及得清淨！」[0421c04] 佛告善現：「於",
    "T07n0220_478:0421c05": "意云何？能變化者所化作身，此所化身為有",
    "T07n0220_478:0421c06": "實事可依造業，由所造業或墮地獄、或墮傍",
    "T07n0220_478:0421c07": "生、或墮鬼界、或生人中、或生天上受苦樂",
    "T07n0220_478:0421c08": "不？」[0421c08] 善現對曰：「諸變化身都無實事，如何可依",
    "T07n0220_478:0421c09": "造作諸業，由所造業或墮惡趣、或生人天受",
    "T07n0220_478:0421c10": "諸苦樂？」[0421c10] 佛告善現：「於意云何？化身頗有真實",
    "T07n0220_478:0421c11": "修道，依彼修道有離雜染得清淨不？」[0421c11] 善現對",
    "T07n0220_478:0421c12": "曰：「不也！世尊！所以者何？諸變化身都無實事，",
    "T07n0220_478:0421c13": "非能施設、非所施設，修道尚無，況依修道有",
    "T07n0220_478:0421c14": "離雜染及得清淨！」[0421c14] 佛告善現：「於意云何？尋香",
    "T07n0220_478:0421c15": "城中所現物類，為有實事可依造業，由所造",
    "T07n0220_478:0421c16": "業或墮地獄、或墮傍生、或墮鬼界、或生人中、",
    "T07n0220_478:0421c17": "或生天上受苦樂不？」[0421c17] 善現對曰：「尋香城中所",
    "T07n0220_478:0421c18": "現物類都無實事，如何可依造作諸業，由所",
    "T07n0220_478:0421c19": "造業或墮惡趣、或生人天受諸苦樂？」[0421c19] 佛告善",
    "T07n0220_478:0421c20": "現：「於意云何？尋香城中物類頗有真實修道，",
    "T07n0220_478:0421c21": "依彼修道有離雜染得清淨不？」[0421c21] 善現對曰：「不",
    "T07n0220_478:0421c22": "也！世尊！所以者何？尋香城中所現物類都無",
    "T07n0220_478:0421c23": "實事，非能施設、非所施設，修道尚無，況依修",
    "T07n0220_478:0421c24": "道有離雜染及得清淨！」[0421c24] 佛告善現：「於意云何？",
    "T07n0220_478:0421c25": "此中頗有實雜染者、清淨者不？」[0421c25] 善現對曰：「此",
    "T07n0220_478:0421c26": "中都無實雜染者及清淨者。」[0421c26] 佛告善現：「如雜",
    "T07n0220_478:0421c27": "染者及清淨者實無所有，由此因緣，雜染清",
    "T07n0220_478:0421c28": "淨亦非實有。所以者何？住我、我所諸有情類",
    "T07n0220_478:0421c29": "虛妄分別，謂有雜染及清淨者，由此因緣謂",
    "T07n0220_478:0422a01": "有雜染及有清淨，非見實者謂有雜染及",
    "T07n0220_478:0422a02": "清淨者。如實見者知無雜染及清淨者，如",
    "T07n0220_478:0422a03": "是亦無雜染清淨實事可得，以一切法畢竟",
    "T07n0220_478:0422a04": "空故。」",
    "T07n0220_478:0422a05": "第二分實說品第八十四",
    "T07n0220_478:0422a06": "[0422a06] 爾時，具壽善現白佛言：「世尊！諸見實者既無",
    "T07n0220_478:0422a07": "雜染及無清淨，不見實者亦無雜染及無清",
    "T07n0220_478:0422a08": "淨。所以者何？以一切法無所有故。世尊！諸實",
    "T07n0220_478:0422a09": "說者既無雜染及無清淨，不實說者亦無雜",
    "T07n0220_478:0422a10": "染及無清淨。所以者何？以一切法無自性故。",
    "T07n0220_478:0422a11": "世尊！無自性法既無雜染及無清淨，有自性",
    "T07n0220_478:0422a12": "法亦無雜染及無清淨，諸有自性、無自性法",
    "T07n0220_478:0422a13": "亦無雜染及無清淨。所以者何？以一切法",
    "T07n0220_478:0422a14": "皆用無性為自性故。世尊！若見實者及實",
    "T07n0220_478:0422a15": "說者無染無淨，不見實者、不實說者亦無染",
    "T07n0220_478:0422a16": "淨，云何世尊有時說有清淨法耶？」[0422a16] 佛告善現：",
    "T07n0220_478:0422a17": "「我說一切法平等性為清淨法。」[0422a17] 具壽善現復",
    "T07n0220_478:0422a18": "白佛言：「何謂一切法平等性？」[0422a18] 佛告善現：「諸法",
    "T07n0220_478:0422a19": "真如、法界、法性、不虛妄性、不變異性、平等性、離",
    "T07n0220_478:0422a20": "生性、法定、法住、實際、虛空界、不思議界，若佛",
    "T07n0220_478:0422a21": "出世、若不出世性相常住，是名一切法平等",
    "T07n0220_478:0422a22": "性，此平等性名清淨法。此依世俗說為清淨，",
    "T07n0220_478:0422a23": "不依勝義。所以者何？勝義諦中既無分別亦",
    "T07n0220_478:0422a24": "無戲論，一切名字言語道斷。」[0422a24] 具壽善現復白",
    "T07n0220_478:0422a25": "佛言：「若一切法如夢、像、響、焰、影、幻、化及尋香",
    "T07n0220_478:0422a26": "城，雖現似有而無實事，諸菩薩摩訶薩云何",
    "T07n0220_478:0422a27": "依此非實有法，發趣無上正等覺心，作是誓",
    "T07n0220_478:0422a28": "言：我當圓滿布施波羅蜜多乃至般若波羅",
    "T07n0220_478:0422a29": "蜜多，我當圓滿殊勝神通波羅蜜多，我當圓",
    "T07n0220_478:0422b01": "滿方便善巧、妙願、力、智波羅蜜多，我當圓滿",
    "T07n0220_478:0422b02": "四靜慮、四無量、四無色定，我當圓滿四念住",
    "T07n0220_478:0422b03": "乃至八聖道支，我當圓滿空、無相、無願解脫",
    "T07n0220_478:0422b04": "門，我當圓滿八解脫乃至十遍處，我當圓滿",
    "T07n0220_478:0422b05": "內空乃至無性自性空，我當圓滿真如乃至",
    "T07n0220_478:0422b06": "不思議界，我當圓滿苦、集、滅、道聖諦，我當圓",
    "T07n0220_478:0422b07": "滿極喜地乃至法雲地，我當圓滿一切陀羅",
    "T07n0220_478:0422b08": "尼門、三摩地門，我當圓滿五眼、六神通，我當",
    "T07n0220_478:0422b09": "圓滿如來十力乃至十八佛不共法，我當圓",
    "T07n0220_478:0422b10": "滿無忘失法、恒住捨性，我當圓滿一切智、道",
    "T07n0220_478:0422b11": "相智、一切相智，我當圓滿三十二大士相、八",
    "T07n0220_478:0422b12": "十隨好，我當發起無量光明普照十方無邊",
    "T07n0220_478:0422b13": "世界；我當發起一妙音聲，遍滿十方無邊世",
    "T07n0220_478:0422b14": "界，隨諸有情心、心所法勝解差別，為說種種",
    "T07n0220_478:0422b15": "微妙法門令獲利樂？」[0422b15] 佛告善現：「於意云何？汝",
    "T07n0220_478:0422b16": "所說法，豈不一切如夢、像、響、焰、影、幻、化、尋香城",
    "T07n0220_478:0422b17": "耶？」[0422b17] 善現對曰：「如是！如是！世尊！若一切法如夢",
    "T07n0220_478:0422b18": "乃至如尋香城皆無實事，云何菩薩摩訶薩",
    "T07n0220_478:0422b19": "行深般若波羅蜜多時，發大誓言：我當圓滿",
    "T07n0220_478:0422b20": "一切功德，利益安樂無量有情？[0422b20] 「世尊！非夢所",
    "T07n0220_478:0422b21": "見，廣說乃至尋香城中所現物類，能行布施波",
    "T07n0220_478:0422b22": "羅蜜多乃至般若波羅蜜多，況能圓滿！餘一",
    "T07n0220_478:0422b23": "切法亦應如是，俱非實故。世尊！非夢所見，廣",
    "T07n0220_478:0422b24": "說乃至尋香城中所現物類，乃至能行三十二",
    "T07n0220_478:0422b25": "大士相、八十隨好，況能圓滿！餘一切法亦應",
    "T07n0220_478:0422b26": "如是，俱非實故。世尊！非夢所見，廣說乃至尋",
    "T07n0220_478:0422b27": "香城中所現物類，能成一切所願事業，餘一",
    "T07n0220_478:0422b28": "切法亦應如是，俱非實故。」[0422b28] 佛告善現：「如是！如",
    "T07n0220_478:0422b29": "是！如汝所說。非實有法尚不能行布施波羅",
    "T07n0220_478:0422c01": "蜜多乃至般若波羅蜜多，況能圓滿！如是乃",
    "T07n0220_478:0422c02": "至非實有法尚不能行三十二大士相、八十",
    "T07n0220_478:0422c03": "隨好，況能圓滿！非實有法不能成辦所願",
    "T07n0220_478:0422c04": "事業，非實有法不能證得所求無上正等菩",
    "T07n0220_478:0422c05": "提。[0422c05] 「復次，善現！布施、淨戒、安忍、精進、靜慮、般若",
    "T07n0220_478:0422c06": "波羅蜜多，及餘無量無邊善法非實有故，不",
    "T07n0220_478:0422c07": "能證得所求無上正等菩提。善現當知！如是",
    "T07n0220_478:0422c08": "諸法一切皆是思惟造作，諸有思惟所造作",
    "T07n0220_478:0422c09": "法皆不能得一切智智。[0422c09] 「復次，善現！如是諸法",
    "T07n0220_478:0422c10": "於菩提道雖能引發，而於其果無資助用，由",
    "T07n0220_478:0422c11": "此諸法無生、無起，無實相故。諸菩薩摩訶薩",
    "T07n0220_478:0422c12": "行深般若波羅蜜多時，從初發心雖起種種",
    "T07n0220_478:0422c13": "身、語、意善，謂若修行布施、淨戒、安忍、精進、靜",
    "T07n0220_478:0422c14": "慮、般若波羅蜜多，如是乃至若修行一切智、",
    "T07n0220_478:0422c15": "道相智、一切相智，而知一切如夢、像、響、焰、影、",
    "T07n0220_478:0422c16": "幻、化及尋香城皆非實有。[0422c16] 「復次，善現！如是諸",
    "T07n0220_478:0422c17": "法雖非實有，若不圓滿決定不能成熟有情、",
    "T07n0220_478:0422c18": "嚴淨佛土，證得無上正等菩提。謂菩薩摩訶",
    "T07n0220_478:0422c19": "薩若不圓滿布施、淨戒、安忍、精進、靜慮、般若",
    "T07n0220_478:0422c20": "波羅蜜多，乃至一切智、道相智、一切相智，決",
    "T07n0220_478:0422c21": "定不能成熟有情、嚴淨佛土，證得無上正等菩",
    "T07n0220_478:0422c22": "提。[0422c22] 「復次，善現！是諸菩薩摩訶薩行深般若波",
    "T07n0220_478:0422c23": "羅蜜多時，隨所修住一切善法，皆如實知如",
    "T07n0220_478:0422c24": "夢乃至如尋香城，謂若修行布施、淨戒、安忍、",
    "T07n0220_478:0422c25": "精進、靜慮、般若波羅蜜多，能如實知如夢乃",
    "T07n0220_478:0422c26": "至如尋香城；如是乃至若修行一切智、道相",
    "T07n0220_478:0422c27": "智、一切相智，能如實知如夢乃至如尋香城；",
    "T07n0220_478:0422c28": "若成熟有情、嚴淨佛土，求趣無上正等菩提，",
    "T07n0220_478:0422c29": "能如實知如夢乃至如尋香城，亦如實知諸",
    "T07n0220_478:0423a01": "有情類心行差別如夢乃至如尋香城。[0423a01] 「復次，",
    "T07n0220_478:0423a02": "善現！是諸菩薩摩訶薩行深般若波羅蜜多",
    "T07n0220_478:0423a03": "時，於一切法不取為有、不取為無，若由如是",
    "T07n0220_478:0423a04": "取故證得一切智智，亦知彼法如夢乃至如",
    "T07n0220_478:0423a05": "尋香城，不取為有、不取為無。所以者何？布施、",
    "T07n0220_478:0423a06": "淨戒、安忍、精進、靜慮、般若波羅蜜多乃至一切",
    "T07n0220_478:0423a07": "智、道相智、一切相智皆不可取故，善、非善法",
    "T07n0220_478:0423a08": "亦不可取故，有記、無記法亦不可取故，有漏、",
    "T07n0220_478:0423a09": "無漏法亦不可取故，世間、出世間法亦不可",
    "T07n0220_478:0423a10": "取故，有為、無為法亦不可取故。是菩薩摩訶",
    "T07n0220_478:0423a11": "薩知一切法不可取已，求趣無上正等菩提。",
    "T07n0220_478:0423a12": "所以者何？以一切法皆不可取、都無實事，如",
    "T07n0220_478:0423a13": "夢乃至如尋香城。不可取法不能證得不可",
    "T07n0220_478:0423a14": "取法，然諸有情於如是法不知不見，是菩薩",
    "T07n0220_478:0423a15": "摩訶薩為饒益彼諸有情故，求趣無上正等",
    "T07n0220_478:0423a16": "菩提。[0423a16] 「復次，善現！是菩薩摩訶薩從初發心，為",
    "T07n0220_478:0423a17": "欲利樂諸有情故，修行布施波羅蜜多乃至",
    "T07n0220_478:0423a18": "般若波羅蜜多，不為己身非為餘事，為欲利",
    "T07n0220_478:0423a19": "樂諸有情故，求趣無上正等菩提，不為己身",
    "T07n0220_478:0423a20": "非為餘事。[0423a20] 「復次，善現！是菩薩摩訶薩行深般",
    "T07n0220_478:0423a21": "若波羅蜜多時，見諸愚夫於非我中而住我",
    "T07n0220_478:0423a22": "想，於非有情住有情想，如是乃至於非知者",
    "T07n0220_478:0423a23": "住知者想，於非見者住見者想。是菩薩摩訶",
    "T07n0220_478:0423a24": "薩見是事已，深生憐愍方便教化，令離顛倒",
    "T07n0220_478:0423a25": "妄想執著，安置無相甘露界中，住是界中不",
    "T07n0220_478:0423a26": "復現起我想乃至知、見者想，是時一切掉動、",
    "T07n0220_478:0423a27": "散亂、戲論、分別不復現行，心多安住寂靜淡",
    "T07n0220_478:0423a28": "泊無戲論界。[0423a28] 「善現！是菩薩摩訶薩由此方便，",
    "T07n0220_478:0423a29": "行深般若波羅蜜多，自於諸法無所執著，亦",
    "T07n0220_478:0423b01": "能教他於一切法無所執著。此依世俗，不依",
    "T07n0220_478:0423b02": "勝義，以勝義中無所執著，自他差別不可得",
    "T07n0220_478:0423b03": "故。」",
    "T07n0220_478:0423b04": "[0423b04] 爾時，具壽善現白佛言：「世尊！佛得無上正等",
    "T07n0220_478:0423b05": "覺時所證佛法，為依世俗說名為得，為依勝",
    "T07n0220_478:0423b06": "義說名得耶？」[0423b06] 佛告善現：「佛得無上正等覺時",
    "T07n0220_478:0423b07": "所證佛法，依世俗故說名為得，不依勝義。若",
    "T07n0220_478:0423b08": "依勝義，能得、所得俱不可得。所以者何？若謂",
    "T07n0220_478:0423b09": "此人得如是法便有所得，有所得者便執有",
    "T07n0220_478:0423b10": "二，執有二者不能得果亦無現觀。」[0423b10] 具壽善現",
    "T07n0220_478:0423b11": "復白佛言：「若執有二不能得果亦無現觀，執",
    "T07n0220_478:0423b12": "無二者為能得果有現觀耶？」[0423b12] 佛告善現：「執有",
    "T07n0220_478:0423b13": "二者不能得果亦無現觀，執無二者亦復如",
    "T07n0220_478:0423b14": "是，有所執故如執有二。若不執二、不執不",
    "T07n0220_478:0423b15": "二，則名得果亦名現觀。所以者何？若執由此",
    "T07n0220_478:0423b16": "便能得果亦有現觀，及執由彼不能得果亦",
    "T07n0220_478:0423b17": "無現觀，俱是戲論，非一切法平等性中有諸",
    "T07n0220_478:0423b18": "戲論，若離戲論乃可名為法平等性。」[0423b18] 具壽善",
    "T07n0220_478:0423b19": "現復白佛言：「若一切法皆以無性而為自性，",
    "T07n0220_478:0423b20": "此中何謂法平等性？」[0423b20] 佛告善現：「若於是處都",
    "T07n0220_478:0423b21": "無有性亦無無性，亦不可說為平等性，如是",
    "T07n0220_478:0423b22": "乃名法平等性。善現當知！法平等性既不可",
    "T07n0220_478:0423b23": "說亦不可知，除平等性無法可得，離一切法",
    "T07n0220_478:0423b24": "無平等性。善現！當知法平等性，異生聖者俱",
    "T07n0220_478:0423b25": "不能行，非彼境故。」[0423b25] 具壽善現復白佛言：「法平",
    "T07n0220_478:0423b26": "等性豈亦非佛所行境耶？」[0423b26] 佛告善現：「法平等",
    "T07n0220_478:0423b27": "性，一切聖者皆不能行亦不能證，謂諸預流、",
    "T07n0220_478:0423b28": "若諸一來、若諸不還、若阿羅漢、若諸獨覺、若",
    "T07n0220_478:0423b29": "諸菩薩、若諸如來，皆不能以法平等性為所",
    "T07n0220_478:0423c01": "行境，此中一切戲論分別皆不行故。」[0423c01] 具壽善",
    "T07n0220_478:0423c02": "現復白佛言：「佛於諸法皆得自在，如何可言",
    "T07n0220_478:0423c03": "法平等性亦非諸佛所行境耶？」[0423c03] 佛告善現：「佛",
    "T07n0220_478:0423c04": "於諸法雖得自在，若平等性與佛有別，可言",
    "T07n0220_478:0423c05": "是佛所行境界，然平等性與佛無別，如何可",
    "T07n0220_478:0423c06": "說佛行彼境？[0423c06] 「善現當知！若諸異生法平等",
    "T07n0220_478:0423c07": "性，若諸預流、一來、不還、阿羅漢、獨覺、菩薩、如",
    "T07n0220_478:0423c08": "來法平等性，如是一切法平等性，皆同一相，",
    "T07n0220_478:0423c09": "所謂無相，是一平等無二無別，故不可說",
    "T07n0220_478:0423c10": "此是異生法平等性，廣說乃至此是如來法",
    "T07n0220_478:0423c11": "平等性。於此一法平等性中，諸平等性既不",
    "T07n0220_478:0423c12": "可得，於中異生及預流等差別之相亦不可",
    "T07n0220_478:0423c13": "得。」[0423c13] 具壽善現復白佛言：「若一切法平等性中，",
    "T07n0220_478:0423c14": "諸差別相皆不可得，則諸異生及預流等法",
    "T07n0220_478:0423c15": "及有情應無差別。」[0423c15] 佛告善現：「如是！如是！如汝",
    "T07n0220_478:0423c16": "所說。於一切法平等性中，若諸異生、若諸聖",
    "T07n0220_478:0423c17": "者乃至如來法及有情皆無差別。」[0423c17] 具壽善現",
    "T07n0220_478:0423c18": "復白佛言：「若一切法平等性中，異生、聖者法",
    "T07n0220_478:0423c19": "及有情皆無差別，云何三寶出現世間，所謂",
    "T07n0220_478:0423c20": "佛寶、法寶、僧寶？」[0423c20] 佛告善現：「於意云何？佛、法、僧",
    "T07n0220_478:0423c21": "寶法平等性各各別耶？」[0423c21] 善現對曰：「如我解佛",
    "T07n0220_478:0423c22": "所說義者，佛、法、僧寶法平等性皆無差別。所",
    "T07n0220_478:0423c23": "以者何？佛、法、僧寶法平等性，如是一切皆非",
    "T07n0220_478:0423c24": "相應非不相應，無色、無見、無對、一相，所謂無",
    "T07n0220_478:0423c25": "相。然佛世尊於無相法方便善巧，建立種種",
    "T07n0220_478:0423c26": "法及有情名相差別，所謂此是異生及法，乃",
    "T07n0220_478:0423c27": "至此是如來及法。」[0423c27] 佛告善現：「如是！如是！如汝",
    "T07n0220_478:0423c28": "所說。諸佛於法方便善巧，能於無相建立種",
    "T07n0220_478:0423c29": "種法及有情名相差別。[0423c29] 「復次，善現！於意云何？",
    "T07n0220_478:0424a01": "若諸如來、應、正等覺不證無上正等菩提，設",
    "T07n0220_478:0424a02": "證無上正等菩提，不為有情建立諸法名相",
    "T07n0220_478:0424a03": "差別，諸有情類為能自知：此是地獄，此是傍",
    "T07n0220_478:0424a04": "生，此是鬼界，此是人，此是天，謂四大王眾天",
    "T07n0220_478:0424a05": "乃至非想非非想處天，此是色乃至識，此是",
    "T07n0220_478:0424a06": "眼處乃至意處，此是色處乃至法處，此是眼",
    "T07n0220_478:0424a07": "界乃至意界，此是色界乃至法界，此是眼識",
    "T07n0220_478:0424a08": "界乃至意識界，此是眼觸乃至意觸，此是眼",
    "T07n0220_478:0424a09": "觸為緣所生諸受乃至意觸為緣所生諸受，",
    "T07n0220_478:0424a10": "此是地界乃至識界，此是因緣乃至增上緣，",
    "T07n0220_478:0424a11": "此是從緣所生諸法，此是無明乃至老死，此",
    "T07n0220_478:0424a12": "是善、非善法，此是有記、無記法，此是有漏、無",
    "T07n0220_478:0424a13": "漏法，此是世間、出世間法，此是有為、無為法，",
    "T07n0220_478:0424a14": "此是布施波羅蜜多乃至般若波羅蜜多，此",
    "T07n0220_478:0424a15": "是四念住乃至八聖道支，此是內空乃至無",
    "T07n0220_478:0424a16": "性自性空，此是真如乃至不思議界，此是苦、",
    "T07n0220_478:0424a17": "集、滅、道聖諦，此是四靜慮、四無量、四無色定，",
    "T07n0220_478:0424a18": "此是空、無相、無願解脫門，此是八解脫乃至",
    "T07n0220_478:0424a19": "十遍處，此是淨觀地乃至如來地，此是極喜",
    "T07n0220_478:0424a20": "地乃至法雲地，此是一切陀羅尼門、三摩地",
    "T07n0220_478:0424a21": "門，此是五眼、六神通，此是如來十力乃至十",
    "T07n0220_478:0424a22": "八佛不共法，此是三十二大士相、八十隨好，",
    "T07n0220_478:0424a23": "此是無忘失法、恒住捨性，此是一切智、道相",
    "T07n0220_478:0424a24": "智、一切相智，此是一切相妙願智，此是一切",
    "T07n0220_478:0424a25": "智智，此是三寶，此是三乘，諸有情類於如是",
    "T07n0220_478:0424a26": "等差別名相能自知不？」[0424a26] 善現對曰：「不也！世尊！",
    "T07n0220_478:0424a27": "若佛不為有情建立諸如是等差別名相，諸",
    "T07n0220_478:0424a28": "有情類不能自知諸如是等差別名相。」[0424a28] 佛告",
    "T07n0220_478:0424a29": "善現：「是故如來於無相法方便善巧，雖為有",
    "T07n0220_478:0424b01": "情建立種種差別名相，而於諸法平等性中",
    "T07n0220_478:0424b02": "能無所動；雖於有情作大恩德，而於其中能",
    "T07n0220_478:0424b03": "不取相。」[0424b03] 爾時，具壽善現白佛言：「世尊！為如如",
    "T07n0220_478:0424b04": "來於一切法平等性中都無所動，如是一切",
    "T07n0220_478:0424b05": "異生、預流、一來、不還及阿羅漢、獨覺、菩薩，亦",
    "T07n0220_478:0424b06": "於諸法平等性中無所動不？」[0424b06] 佛告善現：「如是！",
    "T07n0220_478:0424b07": "如是！以一切法及諸有情，皆不出過平等性",
    "T07n0220_478:0424b08": "故。如平等性，當知真如廣說乃至不思議界",
    "T07n0220_478:0424b09": "亦復如是，諸法異生及諸聖者於真如等無",
    "T07n0220_478:0424b10": "差別故。」[0424b10] 具壽善現復白佛言：「若諸異生及諸",
    "T07n0220_478:0424b11": "聖者并一切法平等之性無差別者今一切法",
    "T07n0220_478:0424b12": "及諸有情相各異故性亦應異，是則法性亦",
    "T07n0220_478:0424b13": "應各異，謂色乃至識相各異故性亦應異，眼",
    "T07n0220_478:0424b14": "處乃至意處相各異故性亦應異，色處乃至",
    "T07n0220_478:0424b15": "法處相各異故性亦應異，眼界乃至意界相",
    "T07n0220_478:0424b16": "各異故性亦應異，色界乃至法界相各異故",
    "T07n0220_478:0424b17": "性亦應異，眼識界乃至意識界相各異故性",
    "T07n0220_478:0424b18": "亦應異，眼觸乃至意觸相各異故性亦應異，",
    "T07n0220_478:0424b19": "眼觸為緣所生諸受乃至意觸為緣所生諸受",
    "T07n0220_478:0424b20": "相各異故性亦應異，地界乃至識界相各異",
    "T07n0220_478:0424b21": "故性亦應異，因緣乃至增上緣相各異故性",
    "T07n0220_478:0424b22": "亦應異，從緣所生諸法相各異故性亦應異，",
    "T07n0220_478:0424b23": "無明乃至老死相各異故性亦應異，貪、瞋、癡",
    "T07n0220_478:0424b24": "相各異故性亦應異，異生見趣相各異故性",
    "T07n0220_478:0424b25": "亦應異，四靜慮、四無量、四無色定相各異故",
    "T07n0220_478:0424b26": "性亦應異，四念住乃至八聖道支相各異故",
    "T07n0220_478:0424b27": "性亦應異，空、無相、無願解脫門相各異故性",
    "T07n0220_478:0424b28": "亦應異，內空乃至無性自性空相各異故性",
    "T07n0220_478:0424b29": "亦應異，真如乃至不思議界相各異故性亦",
    "T07n0220_478:0424c01": "應異，苦、集、滅、道聖諦相各異故性亦應異，布",
    "T07n0220_478:0424c02": "施波羅蜜多乃至般若波羅蜜多相各異故性",
    "T07n0220_478:0424c03": "亦應異，八解脫乃至十遍處相各異故性亦",
    "T07n0220_478:0424c04": "應異，淨觀地乃至如來地相各異故性亦應",
    "T07n0220_478:0424c05": "異，極喜地乃至法雲地相各異故性亦應異，",
    "T07n0220_478:0424c06": "一切陀羅尼門、三摩地門相各異故性亦應異，",
    "T07n0220_478:0424c07": "五眼、六神通相各異故性亦應異，如來十力",
    "T07n0220_478:0424c08": "乃至十八佛不共法相各異故性亦應異，三",
    "T07n0220_478:0424c09": "十二大士相、八十隨好相各異故性亦應異，",
    "T07n0220_478:0424c10": "無忘失法、恒住捨性相各異故性亦應異，一",
    "T07n0220_478:0424c11": "切智、道相智、一切相智相各異故性亦應異，",
    "T07n0220_478:0424c12": "愚夫異生乃至如來相各異故性亦應異，善、",
    "T07n0220_478:0424c13": "非善法相各異故性亦應異，有記、無記法相",
    "T07n0220_478:0424c14": "各異故性亦應異，有漏、無漏法相各異故性",
    "T07n0220_478:0424c15": "亦應異，世間、出世間法相各異故性亦應異，",
    "T07n0220_478:0424c16": "有為、無為法相各異故性亦應異。[0424c16] 「世尊！如是",
    "T07n0220_478:0424c17": "法等相若各異，是則法性亦應各異，云何於",
    "T07n0220_478:0424c18": "諸異相法等，可得安立法性一相？云何菩薩",
    "T07n0220_478:0424c19": "摩訶薩行深般若波羅蜜多時，不分別法及",
    "T07n0220_478:0424c20": "諸有情有種種性？若菩薩摩訶薩不分別法",
    "T07n0220_478:0424c21": "及諸有情有種種性，則應不能行深般若波",
    "T07n0220_478:0424c22": "羅蜜多。若不能行甚深般若波羅蜜多，則應",
    "T07n0220_478:0424c23": "不能從一菩薩地至一菩薩地。若定不能從",
    "T07n0220_478:0424c24": "一菩薩地至一菩薩地，則應不能趣入菩薩",
    "T07n0220_478:0424c25": "正性離生。若定不能趣入菩薩正性離生，則",
    "T07n0220_478:0424c26": "應不能超諸聲聞及獨覺地。若定不能超諸",
    "T07n0220_478:0424c27": "聲聞及獨覺地，則應不能圓滿神通波羅蜜",
    "T07n0220_478:0424c28": "多。若定不能圓滿神通波羅蜜多，則應不能",
    "T07n0220_478:0424c29": "於諸神通遊戲自在。若定不能於諸神通遊",
    "T07n0220_478:0425a01": "戲自在，則應不能圓滿布施波羅蜜多乃至",
    "T07n0220_478:0425a02": "般若波羅蜜多。若定不能圓滿布施波羅蜜",
    "T07n0220_478:0425a03": "多乃至般若波羅蜜多，則應不能從一佛國",
    "T07n0220_478:0425a04": "趣一佛國親近供養諸佛世尊。若定不能從",
    "T07n0220_478:0425a05": "一佛國趣一佛國親近供養諸佛世尊，則應",
    "T07n0220_478:0425a06": "不能於諸佛所種諸善根。若定不能於諸佛",
    "T07n0220_478:0425a07": "所種諸善根，則應不能嚴淨佛土、成熟有情。",
    "T07n0220_478:0425a08": "若定不能嚴淨佛土、成熟有情，則應不能證",
    "T07n0220_478:0425a09": "得無上正等菩提，轉正法輪度有情眾，令其",
    "T07n0220_478:0425a10": "永離惡趣生死。」[0425a10] 佛告善現：「如汝所言：若諸異",
    "T07n0220_478:0425a11": "生及諸聖者并一切法平等之性無差別者",
    "T07n0220_478:0425a12": "今一切法及諸有情相各異故性亦應異，是",
    "T07n0220_478:0425a13": "則法性亦應各異，云何於諸異相法等，可得",
    "T07n0220_478:0425a14": "安立法性一相？云何菩薩摩訶薩行深般若",
    "T07n0220_478:0425a15": "波羅蜜多時，不分別法及諸有情有種種性",
    "T07n0220_478:0425a16": "乃至廣說？[0425a16] 「善現！於意云何？諸色法性是空性",
    "T07n0220_478:0425a17": "不？諸受、想、行、識法性是空性不？如是乃至一",
    "T07n0220_478:0425a18": "切有為、無為法性是空性不？」[0425a18] 善現對曰：「如是！",
    "T07n0220_478:0425a19": "如是！一切法性皆是空性。」[0425a19] 佛告善現：「於意云",
    "T07n0220_478:0425a20": "何？於空性中法等異相為可得不？謂色異相",
    "T07n0220_478:0425a21": "廣說乃至一切有為、無為異相為可得不？」[0425a21] 善",
    "T07n0220_478:0425a22": "現對曰：「不也！世尊！於空性中一切異相皆不",
    "T07n0220_478:0425a23": "可得。」[0425a23] 佛告善現：「由此當知法平等性非即一",
    "T07n0220_478:0425a24": "切愚夫異生，非離一切愚夫異生，如是乃至",
    "T07n0220_478:0425a25": "非即如來、應、正等覺，非離如來、應、正等覺；法",
    "T07n0220_478:0425a26": "平等性非即色，非離色，非即受、想、行、識，非離",
    "T07n0220_478:0425a27": "受、想、行、識，如是乃至非即有為及無為法，非",
    "T07n0220_478:0425a28": "離有為及無為法。」[0425a28] 具壽善現復白佛言：「法平",
    "T07n0220_478:0425a29": "等性為是有為，為是無為？」[0425a29] 佛告善現：「法平等",
    "T07n0220_478:0425b01": "性非是有為，非是無為，然離有為法，無為法",
    "T07n0220_478:0425b02": "不可得，離無為法，有為法亦不可得。善現當",
    "T07n0220_478:0425b03": "知！若有為界、若無為界，如是二界非合非散，",
    "T07n0220_478:0425b04": "無色、無見、無對、一相，所謂無相，一切如來、應、",
    "T07n0220_478:0425b05": "正等覺依世俗說不依勝義。所以者何？非勝",
    "T07n0220_478:0425b06": "義中身行、語行、意行可得，非離身行、語行、意",
    "T07n0220_478:0425b07": "行勝義可得。善現當知！即有為法及無為法",
    "T07n0220_478:0425b08": "平等法性說名勝義，非離一切有為、無為別",
    "T07n0220_478:0425b09": "有勝義。是故菩薩摩訶薩行深般若波羅蜜",
    "T07n0220_478:0425b10": "多時，不動勝義而行菩薩摩訶薩行，成熟有",
    "T07n0220_478:0425b11": "情、嚴淨佛土，證得無上正等菩提，轉妙法輪",
    "T07n0220_478:0425b12": "度有情眾，令其永離生老病死，證得究竟常",
    "T07n0220_478:0425b13": "樂涅槃。」",
    "T07n0220_478:0425b14": "第二分空性品第八十五",
    "T07n0220_478:0425b15": "[0425b15] 爾時，具壽善現白佛言：「世尊！若諸法等平等",
    "T07n0220_478:0425b16": "之性皆本性空，此本性空於一切法非能、所",
    "T07n0220_478:0425b17": "作，云何菩薩摩訶薩行深般若波羅蜜多時，",
    "T07n0220_478:0425b18": "不動勝義以四攝事饒益有情？」[0425b18] 佛告善現：「如",
    "T07n0220_478:0425b19": "是！如是！一切法等平等之性皆本性空，此本",
    "T07n0220_478:0425b20": "性空於一切法非能、所作，然諸菩薩能為有情",
    "T07n0220_478:0425b21": "以布施等作饒益事。若諸有情自知諸法皆",
    "T07n0220_478:0425b22": "本性空，則諸如來及諸菩薩不現神通作希",
    "T07n0220_478:0425b23": "有事，謂於諸法本性空中雖無所動，而令有",
    "T07n0220_478:0425b24": "情遠離種種妄想顛倒，謂令有情遠離我想、",
    "T07n0220_478:0425b25": "有情想乃至知者、見者想，亦令遠離色乃至",
    "T07n0220_478:0425b26": "識想，眼處乃至意處想，色處乃至法處想，眼",
    "T07n0220_478:0425b27": "界乃至意界想，色界乃至法界想，眼識界乃",
    "T07n0220_478:0425b28": "至意識界想，眼觸乃至意觸想，眼觸為緣所生諸受乃至意觸為緣所生諸受想，地界乃至識界想，無明乃至老",
    "T07n0220_478:0425b29": "死想，亦令遠離有為界想。住無為界，解脫一",
    "T07n0220_478:0425c01": "切生老病死。無為界者即諸法空，依世俗說",
    "T07n0220_478:0425c02": "名無為界。」[0425c02] 具壽善現復白佛言：「由何空故說",
    "T07n0220_478:0425c03": "諸法空？」[0425c03] 佛告善現：「由想空故說諸法空。[0425c03] 「復次，",
    "T07n0220_478:0425c04": "善現！於意云何？若變化身復作化事，此有實",
    "T07n0220_478:0425c05": "事而不空耶？」[0425c05] 善現對曰：「諸所變化都無實事，",
    "T07n0220_478:0425c06": "一切皆空。」[0425c06] 佛告善現：「變化與空如是二法非",
    "T07n0220_478:0425c07": "合非散，此二俱以空空故空，不應分別是空",
    "T07n0220_478:0425c08": "是化。所以者何？非空性中有空、有化二事可",
    "T07n0220_478:0425c09": "得，以一切法畢竟空故。[0425c09] 「復次，善現！無色非化，",
    "T07n0220_478:0425c10": "無受、想、行、識非化，諸是化者無不皆空，餘法",
    "T07n0220_478:0425c11": "有情應知亦爾。」[0425c11] 具壽善現復白佛言：「蘊、界、處",
    "T07n0220_478:0425c12": "等世間諸法及諸有情可皆是化，四念住等",
    "T07n0220_478:0425c13": "出世間法及諸有情豈亦是化？」[0425c13] 佛告善現：「一",
    "T07n0220_478:0425c14": "切世間、出世法等無非是化，然於其中有聲",
    "T07n0220_478:0425c15": "聞化，有獨覺化，有菩薩化，有如來化，有煩",
    "T07n0220_478:0425c16": "惱化，有諸業化，由此因緣，我說一切皆如變",
    "T07n0220_478:0425c17": "化等無差別。」[0425c17] 具壽善現復白佛言：「一切斷果，",
    "T07n0220_478:0425c18": "所謂預流、一來、不還、阿羅漢果、獨覺、如來永",
    "T07n0220_478:0425c19": "斷煩惱習氣相續，豈亦是化？」[0425c19] 佛告善現：「如是",
    "T07n0220_478:0425c20": "諸法若與生滅二相合者亦皆是化。」[0425c20] 具壽善",
    "T07n0220_478:0425c21": "現復白佛言：「何法非化？」[0425c21] 佛告善現：「若法不與",
    "T07n0220_478:0425c22": "生滅相合，是法非化。」[0425c22] 具壽善現復白佛言：「何",
    "T07n0220_478:0425c23": "法不與生滅相合？」[0425c23] 佛告善現：「不虛誑法即是",
    "T07n0220_478:0425c24": "涅槃，此法不與生滅相合，是故非化。」[0425c24] 具壽善",
    "T07n0220_478:0425c25": "現復白佛言：「如世尊說平等法性一切皆空，",
    "T07n0220_478:0425c26": "無能動者，無二可得，無有少法非自性空，如",
    "T07n0220_478:0425c27": "何涅槃可說非化？」[0425c27] 佛告善現：「如是！如是！如汝",
    "T07n0220_478:0425c28": "所說。無有少法非自性空，此自性空非聲聞",
    "T07n0220_478:0425c29": "作，非獨覺作，非菩薩作，非如來作，亦非餘",
    "T07n0220_478:0426a01": "作，有佛無佛其性常空，此即涅槃。是故我說",
    "T07n0220_478:0426a02": "涅槃非化，非實有法名為涅槃，可說無生、無",
    "T07n0220_478:0426a03": "滅、非化。復次，善現！我為新學諸菩薩說涅槃",
    "T07n0220_478:0426a04": "非化，非別實有不空涅槃，是故不應執此為",
    "T07n0220_478:0426a05": "難。」[0426a05] 爾時，善現便白佛言：「云何方便教誡教授",
    "T07n0220_478:0426a06": "新學菩薩，令知諸法自性常空？」[0426a06] 佛告善現：「豈",
    "T07n0220_478:0426a07": "一切法先有後無而不常空？然一切法先既",
    "T07n0220_478:0426a08": "非有後亦非無，自性常空不應驚怖。應作如",
    "T07n0220_478:0426a09": "是方便善巧教誡教授新學菩薩，令知諸法",
    "T07n0220_478:0426a10": "自性常空。」[0426a10] 時，薄伽梵說是經已，無量菩薩摩",
    "T07n0220_478:0426a11": "訶薩眾，慈氏菩薩而為上首，具壽善現及舍",
    "T07n0220_478:0426a12": "利子、大採菽氏、大迦葉波、阿難陀等諸大聲",
    "T07n0220_478:0426a13": "聞，及諸天、龍、阿素洛等一切大眾，聞佛所說",
    "T07n0220_478:0426a14": "皆大歡喜，信受奉行。"
}