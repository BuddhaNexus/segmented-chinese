{
    "T44n1843_001:0175a03": "大乘起信論義疏上之上",
    "T44n1843_001:0175a05": "淨影寺沙門慧遠撰",
    "T44n1843_001:0175a06": "大乘起信論者蓋乃宣顯至極深理之妙論",
    "T44n1843_001:0175a07": "也。摧邪之利刀排淺之深淵立正之勝幢。是",
    "T44n1843_001:0175a08": "以諸佛法身菩薩皆以此法為體。凡夫二乘",
    "T44n1843_001:0175a09": "此理為性。改凡成聖莫不由之。是故釋尊為",
    "T44n1843_001:0175a10": "表此法以殊勝故。超過巨海須彌山等於鐵",
    "T44n1843_001:0175a11": "圍上楞伽城中十頭羅剎宮殿之中說此法",
    "T44n1843_001:0175a12": "也。即表其三乘絕分如法華論主。論主問言。",
    "T44n1843_001:0175a13": "何故住此靈鷲山中說此法耶。釋言。為題此",
    "T44n1843_001:0175a14": "一乘法以殊勝故依處以題。又十地論中問。",
    "T44n1843_001:0175a15": "何故在此他化自在天摩尼寶殿中說此法",
    "T44n1843_001:0175a16": "門。釋言。為題十地法門以殊勝故挍量勝",
    "T44n1843_001:0175a17": "故。此亦如是一化所說教雖眾多要唯有二。",
    "T44n1843_001:0175a18": "一者聲聞藏二者菩薩藏。教聲聞法名聲聞",
    "T44n1843_001:0175a19": "藏。教菩薩法名菩薩藏。何以故知佛教但二。",
    "T44n1843_001:0175a20": "有事有文。言有事者佛滅度後迦葉阿難於",
    "T44n1843_001:0175a21": "王舍城結集三藏名聲聞藏。文殊阿難於鐵",
    "T44n1843_001:0175a22": "圍山集摩訶衍。名菩薩藏。故知佛教無出此",
    "T44n1843_001:0175a23": "二。言有文者涅槃經言。十二部中唯方廣部",
    "T44n1843_001:0175a24": "菩薩所持。餘十一部聲聞所持。地持論中亦",
    "T44n1843_001:0175a25": "同此說。下復說言聲聞菩薩出苦道說修多",
    "T44n1843_001:0175a26": "羅。結集經者謂集二藏。說聲聞行為聲聞藏。",
    "T44n1843_001:0175a27": "說菩薩行為菩薩藏。故知所說無出此二。亦",
    "T44n1843_001:0175a28": "名大乘小乘半滿教也。名雖有異其義不殊。",
    "T44n1843_001:0175a29": "此二藏中各分有三。謂修多羅毘尼毘曇。小",
    "T44n1843_001:0175b01": "乘三藏者如四阿含經。是修多羅藏。五部戒",
    "T44n1843_001:0175b02": "律是毘尼藏。毘曇成實是毘曇藏。大乘三藏",
    "T44n1843_001:0175b03": "者如涅槃華嚴等。是修多羅藏。清淨毘尼方",
    "T44n1843_001:0175b04": "等經等是毘尼藏。十地地持等是阿毘曇藏。",
    "T44n1843_001:0175b05": "今此論者二藏之中菩薩藏。攝三藏之中是",
    "T44n1843_001:0175b06": "第三阿毘曇藏。亦名摩德勒伽藏。此云行境",
    "T44n1843_001:0175b07": "界。亦名摩夷此云行母。此論所明八識之理",
    "T44n1843_001:0175b08": "為體行法為宗。諸菩薩等依於此理得起修",
    "T44n1843_001:0175b09": "行。依行成德故言菩薩摩德勒伽藏也。所言",
    "T44n1843_001:0175b10": "大者物莫能過目之為大。既言至極焉有勝",
    "T44n1843_001:0175b11": "己。故言名大。所言乘者運載為義。乘有二",
    "T44n1843_001:0175b12": "種。一法二行。言法乘者能運他用。無自運義。",
    "T44n1843_001:0175b13": "即是理法。言行乘者自運運他故名為乘。今",
    "T44n1843_001:0175b14": "此論中具明理行故有二種乘。總而言之亦",
    "T44n1843_001:0175b15": "名一乘。無異趣故亦名佛乘。佛所乘故此皆",
    "T44n1843_001:0175b16": "是。名雖有異其實不改。故言大乘也。所言起",
    "T44n1843_001:0175b17": "者成立為義。所言信者決定為義。此信有二",
    "T44n1843_001:0175b18": "釋。一云就十信位中令起真常證信也。二云",
    "T44n1843_001:0175b19": "即是妙法師說。是勸信也。論主是其不足之",
    "T44n1843_001:0175b20": "人所說之法甚深極理。恐其不順。作煩惱緣。",
    "T44n1843_001:0175b21": "故言我所說大乘法應當起信。不應誹謗。故",
    "T44n1843_001:0175b22": "論末中我今隨分總持說竟。應當敬信。若人",
    "T44n1843_001:0175b23": "能信是法功德無盡。何以故。理無盡故。若人",
    "T44n1843_001:0175b24": "誹謗獲大罪苦。始終意同豈容異乎。如菩提",
    "T44n1843_001:0175b25": "心論中勸發品在初建也。為說六度故先勸",
    "T44n1843_001:0175b26": "發心為修行也。此亦如是。為說深理故先勸",
    "T44n1843_001:0175b27": "起信也。問。何故要先勸起信者。此信乃是",
    "T44n1843_001:0175b28": "入佛法之首故。華嚴經云。信為道源功德母。",
    "T44n1843_001:0175b29": "又論中云。信心如手。有手之人入海寶藏隨",
    "T44n1843_001:0175c01": "意拾取。無手之人雖遇寶藏不得拾取。信心",
    "T44n1843_001:0175c02": "亦爾。若有信人入佛法寶隨分修行得解脫",
    "T44n1843_001:0175c03": "樂。若無信人雖遇佛法空無所獲。故要起信。",
    "T44n1843_001:0175c04": "所言論者簡異佛經之辭也。若通言之一切",
    "T44n1843_001:0175c05": "皆論。謂五明論是也。一切皆經謂五經是也。",
    "T44n1843_001:0175c06": "若別言之佛所說者名之為經。若餘人說佛",
    "T44n1843_001:0175c07": "所印可亦名為經。如維摩勝鬘等是也。若佛",
    "T44n1843_001:0175c08": "滅度後聖人自造解釋佛經名之為論。凡夫",
    "T44n1843_001:0175c09": "所造名為義章。今此論者佛滅度後菩薩所",
    "T44n1843_001:0175c10": "造名之為論。論者所謂賓主相談因之為論。",
    "T44n1843_001:0175c11": "故言大乘起信論也。言馬鳴菩薩造者是為",
    "T44n1843_001:0175c12": "題其論主名也。亦釋幡者如龍樹論釋。所",
    "T44n1843_001:0175c13": "以菩薩造此論者。佛滅度後正法之時大聖",
    "T44n1843_001:0175c14": "去近。人根厚信故無異端。七百歲後大聖去",
    "T44n1843_001:0175c15": "遠。聖弟子眾遂佛滅度人根薄信。以世衰故",
    "T44n1843_001:0175c16": "外道異端競興於世。所謂青同仙人出建陀",
    "T44n1843_001:0175c17": "論二十卷。過去無因為宗。黃頭仙人出闡陀",
    "T44n1843_001:0175c18": "論。自然為宗。及衛世師論第十八部是也。於",
    "T44n1843_001:0175c19": "時有沙門釋子。號曰法勝。對破外道故依毘",
    "T44n1843_001:0175c20": "婆娑廣論西方沙門及薩婆多抄出二百五十",
    "T44n1843_001:0175c21": "行偈。造出四卷毘曇。雖然人根薄心鈍故毘",
    "T44n1843_001:0175c22": "婆沙廣論不能受持。四卷其略不得義理。是",
    "T44n1843_001:0175c23": "故須出。達磨多羅廣論之中。依西方沙門義",
    "T44n1843_001:0175c24": "與譬喻義。加二百五十行偈。抄以用造作雜",
    "T44n1843_001:0175c25": "心十一卷論也。故論初言極略難解知。極廣",
    "T44n1843_001:0175c26": "令智退。我今處中說廣說義莊嚴。此二論主",
    "T44n1843_001:0175c27": "并宣有相之教令退異乘。因緣為宗。雖明空",
    "T44n1843_001:0175c28": "理但法上橫計定性不定法體。又後八百九",
    "T44n1843_001:0175c29": "十歲後出呵梨跋摩。前雖造論滅邪外道。觀",
    "T44n1843_001:0176a01": "有相故不得聖道。依毘婆沙此方沙門義與",
    "T44n1843_001:0176a02": "曇無德義。造成實論二十卷也。廣論之中偏",
    "T44n1843_001:0176a03": "宣無相之教。明生法二空。觀空得道為宗。雖",
    "T44n1843_001:0176a04": "三論主造論宣通。猶謂六識名相之事。非題",
    "T44n1843_001:0176a05": "極理。而眾人等競習此論。執為究竟。興弘",
    "T44n1843_001:0176a06": "於世。將欲隱沒牟尼大意。是故復出馬鳴菩",
    "T44n1843_001:0176a07": "薩。愍傷眾生拕非人流。感[厂@煩]佛出極意潛沒。",
    "T44n1843_001:0176a08": "依楞伽經造出起信論一卷也。雖文略少義",
    "T44n1843_001:0176a09": "無不盡。八識常住為體。修行趣入為宗。習六",
    "T44n1843_001:0176a10": "七識妄。故修盡拔眾人等執究根原。釋八九",
    "T44n1843_001:0176a11": "識真故湛然示迷方類趣入處也。造意如是。",
    "T44n1843_001:0176a12": "此論中有三段明義。第一致敬三寶。第二論",
    "T44n1843_001:0176a13": "曰有法以下出其所造。第三後終二偈總結",
    "T44n1843_001:0176a14": "迴向。何故有此三段者欲作大事不能輕為",
    "T44n1843_001:0176a15": "故先敬三寶。次出作事作事竟故所有功德",
    "T44n1843_001:0176a16": "迴向發願。次第三總結迴向。就第一中有三。",
    "T44n1843_001:0176a17": "一者汎明諸論之首致敬不同。二者論首歸",
    "T44n1843_001:0176a18": "敬之意。三者隨文解釋。所言論首歸敬不同",
    "T44n1843_001:0176a19": "者。或具敬三寶如大智論今此論等。或唯佛",
    "T44n1843_001:0176a20": "法如十地論等。或但敬佛如地持論等。此皆",
    "T44n1843_001:0176a21": "有意。所以具敬具足福田故。何故但敬人法",
    "T44n1843_001:0176a22": "者。藉法成人故須禮佛。法者所釋之理。故",
    "T44n1843_001:0176a23": "須敬法。何故唯敬佛者。佛為教主故須禮佛。",
    "T44n1843_001:0176a24": "餘非教主故廢不禮。言敬意者有六種意。一",
    "T44n1843_001:0176a25": "者作論所依荷思致敬。二者請承加護。三",
    "T44n1843_001:0176a26": "者為生物信。四者敬事之宜。五者為表勝相。",
    "T44n1843_001:0176a27": "六者為開眾生佛法僧念。初言作論所依荷",
    "T44n1843_001:0176a28": "思敬者。若無佛說經今無所說。若無其法論",
    "T44n1843_001:0176a29": "無所依。若無僧傳已則不聞。由藉此三。今論",
    "T44n1843_001:0176b01": "得興故須皆禮。二言請護者。若無加力何能",
    "T44n1843_001:0176b02": "勘說如此深理。要佛加力能說此法。如金剛",
    "T44n1843_001:0176b03": "藏菩薩欲說十地法門時。加四勘知四十無",
    "T44n1843_001:0176b04": "礙辯才。故末法惡時傳化不易。若無三寶威",
    "T44n1843_001:0176b05": "力加護無由自通。故須致敬以請助。三言為",
    "T44n1843_001:0176b06": "信者。論主自是不足之人造論釋經。人多不",
    "T44n1843_001:0176b07": "信。要須歸禮示有宗承。有所制立人方取信。",
    "T44n1843_001:0176b08": "是故頂禮。四言敬儀者。如似世間孝子忠臣",
    "T44n1843_001:0176b09": "凡所為作必造啟白君父。菩薩如是。重敬三",
    "T44n1843_001:0176b10": "寶過父及君。今欲造論解釋經時。寧不致敬",
    "T44n1843_001:0176b11": "啟白造論。故須歸禮。五言表勝者。如成實說。",
    "T44n1843_001:0176b12": "三寶是其吉祥境界。樹之論首以題論勝故",
    "T44n1843_001:0176b13": "先致敬。六言開眾生三寶念者。如雜心說。為",
    "T44n1843_001:0176b14": "令眾生於三寶中發心趣求信解觀察供養歸",
    "T44n1843_001:0176b15": "命故頂禮之。第三隨文解釋者。文中有二。一",
    "T44n1843_001:0176b16": "者初兩行偈。正明致敬三寶。二者為欲令下",
    "T44n1843_001:0176b17": "一行偈。明造論之意。就第一中有三。一行",
    "T44n1843_001:0176b18": "餘一句明佛寶。二者法性真下二句明法寶。",
    "T44n1843_001:0176b19": "三者如實修行等一句者明僧寶也。就第一",
    "T44n1843_001:0176b20": "中有二句。一者一行偈明應身。二者一句明",
    "T44n1843_001:0176b21": "法身。言歸命者是其論主敬心了辭也。內正",
    "T44n1843_001:0176b22": "報中命根為要。故舉要命屬彼三寶。名之為",
    "T44n1843_001:0176b23": "歸。為表心了。如身業中頂禮佛足。字及釋者。",
    "T44n1843_001:0176b24": "命者告也。所言盡者非局之辭。言十方者舉",
    "T44n1843_001:0176b25": "處以明所敬佛寶遍在十方。故舉在方皆依",
    "T44n1843_001:0176b26": "之辭。此是廣義。若言縱義應言三世。而義",
    "T44n1843_001:0176b27": "左右隱題言耳。言最勝者是應佛十號中初",
    "T44n1843_001:0176b28": "號也。非群品同故曰最勝。乘如實道來成正",
    "T44n1843_001:0176b29": "覺。豈非最勝。言業遍知者應佛中福智二德",
    "T44n1843_001:0176c01": "也。福成就故眾人應供。種智成就名正遍知。",
    "T44n1843_001:0176c02": "十號中略舉三號。經中多舉此三號者十號",
    "T44n1843_001:0176c03": "中體故。涅槃序品中言今日如來應正遍知",
    "T44n1843_001:0176c04": "將入涅槃。勝鬘經亦如是說。此是一句嘆應",
    "T44n1843_001:0176c05": "佛名稱功德。下次一句嘆色身德。所言色者",
    "T44n1843_001:0176c06": "以三十二相莊嚴其身故名為色。言無礙者",
    "T44n1843_001:0176c07": "嘆其異辭。凡夫色者質礙為義。如來之身而",
    "T44n1843_001:0176c08": "無礙故曰異也。言自在者嘆其勝也。轉輪聖",
    "T44n1843_001:0176c09": "王雖具三十二大人相而不得自在。猶苦無",
    "T44n1843_001:0176c10": "我。應佛非此。自在無極。此之一句嘆色身也。",
    "T44n1843_001:0176c11": "下次一句歎意業德。言救世者救者覆義。救",
    "T44n1843_001:0176c12": "覆生善。即是與樂得樂因故此是慈也。言大",
    "T44n1843_001:0176c13": "悲者悲者護義。護之止惡。悲能拔苦。應佛之",
    "T44n1843_001:0176c14": "意無出此二。是之一句嘆意業德也。自下一",
    "T44n1843_001:0176c15": "句合敬真身。言及彼者敬應佛。已兼敬真故",
    "T44n1843_001:0176c16": "名之及也。對此應佛體用異故名之為彼。言",
    "T44n1843_001:0176c17": "身體者是法佛也。萬德積聚名之為身。法無",
    "T44n1843_001:0176c18": "藉他故名為體。亦可應用所依在之為體故",
    "T44n1843_001:0176c19": "曰身體。所言相者是報佛也。法體之相故曰",
    "T44n1843_001:0176c20": "報佛。此之一句合明法身。問。何故應中具",
    "T44n1843_001:0176c21": "明三德真中總乎。答。應佛其是教主也。故偏",
    "T44n1843_001:0176c22": "廣嘆。真身非主故總嘆耳。理應齊論敬佛寶",
    "T44n1843_001:0176c23": "竟。此下明法。言法性者此之真有自體名法。",
    "T44n1843_001:0176c24": "恒沙佛法滿足義故。非改名性。理體常故。大",
    "T44n1843_001:0176c25": "智論云。白石銀性。黃石金性。水是濕性。火是",
    "T44n1843_001:0176c26": "熱性。一切眾生有涅槃性。故言法性。言真",
    "T44n1843_001:0176c27": "如者是之真空無可妄故。名之為真。無所立",
    "T44n1843_001:0176c28": "故。名之為如。此法絕待。超出百非故曰真如。",
    "T44n1843_001:0176c29": "故十地論云。自體本來空。自體此是猶前法",
    "T44n1843_001:0177a01": "性。空猶真如。所言海者從喻為名。不得當",
    "T44n1843_001:0177a02": "法為言。故舉勝以況。深邃難底猶如大海。故",
    "T44n1843_001:0177a03": "大經中譬如大海有八不思議。涅槃亦爾。此",
    "T44n1843_001:0177a04": "之一句明嘆理性。自下一句行教合論。言無",
    "T44n1843_001:0177a05": "量者數中極也。此之非是華嚴經中數中無",
    "T44n1843_001:0177a06": "量。非數量故名為無量。言功德者為功用所",
    "T44n1843_001:0177a07": "得。故為功德。德者得也。修行所得非數量。故",
    "T44n1843_001:0177a08": "名無量功德。此之行法。所言藏者此之教也。",
    "T44n1843_001:0177a09": "教能包含理行之法。故名為藏。故文言三藏",
    "T44n1843_001:0177a10": "教也。亦可行藏。無量功德積集名藏。理法",
    "T44n1843_001:0177a11": "如海。行法如藏。教法無也。何故無者教無",
    "T44n1843_001:0177a12": "別體。音聲為體。故是不敬。此之二句明法寶",
    "T44n1843_001:0177a13": "也。自下一句嘆僧寶。言如實者遣邪取正。故",
    "T44n1843_001:0177a14": "曰如實。言修行者在不足位。研習勝進故曰",
    "T44n1843_001:0177a15": "修行。所言等者此類非一。故曰等也。自下一",
    "T44n1843_001:0177a16": "偈造論之意。此中有二。一者半偈遣邪。二者",
    "T44n1843_001:0177a17": "半偈立正。言為欲令眾生者明所為人。不自",
    "T44n1843_001:0177a18": "為己。專為眾生。造論意業故曰為欲。以惡法",
    "T44n1843_001:0177a19": "成故處處受生。名為眾生。自下一句明所除",
    "T44n1843_001:0177a20": "事。言除疑者猶豫名疑。正信對治名為除也。",
    "T44n1843_001:0177a21": "何故除者諸眾生等不得聖道。生諸惑者皆以",
    "T44n1843_001:0177a22": "疑故。故須除也。除者遣也。言捨邪執者諸眾",
    "T44n1843_001:0177a23": "生等。以我見故以為邪執。今題正義故捨邪",
    "T44n1843_001:0177a24": "執。捨者離也。何故捨者我見是其眾惑之本。",
    "T44n1843_001:0177a25": "若無我見眾惑無住。問。若爾何故毘曇我見",
    "T44n1843_001:0177a26": "非惑。釋。此之就欲界眾生以我見故起修道",
    "T44n1843_001:0177a27": "行。故作此說。非是道理。自下二句明立正",
    "T44n1843_001:0177a28": "也。言起大乘正信者。正者非曲為義。餘義釋",
    "T44n1843_001:0177a29": "同前也。何故起此信者下題其意。佛種不斷",
    "T44n1843_001:0177b01": "故。立信之人修行能得常住佛果。故經言。生",
    "T44n1843_001:0177b02": "信心者生諸佛家。已種佛種。勝鬘經四種真",
    "T44n1843_001:0177b03": "子中。初真子者即是其事。紹佛位故名真子。",
    "T44n1843_001:0177b04": "此之初段竟。自下第二正出所造。此中有三。",
    "T44n1843_001:0177b05": "一者序分。二者從立義分以去立正宗分。三",
    "T44n1843_001:0177b06": "者從勸修利益分以去傳持末代分論。必有由",
    "T44n1843_001:0177b07": "故先明序。由序既興所說宜題。故次第二明",
    "T44n1843_001:0177b08": "正宗分。聖者造論為利群品。造論既周。嘆勝",
    "T44n1843_001:0177b09": "勸學令不斷絕。故次第三明傳持分也。就初",
    "T44n1843_001:0177b10": "序中二門分別。一明經論作序不同。二者隨",
    "T44n1843_001:0177b11": "文解釋。言不同者。經之與論序相則異意則",
    "T44n1843_001:0177b12": "同也。言相異者。經中序者凡有二種。一者",
    "T44n1843_001:0177b13": "證信序。二者發起序。言證信者。阿難稟承佛",
    "T44n1843_001:0177b14": "化欲傳末代。先云如是我從佛聞。證成可信。",
    "T44n1843_001:0177b15": "名證信序。言發起者。如來將說法故先現諸",
    "T44n1843_001:0177b16": "相。招眾有緣。集眾起說。名發起序。論家為序",
    "T44n1843_001:0177b17": "則不如是。無有二序。何故爾者論主是其自",
    "T44n1843_001:0177b18": "意造論不傳佛語。不同阿難直傳佛語故。無",
    "T44n1843_001:0177b19": "如是我聞等言以為證信。又須論主無有現",
    "T44n1843_001:0177b20": "相然後造論。不同如來大聖本說。故無發起。",
    "T44n1843_001:0177b21": "但述其意以為序耳。是故異也。言意同者。經",
    "T44n1843_001:0177b22": "之與論同為欲說正之初。故名為同也。言隨",
    "T44n1843_001:0177b23": "文釋者。文中有二。一者總表。二者問。有何",
    "T44n1843_001:0177b24": "因緣以下別表其意。就第一中有二。一者總",
    "T44n1843_001:0177b25": "勸起信。二者從有五分以下總判科文。言論",
    "T44n1843_001:0177b26": "曰者。馬鳴菩薩說法之辭也。言有法者。是所",
    "T44n1843_001:0177b27": "說法也。謂七八識言能起者能應起也。言摩",
    "T44n1843_001:0177b28": "訶衍者。是其胡語。此方翻者。摩訶言大。衍",
    "T44n1843_001:0177b29": "是言乘。大乘之言如先說也言信根者。信是",
    "T44n1843_001:0177c01": "諸行之根本也。故言應起大乘信根也。何以",
    "T44n1843_001:0177c02": "故。此法中。信者即是大乘信故。即是最勝感",
    "T44n1843_001:0177c03": "佛近因。故經說言。復有正因。所謂信心首楞",
    "T44n1843_001:0177c04": "嚴等也。信者是其報佛正因。首楞嚴者亦名",
    "T44n1843_001:0177c05": "佛性。即是法佛之正因也。言是故應者總結",
    "T44n1843_001:0177c06": "釋之。自下第二科文說有五分者是總舉也。",
    "T44n1843_001:0177c07": "因緣分等是其別釋。文題可知。自下第二表",
    "T44n1843_001:0177c08": "其造意。此中有二。一者正表其意。二者問。修",
    "T44n1843_001:0177c09": "多羅中以下難解者料簡分別。就初中有二。",
    "T44n1843_001:0177c10": "一者問二者答言有何因緣而造此論者問其",
    "T44n1843_001:0177c11": "造意。自下正答。此中有三。一者略表舉。二者",
    "T44n1843_001:0177c12": "云何為八以下別釋。三者有如是等下結釋",
    "T44n1843_001:0177c13": "也。就別釋中有二。一者總表其意。二者從",
    "T44n1843_001:0177c14": "第三以下出所為人。就初言令眾生離苦者。",
    "T44n1843_001:0177c15": "所以眾生常在三途恒受苦者。由迷理故也。",
    "T44n1843_001:0177c16": "既是非不知。故造作惡行。常在三途。如人自",
    "T44n1843_001:0177c17": "宅無有出期。甚為可愍。是以菩薩造作斯論。",
    "T44n1843_001:0177c18": "顯真極理。令示是非離苦處也。言得究竟樂",
    "T44n1843_001:0177c19": "者。所以眾生不得樂者。不知善行是應行故。",
    "T44n1843_001:0177c20": "是故菩薩說諸善行。令知眾生修行趣入。得",
    "T44n1843_001:0177c21": "涅槃樂。何故非得人天樂者。非究竟故。悉無",
    "T44n1843_001:0177c22": "常故。是不令得也。言非求世間名利敬者。有",
    "T44n1843_001:0177c23": "二意。一者就菩薩說。我為眾生離苦得樂者。",
    "T44n1843_001:0177c24": "我非求名利。避他譏謙。二者所為眾生。我所",
    "T44n1843_001:0177c25": "說法非令得求世間恭敬。唯令求心證無上",
    "T44n1843_001:0177c26": "菩提。故說此法。次明所顯之法。言為欲解釋",
    "T44n1843_001:0177c27": "如來根本義者。出所說理非不了也。下顯其",
    "T44n1843_001:0177c28": "意。令諸眾生解不謬故。或執邪為正。或執妄",
    "T44n1843_001:0177c29": "為真。或執不了以為了義。皆是謬故。自下",
    "T44n1843_001:0178a01": "第二出所為人此中有三。一者有善根人。二",
    "T44n1843_001:0178a02": "者示方便消息業者無善根人。三者示修止",
    "T44n1843_001:0178a03": "觀以下明凡夫二乘。就初中一厚信次一薄",
    "T44n1843_001:0178a04": "信。言善根成就眾生者。此種性以上分得賢",
    "T44n1843_001:0178a05": "首證信位。故何以知者。佛性四句中為善根",
    "T44n1843_001:0178a06": "人故。言善根微少眾生者。是十信人也。以玄",
    "T44n1843_001:0178a07": "信故自下第二無善根人。言示方便者。依此",
    "T44n1843_001:0178a08": "論中悔過禮佛等也。言消惡業者此是業障。",
    "T44n1843_001:0178a09": "言善護心者是報障也。言遠離癡慢出邪網者",
    "T44n1843_001:0178a10": "是煩惱障癡慢是其五鈍使也。邪網是五利",
    "T44n1843_001:0178a11": "使也。此等三障皆滅除也。小乘法中但伏煩",
    "T44n1843_001:0178a12": "惱。不能除二。大乘法中皆斷三障。自下第三",
    "T44n1843_001:0178a13": "益凡夫二乘。此中有二。一者總釋凡二乘。二",
    "T44n1843_001:0178a14": "者別釋。言修止觀者。止是定也。觀是慧也。對",
    "T44n1843_001:0178a15": "治凡夫二乘心過故者。凡夫有著有之過。二",
    "T44n1843_001:0178a16": "乘有著無之過。為凡著有故令修定。為二乘",
    "T44n1843_001:0178a17": "人故令修慧。自下第二別釋。此中初一就凡。",
    "T44n1843_001:0178a18": "後一就二乘。言專念方便者。是其定也。言生",
    "T44n1843_001:0178a19": "佛前不退信者。得益不虛。如生淨土常見佛",
    "T44n1843_001:0178a20": "面。恒聞妙法。信心增強不退失也。自下次明",
    "T44n1843_001:0178a21": "二乘。言示利益者是慧益也。慧益不虛故勸",
    "T44n1843_001:0178a22": "修也。自下第三總結意也。亦可此八種因緣",
    "T44n1843_001:0178a23": "中。初一是總。後七別釋。就別釋中初一正釋。",
    "T44n1843_001:0178a24": "離苦章門。後七是其釋別。得樂章門。眾生",
    "T44n1843_001:0178a25": "離苦要是解理。眾生得樂由是行。故善行之",
    "T44n1843_001:0178a26": "首信心是也。餘義同前。自下第二有難解者。",
    "T44n1843_001:0178a27": "重料簡。此中有二。一者問。二者答。就答中有",
    "T44n1843_001:0178a28": "三。一者略二者廣三者結。初中二句。一初",
    "T44n1843_001:0178a29": "所為人後所寄人。言眾生根行不等者。受道",
    "T44n1843_001:0178b01": "眾生心器不平也。根者就昔。行者據今。昔",
    "T44n1843_001:0178b02": "根今欲深淺不同。故言不等。言受解緣別者。",
    "T44n1843_001:0178b03": "昔是極聖說經是佛。今日論主不足之人。故",
    "T44n1843_001:0178b04": "言緣別。既言所寄不同所為不等。何不重說。",
    "T44n1843_001:0178b05": "自下廣釋。此中有三。初釋緣勝所為亦勝。中",
    "T44n1843_001:0178b06": "釋衰事。後釋當機。言佛在世時者。表其時勝。",
    "T44n1843_001:0178b07": "眾生利根者所為之勝。能說之人以下表所",
    "T44n1843_001:0178b08": "寄勝。色心業勝者。色者是其三十二相。是身",
    "T44n1843_001:0178b09": "業也。心者是其大悲大慈。是意業也。言業",
    "T44n1843_001:0178b10": "勝者以因題果。以業勝故所感果勝。言圓",
    "T44n1843_001:0178b11": "音一演異類等解者是口業也。如來一音大",
    "T44n1843_001:0178b12": "小並陳。隨機等解。不差機說。此則佛為不虛",
    "T44n1843_001:0178b13": "說法。華嚴云。如來一音演說法。眾生隨力各",
    "T44n1843_001:0178b14": "得解也。三業皆勝故言緣勝。言則不須論者。",
    "T44n1843_001:0178b15": "結釋利根。以鈍根故造論解經。乃得悟解。以",
    "T44n1843_001:0178b16": "利根故佛說則解。故不須論也。自下第二釋",
    "T44n1843_001:0178b17": "衰事。若如來滅後者。表其時衰。或有眾生者。",
    "T44n1843_001:0178b18": "所為不等。兩雙四句。所謂有力無力。初二",
    "T44n1843_001:0178b19": "句有力。後二句無力。初中廣聞小解。小聞多",
    "T44n1843_001:0178b20": "解。是為一雙。或有眾生無自心力以下明無",
    "T44n1843_001:0178b21": "力人。此中有二句。初無力故廣聞而得解者。",
    "T44n1843_001:0178b22": "後句無力故廣聞不得心樂少文而得多解。",
    "T44n1843_001:0178b23": "是為一雙。如是論者以下明正當機。猶前第",
    "T44n1843_001:0178b24": "四人也。此論文略而義無不盡。故言總攝如",
    "T44n1843_001:0178b25": "來廣大深法無邊義故也。非是小乘狹小之",
    "T44n1843_001:0178b26": "理。故言廣大。佛乃所窮故言深法。理無限齊",
    "T44n1843_001:0178b27": "故言無邊應說此論者。結表造意。初序分訖。",
    "T44n1843_001:0178b28": "立義分下。自下第二明正釋分。此中有三。初",
    "T44n1843_001:0178b29": "立義分。中解釋分。後修行信心分。何故有",
    "T44n1843_001:0178c01": "此三分者。有二意。一者說法次第。欲說法者",
    "T44n1843_001:0178c02": "先制義宗。故先立義。宗既定廣分別示故次",
    "T44n1843_001:0178c03": "第二解釋分也。說法之意非但空說。如說修",
    "T44n1843_001:0178c04": "行得利益。故說法既周。故次第三修行信心",
    "T44n1843_001:0178c05": "分。二者說法所為。以三根故。故有三段。謂上",
    "T44n1843_001:0178c06": "中下。以上根故說立義分。為中根故說解釋",
    "T44n1843_001:0178c07": "分。為下根故說修行信心分。上中二人說法",
    "T44n1843_001:0178c08": "可爾。下根人中何不廣說。上中說理法時即",
    "T44n1843_001:0178c09": "得悟解。下根之人不得悟解。顯示行法。令勸",
    "T44n1843_001:0178c10": "修行爾乃得入。以行劣故以行令入。故不廣",
    "T44n1843_001:0178c11": "說也初中有三。一表章門。二正釋義。三以總",
    "T44n1843_001:0178c12": "結。次說立義分者。是表章門。立者制定義。義",
    "T44n1843_001:0178c13": "者有深所以。目之為義。大乘極理豈是淺由。",
    "T44n1843_001:0178c14": "故深所以。摩訶衍者以下正釋。此中有二。初",
    "T44n1843_001:0178c15": "立二章門。後釋二章門。摩訶言大。衍是言乘。",
    "T44n1843_001:0178c16": "此義如前廣釋。所言法者。自體名法。理不賴",
    "T44n1843_001:0178c17": "他。故言自體。問曰。萬法無有別守自性。以",
    "T44n1843_001:0178c18": "樂德中無生滅義名之為常。如是一切何不",
    "T44n1843_001:0178c19": "賴他。解曰。萬法一體無異體。故以樂體異無",
    "T44n1843_001:0178c20": "有常體。故言無賴。難曰。若爾以堅觸用以為",
    "T44n1843_001:0178c21": "柱用。無異柱用。亦應此柱無賴他乎。解言。不",
    "T44n1843_001:0178c22": "例。柱是無體。以四微上假號柱。名賴他義。顯",
    "T44n1843_001:0178c23": "真法之中。同一體中隨義分萬。舉一尋體即",
    "T44n1843_001:0178c24": "是其體。萬亦如是。一中全體。萬中全體。何用",
    "T44n1843_001:0178c25": "彼中他用為己。他體為己。此真法中。同一",
    "T44n1843_001:0178c26": "體中萬義互相緣集。不相捨離。故經說言。譬",
    "T44n1843_001:0178c27": "如父母。各各異故。故名無常。有彼此者即是",
    "T44n1843_001:0178c28": "無常。理是一體無彼此故。故湛然常。又經說",
    "T44n1843_001:0178c29": "言。我所說法非一非異。湛然常住非如假合",
    "T44n1843_001:0179a01": "一。故言非一。非如實法各別體故。故言非異。",
    "T44n1843_001:0179a02": "是故異也。所言義者。隨事名義。雖體一味",
    "T44n1843_001:0179a03": "而隨義萬差。然則體義不殊。無有一性。即是",
    "T44n1843_001:0179a04": "如故。而無不性。義差別故。此二即是極理體",
    "T44n1843_001:0179a05": "狀。自下第二正釋章門。此中有二。初釋法章",
    "T44n1843_001:0179a06": "門。後釋義章門。初中有二。一者正釋。二何以",
    "T44n1843_001:0179a07": "下轉釋。初中有三句。一表出法體。二是心下",
    "T44n1843_001:0179a08": "明其用。三依於此下明立義意。所言法者牒",
    "T44n1843_001:0179a09": "前章門。謂眾生心者。以法受生。名為眾生。此",
    "T44n1843_001:0179a10": "是就凡。若通言之眾法合生名為眾生。此是",
    "T44n1843_001:0179a11": "通聖。心者是其三聚法中。簡色無作是心法",
    "T44n1843_001:0179a12": "也。此心即是有命中實故名真心問曰。何故",
    "T44n1843_001:0179a13": "心是理乎。答。理非物造。故名為理。非為木",
    "T44n1843_001:0179a14": "石。神知之慮故名為心。是心則攝一切世間",
    "T44n1843_001:0179a15": "出世間者。如此理者諸法中體。以用歸體。故",
    "T44n1843_001:0179a16": "言則攝。用雖眾多無出染淨。染則世間。淨",
    "T44n1843_001:0179a17": "則出世。依於此心以下明其立義。此心理故",
    "T44n1843_001:0179a18": "據此明義。顯示摩訶衍義者。即是其說大乘",
    "T44n1843_001:0179a19": "義也。何以故下明傳釋。所以是心世出世法",
    "T44n1843_001:0179a20": "體者。彼前第二句釋之。以二義釋。一義云是",
    "T44n1843_001:0179a21": "心真如相者即是第九識。第九識是其諸法",
    "T44n1843_001:0179a22": "體故。故言即示摩訶衍體故也。是心生滅因",
    "T44n1843_001:0179a23": "緣相者是第八識。第八識是其隨緣轉變隨",
    "T44n1843_001:0179a24": "染緣故生滅因緣相也。何以知者。文中言即",
    "T44n1843_001:0179a25": "示摩訶衍體相用故也。用是正義。體相隨來。",
    "T44n1843_001:0179a26": "於一心中絕言離緣為第九識。隨緣變轉是",
    "T44n1843_001:0179a27": "第八識。則上心法有此二義。是第八識隨緣",
    "T44n1843_001:0179a28": "本故。世及出世諸法之根原故言則攝。前中",
    "T44n1843_001:0179a29": "但言八識。後轉釋中了顯二識。故言體用。第",
    "T44n1843_001:0179b01": "八識者攝體從用。故言為用。心生滅也。上中",
    "T44n1843_001:0179b02": "具明染淨二用。釋中但明隨染之用。故勝鬘",
    "T44n1843_001:0179b03": "云。有二難可了知。自性清淨心難可了知。彼",
    "T44n1843_001:0179b04": "心為煩惱所染難可了知。彼言自性清淨。猶",
    "T44n1843_001:0179b05": "此心真如。本來無二。言用大者。用有二種。一",
    "T44n1843_001:0179b06": "染二淨。此二用中各有二種。染中二者。一依",
    "T44n1843_001:0179b07": "持用。二緣起用。依持用者。此真心者能持妄",
    "T44n1843_001:0179b08": "染若無此真妄則不立。故勝鬘云。若無藏識",
    "T44n1843_001:0179b09": "不種眾苦。識七法不住不得厭苦樂求涅槃。",
    "T44n1843_001:0179b10": "言緣起用者。向依持用雖在染中而不作染。",
    "T44n1843_001:0179b11": "但為本耳。今與妄令緣集起染。如水隨風集",
    "T44n1843_001:0179b12": "起波浪。是以不增不減。解言。即此法界輪",
    "T44n1843_001:0179b13": "轉五道。名為眾生。染用如是。淨用亦有二種。",
    "T44n1843_001:0179b14": "一者隨緣顯用。二者隨緣作用。言顯用者。真",
    "T44n1843_001:0179b15": "識之體本為妄覆。修行對治後息妄染。雖體",
    "T44n1843_001:0179b16": "本來淨隨緣得言始淨顯也。是故說為性淨",
    "T44n1843_001:0179b17": "法佛無作因果是名顯用。問曰。若修行始淨",
    "T44n1843_001:0179b18": "者何故得言無作因果。答。雖顯由修體非今",
    "T44n1843_001:0179b19": "生。故曰無作。問曰。若非今生何故名果。隨緣",
    "T44n1843_001:0179b20": "故名為果也。若據體言非因非果湛然一味。",
    "T44n1843_001:0179b21": "而就妄論真。在因名因。在果名果。故名因果。",
    "T44n1843_001:0179b22": "言作用者。本在凡時但是理體。無有真用。但",
    "T44n1843_001:0179b23": "本有義。後隨對治始生真用。是故說為方便",
    "T44n1843_001:0179b24": "報佛有作因果。又云。但是一中義分為二。言",
    "T44n1843_001:0179b25": "能生一切世間出世間善因果者。世間是其",
    "T44n1843_001:0179b26": "染用之義。出世間者淨用之義。此是總說理",
    "T44n1843_001:0179b27": "用也。下就人以顯諸佛本所乘者依此識。故",
    "T44n1843_001:0179b28": "諸佛得成。無此餘緣故。本所乘故。菩薩皆",
    "T44n1843_001:0179b29": "乘此法到如來地者。此識為正因。菩薩修行",
    "T44n1843_001:0179c01": "得成佛道。此之用也。自下緣也。次說解義分",
    "T44n1843_001:0179c02": "者表顯也。自下第二廣釋之中有三。初所辨",
    "T44n1843_001:0179c03": "正理無有邪局故。先明顯示正義。立正既周。",
    "T44n1843_001:0179c04": "宜以遣邪。故次第二對治邪執示是非。已拕",
    "T44n1843_001:0179c05": "是可入故。次第三發趣道相。段意如是。之三",
    "T44n1843_001:0179c06": "句別三段名也。顯示正義者。以下正明初段。",
    "T44n1843_001:0179c07": "此中有二。一明題章門。二依一心下正釋",
    "T44n1843_001:0179c08": "正義。就第二中有二。一者總別略釋。二者心",
    "T44n1843_001:0179c09": "真如者。即一法界以下別列廣釋。初中有四。",
    "T44n1843_001:0179c10": "一者總表數。二者列二章門。三者略釋。四",
    "T44n1843_001:0179c11": "者此義云何以下轉釋。依一心法者。簡異色",
    "T44n1843_001:0179c12": "無作二聚。但一心聚故言一心就此明義故",
    "T44n1843_001:0179c13": "名為依。有二種門者。隨義依數。云何為二以",
    "T44n1843_001:0179c14": "下第二列二章門。心真如者。是第九識。全是",
    "T44n1843_001:0179c15": "真故名心真如。心生滅者。是第八識隨緣成",
    "T44n1843_001:0179c16": "妄。攝體從用。攝在心生滅中。亦一師云。六識",
    "T44n1843_001:0179c17": "七識生滅也。問。全是妄不是。若爾生滅不非",
    "T44n1843_001:0179c18": "是。何故如是。妄者就用。生滅者就法體。隨用",
    "T44n1843_001:0179c19": "故成。法體真故非是生滅。故經說言。不染",
    "T44n1843_001:0179c20": "而染其體常住。問曰。真妄相違無相合理。何",
    "T44n1843_001:0179c21": "故言一心。答曰。隨妄義邊終日成妄而不妨",
    "T44n1843_001:0179c22": "真。全真義邊終日令真而不妨妄。如柱實法",
    "T44n1843_001:0179c23": "義邊全滅無有續轉。假名義邊全轉無有滅",
    "T44n1843_001:0179c24": "義而不相礙。有為尚在轉滅二義不相礙妨。",
    "T44n1843_001:0179c25": "何況真心有二義乎。問曰。何故如就妄論真。",
    "T44n1843_001:0179c26": "真與妄合緣集起盡名心生滅。言是二門皆",
    "T44n1843_001:0179c27": "各總攝一切法者有二義。一義云。心真如中",
    "T44n1843_001:0179c28": "皆攝出世間一切法。心生滅中皆攝世間一",
    "T44n1843_001:0179c29": "切法。故皆名總攝也。二義云。心真如中皆攝",
    "T44n1843_001:0180a01": "世間出世間一切法。心生滅中亦爾。何者雖",
    "T44n1843_001:0180a02": "真如不隨緣染淨所依。諸法之體。如影依形。",
    "T44n1843_001:0180a03": "故言各攝。心生滅中。隨淨緣者轉理成行。隨",
    "T44n1843_001:0180a04": "染成妄。故言皆攝。自下第四轉釋。此義云何。",
    "T44n1843_001:0180a05": "何故二門各攝一切法者。一心二義故。故言",
    "T44n1843_001:0180a06": "是二門不相離故也。義分為二。非是別體故",
    "T44n1843_001:0180a07": "言不離。自下第二別釋章門。此中有三。一者",
    "T44n1843_001:0180a08": "釋心真如章門。二者心生滅者以下。釋心生",
    "T44n1843_001:0180a09": "滅章門。三者復次真如自體相者以下。就真",
    "T44n1843_001:0180a10": "如體用以辨當現。所以爾者。心真如門。猶前",
    "T44n1843_001:0180a11": "立義是心真如相也。心生滅門者。猶前是心",
    "T44n1843_001:0180a12": "生滅因緣相也。是心體義眾生現有。用義在",
    "T44n1843_001:0180a13": "當。是故第三辨當現也。初中有二。一者明",
    "T44n1843_001:0180a14": "真如體一。二者後次真如者以下就真如中。",
    "T44n1843_001:0180a15": "義分空有以明真如。初中有二。一者真如絕",
    "T44n1843_001:0180a16": "言。二者問曰以下明其趣入方法。初中有七。",
    "T44n1843_001:0180a17": "一者明真如體。二者一切諸法唯依妄下明",
    "T44n1843_001:0180a18": "妄法體。三者是故一切法下以明真如法體",
    "T44n1843_001:0180a19": "有相無。四者以一切言說假名以下以明妄",
    "T44n1843_001:0180a20": "法相有體無。五者言真如者以下因言遣言。",
    "T44n1843_001:0180a21": "六者此真如體以下釋真如名。七者當知一切",
    "T44n1843_001:0180a22": "法以下總結絕名。此中大概正明真如。兼明",
    "T44n1843_001:0180a23": "妄法者是對來耳。非是正宗。初中有二。一者",
    "T44n1843_001:0180a24": "總明體義。二者所謂以下正表其體。言即是",
    "T44n1843_001:0180a25": "一法界者是一心也。異彼餘法故言法界。亦",
    "T44n1843_001:0180a26": "可對妄。據真為一。大總相者。心是能總恒沙",
    "T44n1843_001:0180a27": "佛法。欖眾諸法。以成總心。豈得不大故言大",
    "T44n1843_001:0180a28": "總相。若通言之諸法各有總別之義。然心一",
    "T44n1843_001:0180a29": "總者。心為能知。法為所知。故名為總。依此心",
    "T44n1843_001:0180b01": "生種種法故言法門體。此是總相。明體之自",
    "T44n1843_001:0180b02": "下第二正表其體。上明諸法之體。何為所謂",
    "T44n1843_001:0180b03": "心性非色無作。何為諸法以心為體。不生不",
    "T44n1843_001:0180b04": "滅故湛然常。一得不退名為常。不生不滅名",
    "T44n1843_001:0180b05": "為恒。此真如心不生滅故諸法之體。自下第",
    "T44n1843_001:0180b06": "二明妄法體。此中有二。一者順釋。二者若",
    "T44n1843_001:0180b07": "離心念以下返釋。一切諸法者。生死妄法非",
    "T44n1843_001:0180b08": "一。故名一切諸。如虛非無故名之為法。唯",
    "T44n1843_001:0180b09": "依妄念而有差別者。無明是其為妄念也。以",
    "T44n1843_001:0180b10": "有無明迷真如故即有生滅。如空中花。眼患",
    "T44n1843_001:0180b11": "故有。眼治則無。眾生如是。無明眼瞙故生",
    "T44n1843_001:0180b12": "滅。非有妄計為有。起種種業受種種苦。若以",
    "T44n1843_001:0180b13": "修起緣知金神決其眼瞙。方知妄無豁然會",
    "T44n1843_001:0180b14": "真。故肇師言。所以眾生輪轉生死者皆著欲",
    "T44n1843_001:0180b15": "故也若欲止於心即無復生死。自下返釋。若",
    "T44n1843_001:0180b16": "離心念者。是七識為心念也。則無一切境界",
    "T44n1843_001:0180b17": "之相者。是生死境界也。有妄念故則有妄境。",
    "T44n1843_001:0180b18": "若無妄念生死妄境何由得起。故下文言。心",
    "T44n1843_001:0180b19": "生法生心滅法滅。三界虛妄但一心作。問曰。",
    "T44n1843_001:0180b20": "何故上中八識為生死體。今此何故妄心為",
    "T44n1843_001:0180b21": "體。答。近體者妄心是也。若遠由者真識亦是。",
    "T44n1843_001:0180b22": "又問。即此法界輪轉五道名為眾生。何故遠",
    "T44n1843_001:0180b23": "由尋妄根原即為是也。而體非妄故云遠由",
    "T44n1843_001:0180b24": "也。自下第三明其真如體有相無。此中有三。",
    "T44n1843_001:0180b25": "初結前。中明相無。後辨體有。是故者結前心",
    "T44n1843_001:0180b26": "性。頌前釋成不生不滅故絕相妙有。自下明",
    "T44n1843_001:0180b27": "其離相。此中有二。一者無他相。二畢竟下無",
    "T44n1843_001:0180b28": "自相也。一切法者真如中恒沙法是也。從本",
    "T44n1843_001:0180b29": "以來者非始絕相。表其久來清淨也。離言說",
    "T44n1843_001:0180c01": "相者。以無像故不可以言著。體非是生死有",
    "T44n1843_001:0180c02": "相。故言所不及。離名字相者。非是生死名",
    "T44n1843_001:0180c03": "字呼法。故涅槃云。涅槃無名。強與立名。離心",
    "T44n1843_001:0180c04": "緣相者。非是意識所對法塵境界。前二句者",
    "T44n1843_001:0180c05": "非身識境。後一句非意識境。六識皆非所對",
    "T44n1843_001:0180c06": "之境也。自下明其無自相義。畢竟平等者無",
    "T44n1843_001:0180c07": "有優劣也。無有變異者。明其非是變易生死。",
    "T44n1843_001:0180c08": "不可破壞者。明其絕斷分段生死。永絕二種",
    "T44n1843_001:0180c09": "生死。離性平等故名無自相也。自下明其體",
    "T44n1843_001:0180c10": "有之義。唯是一心者表其真體。心外更無餘",
    "T44n1843_001:0180c11": "法可得。故言一心。相無而體有也。故名真",
    "T44n1843_001:0180c12": "如者總結釋之。自下第四明其妄法相有體",
    "T44n1843_001:0180c13": "無。此中有二。一者明相有。二者不可得下明",
    "T44n1843_001:0180c14": "其體無。以一切言說者。以言說著體。對上離",
    "T44n1843_001:0180c15": "言說也。假名無實者生死法中以名呼法。定",
    "T44n1843_001:0180c16": "著彼法。不得呼餘。無實而作名呼彼法。故有",
    "T44n1843_001:0180c17": "名而無實。尋名推求不得。故無實也。對離名",
    "T44n1843_001:0180c18": "字相也。但隨妄念者。以妄故有所緣之境。生",
    "T44n1843_001:0180c19": "死境界但隨妄生。相應不捨。對上離心緣相",
    "T44n1843_001:0180c20": "也。自下明其體無之義。不可得故者。生死之",
    "T44n1843_001:0180c21": "體迷人即有悟解理。人終日不得故言不可",
    "T44n1843_001:0180c22": "得也。自下第五明其遣言。言真如者亦無有",
    "T44n1843_001:0180c23": "相者。重題上言也。謂言說之極者言語道斷",
    "T44n1843_001:0180c24": "而默不顯。其理絕名故寄極表也。因言遣言",
    "T44n1843_001:0180c25": "者上云極言。恐著理體。重遣於言也。自下第",
    "T44n1843_001:0180c26": "六釋名。論主何故名真如者。是心法中無所",
    "T44n1843_001:0180c27": "妄。故名之為真。故言此真如體無有可遣。妄",
    "T44n1843_001:0180c28": "法可遣。諸法皆真故無可遣。故與真名。是心",
    "T44n1843_001:0180c29": "法中。恒沙佛法無差別相。故名為如。非如",
    "T44n1843_001:0181a01": "生死彼此差別定性也。故言亦無可立。前明",
    "T44n1843_001:0181a02": "真故無有可遣。然應可存。釋此疑故言亦無",
    "T44n1843_001:0181a03": "可立。何故無可立者。以一切法皆同如故也。",
    "T44n1843_001:0181a04": "問。已非如故言同如耶。答。如理一味。就差別",
    "T44n1843_001:0181a05": "中明無相。故言皆同如故也。自下第七總結。",
    "T44n1843_001:0181a06": "當知一切法不可說不可念者。就妄法中言",
    "T44n1843_001:0181a07": "說心念皆不相應也。此明真如體竟也。自下",
    "T44n1843_001:0181a08": "第二明趣入方法。此中有二。一問二答。問",
    "T44n1843_001:0181a09": "中有二。一者領前。二者諸眾生下正明問意。",
    "T44n1843_001:0181a10": "若如是義者。若上所言絕言離心。今者此領",
    "T44n1843_001:0181a11": "前也。自下正問。初表行人。後辨正問。諸眾生",
    "T44n1843_001:0181a12": "等者表其行人。正問中二。一修行方。二問",
    "T44n1843_001:0181a13": "證入方。云何隨順者問修行方。何為修行真",
    "T44n1843_001:0181a14": "如理中而得隨順也。而能得入者問證入方",
    "T44n1843_001:0181a15": "法。絕言離念云何而能得入真如。就答中有",
    "T44n1843_001:0181a16": "二。一者答修行方法。二若離念下答趣入方。",
    "T44n1843_001:0181a17": "若知一切法者總舉諸法也。雖說無有能說",
    "T44n1843_001:0181a18": "可說者。雖說是其寄相以明也。能說是其論",
    "T44n1843_001:0181a19": "主言也。可說是其所說法也。若有此二非是",
    "T44n1843_001:0181a20": "捨詮。有詮不得順理而聞。是聞慧也。雖念者",
    "T44n1843_001:0181a21": "寄相明也。亦無能念可念者。修行之人名為",
    "T44n1843_001:0181a22": "能念。所行之法名為可念。若有能所行則不",
    "T44n1843_001:0181a23": "成。此則思修二慧也。寄言解理。亦捨此言不",
    "T44n1843_001:0181a24": "得著詮會真如理。如似世間依筏度海。恒著",
    "T44n1843_001:0181a25": "筏中何由到地。既度海已捨筏地行。修行如",
    "T44n1843_001:0181a26": "此。是名隨順者結答行方。若離於念者前行",
    "T44n1843_001:0181a27": "已熟名為得入。暫得還失名為修行。決定離",
    "T44n1843_001:0181a28": "念名得入也。問曰。若離念者是修行人不。答。",
    "T44n1843_001:0181a29": "最大修行人以理會故皆是大行。故經中說。",
    "T44n1843_001:0181b01": "聲聞之人無數劫中修行之福。不及菩薩一",
    "T44n1843_001:0181b02": "念眠福也。名為得入者此結答也。自下第二",
    "T44n1843_001:0181b03": "明真如中空有二義。此中有三。一者總表章",
    "T44n1843_001:0181b04": "門。二者列章門。三者別釋。復次真如者此上",
    "T44n1843_001:0181b05": "已說。欲重說故名為復次。依言說分別者。就",
    "T44n1843_001:0181b06": "真之中不得分言空有兩義。而依名相言說",
    "T44n1843_001:0181b07": "故。得言空有。故依言說也。有二種義者。謂空",
    "T44n1843_001:0181b08": "有二義也。云何為二下列章門略釋。言以能",
    "T44n1843_001:0181b09": "究竟顯實故者。雖夫空義是皆真空是諸法",
    "T44n1843_001:0181b10": "之體。更無復染故究竟實也。以有自體具足",
    "T44n1843_001:0181b11": "無漏性功德者。此心體中恒具諸法湛然滿",
    "T44n1843_001:0181b12": "足。如妄心中具足一切諸煩惱性。彼心亦爾。",
    "T44n1843_001:0181b13": "具足一切三昧智慧神通解脫陀羅尼等功德",
    "T44n1843_001:0181b14": "之性故言不空也。所言空者以下第三別釋。",
    "T44n1843_001:0181b15": "先釋空門後辨不空。就第一中有三。一者總",
    "T44n1843_001:0181b16": "表空體。二者當知真如以下廣釋其相。三者",
    "T44n1843_001:0181b17": "故說為空以下結前所釋也。所言空者顯名",
    "T44n1843_001:0181b18": "也。從本已來染法不相應者正表空體。理無",
    "T44n1843_001:0181b19": "相故染所非應。染是理外以妄而起故。就真",
    "T44n1843_001:0181b20": "望妄本來無妄。何得妄立能應真乎。將妄待",
    "T44n1843_001:0181b21": "真。無有似妄之物。以無似有物故名為空也。",
    "T44n1843_001:0181b22": "非是理孤無也。何者是義。萬法皆是總別無",
    "T44n1843_001:0181b23": "障礙。即是空體。此之真空。妄法不爾。以實成",
    "T44n1843_001:0181b24": "假。不得以假成實法也。故言染法不相應也。",
    "T44n1843_001:0181b25": "言謂離法差別相以無虛妄心故者。釋其前",
    "T44n1843_001:0181b26": "中染法不相也。所以染法有其上下優劣差",
    "T44n1843_001:0181b27": "別不同。真法不爾。理無彼此。平等一味故名",
    "T44n1843_001:0181b28": "離也。尋本而言所以染法有差別者。以妄心",
    "T44n1843_001:0181b29": "故。所以真法無差別者。無妄心故。故言以",
    "T44n1843_001:0181c01": "無虛妄心念故也。顯空體竟。自下第二明其",
    "T44n1843_001:0181c02": "空相。此中尋經本中有其六種。一者有無相",
    "T44n1843_001:0181c03": "對以辨空相。二者一異相對以辨。三者自他",
    "T44n1843_001:0181c04": "相對以辨。四者大小相對以辨。五者彼此相",
    "T44n1843_001:0181c05": "對以辨。六者就眾生心念以辨空相。而此論",
    "T44n1843_001:0181c06": "文但有前二後一句耳。略無中三。何故爾者",
    "T44n1843_001:0181c07": "義例。以故論主不備。經中具有。此六句中",
    "T44n1843_001:0181c08": "前五之中具有五句。後一句者結排淺相。言",
    "T44n1843_001:0181c09": "當知真如自性者。欲寄相顯故略顯。言非有",
    "T44n1843_001:0181c10": "相是第一句。非如虛有故言非有。言非無者",
    "T44n1843_001:0181c11": "是第二句。非如獨無故。此是二句題其所",
    "T44n1843_001:0181c12": "無。非同世間有無法也。然則何物非非有相",
    "T44n1843_001:0181c13": "是第三句。淨法滿足故。非非無相者是第四",
    "T44n1843_001:0181c14": "句。真如湛然故。此之二句顯其所有。然則有",
    "T44n1843_001:0181c15": "無合相可取故是第五。非有無俱相。爾乃法",
    "T44n1843_001:0181c16": "相了顯然矣。餘後五句其相同爾。非一相者",
    "T44n1843_001:0181c17": "就實法門。非是令一一相。故名非一相。無守",
    "T44n1843_001:0181c18": "性故。如一常法萬皆是常。萬德之外無得常",
    "T44n1843_001:0181c19": "體。餘皆亦爾。言非異相者非是別。故非異相",
    "T44n1843_001:0181c20": "也。萬德皆是同一體。故非是別體異也。非非",
    "T44n1843_001:0181c21": "一者能無一性。而無不性。常義為言終日是",
    "T44n1843_001:0181c22": "常。非是樂義。餘皆同爾。言非非異者常義",
    "T44n1843_001:0181c23": "樂義非一。故名非非異也。非一異相者是雙",
    "T44n1843_001:0181c24": "遣也。言非自相者離相離性。言離相者猶如",
    "T44n1843_001:0181c25": "醍醐湛然滿器。而無青黃赤白等相。亦如眾",
    "T44n1843_001:0181c26": "生心識無大小長短等相。真法亦爾。故名離",
    "T44n1843_001:0181c27": "相也。言離性者無別守性。萬法之外常體匹",
    "T44n1843_001:0181c28": "得。故名離性。故言非自相也。非他相者無生",
    "T44n1843_001:0181c29": "死相故。問曰。是互無耶。答。非是也。互無者",
    "T44n1843_001:0182a01": "就馬中無牛。故名馬空也。無他相者就真法",
    "T44n1843_001:0182a02": "中。尋推生死法相不可得故。故名為空。言非",
    "T44n1843_001:0182a03": "非自相者雖無別自相取萬中不生滅義。以",
    "T44n1843_001:0182a04": "為常故。即是常相也。餘皆同爾。非非他相者",
    "T44n1843_001:0182a05": "常對樂。非是常相故名非非他也。非自他俱",
    "T44n1843_001:0182a06": "相者雙遣也。言非大相者就假實門。俗中假",
    "T44n1843_001:0182a07": "大實小總別異故。真法不爾。無有優劣差別",
    "T44n1843_001:0182a08": "之相。等同一味。又可。俗中以實成假。不得以",
    "T44n1843_001:0182a09": "假成實法也。真法不爾。於一常中俱有總別。",
    "T44n1843_001:0182a10": "攬樂成常。名之為總。還即是常成樂之義。名",
    "T44n1843_001:0182a11": "之為別。何以爾者以無常者不得成樂故。非",
    "T44n1843_001:0182a12": "總定大相別定小相也。非非大者恒總故也。",
    "T44n1843_001:0182a13": "非非小相者恒別故也。非非大小俱相者是",
    "T44n1843_001:0182a14": "雙遣也。萬法皆有總別之義。總別無障礙。是",
    "T44n1843_001:0182a15": "真法中真諦空也。問曰。妄法如一柱中。望",
    "T44n1843_001:0182a16": "四微為假。望舍為實。故一柱中總別無障礙。",
    "T44n1843_001:0182a17": "何故但真總別無礙耶。答曰。不例。真法之中",
    "T44n1843_001:0182a18": "以樂成常。還即是常。以成樂義望法之中。不",
    "T44n1843_001:0182a19": "得還以柱令成微。故有障礙。問曰。以樂成常",
    "T44n1843_001:0182a20": "時。以樂中別義成以總義耶。答。以別義成。",
    "T44n1843_001:0182a21": "問。若爾別恒成總非總成別。答。雖義爾而以",
    "T44n1843_001:0182a22": "樂成常。爾時常總令常。亦是別還成樂義。總",
    "T44n1843_001:0182a23": "非別異。別非總異。故得言無障礙也。言彼此",
    "T44n1843_001:0182a24": "相者就心境門。非是俗中。以境異心故非此。",
    "T44n1843_001:0182a25": "故非相。以心異境故名非彼相也。雖是一體",
    "T44n1843_001:0182a26": "心義能知。法為所知。故言非非此相非非彼",
    "T44n1843_001:0182a27": "相。第五句雙遣。同前也。以俗中一切法不得",
    "T44n1843_001:0182a28": "當故。第六句中總說妄心非所應也。言乃至",
    "T44n1843_001:0182a29": "者經本六句。略無中三。超至第六故言乃至",
    "T44n1843_001:0182b01": "也。總說一切眾生妄心分別皆不相應。必無",
    "T44n1843_001:0182b02": "像故。自下第三結前也。故說為空者正結前",
    "T44n1843_001:0182b03": "說。次下釋結。何故空者。若離妄心實無可空。",
    "T44n1843_001:0182b04": "真法湛然故。而將妄心所造之物不得湛故。",
    "T44n1843_001:0182b05": "故說為空也。自下第二釋不空章門。所言不",
    "T44n1843_001:0182b06": "空者是顯首也。此中有三。一者釋不空義。二",
    "T44n1843_001:0182b07": "者亦無有相以下遣著。三者唯證以下取人",
    "T44n1843_001:0182b08": "以證。已者其也。其法體空無妄故。即真心",
    "T44n1843_001:0182b09": "常住也。非但一心。恒沙淨法滿足無缺。故名",
    "T44n1843_001:0182b10": "不空也。然既法滿足似有所相。故次遣著。亦",
    "T44n1843_001:0182b11": "無有相可取也。雖體有而非有相也。何故無",
    "T44n1843_001:0182b12": "相者故言離念境界也。自下第三以證唯證",
    "T44n1843_001:0182b13": "相應故也。非證人者言說所不及證人唯知",
    "T44n1843_001:0182b14": "耳。總而為言。此真識體唯是法界。恒沙佛法",
    "T44n1843_001:0182b15": "同體緣集。互以相成不離不脫不斷不異。良",
    "T44n1843_001:0182b16": "以諸法同體緣集。互相成故無有一法別守",
    "T44n1843_001:0182b17": "自性。雖無守性而無不性無有守性。即是如",
    "T44n1843_001:0182b18": "如一實之門。而無不性即是真實常樂淨等",
    "T44n1843_001:0182b19": "法界門也體性常然古今不變名湛然常也。",
    "T44n1843_001:0182b20": "大乘起信論義疏上之上"
}