{
    "X04n0223_044:0300a19": "大方廣佛新華嚴經合論卷第四十四",
    "X04n0223_044:0300a20": "唐于闐國三藏沙門實叉難陀譯經",
    "X04n0223_044:0300a21": "唐太原方山長者李通玄造論",
    "X04n0223_044:0300a22": "唐福州開元寺沙門志寧釐經合論",
    "X04n0223_044:0300a23": "十迴向品第二十五之三",
    "X04n0223_044:0300a24": "[0300a24] 【論】第三等一切佛迴向以忍波羅蜜為體餘九為",
    "X04n0223_044:0300b01": "伴表法中以善財童子所見可樂城東大莊嚴幢",
    "X04n0223_044:0300b02": "無憂林中無上勝長者是也為城名可樂依主所",
    "X04n0223_044:0300b03": "行之行立其名故為明得法成忍人見可樂住城",
    "X04n0223_044:0300b04": "東者為明忍為覺行之首為表東方角亢氐房之",
    "X04n0223_044:0300b05": "位主眾善之首房為青龍主吉慶位故以東方為",
    "X04n0223_044:0300b06": "陽為生萬物之首明忍為萬行之首生眾福故故",
    "X04n0223_044:0300b07": "居城東也大莊嚴幢者忍隨違境不動也是幢義",
    "X04n0223_044:0300b08": "無憂林者明忍成行滿如林廣蔭也號無上勝者",
    "X04n0223_044:0300b09": "眾行之中不勝忍也眾行之中無忍不成行故餘",
    "X04n0223_044:0300b10": "廣如經說二義如前第一長科當段經意者從此",
    "X04n0223_044:0300b11": "一段經中約科為十段。",
    "X04n0223_044:0300b12": "[0300b12] 【經】佛子云何為菩薩摩訶薩等一切佛迴向佛子此",
    "X04n0223_044:0300b13": "菩薩摩訶薩隨順修學去來現在諸佛世尊迴向之",
    "X04n0223_044:0300b14": "道如是修學迴向道時見一切色乃至觸法若美若",
    "X04n0223_044:0300b15": "惡不生愛憎心得自在無諸過失廣大清淨歡喜悅",
    "X04n0223_044:0300b16": "樂離諸憂惱心意柔耎諸根清涼。",
    "X04n0223_044:0300b17": "[0300b17] 【論】一佛子云何菩薩摩訶薩等一切佛迴向已下",
    "X04n0223_044:0300b18": "至諸根清涼有五行半經明學佛迴向心得自在",
    "X04n0223_044:0300b19": "清涼分。",
    "X04n0223_044:0300b20": "[0300b20] 【經】佛子菩薩摩訶薩獲得如是安樂之時復更發心",
    "X04n0223_044:0300b21": "迴向諸佛作如是念願以我今所種善根令諸佛樂",
    "X04n0223_044:0300b22": "轉更增勝所謂不可思議佛所住樂無有等比佛三",
    "X04n0223_044:0300b23": "昧樂不可限量大慈悲樂一切諸佛解脫之樂無有",
    "X04n0223_044:0300b24": "邊際大神通樂最極尊重大自在樂廣大究竟無量",
    "X04n0223_044:0300c01": "力樂離諸知覺寂靜之樂住無礙住恒正定樂行無",
    "X04n0223_044:0300c02": "二行不變異樂。",
    "X04n0223_044:0300c03": "[0300c03] 【論】二佛子已下至不變異樂有七行半經是菩薩",
    "X04n0223_044:0300c04": "迴向佛樂分。",
    "X04n0223_044:0300c05": "[0300c05] 【經】佛子菩薩摩訶薩以諸善根迴向佛已復以此善",
    "X04n0223_044:0300c06": "迴向菩薩所謂願未滿者令得圓滿心未淨者令得",
    "X04n0223_044:0300c07": "清淨諸波羅蜜未滿足者令得滿足安住金剛菩提",
    "X04n0223_044:0300c08": "之心於一切智得不退轉不捨大精進守護菩提門",
    "X04n0223_044:0300c09": "一切善根能令眾生捨離我慢發菩提心所願成滿",
    "X04n0223_044:0300c10": "安住一切菩薩所住獲得菩薩明利諸根修習善根",
    "X04n0223_044:0300c11": "證薩婆若。",
    "X04n0223_044:0300c12": "[0300c12] 【論】三佛子已下至證薩婆若有七行經明迴向菩",
    "X04n0223_044:0300c13": "薩行願分薩婆若此云一切智。",
    "X04n0223_044:0300c14": "[0300c14] 【經】佛子菩薩摩訶薩以諸善根如是迴向菩薩已復",
    "X04n0223_044:0300c15": "以迴向一切眾生願一切眾生所有善根乃至極少",
    "X04n0223_044:0300c16": "一彈指頃見佛聞法恭敬聖僧彼諸善根皆離障礙",
    "X04n0223_044:0300c17": "念佛圓滿念法方便念僧尊重不離見佛心得清淨",
    "X04n0223_044:0300c18": "獲諸佛法集無量德淨諸神通捨法疑念依教而住",
    "X04n0223_044:0300c19": "如為眾生如是迴向為聲聞辟支佛迴向亦復如是",
    "X04n0223_044:0300c20": "又願一切眾生永離地獄餓鬼畜生閻羅王等一切",
    "X04n0223_044:0300c21": "惡處增長無上菩提之心專意勤求一切種智永不",
    "X04n0223_044:0300c22": "毀謗諸佛正法得佛安樂身心清淨證一切智。",
    "X04n0223_044:0300c23": "[0300c23] 【論】四佛子已下至證一切智有十行經明迴向一",
    "X04n0223_044:0300c24": "切眾生令得離苦分。",
    "X04n0223_044:0301a01": "[0301a01] 【經】佛子菩薩摩訶薩所有善根皆以大願發起正發",
    "X04n0223_044:0301a02": "起積集正積集增長正增長悉令廣大具足充滿。",
    "X04n0223_044:0301a03": "[0301a03] 【論】五佛子已下至具足充滿有兩行經明菩薩行",
    "X04n0223_044:0301a04": "由願廣大充滿分。",
    "X04n0223_044:0301a05": "[0301a05] 【經】佛子菩薩摩訶薩在家宅中與妻子俱未曾暫捨",
    "X04n0223_044:0301a06": "菩提之心正念思惟薩婆若境自度度彼令得究竟",
    "X04n0223_044:0301a07": "以善方便化己眷屬令入菩薩智令成熟解脫雖與",
    "X04n0223_044:0301a08": "同止心無所著以本大悲處於居家以慈心故隨順",
    "X04n0223_044:0301a09": "妻子於菩薩清淨道無所障礙菩薩摩訶薩雖在居",
    "X04n0223_044:0301a10": "家作諸事業未曾暫捨一切智心所謂若著衣裳若",
    "X04n0223_044:0301a11": "噉滋味若服湯藥澡漱塗摩迴旋顧視行住坐臥身",
    "X04n0223_044:0301a12": "語意業若睡若寤如是一切諸有所作心常迴向薩",
    "X04n0223_044:0301a13": "婆若道繫念思惟無時捨離為欲饒益一切眾生安",
    "X04n0223_044:0301a14": "住菩提無量大願攝取無數廣大善根勤修諸善普",
    "X04n0223_044:0301a15": "救一切永離一切憍慢放逸決定趣於一切智地終",
    "X04n0223_044:0301a16": "不發意向於餘道常觀一切諸佛菩提永捨一切諸",
    "X04n0223_044:0301a17": "雜染法修行一切菩薩所學於一切智道無所障礙",
    "X04n0223_044:0301a18": "住於智地愛樂誦習以無量智集諸善根心不戀樂",
    "X04n0223_044:0301a19": "一切世間亦不染著所行之行專心受持諸佛教法",
    "X04n0223_044:0301a20": "菩薩如是處在居家普攝善根令其增長迴向諸佛",
    "X04n0223_044:0301a21": "無上菩提。",
    "X04n0223_044:0301a22": "[0301a22] 【論】六佛子已下至迴向諸佛無上菩提有十八行",
    "X04n0223_044:0301a23": "半經明菩薩以本大悲處俗無染著分。",
    "X04n0223_044:0301a24": "[0301a24] 【經】佛子菩薩爾時乃至施與畜生之食一摶一粒咸",
    "X04n0223_044:0301b01": "作是願當令此等捨畜生道利益安樂究竟解脫永",
    "X04n0223_044:0301b02": "度苦海永滅苦受永除苦蘊永斷苦覺苦聚苦行苦",
    "X04n0223_044:0301b03": "因苦本及諸苦處願彼眾生皆得捨離菩薩如是專",
    "X04n0223_044:0301b04": "心繫念一切眾生以彼善根而為上首為其迴向一",
    "X04n0223_044:0301b05": "切種智菩薩初發菩提之心普攝眾生修諸善根悉",
    "X04n0223_044:0301b06": "以迴向欲令永離生死曠野得諸如來無礙快樂出",
    "X04n0223_044:0301b07": "煩惱海修佛法道慈心&#x5FA7;滿悲力廣大普使一切得",
    "X04n0223_044:0301b08": "清淨樂守護善根親近佛法出魔境界入佛境界斷",
    "X04n0223_044:0301b09": "世間種植如來種住於三世平等法中菩薩摩訶薩",
    "X04n0223_044:0301b10": "如是所有已集當集現集善根悉以迴向復作是念",
    "X04n0223_044:0301b11": "如過去諸佛菩薩所行恭敬供養一切諸佛度諸眾",
    "X04n0223_044:0301b12": "生令永出離勤加修習一切善根悉以迴向而無所",
    "X04n0223_044:0301b13": "著所謂不依色不著受無倒想不作行不取識捨離",
    "X04n0223_044:0301b14": "六處不住世法樂出世間知一切法皆如&#x8657;空無所",
    "X04n0223_044:0301b15": "從來不生不滅無有真實無所染著遠離一切諸分",
    "X04n0223_044:0301b16": "別見不動不轉不失不壞住於實際無相離相唯是",
    "X04n0223_044:0301b17": "一相如是深入一切法性常樂習行普門善根悉見",
    "X04n0223_044:0301b18": "一切諸佛眾會如彼過去一切如來善根迴向我亦",
    "X04n0223_044:0301b19": "如是而為迴向解如是法證如是法依如是法發心",
    "X04n0223_044:0301b20": "修習不違法相知所修行如幻如影如水中月如鏡",
    "X04n0223_044:0301b21": "中像因緣和合之所顯現乃至如來究竟之地。",
    "X04n0223_044:0301b22": "[0301b22] 【論】七佛子已下至如來究竟之地有二十五行半",
    "X04n0223_044:0301b23": "經明施與畜生食願永離眾苦得樂分。",
    "X04n0223_044:0301b24": "[0301b24] 【經】佛子菩薩摩訶薩復作是念如過去諸佛修菩薩",
    "X04n0223_044:0301c01": "行時以諸善根如是迴向未來現在悉亦如是我今",
    "X04n0223_044:0301c02": "亦應如彼諸佛如是發心以諸善根而為迴向第一",
    "X04n0223_044:0301c03": "迴向勝迴向最勝迴向上迴向無上迴向無等迴向",
    "X04n0223_044:0301c04": "無等等迴向無比迴向無對迴向尊迴向妙迴向平",
    "X04n0223_044:0301c05": "等迴向正直迴向大功德迴向廣大迴向善迴向清",
    "X04n0223_044:0301c06": "淨迴向離惡迴向不隨惡迴向菩薩如是以諸善根",
    "X04n0223_044:0301c07": "正迴向已成就清淨身語意業住菩薩住無諸過失",
    "X04n0223_044:0301c08": "修習善業離身語惡心無瑕穢修一切智住廣大心",
    "X04n0223_044:0301c09": "知一切法無有所作住出世法世法不染分別了知",
    "X04n0223_044:0301c10": "無量諸業成就迴向善巧方便永拔一切取著根本",
    "X04n0223_044:0301c11": "佛子是為菩薩摩訶薩第三等一切佛迴向。",
    "X04n0223_044:0301c12": "[0301c12] 【論】八佛子已下至第三等一切佛迴向有十四行",
    "X04n0223_044:0301c13": "經明菩薩等一切諸佛迴向分。",
    "X04n0223_044:0301c14": "[0301c14] 【經】菩薩摩訶薩住此迴向深入一切諸如來業趣向",
    "X04n0223_044:0301c15": "如來勝妙功德入深清淨智慧境界不離一切諸菩",
    "X04n0223_044:0301c16": "薩業善能分別巧妙方便入深法界善知菩薩修行",
    "X04n0223_044:0301c17": "次第入佛種性以巧方便分別了知無量無邊一切",
    "X04n0223_044:0301c18": "諸法雖復現身於世中生而於世法心無所著。",
    "X04n0223_044:0301c19": "[0301c19] 【論】九菩薩摩訶薩已下至心無所著有六行經明",
    "X04n0223_044:0301c20": "菩薩入佛功德深入法界善知菩薩修行次第分。",
    "X04n0223_044:0301c21": "[0301c21] 【經】爾時金剛幢菩薩承佛神力普觀十方即說頌言。",
    "X04n0223_044:0301c22": "[0301c22] 【論】十爾時已下一行經明金剛幢菩薩觀眾說頌",
    "X04n0223_044:0301c23": "分。",
    "X04n0223_044:0301c24": "[0301c24] 【經】 彼諸菩薩摩訶薩  修過去佛迴向法",
    "X04n0223_044:0302a01": " 亦學未來現在世  一切導師之所行",
    "X04n0223_044:0302a02": " 於諸境界得安樂  諸佛如來所稱讚",
    "X04n0223_044:0302a03": " 廣大光明清淨眼  悉以迴向大聰哲",
    "X04n0223_044:0302a04": " 菩薩身根種種樂  眼耳鼻舌亦復然",
    "X04n0223_044:0302a05": " 如是無量上妙樂  悉以迴向諸最勝",
    "X04n0223_044:0302a06": " 一切世間眾善法  及諸如來所成就",
    "X04n0223_044:0302a07": " 於彼悉攝無有餘  盡以隨喜益眾生",
    "X04n0223_044:0302a08": " 世間隨喜無量種  令此迴向為眾生",
    "X04n0223_044:0302a09": " 人中師子所有樂  願使&#x7FA3;萌悉圓滿",
    "X04n0223_044:0302a10": " 一切國土諸如來  凡所知見種種樂",
    "X04n0223_044:0302a11": " 願令眾生皆悉得  而為照世大明燈",
    "X04n0223_044:0302a12": " 菩薩所得勝妙樂  悉以迴向諸&#x7FA3;生",
    "X04n0223_044:0302a13": " 雖為&#x7FA3;生故迴向  而於迴向無所著",
    "X04n0223_044:0302a14": " 菩薩修行此迴向  興起無量大悲心",
    "X04n0223_044:0302a15": " 如佛所修迴向德  願我修行悉成滿",
    "X04n0223_044:0302a16": " 如諸最勝所成就  一切智乘微妙樂",
    "X04n0223_044:0302a17": " 及我在世之所行  諸菩薩行無量樂",
    "X04n0223_044:0302a18": " 示入眾趣安隱樂  恒守諸根寂靜樂",
    "X04n0223_044:0302a19": " 悉以迴向諸&#x7FA3;生  普使修成無上智",
    "X04n0223_044:0302a20": " 非身語意即是業  亦不離此而別有",
    "X04n0223_044:0302a21": " 但以方便滅癡冥  如是修成無上智",
    "X04n0223_044:0302a22": " 菩薩所修諸行業  積集無量勝功德",
    "X04n0223_044:0302a23": " 隨順如來生佛家  寂然不亂正迴向",
    "X04n0223_044:0302a24": " 十方一切諸世界  所有眾生咸攝受",
    "X04n0223_044:0302b01": " 悉以善根迴向彼  願令具足安隱樂",
    "X04n0223_044:0302b02": " 不為自身求利益  欲令一切悉安樂",
    "X04n0223_044:0302b03": " 未曾暫起戲論心  但觀諸法空無我",
    "X04n0223_044:0302b04": " 十方無量諸最勝  所見一切真佛子",
    "X04n0223_044:0302b05": " 悉以善根迴向彼  願使速成無上覺",
    "X04n0223_044:0302b06": " 一切世間含識類  等心攝取無有餘",
    "X04n0223_044:0302b07": " 以我所行諸善業  令彼眾生速成佛",
    "X04n0223_044:0302b08": " 無量無邊諸大願  無上導師所演說",
    "X04n0223_044:0302b09": " 願諸佛子皆清淨  隨其心樂悉成滿",
    "X04n0223_044:0302b10": " 普觀十方諸世界  悉以功德施於彼",
    "X04n0223_044:0302b11": " 願令皆具妙莊嚴  菩薩如是學迴向",
    "X04n0223_044:0302b12": " 心不稱量諸二法  但恒了達法無二",
    "X04n0223_044:0302b13": " 諸法若二若不二  於中畢竟無所著",
    "X04n0223_044:0302b14": " 十方一切諸世間  悉是眾生想分別",
    "X04n0223_044:0302b15": " 於想非想無所得  如是了達於諸想",
    "X04n0223_044:0302b16": " 彼諸菩薩身淨已  則意清淨無瑕穢",
    "X04n0223_044:0302b17": " 語業已淨無諸過  當知意淨無所著",
    "X04n0223_044:0302b18": " 一心正念過去佛  亦憶未來諸導師",
    "X04n0223_044:0302b19": " 及以現在天人尊  悉學於其所說法",
    "X04n0223_044:0302b20": " 三世一切諸如來  智慧明達心無礙",
    "X04n0223_044:0302b21": " 為欲利益眾生故  迴向菩提集眾業",
    "X04n0223_044:0302b22": " 彼第一慧廣大慧  不&#x8657;妄慧無倒慧",
    "X04n0223_044:0302b23": " 平等實慧清淨慧  最勝慧者如是說",
    "X04n0223_044:0302b24": "[0302b24] 【論】已上有四十八行頌兩行一頌所頌前法如文",
    "X04n0223_044:0302c01": "具明不煩更解第二隨文釋義者何故名為等一",
    "X04n0223_044:0302c02": "切佛迴向為此第三迴向成其忍門明無貪瞋癡",
    "X04n0223_044:0302c03": "三業如佛佛所行願皆悉願為故云等一切佛迴",
    "X04n0223_044:0302c04": "向令願行一如佛故又前云不壞迴向以次等一",
    "X04n0223_044:0302c05": "切諸佛迴向明次第合然。",
    "X04n0223_044:0302c06": "[0302c06] 第四至一切處迴向者以精進波羅蜜為體餘九",
    "X04n0223_044:0302c07": "為伴以善財所見比丘尼名師子嚬伸住輸那國",
    "X04n0223_044:0302c08": "此曰勇猛城名迦陵迦林此云&#x9B2C;諍時也明此比",
    "X04n0223_044:0302c09": "丘尼能和斷&#x9B2C;諍此表第四迴向行精進業利物",
    "X04n0223_044:0302c10": "之相表比丘者明離染清潔尼者慈音明此精進",
    "X04n0223_044:0302c11": "行門離染慈悲以為行體號師子頻伸者明已得",
    "X04n0223_044:0302c12": "四無礙智已得四種無畏故師子者明智無畏也",
    "X04n0223_044:0302c13": "頻伸者卷舒自在也明以清淨大智勇猛自在卷",
    "X04n0223_044:0302c14": "舒說法利生善和斷&#x9B2C;諍皆悉從伏無量諸眾生",
    "X04n0223_044:0302c15": "見聞不同廣如經說意表此第四迴向中行精進",
    "X04n0223_044:0302c16": "之行表智悲之相故無染慈悲說法自在表悲常",
    "X04n0223_044:0302c17": "隨苦流智常無染是摩尼義四無礙智者一義無",
    "X04n0223_044:0302c18": "礙智二法無礙智三辭無礙智四樂說無礙智四",
    "X04n0223_044:0302c19": "無畏者一一切智無畏二漏盡無畏三說障道無",
    "X04n0223_044:0302c20": "畏四說盡苦道無畏二義如前第一長科此一段",
    "X04n0223_044:0302c21": "經意義為八段。",
    "X04n0223_044:0302c22": "[0302c22] 【經】佛子云何為菩薩摩訶薩至一切處迴向佛子此",
    "X04n0223_044:0302c23": "菩薩摩訶薩修習一切諸善根時作是念言願此善",
    "X04n0223_044:0302c24": "根功德之力至一切處譬如實際無處不至至一切",
    "X04n0223_044:0303a01": "物至一切世間至一切眾生至一切國土至一切法",
    "X04n0223_044:0303a02": "至一切&#x8657;空至一切三世至一切有為無為至一切",
    "X04n0223_044:0303a03": "語言音聲願此善根亦復如是&#x5FA7;至一切諸如來所",
    "X04n0223_044:0303a04": "供養三世一切諸佛過去諸佛所願悉滿未來諸佛",
    "X04n0223_044:0303a05": "具足莊嚴現在諸佛及其國土道場眾會&#x5FA7;滿一切",
    "X04n0223_044:0303a06": "&#x8657;空法界願以信解大威力故廣大智慧無障礙故",
    "X04n0223_044:0303a07": "一切善根悉迴向故以如諸天諸供養具而為供養",
    "X04n0223_044:0303a08": "充滿無量無邊世界。",
    "X04n0223_044:0303a09": "[0303a09] 【論】一佛子云何為菩薩摩訶薩至一切處迴向已",
    "X04n0223_044:0303a10": "下至無邊世界有十二行經明菩薩所修善根如",
    "X04n0223_044:0303a11": "實際&#x5FA7;三世供養分。",
    "X04n0223_044:0303a12": "[0303a12] 【經】佛子菩薩摩訶薩復作是念諸佛世尊普&#x5FA7;一切",
    "X04n0223_044:0303a13": "&#x8657;空法界種種業所起十方不可說一切世界種世",
    "X04n0223_044:0303a14": "界不可說佛國土佛境界種種世界無量世界無分",
    "X04n0223_044:0303a15": "齊世界轉世界側世界仰世界覆世界如是一切諸",
    "X04n0223_044:0303a16": "世界中現住於壽示現種種神通變化彼有菩薩以",
    "X04n0223_044:0303a17": "勝解力為諸眾生堪受化者於彼一切諸世界中現",
    "X04n0223_044:0303a18": "為如來出興於世以至一切處智普&#x5FA7;開示如來無",
    "X04n0223_044:0303a19": "量自在神力法身&#x5FA7;住無有差別平等普入一切法",
    "X04n0223_044:0303a20": "界如來藏身不生不滅善巧方便普現世間證法實",
    "X04n0223_044:0303a21": "性超一切故得不退轉無礙力故生於如來無障礙",
    "X04n0223_044:0303a22": "見廣大威德種性中故。",
    "X04n0223_044:0303a23": "[0303a23] 【論】二佛子已下至廣大威德種性中故有十二行",
    "X04n0223_044:0303a24": "經明諸佛興世如法身&#x5FA7;往無有差別廣大利益",
    "X04n0223_044:0303b01": "分釋義云如世界種即如華藏世界種是也約先",
    "X04n0223_044:0303b02": "德云數三千大千世界至一恒河沙數為一世界",
    "X04n0223_044:0303b03": "海又數世界海至一恒河沙為一世界性又數世",
    "X04n0223_044:0303b04": "界性至一恒河沙為一世界種云種種世界云眾",
    "X04n0223_044:0303b05": "生雜多也如轉世界者或圓形轉或流轉如江河",
    "X04n0223_044:0303b06": "是如日月亦是皆無住止名轉側世界如四天王",
    "X04n0223_044:0303b07": "天在須彌山側仰世界可知覆世界如胡蜂窠等",
    "X04n0223_044:0303b08": "是亦如世界成就品說已下如經自具。",
    "X04n0223_044:0303b09": "[0303b09] 【經】佛子菩薩摩訶薩以其所種一切善根願於如是",
    "X04n0223_044:0303b10": "諸如來所以眾妙華及眾妙香鬘蓋幢幡衣服燈燭",
    "X04n0223_044:0303b11": "及餘一切諸莊嚴具以為供養若佛形像若佛塔廟",
    "X04n0223_044:0303b12": "悉亦如是以此善根如是迴向所謂不亂迴向一心",
    "X04n0223_044:0303b13": "迴向自意迴向尊敬迴向不動迴向無住迴向無依",
    "X04n0223_044:0303b14": "迴向無眾生心迴向無躁競心迴向寂靜心迴向復",
    "X04n0223_044:0303b15": "作是念盡法界&#x8657;空界去來現在一切劫中諸佛世",
    "X04n0223_044:0303b16": "尊得一切智成菩提道無量名字各各差別於種種",
    "X04n0223_044:0303b17": "時現成正覺悉皆住壽盡未來際一一各以法界莊",
    "X04n0223_044:0303b18": "嚴而嚴其身道場眾會周&#x5FA7;法界一切國土隨時出",
    "X04n0223_044:0303b19": "興而作佛事如是一切諸佛如來我以善根普皆迴",
    "X04n0223_044:0303b20": "向願以無數香蓋無數香幢無數香幡無數香帳無",
    "X04n0223_044:0303b21": "數香網無數香像無數香光無數香燄無數香雲無",
    "X04n0223_044:0303b22": "數香座無數香經行地無數香所住處無數香世界",
    "X04n0223_044:0303b23": "無數香山無數香海無數香河無數香樹無數香衣",
    "X04n0223_044:0303b24": "服無數香蓮華無數香宮殿無量華蓋廣說乃至無",
    "X04n0223_044:0303c01": "量華宮殿無邊鬘蓋廣說乃至無邊鬘宮殿無等塗",
    "X04n0223_044:0303c02": "香蓋廣說乃至無等塗香宮殿不可數粖香蓋廣說",
    "X04n0223_044:0303c03": "乃至不可數粖香宮殿不可稱衣蓋廣說乃至不可",
    "X04n0223_044:0303c04": "稱衣宮殿不可思寶蓋廣說乃至不可思寶宮殿不",
    "X04n0223_044:0303c05": "可量燈光明蓋廣說乃至不可量燈光明宮殿不可",
    "X04n0223_044:0303c06": "說莊嚴具蓋廣說乃至不可說莊嚴具宮殿不可說",
    "X04n0223_044:0303c07": "不可說摩尼寶蓋不可說不可說摩尼寶幢如是摩",
    "X04n0223_044:0303c08": "尼寶幡摩尼寶帳摩尼寶網摩尼寶像摩尼寶光摩",
    "X04n0223_044:0303c09": "尼寶燄摩尼寶雲摩尼寶座摩尼寶經行地摩尼寶",
    "X04n0223_044:0303c10": "所住處摩尼寶剎摩尼寶山摩尼寶海摩尼寶河摩",
    "X04n0223_044:0303c11": "尼寶樹摩尼寶衣服摩尼寶蓮華摩尼寶宮殿皆不",
    "X04n0223_044:0303c12": "可說不可說如是一一諸境界中各有無數欄楯無",
    "X04n0223_044:0303c13": "數宮殿無數樓閣無數門闥無數半月無數&#x5374;敵無",
    "X04n0223_044:0303c14": "數&#x7ABB;牖無數清淨寶無數莊嚴具以如是等諸供養",
    "X04n0223_044:0303c15": "物恭敬供養如上所說諸佛世尊願令一切世間皆",
    "X04n0223_044:0303c16": "得清淨一切眾生咸得出離住十力地於一切法中",
    "X04n0223_044:0303c17": "得無礙法明令一切眾生具足善根悉得調伏其心",
    "X04n0223_044:0303c18": "無量等&#x8657;空界往一切剎而無所至入一切土施諸",
    "X04n0223_044:0303c19": "善法常得見佛植諸善根成就大乘不著諸法具足",
    "X04n0223_044:0303c20": "眾善立無量行普入無邊一切法界成就諸佛神通",
    "X04n0223_044:0303c21": "之力得於如來一切智智譬如無我普攝諸法我諸",
    "X04n0223_044:0303c22": "善根亦復如是普攝一切諸佛如來咸悉供養無有",
    "X04n0223_044:0303c23": "餘故普攝一切無量諸法悉能悟入無障礙故普攝",
    "X04n0223_044:0303c24": "一切諸菩薩眾究竟皆與同善根故普攝一切諸菩",
    "X04n0223_044:0304a01": "薩行以本願力皆圓滿故普攝一切菩薩法明了達",
    "X04n0223_044:0304a02": "諸法皆無礙故普攝諸佛大神通力成就無量諸善",
    "X04n0223_044:0304a03": "根故普攝諸佛力無所畏發無量心滿一切故普攝",
    "X04n0223_044:0304a04": "菩薩三昧辯才陀羅尼門善能照了無二法故普攝",
    "X04n0223_044:0304a05": "諸佛善巧方便示現如來大神力故普攝三世一切",
    "X04n0223_044:0304a06": "諸佛降生成道轉正法輪調伏眾生入般涅槃恭敬",
    "X04n0223_044:0304a07": "供養悉周&#x5FA7;故普攝十方一切世界嚴淨佛剎咸究",
    "X04n0223_044:0304a08": "竟故普攝一切諸廣大劫於中出現修菩薩行無斷",
    "X04n0223_044:0304a09": "絕故普攝一切所有趣生悉於其中現受生故普攝",
    "X04n0223_044:0304a10": "一切諸眾生界具足普賢菩薩行故普攝一切諸惑",
    "X04n0223_044:0304a11": "習氣悉以方便令清淨故普攝一切眾生諸根無量",
    "X04n0223_044:0304a12": "差別咸了知故普攝一切眾生解欲令離雜染得清",
    "X04n0223_044:0304a13": "淨故普攝一切化眾生行隨其所應為現身故普攝",
    "X04n0223_044:0304a14": "一切應眾生道悉入一切眾生界故普攝一切如來",
    "X04n0223_044:0304a15": "智性護持一切諸佛教故。",
    "X04n0223_044:0304a16": "[0304a16] 【論】三佛子已下至護持一切諸佛教故有六十四",
    "X04n0223_044:0304a17": "行經明菩薩以眾多無盡如法性供養雲供養如",
    "X04n0223_044:0304a18": "法性無邊眾多如來普攝諸善根分。",
    "X04n0223_044:0304a19": "[0304a19] 【經】佛子菩薩摩訶薩以諸善根如是迴向時用無所",
    "X04n0223_044:0304a20": "得而為方便不於業中分別報不於報中分別業雖",
    "X04n0223_044:0304a21": "無分別而普入法界雖無所作而恒住善根雖無所",
    "X04n0223_044:0304a22": "起而勤修勝法不信諸法而能深入不有於法而悉",
    "X04n0223_044:0304a23": "知見若作不作皆不可得知諸法性恒不自在雖悉",
    "X04n0223_044:0304a24": "見諸法而無所見普知一切而無所知菩薩如是了",
    "X04n0223_044:0304b01": "達境界知一切法因緣為本見於一切諸佛法身至",
    "X04n0223_044:0304b02": "一切法離染實際解了世間皆如變化明達眾生唯",
    "X04n0223_044:0304b03": "是一法無有二性不捨業境善巧方便於有為界示",
    "X04n0223_044:0304b04": "無為法而不滅壞有為之相於無為界示有為法而",
    "X04n0223_044:0304b05": "不分別無為之相菩薩如是觀一切法畢竟寂滅成",
    "X04n0223_044:0304b06": "就一切清淨善根而起救護眾生之心智慧明達一",
    "X04n0223_044:0304b07": "切法海常樂修行離愚癡法已具成就出世功德不",
    "X04n0223_044:0304b08": "更修學世間之法得淨智眼離諸癡翳以善方便修",
    "X04n0223_044:0304b09": "迴向道。",
    "X04n0223_044:0304b10": "[0304b10] 【論】四佛子已下至以善方便修迴向道有十六行",
    "X04n0223_044:0304b11": "半經明菩薩修迴向以無所得而為方便修一切",
    "X04n0223_044:0304b12": "善根分。",
    "X04n0223_044:0304b13": "[0304b13] 【經】佛子菩薩摩訶薩以諸善根如是迴向稱可一切",
    "X04n0223_044:0304b14": "諸佛之心嚴淨一切諸佛國土教化成就一切眾生",
    "X04n0223_044:0304b15": "具足受持一切佛法作一切眾生最上福田為一切",
    "X04n0223_044:0304b16": "商人智慧導師作一切世間清淨日輪一一善根充",
    "X04n0223_044:0304b17": "&#x5FA7;法界悉能救護一切眾生皆令清淨具足功德。",
    "X04n0223_044:0304b18": "[0304b18] 【論】五佛子已下至具足一切功德有六行經總結",
    "X04n0223_044:0304b19": "已上供養功德分。",
    "X04n0223_044:0304b20": "[0304b20] 【經】佛子菩薩摩訶薩如是迴向時能護持一切佛種",
    "X04n0223_044:0304b21": "能成熟一切眾生能嚴淨一切國土能不壞一切諸",
    "X04n0223_044:0304b22": "業能了知一切諸法能等觀諸法無二能&#x5FA7;往十方",
    "X04n0223_044:0304b23": "世界能了達離欲實際能成就清淨信解能具足明",
    "X04n0223_044:0304b24": "利諸根佛子是為菩薩摩訶薩第四至一切處迴向。",
    "X04n0223_044:0304c01": "[0304c01] 【論】六佛子已下至第四至一切處迴向有六行經",
    "X04n0223_044:0304c02": "明都結已上&#x5FA7;一切處迴向所作令佛種不斷廣",
    "X04n0223_044:0304c03": "嚴淨佛剎分。",
    "X04n0223_044:0304c04": "[0304c04] 【經】菩薩摩訶薩住此迴向時得至一切處身業普能",
    "X04n0223_044:0304c05": "應現一切世界故得至一切處語業於一切世界中",
    "X04n0223_044:0304c06": "演說法故得至一切處意業受持一切佛所說法故",
    "X04n0223_044:0304c07": "得至一切處神足通隨眾生心悉往應故得至一切",
    "X04n0223_044:0304c08": "處隨證智普能了達一切法故得至一切處總持辯",
    "X04n0223_044:0304c09": "才隨眾生心令歡喜故得至一切處入法界於一毛",
    "X04n0223_044:0304c10": "孔中普入一切世界故得至一切處&#x5FA7;入身於一眾",
    "X04n0223_044:0304c11": "生身普入一切眾生身故得至一切處普見劫一一",
    "X04n0223_044:0304c12": "劫中常見一切諸如來故得至一切處普見念一一",
    "X04n0223_044:0304c13": "念中一切諸佛悉現前故佛子菩薩摩訶薩得至一",
    "X04n0223_044:0304c14": "切處迴向能以善根如是迴向。",
    "X04n0223_044:0304c15": "[0304c15] 【論】七菩薩摩訶薩已下至能以善根如是迴向有",
    "X04n0223_044:0304c16": "十二行半經明住此迴向時得身語意業&#x5FA7;十方",
    "X04n0223_044:0304c17": "一切處分。",
    "X04n0223_044:0304c18": "[0304c18] 【經】爾時金剛幢菩薩承佛威力普觀十方而說頌言。",
    "X04n0223_044:0304c19": "[0304c19] 【論】八爾時已下一行經明金剛幢菩薩觀眾說頌",
    "X04n0223_044:0304c20": "分。",
    "X04n0223_044:0304c21": "[0304c21] 【經】 內外一切諸世間  菩薩悉皆無所著",
    "X04n0223_044:0304c22": " 不捨饒益眾生業  大士修行如是智",
    "X04n0223_044:0304c23": " 十方所有諸國土  一切無依無所住",
    "X04n0223_044:0304c24": " 不取活命等眾法  亦不妄起諸分別",
    "X04n0223_044:0305a01": " 普攝十方世界中  一切眾生無有餘",
    "X04n0223_044:0305a02": " 觀其體性無所有  至一切處善迴向",
    "X04n0223_044:0305a03": " 普攝有為無為法  不於其中起妄念",
    "X04n0223_044:0305a04": " 如於世間法亦然  照世燈明如是覺",
    "X04n0223_044:0305a05": " 菩薩所修諸業行  上中下品各差別",
    "X04n0223_044:0305a06": " 悉以善根迴向彼  十方一切諸如來",
    "X04n0223_044:0305a07": " 菩薩迴向到彼岸  隨如來學悉成就",
    "X04n0223_044:0305a08": " 恒以妙智善思惟  具足人中最勝法",
    "X04n0223_044:0305a09": " 清淨善根普迴向  利益&#x7FA3;迷恒不捨",
    "X04n0223_044:0305a10": " 悉令一切諸眾生  得成無上照世燈",
    "X04n0223_044:0305a11": " 未曾分別取眾生  亦不妄想念諸法",
    "X04n0223_044:0305a12": " 雖於世間無染著  亦復不捨諸含識",
    "X04n0223_044:0305a13": " 菩薩常樂寂滅法  隨順得至涅槃境",
    "X04n0223_044:0305a14": " 亦不捨離眾生道  獲如是等微妙智",
    "X04n0223_044:0305a15": " 菩薩未曾分別業  亦不取著諸果報",
    "X04n0223_044:0305a16": " 一切世間從緣生  不離因緣見諸法",
    "X04n0223_044:0305a17": " 深入如是諸境界  不於其中起分別",
    "X04n0223_044:0305a18": " 一切眾生調御師  於此明了善迴向",
    "X04n0223_044:0305a19": "[0305a19] 【論】已上有二十二行頌兩行一頌如文自具第二",
    "X04n0223_044:0305a20": "隨文釋義者云何至一切處迴向約位有十一一",
    "X04n0223_044:0305a21": "法身至一切處二智身至一切處三大願至一切",
    "X04n0223_044:0305a22": "處四供養諸佛至一切處五見聞聽受諸法至一",
    "X04n0223_044:0305a23": "切處六&#x5FA7;現色身至一切處七開悟眾生至一切",
    "X04n0223_044:0305a24": "處八不出毛孔至一切處九&#x5FA7;滿十方等于法界",
    "X04n0223_044:0305b01": "而無去來至一切處十入一眾生身心等一切眾",
    "X04n0223_044:0305b02": "生身心至一切處十一入一佛身毛孔等一切佛",
    "X04n0223_044:0305b03": "身毛孔至一切處迴向又迴向者有十法一以無",
    "X04n0223_044:0305b04": "作法迴向有作法二以有作法迴向無作法三以",
    "X04n0223_044:0305b05": "一法迴向多法四以多法迴向一法五於諸有法",
    "X04n0223_044:0305b06": "迴向無法六於無法迴向有法七以世間法迴向",
    "X04n0223_044:0305b07": "出世間法八以出世間法迴向世間法九以一切",
    "X04n0223_044:0305b08": "自性無迴向以為方便有迴向法十以一切有迴",
    "X04n0223_044:0305b09": "向法以為自性無迴向法為令滯有無者得自在",
    "X04n0223_044:0305b10": "故生死涅槃無障礙故得大神通無法拘留故供",
    "X04n0223_044:0305b11": "養諸佛教化眾生一多同別皆得自在故以誠實",
    "X04n0223_044:0305b12": "心起大願雲周覆法界&#x8657;空界興種種供具供養",
    "X04n0223_044:0305b13": "三世一切諸佛皆願自他福德圓滿故是故名為",
    "X04n0223_044:0305b14": "至一切處迴向大意以修得十住十行之中法身",
    "X04n0223_044:0305b15": "理智即依此法起大願大悲依無作理智起神通",
    "X04n0223_044:0305b16": "行使不滯染淨不為染淨二法心所拘留入神通",
    "X04n0223_044:0305b17": "自在門不著神通不著自在為神通諸法性自離",
    "X04n0223_044:0305b18": "故。",
    "X04n0223_044:0305b19": "[0305b19] 第五無盡功德藏迴向者以禪波羅蜜為體以善",
    "X04n0223_044:0305b20": "財童子所見婆須蜜女以為所行行之人所住國",
    "X04n0223_044:0305b21": "土名為險難城名寶莊嚴以歎德中心無分別普",
    "X04n0223_044:0305b22": "知諸法一身端坐充滿法界於自身現一切剎所",
    "X04n0223_044:0305b23": "明禪體&#x5FA7;周自在為明禪與智悲會無二體用自",
    "X04n0223_044:0305b24": "在故以國名險難者以真智會俗城名寶莊嚴者",
    "X04n0223_044:0305c01": "會俗體自真明定亂兩融智悲不礙隨塵不染故",
    "X04n0223_044:0305c02": "號城名寶莊嚴婆須蜜女者此云世友能與世人",
    "X04n0223_044:0305c03": "為師友故亦曰天友能與諸天作師友或曰易寶",
    "X04n0223_044:0305c04": "或以此女善巧方便易取眾生一切智寶此女身",
    "X04n0223_044:0305c05": "金色目髮紺青若聞說法若暫見若執手若坐其",
    "X04n0223_044:0305c06": "座總得三昧為明禪體&#x5FA7;周與智會故道合見者",
    "X04n0223_044:0305c07": "總皆是禪體智悲相會之流若也別見之流常對",
    "X04n0223_044:0305c08": "面不&#x89A9;其容也但為定與智會智與悲冥隨根接",
    "X04n0223_044:0305c09": "俗號之為女非即但為女也十住中第五主禪門",
    "X04n0223_044:0305c10": "即俗士長者號為解脫明俗體本真眾生身本來",
    "X04n0223_044:0305c11": "佛國故長者身含佛國明眾生身亦然但禪觀相",
    "X04n0223_044:0305c12": "應即見十行中即以寶髻長者以明禪門以本自",
    "X04n0223_044:0305c13": "居宅十層之閣宅有八門市上接俗引來宅內即",
    "X04n0223_044:0305c14": "明以智為禪體就俗引生故云市上引入智境名",
    "X04n0223_044:0305c15": "歸宅內今十迴向之內以婆須蜜女以為禪門即",
    "X04n0223_044:0305c16": "明十迴向以智悲為禪體以女表之以致其像用",
    "X04n0223_044:0305c17": "之表法即以所行俗事用彰智隨悲行處世染而",
    "X04n0223_044:0305c18": "不汙若也未悟俗塵為業所留要須戒定慧志求",
    "X04n0223_044:0305c19": "出世之智若也達智業亡要須處纏不汙方便利",
    "X04n0223_044:0305c20": "生皆令解脫切須知根接引不得惑亂眾生要須",
    "X04n0223_044:0305c21": "依根受藥二義如前一長科當段經意者於此段",
    "X04n0223_044:0305c22": "長科為十三段。",
    "X04n0223_044:0305c23": "[0305c23] 【經】佛子云何為菩薩摩訶薩無盡功德藏迴向佛子",
    "X04n0223_044:0305c24": "此菩薩摩訶薩以懺除一切諸業重障所起善根禮",
    "X04n0223_044:0306a01": "敬三世一切諸佛所起善根勸請一切諸佛說法所",
    "X04n0223_044:0306a02": "起善根聞佛說法精勤修習悟不思議廣大境界所",
    "X04n0223_044:0306a03": "起善根於去來今一切諸佛一切眾生所有善根皆",
    "X04n0223_044:0306a04": "生隨喜所起善根去來今世一切諸佛善根無盡諸",
    "X04n0223_044:0306a05": "菩薩眾精勤修習所得善根三世諸佛成等正覺轉",
    "X04n0223_044:0306a06": "正法輪調伏眾生菩薩悉知發隨喜心所生善根三",
    "X04n0223_044:0306a07": "世諸佛從初發心修菩薩行成最正覺乃至示現入",
    "X04n0223_044:0306a08": "般涅槃般涅槃已正法住世乃至滅盡於如是等皆",
    "X04n0223_044:0306a09": "生隨喜所有善根菩薩如是念不可說諸佛境界及",
    "X04n0223_044:0306a10": "自境界乃至菩提無障礙境如是廣大無量差別一",
    "X04n0223_044:0306a11": "切善根凡所積集凡所信解凡所隨喜凡所圓滿凡",
    "X04n0223_044:0306a12": "所成就凡所修行凡所獲得凡所知覺凡所攝持凡",
    "X04n0223_044:0306a13": "所增長悉以迴向莊嚴一切諸佛國土如過去世無",
    "X04n0223_044:0306a14": "邊際劫一切世界一切如來所行之處所謂無量無",
    "X04n0223_044:0306a15": "數佛世界種佛智所知菩薩所識大心所受莊嚴佛",
    "X04n0223_044:0306a16": "剎清淨業行所流所引應眾生起如來神力之所示",
    "X04n0223_044:0306a17": "現諸佛出世淨業所成普賢菩薩妙行所興一切諸",
    "X04n0223_044:0306a18": "佛於中成道示現種種自在神力盡未來際所有如",
    "X04n0223_044:0306a19": "來應正等覺&#x5FA7;法界住當成佛道當得一切清淨莊",
    "X04n0223_044:0306a20": "嚴功德佛土盡法界&#x8657;空界無邊無際無斷無盡皆",
    "X04n0223_044:0306a21": "從如來智慧所生無量妙寶之所莊嚴所謂一切香",
    "X04n0223_044:0306a22": "莊嚴一切華莊嚴一切衣莊嚴一切功德藏莊嚴一",
    "X04n0223_044:0306a23": "切諸佛力莊嚴一切佛國土莊嚴如來所都不可思",
    "X04n0223_044:0306a24": "議同行宿緣諸清淨眾於中止住未來世中當成正",
    "X04n0223_044:0306b01": "覺一切諸佛之所成就非世所&#x89A9;菩薩淨眼乃能照",
    "X04n0223_044:0306b02": "見此諸菩薩具大威德宿植善根知一切法如幻如",
    "X04n0223_044:0306b03": "化普行菩薩諸清淨業入不思議自在三昧善巧方",
    "X04n0223_044:0306b04": "便能作佛事放佛光明普照世間無有限極現在一",
    "X04n0223_044:0306b05": "切諸佛世尊悉亦如是莊嚴世界無量形相無量光",
    "X04n0223_044:0306b06": "色悉是功德之所成就無量香無量寶無量樹無數",
    "X04n0223_044:0306b07": "莊嚴無數宮殿無數音聲隨順宿緣諸善知識示現",
    "X04n0223_044:0306b08": "一切功德莊嚴無有窮盡所謂一切香莊嚴一切鬘",
    "X04n0223_044:0306b09": "莊嚴一切粖香莊嚴一切寶莊嚴一切幡莊嚴一切",
    "X04n0223_044:0306b10": "寶繒綵莊嚴一切寶欄楯莊嚴阿僧祇金網莊嚴阿",
    "X04n0223_044:0306b11": "僧祇河莊嚴阿僧祇雲雨莊嚴阿僧祇音樂奏微妙",
    "X04n0223_044:0306b12": "音如是等無量無數莊嚴之具莊嚴一切盡法界&#x8657;",
    "X04n0223_044:0306b13": "空界十方無量種種業起佛所了知佛所宣說一切",
    "X04n0223_044:0306b14": "世界其中所有一切佛土所謂莊嚴佛土清淨佛土",
    "X04n0223_044:0306b15": "平等佛土妙好佛土威德佛土廣大佛土安樂佛土",
    "X04n0223_044:0306b16": "不可壞佛土無盡佛土無量佛土無動佛土無畏佛",
    "X04n0223_044:0306b17": "土光明佛土無違逆佛土可愛樂佛土普照明佛土",
    "X04n0223_044:0306b18": "嚴好佛土精麗佛土妙巧佛土第一佛土勝佛土殊",
    "X04n0223_044:0306b19": "勝佛土最勝佛土極勝佛土上佛土無上佛土無等",
    "X04n0223_044:0306b20": "佛土無比佛土無譬喻佛土如是過去未來現在一",
    "X04n0223_044:0306b21": "切佛土所有莊嚴菩薩摩訶薩以己善根發心迴向",
    "X04n0223_044:0306b22": "願以如是去來現在一切諸佛所有國土清淨莊嚴",
    "X04n0223_044:0306b23": "悉以莊嚴於一世界如彼一切諸佛國土所有莊嚴",
    "X04n0223_044:0306b24": "皆悉成就皆悉清淨皆悉聚集皆悉顯現皆悉嚴好",
    "X04n0223_044:0306c01": "皆悉住持如一世界如是盡法界&#x8657;空界一切世界",
    "X04n0223_044:0306c02": "悉亦如是三世一切諸佛國土種種莊嚴皆悉具足。",
    "X04n0223_044:0306c03": "[0306c03] 【論】一佛子已下至皆悉具足有六十一行經明菩",
    "X04n0223_044:0306c04": "薩凡所隨喜迴向悉皆具足圓滿分。",
    "X04n0223_044:0306c05": "[0306c05] 【經】佛子菩薩摩訶薩復以善根如是迴向願我所修",
    "X04n0223_044:0306c06": "一切佛剎諸大菩薩皆悉充滿其諸菩薩體性真實",
    "X04n0223_044:0306c07": "智慧通達善能分別一切世界及眾生界深入法界",
    "X04n0223_044:0306c08": "及&#x8657;空界捨離愚癡成就念佛念法真實不可思議",
    "X04n0223_044:0306c09": "念僧無量普皆周&#x5FA7;亦念於捨法日圓滿智光普照",
    "X04n0223_044:0306c10": "見無所礙從無得生生諸佛法為眾勝上善根之主",
    "X04n0223_044:0306c11": "發生無上菩提之心住如來力趣薩婆若破諸魔業",
    "X04n0223_044:0306c12": "淨眾生界深入法性永離顛倒善根大願皆悉不空",
    "X04n0223_044:0306c13": "如是菩薩充滿其土生如是處有如是德常作佛事",
    "X04n0223_044:0306c14": "得佛菩提清淨光明具法界智現神通力一身充滿",
    "X04n0223_044:0306c15": "一切法界得大智慧入一切智所行之境善能分別",
    "X04n0223_044:0306c16": "無量無邊法界句義於一切剎皆無所著而能普現",
    "X04n0223_044:0306c17": "一切佛土心如&#x8657;空無有所依而能分別一切法界",
    "X04n0223_044:0306c18": "善能入出不可思議甚深三昧趣薩婆若住諸佛剎",
    "X04n0223_044:0306c19": "得諸佛力開示演說阿僧祇法而無所畏隨順三世",
    "X04n0223_044:0306c20": "諸佛善根普照一切如來法界悉能受持一切佛法",
    "X04n0223_044:0306c21": "知阿僧祇諸語言法善能演出不可思議差別音聲",
    "X04n0223_044:0306c22": "入於無上佛自在地普遊十方一切世界而無障礙",
    "X04n0223_044:0306c23": "行於無諍無所依法無所分別修習增廣菩提之心",
    "X04n0223_044:0306c24": "得善巧智善知句義能隨次第開示演說願令如是",
    "X04n0223_044:0307a01": "諸大菩薩莊嚴其國充滿分布隨順安住熏修極熏",
    "X04n0223_044:0307a02": "修純淨極純淨恬然宴寂於一佛剎隨一方所皆有",
    "X04n0223_044:0307a03": "如是無數無量無邊無等不可數不可稱不可思不",
    "X04n0223_044:0307a04": "可量不可說不可說不可說諸大菩薩周&#x5FA7;充滿如",
    "X04n0223_044:0307a05": "一方所一切方所亦復如是如一佛剎盡&#x8657;空&#x5FA7;法",
    "X04n0223_044:0307a06": "界一切佛剎悉亦如是。",
    "X04n0223_044:0307a07": "[0307a07] 【論】二佛子已下至一切佛剎悉亦如是有三十行",
    "X04n0223_044:0307a08": "經明菩薩以大願願菩薩眾海圓滿十方莊嚴國",
    "X04n0223_044:0307a09": "剎分。",
    "X04n0223_044:0307a10": "[0307a10] 【經】佛子菩薩摩訶薩以諸善根方便迴向一切佛剎",
    "X04n0223_044:0307a11": "方便迴向一切菩薩方便迴向一切如來方便迴向",
    "X04n0223_044:0307a12": "一切佛菩提方便迴向一切廣大願方便迴向一切",
    "X04n0223_044:0307a13": "出要道方便迴向淨一切眾生界方便迴向於一切",
    "X04n0223_044:0307a14": "世界常見諸佛出興於世方便迴向常見如來壽命",
    "X04n0223_044:0307a15": "無量方便迴向常見諸佛&#x5FA7;周法界轉無障礙不退",
    "X04n0223_044:0307a16": "法輪。",
    "X04n0223_044:0307a17": "[0307a17] 【論】三佛子已下至轉無障礙不退法輪有七行經",
    "X04n0223_044:0307a18": "明方便迴向分。",
    "X04n0223_044:0307a19": "[0307a19] 【經】佛子菩薩摩訶薩以諸善根如是迴向時普入一",
    "X04n0223_044:0307a20": "切佛國土故一切佛剎皆悉清淨普至一切眾生界",
    "X04n0223_044:0307a21": "故一切菩薩皆悉清淨普願一切諸佛國土佛出興",
    "X04n0223_044:0307a22": "故一切法界一切佛土諸如來身超然出現。",
    "X04n0223_044:0307a23": "[0307a23] 【論】四佛子已下至超然出現有四行半經明願清",
    "X04n0223_044:0307a24": "淨佛剎至一切眾剎佛常超然出現分。",
    "X04n0223_044:0307b01": "[0307b01] 【經】佛子菩薩摩訶薩以如是等無比迴向趣薩婆若",
    "X04n0223_044:0307b02": "其心廣大猶如&#x8657;空無有限量入不思議知一切業",
    "X04n0223_044:0307b03": "及以果報皆悉寂滅心常平等無有邊際普能&#x5FA7;入",
    "X04n0223_044:0307b04": "一切法界。",
    "X04n0223_044:0307b05": "[0307b05] 【論】五佛子已下至入一切法界有三行半經明菩",
    "X04n0223_044:0307b06": "薩達一切智知業果寂滅分。",
    "X04n0223_044:0307b08": "大方廣佛新華嚴經合論卷第四十四",
    "X04n0223_044:0307b10": "音切",
    "X04n0223_044:0307b11": "噉[0307b11] (徒敢切)。澡[0307b11] (子老切)。漱[0307b11] (蘇奏切)。裳[0307b11] (辰羊切)。顧[0307b11] (古悟切)。彈[0307b11] (徒干切)。頃",
    "X04n0223_044:0307b12": "[0307b12] (去穎切)。寤[0307b12] (悟音)。睡[0307b12] (是為切)。戀[0307b12] (力轉切)。摶[0307b12] (度官切)。粒[0307b12] (立音)。蘊[0307b12] (於問切)。瑕",
    "X04n0223_044:0307b13": "[0307b13] (胡加切)。哲[0307b13] (陟列切)。萌[0307b13] (莫耕切)。劑[0307b13] (才細切)。躁[0307b13] (則到切)。競[0307b13] (渠敬切)。亢[0307b13] (苦郎"
}