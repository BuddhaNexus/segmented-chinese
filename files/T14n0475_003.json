{
    "T14n0475_003:0552a03": "維摩詰所說經卷下",
    "T14n0475_003:0552a04": "姚秦三藏鳩摩羅什譯",
    "T14n0475_003:0552a05": "香積佛品第十",
    "T14n0475_003:0552a06": "[0552a06] 於是舍利弗心念：「日時欲至，此諸菩薩當",
    "T14n0475_003:0552a07": "於何食？」[0552a07] 時維摩詰知其意而語言：「佛說八",
    "T14n0475_003:0552a08": "解脫，仁者受行，豈雜欲食而聞法乎？若欲",
    "T14n0475_003:0552a09": "食者，且待須臾，當令汝得未曾有食。」[0552a09] 時維",
    "T14n0475_003:0552a10": "摩詰即入三昧，以神通力示諸大眾，上方",
    "T14n0475_003:0552a11": "界分過四十二恒河沙佛土，有國名眾香，佛",
    "T14n0475_003:0552a12": "號香積，今現在，其國香氣，比於十方諸佛世",
    "T14n0475_003:0552a13": "界人、天之香，最為第一。彼土無有聲聞、辟",
    "T14n0475_003:0552a14": "支佛名，唯有清淨大菩薩眾，佛為說法。其",
    "T14n0475_003:0552a15": "界一切，皆以香作樓閣，經行香地，苑園皆",
    "T14n0475_003:0552a16": "香，其食香氣，周流十方無量世界。時彼佛與",
    "T14n0475_003:0552a17": "諸菩薩方共坐食，有諸天子皆號香嚴，悉",
    "T14n0475_003:0552a18": "發阿耨多羅三藐三菩提心，供養彼佛及諸",
    "T14n0475_003:0552a19": "菩薩，此諸大眾莫不目見。[0552a19] 時維摩詰問眾",
    "T14n0475_003:0552a20": "菩薩言：「諸仁者！誰能致彼佛飯？」以文殊",
    "T14n0475_003:0552a21": "師利威神力故，咸皆默然。維摩詰言：「仁此",
    "T14n0475_003:0552a22": "大眾，無乃可恥？」[0552a22] 文殊師利曰：「如佛所言，勿",
    "T14n0475_003:0552a23": "輕未學。」[0552a23] 於是維摩詰不起于座，居眾會",
    "T14n0475_003:0552a24": "前，化作菩薩，相好光明，威德殊勝，蔽於眾",
    "T14n0475_003:0552a25": "會，而告之曰：「汝往上方界分，度如四十二",
    "T14n0475_003:0552a26": "恒河沙佛土，有國名眾香，佛號香積，與諸",
    "T14n0475_003:0552a27": "菩薩方共坐食。汝往到彼，如我辭曰：『維",
    "T14n0475_003:0552a28": "摩詰稽首世尊足下！致敬無量，問訊起居，",
    "T14n0475_003:0552a29": "少病少惱，氣力安不？願得世尊所食之餘，當",
    "T14n0475_003:0552b01": "於娑婆世界施作佛事，令此樂小法者得",
    "T14n0475_003:0552b02": "弘大道，亦使如來名聲普聞。』」[0552b02] 時化菩薩即",
    "T14n0475_003:0552b03": "於會前，昇于上方，舉眾皆見其去，到眾香",
    "T14n0475_003:0552b04": "界，禮彼佛足，又聞其言：「維摩詰稽首世尊",
    "T14n0475_003:0552b05": "足下！致敬無量，問訊起居，少病少惱，氣力安",
    "T14n0475_003:0552b06": "不？願得世尊所食之餘，欲於娑婆世界施",
    "T14n0475_003:0552b07": "作佛事，使此樂小法者得弘大道，亦使如",
    "T14n0475_003:0552b08": "來名聲普聞。」[0552b08] 彼諸大士見化菩薩，歎未曾",
    "T14n0475_003:0552b09": "有：「今此上人從何所來？娑婆世界為在何",
    "T14n0475_003:0552b10": "許？云何名為樂小法者？」即以問佛。佛告之",
    "T14n0475_003:0552b11": "曰：「下方度如四十二恒河沙佛土，有世界",
    "T14n0475_003:0552b12": "名娑婆，佛號釋迦牟尼，今現在。於五濁惡",
    "T14n0475_003:0552b13": "世，為樂小法眾生敷演道教；彼有菩薩",
    "T14n0475_003:0552b14": "名維摩詰，住不可思議解脫，為諸菩薩說",
    "T14n0475_003:0552b15": "法，故遣化來，稱揚我名，并讚此土，令彼菩",
    "T14n0475_003:0552b16": "薩增益功德。」[0552b16] 彼菩薩言：「其人何如，乃作是化？",
    "T14n0475_003:0552b17": "德力無畏，神足若斯！」佛言：「甚大！一切十方",
    "T14n0475_003:0552b18": "皆遣化往，施作佛事，饒益眾生。」[0552b18] 於是香積",
    "T14n0475_003:0552b19": "如來以眾香&#x9262;盛滿香飯，與化菩薩。時彼",
    "T14n0475_003:0552b20": "九百萬菩薩俱發聲言：「我欲詣娑婆世界",
    "T14n0475_003:0552b21": "供養釋迦牟尼佛，并欲見維摩詰等諸菩薩",
    "T14n0475_003:0552b22": "眾。」佛言：「可往。攝汝身香，無令彼諸眾生起",
    "T14n0475_003:0552b23": "惑著心。又當捨汝本形，勿使彼國求菩薩",
    "T14n0475_003:0552b24": "者，而自鄙恥。又汝於彼莫懷輕賤，而作礙",
    "T14n0475_003:0552b25": "想。所以者何？十方國土，皆如虛空。又諸佛為",
    "T14n0475_003:0552b26": "欲化諸樂小法者，不盡現其清淨土耳！」",
    "T14n0475_003:0552b27": "時化菩薩既受&#x9262;飯，與彼九百萬菩薩俱，",
    "T14n0475_003:0552b28": "承佛威神，及維摩詰力，於彼世界，忽然不",
    "T14n0475_003:0552b29": "現，須臾之間，至維摩詰舍。[0552b29] 時維摩詰即化",
    "T14n0475_003:0552c01": "作九百萬師子之座，嚴好如前，諸菩薩皆",
    "T14n0475_003:0552c02": "坐其上。是化菩薩以滿&#x9262;香飯與維摩詰，",
    "T14n0475_003:0552c03": "飯香普熏毘耶離城，及三千大千世界。時毘",
    "T14n0475_003:0552c04": "耶離婆羅門、居士等，聞是香氣，身意快然，歎",
    "T14n0475_003:0552c05": "未曾有！於是長者主月蓋從八萬四千人，",
    "T14n0475_003:0552c06": "來入維摩詰舍。見其室中菩薩甚多，諸師子",
    "T14n0475_003:0552c07": "座，高廣嚴好，皆大歡喜，禮眾菩薩及大弟子，",
    "T14n0475_003:0552c08": "&#x5374;住一面。諸地神、虛空神及欲、色界諸天，聞",
    "T14n0475_003:0552c09": "此香氣，亦皆來入維摩詰舍。[0552c09] 時維摩詰語舍",
    "T14n0475_003:0552c10": "利弗等諸大聲聞：「仁者可食，如來甘露味飯，",
    "T14n0475_003:0552c11": "大悲所熏，無以限意食之，使不消也。」有",
    "T14n0475_003:0552c12": "異聲聞念：「是飯少，而此大眾人人當食？」化菩",
    "T14n0475_003:0552c13": "薩曰：「勿以聲聞小德小智，稱量如來無量",
    "T14n0475_003:0552c14": "福慧！四海有竭，此飯無盡！使一切人食，揣",
    "T14n0475_003:0552c15": "若須彌，乃至一劫，猶不能盡。所以者何？無",
    "T14n0475_003:0552c16": "盡戒、定、智慧、解脫、解脫知見功德具足者，所",
    "T14n0475_003:0552c17": "食之餘，終不可盡。」於是&#x9262;飯悉飽眾會，猶",
    "T14n0475_003:0552c18": "故不[歹*斯]。其諸菩薩、聲聞、天、人，食此飯者，身",
    "T14n0475_003:0552c19": "安快樂，譬如一切樂莊嚴國諸菩薩也；又諸",
    "T14n0475_003:0552c20": "毛孔皆出妙香，亦如眾香國土諸樹之香。",
    "T14n0475_003:0552c21": "[0552c21] 爾時維摩詰問眾香菩薩：「香積如來以何說",
    "T14n0475_003:0552c22": "法？」[0552c22] 彼菩薩曰：「我土如來無文字說，但以眾",
    "T14n0475_003:0552c23": "香令諸天、人得入律行。菩薩各各坐香樹",
    "T14n0475_003:0552c24": "下，聞斯妙香，即獲一切德藏三昧。得是三",
    "T14n0475_003:0552c25": "昧者，菩薩所有功德皆悉具足。」[0552c25] 彼諸菩薩問",
    "T14n0475_003:0552c26": "維摩詰：「今世尊釋迦牟尼以何說法？」[0552c26] 維摩詰",
    "T14n0475_003:0552c27": "言：「此土眾生剛強難化，故佛為說剛強之語",
    "T14n0475_003:0552c28": "以調伏之。言是地獄、是畜生、是餓鬼，是諸難",
    "T14n0475_003:0552c29": "處，是愚人生處；是身邪行，是身邪行報；是口",
    "T14n0475_003:0553a01": "邪行，是口邪行報；是意邪行，是意邪行報；是",
    "T14n0475_003:0553a02": "殺生，是殺生報；是不與取，是不與取報；是邪",
    "T14n0475_003:0553a03": "婬，是邪婬報；是妄語，是妄語報；是兩舌，是兩",
    "T14n0475_003:0553a04": "舌報；是惡口，是惡口報；是無義語，是無義語",
    "T14n0475_003:0553a05": "報；是貪嫉，是貪嫉報；是瞋惱，是瞋惱報；是邪",
    "T14n0475_003:0553a06": "見，是邪見報；是慳&#x608B;，是慳&#x608B;報；是毀戒，是毀",
    "T14n0475_003:0553a07": "戒報；是瞋恚，是瞋恚報；是懈怠，是懈怠報；是",
    "T14n0475_003:0553a08": "亂意，是亂意報；是愚癡，是愚癡報；是結戒，是",
    "T14n0475_003:0553a09": "持戒，是犯戒；是應作，是不應作；是障礙，是不",
    "T14n0475_003:0553a10": "障礙；是得罪，是離罪；是淨，是垢；是有漏，是",
    "T14n0475_003:0553a11": "無漏；是邪道，是正道；是有為，是無為；是世間，",
    "T14n0475_003:0553a12": "是涅槃。以難化之人，心如&#x7328;猴，故以若干",
    "T14n0475_003:0553a13": "種法，制御其心，乃可調伏。譬如象馬，[怡-台+龍]悷",
    "T14n0475_003:0553a14": "不調，加諸楚毒，乃至徹骨，然後調伏。如是",
    "T14n0475_003:0553a15": "剛強難化眾生，故以一切苦切之言，乃可入",
    "T14n0475_003:0553a16": "律。」[0553a16] 彼諸菩薩聞說是已，皆曰：「未曾有也！如",
    "T14n0475_003:0553a17": "世尊釋迦牟尼佛，隱其無量自在之力，乃以",
    "T14n0475_003:0553a18": "貧所樂法，度脫眾生；斯諸菩薩亦能勞謙，",
    "T14n0475_003:0553a19": "以無量大悲，生是佛土。」[0553a19] 維摩詰言：「此土菩",
    "T14n0475_003:0553a20": "薩於諸眾生大悲堅固，誠如所言。然其一",
    "T14n0475_003:0553a21": "世饒益眾生，多於彼國百千劫行。所以者",
    "T14n0475_003:0553a22": "何？此娑婆世界有十事善法，諸餘淨土之所",
    "T14n0475_003:0553a23": "無有。何等為十？以布施攝貧窮，以淨戒",
    "T14n0475_003:0553a24": "攝毀禁，以忍辱攝瞋恚，以精進攝懈怠，",
    "T14n0475_003:0553a25": "以禪定攝亂意，以智慧攝愚癡，說除難",
    "T14n0475_003:0553a26": "法度八難者，以大乘法度樂小乘者，以",
    "T14n0475_003:0553a27": "諸善根濟無德者，常以四攝成就眾生，是",
    "T14n0475_003:0553a28": "為十。」[0553a28] 彼菩薩曰：「菩薩成就幾法？於此世界",
    "T14n0475_003:0553a29": "行無瘡疣，生于淨土。」[0553a29] 維摩詰言：「菩薩成就",
    "T14n0475_003:0553b01": "八法，於此世界行無瘡疣，生于淨土。何等",
    "T14n0475_003:0553b02": "為八？饒益眾生，而不望報；代一切眾生",
    "T14n0475_003:0553b03": "受諸苦惱，所作功德盡以施之；等心眾生，",
    "T14n0475_003:0553b04": "謙下無礙；於諸菩薩視之如佛；所未聞",
    "T14n0475_003:0553b05": "經，聞之不疑；不與聲聞而相違背；不嫉",
    "T14n0475_003:0553b06": "彼供，不高己利，而於其中調伏其心；常",
    "T14n0475_003:0553b07": "省己過，不訟彼短，恒以一心求諸功德，",
    "T14n0475_003:0553b08": "是為八法。」[0553b08] 維摩詰、文殊師利於大眾中說",
    "T14n0475_003:0553b09": "是法時，百千天、人皆發阿耨多羅三藐三",
    "T14n0475_003:0553b10": "菩提心，十千菩薩得無生法忍。",
    "T14n0475_003:0553b11": "維摩詰所說經菩薩行品第十一",
    "T14n0475_003:0553b12": "[0553b12] 是時佛說法於菴羅樹園，其地忽然廣博嚴",
    "T14n0475_003:0553b13": "事，一切眾會皆作金色。阿難白佛言：「世尊！",
    "T14n0475_003:0553b14": "以何因緣，有此瑞應？是處忽然廣博嚴事，",
    "T14n0475_003:0553b15": "一切眾會皆作金色。」[0553b15] 佛告阿難：「是維摩詰、文",
    "T14n0475_003:0553b16": "殊師利，與諸大眾恭敬圍繞，發意欲來，故",
    "T14n0475_003:0553b17": "先為此瑞應。」[0553b17] 於是維摩詰語文殊師利：「可",
    "T14n0475_003:0553b18": "共見佛，與諸菩薩禮事供養。」[0553b18] 文殊師利言：",
    "T14n0475_003:0553b19": "「善哉！行矣！今正是時。」[0553b19] 維摩詰即以神力，持",
    "T14n0475_003:0553b20": "諸大眾并師子座，置於右掌，往詣佛所。到已",
    "T14n0475_003:0553b21": "著地，稽首佛足，右遶七匝，一心合掌，在一",
    "T14n0475_003:0553b22": "面立；其諸菩薩即皆避座，稽首佛足，亦繞",
    "T14n0475_003:0553b23": "七匝，於一面立；諸大弟子、釋、梵、四天王等，亦",
    "T14n0475_003:0553b24": "皆避座，稽首佛足，在一面立。[0553b24] 於是世尊如",
    "T14n0475_003:0553b25": "法慰問諸菩薩已，各令復坐，即皆受教。眾",
    "T14n0475_003:0553b26": "坐已定，佛語舍利弗：「汝見菩薩大士，自在神",
    "T14n0475_003:0553b27": "力之所為乎？」[0553b27] 「唯然，已見！」[0553b27] 「於汝意云何？」「世",
    "T14n0475_003:0553b28": "尊！我&#x89A9;其為不可思議，非意所圖，非度所",
    "T14n0475_003:0553b29": "測。」[0553b29] 爾時阿難白佛言：「世尊！今所聞香，自昔",
    "T14n0475_003:0553c01": "未有，是為何香？」[0553c01] 佛告阿難：「是彼菩薩毛孔",
    "T14n0475_003:0553c02": "之香。」[0553c02] 於是舍利弗語阿難言：「我等毛孔亦",
    "T14n0475_003:0553c03": "出是香。」[0553c03] 阿難言：「此所從來？」[0553c03] 曰：「是長者維摩",
    "T14n0475_003:0553c04": "詰，從眾香國，取佛餘飯，於舍食者，一切毛",
    "T14n0475_003:0553c05": "孔皆香若此。」[0553c05] 阿難問維摩詰：「是香氣住當",
    "T14n0475_003:0553c06": "久如？」[0553c06] 維摩詰言：「至此飯消。」[0553c06] 曰：「此飯久如當",
    "T14n0475_003:0553c07": "消？」[0553c07] 曰：「此飯勢力至于七日，然後乃消。又阿",
    "T14n0475_003:0553c08": "難！若聲聞人未入正位，食此飯者，得入",
    "T14n0475_003:0553c09": "正位，然後乃消；已入正位，食此飯者，得心",
    "T14n0475_003:0553c10": "解脫，然後乃消；若未發大乘意，食此飯者，",
    "T14n0475_003:0553c11": "至發意乃消；已發意食此飯者，得無生",
    "T14n0475_003:0553c12": "忍，然後乃消；已得無生忍，食此飯者，至一",
    "T14n0475_003:0553c13": "生補處，然後乃消。譬如有藥，名曰上味，其",
    "T14n0475_003:0553c14": "有服者，身諸毒滅，然後乃消。此飯如是，滅除",
    "T14n0475_003:0553c15": "一切諸煩惱毒，然後乃消。」[0553c15] 阿難白佛言：「未曾",
    "T14n0475_003:0553c16": "有也，世尊！如此香飯能作佛事。」[0553c16] 佛言：「如是，",
    "T14n0475_003:0553c17": "如是！阿難！或有佛土以佛光明而作佛事，",
    "T14n0475_003:0553c18": "有以諸菩薩而作佛事，有以佛所化人而",
    "T14n0475_003:0553c19": "作佛事，有以菩提樹而作佛事，有以佛",
    "T14n0475_003:0553c20": "衣服、臥具而作佛事，有以飯食而作佛事，",
    "T14n0475_003:0553c21": "有以園林臺觀而作佛事，有以三十二相、",
    "T14n0475_003:0553c22": "八十隨形好而作佛事，有以佛身而作佛",
    "T14n0475_003:0553c23": "事，有以虛空而作佛事；眾生應以此緣",
    "T14n0475_003:0553c24": "得入律行。有以夢、幻、影、響、鏡中像、水中月、熱",
    "T14n0475_003:0553c25": "時炎，如是等喻而作佛事。有以音聲、語言、",
    "T14n0475_003:0553c26": "文字而作佛事。或有清淨佛土、寂寞無言、無",
    "T14n0475_003:0553c27": "說、無示、無識、無作、無為，而作佛事。如是，阿難！",
    "T14n0475_003:0553c28": "諸佛威儀進止，諸所施為，無非佛事。[0553c28] 「阿難！",
    "T14n0475_003:0553c29": "有此四魔，八萬四千諸煩惱門，而諸眾生為",
    "T14n0475_003:0554a01": "之疲勞，諸佛即以此法而作佛事，是名入",
    "T14n0475_003:0554a02": "一切諸佛法門。菩薩入此門者，若見一切",
    "T14n0475_003:0554a03": "淨好佛土，不以為喜，不貪不高；若見一切",
    "T14n0475_003:0554a04": "不淨佛土，不以為憂，不礙不沒；但於諸",
    "T14n0475_003:0554a05": "佛生清淨心，歡喜恭敬，未曾有也！諸佛如",
    "T14n0475_003:0554a06": "來功德平等！為化眾生故，而現佛土不",
    "T14n0475_003:0554a07": "同。阿難！汝見諸佛國土，地有若干，而虛空",
    "T14n0475_003:0554a08": "無若干也；如是見諸佛色身有若干耳，",
    "T14n0475_003:0554a09": "其無礙慧無若干也。[0554a09] 「阿難！諸佛色身、威相、",
    "T14n0475_003:0554a10": "種性，戒、定、智慧、解脫、解脫知見，力、無所畏、不",
    "T14n0475_003:0554a11": "共之法、大慈、大悲，威儀所行，及其壽命，說法",
    "T14n0475_003:0554a12": "教化，成就眾生，淨佛國土，具諸佛法，悉皆",
    "T14n0475_003:0554a13": "同等，是故名為三藐三佛陀，名為多陀阿伽",
    "T14n0475_003:0554a14": "度，名為佛陀。阿難！若我廣說此三句義，汝",
    "T14n0475_003:0554a15": "以劫壽，不能盡受；正使三千大千世界滿",
    "T14n0475_003:0554a16": "中眾生，皆如阿難多聞第一，得念總持，此",
    "T14n0475_003:0554a17": "諸人等，以劫之壽，亦不能受。如是，阿難！諸",
    "T14n0475_003:0554a18": "佛阿耨多羅三藐三菩提，無有限量，智慧辯",
    "T14n0475_003:0554a19": "才不可思議。」[0554a19] 阿難白佛言：「我從今已往，不",
    "T14n0475_003:0554a20": "敢自謂以為多聞。」[0554a20] 佛告阿難：「勿起退意！所",
    "T14n0475_003:0554a21": "以者何？我說汝於聲聞中為最多聞，非謂",
    "T14n0475_003:0554a22": "菩薩。且止，阿難！其有智者不應限度諸菩",
    "T14n0475_003:0554a23": "薩也；一切海淵尚可測量，菩薩禪定、智慧、總",
    "T14n0475_003:0554a24": "持、辯才一切功德不可量也。阿難！汝等捨",
    "T14n0475_003:0554a25": "置菩薩所行，是維摩詰一時所現神通之力。",
    "T14n0475_003:0554a26": "一切聲聞、辟支佛於百千劫，盡力變化所",
    "T14n0475_003:0554a27": "不能作。」",
    "T14n0475_003:0554a28": "[0554a28] 爾時眾香世界菩薩來者，合掌白佛言：「世尊！",
    "T14n0475_003:0554a29": "我等初見此土，生下劣想，今自悔責，捨離",
    "T14n0475_003:0554b01": "是心。所以者何？諸佛方便，不可思議！為度",
    "T14n0475_003:0554b02": "眾生故，隨其所應，現佛國異。唯然世尊！願",
    "T14n0475_003:0554b03": "賜少法，還於彼土，當念如來。」[0554b03] 佛告諸菩",
    "T14n0475_003:0554b04": "薩：「有盡無盡解脫法門，汝等當學。何謂為",
    "T14n0475_003:0554b05": "盡？謂有為法；何謂無盡？謂無為法。如菩薩",
    "T14n0475_003:0554b06": "者，不盡有為，不住無為。[0554b06] 「何謂不盡有為？",
    "T14n0475_003:0554b07": "謂不離大慈，不捨大悲；深發一切智心，而",
    "T14n0475_003:0554b08": "不忽忘；教化眾生，終不厭倦；於四攝法，常",
    "T14n0475_003:0554b09": "念順行；護持正法，不惜軀命；種諸善根，",
    "T14n0475_003:0554b10": "無有疲厭。志常安住，方便迴向；求法不懈，",
    "T14n0475_003:0554b11": "說法無&#x608B;；勤供諸佛。故入生死而無所",
    "T14n0475_003:0554b12": "畏；於諸榮辱，心無憂喜；不輕未學，敬學",
    "T14n0475_003:0554b13": "如佛；墮煩惱者，令發正念，於遠離樂，不",
    "T14n0475_003:0554b14": "以為貴；不著己樂，慶於彼樂。在諸禪定，",
    "T14n0475_003:0554b15": "如地獄想；於生死中，如園觀想；見來求者，",
    "T14n0475_003:0554b16": "為善師想；捨諸所有，具一切智想；見毀戒",
    "T14n0475_003:0554b17": "人，起救護想；諸波羅蜜，為父母想；道品之",
    "T14n0475_003:0554b18": "法，為眷屬想。發行善根，無有齊限；以諸淨",
    "T14n0475_003:0554b19": "國嚴飾之事，成己佛土；行無限施，具足",
    "T14n0475_003:0554b20": "相好；除一切惡，淨身口意。生死無數劫，意",
    "T14n0475_003:0554b21": "而有勇；聞佛無量德，志而不倦。以智慧劍，",
    "T14n0475_003:0554b22": "破煩惱賊；出陰界入，荷負眾生，永使解",
    "T14n0475_003:0554b23": "脫。以大精進，摧伏魔軍，常求無念實相智",
    "T14n0475_003:0554b24": "慧行；於世間法少欲知足，於出世間求",
    "T14n0475_003:0554b25": "之無厭，而不捨世間法，不壞威儀法",
    "T14n0475_003:0554b26": "而能隨俗。起神通慧，引導眾生，得念總持，",
    "T14n0475_003:0554b27": "所聞不忘。善別諸根，斷眾生疑；以樂說辯，",
    "T14n0475_003:0554b28": "演法無礙。淨十善道，受天、人福；修四無量，",
    "T14n0475_003:0554b29": "開梵天道。勸請說法，隨喜讚善，得佛音聲；",
    "T14n0475_003:0554c01": "身口意善，得佛威儀。深修善法，所行轉勝；",
    "T14n0475_003:0554c02": "以大乘教，成菩薩僧；心無放逸，不失眾",
    "T14n0475_003:0554c03": "善。行如此法，是名菩薩不盡有為。[0554c03] 「何謂",
    "T14n0475_003:0554c04": "菩薩不住無為？謂修學空，不以空為證；",
    "T14n0475_003:0554c05": "修學無相、無作，不以無相、無作為證；修學",
    "T14n0475_003:0554c06": "無起，不以無起為證。觀於無常，而不厭",
    "T14n0475_003:0554c07": "善本；觀世間苦，而不惡生死；觀於無我，而",
    "T14n0475_003:0554c08": "誨人不倦；觀於寂滅，而不永滅；觀於遠",
    "T14n0475_003:0554c09": "離，而身心修善；觀無所歸，而歸趣善法；",
    "T14n0475_003:0554c10": "觀於無生，而以生法荷負一切；觀於無漏，",
    "T14n0475_003:0554c11": "而不斷諸漏；觀無所行，而以行法教化眾",
    "T14n0475_003:0554c12": "生；觀於空無，而不捨大悲；觀正法位，而不",
    "T14n0475_003:0554c13": "隨小乘；觀諸法虛妄，無牢無人、無主無相，",
    "T14n0475_003:0554c14": "本願未滿，而不虛福德、禪定、智慧。修如此",
    "T14n0475_003:0554c15": "法，是名菩薩不住無為。[0554c15] 「又具福德故，不",
    "T14n0475_003:0554c16": "住無為；具智慧故，不盡有為。大慈悲故，不",
    "T14n0475_003:0554c17": "住無為；滿本願故，不盡有為。集法藥故，",
    "T14n0475_003:0554c18": "不住無為；隨授藥故，不盡有為。知眾生病",
    "T14n0475_003:0554c19": "故，不住無為；滅眾生病故，不盡有為。諸正",
    "T14n0475_003:0554c20": "士菩薩以修此法，不盡有為、不住無為，",
    "T14n0475_003:0554c21": "是名盡無盡解脫法門，汝等當學！」[0554c21] 爾時彼",
    "T14n0475_003:0554c22": "諸菩薩聞說是法，皆大歡喜，以眾妙華、若",
    "T14n0475_003:0554c23": "干種色、若干種香，散遍三千大千世界，供",
    "T14n0475_003:0554c24": "養於佛，及此經法，并諸菩薩已，稽首佛足，",
    "T14n0475_003:0554c25": "歎未曾有！言：「釋迦牟尼佛乃能於此善行",
    "T14n0475_003:0554c26": "方便。」言已，忽然不現，還到彼國。",
    "T14n0475_003:0554c27": "維摩詰所說經見阿&#x95A6;佛品第十二",
    "T14n0475_003:0554c28": "[0554c28] 爾時世尊問維摩詰：「汝欲見如來，為以何",
    "T14n0475_003:0554c29": "等觀如來乎？」[0554c29] 維摩詰言：「如自觀身實相，觀",
    "T14n0475_003:0555a01": "佛亦然。我觀如來前際不來，後際不去，",
    "T14n0475_003:0555a02": "今則不住。不觀色，不觀色如，不觀色性。",
    "T14n0475_003:0555a03": "不觀受、想、行、識，不觀識如，不觀識性，非",
    "T14n0475_003:0555a04": "四大起，同於虛空。六入無積，眼、耳、鼻、舌、身、",
    "T14n0475_003:0555a05": "心已過；不在三界，三垢已離。順三脫門，具",
    "T14n0475_003:0555a06": "足三明，與無明等。不一相、不異相，不自",
    "T14n0475_003:0555a07": "相、不他相，非無相、非取相。不此岸，不彼",
    "T14n0475_003:0555a08": "岸，不中流，而化眾生。觀於寂滅，亦不永",
    "T14n0475_003:0555a09": "滅。不此不彼；不以此，不以彼。不可以智",
    "T14n0475_003:0555a10": "知，不可以識識。無晦無明，無名無相，無",
    "T14n0475_003:0555a11": "強無弱，非淨非穢。不在方，不離方；非有",
    "T14n0475_003:0555a12": "為，非無為。無示無說。不施不慳，不戒不",
    "T14n0475_003:0555a13": "犯，不忍不恚，不進不怠，不定不亂，不智",
    "T14n0475_003:0555a14": "不愚，不誠不欺，不來不去，不出不入，一",
    "T14n0475_003:0555a15": "切言語道斷。非福田，非不福田；非應供",
    "T14n0475_003:0555a16": "養，非不應供養；非取非捨。非有相，非無",
    "T14n0475_003:0555a17": "相。同真際，等法性。不可稱，不可量，過",
    "T14n0475_003:0555a18": "諸稱量。非大非小，非見非聞，非覺非知，",
    "T14n0475_003:0555a19": "離眾結縛。等諸智，同眾生，於諸法無分",
    "T14n0475_003:0555a20": "別。一切無失，無濁無惱，無作無起，無生",
    "T14n0475_003:0555a21": "無滅。無畏無憂，無喜無厭無著。無已有，",
    "T14n0475_003:0555a22": "無當有，無今有。不可以一切言說分別顯",
    "T14n0475_003:0555a23": "示。世尊！如來身為若此，作如是觀。以斯",
    "T14n0475_003:0555a24": "觀者，名為正觀；若他觀者，名為邪觀。」",
    "T14n0475_003:0555a25": "[0555a25] 爾時舍利弗問維摩詰：「汝於何沒而來生此？」",
    "T14n0475_003:0555a26": "[0555a26] 維摩詰言：「汝所得法有沒生乎？」[0555a26] 舍利弗言：",
    "T14n0475_003:0555a27": "「無沒生也。」[0555a27] 「若諸法無沒生相，云何問言：『汝",
    "T14n0475_003:0555a28": "於何沒而來生此？』於意云何？譬如幻師，幻",
    "T14n0475_003:0555a29": "作男女，寧沒生耶？」[0555a29] 舍利弗言：「無沒生也。汝",
    "T14n0475_003:0555b01": "豈不聞佛說諸法如幻相乎？」[0555b01] 答曰：「如是！若",
    "T14n0475_003:0555b02": "一切法如幻相者！云何問言：『汝於何沒而來",
    "T14n0475_003:0555b03": "生此？』舍利弗！沒者為虛誑法，敗壞之相；生",
    "T14n0475_003:0555b04": "者為虛誑法，相續之相。菩薩雖沒，不盡善",
    "T14n0475_003:0555b05": "本；雖生，不長諸惡。」[0555b05] 是時佛告舍利弗：「有國",
    "T14n0475_003:0555b06": "名妙喜，佛號無動。是維摩詰於彼國沒，而",
    "T14n0475_003:0555b07": "來生此。」[0555b07] 舍利弗言：「未曾有也。世尊！是人乃",
    "T14n0475_003:0555b08": "能捨清淨土，而來樂此多怒害處。」[0555b08] 維摩詰",
    "T14n0475_003:0555b09": "語舍利弗：「於意云何？日光出時與冥合乎？」",
    "T14n0475_003:0555b10": "[0555b10] 答曰：「不也！日光出時，即無眾冥。」[0555b10] 維摩詰言：",
    "T14n0475_003:0555b11": "「夫日何故行閻浮提？」[0555b11] 答曰：「欲以明照，為之",
    "T14n0475_003:0555b12": "除冥。」[0555b12] 維摩詰言：「菩薩如是！雖生不淨佛土，",
    "T14n0475_003:0555b13": "為化眾生故，不與愚闇而共合也，但滅",
    "T14n0475_003:0555b14": "眾生煩惱闇耳！」[0555b14] 是時大眾渴仰，欲見妙喜",
    "T14n0475_003:0555b15": "世界無動如來，及其菩薩、聲聞之眾。佛知一",
    "T14n0475_003:0555b16": "切眾會所念，告維摩詰言：「善男子！為此眾",
    "T14n0475_003:0555b17": "會，現妙喜國無動如來，及諸菩薩、聲聞之眾，",
    "T14n0475_003:0555b18": "眾皆欲見。」[0555b18] 於是維摩詰心念：「吾當不起于",
    "T14n0475_003:0555b19": "座，接妙喜國，鐵圍山川溪谷江河，大海泉源，",
    "T14n0475_003:0555b20": "須彌諸山，及日月星宿、天龍鬼神梵天等宮，",
    "T14n0475_003:0555b21": "并諸菩薩、聲聞之眾，城邑聚落，男女大小，乃",
    "T14n0475_003:0555b22": "至無動如來，及菩提樹，諸妙蓮華，能於十方",
    "T14n0475_003:0555b23": "作佛事者；三道寶階從閻浮提，至忉利天，",
    "T14n0475_003:0555b24": "以此寶階，諸天來下，悉為禮敬無動如來，",
    "T14n0475_003:0555b25": "聽受經法。閻浮提人，亦登其階，上昇忉利，",
    "T14n0475_003:0555b26": "見彼諸天。妙喜世界成就如是無量功德，",
    "T14n0475_003:0555b27": "上至阿迦膩吒天，下至水際；以右手斷取，",
    "T14n0475_003:0555b28": "如陶家輪，入此世界，猶持華鬘，示一切",
    "T14n0475_003:0555b29": "眾。」作是念已，入於三昧，現神通力，以其右",
    "T14n0475_003:0555c01": "手斷取妙喜世界，置於此土。[0555c01] 彼得神通菩",
    "T14n0475_003:0555c02": "薩及聲聞眾，并餘天、人，俱發聲言：「唯然世尊！",
    "T14n0475_003:0555c03": "誰取我去！願見救護。」無動佛言：「非我所為，",
    "T14n0475_003:0555c04": "是維摩詰神力所作。」其餘未得神通者，不",
    "T14n0475_003:0555c05": "覺不知己之所往。妙喜世界，雖入此土，",
    "T14n0475_003:0555c06": "而不增減，於是世界亦不迫隘，如本無",
    "T14n0475_003:0555c07": "異。",
    "T14n0475_003:0555c08": "[0555c08] 爾時釋迦牟尼佛告諸大眾：「汝等且觀妙喜",
    "T14n0475_003:0555c09": "世界無動如來，其國嚴飾，菩薩行淨，弟子清",
    "T14n0475_003:0555c10": "白。」[0555c10] 皆曰：「唯然已見。」[0555c10] 佛言：「若菩薩欲得如是",
    "T14n0475_003:0555c11": "清淨佛土，當學無動如來所行之道。」[0555c11] 現此",
    "T14n0475_003:0555c12": "妙喜國時，娑婆世界十四那由他人，發阿耨",
    "T14n0475_003:0555c13": "多羅三藐三菩提心，皆願生於妙喜佛土。釋",
    "T14n0475_003:0555c14": "迦牟尼佛即記之曰：「當生彼國。」時妙喜世",
    "T14n0475_003:0555c15": "界於此國土所應饒益，其事訖已，還復本",
    "T14n0475_003:0555c16": "處，舉眾皆見。[0555c16] 佛告舍利弗：「汝見此妙喜世",
    "T14n0475_003:0555c17": "界及無動佛不？」[0555c17] 「唯然已見，世尊！願使一切",
    "T14n0475_003:0555c18": "眾生得清淨土，如無動佛；獲神通力，如維",
    "T14n0475_003:0555c19": "摩詰。世尊！我等快得善利，得見是人親近",
    "T14n0475_003:0555c20": "供養。其諸眾生，若今現在，若佛滅後，聞此經",
    "T14n0475_003:0555c21": "者，亦得善利；況復聞已信解，受持讀誦解說，",
    "T14n0475_003:0555c22": "如法修行。若有手得是經典者，便為已得",
    "T14n0475_003:0555c23": "法寶之藏；若有讀誦解釋其義，如說修行，",
    "T14n0475_003:0555c24": "即為諸佛之所護念；其有供養如是人",
    "T14n0475_003:0555c25": "者，當知即為供養於佛；其有書持此經卷",
    "T14n0475_003:0555c26": "者，當知其室即有如來；若聞是經能隨喜",
    "T14n0475_003:0555c27": "者，斯人即為取一切智；若能信解此經，乃",
    "T14n0475_003:0555c28": "至一四句偈，為他說者，當知此人，即是受",
    "T14n0475_003:0555c29": "阿耨多羅三藐三菩提記。」",
    "T14n0475_003:0556a01": "維摩詰所說經法供養品第十三",
    "T14n0475_003:0556a02": "[0556a02] 爾時釋提桓因於大眾中白佛言：「世尊！我",
    "T14n0475_003:0556a03": "雖從佛及文殊師利聞百千經，未曾聞此",
    "T14n0475_003:0556a04": "不可思議，自在神通，決定實相經典。如我解",
    "T14n0475_003:0556a05": "佛所說義趣，若有眾生聞是經法，信解受",
    "T14n0475_003:0556a06": "持讀誦之者，必得是法不疑，何況如說修",
    "T14n0475_003:0556a07": "行？斯人即為閉眾惡趣開諸善門，常為諸",
    "T14n0475_003:0556a08": "佛之所護念；降伏外學，摧滅魔怨；修治菩",
    "T14n0475_003:0556a09": "提，安處道場；履踐如來所行之跡。世尊！若",
    "T14n0475_003:0556a10": "有受持讀誦如說修行者，我當與諸眷屬",
    "T14n0475_003:0556a11": "供養給事；所在聚落城邑、山林曠野，有是經",
    "T14n0475_003:0556a12": "處，我亦與諸眷屬，聽受法故共到其所；其",
    "T14n0475_003:0556a13": "未信者，當令生信；其已信者，當為作護。」[0556a13] 佛",
    "T14n0475_003:0556a14": "言：「善哉，善哉！天帝！如汝所說，吾助爾喜。此",
    "T14n0475_003:0556a15": "經廣說過去、未來、現在諸佛不可思議阿耨",
    "T14n0475_003:0556a16": "多羅三藐三菩提。是故，天帝！若善男子、善女",
    "T14n0475_003:0556a17": "人，受持、讀誦、供養是經者，即為供養去、來、",
    "T14n0475_003:0556a18": "今佛。[0556a18] 「天帝！正使三千大千世界如來滿中，譬",
    "T14n0475_003:0556a19": "如甘蔗、竹[竺-二+韋]、稻麻、叢林；若有善男子、善女人，",
    "T14n0475_003:0556a20": "或一劫、或減一劫，恭敬尊重，讚歎供養，奉諸",
    "T14n0475_003:0556a21": "所安，至諸佛滅後，以一一全身舍利起七",
    "T14n0475_003:0556a22": "寶塔，縱廣一四天下，高至梵天，表剎莊嚴；以",
    "T14n0475_003:0556a23": "一切華香、瓔珞、幢幡、伎樂微妙第一，若一劫、",
    "T14n0475_003:0556a24": "若減一劫，而供養之。於天帝意云何，其人",
    "T14n0475_003:0556a25": "植福，寧為多不？」[0556a25] 釋提桓因言：「多矣，世尊！彼",
    "T14n0475_003:0556a26": "之福德，若以百千億劫，說不能盡。」[0556a26] 佛告天",
    "T14n0475_003:0556a27": "帝：「當知是善男子、善女人，聞是不可思議解",
    "T14n0475_003:0556a28": "脫經典，信解受持，讀誦修行，福多於彼。所以",
    "T14n0475_003:0556a29": "者何？諸佛菩提皆從是生；菩提之相不可",
    "T14n0475_003:0556b01": "限量，以是因緣福不可量。」",
    "T14n0475_003:0556b02": "[0556b02] 佛告天帝：「過去無量阿僧祇劫，時世有佛，號",
    "T14n0475_003:0556b03": "曰藥王如來、應供、正遍知、明行足、善逝、世間",
    "T14n0475_003:0556b04": "解、無上士、調御丈夫、天人師、佛、世尊。世界名",
    "T14n0475_003:0556b05": "大莊嚴，劫曰莊嚴，佛壽二十小劫；其聲聞僧",
    "T14n0475_003:0556b06": "三十六億那由他；菩薩僧有十二億。天帝！是",
    "T14n0475_003:0556b07": "時有轉輪聖王，名曰寶蓋，七寶具足，主四",
    "T14n0475_003:0556b08": "天下。王有千子，端正勇健，能伏怨敵。[0556b08] 「爾時",
    "T14n0475_003:0556b09": "寶蓋與其眷屬供養藥王如來，施諸所安，",
    "T14n0475_003:0556b10": "至滿五劫。過五劫已，告其千子：『汝等亦當",
    "T14n0475_003:0556b11": "如我，以深心供養於佛。』於是千子受父王",
    "T14n0475_003:0556b12": "命，供養藥王如來，復滿五劫，一切施安。其",
    "T14n0475_003:0556b13": "王一子，名曰月蓋，獨坐思惟：『寧有供養殊過",
    "T14n0475_003:0556b14": "此者？』以佛神力，空中有天曰：『善男子！法之",
    "T14n0475_003:0556b15": "供養勝諸供養。』即問：『何謂法之供養？』天曰：",
    "T14n0475_003:0556b16": "『汝可往問藥王如來，當廣為汝說法之供",
    "T14n0475_003:0556b17": "養。』[0556b17] 「即時月蓋王子行詣藥王如來，稽首佛",
    "T14n0475_003:0556b18": "足，&#x5374;住一面，白佛言：『世尊！諸供養中，法供",
    "T14n0475_003:0556b19": "養勝。云何為法供養？』佛言：『善男子！法供養",
    "T14n0475_003:0556b20": "者，諸佛所說深經，一切世間難信難受，微",
    "T14n0475_003:0556b21": "妙難見，清淨無染，非但分別思惟之所能",
    "T14n0475_003:0556b22": "得。菩薩法藏所攝，陀羅尼印印之。至不退",
    "T14n0475_003:0556b23": "轉，成就六度，善分別義，順菩提法，眾經之",
    "T14n0475_003:0556b24": "上。入大慈悲，離眾魔事，及諸邪見。順因緣",
    "T14n0475_003:0556b25": "法，無我，無人，無眾生，無壽命，空、無相、無",
    "T14n0475_003:0556b26": "作、無起。能令眾生坐於道場，而轉法輪，諸",
    "T14n0475_003:0556b27": "天、龍神、乾闥婆等，所共歎譽。能令眾生入佛",
    "T14n0475_003:0556b28": "法藏，攝諸賢聖一切智慧。說眾菩薩所行之",
    "T14n0475_003:0556b29": "道，依於諸法實相之義。明宣無常、苦、空、無我、",
    "T14n0475_003:0556c01": "寂滅之法，能救一切毀禁眾生；諸魔外道及",
    "T14n0475_003:0556c02": "貪著者，能使怖畏；諸佛賢聖所共稱歎。背",
    "T14n0475_003:0556c03": "生死苦，示涅槃樂，十方三世諸佛所說。若",
    "T14n0475_003:0556c04": "聞如是等經，信解受持讀誦，以方便力，為",
    "T14n0475_003:0556c05": "諸眾生分別解說，顯示分明，守護法故，是",
    "T14n0475_003:0556c06": "名法之供養。又於諸法如說修行，隨順十",
    "T14n0475_003:0556c07": "二因緣，離諸邪見，得無生忍；決定無我無",
    "T14n0475_003:0556c08": "有眾生，而於因緣果報無違無諍，離諸",
    "T14n0475_003:0556c09": "我所。依於義，不依語；依於智，不依識；依",
    "T14n0475_003:0556c10": "了義經，不依不了義經；依於法，不依人。",
    "T14n0475_003:0556c11": "隨順法相，無所入，無所歸。無明畢竟滅故，",
    "T14n0475_003:0556c12": "諸行亦畢竟滅；乃至生畢竟滅故，老死亦畢",
    "T14n0475_003:0556c13": "竟滅。作如是觀，十二因緣，無有盡相，不",
    "T14n0475_003:0556c14": "復起見，是名最上法之供養。』」",
    "T14n0475_003:0556c15": "[0556c15] 佛告天帝：「王子月蓋從藥王佛聞如是法，",
    "T14n0475_003:0556c16": "得柔順忍。即解寶衣嚴身之具，以供養佛，",
    "T14n0475_003:0556c17": "白佛言：『世尊！如來滅後，我當行法供養，守",
    "T14n0475_003:0556c18": "護正法。願以威神加哀建立，令我得降",
    "T14n0475_003:0556c19": "魔怨，修菩薩行。』佛知其深心所念，而記之",
    "T14n0475_003:0556c20": "曰：『汝於末後，守護法城。』天帝！時王子月蓋，",
    "T14n0475_003:0556c21": "見法清淨，聞佛授記，以信出家，修集善",
    "T14n0475_003:0556c22": "法；精進不久，得五神通，逮菩薩道，得陀",
    "T14n0475_003:0556c23": "羅尼，無斷辯才。於佛滅後，以其所得神通、總",
    "T14n0475_003:0556c24": "持、辯才之力，滿十小劫，藥王如來所轉法",
    "T14n0475_003:0556c25": "輪隨而分布。月蓋比丘以守護法，勤行精",
    "T14n0475_003:0556c26": "進，即於此身，化百萬億人於阿耨多羅三",
    "T14n0475_003:0556c27": "藐三菩提，立不退轉；十四那由他人，深發聲",
    "T14n0475_003:0556c28": "聞、辟支佛心；無量眾生得生天上。天帝！時",
    "T14n0475_003:0556c29": "王寶蓋豈異人乎？今現得佛，號寶炎如來；其",
    "T14n0475_003:0557a01": "王千子，即賢劫中千佛是也。從迦羅鳩孫&#x99C4;",
    "T14n0475_003:0557a02": "為始得佛，最後如來號曰樓至。月蓋比丘，",
    "T14n0475_003:0557a03": "即我身是。如是，天帝！當知此要，以法供養",
    "T14n0475_003:0557a04": "於諸供養為上為最，第一無比。是故天帝！",
    "T14n0475_003:0557a05": "當以法之供養，供養於佛。」",
    "T14n0475_003:0557a06": "維摩詰所說經囑累品第十四",
    "T14n0475_003:0557a07": "[0557a07] 於是佛告彌勒菩薩言：「彌勒！我今以是無",
    "T14n0475_003:0557a08": "量億阿僧祇劫所集阿耨多羅三藐三菩提",
    "T14n0475_003:0557a09": "法，付囑於汝。如是輩經，於佛滅後末世之",
    "T14n0475_003:0557a10": "中，汝等當以神力，廣宣流布於閻浮提，無",
    "T14n0475_003:0557a11": "令斷絕。所以者何？未來世中，當有善男子、",
    "T14n0475_003:0557a12": "善女人，及天、龍、鬼神、乾闥婆、羅剎等，發阿耨",
    "T14n0475_003:0557a13": "多羅三藐三菩提心，樂于大法；若使不聞",
    "T14n0475_003:0557a14": "如是等經，則失善利。如此輩人，聞是等經，",
    "T14n0475_003:0557a15": "必多信樂，發希有心，當以頂受，隨諸眾生",
    "T14n0475_003:0557a16": "所應得利，而為廣說。[0557a16] 「彌勒當知！菩薩有二",
    "T14n0475_003:0557a17": "相。何謂為二？一者，好於雜句文飾之事；二",
    "T14n0475_003:0557a18": "者，不畏深義如實能入。若好雜句文飾事",
    "T14n0475_003:0557a19": "者，當知是為新學菩薩；若於如是無染無",
    "T14n0475_003:0557a20": "著甚深經典，無有恐畏，能入其中，聞已心",
    "T14n0475_003:0557a21": "淨，受持讀誦，如說修行，當知是為久修道",
    "T14n0475_003:0557a22": "行。[0557a22] 「彌勒！復有二法，名新學者，不能決定",
    "T14n0475_003:0557a23": "於甚深法。何等為二？一者，所未聞深經，聞",
    "T14n0475_003:0557a24": "之驚怖生疑，不能隨順，毀謗不信，而作是",
    "T14n0475_003:0557a25": "言：『我初不聞。從何所來？』二者，若有護持解",
    "T14n0475_003:0557a26": "說如是深經者，不肯親近、供養、恭敬，或時",
    "T14n0475_003:0557a27": "於中說其過惡。有此二法，當知是為新",
    "T14n0475_003:0557a28": "學菩薩，為自毀傷，不能於深法中，調伏",
    "T14n0475_003:0557a29": "其心。[0557a29] 「彌勒！復有二法，菩薩雖信解深法，猶",
    "T14n0475_003:0557b01": "自毀傷，而不能得無生法忍。何等為二？一",
    "T14n0475_003:0557b02": "者，輕慢新學菩薩，而不教誨；二者，雖解",
    "T14n0475_003:0557b03": "深法，而取相分別。是為二法。」",
    "T14n0475_003:0557b04": "[0557b04] 彌勒菩薩聞說是已，白佛言：「世尊！未曾有",
    "T14n0475_003:0557b05": "也。如佛所說，我當遠離如斯之惡，奉持如",
    "T14n0475_003:0557b06": "來無數阿僧祇劫所集阿耨多羅三藐三菩",
    "T14n0475_003:0557b07": "提法。若未來世善男子、善女人求大乘者，當",
    "T14n0475_003:0557b08": "令手得如是等經，與其念力，使受持讀誦、",
    "T14n0475_003:0557b09": "為他廣說。世尊！若後末世，有能受持讀誦、為",
    "T14n0475_003:0557b10": "他說者，當知皆是彌勒神力之所建立。」",
    "T14n0475_003:0557b11": "[0557b11] 佛言：「善哉，善哉！彌勒！如汝所說，佛助爾喜。」",
    "T14n0475_003:0557b12": "[0557b12] 於是一切菩薩合掌白佛：「我等亦於如來滅",
    "T14n0475_003:0557b13": "後，十方國土廣宣流布阿耨多羅三藐三菩",
    "T14n0475_003:0557b14": "提法，復當開導諸說法者，令得是經。」",
    "T14n0475_003:0557b15": "[0557b15] 爾時四天王白佛言：「世尊！在在處處、城邑聚",
    "T14n0475_003:0557b16": "落、山林曠野，有是經卷，讀誦解說者，我當",
    "T14n0475_003:0557b17": "率諸官屬，為聽法故，往詣其所，擁護其人，",
    "T14n0475_003:0557b18": "面百由旬，令無伺求得其便者。」",
    "T14n0475_003:0557b19": "[0557b19] 是時佛告阿難：「受持是經，廣宣流布。」[0557b19] 阿難",
    "T14n0475_003:0557b20": "言：「唯然！我已受持要者。世尊！當何名斯",
    "T14n0475_003:0557b21": "經？」[0557b21] 佛言：「阿難！是經名為『維摩詰所說』，亦名",
    "T14n0475_003:0557b22": "『不可思議解脫法門』，如是受持。」[0557b22] 佛說是",
    "T14n0475_003:0557b23": "經已，長者維摩詰、文殊師利、舍利弗、阿難",
    "T14n0475_003:0557b24": "等，及諸天、人、阿修羅一切大眾，聞佛所說，皆",
    "T14n0475_003:0557b25": "大歡喜。"
}