{
    "T24n1451_029:0345c18": "根本說一切有部毘奈耶雜事",
    "T24n1451_029:0345c19": "卷第二十九",
    "T24n1451_029:0345c21": "三藏法師義淨奉 制譯",
    "T24n1451_029:0345c22": "第六門第四子攝之餘明佛從天下等事",
    "T24n1451_029:0345c23": "[0345c23] 爾時佛在室羅伐城，既現大神通降伏諸外",
    "T24n1451_029:0345c24": "道，利益無量眾隨類悉歸依，一切人天咸令",
    "T24n1451_029:0345c25": "歡喜，遠近城邑婆羅門等及工巧人，並皆來",
    "T24n1451_029:0345c26": "集室羅伐城，於世尊處而為出家。時彼諸人",
    "T24n1451_029:0345c27": "所有眷屬，皆來尋覓至此城中，見已告曰：「仁",
    "T24n1451_029:0345c28": "等捨俗而來出家，欲令我等若為存活？」答曰：",
    "T24n1451_029:0345c29": "「汝若愛者，可住於斯當受其法。」彼曰：「善哉！",
    "T24n1451_029:0346a01": "我當修學。」即皆出家。時婆羅門等見已譏嫌：",
    "T24n1451_029:0346a02": "「此等工人出家捨俗，我有作務欲使何人？」時",
    "T24n1451_029:0346a03": "諸苾芻以緣白佛，佛作是念：「工巧之人來出",
    "T24n1451_029:0346a04": "家後，還畜昔時所有作具，由是因緣致生譏",
    "T24n1451_029:0346a05": "醜。」告諸苾芻曰：「既出家後不應更畜工巧之",
    "T24n1451_029:0346a06": "具，若仍畜者得惡作罪。」佛制戒後，時有醫",
    "T24n1451_029:0346a07": "人既出家已，隨處遊行至室羅伐。有舊苾芻",
    "T24n1451_029:0346a08": "身嬰苦病，見客苾芻來，報言：「具壽！可為我",
    "T24n1451_029:0346a09": "治。」答曰：「佛不許我先是醫人更畜醫具，欲將",
    "T24n1451_029:0346a10": "何物而療病耶？」以緣白佛，佛言：「我今聽許諸",
    "T24n1451_029:0346a11": "苾芻輩，先是醫人得持針刺物，若是書吏得",
    "T24n1451_029:0346a12": "持筆墨，若剃髮人得畜剪刀子。」",
    "T24n1451_029:0346a13": "[0346a13] 緣處同前，現神變後人天歡悅，佛及苾芻多",
    "T24n1451_029:0346a14": "獲利養。爾時世尊為欲斷其利養過故，遂昇",
    "T24n1451_029:0346a15": "三十三天，於玉石殿上三月安居，近圓生樹",
    "T24n1451_029:0346a16": "為母說法，并餘天眾。具壽大目連在逝多林",
    "T24n1451_029:0346a17": "而作安居。是時四眾既無世尊，咸悉共詣大",
    "T24n1451_029:0346a18": "目連所，頭面禮足在一面坐。尊者見來即為",
    "T24n1451_029:0346a19": "說法，隨機演暢示教利喜默然而住。是時四",
    "T24n1451_029:0346a20": "眾各從座起，偏袒右肩合掌恭敬，白尊者曰：",
    "T24n1451_029:0346a21": "「大德頗聞，如來大師今於何處而作安居？」尊",
    "T24n1451_029:0346a22": "者答曰：「我聞佛往三十三天，於玉石殿上而",
    "T24n1451_029:0346a23": "作安居，近圓生樹為母說法。」是時四眾既得",
    "T24n1451_029:0346a24": "聞法，知世尊所在深生歡喜，禮足而去。至安",
    "T24n1451_029:0346a25": "居竟四眾還來，禮尊者足在一面坐。尊者為",
    "T24n1451_029:0346a26": "說法已，大眾各起禮足白言：「大德！諸人久不",
    "T24n1451_029:0346a27": "見佛咸生渴仰，我等願欲奉見世尊。善哉大",
    "T24n1451_029:0346a28": "德！不憚勞者，願為我等至世尊處，傳我等言",
    "T24n1451_029:0346a29": "頂禮佛足，伏惟大師自一夏來，起居輕利無",
    "T24n1451_029:0346b01": "病少惱安樂住不？復更為白贍：『部洲內所有",
    "T24n1451_029:0346b02": "四眾，久違聖顏咸希親奉。我等四眾無有神",
    "T24n1451_029:0346b03": "通，能至三十三天禮世尊足親覲供養；然彼",
    "T24n1451_029:0346b04": "天眾得來至此。願佛慈悲哀愍我等。』」時大目",
    "T24n1451_029:0346b05": "連默許其請，眾知許已禮辭而去。[0346b05] 尊者觀知",
    "T24n1451_029:0346b06": "大眾去已，即入勝定，猶如壯士屈申臂頃，即",
    "T24n1451_029:0346b07": "於此沒至三十三天現，遙見世尊於玉石殿，",
    "T24n1451_029:0346b08": "為諸天眾無量無邊說微妙法。時大目連不",
    "T24n1451_029:0346b09": "覺微笑作如是念：「世尊至此諸天圍繞，猶如",
    "T24n1451_029:0346b10": "贍部四眾無邊。」爾時世尊知大目連心之所",
    "T24n1451_029:0346b11": "念，告言：「目連！此之大眾非自能來，皆由我力",
    "T24n1451_029:0346b12": "而有來去。」是時目連既至佛所，禮雙足已退",
    "T24n1451_029:0346b13": "坐一面，普觀大眾白言：「世尊！念此大眾甚",
    "T24n1451_029:0346b14": "奇希有，悉皆雲集。由彼前身於佛、法、僧、清淨",
    "T24n1451_029:0346b15": "聖戒生不壞信深心成就，於彼命過來生於",
    "T24n1451_029:0346b16": "此。」佛告目連：「如是，如是！此諸大眾，由彼前身",
    "T24n1451_029:0346b17": "於佛、法、僧、清淨聖戒起不壞信深心成就，於",
    "T24n1451_029:0346b18": "彼命過得來生此。」時天帝釋見佛世尊與大",
    "T24n1451_029:0346b19": "目連有所論說，即於佛前告大目連：「重敘其",
    "T24n1451_029:0346b20": "事，由其敬信三寶、清淨聖戒，廣說乃至得來",
    "T24n1451_029:0346b21": "生此。」復有天子告大目連：「重敘其事，廣說乃",
    "T24n1451_029:0346b22": "至來生於此。」",
    "T24n1451_029:0346b23": "[0346b23] 復有天子從座而起，偏袒右肩合掌恭敬，白",
    "T24n1451_029:0346b24": "佛言：「世尊！我由前身於佛深信，於彼命過來",
    "T24n1451_029:0346b25": "生於此。」復有餘天作如是語：「我由前身於法、",
    "T24n1451_029:0346b26": "於僧、於清淨聖戒深生淨信具足受持，於彼",
    "T24n1451_029:0346b27": "命過來生於此。」時有無量百千天眾，親於佛",
    "T24n1451_029:0346b28": "前悉皆證得預流果，各禮佛足隱而不現。",
    "T24n1451_029:0346b29": "[0346b29] 爾時目連見眾去已，即從座起偏袒右肩，合",
    "T24n1451_029:0346c01": "掌向佛白言：「世尊！贍部洲中所有四眾，各並",
    "T24n1451_029:0346c02": "虔誠來至我所作如是語：『大德！我等久不見",
    "T24n1451_029:0346c03": "佛咸生渴仰，我等願欲奉見世尊。善哉大德！",
    "T24n1451_029:0346c04": "不憚勞者，願為我等至世尊處，傳我等言頂",
    "T24n1451_029:0346c05": "禮佛足，伏惟大師自一夏來，起居輕利無病",
    "T24n1451_029:0346c06": "少惱安樂住不？我等四眾無有神通能往三",
    "T24n1451_029:0346c07": "十三天禮世尊足親覲供養，然彼諸天能來",
    "T24n1451_029:0346c08": "至此。』善哉世尊！慈悲哀愍，從彼天處下贍",
    "T24n1451_029:0346c09": "部洲。」作此白已，爾時世尊告目連曰：「汝今可",
    "T24n1451_029:0346c10": "往贍部洲中告諸四眾，滿彼七日已，佛從天",
    "T24n1451_029:0346c11": "處向贍部洲，於僧羯奢城清淨曠野烏曇跋",
    "T24n1451_029:0346c12": "羅樹邊而下。」時大目連聞佛語已，頂禮佛足",
    "T24n1451_029:0346c13": "即還入定，猶如壯士屈申臂頃，於三十三天",
    "T24n1451_029:0346c14": "沒贍部洲中出，告諸四眾：「滿此七日已，佛從",
    "T24n1451_029:0346c15": "天處來贍部洲烏曇跋羅樹邊而下。」時諸四",
    "T24n1451_029:0346c16": "眾各持香花，往僧羯奢城。時彼城中所有人",
    "T24n1451_029:0346c17": "眾，聞佛將至皆大歡喜，淨除諸穢掃飾街衢，",
    "T24n1451_029:0346c18": "灑以香水名花遍布，幢旛繒蓋處處莊嚴，如",
    "T24n1451_029:0346c19": "歡喜園誠可愛樂，於一勝處敷妙高座企想",
    "T24n1451_029:0346c20": "如來。[0346c20] 是時如來為三十三天眾，說當機法示",
    "T24n1451_029:0346c21": "教利喜已，即於此沒，將諸天眾至夜摩天為",
    "T24n1451_029:0346c22": "說法已，即於此沒，復將天眾至&#x89A9;史多天為",
    "T24n1451_029:0346c23": "其說法，如是至於化樂、他化、自在、梵眾、梵輔、",
    "T24n1451_029:0346c24": "大梵、少光、無量光、光音、少淨、無量淨、遍淨、",
    "T24n1451_029:0346c25": "無雲、福生、廣果、無煩、無熱、善見、善現，至色究竟",
    "T24n1451_029:0346c26": "天皆為說法示教利喜已，即於此沒至善現",
    "T24n1451_029:0346c27": "天，如是向下乃至三十三天。是時帝釋白佛",
    "T24n1451_029:0346c28": "言：「世尊！今欲詣贍部洲？」答言：「我去。」白言：「為",
    "T24n1451_029:0346c29": "作神通？為以足步？」答言：「足步。」帝釋即命巧",
    "T24n1451_029:0347a01": "匠天子曰：「汝應化作三道寶階，黃金、吠琉璃、",
    "T24n1451_029:0347a02": "蘇頗胝迦。」答言：「大善！」即便化作三種寶階。世",
    "T24n1451_029:0347a03": "尊處中躡琉璃道，索訶世界主大梵天王於",
    "T24n1451_029:0347a04": "其右邊蹈黃金道，手執微妙白拂價直百千",
    "T24n1451_029:0347a05": "兩金，并色界諸天而為侍從。天帝釋於其左",
    "T24n1451_029:0347a06": "邊蹈頗胝迦道，手擎百支傘蓋價直百千兩金",
    "T24n1451_029:0347a07": "而覆世尊，并欲界諸天而為侍從。佛作是念：",
    "T24n1451_029:0347a08": "「我但步去者，恐外道見議：『沙門喬答摩以神",
    "T24n1451_029:0347a09": "通力往三十三天，見彼妙色心生愛著，神通",
    "T24n1451_029:0347a10": "即失足步而還。』若以神通徒煩天匠。我今宜",
    "T24n1451_029:0347a11": "可半以神通半為足步往贍部洲。」[0347a11] 爾時世尊",
    "T24n1451_029:0347a12": "循寶階下，去此十二踰善那，人氣上薰如死",
    "T24n1451_029:0347a13": "屍臭，令彼諸天不能鼻嗅。世尊知已化作牛",
    "T24n1451_029:0347a14": "頭旃檀香林，令氣芬馥聞者歡喜。佛作是",
    "T24n1451_029:0347a15": "念：「若贍部洲男見天女、女見天男，情生愛染，",
    "T24n1451_029:0347a16": "由婬欲心極熾盛故，便毆熱血悶絕命終。我",
    "T24n1451_029:0347a17": "今宜可以神通力令男見天男、女觀天女。如",
    "T24n1451_029:0347a18": "是作已，不令染愛擾嬈其心。」",
    "T24n1451_029:0347a19": "[0347a19] 爾時具壽須菩提，在一樹下晝日閑居，遙見",
    "T24n1451_029:0347a20": "世尊諸天大眾恭敬圍遶，威德尊重從三十三",
    "T24n1451_029:0347a21": "天而來至此，便作是念：「所有此等大德諸天，",
    "T24n1451_029:0347a22": "悉皆辭佛當往天處，此諸人眾百年之中，並",
    "T24n1451_029:0347a23": "皆身死。佛化緣盡亦復涅槃，斯等威嚴無不",
    "T24n1451_029:0347a24": "磨滅。善哉世尊！處處慇懃作如是語：『諸行",
    "T24n1451_029:0347a25": "無常，體恒變易。生滅之法是可惡事。』我今於",
    "T24n1451_029:0347a26": "此深起厭心，於五取蘊觀察無常苦空無我。」",
    "T24n1451_029:0347a27": "如是知已，以智金剛杵摧二十種有身見山，",
    "T24n1451_029:0347a28": "獲預流果得不壞信，即便速疾捨加趺坐，右",
    "T24n1451_029:0347a29": "膝著地合掌恭敬，遙禮世尊瞻仰而住。",
    "T24n1451_029:0347b01": "[0347b01] 爾時嗢&#x9262;羅苾芻尼作如是念：「佛從天上下",
    "T24n1451_029:0347b02": "贍部洲，作何方便我得最初禮世尊足？大眾",
    "T24n1451_029:0347b03": "皆集無地旋踵，若其直爾作苾芻尼形者，人",
    "T24n1451_029:0347b04": "皆見輕莫由進路，我今宜可現大神通。」即以",
    "T24n1451_029:0347b05": "自身化為輪王，七寶前導，九十九億軍眾圍",
    "T24n1451_029:0347b06": "遶，千子具足，微妙莊嚴如半月形，詣世尊處。",
    "T24n1451_029:0347b07": "時有無量億眾沙門婆羅門外道內道無邊四",
    "T24n1451_029:0347b08": "眾，悉皆影附，歎未曾有。上持白蓋翊從雲",
    "T24n1451_029:0347b09": "奔，猶如白日放千光明，朗月澄輝出於星漢。",
    "T24n1451_029:0347b10": "如是嚴飾壯麗難思至世尊所，大眾見已皆",
    "T24n1451_029:0347b11": "生希有，瞻仰忘疲各生異念：「何處得有如是",
    "T24n1451_029:0347b12": "國王軍容可愛，多是他方輪王帝主？」既見是",
    "T24n1451_029:0347b13": "已各生求願：「如何令我得受斯樂？」大眾開路",
    "T24n1451_029:0347b14": "令彼近前。爾時鄔陀夷苾芻在斯眾會，告諸",
    "T24n1451_029:0347b15": "人曰：「此非輪王，乃是嗢&#x9262;羅苾芻尼，自現",
    "T24n1451_029:0347b16": "神通來禮佛足。」時眾問曰：「大德！云何知是嗢",
    "T24n1451_029:0347b17": "&#x9262;羅尼耶？」答曰：「嗢&#x9262;羅花香氣芬馥，嗢&#x9262;",
    "T24n1451_029:0347b18": "羅色舉眾同然，故知是彼現斯神變。」時苾芻",
    "T24n1451_029:0347b19": "尼既至佛所便攝神通，前禮佛足在一面住。",
    "T24n1451_029:0347b20": "[0347b20] 爾時世尊既安坐已，告嗢&#x9262;羅尼曰：「汝今可",
    "T24n1451_029:0347b21": "去！勿苾芻尼當我前立。尼對大師現神通者",
    "T24n1451_029:0347b22": "是非理事。」被佛訶已便詣一邊。佛作是念：「尼",
    "T24n1451_029:0347b23": "對佛前現神通者，有如是過。彼制諸尼於大",
    "T24n1451_029:0347b24": "師前不現神力。」告諸苾芻曰：「從今已後諸苾",
    "T24n1451_029:0347b25": "芻尼，不應於大師前而現神通，作者得越法",
    "T24n1451_029:0347b26": "罪。」",
    "T24n1451_029:0347b27": "[0347b27] 爾時大眾見此輪王有大威勢，心生願樂求",
    "T24n1451_029:0347b28": "生人道；或見諸天光明可愛，皆生願樂求往",
    "T24n1451_029:0347b29": "天中。爾時世尊見斯事已，為欲遮其人天願",
    "T24n1451_029:0347c01": "故，隨彼機緣為說妙法，彼聞法已得豫流果，",
    "T24n1451_029:0347c02": "或一來果及不還果，或有出家斷諸煩惱獲",
    "T24n1451_029:0347c03": "阿羅漢果，或發聲聞菩提心者，或發獨覺菩",
    "T24n1451_029:0347c04": "提心者，或發無上大菩提心者，或發&#x7157;頂所",
    "T24n1451_029:0347c05": "有善根，或發中下忍心，皆令大眾歸信三寶。",
    "T24n1451_029:0347c06": "[0347c06] 爾時世尊即以此緣而說頌曰：",
    "T24n1451_029:0347c07": "「設作轉輪王，  或復生天上，",
    "T24n1451_029:0347c08": " 雖得於勝定，  不如預流果。」",
    "T24n1451_029:0347c09": "[0347c09] 爾時世尊為諸大眾示教利喜說妙法已，時",
    "T24n1451_029:0347c10": "諸苾芻咸皆有疑，請世尊曰：「何意具壽鄔陀",
    "T24n1451_029:0347c11": "夷聞嗢&#x9262;羅香氣知是彼尼？」佛告諸苾芻：「非",
    "T24n1451_029:0347c12": "但今日聞香得知，於過去時亦曾聞香而知",
    "T24n1451_029:0347c13": "其事。汝等應聽。於過去世婆羅&#x75C6;斯城有一",
    "T24n1451_029:0347c14": "商主，娶妻未久便即有娠。是時商主欲入大",
    "T24n1451_029:0347c15": "海求覓珍寶，告其妻曰：『賢首！我向他方求妙",
    "T24n1451_029:0347c16": "寶貨，汝看家室宜可用心。』答曰：『聖子！若如是",
    "T24n1451_029:0347c17": "者我亦隨去。』答曰：『誰當與汝共相供給？』彼",
    "T24n1451_029:0347c18": "便啼泣。徒伴見悲，問言：『何故？』答曰：『欲得共我",
    "T24n1451_029:0347c19": "一處同行，我不見隨為此渧淚。』伴曰：『彼意",
    "T24n1451_029:0347c20": "欲去，何不隨之？』答曰：『誰相供給？』伴曰：『但令共",
    "T24n1451_029:0347c21": "去，我為相供。』即便將去。既入大海，被摩竭",
    "T24n1451_029:0347c22": "魚破其船舶。是時商主因此命終，餘人亦死，",
    "T24n1451_029:0347c23": "其婦伶俜，遇得一版，幸因風便飄至海洲。有",
    "T24n1451_029:0347c24": "金翅鳥王於此居住，遂將此女以充妻室。未",
    "T24n1451_029:0347c25": "久之間昔所懷娠，誕生一子顏貌端正。後於",
    "T24n1451_029:0347c26": "異時復生鳥子，形如金翅，其父遂亡。是時",
    "T24n1451_029:0347c27": "眾鳥立子為王，母告子曰：『汝承父族身得為",
    "T24n1451_029:0347c28": "王。此是汝兄，今可將去向婆羅&#x75C6;斯，於眾人",
    "T24n1451_029:0347c29": "中立為國主。』答言：『國母！我當為立。』時婆羅&#x75C6;",
    "T24n1451_029:0348a01": "斯城現有國王名曰梵授，以法化世安隱豐",
    "T24n1451_029:0348a02": "樂，廣如餘說。王於朝集在眾中坐，時金翅",
    "T24n1451_029:0348a03": "鳥王以雙足爪，擒其兩臂棄於大海，諸妙瓔",
    "T24n1451_029:0348a04": "珞莊嚴其兄，將至王城置師子座上。告諸",
    "T24n1451_029:0348a05": "臣曰：『此是汝王，好當伏事，如有相違，還令汝",
    "T24n1451_029:0348a06": "等俱淪大海。』人皆畏懼奉教而行，臣亦不敢",
    "T24n1451_029:0348a07": "告令斯事，眾人皆謂是梵授王。時王報金翅",
    "T24n1451_029:0348a08": "鳥曰：『於時時間，與我相見。』答言：『我來！』後於異",
    "T24n1451_029:0348a09": "時，王有母象月滿生兒，但現其頭身不能出，",
    "T24n1451_029:0348a10": "臣白王知，王曰：『牽入後宮，令諸宮人作實語",
    "T24n1451_029:0348a11": "盟，要使其速出應如是&#x546A;：「若除王外無男子",
    "T24n1451_029:0348a12": "者，宜令象子安隱生出。」』即便牽入。時諸內人",
    "T24n1451_029:0348a13": "皆作盟誓：『若我除王更無人者，象子宜出。』雖",
    "T24n1451_029:0348a14": "作此誓象極辛苦兒不能生，人皆大叫不知",
    "T24n1451_029:0348a15": "如何？時有牧牛女宅去斯不遠，聞人叫聲問",
    "T24n1451_029:0348a16": "其所以：『何故宮內有大叫聲？』諸人具告，牧牛",
    "T24n1451_029:0348a17": "女曰：『我為盟要能使象兒安隱得出。』諸人聞",
    "T24n1451_029:0348a18": "已具告大臣，大臣白王遂喚入內，女即便以",
    "T24n1451_029:0348a19": "實語象前為要：『我從生來除一夫外無別男",
    "T24n1451_029:0348a20": "子，此事實者即願象子安隱產生。』作是語已",
    "T24n1451_029:0348a21": "象便生子而尾不出，女見微笑作如是語：『此",
    "T24n1451_029:0348a22": "之小過亦不相容。』內人問曰：『爾有何過？』答曰：",
    "T24n1451_029:0348a23": "『我於先時抱他孩子，其兒失尿流入我陰，當",
    "T24n1451_029:0348a24": "爾之時似如受樂，緣此小過尾不隨身。』由斯",
    "T24n1451_029:0348a25": "實語尾亦隨出。臣報王曰：『象子已生。』王曰：『誰",
    "T24n1451_029:0348a26": "能令出？』于時大臣以事具白。王遂傷曰：『我",
    "T24n1451_029:0348a27": "之宮女咸不貞良，唯牧牛人獨見清白。』王曰：",
    "T24n1451_029:0348a28": "『喚牛女來我須自問。』女至，王問：『汝以實言令",
    "T24n1451_029:0348a29": "象生子耶？』答曰：『如是。』王作是念：『母既賢善，女",
    "T24n1451_029:0348b01": "亦應然。我試問之。』『汝有女不？』答王言：『有。』『其字",
    "T24n1451_029:0348b02": "如何？』答名：『妙容。』『曾與人未？』答：『未曾與。』『阿母！若",
    "T24n1451_029:0348b03": "如是者，當可與我。』答：『隨王意。』即辦儀禮娶入",
    "T24n1451_029:0348b04": "宮中。王復念曰：『宮女非貞已虧盟誓，若令住",
    "T24n1451_029:0348b05": "此必行非法。』後因金翅鳥來，王即具告其事：",
    "T24n1451_029:0348b06": "『弟宜晝日將我婦去安海洲上，夜可持來。』答",
    "T24n1451_029:0348b07": "言：『善好。』遂便以婦付與金翅，如其言契晝去",
    "T24n1451_029:0348b08": "夜來。[0348b08] 「時彼海洲有好香花名曰去醫，婦便日",
    "T24n1451_029:0348b09": "日結此花鬘送與梵授。時婆羅&#x75C6;斯有婆羅",
    "T24n1451_029:0348b10": "門子，因取樵木須往山林，見緊那羅神女，遂",
    "T24n1451_029:0348b11": "將婆羅門子入石龕中，便與交通共相得意。",
    "T24n1451_029:0348b12": "其女若出求花果時，自既出已便將大石掩",
    "T24n1451_029:0348b13": "閉其門，人不能動。後經多時誕生一子，其子",
    "T24n1451_029:0348b14": "行時身形速疾，遂與立字名為速疾。父於子",
    "T24n1451_029:0348b15": "前每常歎說：『婆羅&#x75C6;斯是好住處，汝今應知。』",
    "T24n1451_029:0348b16": "子問父曰：『父何處生？』答曰：『婆羅&#x75C6;斯是本生",
    "T24n1451_029:0348b17": "處。』答曰：『若爾，何不還鄉？』父曰：『汝母若出求花",
    "T24n1451_029:0348b18": "果時，必將大石掩其穴口，我不能動，欲逃無",
    "T24n1451_029:0348b19": "路。』答曰：『我當為開。』父言：『大善！』子便數數取",
    "T24n1451_029:0348b20": "石試之，乃至力成能排大石，報其父曰：『戶既",
    "T24n1451_029:0348b21": "得開共父逃走。』父曰：『汝母暫為花果須出，急",
    "T24n1451_029:0348b22": "即還來無由得去。若其於路逢見我者必定",
    "T24n1451_029:0348b23": "相害。』答曰：『我作方便令彼遲來。』父言：『好事。』母",
    "T24n1451_029:0348b24": "持果至，子便取噉嚼而吐出，母曰：『何意如是，",
    "T24n1451_029:0348b25": "豈不美耶？』答曰：『母懶遠去近覓苦果，誰復",
    "T24n1451_029:0348b26": "能&#x98E1;？故須棄&#x5374;。』母曰：『若爾，我當遠去覓好果",
    "T24n1451_029:0348b27": "來。』答曰：『善哉！』為覓好者，母至明日即便遠",
    "T24n1451_029:0348b28": "去，子報父曰：『今是走時，無宜更晚。』遂去其石",
    "T24n1451_029:0348b29": "父子俱逃，至婆羅&#x75C6;斯父生之處。其母來至",
    "T24n1451_029:0348c01": "見石室空虛，椎胸大哭。&#x96A3;人問曰：『何意啼耶？』",
    "T24n1451_029:0348c02": "即以事具答。&#x96A3;人曰：『彼是人類走向人間，亦",
    "T24n1451_029:0348c03": "何事憂苦？』母曰：『我不憂此相與別離，但恨",
    "T24n1451_029:0348c04": "未曾教其一伎令得活命。』彼便答曰：『我亦數",
    "T24n1451_029:0348c05": "向婆羅&#x75C6;斯，若有活緣汝可與我，我若見時",
    "T24n1451_029:0348c06": "轉授於子。』其母即以箜篌授之，報言：『姊妹！",
    "T24n1451_029:0348c07": "若見我兒面親付與。語言：「汝可彈此箜篌以",
    "T24n1451_029:0348c08": "自活命，其第一絃指不應觸，若觸著者必有",
    "T24n1451_029:0348c09": "損害。」』彼即持去。時婆羅門將兒速疾付師受",
    "T24n1451_029:0348c10": "學，師即教詔。兒因暇日即疾入山採取薪",
    "T24n1451_029:0348c11": "木，遇見&#x96A3;人，問速疾曰：『汝比何如？』答曰：『常受",
    "T24n1451_029:0348c12": "飢苦，知欲如何？』報曰：『汝母相憶泣涕恒流，何",
    "T24n1451_029:0348c13": "不往彼？』答曰：『彼是藥叉，誰能共住？』答曰：『若",
    "T24n1451_029:0348c14": "不能去，我今與汝活命之物，不得與他。』答言：",
    "T24n1451_029:0348c15": "『不與。』即授箜篌，報言：『彈此而為活命，其第一",
    "T24n1451_029:0348c16": "絃指不應觸，若觸著者必有損害。』答曰：『善",
    "T24n1451_029:0348c17": "哉！我如是作。』即持箜篌至學堂處見諸同侶，",
    "T24n1451_029:0348c18": "彼便問曰：『汝來何遲？』答曰：『見我母友授此",
    "T24n1451_029:0348c19": "箜篌。』諸人問曰：『汝能彈不？』答言：『我能。』『汝可",
    "T24n1451_029:0348c20": "為彈，我等共聽。』彼即為彈，初絃不觸，彼言：『何",
    "T24n1451_029:0348c21": "故不觸初絃？』答言：『觸者必生過患。』『汝今但觸，",
    "T24n1451_029:0348c22": "何過之有？』即便指觸，時諸學生不能自持，悉",
    "T24n1451_029:0348c23": "皆起舞，緣斯日晚至先生處。問曰：『何遲？』彼",
    "T24n1451_029:0348c24": "即具答，先生問曰：『汝能彈不？』答曰：『我能。』『若",
    "T24n1451_029:0348c25": "爾，為彈一曲。』彼即為彈，初絃不觸，先生曰：『何",
    "T24n1451_029:0348c26": "意初絃不以指觸？』答言：『若觸恐有過生。』『汝",
    "T24n1451_029:0348c27": "但指觸，斯有何過？』即便彈觸，先生及婦悉皆",
    "T24n1451_029:0348c28": "起舞不能自持，所居屋舍悉皆崩倒，瓮器之",
    "T24n1451_029:0348c29": "屬盡破無遺。先生大瞋，即扼其項驅出村外。",
    "T24n1451_029:0349a01": "既被斥逐隨處孤遊，唯彈箜篌而自活命。",
    "T24n1451_029:0349a02": "[0349a02] 「時有五百商人齎持貨物欲入大海，諸人議",
    "T24n1451_029:0349a03": "曰：『眾事皆有，但無音樂，何以自娛？至大海",
    "T24n1451_029:0349a04": "中誰解憂悶？』一人報曰：『速疾婆羅門子解擘",
    "T24n1451_029:0349a05": "箜篌，可相隨去。』即將速疾共至舶中。於大海",
    "T24n1451_029:0349a06": "內諸人告曰：『汝擘箜篌，共相娛樂。』即便為彈",
    "T24n1451_029:0349a07": "初弦不觸，諸人問曰：『何不觸弦。』答曰：『若觸有",
    "T24n1451_029:0349a08": "過。』彼言：『但觸，能作何過？』即為彈觸，其時船",
    "T24n1451_029:0349a09": "舶跳躑海中遂便破碎，所有商人悉皆漂沒",
    "T24n1451_029:0349a10": "同時命過。唯有速疾一人得存，遇版逢風天",
    "T24n1451_029:0349a11": "緣命活，遂便吹至金翅鳥洲。於一園中更無",
    "T24n1451_029:0349a12": "男子，唯見梵授王婦妙容女人，因與言交共",
    "T24n1451_029:0349a13": "行綢密。晝日相見夜即別離。問言：『汝每於夜",
    "T24n1451_029:0349a14": "何處去來？』彼既通懷悉皆具告，答言：『賢首！若",
    "T24n1451_029:0349a15": "如是者，何不將我共至波羅&#x75C6;斯？』女答言：",
    "T24n1451_029:0349a16": "『好！共汝俱行。』問男：『何字？』『我名速疾。汝復何名？』",
    "T24n1451_029:0349a17": "『我字妙容。』其女即便漸持小石，乃至與人輕",
    "T24n1451_029:0349a18": "重相似，斟酌得去即喚速疾，同乘金翅向婆",
    "T24n1451_029:0349a19": "羅&#x75C6;斯。女曰：『爾可合眼，開即損睛。』欲至城邊",
    "T24n1451_029:0349a20": "聞人叫嚮，遂作是念：『髣&#x9AF4;欲至。』開眼瞻望，",
    "T24n1451_029:0349a21": "鳥急[夌*欠]風兩目便瞎。于時妙容置之園內，自",
    "T24n1451_029:0349a22": "向王邊。後至春時名花盡發眾鳥哀鳴，王與",
    "T24n1451_029:0349a23": "宮人入園遊觀。時妙容女亦在其中，速疾聞",
    "T24n1451_029:0349a24": "彼去醫花香，即為頌曰：",
    "T24n1451_029:0349a25": "「『風吹去醫花，  芳香真可愛；",
    "T24n1451_029:0349a26": "  猶如海洲上，  與妙容同居。』",
    "T24n1451_029:0349a27": "[0349a27] 「時梵授王聞此頌聲，&#x52C5;內人曰：『遍可觀察誰",
    "T24n1451_029:0349a28": "作此聲？』諸人答曰：『有患眼人作斯聲嚮。』王",
    "T24n1451_029:0349a29": "便喚至問曰：『汝作頌聲？』答言：『我作。』『汝應更作，",
    "T24n1451_029:0349b01": "我試聽之。』便作是念：『豈非雅頌王樂聽聞，我",
    "T24n1451_029:0349b02": "為作之或容賞賜。』即還說頌",
    "T24n1451_029:0349b03": "「『風吹去醫花，  芳香真可愛；",
    "T24n1451_029:0349b04": "  猶如海洲上，  與妙容同居。』",
    "T24n1451_029:0349b05": "[0349b05] 「時王問曰：『言海洲者，去斯遠近？』以頌答曰：",
    "T24n1451_029:0349b06": "「『妙容所居處，  去斯有百驛，",
    "T24n1451_029:0349b07": "  超過於大海，  有洲真可愛。』",
    "T24n1451_029:0349b08": "[0349b08] 「王既聞已，以頌答曰：",
    "T24n1451_029:0349b09": "「『汝頗曾聞見，  我所愛樂者，",
    "T24n1451_029:0349b10": "  若是妙容身，  汝可說其相。』",
    "T24n1451_029:0349b11": "[0349b11] 「是時盲人以頌答曰：",
    "T24n1451_029:0349b12": "「『腰間有萬字，  胸前有一旋，",
    "T24n1451_029:0349b13": "  常結去醫花，  寄來與人主。』",
    "T24n1451_029:0349b14": "[0349b14] 「王聞語已便作是念：『此人惡行，雖安海島亦",
    "T24n1451_029:0349b15": "復通私，既無所用，宜應與此忿恨居懷。』乃",
    "T24n1451_029:0349b16": "為頌曰：",
    "T24n1451_029:0349b17": "「『妙容具瓔珞，  付與此盲人，",
    "T24n1451_029:0349b18": "  宜可遣乘驢，  驅之出城郭。』",
    "T24n1451_029:0349b19": "[0349b19] 「于時二人被王擯出，盲人將婦隨處棲遑，至",
    "T24n1451_029:0349b20": "日暮時投大聚落，於空天廟權且居停。時有",
    "T24n1451_029:0349b21": "群賊五百夜入此村，諸人覺知悉皆除剪，唯",
    "T24n1451_029:0349b22": "有賊帥一人，走入天廟反閉其戶。村人來問：",
    "T24n1451_029:0349b23": "『廟中者誰？』盲人答曰：『我是客人，非關賊類。』",
    "T24n1451_029:0349b24": "諸人告曰：『若有賊者即宜遣出。』是時賊帥",
    "T24n1451_029:0349b25": "報妙容曰：『汝何用此盲瞎人乎？宜可出之與",
    "T24n1451_029:0349b26": "我同活。』妙容便許，推出盲人。村人見之，遂斬",
    "T24n1451_029:0349b27": "其首。既至天曉，賊帥便將妙容而去，至一",
    "T24n1451_029:0349b28": "河邊無有船&#x6830;不能得渡。賊報婦曰：『賢首！河",
    "T24n1451_029:0349b29": "既汎漲無由共過。汝且住此洗浴身體，所有",
    "T24n1451_029:0349c01": "瓔珞我先將過，安彼岸已還來相取。』婦言：『隨",
    "T24n1451_029:0349c02": "意。』便脫衣裳及諸瓔珞與其賊帥，入水而坐，",
    "T24n1451_029:0349c03": "即作是念：『豈不此人將我物走？』遙告彼曰：",
    "T24n1451_029:0349c04": "「『大河今汎漲，  瓔珞汝持將；",
    "T24n1451_029:0349c05": "  我生如是心，  恐汝今偷去。』",
    "T24n1451_029:0349c06": "[0349c06] 「賊帥聞已以頌遙報",
    "T24n1451_029:0349c07": "「『汝夫無過令他殺，  誰信於我有親心？",
    "T24n1451_029:0349c08": "  所有瓔珞我持行，  恐汝得便還傷我。』",
    "T24n1451_029:0349c09": "[0349c09] 「是時賊帥即便將物棄婦而行，其女遂即露",
    "T24n1451_029:0349c10": "體出河入草而住。去此不遠有老野干，口銜",
    "T24n1451_029:0349c11": "肉臠循河而去。時有一魚從水踊出擲身岸",
    "T24n1451_029:0349c12": "上，野干見已棄所銜肉欲取其魚，魚入水中",
    "T24n1451_029:0349c13": "肉被&#x9D44;撥，兩事俱失垂耳而愁。于時妙容於",
    "T24n1451_029:0349c14": "草叢內，遙見野干即說頌曰：",
    "T24n1451_029:0349c15": "「『肉被&#x9D44;將去，  魚復入河中；",
    "T24n1451_029:0349c16": "  兩事並皆亡，  愁苦知何益？』",
    "T24n1451_029:0349c17": "[0349c17] 「是時野干聞頌聲已，四顧而望不見一人，乃",
    "T24n1451_029:0349c18": "為頌曰：",
    "T24n1451_029:0349c19": "「『我不為歡笑，  亦不作歌舞；",
    "T24n1451_029:0349c20": "  誰在草叢中，  以言相調戲？』",
    "T24n1451_029:0349c21": "[0349c21] 「妙容聞已，在草叢中報野干曰：『我是妙容。』野",
    "T24n1451_029:0349c22": "干聞聲即瞋罵曰：『汝罪過物，不自羞恥及來",
    "T24n1451_029:0349c23": "相調。』以頌答曰：",
    "T24n1451_029:0349c24": "「『舊&#x805F;已殺&#x5374;，  新夫將物行；",
    "T24n1451_029:0349c25": "  彼此無歸伏，  愁怨草中鳴。』",
    "T24n1451_029:0349c26": "[0349c26] 「妙容聞已即以頌答：",
    "T24n1451_029:0349c27": "「『我今還本舍，  貞心事一夫；",
    "T24n1451_029:0349c28": "  恐損於宗族，  不復作狂愚。』",
    "T24n1451_029:0349c29": "[0349c29] 「是時野干亦以頌答：",
    "T24n1451_029:0350a01": "「『假使弶伽水，  逆流烏鳥白；",
    "T24n1451_029:0350a02": "  贍部生多羅，  汝能專守一。",
    "T24n1451_029:0350a03": "  烏與鵂鶹鳥，  同共一樹棲；",
    "T24n1451_029:0350a04": "  彼此相順從，  汝能專守一。",
    "T24n1451_029:0350a05": "  假使蛇鼠狼，  共在一穴遊；",
    "T24n1451_029:0350a06": "  二物情相愛，  汝能專守一。",
    "T24n1451_029:0350a07": "  假使用龜毛，  織成上妙服，",
    "T24n1451_029:0350a08": "  寒時可披著，  汝乃有貞一。",
    "T24n1451_029:0350a09": "  假使蚊蚋足，  可使成樓觀，",
    "T24n1451_029:0350a10": "  堅固不搖動，  汝能專守一。",
    "T24n1451_029:0350a11": "  假使蓮花莖，  作橋令眾渡，",
    "T24n1451_029:0350a12": "  大象亦能過，  汝能專守一。",
    "T24n1451_029:0350a13": "  假使大海中，  水中生火聚；",
    "T24n1451_029:0350a14": "  諸人皆共向，  汝能專守一。』",
    "T24n1451_029:0350a15": "[0350a15] 「是時野干說是頌已告妙容曰：『我且作斯戲",
    "T24n1451_029:0350a16": "調之語，我能令汝還得依舊為國夫人，將何",
    "T24n1451_029:0350a17": "酬報？』答曰：『知識若能令我還如昔者，我當",
    "T24n1451_029:0350a18": "日日供給肉食不使乏少。』野干曰：『若如是者",
    "T24n1451_029:0350a19": "當用我言，應入弶伽河內令水至咽，合掌",
    "T24n1451_029:0350a20": "向日念天而住，我為報王。』野干便去，至王聞",
    "T24n1451_029:0350a21": "處出大叫聲，作如是語：『妙容今在弶伽河中",
    "T24n1451_029:0350a22": "洗心練行，宜疾喚取還入後宮。』王先曾學野",
    "T24n1451_029:0350a23": "干之語，既聞其事告大臣曰：『卿今宜往弶",
    "T24n1451_029:0350a24": "伽河邊，我聞妙容在彼勤苦改心易操，即可",
    "T24n1451_029:0350a25": "將來與我相見。』時諸大臣既見妙容，即以瓔",
    "T24n1451_029:0350a26": "珞衣服嚴身，將至王所。王見歡悅，還依昔日",
    "T24n1451_029:0350a27": "為大夫人，遂日日中常以好肉供給野干，後",
    "T24n1451_029:0350a28": "便即絕。是時野干還伺王宮相近之處，叫聲",
    "T24n1451_029:0350a29": "告曰：『妙容！汝不以肉共相供者，我當令王熟",
    "T24n1451_029:0350b01": "打於汝與舊不殊。』夫人聞怖，即還給與野干",
    "T24n1451_029:0350b02": "之肉。汝等苾芻！勿作餘念。往時妙容者即嗢",
    "T24n1451_029:0350b03": "&#x9262;羅苾芻尼是，彼時速疾者即鄔陀夷是。往",
    "T24n1451_029:0350b04": "時聞去醫花香氣知是妙容，今聞嗢&#x9262;花香",
    "T24n1451_029:0350b05": "知是彼尼。汝等苾芻如是應知，一切事業皆",
    "T24n1451_029:0350b06": "是串習以為因緣。」大眾聞已歡喜奉行。",
    "T24n1451_029:0350b07": "[0350b07] 第六門第五子攝頌曰：",
    "T24n1451_029:0350b08": " 度尼八敬法，  尼欲依次坐；",
    "T24n1451_029:0350b09": " 二部事各殊，  還俗尼不度。",
    "T24n1451_029:0350b10": "[0350b10] 佛在劫比羅城多根樹園。時大世主與五百",
    "T24n1451_029:0350b11": "釋女往詣佛所，禮雙足已退坐一面，佛即為",
    "T24n1451_029:0350b12": "說種種妙法示教利喜。爾時大世主既聞法",
    "T24n1451_029:0350b13": "已，深心歡慶從座而起，合掌向佛白言：「世",
    "T24n1451_029:0350b14": "尊！頗有女人於佛法中出家近圓成苾芻尼",
    "T24n1451_029:0350b15": "性，堅修梵行得第四沙門果不？」佛言：「大世",
    "T24n1451_029:0350b16": "主！汝應在家著白衣服，修諸梵行純一圓滿",
    "T24n1451_029:0350b17": "清淨無染，此能獲得長夜安隱利益快樂。」如",
    "T24n1451_029:0350b18": "是三請佛皆不許，頂禮佛足奉辭而去。",
    "T24n1451_029:0350b19": "[0350b19] 爾時世尊著衣持&#x9262;，出劫比羅城往販葦聚",
    "T24n1451_029:0350b20": "落。時大世主聞佛去已，與五百釋女自剃頭",
    "T24n1451_029:0350b21": "髮，皆著赤色僧伽胝衣，常隨佛後隔宿而去。",
    "T24n1451_029:0350b22": "世尊到彼住相思林中，時大世主涉路疲極",
    "T24n1451_029:0350b23": "塵土蒙身，便詣佛所禮佛足已退坐一面。爾",
    "T24n1451_029:0350b24": "時世尊為說妙法示教利喜。時大世主既聞",
    "T24n1451_029:0350b25": "法已，從座而起合掌白言：「世尊！頗有女人於",
    "T24n1451_029:0350b26": "佛善說法律之中出家受近圓成苾芻尼性，",
    "T24n1451_029:0350b27": "堅修梵行證得第四沙門果不？」佛言：「大世主！",
    "T24n1451_029:0350b28": "宜應剃髮著縵條衣，乃至盡形堅修梵行，純",
    "T24n1451_029:0350b29": "一圓滿清淨無染，此能獲得長夜安隱利益",
    "T24n1451_029:0350c01": "快樂。」如是三請佛皆不許。[0350c01] 時大世主知佛世",
    "T24n1451_029:0350c02": "尊頻請不許，遂於門外啼淚而立。時具壽",
    "T24n1451_029:0350c03": "阿難陀見已問言：「喬答彌！因何啼泣而立？」答",
    "T24n1451_029:0350c04": "言：「尊者！我等女人，世尊不許出家作苾芻尼，",
    "T24n1451_029:0350c05": "是故啼泣。」阿難陀報言：「喬答彌！可住於此，",
    "T24n1451_029:0350c06": "我問如來。」爾時阿難陀詣世尊所，頂禮足已",
    "T24n1451_029:0350c07": "在一面立，白佛言：「世尊！頗有女人於佛善說",
    "T24n1451_029:0350c08": "法律中出家近圓成苾芻尼，堅修梵行證得",
    "T24n1451_029:0350c09": "第四沙門果不？」佛言：「得有。」「若如是者，願許女",
    "T24n1451_029:0350c10": "人出家。」佛言：「阿難陀！汝今勿請女人於我",
    "T24n1451_029:0350c11": "善說法律之中出家近圓成苾芻尼性。何以",
    "T24n1451_029:0350c12": "故？若許女人為出家者，佛法不久住。譬如人",
    "T24n1451_029:0350c13": "家男少女多，即被惡賊破其家宅。女人出家",
    "T24n1451_029:0350c14": "破壞正法，亦復如是。又復阿難陀！如作田家",
    "T24n1451_029:0350c15": "苗稼成熟，忽被風雨霜雹所損。女人出家損",
    "T24n1451_029:0350c16": "壞正法，亦復如是。又復阿難陀！如甘蔗田成",
    "T24n1451_029:0350c17": "熟之時，遭赤節病便被損壞無有遺餘。若聽",
    "T24n1451_029:0350c18": "女人出家，損壞正法不得久住速當滅盡，亦",
    "T24n1451_029:0350c19": "復如是。」具壽阿難陀復白佛言：「是大世主於",
    "T24n1451_029:0350c20": "世尊處誠有大恩，佛母命終乳養至大，豈不",
    "T24n1451_029:0350c21": "世尊慈悲攝受？」佛告阿難陀：「實有斯事，於我",
    "T24n1451_029:0350c22": "有恩我已報訖，由因我故得知三寶，歸佛法",
    "T24n1451_029:0350c23": "僧受五學處，於四諦理無復疑惑，得預流果",
    "T24n1451_029:0350c24": "當盡苦際證會無生。如是之恩更為難報，非",
    "T24n1451_029:0350c25": "衣食等可相比喻。」[0350c25] 爾時世尊告阿難陀曰：「汝",
    "T24n1451_029:0350c26": "為女人，求請出家成苾芻尼者，我今為制八",
    "T24n1451_029:0350c27": "尊敬法，盡壽修行不得違越。我此所制如種",
    "T24n1451_029:0350c28": "田人，夏末秋初河渠之處，堅修隄堰不使水",
    "T24n1451_029:0350c29": "流，溉灌田苗隨處充足，八尊敬法亦復如是。",
    "T24n1451_029:0351a01": "云何為八？阿難陀！諸苾芻尼，當從苾芻求出",
    "T24n1451_029:0351a02": "家受近圓成苾芻尼性，此是最初敬法。事不",
    "T24n1451_029:0351a03": "應違，乃至盡形諸苾芻尼當勤修學。",
    "T24n1451_029:0351a04": "[0351a04] 「阿難陀！半月半月當從苾芻求請教授，此是",
    "T24n1451_029:0351a05": "第二敬法。事不應違，乃至盡形當勤修學。[0351a05] 「阿",
    "T24n1451_029:0351a06": "難陀！無苾芻處不得安居，此是第三敬法。事",
    "T24n1451_029:0351a07": "不應違，乃至盡形當勤修學。",
    "T24n1451_029:0351a08": "[0351a08] 「阿難陀！苾芻尼不得詰問苾芻，憶念苾芻所",
    "T24n1451_029:0351a09": "有過失，謂毀戒、見、威儀、正命。阿難陀！若苾芻",
    "T24n1451_029:0351a10": "尼見苾芻戒見儀命有毀犯處，不應詰責，苾",
    "T24n1451_029:0351a11": "芻見尼有毀犯處應為詰責。阿難陀！此是第",
    "T24n1451_029:0351a12": "四敬法。事不應違，乃至盡形當勤修學。[0351a12] 「阿難",
    "T24n1451_029:0351a13": "陀！苾芻尼不得罵詈瞋恚訶責苾芻，苾芻於",
    "T24n1451_029:0351a14": "尼得為此事，此是第五敬法。事不應違，乃至",
    "T24n1451_029:0351a15": "盡形當勤修學。",
    "T24n1451_029:0351a16": "[0351a16] 「阿難陀！若苾芻尼，雖受近圓已經百歲，若見",
    "T24n1451_029:0351a17": "新受近圓苾芻，應當尊重合掌迎接恭敬頂",
    "T24n1451_029:0351a18": "禮，此是第六敬法。事不應違，乃至盡形當勤",
    "T24n1451_029:0351a19": "修學。",
    "T24n1451_029:0351a20": "[0351a20] 「阿難陀！苾芻尼若犯眾教法者，應二眾中半",
    "T24n1451_029:0351a21": "月行摩那[卑*也]，此是第七敬法。事不應違，乃至",
    "T24n1451_029:0351a22": "盡形當勤修學。",
    "T24n1451_029:0351a23": "[0351a23] 「阿難陀！若苾芻尼夏安居已，於二眾中以三",
    "T24n1451_029:0351a24": "事見聞疑作隨意事，此是第八敬法。事不應",
    "T24n1451_029:0351a25": "違，乃至盡形當勤修學。」"
}