{
    "T32n1635_007:0065c02": "大乘寶要義論卷第七",
    "T32n1635_007:0065c04": "譯經三藏朝散大夫試鴻臚少卿",
    "T32n1635_007:0065c05": "光梵大師賜紫沙門臣惟淨等",
    "T32n1635_007:0065c06": "奉　詔譯",
    "T32n1635_007:0065c07": "如華嚴經云。大毘盧遮那解脫吉祥世界中。",
    "T32n1635_007:0065c08": "普遍智焰功德幢王如來。建立無量有情住",
    "T32n1635_007:0065c09": "聲聞地。無量有情成熟緣覺菩提。無量有情",
    "T32n1635_007:0065c10": "成熟迅疾辯才出生菩提。無量有情成熟無",
    "T32n1635_007:0065c11": "垢精進幢出生菩提。無量有情成熟法辯才",
    "T32n1635_007:0065c12": "出生菩提。無量有情成熟根清淨辯才出生",
    "T32n1635_007:0065c13": "菩提。無量有情成熟十力諸行圓滿出生菩",
    "T32n1635_007:0065c14": "提。無量有情安住法城現前境界一乘出生",
    "T32n1635_007:0065c15": "菩提。無量有情於一切處隨現種種神通一",
    "T32n1635_007:0065c16": "乘理法出生菩提。無量有情建立諸行普攝",
    "T32n1635_007:0065c17": "無量方便出生菩提。無量有情安住三摩地",
    "T32n1635_007:0065c18": "分位理法出生菩提。無量有情安住一切所",
    "T32n1635_007:0065c19": "緣境界清淨道場理法出生菩提。無量有情",
    "T32n1635_007:0065c20": "發菩薩菩提心。無量有情住菩薩道。無量有",
    "T32n1635_007:0065c21": "情安住清淨波羅蜜多道。無量有情住菩薩",
    "T32n1635_007:0065c22": "初地乃至住於菩薩十地。",
    "T32n1635_007:0065c23": "此中應知。菩薩常以正法攝受一切。何等是",
    "T32n1635_007:0065c24": "正法攝受。如信力入印法門經云。佛言。妙吉",
    "T32n1635_007:0065c25": "祥。正法攝受故即菩薩攝受。菩薩攝受故即",
    "T32n1635_007:0065c26": "正法攝受。正法攝受故一切有情攝受。一切",
    "T32n1635_007:0065c27": "有情攝受故即佛種不斷所作成就。又若欲",
    "T32n1635_007:0065c28": "令佛種不斷。欲破一切有情諸業煩惱。欲閉",
    "T32n1635_007:0065c29": "一切惡趣之門。欲受無量無數轉輪聖王上妙",
    "T32n1635_007:0066a01": "快樂。及梵王帝釋護世等樂。欲斷一切惡魔",
    "T32n1635_007:0066a02": "羂索。乃至欲成阿耨多羅三藐三菩提果者。",
    "T32n1635_007:0066a03": "悉當以其正法攝受。此中應問。初發心菩薩",
    "T32n1635_007:0066a04": "以少善根。彼當云何攝受正法。如菩薩藏經",
    "T32n1635_007:0066a05": "云。菩薩若具四種法者。彼即不減菩提。轉生",
    "T32n1635_007:0066a06": "當作轉輪聖王。如其願力即得一切善根。隨",
    "T32n1635_007:0066a07": "轉得如大力堅固那羅延身。彼得轉輪聖王",
    "T32n1635_007:0066a08": "已修四梵行。生於梵世為梵天主。何等為四。",
    "T32n1635_007:0066a09": "一者菩薩若見如來塔廟故壞。發勤勇心而",
    "T32n1635_007:0066a10": "為治飾。乃至以一泥團作其供獻。二者於四",
    "T32n1635_007:0066a11": "衢道或闤闠之所建立如來高顯妙塔。或塚",
    "T32n1635_007:0066a12": "廟像。或隨立幢相。或但竪剎竿。或安如來形",
    "T32n1635_007:0066a13": "像。或別別安布如來諸相。所謂轉法輪相。或",
    "T32n1635_007:0066a14": "復踰城出家之相。或菩提樹下成正覺相。或",
    "T32n1635_007:0066a15": "現大神通降魔車相。或示現入大涅槃相。或",
    "T32n1635_007:0066a16": "忉利天下降之相。三者若見聲聞弟子眾中有",
    "T32n1635_007:0066a17": "離間者為作和合。四者於如來教中。若見正",
    "T32n1635_007:0066a18": "法欲減滅時。乃至一四句偈勇力護持。使彼",
    "T32n1635_007:0066a19": "流通令不忘失。又於正法或說法師皆為攝",
    "T32n1635_007:0066a20": "受。乃至損棄身命終不捨法。寶雲經云。佛言。",
    "T32n1635_007:0066a21": "善男子。菩薩若具十種法者。即能攝受正法。",
    "T32n1635_007:0066a22": "何等為十。一者於後末世後五百歲正法減",
    "T32n1635_007:0066a23": "時。如來教中起雜亂事。而諸有情多住邪道。",
    "T32n1635_007:0066a24": "息滅智燈無正師授。爾時應以廣大經典。具",
    "T32n1635_007:0066a25": "大威力攝廣大義。如一切法母者尊重供養。",
    "T32n1635_007:0066a26": "受持讀誦宣說解釋。二者以甚深經為他演",
    "T32n1635_007:0066a27": "說。解釋開示使其解了。三者於修正道人所",
    "T32n1635_007:0066a28": "發生歡喜清淨之心。四者得歡喜已為彼攝",
    "T32n1635_007:0066a29": "受。五者以無著心為他說法使其聽受。六者",
    "T32n1635_007:0066b01": "於說法人所起師尊想。七者於其正法起甘",
    "T32n1635_007:0066b02": "露想。八者又於正法如良藥想。九者不惜身",
    "T32n1635_007:0066b03": "命希求正法。十者以所得法如說修行。是為",
    "T32n1635_007:0066b04": "十法。寂靜決定神變經云。佛言。賢護。菩薩若",
    "T32n1635_007:0066b05": "具四種法者。即能攝受正法。何等為四。一者",
    "T32n1635_007:0066b06": "於自快樂而不愛著。二者施於他人上妙快",
    "T32n1635_007:0066b07": "樂。三者具大悲心。四者求法無厭。彼經又云。",
    "T32n1635_007:0066b08": "過去世時無垢威光王。於大高如來所。千歲",
    "T32n1635_007:0066b09": "之中種諸善根。以一切樂具供養彼佛。及以",
    "T32n1635_007:0066b10": "四事給施八萬四千諸苾芻眾。如是過千歲",
    "T32n1635_007:0066b11": "已。彼大高如來告無垢威光王言。大王。如是",
    "T32n1635_007:0066b12": "滿足千歲於如來所行諸施法。若比勤行求",
    "T32n1635_007:0066b13": "法菩薩一出入息中所有善根。百分不及一。",
    "T32n1635_007:0066b14": "乃至烏波尼殺曇分亦不及一。何況於正法中",
    "T32n1635_007:0066b15": "乃至一四句偈勤行宣說解釋其義。彼福邊際",
    "T32n1635_007:0066b16": "我不能說。大王。且置是事。正使如是滿足千",
    "T32n1635_007:0066b17": "歲。盡諸所有布施供養。總以為聚施一遊方",
    "T32n1635_007:0066b18": "苾芻。如是或施諸苾芻眾。若於勤行宣說講",
    "T32n1635_007:0066b19": "授菩薩所。以樂法故於彼尊重。起於淨信持",
    "T32n1635_007:0066b20": "以飲食。生如是心。我為求正。法故以此飲食",
    "T32n1635_007:0066b21": "而為獻施。以前布施之法比此善根。百分不",
    "T32n1635_007:0066b22": "及一。乃至烏波尼殺曇分亦不及一。如來祕",
    "T32n1635_007:0066b23": "密經云。所有菩薩福蘊。若比攝受正法福蘊。",
    "T32n1635_007:0066b24": "此復倍多。正使一切諸佛勤劬宣說經俱胝",
    "T32n1635_007:0066b25": "劫。尚不能得受持正法福蘊邊際。何等正法。",
    "T32n1635_007:0066b26": "如勝鬘師子吼經云。此正法者即是大乘增",
    "T32n1635_007:0066b27": "語。何以故。大乘出生聲聞緣覺之乘及世出",
    "T32n1635_007:0066b28": "世間一切。善法故。法集經云。彼正法攝受者。",
    "T32n1635_007:0066b29": "所謂於一切如來諸說甚深甚深經典。宣說講",
    "T32n1635_007:0066c01": "授專注思惟。是為正法攝受。當知諸菩薩。若",
    "T32n1635_007:0066c02": "依著有所得行。雖經無量時供養諸如來。於",
    "T32n1635_007:0066c03": "彼彼佛所然不得授記。況復成菩提。如梵王",
    "T32n1635_007:0066c04": "問經云。佛言。大梵。我於一劫若過一劫。宣",
    "T32n1635_007:0066c05": "說彼彼如來名字。若我供養是諸如來。或復",
    "T32n1635_007:0066c06": "於彼我修梵行及修六波羅蜜多。我於彼彼",
    "T32n1635_007:0066c07": "佛所未得授記。何以故。我於有所得行而依",
    "T32n1635_007:0066c08": "著故。若我爾時於然燈如來所。纔見彼佛即",
    "T32n1635_007:0066c09": "得無生法忍。彼佛世尊與我授起。我於爾時",
    "T32n1635_007:0066c10": "超過一切有所得行。而復圓滿六波羅蜜多。",
    "T32n1635_007:0066c11": "於甚深法中能生信解。所有諸菩薩自利利",
    "T32n1635_007:0066c12": "他最勝諸行。悉得周畢。大集經月藏品云。佛",
    "T32n1635_007:0066c13": "言。月藏。彼勝義諦即能成就阿耨多羅三藐",
    "T32n1635_007:0066c14": "三菩提。不共一切聲聞緣覺所有。是故世俗",
    "T32n1635_007:0066c15": "諦不能成就阿耨多羅三藐三菩提最上善根",
    "T32n1635_007:0066c16": "及辦諸勝行。月藏如人持以爝火不能枯涸甚",
    "T32n1635_007:0066c17": "深大海。彼世俗諦亦復如是。尚不能涸自煩",
    "T32n1635_007:0066c18": "惱海。況復為他諸有情類。此中何能信解甚",
    "T32n1635_007:0066c19": "深之法。如菩薩藏經云。菩薩有二種慧。一者",
    "T32n1635_007:0066c20": "從他聲聞。二者自心深固作意。此中何等是",
    "T32n1635_007:0066c21": "從他聲聞。若有菩薩雖復樂修諸相應行。然",
    "T32n1635_007:0066c22": "於菩薩藏正法不樂聽受。又不樂聞諸聖法",
    "T32n1635_007:0066c23": "律。於定中少味而為喜足。慢心熾盛故墮增",
    "T32n1635_007:0066c24": "上慢。而彼菩薩不能解脫生老病死憂悲苦",
    "T32n1635_007:0066c25": "惱。亦不解脫六趣輪迴。又復不能解脫苦蘊。",
    "T32n1635_007:0066c26": "以彼緣故如來說言從他聲聞。而此所聞不",
    "T32n1635_007:0066c27": "能解脫老死等法。何等是為深固作意。所謂",
    "T32n1635_007:0066c28": "菩薩自作是學。無所有法而可和合非不和",
    "T32n1635_007:0066c29": "合。是深固行。此深固行即是非行增語。彼如",
    "T32n1635_007:0067a01": "是聲。若前際若後際。如實伺察。從何所生復",
    "T32n1635_007:0067a02": "從何滅。又若言說若義理。若斷若證。若已說",
    "T32n1635_007:0067a03": "若當說。彼等一切如實伺察。無過去相無未",
    "T32n1635_007:0067a04": "來相無現在相可得。即一切法自性寂滅。自",
    "T32n1635_007:0067a05": "性寂靜自性圓滿。畢究無生無起無實。應觀",
    "T32n1635_007:0067a06": "諸法畢竟涅槃。若如是觀即無所觀亦非無",
    "T32n1635_007:0067a07": "觀。此名正觀。況復一切法如實可觀邪。是",
    "T32n1635_007:0067a08": "即無所觀。此無所觀亦即無生增語。若一切",
    "T32n1635_007:0067a09": "法無生即不越正理。若一切法平等即佛法",
    "T32n1635_007:0067a10": "平等。如是所說。是為不越。正理。此說名為",
    "T32n1635_007:0067a11": "深固作意。如是乃能解入最上甚深正法。父",
    "T32n1635_007:0067a12": "子合集經云。佛告淨飯王言。大王。若或空劫",
    "T32n1635_007:0067a13": "時中。或有梵天樓閣出現於前。七寶所成彼",
    "T32n1635_007:0067a14": "堅實性。若生起時從何所來。如是欲界他化",
    "T32n1635_007:0067a15": "自在天。化樂天。兜率天。夜摩天。忉利天。四",
    "T32n1635_007:0067a16": "大王天。是等諸天樓閣悉現七寶所成。又鐵",
    "T32n1635_007:0067a17": "圍山大鐵圍山。堅實一聚金剛所成。是等諸",
    "T32n1635_007:0067a18": "山彼堅實性從何所來。又須彌山。儞民達囉",
    "T32n1635_007:0067a19": "山。持雙山。持軸山。持金剛山。朅那里酟山。",
    "T32n1635_007:0067a20": "尾那怛酤山。馬耳山。善見山。大善見山。烏咎",
    "T32n1635_007:0067a21": "誐盧山。香醉山雪山。及餘黑山。悉現於前。乃",
    "T32n1635_007:0067a22": "至一切三千大千世界。而悉出現。且彼須彌",
    "T32n1635_007:0067a23": "山王去地八萬由旬。其堅實性悉集現前從",
    "T32n1635_007:0067a24": "何所來。大王。若此世界成後。大地火然。大水",
    "T32n1635_007:0067a25": "漂流。大風鼓擊。其火亘空所有烟燼悉無所",
    "T32n1635_007:0067a26": "現。如酥或油投火中燒亦無烟燼。其水漂時",
    "T32n1635_007:0067a27": "無餘可得。如鹽投水而悉混融亦無有餘。其",
    "T32n1635_007:0067a28": "風鼓擊無少物可現。如毘嵐風當吹鼓時。何",
    "T32n1635_007:0067a29": "有飛鳥而可得現。此三千大千世界亦復如",
    "T32n1635_007:0067b01": "是。火然水漂風鼓之時。無餘可見。彼堅實性",
    "T32n1635_007:0067b02": "如是壞滅。從何所去。此說外地界內地界亦",
    "T32n1635_007:0067b03": "然。及餘諸界若內若外亦復如是。是故一切",
    "T32n1635_007:0067b04": "法生時無所從來。滅時亦無所去。彼等有生",
    "T32n1635_007:0067b05": "決定皆空。生已亦復自性皆空。阿闍世王經",
    "T32n1635_007:0067b06": "云。爾時阿闍世王。於其宮中飯佛世尊及諸",
    "T32n1635_007:0067b07": "菩薩聲聞大眾。盥手滌器已。於妙吉祥菩薩",
    "T32n1635_007:0067b08": "之前。肅恭而坐聽受正法。王言。菩薩願今為",
    "T32n1635_007:0067b09": "我解除惡作。妙吉祥言。大王。假使殑伽沙數",
    "T32n1635_007:0067b10": "等諸佛世尊亦復不能為汝解除惡作。阿闍",
    "T32n1635_007:0067b11": "世王聞是語已驚怖無救烟絕躄地。是時尊",
    "T32n1635_007:0067b12": "者大迦葉即告王言。止止大王。勿生驚怖。此",
    "T32n1635_007:0067b13": "妙吉祥菩薩善能為汝說自因緣。應作是問。",
    "T32n1635_007:0067b14": "以何緣故菩薩作如是說。時阿闍世王從地",
    "T32n1635_007:0067b15": "徐起。白妙吉祥菩薩言。以何緣故菩薩作如",
    "T32n1635_007:0067b16": "是說。妙吉祥言。大王。於汝意云何。汝心有所",
    "T32n1635_007:0067b17": "緣觀佛世尊邪。王言。不也。妙吉祥言。汝今",
    "T32n1635_007:0067b18": "云何觀心生邪。王言。不也。妙吉祥言。觀心",
    "T32n1635_007:0067b19": "滅邪。王言。不也。妙吉祥言。觀有為法邪。王",
    "T32n1635_007:0067b20": "言。不也。妙吉祥言。觀佛世尊於有為法有表",
    "T32n1635_007:0067b21": "示邪。王言。不也。妙吉祥言。大王。於汝意云",
    "T32n1635_007:0067b22": "何。若諸法中無法可觀者。而容有法可解除",
    "T32n1635_007:0067b23": "邪。王言。不也。妙吉祥言。大王。以此緣故我",
    "T32n1635_007:0067b24": "作是說。假使殑伽沙數等諸佛世尊亦不能",
    "T32n1635_007:0067b25": "為汝解除惡作。復次大王。若此空中或煙或",
    "T32n1635_007:0067b26": "塵欲染虛空。於汝意云何是彼煙塵能染空",
    "T32n1635_007:0067b27": "不。王言。不也。妙吉祥言。大王。又或有人作",
    "T32n1635_007:0067b28": "如是言。我欲清淨虛空。而彼虛空其能淨不。",
    "T32n1635_007:0067b29": "王言。不也。妙吉祥言。大王。如來亦復如是與",
    "T32n1635_007:0067c01": "虛空等。說一切法本來相續自性無染。彼無",
    "T32n1635_007:0067c02": "有法若染若淨而實可觀。是中復何有所解",
    "T32n1635_007:0067c03": "除。大王。我於是義如實正觀故作是說。假使",
    "T32n1635_007:0067c04": "殑伽沙數等諸佛世尊亦不能為汝解除惡",
    "T32n1635_007:0067c05": "作。復次大王。諸佛世尊內心非有所得非有",
    "T32n1635_007:0067c06": "所起。外亦非所得非所起。何以故。一切法自",
    "T32n1635_007:0067c07": "性無所起。若法自性無所起故。即無處容受",
    "T32n1635_007:0067c08": "有所起性。何以故。一切法自性無所起故即",
    "T32n1635_007:0067c09": "無所成。一切法無所成故即無所集。一切法",
    "T32n1635_007:0067c10": "無集故即無出生。一切法無出生故即法離",
    "T32n1635_007:0067c11": "性。一切法離性故即無能作行。一切法無能",
    "T32n1635_007:0067c12": "作行故即無有生。一切法無有生故即無異",
    "T32n1635_007:0067c13": "熟法。一切法無異熟故即無起作。一切法無",
    "T32n1635_007:0067c14": "起作故即無所染。一切法無染故即自性明",
    "T32n1635_007:0067c15": "亮。一切法自性明亮故即法清淨。一切法清",
    "T32n1635_007:0067c16": "淨故即虛空等。一切法虛空等故即無對治。",
    "T32n1635_007:0067c17": "一切法無對治故即離於二。一切法離二故",
    "T32n1635_007:0067c18": "即離二邊。一切法離二邊故即法無邊。一切",
    "T32n1635_007:0067c19": "法無邊故即無涯際。一切法無涯際故即無",
    "T32n1635_007:0067c20": "究竟。一切法無究竟故即無所緣。一切法無",
    "T32n1635_007:0067c21": "所緣故即於一切處無顛倒住。一切法於一",
    "T32n1635_007:0067c22": "切處無顛倒住故即常樂我淨悉不可得。一",
    "T32n1635_007:0067c23": "切法常故即無動轉相應。一切法淨故即自",
    "T32n1635_007:0067c24": "性明亮所成一切法樂故即無分別相應。一",
    "T32n1635_007:0067c25": "切法我自性故即無我表示相應。一切法無",
    "T32n1635_007:0067c26": "惡作故即內心寂止。一切法無實故即勝義",
    "T32n1635_007:0067c27": "諦無所安立。一切法寂靜故即遍寂相。一切",
    "T32n1635_007:0067c28": "法無我故即我我所相離。一切法無味故即",
    "T32n1635_007:0067c29": "解脫相。一切法離名故即名差別不可得。一",
    "T32n1635_007:0068a01": "切法無分別故即種種性離。一切法一味故",
    "T32n1635_007:0068a02": "即解脫普攝。一切法離相故即無相際。一切",
    "T32n1635_007:0068a03": "法無相故即無解了所緣清淨。一切法空故",
    "T32n1635_007:0068a04": "即一切見作皆離。一切法無願故即超越三",
    "T32n1635_007:0068a05": "世。一切法三世斷故即過去未來現在皆不",
    "T32n1635_007:0068a06": "可得。一切法涅槃普攝故即畢竟無生。大王。",
    "T32n1635_007:0068a07": "於汝意云何。若法無生復無積集。是中還能",
    "T32n1635_007:0068a08": "有所染不。王言。不也。妙吉祥言。又復有法可",
    "T32n1635_007:0068a09": "解除邪。王言。不也。妙吉祥言。大王。由如是",
    "T32n1635_007:0068a10": "故如來知一切法與涅槃等。乃於是中無有",
    "T32n1635_007:0068a11": "惡作而能解除。是故大王。彼深固相應。當如",
    "T32n1635_007:0068a12": "是行。以無顛倒心應當如實作其伺察。如伺",
    "T32n1635_007:0068a13": "察已隨伺察時。無有少法可取可捨亦無有",
    "T32n1635_007:0068a14": "法而可共住。若一切法不共住故。此說是為",
    "T32n1635_007:0068a15": "輕安。若法輕安即法寂靜。若法寂靜是即法",
    "T32n1635_007:0068a16": "自性。若法自性即無自性。一切法無自性故",
    "T32n1635_007:0068a17": "即無主宰。大王。於中應作忍法。即此亦復無",
    "T32n1635_007:0068a18": "法可作。何以故。大王。所作寂靜故。如是了者",
    "T32n1635_007:0068a19": "當證涅槃。此中亦復無法可作。亦非無作。若",
    "T32n1635_007:0068a20": "作若非作。此說皆歸涅槃寂靜。",
    "T32n1635_007:0068a21": "大乘寶要義論卷第七"
}