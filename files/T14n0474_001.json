{
    "T14n0474_001:0519a04": "佛說維摩詰經卷上",
    "T14n0474_001:0519a05": "(維摩詰所說不思議法門之稱一名佛法普入道門三昧經)",
    "T14n0474_001:0519a07": "吳月氏優婆塞支謙譯",
    "T14n0474_001:0519a08": "佛國品第一",
    "T14n0474_001:0519a09": "聞如是：一時，佛遊於維耶離奈氏樹園，與大",
    "T14n0474_001:0519a10": "比丘眾俱，比丘八千。菩薩三萬二千，皆神通",
    "T14n0474_001:0519a11": "菩薩，一切大聖能隨俗化，佛所住者皆已得",
    "T14n0474_001:0519a12": "住，為法城塹護持正法，為師子吼十方聞",
    "T14n0474_001:0519a13": "聲，眾人不請祐而安之，興隆三寶能使不",
    "T14n0474_001:0519a14": "絕，皆已降棄魔行仇怨，一切所化莫不信解，",
    "T14n0474_001:0519a15": "皆度死地脫無罣礙，不失辯才，其念及定總",
    "T14n0474_001:0519a16": "持諸寶，悉成其所。布施、調意、自損、戒、忍、精進、",
    "T14n0474_001:0519a17": "一心、智慧，善權已下，得無所著。不起法忍，阿",
    "T14n0474_001:0519a18": "惟越致法輪已轉，隨眾人相為現慧德，在諸",
    "T14n0474_001:0519a19": "眾為正導，以無畏而不動，已成福祐慧之分",
    "T14n0474_001:0519a20": "部，已得相好能自嚴飾，色像第一；捨世間",
    "T14n0474_001:0519a21": "財，志行高妙，名稱普至，有金剛志，得佛聖性；",
    "T14n0474_001:0519a22": "以法感人，為雨甘露，曉眾言音，所說如流，其",
    "T14n0474_001:0519a23": "聲清淨，入微妙法；見生死本，眾厄已斷，度諸",
    "T14n0474_001:0519a24": "恐畏，為師子吼，不以多言，其講說法，乃如雷",
    "T14n0474_001:0519a25": "震，無有量，已過量；以道寶之智，導為大師，以",
    "T14n0474_001:0519a26": "知足之行，現遠佛聲及法功德，博入諸道順",
    "T14n0474_001:0519a27": "化眾生，說無比正佛之智慧；以十力、無畏、佛",
    "T14n0474_001:0519a28": "十八法，往度惡道諸墮塹者；其生五道，為大",
    "T14n0474_001:0519a29": "醫王，以慧以善，救眾生病，應病與藥，令得服",
    "T14n0474_001:0519b01": "行。無量善事皆悉得，無量佛國皆嚴淨，無量",
    "T14n0474_001:0519b02": "佛慧皆修學，明智之講皆聽聞，明者之迹皆",
    "T14n0474_001:0519b03": "履行，慧之德本隨次興，深法之要皆已入，三",
    "T14n0474_001:0519b04": "昧無量能悉成，佛力無畏，一切具足。",
    "T14n0474_001:0519b05": "其名曰：正觀菩薩，見正邪菩薩，定化王菩",
    "T14n0474_001:0519b06": "薩，法自在菩薩，法造菩薩，光造菩薩，光淨",
    "T14n0474_001:0519b07": "菩薩，大淨菩薩，辯積菩薩，寶積菩薩，寶掌菩",
    "T14n0474_001:0519b08": "薩，寶印手菩薩，常舉手菩薩，常下手菩薩，常",
    "T14n0474_001:0519b09": "慘菩薩，常笑菩薩，喜根菩薩，喜王菩薩，正",
    "T14n0474_001:0519b10": "願至菩薩，虛空藏菩薩，寶甚持菩薩，寶首菩",
    "T14n0474_001:0519b11": "薩，寶池菩薩，寶水菩薩，水光菩薩，捨無業菩",
    "T14n0474_001:0519b12": "薩，智積菩薩，燈王菩薩，制魔菩薩，造化菩",
    "T14n0474_001:0519b13": "薩，明施菩薩，上審菩薩，相積嚴菩薩，師子雷",
    "T14n0474_001:0519b14": "音菩薩，石磨王菩薩，眾香手菩薩，眾手",
    "T14n0474_001:0519b15": "菩薩，常應菩薩，不置遠菩薩，善意諫菩薩，",
    "T14n0474_001:0519b16": "蓮華淨菩薩，大勢至菩薩，闚音菩薩，梵水菩",
    "T14n0474_001:0519b17": "薩，滴水菩薩，寶幢菩薩，勝邪菩薩，嚴土菩",
    "T14n0474_001:0519b18": "薩，金結菩薩，珠結菩薩，慈氏菩薩，濡首",
    "T14n0474_001:0519b19": "菩薩，其三萬二千菩薩，皆如此上首者也。",
    "T14n0474_001:0519b20": "復有萬婆羅門，皆如編髮等，從四方境界來",
    "T14n0474_001:0519b21": "詣佛所而聽法。一切諸天各與其眾，俱來會",
    "T14n0474_001:0519b22": "聚此。彼天帝萬二千釋從四方來，與他大尊",
    "T14n0474_001:0519b23": "神妙之天，及諸龍神、揵沓和、阿須倫、迦留",
    "T14n0474_001:0519b24": "羅、甄陀羅，摩睺勒等，并其眾皆來會。諸比",
    "T14n0474_001:0519b25": "丘、比丘尼、優婆塞、優婆夷，并其眾會坐。彼時，",
    "T14n0474_001:0519b26": "佛與若干百千之眾，眷屬圍遶，而為說經。其",
    "T14n0474_001:0519b27": "從須彌方外來者，四面雲集，一切眾會皆坐",
    "T14n0474_001:0519b28": "自然師子之座。於是維耶離國有長者子，名",
    "T14n0474_001:0519b29": "羅隣那竭，漢言曰寶事，與五百長者子俱，",
    "T14n0474_001:0519c01": "皆有決於無上正真之道，持七寶蓋來詣佛",
    "T14n0474_001:0519c02": "所，稽首佛足，以其寶蓋，共覆佛上。佛之威神，",
    "T14n0474_001:0519c03": "令一寶蓋，覆此三千大千佛國。於是世界諸",
    "T14n0474_001:0519c04": "來大眾，皆見寶蓋覆此三千世界，諸須彌目",
    "T14n0474_001:0519c05": "隣、大目隣山、雪山、寶山、黑山、鐵圍山、大鐵圍",
    "T14n0474_001:0519c06": "山，悉現於寶蓋中。此三千世界，大海江河，川",
    "T14n0474_001:0519c07": "流泉源，及上日月星辰，天宮龍宮，諸尊神宮，",
    "T14n0474_001:0519c08": "悉現於寶蓋中。十方諸佛佛國嚴淨，及十方",
    "T14n0474_001:0519c09": "佛在所說法，皆現於寶蓋中，悉遙見聞。一切",
    "T14n0474_001:0519c10": "魔眾得未曾有，禮佛而立。國界若干，莫不目",
    "T14n0474_001:0519c11": "見。童子寶事，即於佛前以偈讚曰：",
    "T14n0474_001:0519c12": "「清淨金華眼明好，　　淨教滅意度無極，",
    "T14n0474_001:0519c13": "　淨除欲疑稱無量，　　願禮沙門寂然迹。",
    "T14n0474_001:0519c14": "　既見大聖三界將，　　現我佛國特清明，",
    "T14n0474_001:0519c15": "　說最法言決眾疑，　　虛空神天得聞聽。",
    "T14n0474_001:0519c16": "　經道講授諸法王，　　以法布施解說人，",
    "T14n0474_001:0519c17": "　法鼓導善現上義，　　稽首法王此極尊。",
    "T14n0474_001:0519c18": "　說名不有亦不無，　　以因緣故諸法生，",
    "T14n0474_001:0519c19": "　非我不造彼不知，　　如佛清淨無惡形。",
    "T14n0474_001:0519c20": "　始在佛樹力降魔，　　得甘露滅覺道成，",
    "T14n0474_001:0519c21": "　以無心意而現行，　　一切異學伏其名。",
    "T14n0474_001:0519c22": "　三轉法輪於大千，　　受者修正質行清，",
    "T14n0474_001:0519c23": "　天人得見從解法，　　為現三寶於世間。",
    "T14n0474_001:0519c24": "　佛所說法開化人，　　終已無求常寂然，",
    "T14n0474_001:0519c25": "　上智愍度老死畏，　　當禮法海德無邊。",
    "T14n0474_001:0519c26": "　供養事者如須彌，　　無誡與誡等以慈，",
    "T14n0474_001:0519c27": "　所演如空念普行，　　孰聞佛名不敬承？",
    "T14n0474_001:0519c28": "　今奉能仁此慈蓋，　　於中現我三千世，",
    "T14n0474_001:0519c29": "　諸天龍神所居宮，　　犍沓和等及閱叉。",
    "T14n0474_001:0520a01": "　以知世間諸所有，　　十力哀現是變化，",
    "T14n0474_001:0520a02": "　眾覩希有皆歎佛，　　稽首極尊大智現。」",
    "T14n0474_001:0520a03": "童子寶事說此偈讚佛已，以恭肅敬意，長跪",
    "T14n0474_001:0520a04": "叉手，白佛言：「此五百童子，皆有決於無上正",
    "T14n0474_001:0520a05": "真之道，願聞得佛國土清淨。佛惟解說如來",
    "T14n0474_001:0520a06": "佛國清淨之行。」於是佛告寶事曰：「童子！諦聽！",
    "T14n0474_001:0520a07": "善思念之，吾當為汝解說如來菩薩佛國清",
    "T14n0474_001:0520a08": "淨。」於是寶事與諸大眾受教而聽。佛言：「童子！",
    "T14n0474_001:0520a09": "蚑行喘息人物之土，則是菩薩佛國。所以者",
    "T14n0474_001:0520a10": "何？菩薩欲教化眾生，是故攝取佛國；欲使佛",
    "T14n0474_001:0520a11": "國人民盡奉法律，故取佛國；欲使佛國人民入",
    "T14n0474_001:0520a12": "佛上智，故取佛國；欲使佛國人民見聖典之",
    "T14n0474_001:0520a13": "事而以發意，故取佛國。所以者何？欲導利一",
    "T14n0474_001:0520a14": "切人民，令生佛國。譬如有人欲度空中造立",
    "T14n0474_001:0520a15": "宮室，終不能成。如是，童子！菩薩欲度人民，故",
    "T14n0474_001:0520a16": "願取佛國；願取佛國者，非於空也。童子！當知",
    "T14n0474_001:0520a17": "菩薩以無求於國故，於佛國得道，以不言我",
    "T14n0474_001:0520a18": "教照人民，生于佛土；菩薩以善性於國故，於",
    "T14n0474_001:0520a19": "佛國得道，能成眾善，為人重任，生于佛土；菩",
    "T14n0474_001:0520a20": "薩弘其道意故，於佛國得道，恒以大乘正立",
    "T14n0474_001:0520a21": "人民，得有佛土；菩薩布施為國故，於佛國得",
    "T14n0474_001:0520a22": "道，一切布施施諸人民，生于佛土；菩薩持戒",
    "T14n0474_001:0520a23": "為國故，於佛國得道，周滿所願，以十善行合",
    "T14n0474_001:0520a24": "聚人民，生于佛土；菩薩忍辱為國故，於佛國",
    "T14n0474_001:0520a25": "得道，有三十二相而自嚴飾，以其忍行調正",
    "T14n0474_001:0520a26": "人民，生于佛土；菩薩精進為國故，於佛國得",
    "T14n0474_001:0520a27": "道，以諸德本善修勤力合聚人民，生于佛土；",
    "T14n0474_001:0520a28": "菩薩禪思為國故，於佛國得道，已知所念正",
    "T14n0474_001:0520a29": "安人民，生于佛土；菩薩智慧為國故，於佛國",
    "T14n0474_001:0520b01": "得道，能以正導成就人民，生于佛土；菩薩行",
    "T14n0474_001:0520b02": "四等心為國故，於佛國得道，慈悲喜護，護諸",
    "T14n0474_001:0520b03": "人民，生于佛土；菩薩行四恩為國故，於佛國",
    "T14n0474_001:0520b04": "得道，惠施仁愛利人等利，一切救濟合聚人",
    "T14n0474_001:0520b05": "民生，於佛土；菩薩行善權方便故，於佛國得",
    "T14n0474_001:0520b06": "道，一切行權攝人為善，生于佛土；菩薩行三",
    "T14n0474_001:0520b07": "十七道品之法故，於佛國得道，以根、力、覺、意",
    "T14n0474_001:0520b08": "勉進人民，生于佛土；菩薩分流法化故，於佛",
    "T14n0474_001:0520b09": "國得道，一切示現賢善之行，得見佛土；菩薩",
    "T14n0474_001:0520b10": "說除八難故，於佛國得道，一切為斷惡道眾",
    "T14n0474_001:0520b11": "難而有佛土；菩薩自覺不譏彼受故，於佛國",
    "T14n0474_001:0520b12": "得道，斷諸邪受而有佛土；菩薩淨修十善之",
    "T14n0474_001:0520b13": "行故，於佛國得道，而不離偶大財梵行，誠諦",
    "T14n0474_001:0520b14": "之語，免于惡道，言以柔軟，不別眷屬，恒與善",
    "T14n0474_001:0520b15": "俱，無有嫉慢，除忿怒意，以正見誨人，生于佛",
    "T14n0474_001:0520b16": "土。如是，童子！菩薩以應此行，便有名譽；已",
    "T14n0474_001:0520b17": "有名譽，便生善處；已生善處，便受其福；已受",
    "T14n0474_001:0520b18": "其福，便能分德；已能分德，便行善權；已行善",
    "T14n0474_001:0520b19": "權，則佛國淨；已佛國淨，則人物淨；已人物淨，",
    "T14n0474_001:0520b20": "則有淨智；已有淨智，則有淨教；已有淨教，則",
    "T14n0474_001:0520b21": "受清淨。如是，童子！菩薩欲使佛國清淨，當",
    "T14n0474_001:0520b22": "以淨意作如應行。所以者何？菩薩以意淨故，",
    "T14n0474_001:0520b23": "得佛國淨。」",
    "T14n0474_001:0520b24": "賢者舍利弗，承佛威神，心念是語：「以意淨故",
    "T14n0474_001:0520b25": "得佛國淨，我世尊本為菩薩時，意豈不淨，而",
    "T14n0474_001:0520b26": "是佛國不淨若此？」佛知其意，即報言：「云何，舍",
    "T14n0474_001:0520b27": "利弗！我日月淨，不見色者，豈日月過耶？」對",
    "T14n0474_001:0520b28": "曰：「不也。非日月過。」佛言：「此，舍利弗！咎在眾人",
    "T14n0474_001:0520b29": "無有智慧，不見如來佛國嚴淨，非如來咎。此，",
    "T14n0474_001:0520c01": "舍利弗！我佛國淨，汝又未見。」編髮梵志謂舍",
    "T14n0474_001:0520c02": "利弗言：「惟，賢者！莫呼是佛國以為不淨。我見",
    "T14n0474_001:0520c03": "釋迦文佛國嚴淨，譬如彼清明天宮。」舍利弗",
    "T14n0474_001:0520c04": "言：「我見此中亦有雜糅，其大陸地則有黑山",
    "T14n0474_001:0520c05": "石沙穢惡充滿。」編髮答曰：「賢者以聞雜惡之",
    "T14n0474_001:0520c06": "意、不猗淨慧視佛國耳。當如菩薩等意清淨，",
    "T14n0474_001:0520c07": "倚佛智慧，是以見佛國皆清淨。」於是佛即以",
    "T14n0474_001:0520c08": "足指按地，此三千大千世界皆為震動，若干",
    "T14n0474_001:0520c09": "百千珍寶積嚴，處處校飾，譬如眾寶羅列淨",
    "T14n0474_001:0520c10": "好，如來境界無量嚴淨於是悉現。一切魔眾",
    "T14n0474_001:0520c11": "歎未曾有，而皆自見坐寶蓮華。佛告舍利弗：",
    "T14n0474_001:0520c12": "「汝且觀此佛國嚴淨？」對曰：「唯然。本所不見，本",
    "T14n0474_001:0520c13": "所不聞，今佛國土好淨悉現。」「然，舍利弗！我佛",
    "T14n0474_001:0520c14": "國如是，為當度不肖人故，如來隨此多怒害",
    "T14n0474_001:0520c15": "者現佛國異。譬如諸天同金鉢食，其福多者，",
    "T14n0474_001:0520c16": "舉手自淨。如是，舍利弗！若人意清淨者，便自",
    "T14n0474_001:0520c17": "見諸佛佛國清淨。」當佛現此佛土嚴淨之時，",
    "T14n0474_001:0520c18": "八萬四千人發無上正真道意，長者子寶事",
    "T14n0474_001:0520c19": "并五百童子皆得柔順法忍。佛現神足，於是",
    "T14n0474_001:0520c20": "國土莫不欣然，各得其所。弟子行者，天與人",
    "T14n0474_001:0520c21": "三萬二千，遠塵離垢，諸法法眼生；其八千人",
    "T14n0474_001:0520c22": "漏盡意解。",
    "T14n0474_001:0520c23": "維摩詰所說經善權品第二",
    "T14n0474_001:0520c24": "是時，維耶離大城中有長者名曰維摩詰(漢言無垢",
    "T14n0474_001:0520c25": "稱)，在先佛已造行修善，本得法忍，已得辯才，",
    "T14n0474_001:0520c26": "神通不戲，得無所畏，降魔勞怨，深入微妙，出",
    "T14n0474_001:0520c27": "於智度無極，善權方便，博入諸道，令得所願。",
    "T14n0474_001:0520c28": "人根名德，生而具足，造成大道，所作事勝，佛",
    "T14n0474_001:0520c29": "聖善行，皆已得立，覺意如海，而皆已入。諸佛",
    "T14n0474_001:0521a01": "咨嗟，弟子、釋、梵、世主所敬。欲度人故，居維耶",
    "T14n0474_001:0521a02": "離，矜行權道。資財無量，救攝貧民；以善方便，",
    "T14n0474_001:0521a03": "攝諸惡戒；以忍調行，攝諸恚怒；白衣精進，攝",
    "T14n0474_001:0521a04": "懈怠者；禪定正受，攝迷惑意；得智慧律，攝諸",
    "T14n0474_001:0521a05": "邪智。雖為白衣，奉持沙門至賢之行；居家為",
    "T14n0474_001:0521a06": "行，不止無色；有妻子婦，自隨所樂常修梵行；",
    "T14n0474_001:0521a07": "雖有家屬，常如閑居；現視嚴身，被服飲食，內",
    "T14n0474_001:0521a08": "常如禪。若在博弈戲樂，輒以度人；受諸異道，",
    "T14n0474_001:0521a09": "導以佛教不離聖典；因諸世間俗教善語，以",
    "T14n0474_001:0521a10": "法樂而樂之。一切見敬，為供養中最；所有",
    "T14n0474_001:0521a11": "耆舊，能喜世間一切治生諧偶；雖獲俗利，",
    "T14n0474_001:0521a12": "不以喜悅。遊諸四衢，普持法律；入于王藏，諸",
    "T14n0474_001:0521a13": "講法眾；輒身往視，不樂小道；諸好學者，輒身",
    "T14n0474_001:0521a14": "往勸，誘開童蒙；入諸婬種，除其欲怒；入諸酒",
    "T14n0474_001:0521a15": "會，能立其志。入長者種，正長者意，能使樂法；",
    "T14n0474_001:0521a16": "入居士種，正居士意，能除其貪；入君子種，正",
    "T14n0474_001:0521a17": "君子意，能使忍和；入梵志種，正梵志意，使行",
    "T14n0474_001:0521a18": "高遠；入人臣中，正群臣意，為作端首使入",
    "T14n0474_001:0521a19": "正道；入帝王子，能正其意，以孝寬仁率化",
    "T14n0474_001:0521a20": "薄俗；入貴人中，能為雅樂，化正宮女；入庶",
    "T14n0474_001:0521a21": "人中，軟意愍傷，為興福力；入帝釋中，正帝釋",
    "T14n0474_001:0521a22": "意，為自在者，示現無常；入梵天中，正梵天意，",
    "T14n0474_001:0521a23": "能現梵殊勝之慧；入四天王，正天王意，能",
    "T14n0474_001:0521a24": "使擁護一切天下。",
    "T14n0474_001:0521a25": "如是，長者維摩詰不可稱說善權方便無所",
    "T14n0474_001:0521a26": "不入，其以權道，現身有疾。以其疾故，國王、大",
    "T14n0474_001:0521a27": "臣、長者、居士、群臣、太子并餘眾輩，從而問疾",
    "T14n0474_001:0521a28": "者無數千人。其往者，維摩詰輒為說，是四大",
    "T14n0474_001:0521a29": "身為死亡法，言：「諸仁者！是身無常，為無強，為",
    "T14n0474_001:0521b01": "無力，為無堅，為苦，為老，為病，為多痛畏。諸仁",
    "T14n0474_001:0521b02": "者！如此身，明智者所不怙。是身如聚沫，澡浴",
    "T14n0474_001:0521b03": "強忍；是身如泡，不得久立；是身如野馬，渴愛",
    "T14n0474_001:0521b04": "疲勞；是身如芭蕉，中無有堅；是身如幻，轉受",
    "T14n0474_001:0521b05": "報應；是身如夢，其現恍惚；是身如影，行照而",
    "T14n0474_001:0521b06": "現；是身如響，因緣變失；是身如霧，意無靜相；",
    "T14n0474_001:0521b07": "是身如電，為分散法；是身無主，為如地；是身",
    "T14n0474_001:0521b08": "非身，為如火；是身非命，為如風；是身非人，為",
    "T14n0474_001:0521b09": "如水；是身非有，四大為家；是身為空，無我無",
    "T14n0474_001:0521b10": "性無命無人；是身無我，我者轉離；是身如束",
    "T14n0474_001:0521b11": "薪，筋纏如立；是身非真，但巧風合；是身為荒，",
    "T14n0474_001:0521b12": "不淨腐積；是身為虛偽，而復速朽，為磨滅法；是",
    "T14n0474_001:0521b13": "身為災，一增百病；是身老為怨，以老苦極；是",
    "T14n0474_001:0521b14": "身為窮道，為要當死。諸仁者！此可患厭，當",
    "T14n0474_001:0521b15": "發清淨不婬之行，如佛法身，吾等當學。佛法",
    "T14n0474_001:0521b16": "身者，從福祐生，佛身者，從智生，從戒品、定品、",
    "T14n0474_001:0521b17": "慧品、解品、度知見品生，從慈悲喜護生，從布",
    "T14n0474_001:0521b18": "施調意自損生，從忍辱仁愛柔和生，從強行",
    "T14n0474_001:0521b19": "精進功德生，從禪解定意正受生，從智度無",
    "T14n0474_001:0521b20": "極聞德生，從善權方便智謀生，從一切諸度",
    "T14n0474_001:0521b21": "無極生，從三十七道品生，從神通生，從止",
    "T14n0474_001:0521b22": "觀生，從十力生，從四無所畏生，從佛十八法",
    "T14n0474_001:0521b23": "生，從斷一切惡法生，從一切善法合會生，從",
    "T14n0474_001:0521b24": "諦生，從誠生，不可計清淨行為成如來身。如",
    "T14n0474_001:0521b25": "是，仁者！當自勗勉，欲除一切病者，當發行大",
    "T14n0474_001:0521b26": "道。」如是，維摩詰為諸問疾者如應說法，令無",
    "T14n0474_001:0521b27": "數千人發無上正真道意。",
    "T14n0474_001:0521b28": "維摩詰所說經弟子品第三",
    "T14n0474_001:0521b29": "於是，長者維摩詰自念：「寢疾于床，念佛在心。」",
    "T14n0474_001:0521c01": "佛亦悅可是長者，便告賢者舍利弗：「汝行詣",
    "T14n0474_001:0521c02": "維摩詰問疾。」舍利弗白佛言：「我不堪任詣彼",
    "T14n0474_001:0521c03": "問疾。所以者何？憶念我昔常宴坐他樹下，時",
    "T14n0474_001:0521c04": "維摩詰來謂我言：『唯！舍利弗！不必是坐為宴",
    "T14n0474_001:0521c05": "坐也。賢者！坐當如法不於三界現身意，是為",
    "T14n0474_001:0521c06": "宴坐；不於內意有所住，亦不於外作二觀，",
    "T14n0474_001:0521c07": "是為宴坐；立於禪以滅意現諸身，是為宴",
    "T14n0474_001:0521c08": "坐；於六十二見而不動，於三十七品而觀",
    "T14n0474_001:0521c09": "行；於生死勞垢而不造，在禪行如泥洹。若賢",
    "T14n0474_001:0521c10": "者如是坐，如是立，是為明曉如來坐法。』時我，",
    "T14n0474_001:0521c11": "世尊！聞是法，默而止，不能加報，故我不任詣",
    "T14n0474_001:0521c12": "彼問疾。」",
    "T14n0474_001:0521c13": "佛告賢者大目犍連：「汝行詣維摩詰問疾。」目",
    "T14n0474_001:0521c14": "犍連白佛言：「我不堪任詣彼問疾。所以者何？",
    "T14n0474_001:0521c15": "憶念我昔為諸少年居士說法，時維摩詰來",
    "T14n0474_001:0521c16": "謂我言：『賢者！莫為居家白衣說法如賢者所",
    "T14n0474_001:0521c17": "說。欲說法者，當為如法。如法者，離人垢，以不",
    "T14n0474_001:0521c18": "我為離染塵，不有命為離生死，不處人為本",
    "T14n0474_001:0521c19": "末，斷如滅相，不以婬為無罣礙，至不老為諸",
    "T14n0474_001:0521c20": "作斷，以隨食為離諸損，而一切救如空，等為",
    "T14n0474_001:0521c21": "無適莫，以無吾為除吾作，以無識心為離識",
    "T14n0474_001:0521c22": "心，以無倫為無有比，以因緣相為入無等，",
    "T14n0474_001:0521c23": "以法情正學正諸情，以如事入應無所入。憶",
    "T14n0474_001:0521c24": "識信而皆為立，終始不動，不動則六無猗，不",
    "T14n0474_001:0521c25": "望於眾人，當來無住，空為正止，無相為惟",
    "T14n0474_001:0521c26": "行，無願為離淵，不自舉不自容，為離起分而",
    "T14n0474_001:0521c27": "無家，眼耳鼻口身心已過無所住，亦不無心",
    "T14n0474_001:0521c28": "住，已得無知為離眾行法。賢者！為如此，",
    "T14n0474_001:0521c29": "何說為說法？法說者為等句，聞者當等聞。說",
    "T14n0474_001:0522a01": "不如等句者，彼為非說，為非聞，為未。譬若",
    "T14n0474_001:0522a02": "幻士為幻人說法，當建是意以為說法。隨人",
    "T14n0474_001:0522a03": "本德所應，當善見為現智，以大悲不癡妄為",
    "T14n0474_001:0522a04": "成大乘，於佛有反復，內性清淨，不斷三寶，樂",
    "T14n0474_001:0522a05": "以是說法說。』說是語時，世尊！八百居士",
    "T14n0474_001:0522a06": "發無上正真道意。我無此辯，是故不任詣彼",
    "T14n0474_001:0522a07": "問疾。」",
    "T14n0474_001:0522a08": "佛告賢者大迦葉：「汝行詣維摩詰問疾。」迦葉",
    "T14n0474_001:0522a09": "白佛言：「我不堪任詣彼問疾。所以者何？憶念",
    "T14n0474_001:0522a10": "我昔於貧聚而行乞，時維摩詰來謂我言：『如",
    "T14n0474_001:0522a11": "賢者，有大哀，捨大姓，從貧乞。當知，已等法施",
    "T14n0474_001:0522a12": "普施於所行，已能不食哀故從乞。如不以言",
    "T14n0474_001:0522a13": "若住空聚，所入聚中，欲度男女，所入城邑，知",
    "T14n0474_001:0522a14": "其種姓，輒詣劣家所行乞，於諸法無所受。若",
    "T14n0474_001:0522a15": "見色如盲等，所聞聲如響等，所嗅香如風等，",
    "T14n0474_001:0522a16": "所食味不以識得，細滑無更樂，於識法如幻。",
    "T14n0474_001:0522a17": "如今，耆年！已過八邪，八解正受，以正定越邪",
    "T14n0474_001:0522a18": "定。以是所乞敬一切人，亦以奉敬諸佛賢聖，",
    "T14n0474_001:0522a19": "然後自食。如是食者，為非眾勞亦非無勞，",
    "T14n0474_001:0522a20": "不有定意亦無所立，不在生死不住滅度。如",
    "T14n0474_001:0522a21": "賢者食所乞與者，為非無福，亦非大福，為非",
    "T14n0474_001:0522a22": "耗減，亦非長益，是為正依佛道，不依弟子之",
    "T14n0474_001:0522a23": "道。賢者！如是，為不以癡妄食國中施。』時我，世",
    "T14n0474_001:0522a24": "尊！聞其說是，至未曾有，一切菩薩當為作禮。",
    "T14n0474_001:0522a25": "斯有家名，乃以此辯勸發道意。吾從是來，希",
    "T14n0474_001:0522a26": "復立人為弟子緣一覺行，每事勸人學無上",
    "T14n0474_001:0522a27": "正真之道，故我不任詣彼問疾。」",
    "T14n0474_001:0522a28": "佛告長老須菩提：「汝行詣維摩詰問疾。」須菩",
    "T14n0474_001:0522a29": "提白佛言：「我不堪任詣彼問疾。所以者何？憶",
    "T14n0474_001:0522b01": "念我昔入其舍欲乞食，時維摩詰取我鉢盛",
    "T14n0474_001:0522b02": "滿飯，謂我言：『設使，賢者！於食等者，諸法得",
    "T14n0474_001:0522b03": "等；諸法等者，得眾施等。如是行乞，為可取彼。",
    "T14n0474_001:0522b04": "若賢者，不絕婬怒癡，亦不與俱一切常，若不",
    "T14n0474_001:0522b05": "知己身，已得一行，為非不明，非趣有愛，非得",
    "T14n0474_001:0522b06": "明度，亦非極罪，正解已解。不解不縛，不四諦",
    "T14n0474_001:0522b07": "見非不見諦，不得道，不凡人，不凡法語，不為",
    "T14n0474_001:0522b08": "真非不真，一切無法行離法之想。不見佛，不",
    "T14n0474_001:0522b09": "聞法，是亦有師不蘭迦葉、摩訶離瞿耶婁、",
    "T14n0474_001:0522b10": "阿夷耑基耶今離、波休迦旃、先比盧特、尼",
    "T14n0474_001:0522b11": "犍子等。又，賢者！彼師說猗為道，從是師者，",
    "T14n0474_001:0522b12": "為住諸見，為墮邊際，不及佛處，為歸八難，",
    "T14n0474_001:0522b13": "為在眾勞，不信之垢，不得離生死之道；然其",
    "T14n0474_001:0522b14": "於眾人，亦為他人想。若賢者，為他人想如彼",
    "T14n0474_001:0522b15": "者，則非祐除也。其施賢者，為還眾魔共一手，",
    "T14n0474_001:0522b16": "作眾勞侶。於一切人若影想者，其住如謗",
    "T14n0474_001:0522b17": "諸佛，毀諸經，不依眾經不得滅度矣。當以如",
    "T14n0474_001:0522b18": "是，行取乞耶？』時我，世尊！得此惘然，不識是何",
    "T14n0474_001:0522b19": "言？當何說？便置鉢出其舍。維摩詰言：『唯，須菩",
    "T14n0474_001:0522b20": "提！取鉢勿懼。云何賢者，如來以想而言說乎？",
    "T14n0474_001:0522b21": "何為以懼？』我言：『不也。』維摩詰言：『想為幻而",
    "T14n0474_001:0522b22": "自然，賢者不曰一切法一切人皆自然乎？至",
    "T14n0474_001:0522b23": "於智者，不以明著，故無所懼。悉捨文字，於字",
    "T14n0474_001:0522b24": "為解脫，解脫相者，則諸法也。』當其，世尊！說是",
    "T14n0474_001:0522b25": "語時，二百天人得法眼淨，故我不任詣彼問",
    "T14n0474_001:0522b26": "疾。」",
    "T14n0474_001:0522b27": "佛告邠耨文陀尼子：「汝行詣維摩詰問疾。」邠",
    "T14n0474_001:0522b28": "耨白佛言：「我不堪任詣彼問疾。所以者何？憶",
    "T14n0474_001:0522b29": "念我昔在他方大樹下，為阿夷行比丘說死",
    "T14n0474_001:0522c01": "畏之法，時維摩詰來謂我言：『欲何置此人，何",
    "T14n0474_001:0522c02": "以教此比丘？無乃反戾此摩尼之心，是已為",
    "T14n0474_001:0522c03": "下正行。又不當以不視人根而說其意也。當",
    "T14n0474_001:0522c04": "取使無瘡，莫便內坏於竈，在大生死，可使入",
    "T14n0474_001:0522c05": "迹，莫專導以自守之。又此，賢者！諸比丘在",
    "T14n0474_001:0522c06": "大道已有決，如何忘其道意，而發起以弟子",
    "T14n0474_001:0522c07": "行乎？』是時，維摩詰即如其像三昧正受，念是",
    "T14n0474_001:0522c08": "比丘宿命，已於五百佛立德本，在無上正真",
    "T14n0474_001:0522c09": "道已分布，因其道意而為解說。即時，諸比丘",
    "T14n0474_001:0522c10": "稽首禮維摩詰足。已為說如是法，皆得不退",
    "T14n0474_001:0522c11": "轉。自從是來，我念：『弟子未觀察人者，不可為",
    "T14n0474_001:0522c12": "說法。所以者何？不能常定意根，原知本德，如",
    "T14n0474_001:0522c13": "佛世尊。』故我不任詣彼問疾。」",
    "T14n0474_001:0522c14": "佛告長老迦旃延：「汝行詣維摩詰問疾。」迦旃",
    "T14n0474_001:0522c15": "延白佛言：「我不堪任詣彼問疾。所以者何？憶",
    "T14n0474_001:0522c16": "念昔者佛為兩比丘粗現軌迹，已便入室，吾",
    "T14n0474_001:0522c17": "於後為其說經中要言：無常之義、苦義、空義、",
    "T14n0474_001:0522c18": "非身之義。時維摩詰來謂我言：『惟！迦旃延！",
    "T14n0474_001:0522c19": "無以待行有起之義為說法也。若，賢者！都不",
    "T14n0474_001:0522c20": "生不增生，不起不滅，是為無常義；五陰空無",
    "T14n0474_001:0522c21": "所起，以知是是苦義；於我不我而不二，是非",
    "T14n0474_001:0522c22": "身義；不然不滅，為都滅終始滅，是為空義。』",
    "T14n0474_001:0522c23": "彼說是時，其比丘本漏意解，故我不任詣彼",
    "T14n0474_001:0522c24": "問疾。」",
    "T14n0474_001:0522c25": "佛告長老阿那律：「汝行詣維摩詰問疾。」阿那",
    "T14n0474_001:0522c26": "律白佛言：「我不堪任詣彼問疾。所以者何？憶",
    "T14n0474_001:0522c27": "念我昔於他處經行，見有梵天名淨復淨，與",
    "T14n0474_001:0522c28": "千梵俱來詣我，稽首作禮問我言：『幾何阿那",
    "T14n0474_001:0522c29": "律天眼所見？』我答言：『仁者！吾於是三千大",
    "T14n0474_001:0523a01": "千佛國，如於掌中觀寶冠耳。』時維摩詰來謂",
    "T14n0474_001:0523a02": "我言：『云何，賢者！眼為受身相耶？無受相耶？",
    "T14n0474_001:0523a03": "假使有受身相，則與外五通等；若無受相，無",
    "T14n0474_001:0523a04": "受相者，無計數則不有見。』我時默然。彼諸梵",
    "T14n0474_001:0523a05": "聞其言，至未曾有，即為作禮而問言：『世孰復",
    "T14n0474_001:0523a06": "有天眼？』維摩詰言：『有佛世尊常在三昧，禪志",
    "T14n0474_001:0523a07": "不戲，悉見諸佛國，不自稱說。』於是，眾中五百",
    "T14n0474_001:0523a08": "梵，具足發無上正真道意已，皆忽然不現，故",
    "T14n0474_001:0523a09": "我不任詣彼問疾。」",
    "T14n0474_001:0523a10": "佛告長老優波離：「汝行詣維摩詰問疾。」優波",
    "T14n0474_001:0523a11": "離白佛言：「我不堪任詣彼問疾。所以者何？憶",
    "T14n0474_001:0523a12": "念昔者，有兩比丘未踐迹，以為恥，將詣如來，",
    "T14n0474_001:0523a13": "過問我言：『吾，賢者！未踐迹誠以為恥，欲往見",
    "T14n0474_001:0523a14": "佛，願賢者解其意。』吾則為之現說法語。時維",
    "T14n0474_001:0523a15": "摩詰來謂我言：『唯，優波離！莫釋以所誨而詭",
    "T14n0474_001:0523a16": "其行也。又，賢者！未踐迹者，不內住不外計，亦",
    "T14n0474_001:0523a17": "不從兩間得。所以者何？此本為如來意，欲為",
    "T14n0474_001:0523a18": "勞人執勞，惡意已解。意得依者，亦不內不",
    "T14n0474_001:0523a19": "外不從兩間得。如其意然，未迹亦然，諸法亦",
    "T14n0474_001:0523a20": "然，轉者亦然。如，優波離！意之淨，以意淨意為",
    "T14n0474_001:0523a21": "解，寧可復污復使淨耶？』我言：『不也。』維摩詰言：",
    "T14n0474_001:0523a22": "『如性淨與未迹，一切諸法一切人意從思有",
    "T14n0474_001:0523a23": "垢，以淨觀垢，無倒與淨亦我垢等，穢濁與淨",
    "T14n0474_001:0523a24": "性，淨性與起分，一無所住。又，一切法可知",
    "T14n0474_001:0523a25": "見者，如水月形，一切諸法，從意生形。其知此",
    "T14n0474_001:0523a26": "者，是為奉律；其知此者，是為善解。』於是，兩比",
    "T14n0474_001:0523a27": "丘言：『上智哉！是優波離不及也，持佛上律",
    "T14n0474_001:0523a28": "而不能說。』我答言：『自捨如來，未有弟子及菩",
    "T14n0474_001:0523a29": "薩，辯才析疑如此聰明者也。』兩比丘疑解，便",
    "T14n0474_001:0523b01": "發無上正真道意，復言曰：『令一切人得辯才",
    "T14n0474_001:0523b02": "之利皆如是。』故我不任詣彼問疾。」",
    "T14n0474_001:0523b03": "佛告賢者羅云：「汝行詣維摩詰問疾。」羅云白",
    "T14n0474_001:0523b04": "佛言：「我不堪任詣彼問疾。所以者何？憶念昔",
    "T14n0474_001:0523b05": "時諸長者子來禮我足，問我言：『羅云！汝佛之",
    "T14n0474_001:0523b06": "子，捨轉輪王，出家為道。其出家者有何榮冀？』",
    "T14n0474_001:0523b07": "我即為如事說沙門之榮冀。時維摩詰來謂",
    "T14n0474_001:0523b08": "我言：『羅云！說沙門之榮冀，不當如賢者所說。",
    "T14n0474_001:0523b09": "所以者何？匪榮匪冀，故為沙門、為道者。羅云！",
    "T14n0474_001:0523b10": "離此彼中迹於泥洹，受諸明智，招諸聖賢，降",
    "T14n0474_001:0523b11": "伏眾魔，入五道，淨五眼，受五力，立五根，度彼",
    "T14n0474_001:0523b12": "岸化異學，為正導拯淤泥，為無我無彼受，無",
    "T14n0474_001:0523b13": "起隨順，絕諸忿亂，降己志護彼意，滅種姓開",
    "T14n0474_001:0523b14": "大學。為是故，作沙門。當教是諸童子，此自然",
    "T14n0474_001:0523b15": "法，佛興難值。』諸童子言：『居士！我聞佛不教人",
    "T14n0474_001:0523b16": "違親為道。』維摩詰言：『然。當觀清淨發菩薩意，",
    "T14n0474_001:0523b17": "已應行者，可得去家堅固之志。』即時，三十二",
    "T14n0474_001:0523b18": "長者子，皆發無上正真道意，故我不任詣彼",
    "T14n0474_001:0523b19": "問疾。」",
    "T14n0474_001:0523b20": "佛告賢者阿難：「汝行詣維摩詰問疾。」阿難白",
    "T14n0474_001:0523b21": "佛言：「我不堪任詣彼問疾。所以者何？憶念昔",
    "T14n0474_001:0523b22": "時世尊身小中風，當用牛湩。我時晨朝入維",
    "T14n0474_001:0523b23": "耶離，至大姓梵志門下住。時維摩詰來謂我",
    "T14n0474_001:0523b24": "言：『賢者阿難！何為晨朝持鉢住此？』我言：『居",
    "T14n0474_001:0523b25": "士！佛身小中風，當用牛湩，故我到此。』維摩",
    "T14n0474_001:0523b26": "詰言：『止止。唯，阿難！莫作是語。如來身者，金剛",
    "T14n0474_001:0523b27": "之數，眾惡已斷，諸善普會，當有何病？默往，阿",
    "T14n0474_001:0523b28": "難！勿謗如來，慎莫復語，無使大尊神妙之天",
    "T14n0474_001:0523b29": "得聞此也，他方佛國諸會菩薩且得聞焉。且",
    "T14n0474_001:0523c01": "夫，阿難！轉輪聖王，用本德故，尚得自在，豈況",
    "T14n0474_001:0523c02": "一切施德於人，而為如來、至真、等正覺無量",
    "T14n0474_001:0523c03": "福會普勝者哉！行矣，阿難！勿為羞恥。莫使外",
    "T14n0474_001:0523c04": "道異學聞此麁言：「何聞我師自疾不能救，",
    "T14n0474_001:0523c05": "安能救諸疾人所欲？」疾行，莫復宣言。當知，阿",
    "T14n0474_001:0523c06": "難！如來法身非思欲身。佛為世尊，過諸世間；",
    "T14n0474_001:0523c07": "佛身無漏，諸漏已盡；佛身無數，眾行已除。其",
    "T14n0474_001:0523c08": "病有以？』時我，世尊！大自慚懼，得無近佛而",
    "T14n0474_001:0523c09": "過聽。即聞空中聲曰：『是阿難！如居士之所",
    "T14n0474_001:0523c10": "言，但為佛興於五濁之世故，以是像開解一",
    "T14n0474_001:0523c11": "切貪貧之行。便行，阿難！取湩莫慚。』故我不任",
    "T14n0474_001:0523c12": "詣彼問疾。」如是上首五百弟子，皆說本所作",
    "T14n0474_001:0523c13": "一切，向佛稱述維摩詰之美言。",
    "T14n0474_001:0523c14": "維摩詰所說經菩薩品第四",
    "T14n0474_001:0523c15": "於是，佛告彌勒菩薩：「汝行詣維摩詰問疾。」彌",
    "T14n0474_001:0523c16": "勒白佛言：「我不堪任詣彼問疾。所以者何？憶",
    "T14n0474_001:0523c17": "念我昔於兜術天上，為諸天人講法語，說菩",
    "T14n0474_001:0523c18": "薩大人不退轉地之行。時維摩詰來謂我言：",
    "T14n0474_001:0523c19": "『卿彌勒！在一生補處，世尊所莂無上正真道",
    "T14n0474_001:0523c20": "者，為用何生得？彌勒！決用過去耶？當來耶？現",
    "T14n0474_001:0523c21": "在耶？去者生盡，未來無對，現在無住。如佛",
    "T14n0474_001:0523c22": "說冥生比丘曰：「是生是老是病是死，是終是",
    "T14n0474_001:0523c23": "始，及未生與當生，此兩者非無生耶？」由是論",
    "T14n0474_001:0523c24": "之，不從無生得最正覺。然則何用記？彌勒！決",
    "T14n0474_001:0523c25": "從如起耶？從如滅耶？夫如者，不起不滅。一切",
    "T14n0474_001:0523c26": "人皆如也，一切法亦如也，眾聖賢亦如也，至",
    "T14n0474_001:0523c27": "於彌勒亦如也。所記莂無上正真道者，則一",
    "T14n0474_001:0523c28": "切人為得決矣。所以者何？如者不稱為己，亦",
    "T14n0474_001:0523c29": "無他稱說。如彌勒成最正覺者，一切人民亦",
    "T14n0474_001:0524a01": "當從覺。所以者何？一切人民，當從覺道故。如",
    "T14n0474_001:0524a02": "彌勒滅度者，一切人民亦當滅度。所以者何？",
    "T14n0474_001:0524a03": "如來者，不捨眾人獨滅度也，必當滅度諸凡",
    "T14n0474_001:0524a04": "夫故。卿彌勒！與天人談，莫為非時。佛者無",
    "T14n0474_001:0524a05": "往，亦無還返。若，彌勒！此諸天人念欲見道，則",
    "T14n0474_001:0524a06": "為穿行；道不從身，不從正覺，亦不從意也。都",
    "T14n0474_001:0524a07": "滅哉！佛一切如化；無比哉！佛一切造業；無為",
    "T14n0474_001:0524a08": "哉！佛一切不惑；以斷哉！佛一切遠離；無欲哉！",
    "T14n0474_001:0524a09": "佛於諸受盛；不雜哉！佛都以一智兼；樂哉！佛",
    "T14n0474_001:0524a10": "眾所思樂；無言哉！佛諸著不著；住哉！佛以法",
    "T14n0474_001:0524a11": "情住；普入哉！佛自然如也；不二哉！佛二法",
    "T14n0474_001:0524a12": "已離；立哉！佛積誠信；等哉！佛如空等；無數",
    "T14n0474_001:0524a13": "哉！佛離起分處；知彼哉！佛眾意行知；上哉！佛",
    "T14n0474_001:0524a14": "諸入不貪；不會哉！佛近獄勞斷；聖師哉！佛以",
    "T14n0474_001:0524a15": "無比化將導一切；非現名哉！佛已諦見；無色",
    "T14n0474_001:0524a16": "哉！佛淨穢已離；順哉！佛本性已清；明哉！佛自",
    "T14n0474_001:0524a17": "然已淨；無受哉！佛眾網已裂；不多哉！佛諸法",
    "T14n0474_001:0524a18": "等覺；無喻哉！佛色好已捨；妙哉！佛所覺甚遠。』",
    "T14n0474_001:0524a19": "當其，世尊！說是法時，彼諸天眾二百天人皆",
    "T14n0474_001:0524a20": "得不起法忍，故我不任詣彼問疾。」",
    "T14n0474_001:0524a21": "佛告光淨童子：「汝行詣維摩詰問疾。」光淨白",
    "T14n0474_001:0524a22": "佛言：「我不堪任詣彼問疾。所以者何？憶念我",
    "T14n0474_001:0524a23": "昔出維耶離大城，時維摩詰方入城，我即為",
    "T14n0474_001:0524a24": "作禮而問言：『居士所從來？』答我言：『吾從道",
    "T14n0474_001:0524a25": "場來。』我問：『道場者，何所是？』言：『道場者，無生之",
    "T14n0474_001:0524a26": "心是，檢一惡意故；淳淑之心是，習增上故；聖",
    "T14n0474_001:0524a27": "賢之心是，往殊勝故；道意之心是，不忘捨故；",
    "T14n0474_001:0524a28": "布施之心是，不望報故；持戒之心是，得願具",
    "T14n0474_001:0524a29": "故；忍辱之心是，不亂眾人故；精進之心是，無",
    "T14n0474_001:0524b01": "退意故；禪思之心是，意行出故；智慧之心是，",
    "T14n0474_001:0524b02": "慧眼見故；慈心則是，為等意故；悲心則是，為",
    "T14n0474_001:0524b03": "忍苦故；喜心則是，以法樂樂人故；護心則是，",
    "T14n0474_001:0524b04": "為隨導捨著故；神通之心是，得六通故；惟務",
    "T14n0474_001:0524b05": "之心是，無恚怒故；滅心則是，度人民故；四思",
    "T14n0474_001:0524b06": "之心是，合聚人故；多聞之心是，從受成故；不",
    "T14n0474_001:0524b07": "生之心是，如自然觀故；道品法心是，不著數",
    "T14n0474_001:0524b08": "不墮故；諦心則是，諸世間報已不積故；緣",
    "T14n0474_001:0524b09": "起之心是，以不明不可盡至於老死皆無盡",
    "T14n0474_001:0524b10": "故；眾勞之靜是，佛從是最正覺故；眾生之心",
    "T14n0474_001:0524b11": "是，以人物自然故；諸法之心是，從空最正覺",
    "T14n0474_001:0524b12": "故；伏諸魔心是，以不傾動故；三界之場是，雖",
    "T14n0474_001:0524b13": "處不墮欲故；師子座場是，善勝無畏故；力無",
    "T14n0474_001:0524b14": "畏場是，一切無難故；三達之智是，無餘罣礙",
    "T14n0474_001:0524b15": "故；一意覺場是，一切智普具故。如是，仁者！菩",
    "T14n0474_001:0524b16": "薩若應諸度無極，如應化人，如應受法已，得",
    "T14n0474_001:0524b17": "本祠護不墮欲者，是為一切從佛心來，立於",
    "T14n0474_001:0524b18": "一切佛法矣。』當其，世尊！說是語時，有五百天",
    "T14n0474_001:0524b19": "與人發無上正真道意，故我不任詣彼問疾。」",
    "T14n0474_001:0524b20": "佛告持人菩薩：「汝行詣維摩詰問疾。」持人白",
    "T14n0474_001:0524b21": "佛言：「我不堪任詣彼問疾。所以者何？憶念我",
    "T14n0474_001:0524b22": "昔自於室住，天魔波旬從玉女萬二千狀如",
    "T14n0474_001:0524b23": "帝釋，鼓樂弦歌，來詣我室，稽首我足，與其眷",
    "T14n0474_001:0524b24": "屬共供養我已，於一面住。我意謂是天帝釋，",
    "T14n0474_001:0524b25": "讚言：『善來，拘翼！雖福應有，不當自恣。一切",
    "T14n0474_001:0524b26": "欲樂當觀非常，無強多失，當修德本。』魔言：『正",
    "T14n0474_001:0524b27": "士！受是取此萬二千女，可備掃灑。』我言：『拘",
    "T14n0474_001:0524b28": "翼！無以此妖蠱之物，要我釋迦弟子，此非我",
    "T14n0474_001:0524b29": "宜。』時維摩詰來謂我言：『族姓子！莫於是起污",
    "T14n0474_001:0524c01": "意，是為魔來，嬈固汝耳，非帝釋也。』維摩詰言：",
    "T14n0474_001:0524c02": "『波旬！以此與我，如我應受，莫與釋迦弟子。』魔",
    "T14n0474_001:0524c03": "即恐懼，念：『維摩詰必不助我。』欲隱形去而不",
    "T14n0474_001:0524c04": "能隱，盡現其神，了不得去。而聞空中聲曰：『波",
    "T14n0474_001:0524c05": "旬！以玉女與之，乃可得去。』魔以畏故，強與玉",
    "T14n0474_001:0524c06": "女。維摩詰言：『魔以女與我，今汝當發無上",
    "T14n0474_001:0524c07": "正真道意。』諸玉女言：『其已如是從道之教，發",
    "T14n0474_001:0524c08": "大道意者，當何以自娛樂？』答言：『汝等便發無",
    "T14n0474_001:0524c09": "上正真道意，有樂法之樂可以自娛，汝等得",
    "T14n0474_001:0524c10": "之不復樂欲樂也。』即問：『何謂法樂？』維摩詰言：",
    "T14n0474_001:0524c11": "『樂於喜不離佛，樂於諦聞法，樂常供養眾，樂",
    "T14n0474_001:0524c12": "不倚三界，樂於三界不嫉，樂知欲無常，樂",
    "T14n0474_001:0524c13": "觀種為毒蛇，樂隨護道意，樂安諸人物，樂以",
    "T14n0474_001:0524c14": "禮敬人，樂施諸所有，樂奉真人戒，樂忍調不",
    "T14n0474_001:0524c15": "忍，樂精進力知行德本，樂禪善行，樂智慧淵，",
    "T14n0474_001:0524c16": "樂廣宣佛，樂抑制魔，樂化塵勞，樂佛國淨，樂",
    "T14n0474_001:0524c17": "以相好合會教化，樂嚴道場，樂三脫門，樂泥",
    "T14n0474_001:0524c18": "洹道，樂入深法，不樂非時，樂習自然人，不樂",
    "T14n0474_001:0524c19": "怒不諦，樂習善友，樂遠惡友，樂於好喜，樂",
    "T14n0474_001:0524c20": "無有量道品之法，是為菩薩樂法之樂，而以",
    "T14n0474_001:0524c21": "自娛。』於是，波旬謂諸玉女：『我欲與汝俱還天",
    "T14n0474_001:0524c22": "上。』曰：『以我等與此居士，樂法之樂，我等甚樂，",
    "T14n0474_001:0524c23": "非復樂欲樂也。』波旬言：『可捨，居士！此諸玉",
    "T14n0474_001:0524c24": "女，已其所有施於彼者，是為菩薩。』維摩詰",
    "T14n0474_001:0524c25": "言：『我已捨矣，汝便將去，使一切人遵承法",
    "T14n0474_001:0524c26": "行，所願皆得。』諸玉女即作禮而問言：『我當云",
    "T14n0474_001:0524c27": "何止於魔天？』維摩詰言：『諸姊！有天名曰無盡，",
    "T14n0474_001:0524c28": "常開法門，當從彼受。何謂無盡開法門者？",
    "T14n0474_001:0524c29": "譬如一燈燃百千燈，冥者皆明，明終不盡。如",
    "T14n0474_001:0525a01": "是，諸姊！夫一菩薩以道開導百千菩薩，其道",
    "T14n0474_001:0525a02": "意者，終不盡耗，而復增益，於是功德不以導",
    "T14n0474_001:0525a03": "彼彼故而有盡耗，是故名曰無盡常開法門。",
    "T14n0474_001:0525a04": "汝等當從其受。魔界無數天子玉女，未有可",
    "T14n0474_001:0525a05": "此道意如汝等者，於如來為有返復法。』為一",
    "T14n0474_001:0525a06": "切人說已，魔眷屬皆去，維摩詰所感動如",
    "T14n0474_001:0525a07": "是。世尊！故我不任詣彼問疾。」",
    "T14n0474_001:0525a08": "佛告長者子善見：「汝行詣維摩詰問疾。」善見",
    "T14n0474_001:0525a09": "白佛言：「我不堪任詣彼問疾。所以者何？憶念",
    "T14n0474_001:0525a10": "我昔在諸父舍，盛祀大祀至于七日。時維摩",
    "T14n0474_001:0525a11": "詰來入祠壇謂我言：『長者子！不當祀祠如眾",
    "T14n0474_001:0525a12": "人祠。當祀法祠，何用是思欲祠為？』我問：『何如",
    "T14n0474_001:0525a13": "為法之祠祀？』維摩詰言：『其為祠者，無本行故，",
    "T14n0474_001:0525a14": "敬待眾人，是則法祠。為之奈何？謂：為佛事",
    "T14n0474_001:0525a15": "不斷慈，為人事不斷悲，為法事不斷喜，為慧",
    "T14n0474_001:0525a16": "力不斷護，為布施不斷檀，戒化人不斷律，",
    "T14n0474_001:0525a17": "知非我不斷忍，身意行不斷精進，惟道事不",
    "T14n0474_001:0525a18": "斷禪思，為博聞不斷智慧，若無施不斷惟空，",
    "T14n0474_001:0525a19": "行俗數中不斷無想，在所墮生不斷無願，護",
    "T14n0474_001:0525a20": "持正法不斷力行，以恩會人不斷壽命，知人",
    "T14n0474_001:0525a21": "如如不斷謙敬，堅其德本不斷命財，為六思",
    "T14n0474_001:0525a22": "念不斷其念，行六堅法不斷學意，修正受不",
    "T14n0474_001:0525a23": "斷淨命，行好喜不斷習真，斷意不生不斷愚",
    "T14n0474_001:0525a24": "人，為沙門不斷正性，善諷受不斷聞德，山澤",
    "T14n0474_001:0525a25": "受法不斷閑居，念生佛慧不斷宴坐，為一切",
    "T14n0474_001:0525a26": "勞不斷賢者，行地嚴飾相及佛國不斷分部",
    "T14n0474_001:0525a27": "福行，隨眾人行而為說法不斷分部智慧，斷",
    "T14n0474_001:0525a28": "眾勞厄諸不善法不斷分部一切德本，一切",
    "T14n0474_001:0525a29": "智覺一切善法具足不斷。以道品正法懷來",
    "T14n0474_001:0525b01": "一切，是為法之祠祀。菩薩立法祠者，為得祠",
    "T14n0474_001:0525b02": "祀，最偶之福，為世間上。』當其，世尊！說是法時，",
    "T14n0474_001:0525b03": "梵志眾中二百婆羅門發無上正真道意。我",
    "T14n0474_001:0525b04": "時甚自雅奇，得與正士高行者會，便解頸百",
    "T14n0474_001:0525b05": "千珠瓔以上之。不肯取。我言：『取是而有所悅，",
    "T14n0474_001:0525b06": "自可。』念昔者維摩詰乃取珠瓔，分作兩分，仍",
    "T14n0474_001:0525b07": "如祠舍，持一分與諸下劣國中貧者，又持一",
    "T14n0474_001:0525b08": "分奉彼頭波變如來、至真、等正覺。并見其眾及",
    "T14n0474_001:0525b09": "國土。頭波變(漢言固受)，其國名炎氣，皆見珠瓔懸",
    "T14n0474_001:0525b10": "彼國上，變成彼佛珠交露棚，既見是化，又",
    "T14n0474_001:0525b11": "聞其言：『如是仁人施者，得近如來，而上達",
    "T14n0474_001:0525b12": "嚫不以想，施貧亦等無若干念，有大悲意不",
    "T14n0474_001:0525b13": "望其報，惠此法祠，為具足已。』國中貧人見此",
    "T14n0474_001:0525b14": "變化，聞彼佛語，皆發無上正真道意，故我不",
    "T14n0474_001:0525b15": "任詣彼問疾。」如是，一切菩薩各稱其所說不",
    "T14n0474_001:0525b16": "任詣彼。◎",
    "T14n0474_001:0525b17": "◎維摩詰所說經諸法言品第五",
    "T14n0474_001:0525b18": "佛復告文殊師利(漢言濡首)：「汝詣維摩詰問疾。」文殊",
    "T14n0474_001:0525b19": "師利白佛言：「世尊！彼維摩詰雖優婆塞，入深",
    "T14n0474_001:0525b20": "法要，其德至淳，以辯才立智不可稱，一切菩",
    "T14n0474_001:0525b21": "薩法式悉聞，諸佛藏處無不得入，進御眾魔",
    "T14n0474_001:0525b22": "降之以德，務行權慧非徒戲食。然，猶復求",
    "T14n0474_001:0525b23": "依佛住者，欲於其中開度十方。」於是，眾菩薩",
    "T14n0474_001:0525b24": "大弟子，釋梵四天王皆念：「今得文殊師利與",
    "T14n0474_001:0525b25": "維摩詰二人共談，不亦具足大道說哉！」即時，",
    "T14n0474_001:0525b26": "八千菩薩、五百弟子、百千天人，同意欲行。於",
    "T14n0474_001:0525b27": "是，文殊師利與諸菩薩大弟子，及諸天人眷",
    "T14n0474_001:0525b28": "屬圍遶，俱入維耶離大城。長者維摩詰心念：",
    "T14n0474_001:0525b29": "「今文殊師利與大眾俱來，吾將立空室合座",
    "T14n0474_001:0525c01": "為一座，以疾而臥。」文殊師利既入其舍，見其",
    "T14n0474_001:0525c02": "室空，除去所有，更寢一床。維摩詰言：「勞乎，文",
    "T14n0474_001:0525c03": "殊師利！不面在昔，辱來相見。」文殊師利言：「如",
    "T14n0474_001:0525c04": "何，居士！忍斯種作疾，寧有損不至增乎？世尊",
    "T14n0474_001:0525c05": "慇懃致問無量，興起輕利遊步強耶？居士！是",
    "T14n0474_001:0525c06": "病何所正立？其生久如，當何時滅？」維摩詰言：",
    "T14n0474_001:0525c07": "「是生久矣。從癡、有愛，則我病生。用一切人病，",
    "T14n0474_001:0525c08": "是故我病；若一切人得不病者，則我病滅。所",
    "T14n0474_001:0525c09": "以者何？欲建立眾人故，菩薩入生死為之病，",
    "T14n0474_001:0525c10": "使一切人皆得離病，則菩薩無復病。譬如長",
    "T14n0474_001:0525c11": "者，有一子得疾，以其病故，父母諸父為之生",
    "T14n0474_001:0525c12": "疾；其子病愈，父母亦愈。菩薩如是，於一切人",
    "T14n0474_001:0525c13": "愛之若子，彼人病我則病，彼不病則不病。又",
    "T14n0474_001:0525c14": "言，菩薩病何所立？菩薩病者，以大悲立。」文殊",
    "T14n0474_001:0525c15": "師利言：「何以空無供養？」維摩詰言：「諸佛土與",
    "T14n0474_001:0525c16": "此舍，皆空如空。」又問：「何謂為空？」答曰：「空於",
    "T14n0474_001:0525c17": "空。」又問：「解一為空？」答曰：「空無與之，為空",
    "T14n0474_001:0525c18": "空。」又問：「空復誰為？」答曰：「思想者也，彼亦為",
    "T14n0474_001:0525c19": "空。」又問：「空者當於何求？」答曰：「空者當於六十",
    "T14n0474_001:0525c20": "二見中求。」又問：「六十二見當於何求？」答曰：「當",
    "T14n0474_001:0525c21": "於如來解脫中求。」又問：「如來解脫者當於何",
    "T14n0474_001:0525c22": "求？」答曰：「當於眾人意行中求。又仁所問：『何無",
    "T14n0474_001:0525c23": "供養？』一切眾魔皆是吾養，彼諸轉者亦吾養",
    "T14n0474_001:0525c24": "也。所以者何？魔行者受生死，生死者則菩薩",
    "T14n0474_001:0525c25": "養；彼轉者受諸見，菩薩於諸見不傾動。」文殊",
    "T14n0474_001:0525c26": "師利言：「居士！所疾，為何等類？」答曰：「仁者！我病",
    "T14n0474_001:0525c27": "不現不可見。」又問：「云何是病？與身合？意合乎？」",
    "T14n0474_001:0525c28": "答曰：「我病身合者，身為地；意合者，意為幻法。」",
    "T14n0474_001:0525c29": "又問：「四種：地種、水種、火種、風種，何等種病？」答",
    "T14n0474_001:0526a01": "曰：「是種者，一切人所習也。云何，文殊師利！菩",
    "T14n0474_001:0526a02": "薩觀諸疾意，又以何習於有疾菩薩？」文殊師",
    "T14n0474_001:0526a03": "利言：「於非常身不以泥洹，常現不婬；在身有",
    "T14n0474_001:0526a04": "苦，不以泥洹安而喜之；現於非身為眾人導；",
    "T14n0474_001:0526a05": "身之空寂，不以永寂，為現本作。恒悲彼疾，不",
    "T14n0474_001:0526a06": "自計疾，以識宿命，導利人物，而無所惑，念善",
    "T14n0474_001:0526a07": "本修淨，命不望彼，常精進，為醫王滅眾病，是",
    "T14n0474_001:0526a08": "為菩薩能與疾者相習。」文殊師利又問：「何謂",
    "T14n0474_001:0526a09": "菩薩有疾其意不亂？」維摩詰言：「菩薩疾者，意",
    "T14n0474_001:0526a10": "知是前未近之罪，住欲處故，是病皆為不誠",
    "T14n0474_001:0526a11": "之思，在眾勞故。又，問疾者自於其法，都不可",
    "T14n0474_001:0526a12": "得。所以者何？如是病者，但倚四大。又此諸大，",
    "T14n0474_001:0526a13": "為都無主，是所倚亦無我。是病無我，專著兩",
    "T14n0474_001:0526a14": "無專著。得病本者，必知精進無我人想，為起",
    "T14n0474_001:0526a15": "法相。身為法數，法起則起，法滅則滅。法轉轉",
    "T14n0474_001:0526a16": "不相念、不相知，起者不言我起，滅者不言我",
    "T14n0474_001:0526a17": "滅。知法想者，將養其意，而無所住。若以法",
    "T14n0474_001:0526a18": "想，受報大止，已離病者，我不為是。何謂斷病？",
    "T14n0474_001:0526a19": "謂我作非我作悉斷。何謂是我作非我作斷？",
    "T14n0474_001:0526a20": "謂己自無欲。何謂己自無欲？謂內無習行。何",
    "T14n0474_001:0526a21": "謂內無習行？謂等不動不可動。何謂為等？謂",
    "T14n0474_001:0526a22": "我等泥洹等。所以者何？此二皆空。何名為空？",
    "T14n0474_001:0526a23": "所言為空。二者如是，凡聖道成，皆從平等，病",
    "T14n0474_001:0526a24": "亦不異。何謂所受亦空？謂已曉了不覺諸痛，",
    "T14n0474_001:0526a25": "不盡於痛，以取證際，如是二者為諸痛。長一切",
    "T14n0474_001:0526a26": "惡道已竟，近一切人興大悲哀，吾為眾人",
    "T14n0474_001:0526a27": "作自省法，觀以除其病而不除法，亦不除其",
    "T14n0474_001:0526a28": "本病所生，知其根本而為說法。何謂為本？謂",
    "T14n0474_001:0526a29": "始未然。未熾然者，則病之本。何謂不然？於三",
    "T14n0474_001:0526b01": "界而不然。其不然何用知？謂止心。止心者，以",
    "T14n0474_001:0526b02": "不得也，非不然也。何以不得？二見不得，謂內",
    "T14n0474_001:0526b03": "見、外見是無所得。此，文殊師利！為疾菩薩其",
    "T14n0474_001:0526b04": "意不亂，雖有老死，菩薩覺之。若不如是，己所",
    "T14n0474_001:0526b05": "修治為無惠利。譬如勝怨乃可為勇，如是兼",
    "T14n0474_001:0526b06": "除老死苦者，菩薩之謂也。菩薩若病，當作是",
    "T14n0474_001:0526b07": "觀：『如我此病非真非有，亦是眾人非真非有。』",
    "T14n0474_001:0526b08": "已觀如是，不墮妄見，以興大悲，彼必來者，為",
    "T14n0474_001:0526b09": "斷其勞，以合道意為彼大悲。所以者何？菩薩",
    "T14n0474_001:0526b10": "墮妄見，其大悲者，有數出生，不墮妄見。大悲",
    "T14n0474_001:0526b11": "菩薩不以數生，彼生為脫，為脫所墮，為脫出",
    "T14n0474_001:0526b12": "生，為脫受身。能為彼人說佛說法，是其誓也。",
    "T14n0474_001:0526b13": "如佛言曰：『其自安身，不解彼縛，不得是處而",
    "T14n0474_001:0526b14": "自安身，又解彼縛，斯得是處。』故曰已脫菩薩",
    "T14n0474_001:0526b15": "其行不縛。何謂縛？何謂解？菩薩禪定以縛諸",
    "T14n0474_001:0526b16": "我，以道縛我。縛者，菩薩以善權生五道解彼",
    "T14n0474_001:0526b17": "受。菩薩無權執智縛，行權執智解，智不執權",
    "T14n0474_001:0526b18": "縛，智而執權解。彼何謂無權執智縛？謂以空、",
    "T14n0474_001:0526b19": "無相、不願之法生，不治相及佛國以化人，是",
    "T14n0474_001:0526b20": "無權執智之縛也。何謂行權執智解？謂修相",
    "T14n0474_001:0526b21": "及佛國開化人，而曉空、無相、不願之法生，是",
    "T14n0474_001:0526b22": "行權執智之解也。何謂智不執權縛？謂以見",
    "T14n0474_001:0526b23": "行勞望受，立修行一切德善之本，是智不執",
    "T14n0474_001:0526b24": "權之縛也。何謂智而執權解？謂斷諸見行勞",
    "T14n0474_001:0526b25": "望之受，以殖眾德之本，而分布此道，是智而",
    "T14n0474_001:0526b26": "執權之解也。彼有疾菩薩已如是下此法，",
    "T14n0474_001:0526b27": "設身有病，觀其無常、為苦、為空、為非身，是為",
    "T14n0474_001:0526b28": "智慧。又身所受，不以斷惡生死，善利人民，心",
    "T14n0474_001:0526b29": "合乎道，是為權行。又若身病知異同意，彼過",
    "T14n0474_001:0526c01": "非新，則觀其故，是為智慧。假使身病，不以都",
    "T14n0474_001:0526c02": "滅，所當起者，是為權行。是，文殊師利！為疾菩",
    "T14n0474_001:0526c03": "薩其意不亂，亦不高住。所以者何？若高住者，",
    "T14n0474_001:0526c04": "是愚人法；以卑住者，是弟子法。故菩薩住不",
    "T14n0474_001:0526c05": "高不卑，於其中無所處，是菩薩行；不凡夫行，",
    "T14n0474_001:0526c06": "不賢夫行，是菩薩行；在生死行，不為污行，是",
    "T14n0474_001:0526c07": "菩薩行；觀泥洹行，不依泥洹，是菩薩行；行",
    "T14n0474_001:0526c08": "於四魔，過諸魔行，是菩薩行；博學慧行，無不",
    "T14n0474_001:0526c09": "知時之行，是菩薩行；於四諦行，不以諦知行，",
    "T14n0474_001:0526c10": "是菩薩行；觀無生行，不謂難至，是菩薩行；在",
    "T14n0474_001:0526c11": "緣起行，於諸見而無欲，是菩薩行；在諸人眾",
    "T14n0474_001:0526c12": "無勞望行，是菩薩行；在閑居行，不盡身意，是",
    "T14n0474_001:0526c13": "菩薩行；於三界行，不壞法情，是菩薩行；為",
    "T14n0474_001:0526c14": "空無行，一切眾事清德皆行，是菩薩行；行六",
    "T14n0474_001:0526c15": "度無極，為眾人意行而度無極，是菩薩行；行",
    "T14n0474_001:0526c16": "六神通，不盡漏行，是菩薩行；受道之行，不興",
    "T14n0474_001:0526c17": "小道，是菩薩行；以止觀知魔行，不滅迹行，是",
    "T14n0474_001:0526c18": "菩薩行；於弟子緣一覺所不應不現行，不為",
    "T14n0474_001:0526c19": "毀佛法行，是菩薩行。」說是語時，八千天人發",
    "T14n0474_001:0526c20": "無上正真道意，文殊師利童子甚悅。賢者舍",
    "T14n0474_001:0526c21": "利弗心念：「無床座，是菩薩大弟子當於何坐？」",
    "T14n0474_001:0526c22": "維摩詰知其意，即謂言：「云何賢者，為法來耶？",
    "T14n0474_001:0526c23": "求床座也？」舍利弗言：「居士！我為法來，非利所",
    "T14n0474_001:0526c24": "安。」維摩詰言：「唯，賢者！其利法者，不貪軀命，何",
    "T14n0474_001:0526c25": "況床座。唯，舍利弗！夫利法者，非有色、痛、想、行、",
    "T14n0474_001:0526c26": "識求，非有陰、種、諸入之求，非有欲、色、無色之",
    "T14n0474_001:0526c27": "求。唯！舍利弗！夫求法者，不著佛求，不著法求，",
    "T14n0474_001:0526c28": "不著眾求。又，舍利弗！夫求法者，無知苦求，",
    "T14n0474_001:0526c29": "無斷習求，無造盡證惟道之求。所以者何？",
    "T14n0474_001:0527a01": "法無放逸，有放逸法，當知苦習，當為盡證以",
    "T14n0474_001:0527a02": "惟致道；斯求法者，無放逸之求也法。舍利弗！",
    "T14n0474_001:0527a03": "無有塵、離婬塵，其染污者，即為在邊；斯求法",
    "T14n0474_001:0527a04": "者，無婬樂之求也法。舍利弗！無有壃界，在",
    "T14n0474_001:0527a05": "壃界者，則有分數；斯求法者，無壃界之求也。",
    "T14n0474_001:0527a06": "法無不淨，在不淨者，於法有取有放；斯求法",
    "T14n0474_001:0527a07": "者，無取放之求也。法無巢窟，有法者則為有",
    "T14n0474_001:0527a08": "窟；斯求法者，無窟倚之求也。法無有想，在占",
    "T14n0474_001:0527a09": "想者，則為堅識；斯求法者，無占想之求也。法",
    "T14n0474_001:0527a10": "無有漏，在流法者，為一切近；斯求法者，無一",
    "T14n0474_001:0527a11": "切之求也。法無見聞、無念、無知，於法有見聞",
    "T14n0474_001:0527a12": "念知者，則為已別；斯求法者，為無見聞之求",
    "T14n0474_001:0527a13": "也。是故，舍利弗！求法者，一切法唯無求也。」說",
    "T14n0474_001:0527a14": "是語時，五百天人諸法法眼生。",
    "T14n0474_001:0527a15": "維摩詰所說經不思議品第六",
    "T14n0474_001:0527a16": "於是，維摩詰問文殊師利：「仁者遊於無量無",
    "T14n0474_001:0527a17": "數佛國億百那術，何等佛土為一切持一切",
    "T14n0474_001:0527a18": "有好師子之座？」文殊師利言：「有，族姓子！東方",
    "T14n0474_001:0527a19": "去此佛國度如三十六恒沙等剎，其世界名",
    "T14n0474_001:0527a20": "須彌幡，其佛號須彌燈王如來、至真、等正覺，",
    "T14n0474_001:0527a21": "今現在。其佛身八萬四千由延，佛師子座六",
    "T14n0474_001:0527a22": "萬八千由延。其菩薩身四萬二千由延，須彌",
    "T14n0474_001:0527a23": "幡國有八百四十萬師子之座。彼國如來為",
    "T14n0474_001:0527a24": "一切持，其師子座為一切嚴。」於是，維摩詰則",
    "T14n0474_001:0527a25": "如其像三昧正受現神足，應時彼佛須彌燈",
    "T14n0474_001:0527a26": "王如來，遣三萬二千師子座，高廣淨好，昔所",
    "T14n0474_001:0527a27": "希見。一切弟子菩薩，諸天釋梵，四天王來入",
    "T14n0474_001:0527a28": "維摩詰舍，見其室極廣大，悉苞容三萬二千",
    "T14n0474_001:0527a29": "師子座，所立處不迫迮，於維耶離城無所罣",
    "T14n0474_001:0527b01": "礙，於佛所止及四天處無所罣礙，悉見如故，",
    "T14n0474_001:0527b02": "若前不減。維摩詰言：「文殊師利！就師子座！",
    "T14n0474_001:0527b03": "與諸菩薩上人俱坐，當自立身如彼座像。」其",
    "T14n0474_001:0527b04": "得神通菩薩，即自變形為四萬二千由延，坐",
    "T14n0474_001:0527b05": "師子座。其邊菩薩、大弟子，皆不能昇。維摩詰",
    "T14n0474_001:0527b06": "言：「唯，舍利弗！就師子座。」舍利弗言：「族姓子！此",
    "T14n0474_001:0527b07": "座為高廣，吾不能昇。」維摩詰言：「賢者！為須彌",
    "T14n0474_001:0527b08": "燈王如來作禮，然後可坐。」於是，邊菩薩、大弟",
    "T14n0474_001:0527b09": "子，即為須彌燈王如來作禮，便得坐師子座。",
    "T14n0474_001:0527b10": "舍利弗言：「未曾有也。族姓子！如是小室，乃容",
    "T14n0474_001:0527b11": "受此高廣之座，於維耶離城無所罣礙，於佛",
    "T14n0474_001:0527b12": "所止及四天處無所罣礙，於諸國邑、天龍神",
    "T14n0474_001:0527b13": "宮，亦無罣礙。」維摩詰言：「唯然，舍利弗！諸如",
    "T14n0474_001:0527b14": "來、諸菩薩有八不思議門。得知此門者，以",
    "T14n0474_001:0527b15": "須彌之高廣入芥子中，無所增減，因現儀式，",
    "T14n0474_001:0527b16": "使四天王與忉利天，不知誰內我著此，而異",
    "T14n0474_001:0527b17": "人者，見須彌入芥子，是為入不思議壃界之",
    "T14n0474_001:0527b18": "門也。又，舍利弗！立不思議門菩薩者，以四大",
    "T14n0474_001:0527b19": "海水入一毛孔，不嬈魚鼈黿鼉水性之屬，不",
    "T14n0474_001:0527b20": "使龍、鬼神、阿須倫、迦留羅知我何入，因喻儀",
    "T14n0474_001:0527b21": "式，其於眾生無所嬈害。又，舍利弗！於是三千",
    "T14n0474_001:0527b22": "世界，如佛所斷，以右掌排置恒沙佛國，而人",
    "T14n0474_001:0527b23": "不知誰安我往。又引還復故處，都不使人有",
    "T14n0474_001:0527b24": "往來想，因而現儀。又，舍利弗！有無量人生死",
    "T14n0474_001:0527b25": "奉律，立不思議門菩薩者，為奉律人現七夜",
    "T14n0474_001:0527b26": "為劫壽，人信知謂劫過，不知是七夜也。又，舍",
    "T14n0474_001:0527b27": "利弗！立不思議門菩薩者，現諸剎好以為一",
    "T14n0474_001:0527b28": "剎，立一切人置其右掌，順化其意，與遊諸剎，",
    "T14n0474_001:0527b29": "令如日現，不震一國，從是禮事十方諸佛。又",
    "T14n0474_001:0527c01": "令一切人從一毛孔見十方諸日月星像，十",
    "T14n0474_001:0527c02": "方陰冥，皆隨入門，既無所害。又使佛國所有",
    "T14n0474_001:0527c03": "不減，一切曠然，各得修行。又能蹶取下方恒",
    "T14n0474_001:0527c04": "沙等剎，舉置殊異無數佛土，若接頹坎安",
    "T14n0474_001:0527c05": "措地。又立不思議門菩薩者，為一切人故，",
    "T14n0474_001:0527c06": "如佛像色貌立以立之，如緣一覺像色貌立",
    "T14n0474_001:0527c07": "以立之，如弟子像色貌立以立之，或如釋如",
    "T14n0474_001:0527c08": "梵如轉輪王像色貌立以立之。隨十方語言",
    "T14n0474_001:0527c09": "音聲上中下之所願，一切以佛柔軟音響而",
    "T14n0474_001:0527c10": "誘立之。為出佛語無常、苦、空、非身之聲，以如",
    "T14n0474_001:0527c11": "事說諸佛法言出是輩聲。」於是，耆年大迦葉，",
    "T14n0474_001:0527c12": "聞說菩薩不思議門，謂舍利弗言：「譬如，賢者！",
    "T14n0474_001:0527c13": "於凡人前現眾名香，非彼所見，則不能知，為",
    "T14n0474_001:0527c14": "若此也。今諸弟子聞是語者，可一時見不思",
    "T14n0474_001:0527c15": "議作，其誰聞此不思議門，不發無上正真道",
    "T14n0474_001:0527c16": "者！於此，賢者！吾等何為永絕其根，於此大乘，",
    "T14n0474_001:0527c17": "已如敗種。一切弟子聞是說者，當以悲泣曉",
    "T14n0474_001:0527c18": "喻一切三千世界，其諸菩薩可悅預喜，如是",
    "T14n0474_001:0527c19": "說當頂受。若曉了不思議門者，一切魔眾無",
    "T14n0474_001:0527c20": "如之何。」大迦葉說是語時，三萬二千天人皆",
    "T14n0474_001:0527c21": "發無上正真道意。維摩詰報大迦葉言：「唯",
    "T14n0474_001:0527c22": "然，賢者！十方無量無央數魔魔怪，賢者！悉行",
    "T14n0474_001:0527c23": "恐怖。立不思議門菩薩者，常解度人。魔之所",
    "T14n0474_001:0527c24": "為十方無量，或從菩薩求索手足、耳鼻、頭眼、",
    "T14n0474_001:0527c25": "髓腦、血肉、肌體、妻子、男女、眷屬，及求國城、墟",
    "T14n0474_001:0527c26": "聚、財穀、金銀、明月、珠玉、珊瑚、珍寶、衣裘、飲食一",
    "T14n0474_001:0527c27": "切所有，皆從求索。立不思議門菩薩者，能以",
    "T14n0474_001:0527c28": "善權為諸菩薩方便，示現堅固其性。所以者",
    "T14n0474_001:0527c29": "何？菩薩者，當上及不可使凡民逼迫之也。譬",
    "T14n0474_001:0528a01": "如，迦葉！龍象蹴踏，非驢所堪，為若此也。其餘",
    "T14n0474_001:0528a02": "菩薩莫能為。菩薩忍逼猶如此，立不思議",
    "T14n0474_001:0528a03": "門菩薩入權慧力者也。」◎",
    "T14n0474_001:0528a04": "維摩詰經卷上"
}