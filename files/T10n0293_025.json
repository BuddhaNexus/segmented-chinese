{
    "T10n0293_025:0773b09": "大方廣佛華嚴經卷第二十五",
    "T10n0293_025:0773b11": "罽賓國三藏般若奉 詔譯",
    "T10n0293_025:0773b12": "入不思議解脫境界普賢行願品",
    "T10n0293_025:0773b13": "[0773b13] 爾時，夜神告善財言：「善男子！如汝所問，從幾",
    "T10n0293_025:0773b14": "時來發菩提心修菩薩行，如是之義，我承佛",
    "T10n0293_025:0773b15": "力當為汝說。[0773b15] 「善男子！菩薩智輪，寂靜圓滿，",
    "T10n0293_025:0773b16": "遠離一切分別境界；不可以生死妄想之中，",
    "T10n0293_025:0773b17": "長短、染淨、廣狹、多少，如是諸劫，分別顯示開",
    "T10n0293_025:0773b18": "悟眾生。何以故？菩薩智輪，本性清淨，離一切",
    "T10n0293_025:0773b19": "分別網，超一切障礙山，隨所應化而普照故。",
    "T10n0293_025:0773b20": "[0773b20] 「善男子！譬如日輪，體無晝夜，但出時名晝，沒",
    "T10n0293_025:0773b21": "時名夜；菩薩智輪，亦復如是，無有分別，亦無",
    "T10n0293_025:0773b22": "三世，但隨世間及菩薩智輪威德力故，於無",
    "T10n0293_025:0773b23": "別中建立差別教化眾生，言其止住，前劫後",
    "T10n0293_025:0773b24": "劫，染淨多少。[0773b24] 「善男子！譬如日輪，住閻浮空，其",
    "T10n0293_025:0773b25": "影悉現一切淨寶，及以河海、池沼、器物、諸淨水",
    "T10n0293_025:0773b26": "中，一切眾生莫不目見，而彼日輪不來至此；",
    "T10n0293_025:0773b27": "菩薩淨智圓滿日輪，亦復如是，出諸有海，住",
    "T10n0293_025:0773b28": "佛實法寂靜空中，無有所依，但為化度諸",
    "T10n0293_025:0773b29": "眾生故，而於諸趣隨類受生，實不生死，亦無",
    "T10n0293_025:0773c01": "染著，無長短劫諸想分別。何以故？菩薩究竟",
    "T10n0293_025:0773c02": "離心想見一切顛倒，得真寂見見法實性，知",
    "T10n0293_025:0773c03": "諸世間如夢如幻，無我無人，但以大悲大願",
    "T10n0293_025:0773c04": "力故，放無垢光廣大圓滿，現眾生前教化調",
    "T10n0293_025:0773c05": "伏。[0773c05] 「善男子！譬如船師，常以大船於河流中，不",
    "T10n0293_025:0773c06": "依此岸、不著彼岸、不住中流而度眾生，無有",
    "T10n0293_025:0773c07": "休息；菩薩摩訶薩亦復如是，以波羅蜜船於",
    "T10n0293_025:0773c08": "生死流中，不厭生死、不取涅槃、不住中流而",
    "T10n0293_025:0773c09": "度眾生，達於彼岸，無有休息。雖於無量無數",
    "T10n0293_025:0773c10": "劫中，常勤精進，修菩薩行教化眾生，未曾分",
    "T10n0293_025:0773c11": "別劫數長短。[0773c11] 「善男子！如太虛空，一切世界於",
    "T10n0293_025:0773c12": "中成壞而無分別，本性清淨；無染、無亂，無礙、",
    "T10n0293_025:0773c13": "無厭，非長、非短，盡未來劫持一切剎。菩薩摩",
    "T10n0293_025:0773c14": "訶薩亦復如是，以等虛空界廣大深心，起大",
    "T10n0293_025:0773c15": "願風輪，攝諸眾生令離惡道，生諸善趣，悉令",
    "T10n0293_025:0773c16": "安住一切智地，滅諸煩惱生死苦縛，而無憂",
    "T10n0293_025:0773c17": "喜疲厭之心。[0773c17] 「善男子！如幻化人，雖復具足一",
    "T10n0293_025:0773c18": "切色身肢體圓滿，而無入息及以出息、寒",
    "T10n0293_025:0773c19": "熱、飢渴、憂喜、生死十種之事；菩薩摩訶薩亦",
    "T10n0293_025:0773c20": "復如是，以如幻智平等法身，現眾色相，於諸",
    "T10n0293_025:0773c21": "有趣住無量劫教化眾生，於生死中一切境",
    "T10n0293_025:0773c22": "界亦無十事，所謂：無欣、無厭、無愛、無恚、無",
    "T10n0293_025:0773c23": "苦、無樂、無取、無捨、無安、無怖。[0773c23] 「善男子！菩薩",
    "T10n0293_025:0773c24": "智慧雖復如是甚深難測，我當承佛威神之",
    "T10n0293_025:0773c25": "力，為汝解說，令未來世諸菩薩等，滿足種種",
    "T10n0293_025:0773c26": "廣大願門，成就增長種種諸力。",
    "T10n0293_025:0773c27": "[0773c27] 「善男子！乃往古世過世界海極微塵數劫，有",
    "T10n0293_025:0773c28": "世界名寶光明，劫名妙光。於其劫中有一萬",
    "T10n0293_025:0773c29": "佛出興于世：其最初佛，號法輪大聲虛空",
    "T10n0293_025:0774a01": "雲燈王如來、應、正等覺，十號圓滿。彼四天下",
    "T10n0293_025:0774a02": "閻浮提中，有一王都，名一切愛樂寶莊嚴；城",
    "T10n0293_025:0774a03": "東不遠有一大林，名曰妙光；於彼林中有菩",
    "T10n0293_025:0774a04": "提樹，名寶拘蘇摩華雲；於其樹下有師子座，",
    "T10n0293_025:0774a05": "名毘盧遮那摩尼王蓮華藏。時，彼如來於此",
    "T10n0293_025:0774a06": "座上，成阿耨多羅三藐三菩提；滿一百年坐",
    "T10n0293_025:0774a07": "於最勝菩提道場，為諸菩薩、諸天世人、及閻",
    "T10n0293_025:0774a08": "浮提宿植善根已成熟者，演說正法。[0774a08] 「是時，國",
    "T10n0293_025:0774a09": "王名曰勝光；時世人民壽一萬歲，其中多有",
    "T10n0293_025:0774a10": "殺、盜、婬佚、妄言、綺語、離間、&#x9E81;惡、貪、瞋、邪",
    "T10n0293_025:0774a11": "見、不孝父母、不敬沙門、婆羅門等，如是諸惡",
    "T10n0293_025:0774a12": "增長熾盛。時，王為欲調伏彼等惡法眾生，令",
    "T10n0293_025:0774a13": "住十善廣大成就，造立囹圄，枷鎖禁閉，無量",
    "T10n0293_025:0774a14": "眾生於中受苦。王有太子名能勝性，端正殊",
    "T10n0293_025:0774a15": "特，人所喜見，最勝清淨，妙色圓滿，具二十八",
    "T10n0293_025:0774a16": "大人之相。處自宮中，采女圍遶，遙聞獄囚",
    "T10n0293_025:0774a17": "楚毒音聲，心懷傷愍，從宮殿出，入牢獄中，見",
    "T10n0293_025:0774a18": "諸罪人杻械枷鎖，遞相連繫，置幽闇處，或以",
    "T10n0293_025:0774a19": "火炙、或以煙熏、或被榜笞、或遭臏割，裸形亂",
    "T10n0293_025:0774a20": "髮、飢渴羸瘦、筋斷骨現、號叫苦劇；太子見",
    "T10n0293_025:0774a21": "已，心生悲愍，發起利益救護之心，以無畏聲",
    "T10n0293_025:0774a22": "安慰之言：『汝莫憂惱，汝勿愁怖，我當令汝悉",
    "T10n0293_025:0774a23": "得解脫。』便詣王所而白王言：『獄中罪人苦",
    "T10n0293_025:0774a24": "毒難處，願垂寬宥，施以無畏。』[0774a24] 「時，王即集五百",
    "T10n0293_025:0774a25": "大臣，而問之言：『是事云何？』[0774a25] 「諸臣答言：『彼罪人",
    "T10n0293_025:0774a26": "者，私竊官物，謀奪王位，盜入宮闈，罪應刑",
    "T10n0293_025:0774a27": "戮，不宜寬恕以亂王法；有哀救者，罪亦當死。』",
    "T10n0293_025:0774a28": "[0774a28] 「時，彼太子聞是語已，悲心轉切，語大臣言：『如",
    "T10n0293_025:0774a29": "汝所說，但放罪人，所有苦事我悉代受，隨其",
    "T10n0293_025:0774b01": "所應可以治我。我為彼等苦惱繫縛一切眾",
    "T10n0293_025:0774b02": "生，得解脫故，粉身歿命，無所顧惜，要令罪人",
    "T10n0293_025:0774b03": "皆得免離。何以故？若我不救此等眾生令解",
    "T10n0293_025:0774b04": "脫者，云何能救三界牢獄諸苦眾生？一切眾",
    "T10n0293_025:0774b05": "生在三界中，為諸貪愛之所繫縛，入於種種",
    "T10n0293_025:0774b06": "黑闇稠林，愚癡所蔽，貧無功德，墮諸惡趣，身",
    "T10n0293_025:0774b07": "形鄙陋，諸根放逸，其心迷惑，不求出道，失智",
    "T10n0293_025:0774b08": "慧光，樂著三有，斷諸福德，滅諸智慧，種種煩",
    "T10n0293_025:0774b09": "惱濁亂其心，住苦牢獄，入魔&#x7F82;網，生老病死，",
    "T10n0293_025:0774b10": "憂悲惱害。如是諸苦，常所逼迫，我當云何令",
    "T10n0293_025:0774b11": "彼解脫？是故，應捨一切珍財、眷屬、妻子、乃至",
    "T10n0293_025:0774b12": "身命而救拔之，令彼獄囚而得離苦。』[0774b12] 「時，諸大",
    "T10n0293_025:0774b13": "臣聞是語已，共詣王所，悉舉其手高聲唱",
    "T10n0293_025:0774b14": "言：『大王！當知如太子意毀壞王法，禍及萬",
    "T10n0293_025:0774b15": "人，若王愛念不速治責，王之寶祚亦不久",
    "T10n0293_025:0774b16": "立。』王聞此言，赫然大怒，令誅太子及諸罪人。",
    "T10n0293_025:0774b17": "王后聞之，愁憂號哭，毀形降服，塵土坌身，與",
    "T10n0293_025:0774b18": "千采女及諸眷屬，馳詣王所，舉體投地，頂禮",
    "T10n0293_025:0774b19": "王足，俱白王言：『唯願大王，慈恕太子，賜其餘",
    "T10n0293_025:0774b20": "命。』王即迴意，語太子言：『此諸獄囚罪在難",
    "T10n0293_025:0774b21": "赦，故我&#x52C5;汝莫救罪人，若救罪人必當殺",
    "T10n0293_025:0774b22": "汝。』[0774b22] 「爾時，太子為欲開發廣大心故，為欲專求",
    "T10n0293_025:0774b23": "一切智故，為欲利益諸眾生故，為以大悲普",
    "T10n0293_025:0774b24": "救攝故，其心堅固無有退怯。復白王言：『願恕",
    "T10n0293_025:0774b25": "彼罪，身當受戮。』王言：『隨意。』爾時，王后既見太",
    "T10n0293_025:0774b26": "子悲救決定，復白王言：『願聽太子半月行施，",
    "T10n0293_025:0774b27": "恣意修福，然後就戮。』王即聽許。是時，王后、",
    "T10n0293_025:0774b28": "眷屬、妃嬪，蒙王許已，悲喜交集，不自勝任。[0774b28] 「時，",
    "T10n0293_025:0774b29": "都城北有一大園，名曰日光，曾是往古諸仙",
    "T10n0293_025:0774c01": "施場。太子詣彼設大施會，須食與食，須衣",
    "T10n0293_025:0774c02": "與衣，乃至車乘、華鬘、瓔珞、塗香、末香、幢幡、寶",
    "T10n0293_025:0774c03": "蓋、及餘種種寶莊嚴具，隨有所求靡不周給。",
    "T10n0293_025:0774c04": "經半月已，於最後日，國王群臣、后妃采女、長",
    "T10n0293_025:0774c05": "者居士、城邑人眾、及諸外道，悉來集會。時，法",
    "T10n0293_025:0774c06": "輪大聲虛空雲燈王如來，知諸眾生調伏時",
    "T10n0293_025:0774c07": "至，即與大眾詣此施場。所謂：天王圍遶，龍王",
    "T10n0293_025:0774c08": "供養，夜叉王守護，乾闥婆王讚歎，阿脩羅王",
    "T10n0293_025:0774c09": "曲躬頂禮，迦樓羅王以清淨心散諸寶華，緊",
    "T10n0293_025:0774c10": "那羅王歡喜愛敬歌詠勸請，摩&#x777A;羅伽王一心",
    "T10n0293_025:0774c11": "觀察瞻仰尊顏；與此眾俱，入彼大會。[0774c11] 「爾時，太",
    "T10n0293_025:0774c12": "子及諸大眾遙見如來相好端嚴，諸根寂定，",
    "T10n0293_025:0774c13": "如調順象；心無垢濁，如清淨池；威德自在，如",
    "T10n0293_025:0774c14": "大龍王；現大神通，示大自在；種種相好，莊嚴",
    "T10n0293_025:0774c15": "其身；放大光明，普照世界；一切毛孔，出香焰",
    "T10n0293_025:0774c16": "雲，震動十方無量佛剎；出興一切莊嚴具雲，",
    "T10n0293_025:0774c17": "普雨一切諸莊嚴具；以佛威神功德之力，一",
    "T10n0293_025:0774c18": "切眾生見者心淨，增長歡喜，銷滅煩惱。爾時，",
    "T10n0293_025:0774c19": "太子及諸大眾既見如來種種威力，心意清",
    "T10n0293_025:0774c20": "淨，踊躍無量，即於佛前五體投地，頂禮佛",
    "T10n0293_025:0774c21": "足，安施最勝清淨床座，合掌恭敬，而白佛言：",
    "T10n0293_025:0774c22": "『善來世尊！善來善逝！唯願哀愍攝受於我，處",
    "T10n0293_025:0774c23": "于此座。』以佛神力，淨居諸天即變此座為香",
    "T10n0293_025:0774c24": "摩尼寶蓮華藏師子之座，佛坐其上，諸菩薩",
    "T10n0293_025:0774c25": "眾各各就座，周匝圍遶，眷屬莊嚴。時，彼會",
    "T10n0293_025:0774c26": "中一切眾生，因見如來，患苦銷滅，垢障咸",
    "T10n0293_025:0774c27": "除，身器清淨，堪受聖法。[0774c27] 「爾時，能勝性太子",
    "T10n0293_025:0774c28": "見彼人天一切世主、國王、大臣、長者、居士、乃",
    "T10n0293_025:0774c29": "至所有童男、童女、諸外道等，眾會集已，普遍",
    "T10n0293_025:0775a01": "觀察，偏袒右肩，右膝著地，合掌恭敬，一心觀",
    "T10n0293_025:0775a02": "佛，以偈讚曰：",
    "T10n0293_025:0775a03": "「『梵釋八部五通仙，  種種辯才同讚佛，",
    "T10n0293_025:0775a04": "  我以微力今隨讚，  如蜂隨於妙翅飛。",
    "T10n0293_025:0775a05": "  融金色相青蓮眼，  銷殄魔軍過失除，",
    "T10n0293_025:0775a06": "  威儀嚴淨德充盈，  十力智光恒普照。",
    "T10n0293_025:0775a07": "  住真寂樂無明盡，  能除欲醉斷邪因，",
    "T10n0293_025:0775a08": "  截諸愛網利群生，  十力智光恒普照。",
    "T10n0293_025:0775a09": "  日光天子出現時，  雖能與世為明導，",
    "T10n0293_025:0775a10": "  種種惑亂蔽其心，  佛日自他無不照。",
    "T10n0293_025:0775a11": "  雪山住世自在魔，  龍為瓔珞獸皮服，",
    "T10n0293_025:0775a12": "  常為女色之所昏，  十力智光恒普照。",
    "T10n0293_025:0775a13": "  月光天子耀世間，  淨空列宿為嚴飾，",
    "T10n0293_025:0775a14": "  種種惑亂覆其心，  佛月自他無不照。",
    "T10n0293_025:0775a15": "  青蓮華眼那羅延，  除滅脩羅能變化，",
    "T10n0293_025:0775a16": "  隨眠昏醉如胎藏，  十力智光恒普照。",
    "T10n0293_025:0775a17": "  帝釋手執金剛杵，  威德能碎阿脩羅，",
    "T10n0293_025:0775a18": "  常為女色昏醉心，  十力智光恒普照。",
    "T10n0293_025:0775a19": "  力賢三十三天主，  威勢能破脩羅軍，",
    "T10n0293_025:0775a20": "  由昏欲箭中其心，  十力智光恒普照。",
    "T10n0293_025:0775a21": "  犀牛婆藪蟻樓仙，  五通神力無能制，",
    "T10n0293_025:0775a22": "  貪欲愚癡常醉心，  十力智光恒普照。",
    "T10n0293_025:0775a23": "  勝論數論意仙等，  一切外道常所宗，",
    "T10n0293_025:0775a24": "  癡網所纏墜欲泥，  十力智光恒普照。",
    "T10n0293_025:0775a25": "  說四圍陀立世界，  八面四臂勝身天，",
    "T10n0293_025:0775a26": "  種種無明常自昏，  十力智光恒普照。",
    "T10n0293_025:0775a27": "  邪天愛欲無慚恥，  那延好殺無愧心，",
    "T10n0293_025:0775a28": "  鬼母血食害牛羊，  頻那甘酒常昏醉。",
    "T10n0293_025:0775a29": "  唯有如來恒住世，  智眼常明如日光，",
    "T10n0293_025:0775b01": "  眾生癡闇覆其心，  不見善逝常迷沒。",
    "T10n0293_025:0775b02": "  我於善逝非親屬，  於諸異道亦非怨，",
    "T10n0293_025:0775b03": "  異道既非奪我財，  如來亦不與珍寶。",
    "T10n0293_025:0775b04": "  但以世尊清淨語，  決定利益無怨親，",
    "T10n0293_025:0775b05": "  滌除妄垢顯心源，  故我歸依無等者。",
    "T10n0293_025:0775b06": "  能盡未來一切劫，  利安一切諸眾生，",
    "T10n0293_025:0775b07": "  拔苦與樂無懈心，  故我頂禮慈悲者。",
    "T10n0293_025:0775b08": "  瞻&#x89A9;如來寂靜月，  或起深信或生疑，",
    "T10n0293_025:0775b09": "  或敬或慢或懷憂，  究竟皆同解脫果。",
    "T10n0293_025:0775b10": "  佛開廣大青蓮眼，  妙相莊嚴功德身，",
    "T10n0293_025:0775b11": "  人天共讚不能量，  譬若萬流歸大海。",
    "T10n0293_025:0775b12": "  我此舌根少稱讚，  所生微分妙善根，",
    "T10n0293_025:0775b13": "  普施法界諸眾生，  願證法身成正覺。』",
    "T10n0293_025:0775b14": "[0775b14] 「爾時，法輪大聲虛空雲燈王如來，知此太子",
    "T10n0293_025:0775b15": "及彼會中一切眾生，堪受聖化，以圓滿音說",
    "T10n0293_025:0775b16": "修多羅，名普照圓滿因，令諸眾生，隨類各解。",
    "T10n0293_025:0775b17": "時，彼會中有八十那由他眾生，遠塵離垢，於",
    "T10n0293_025:0775b18": "諸法中，得淨法眼；無量那由他眾生，得無學",
    "T10n0293_025:0775b19": "地；十千眾生，住大乘道，入普賢行，成滿大",
    "T10n0293_025:0775b20": "願。是時，十方各百佛剎極微塵數眾生，於大",
    "T10n0293_025:0775b21": "乘中，心得調伏；無量世界種種佛剎一切眾",
    "T10n0293_025:0775b22": "生，免離惡趣；復過算數無量眾生，生於天上；",
    "T10n0293_025:0775b23": "能勝性太子即於此時，得此菩薩普化眾生，",
    "T10n0293_025:0775b24": "令生善根解脫門。",
    "T10n0293_025:0775b25": "[0775b25] 「善男子！爾時太子豈異人乎？我身是也。我因",
    "T10n0293_025:0775b26": "往昔起大悲心，捨身命財一切眷屬，乃至人",
    "T10n0293_025:0775b27": "間安樂壽命，救彼獄中受苦繫縛一切眾生，",
    "T10n0293_025:0775b28": "皆令解脫；開門大施，心無障礙；供養於佛，令",
    "T10n0293_025:0775b29": "生歡喜；發菩提心，得此解脫。善男子！我於爾",
    "T10n0293_025:0775c01": "時，但為利益一切眾生，不著三界心無依止，",
    "T10n0293_025:0775c02": "不求果報無所希望，不貪世間一切名稱，不",
    "T10n0293_025:0775c03": "欲自讚輕毀於他，不戀一切世間財寶，於所",
    "T10n0293_025:0775c04": "行施離有相心，於諸世間種種境界，無所貪",
    "T10n0293_025:0775c05": "染，無所怖畏；但唯愛樂如來境界，淨菩提心，",
    "T10n0293_025:0775c06": "心性堅固猶若金剛，成就眾生勤求匪懈，",
    "T10n0293_025:0775c07": "以大悲力滅眾生苦，以如來力開發內心，觀",
    "T10n0293_025:0775c08": "察菩薩諸清淨行，莊嚴大乘出要之道，常樂",
    "T10n0293_025:0775c09": "觀察一切智門，修諸苦行得此解脫。[0775c09] 「善男子！",
    "T10n0293_025:0775c10": "於意云何？彼時五百大臣，於勝光王作不善",
    "T10n0293_025:0775c11": "語，欲害我者，豈異人乎？今提婆達多等五百",
    "T10n0293_025:0775c12": "徒黨惡比丘是。是諸人等，蒙佛教化調伏成",
    "T10n0293_025:0775c13": "熟，皆已授與阿耨多羅三藐三菩提記，於未",
    "T10n0293_025:0775c14": "來世過須彌山極微塵數劫；爾時，有劫名善",
    "T10n0293_025:0775c15": "光明，世界名寶光，於中成佛。其五百佛次第",
    "T10n0293_025:0775c16": "興世，最初如來，號曰大悲；第二，名饒益一切",
    "T10n0293_025:0775c17": "眾生願月王；第三，名大悲師子；第四，名利益",
    "T10n0293_025:0775c18": "一切世間；乃至最後，名曰醫王。雖彼諸佛大",
    "T10n0293_025:0775c19": "悲平等，然為調伏諸眾生故，種種國土功德",
    "T10n0293_025:0775c20": "莊嚴，種族、父母，受生、誕生，在家、出家，修菩薩",
    "T10n0293_025:0775c21": "道、往詣道場、降伏魔軍、成等正覺、轉正法",
    "T10n0293_025:0775c22": "輪、說修多羅、語言音聲、顯示神通、現大威",
    "T10n0293_025:0775c23": "力、光明眾會、壽命法住、及其名號，各各差",
    "T10n0293_025:0775c24": "別。[0775c24] 「善男子！彼諸罪人我所救者，即拘留孫等",
    "T10n0293_025:0775c25": "賢劫千佛是。爾時，百萬阿僧祇諸大菩薩，見",
    "T10n0293_025:0775c26": "彼如來無邊威力，發阿耨多羅三藐三菩提",
    "T10n0293_025:0775c27": "心者，今於十方一切世界，行菩薩行，修習增",
    "T10n0293_025:0775c28": "長，如是菩薩普化眾生，令生善根解脫者是。",
    "T10n0293_025:0775c29": "時，勝光王，今薩遮尼乾子大論師是。時，王夫",
    "T10n0293_025:0776a01": "人、內宮采女、及諸眷屬，即彼尼乾六萬弟子，",
    "T10n0293_025:0776a02": "與師俱來建大論幢，共佛論議，悉降伏之，",
    "T10n0293_025:0776a03": "與授阿耨多羅三藐三菩提記者是。此諸人",
    "T10n0293_025:0776a04": "等皆當作佛，種種佛剎，種種莊嚴，劫數、名",
    "T10n0293_025:0776a05": "號，各各差別。[0776a05] 「善男子！我於爾時救彼罪人",
    "T10n0293_025:0776a06": "令解脫已，父母聽我捨離國土、妻子、財寶、一",
    "T10n0293_025:0776a07": "切眷屬，於法輪大聲虛空雲燈王如來所，出",
    "T10n0293_025:0776a08": "家學道。於千歲中淨修梵行，即得成就百億",
    "T10n0293_025:0776a09": "三昧門，百億陀羅尼門，百億神通門，百億菩",
    "T10n0293_025:0776a10": "薩大法藏，能生百億求一切智精進門，淨治",
    "T10n0293_025:0776a11": "百億安忍門，增長百億思惟心，成就百億菩",
    "T10n0293_025:0776a12": "薩力，深入百億菩薩種智門，出生百億般若",
    "T10n0293_025:0776a13": "波羅蜜門，得百億十方諸佛現前門，具百億",
    "T10n0293_025:0776a14": "菩薩大願門。成就圓滿如是法已，於念念中",
    "T10n0293_025:0776a15": "十方各照百億佛剎，於念念中十方各遊百",
    "T10n0293_025:0776a16": "億佛剎，於念念中憶念十方一切世界前後",
    "T10n0293_025:0776a17": "際劫百億諸佛，於念念中能知十方一切世",
    "T10n0293_025:0776a18": "界百億諸佛大變化海，於念念中能見十方",
    "T10n0293_025:0776a19": "百億佛剎所有眾生種種趣類，隨業所受，生",
    "T10n0293_025:0776a20": "時、死時，善趣、惡趣，好色、惡色，其諸眾生種種",
    "T10n0293_025:0776a21": "心行、種種欲樂、種種心性、種種根器、種種業",
    "T10n0293_025:0776a22": "習、種種出生、種種相續、種種成就，可調伏",
    "T10n0293_025:0776a23": "時，皆悉明了。[0776a23] 「善男子！我於爾時命終之後，",
    "T10n0293_025:0776a24": "還復於彼閻浮提中，作轉輪王。彼法輪大聲",
    "T10n0293_025:0776a25": "虛空雲燈王如來般涅槃後，次即於此，值",
    "T10n0293_025:0776a26": "虛空高勝吉祥王如來，承事供養令生歡喜；",
    "T10n0293_025:0776a27": "次為帝釋，即此道場，值釋梵主藏王如來，親",
    "T10n0293_025:0776a28": "近供養令生歡喜；次為夜摩天王，即於此界，",
    "T10n0293_025:0776a29": "值大地威德吉祥山如來，親近供養令生歡",
    "T10n0293_025:0776b01": "喜；次為兜率天王，即於此界，值法輪光明大",
    "T10n0293_025:0776b02": "聲王如來，親近供養令生歡喜；次為妙變化",
    "T10n0293_025:0776b03": "天王，即於此界，值虛空智燈王如來，親近",
    "T10n0293_025:0776b04": "供養令生歡喜；次為他化自在天王，即於此",
    "T10n0293_025:0776b05": "界，值無能壞威力幢王如來，親近供養令生",
    "T10n0293_025:0776b06": "歡喜；次為阿脩羅王，即於此界，值一切法",
    "T10n0293_025:0776b07": "音王如來，親近供養令生歡喜；次為大梵",
    "T10n0293_025:0776b08": "天王，即於此界，值普現變化影像法音王如",
    "T10n0293_025:0776b09": "來，親近供養令生歡喜。[0776b09] 「善男子！此寶光明世",
    "T10n0293_025:0776b10": "界妙光劫中，有一萬佛出興于世，我皆親近",
    "T10n0293_025:0776b11": "一一承事，恭敬供養令生歡喜；次復有劫名",
    "T10n0293_025:0776b12": "曰日光，於彼劫中，有十萬佛出興于世，最初",
    "T10n0293_025:0776b13": "如來，名妙相好吉祥山，我時為王，名曰大慧，",
    "T10n0293_025:0776b14": "於彼如來承事供養令生歡喜；次有佛出，名",
    "T10n0293_025:0776b15": "圓滿肩，我為居士，親近供養令生歡喜；次有",
    "T10n0293_025:0776b16": "佛出，名無垢童子，我為輔臣，親近供養令生",
    "T10n0293_025:0776b17": "歡喜；次有佛出，名勇猛持，我為阿脩羅王，親",
    "T10n0293_025:0776b18": "近供養令生歡喜；次有佛出，名為妙光，我為",
    "T10n0293_025:0776b19": "山神，親近供養令生歡喜；次有佛出，名須彌",
    "T10n0293_025:0776b20": "相，我為樹神，親近供養令生歡喜；次有佛",
    "T10n0293_025:0776b21": "出，名離垢臂，我為商主，親近供養令生歡",
    "T10n0293_025:0776b22": "喜；次有佛出，名師子遊步，我為城神，親近",
    "T10n0293_025:0776b23": "供養令生歡喜；次有佛出，名天王寶髻，我",
    "T10n0293_025:0776b24": "為毘沙門天王，親近供養令生歡喜；次有佛",
    "T10n0293_025:0776b25": "出，名法高稱，我為乾闥婆王，親近供養令生",
    "T10n0293_025:0776b26": "歡喜；次有佛出，名普光明冠，我為鳩槃茶王，",
    "T10n0293_025:0776b27": "親近供養令生歡喜。善男子！於彼劫中，此十",
    "T10n0293_025:0776b28": "如來而為上首，如是次第十萬如來皆悉供",
    "T10n0293_025:0776b29": "養。[0776b29] 「善男子！此世界中次復有劫名妙蓮華，",
    "T10n0293_025:0776c01": "有六十億如來出興於世，我常於此受種",
    "T10n0293_025:0776c02": "種身，以種種威儀，往詣於彼一一佛所，親近",
    "T10n0293_025:0776c03": "承事，以種種資具，恭敬供養，令生歡喜，教化",
    "T10n0293_025:0776c04": "調伏無量眾生，令其成熟阿耨多羅三藐三",
    "T10n0293_025:0776c05": "菩提心。我又於彼一一佛所，得種種三昧門，",
    "T10n0293_025:0776c06": "種種陀羅尼門，種種神通門，種種辯才門，種",
    "T10n0293_025:0776c07": "種一切智門，種種法明門，種種智慧門，照種",
    "T10n0293_025:0776c08": "種十方海，入種種佛剎海，見種種諸佛海，顯",
    "T10n0293_025:0776c09": "示甚深，普遍建立，清淨成就，增長廣大；如於",
    "T10n0293_025:0776c10": "此妙蓮華劫中，親近供養爾所諸佛，令生歡",
    "T10n0293_025:0776c11": "喜。於一切處一切世界海極微塵數劫，所有",
    "T10n0293_025:0776c12": "如來出興于世，親近供養令生歡喜；一一如",
    "T10n0293_025:0776c13": "來演說妙法，我皆聽聞，聞已信受，守護憶",
    "T10n0293_025:0776c14": "持，為他廣說，教化成熟一切眾生，亦復如是。",
    "T10n0293_025:0776c15": "如是一切諸如來所，皆悉修習此解脫門，復",
    "T10n0293_025:0776c16": "得無量解脫方便。」[0776c16] 爾時，守護一切眾生大願",
    "T10n0293_025:0776c17": "精進力勇健光明主夜神，欲重宣此解脫門",
    "T10n0293_025:0776c18": "義，即為善財而說偈言：",
    "T10n0293_025:0776c19": "「汝發大心為世日，  問我難思解脫門，",
    "T10n0293_025:0776c20": " 我承佛力為汝說，  汝應一心而諦聽。",
    "T10n0293_025:0776c21": " 往昔無邊廣大劫，  過於剎海極微數，",
    "T10n0293_025:0776c22": " 彼時剎號寶光明，  其中有劫名妙光。",
    "T10n0293_025:0776c23": " 於此妙光大劫中，  一萬如來出興世，",
    "T10n0293_025:0776c24": " 我皆親近而供養，  從其修習此解脫。",
    "T10n0293_025:0776c25": " 時有王都名喜嚴，  縱廣寬平極殊麗，",
    "T10n0293_025:0776c26": " 雜業眾生所居住，  或心清淨或作惡。",
    "T10n0293_025:0776c27": " 彼時有王名勝光，  恒以正法御群生，",
    "T10n0293_025:0776c28": " 太子名為能勝性，  形體端嚴備眾相。",
    "T10n0293_025:0776c29": " 爾時幽繫無量人，  犯王教令當受戮，",
    "T10n0293_025:0777a01": " 太子見已生悲愍，  上啟於王請寬宥。",
    "T10n0293_025:0777a02": " 王集群臣議所應，  咸言太子危王國，",
    "T10n0293_025:0777a03": " 如是罪人應就戮，  如何悉救令除免？",
    "T10n0293_025:0777a04": " 時勝光王語太子：  『汝救彼罪自當受。』",
    "T10n0293_025:0777a05": " 太子哀念情轉深，  誓救眾生無退怯。",
    "T10n0293_025:0777a06": " 時王夫人采女等，  俱來王所白王言：",
    "T10n0293_025:0777a07": "『願放太子半月中，  布施眾生作功德。』",
    "T10n0293_025:0777a08": " 時王聞已即聽許，  設大施會濟貧乏，",
    "T10n0293_025:0777a09": " 一切眾生靡不臻，  隨有所求咸給與。",
    "T10n0293_025:0777a10": " 如是半月日云滿，  太子就戮時將至，",
    "T10n0293_025:0777a11": " 大眾百千萬億人，  同時瞻仰俱號泣。",
    "T10n0293_025:0777a12": " 佛知眾會根將熟，  慈悲來此化群生，",
    "T10n0293_025:0777a13": " 顯現神變大莊嚴，  靡不親近而恭敬。",
    "T10n0293_025:0777a14": " 佛以圓音方便說，  法燈普照修多羅，",
    "T10n0293_025:0777a15": " 無量眾生意調伏，  悉蒙與授菩提記。",
    "T10n0293_025:0777a16": " 太子聞法生歡喜，  發興無上正覺心，",
    "T10n0293_025:0777a17": " 誓願承事於如來，  普為眾生作依處。",
    "T10n0293_025:0777a18": " 自此出家依佛住，  修行一切種智道，",
    "T10n0293_025:0777a19": " 爾時便得此解脫，  大悲廣濟諸群生。",
    "T10n0293_025:0777a20": " 於中住止經劫海，  諦觀諸法真實性，",
    "T10n0293_025:0777a21": " 常於苦海救眾生，  精勤修習菩提道。",
    "T10n0293_025:0777a22": " 劫中所有諸佛現，  悉皆承事無有餘，",
    "T10n0293_025:0777a23": " 咸以清淨信解心，  聽聞持護所說法。",
    "T10n0293_025:0777a24": " 次於佛剎極微數，  無量無邊諸劫海，",
    "T10n0293_025:0777a25": " 所有諸佛現世間，  一一供養皆如是。",
    "T10n0293_025:0777a26": " 我念昔為太子時，  見諸眾生繫囹圄，",
    "T10n0293_025:0777a27": " 誓願捨身而救彼，  因其證此解脫門。",
    "T10n0293_025:0777a28": " 經於佛剎極微數，  廣大劫海常修習，",
    "T10n0293_025:0777a29": " 念念令其得增長，  成就無邊巧方便。",
    "T10n0293_025:0777b01": " 彼中所有諸如來，  我悉得見蒙開悟，",
    "T10n0293_025:0777b02": " 令我增明此解脫，  及以種種方便力。",
    "T10n0293_025:0777b03": " 我於無量千億劫，  學此難思解脫門，",
    "T10n0293_025:0777b04": " 諸佛法海無有邊，  我悉一時能普飲。",
    "T10n0293_025:0777b05": " 十方所有一切剎，  其身普入無所礙，",
    "T10n0293_025:0777b06": " 三世種種國土名，  念念了知皆悉盡。",
    "T10n0293_025:0777b07": " 三世所有諸佛海，  一一明見盡無餘，",
    "T10n0293_025:0777b08": " 亦能示現其身相，  普詣於彼如來所。",
    "T10n0293_025:0777b09": " 復於十方一切剎，  一切諸佛導師前，",
    "T10n0293_025:0777b10": " 普雨一切莊嚴雲，  供養一切無上覺。",
    "T10n0293_025:0777b11": " 復以無邊大問海，  啟請一切諸世尊，",
    "T10n0293_025:0777b12": " 彼佛所興妙法雲，  皆悉受持無忘失。",
    "T10n0293_025:0777b13": " 復於十方無量剎，  一切如來眾會前，",
    "T10n0293_025:0777b14": " 坐於眾妙莊嚴座，  示現種種神通力。",
    "T10n0293_025:0777b15": " 復於十方無量剎，  示現種種諸神變，",
    "T10n0293_025:0777b16": " 一身示現無量身，  無量身中現一身。",
    "T10n0293_025:0777b17": " 復於一一毛孔中，  悉放無數大光明，",
    "T10n0293_025:0777b18": " 各以種種巧方便，  除滅眾生煩惱火。",
    "T10n0293_025:0777b19": " 復於一一毛孔中，  出現無量化身雲，",
    "T10n0293_025:0777b20": " 充滿十方諸世界，  普雨法雨濟群品。",
    "T10n0293_025:0777b21": " 十方一切諸菩薩，  入此難思解脫門，",
    "T10n0293_025:0777b22": " 悉盡未來諸剎劫，  安住修行菩薩行。",
    "T10n0293_025:0777b23": " 隨諸心樂為說法，  令彼皆除邪見網，",
    "T10n0293_025:0777b24": " 示以天道及二乘，  乃至如來一切智。",
    "T10n0293_025:0777b25": " 一切眾生受生處，  示現無邊種種身，",
    "T10n0293_025:0777b26": " 悉同其類現眾像，  普應其心而說法。",
    "T10n0293_025:0777b27": " 若有得此解脫門，  則住無邊功德海，",
    "T10n0293_025:0777b28": " 譬如剎海極微數，  不可思議無有量。",
    "T10n0293_025:0777b29": "[0777b29] 「善男子！我唯知此菩薩普化眾生令生善根",
    "T10n0293_025:0777c01": "解脫門，如諸菩薩摩訶薩，超諸世間，現諸趣",
    "T10n0293_025:0777c02": "身，慧眼明徹，永離癡翳，不住攀緣，無有障",
    "T10n0293_025:0777c03": "礙，了達一切諸法自性，除滅眾生無明黑闇，",
    "T10n0293_025:0777c04": "善能觀察一切諸法，善巧方便微細思惟，得",
    "T10n0293_025:0777c05": "無我智，證無我法，教化調伏一切眾生，恒無",
    "T10n0293_025:0777c06": "休息，心常安住無二法門，於三寶境得不壞",
    "T10n0293_025:0777c07": "信，究竟了知諸行生滅，善說三世清淨實際，",
    "T10n0293_025:0777c08": "普入一切諸言辭海。而我云何能知、能說彼",
    "T10n0293_025:0777c09": "功德海、彼勇猛智、彼心行處、彼三昧境、彼",
    "T10n0293_025:0777c10": "解脫力、彼自在門、彼神通事？善男子！此閻浮",
    "T10n0293_025:0777c11": "提從菩提樹，恒河西北，迦毘羅城，有一園林，",
    "T10n0293_025:0777c12": "名嵐毘尼，彼園有神，名妙威德圓滿愛敬。",
    "T10n0293_025:0777c13": "汝詣彼問菩薩云何修菩薩行？生如來家？為",
    "T10n0293_025:0777c14": "無盡燈，光明照世？盡未來劫，難行能行，而無",
    "T10n0293_025:0777c15": "厭倦？」時，善財童子頭面禮敬彼夜神足，遶無",
    "T10n0293_025:0777c16": "數匝，慇懃瞻仰，一心戀慕，辭退而去。"
}