{
    "X65n1295_034:0686b01": "禪宗頌古聯珠通集卷第三十四",
    "X65n1295_034:0686b02": "宋池州報恩光孝禪寺沙門法應　集",
    "X65n1295_034:0686b03": "元紹興天衣萬壽禪寺沙門普會續集",
    "X65n1295_034:0686b04": "　　祖師機緣",
    "X65n1295_034:0686b05": "六祖下第七世之餘(清源下第六世之餘)",
    "X65n1295_034:0686b06": "【增收】雲門有時云。燈籠是你自己。把鉢盂噇飯底不",
    "X65n1295_034:0686b07": "是你自己。有僧問。飯是自己時如何。師曰。者野",
    "X65n1295_034:0686b08": "狐精。三家村裏漢。師却曰。來來不是你道飯是",
    "X65n1295_034:0686b09": "自己。曰是。師曰。驢年夢見三家村裏漢。　頌曰。",
    "X65n1295_034:0686b10": "終朝噇飯貴工夫。不識燈籠是鉢盂。多少三家村裏",
    "X65n1295_034:0686b11": "漢。忙忙樹上捉鮎魚。(慈受深)。",
    "X65n1295_034:0686b12": "【增收】雲門示眾曰。拆半裂三針筒鼻孔在甚麼處。為",
    "X65n1295_034:0686b13": "我一一拈出來看。自代曰。上中下。　頌曰。",
    "X65n1295_034:0686b14": "昔年曾扣睦州關。負義忘恩當等閑。見說吳音俱變",
    "X65n1295_034:0686b15": "盡。語言渾似廣南蠻。(虗堂愚)。",
    "X65n1295_034:0686b16": "【增收】雲門因僧問。撥塵見佛時如何。師曰。佛亦是塵",
    "X65n1295_034:0686b17": "　卍菴顏為廬山圓通西堂。為眾入室。舉此公",
    "X65n1295_034:0686b18": "案問慈元菴。慈隨聲便喝。以手撥胷曰。佛亦是",
    "X65n1295_034:0686b19": "塵。復頌曰。",
    "X65n1295_034:0686b20": "撥塵見佛。佛亦是塵。問了答了。直下翻身。勸君更盡",
    "X65n1295_034:0686b21": "一杯酒。西出陽關無故人。",
    "X65n1295_034:0686b22": "【增收】雲門因僧問。如何是雲門一路。師曰親。　頌曰。",
    "X65n1295_034:0686b23": "雲門一路親。眼裏不容塵。自從五代干戈後。得見昇",
    "X65n1295_034:0686b24": "平有幾人。(楊無為)。",
    "X65n1295_034:0686c01": "【增收】雲門示眾曰。拄杖子化為龍。吞却乾坤了也。山",
    "X65n1295_034:0686c02": "河大地甚處得來。　頌曰。",
    "X65n1295_034:0686c03": "拄杖子吞乾坤。徒說桃花浪裏奔。燒尾者不在拏雲",
    "X65n1295_034:0686c04": "攫霧。曝腮者何必喪膽忘魂。拈了也聞不聞。直須灑",
    "X65n1295_034:0686c05": "灑落落。休更紛紛紜紜。七十二棒且輕恕。一百五十",
    "X65n1295_034:0686c06": "難放君。(雪竇顯)。",
    "X65n1295_034:0686c07": "養就黃龍變化材。驀然平地一聲雷。比圖對面教人",
    "X65n1295_034:0686c08": "見。吞却乾坤吐出來。(佛鑑懃)。",
    "X65n1295_034:0686c09": "衲僧拄杖子。為龍却不尊。橫拈吞佛祖。倒握撼乾坤。",
    "X65n1295_034:0686c10": "眼裏有睛皮有血。直須一棒一條痕。狸奴白牯休相",
    "X65n1295_034:0686c11": "笑。只今親侍絕兒孫。(投子舒)。",
    "X65n1295_034:0686c12": "【增收】雲門因僧問。久雨不晴時如何。師曰。劄。　頌曰。",
    "X65n1295_034:0686c13": "久雨不晴。雲門道劄。陽嗚奮羽翰。蛟龍縮鱗鬣。為是",
    "X65n1295_034:0686c14": "時節。為是佛法。一箭兩垛謾猜量。眼裏瞳人眉搭颯。",
    "X65n1295_034:0686c15": "(佛智裕)。",
    "X65n1295_034:0686c16": "雲門這一劄。吹毛光透匣。若不是張華。徒勞眼眨眨。",
    "X65n1295_034:0686c17": "(月坡明)。",
    "X65n1295_034:0686c18": "【增收】雲門問僧。近離甚處。曰西禪。師曰。西禪有何言",
    "X65n1295_034:0686c19": "句。僧展兩手。師與一掌。曰某甲話在。師却展兩",
    "X65n1295_034:0686c20": "手。僧無語。師又打。　頌曰。",
    "X65n1295_034:0686c21": "虎頭虎尾一時收。凜凜威風四百州。却問不知何太",
    "X65n1295_034:0686c22": "險。師云。放過一著。(雪竇顯)。",
    "X65n1295_034:0686c23": "將成之山不進一簣。老倒雲門坐而獲利。釣鼇釣鯨",
    "X65n1295_034:0686c24": "手段高。慣曾下海涉波濤。緩放急收自得便。浮家泛",
    "X65n1295_034:0687a01": "宅何飄飄。(月堂昌)。",
    "X65n1295_034:0687a02": "【增收】雲門因僧問。一切智通無障礙時如何。師曰。掃",
    "X65n1295_034:0687a03": "地潑水相公來。　頌曰。",
    "X65n1295_034:0687a04": "掃地潑水相公來。人人明鏡掛高臺。碧油幢下呵呵",
    "X65n1295_034:0687a05": "咲。青眼何妨特地開。(慈受深)。",
    "X65n1295_034:0687a06": "掃地潑水相公來。聲高隘喝綉旗開。天上玉麟來瑞",
    "X65n1295_034:0687a07": "世。堪作人間將相才。(水菴一)。",
    "X65n1295_034:0687a08": "一切智通無障礙。掃地潑水相公來。覿面當機如激",
    "X65n1295_034:0687a09": "電。寒山撫掌咲咍咍。(拙菴光)。",
    "X65n1295_034:0687a10": "雲門因有講僧參。經時乃曰。未到雲門時。恰似",
    "X65n1295_034:0687a11": "初生月。及乎到後。曲彎彎地。師得知乃召問。是",
    "X65n1295_034:0687a12": "你道否。曰是。師曰。甚好。吾問汝作麼生是初生",
    "X65n1295_034:0687a13": "月。僧乃斫額作望月勢。師曰。你如此。已後失却",
    "X65n1295_034:0687a14": "目在。僧經旬日復來。師又問。你還會也未。曰未",
    "X65n1295_034:0687a15": "會。師曰。你問我。僧便問。如何是初生月。師曰。曲",
    "X65n1295_034:0687a16": "彎彎地。僧罔措。後果然失目。　頌曰。",
    "X65n1295_034:0687a17": "雲門新月曲彎彎。管見初明豹一斑。點銕化為金即",
    "X65n1295_034:0687a18": "易。勸人除却是非難。(慈受深)。",
    "X65n1295_034:0687a19": "恰似初生月。兩口無一舌。到了曲彎彎。把火入牛欄。",
    "X65n1295_034:0687a20": "問他以手便斫額。猴黑誰知有猴白。向後失目果然",
    "X65n1295_034:0687a21": "是。要見長人過深水。(月堂昌)。",
    "X65n1295_034:0687a22": "【增收】雲門上堂。因聞鐘聲乃曰。世界與麼廣闊。為甚",
    "X65n1295_034:0687a23": "麼向鐘聲披七條。僧無語。師曰。七里灘頭多蛤",
    "X65n1295_034:0687a24": "子。　頌曰。",
    "X65n1295_034:0687b01": "七條披向鐘聲上。徧界難藏比丘相。若以色見音聲",
    "X65n1295_034:0687b02": "求。迦葉師兄是虗妄。(鼓山珪)。",
    "X65n1295_034:0687b03": "七里灘頭多蛤子。太陽一出口俱開。平生肝膽雖然",
    "X65n1295_034:0687b04": "露。狡鶻何曾逐臭來。(無菴全)。",
    "X65n1295_034:0687b05": "鐘聲披起鬱多羅。信手拈來不在多。堪咲當年明上",
    "X65n1295_034:0687b06": "座。狼忙馳逐太奔波。(率菴琮)。",
    "X65n1295_034:0687b07": "試問鐘聲披七條。輕輕擊著無明發。買來餬餅是謾",
    "X65n1295_034:0687b08": "頭。苦哉觀世音菩薩。(笑菴悟)。",
    "X65n1295_034:0687b09": "會則事同一家。不會萬別千差。不會事同一家。會則",
    "X65n1295_034:0687b10": "萬別千差。(無門開)。",
    "X65n1295_034:0687b11": "【增收】雲門因僧問。如何是祖師西來意。師曰。沒即道。",
    "X65n1295_034:0687b12": "或曰。長連牀上有粥有飯。或曰。山河大地。　頌",
    "X65n1295_034:0687b13": "曰。",
    "X65n1295_034:0687b14": "有時順水流舟去。轉柂看看又逆風。船到岸時人出",
    "X65n1295_034:0687b15": "陸。山重重又水重重。(絕象鑒)。",
    "X65n1295_034:0687b16": "黃金與瓦礫。恣意亂拋擲。高價無人酬。一地成狼籍。",
    "X65n1295_034:0687b17": "(竹屋簡)。",
    "X65n1295_034:0687b18": "【增收】雲門曰。直得乾坤大地無纖毫過患。猶是轉句。",
    "X65n1295_034:0687b19": "不見一色始是半提。更須知有全提時節。　頌",
    "X65n1295_034:0687b20": "曰。",
    "X65n1295_034:0687b21": "百尺竿頭弄嶮。是非海裏橫身。更有全提底時節。只",
    "X65n1295_034:0687b22": "堪惆悵不堪陳。(松源岳)。",
    "X65n1295_034:0687b23": "【增收】雲門因僧問。如何是最初一句。師曰。七九六十",
    "X65n1295_034:0687b24": "三。　頌曰。",
    "X65n1295_034:0687c01": "七九六十三。休云是對談。當機如不薦。更去問瞿曇。",
    "X65n1295_034:0687c02": "(本覺一)。",
    "X65n1295_034:0687c03": "【增收】雲門因僧問。如何是大修行底人。師曰。一榼在",
    "X65n1295_034:0687c04": "手。　頌曰。",
    "X65n1295_034:0687c05": "手中一榼絕痕瑕。道聽途傳轉見賒。作者至今拈不",
    "X65n1295_034:0687c06": "起。依然獨自挈歸家。(大中隆)。",
    "X65n1295_034:0687c07": "【增收】雲門因僧問。如何是沙門行。師曰。會不得。曰為",
    "X65n1295_034:0687c08": "甚麼會不得。師曰。祇守會不得。　頌曰。",
    "X65n1295_034:0687c09": "君問沙門行。沙門行最高。若教人會得。業性卒難逃。",
    "X65n1295_034:0687c10": "(智門祚)。",
    "X65n1295_034:0687c11": "【增收】雲門一日問明教。今日喫得幾箇餬餅。曰五箇。",
    "X65n1295_034:0687c12": "師曰。露柱喫得幾箇。曰請和尚茶堂裏喫茶(或作",
    "X65n1295_034:0687c13": "問直歲)。　頌曰。",
    "X65n1295_034:0687c14": "等閑埀借問端由。不負平生盡吐酬。竭力為人須是",
    "X65n1295_034:0687c15": "徹。方知茶味解人愁。(投子青)。",
    "X65n1295_034:0687c16": "韶陽門下足英明。直歲之才又哲英。雲萃堂前凹凸",
    "X65n1295_034:0687c17": "處。不勞心力一齊平。(正覺逸)。",
    "X65n1295_034:0687c18": "【增收】雲門問僧。江西湖南還聞長觜鳥說禪麼。曰不",
    "X65n1295_034:0687c19": "聞。師拈拄杖曰禪。　頌曰。",
    "X65n1295_034:0687c20": "鴉鳴鴉。鵲鳴鵲。天然自會。不從人學。跛脚阿師。放過",
    "X65n1295_034:0687c21": "一著。拈起拄杖。口邊吹[口*官][口*官]。猶勝鷓鴣啼。三月提壺",
    "X65n1295_034:0687c22": "沽美酒。杜鵑相勉不如歸　□□□。",
    "X65n1295_034:0687c23": "【增收】雲門拈起餬餅曰。我只供養兩浙人。不供養向",
    "X65n1295_034:0687c24": "北人。眾無語。自代曰。天寒日短。兩人共一椀。",
    "X65n1295_034:0688a01": "　頌曰。",
    "X65n1295_034:0688a02": "半在河南半河北。一片虗凝如墨黑。冷地思量愁殺",
    "X65n1295_034:0688a03": "人。叵耐雲門這老賊。(龍華本)。",
    "X65n1295_034:0688a04": "【增收】雲門齋次。拈起匙筯曰。我不供養南僧。只供養",
    "X65n1295_034:0688a05": "北僧。時有僧問。為甚麼不供養南僧。師曰。我要",
    "X65n1295_034:0688a06": "鈍置伊。曰為什麼只供養北僧。師曰。一箭兩垛。",
    "X65n1295_034:0688a07": "有僧拈問。只如前意作麼生。師曰。好即同榮。",
    "X65n1295_034:0688a08": "　頌曰。",
    "X65n1295_034:0688a09": "拈來匙筯普相呈。不供南僧供北僧。換却眼睛曾莫",
    "X65n1295_034:0688a10": "顧。熟謾都為不惺惺。(本覺一)。",
    "X65n1295_034:0688a11": "雲門齋時問僧曰。人喫飯飯喫人。僧無語。師自",
    "X65n1295_034:0688a12": "代曰。謝師答話。　頌曰。",
    "X65n1295_034:0688a13": "老倒雲門強指迷。這僧無語顯全機。勸君不用他尋",
    "X65n1295_034:0688a14": "覔。一飽自然忘百飢。(銕山仁)。",
    "X65n1295_034:0688a15": "【增收】雲門到江州。陳操尚書請齋。纔見便問。儒書中",
    "X65n1295_034:0688a16": "即不問。三乘十二分教自有座主。作麼生是衲",
    "X65n1295_034:0688a17": "僧行脚事。師曰。曾問幾人來。曰即今問上座。師",
    "X65n1295_034:0688a18": "曰。即今且置。作麼生是教意。曰黃卷赤軸。師曰。",
    "X65n1295_034:0688a19": "這箇是文字語言。作麼生是教意。曰口欲談而",
    "X65n1295_034:0688a20": "辭喪。心欲緣而慮忘。師曰。口欲談而辭喪。為對",
    "X65n1295_034:0688a21": "有言。心欲緣而慮亡。為對妄想。作麼生是教意。",
    "X65n1295_034:0688a22": "書無語。師曰。見說尚書看法華經。是否。曰是。師",
    "X65n1295_034:0688a23": "曰。經中道。一切治生產業皆與實相不相違背。",
    "X65n1295_034:0688a24": "且道非非想天有幾人退位。書無語。師曰。尚書",
    "X65n1295_034:0688b01": "且莫草草。三經五論師僧。拋却特入叢林。十年",
    "X65n1295_034:0688b02": "二十年。尚不奈何。尚書又爭得會。書禮拜曰。某",
    "X65n1295_034:0688b03": "甲罪過。　頌曰。",
    "X65n1295_034:0688b04": "作家慣戰不齎糧。奪鼓攙旗勢莫當。虎驟龍驤誰辨",
    "X65n1295_034:0688b05": "的。反思仁義勝剛強。(尼無著總)。",
    "X65n1295_034:0688b06": "【增收】雲門上堂。拈起拄杖曰。凡夫實謂之有。二乘析",
    "X65n1295_034:0688b07": "謂之無。緣覺謂之幻有。菩薩當體即空。衲僧家",
    "X65n1295_034:0688b08": "見拄杖。便喚作拄杖。行但行。坐但坐。不得動著。",
    "X65n1295_034:0688b09": "　頌曰。",
    "X65n1295_034:0688b10": "二乘菩薩何言盡。諸佛凡夫早晚休。世事但將公道",
    "X65n1295_034:0688b11": "斷。人心難似水長流。(鼓山珪)。",
    "X65n1295_034:0688b12": "掣開金殿鎻。撞動玉樓鐘。泣露千般草。吟風一樣松。",
    "X65n1295_034:0688b13": "(徑山杲)。",
    "X65n1295_034:0688b14": "雲門是箇老闍黎。衲僧巴鼻幾時知。拄杖從教不得",
    "X65n1295_034:0688b15": "動。春來未免倒抽枝。(懶菴樞)。",
    "X65n1295_034:0688b16": "膽逐灘灘盡。心隨浪浪飛。舟人報灘盡。心膽一時歸。",
    "X65n1295_034:0688b17": "(孤峯源)。",
    "X65n1295_034:0688b18": "【增收】雲門上堂。光不透脫。有兩般病。一切處不明。面",
    "X65n1295_034:0688b19": "前有物是一。又透得一切法空。隱隱地似有箇",
    "X65n1295_034:0688b20": "物相似。亦是光不透脫。又法身亦有兩般病。得",
    "X65n1295_034:0688b21": "到法身。為法執不忘。己見猶存。坐在法身邊是",
    "X65n1295_034:0688b22": "一。直饒透得法身去。放過即不可。子細檢點將",
    "X65n1295_034:0688b23": "來。有甚麼氣息。亦是病。　頌曰。",
    "X65n1295_034:0688b24": "森羅萬象許崢嶸。透脫無方礙眼睛。掃彼門庭誰有",
    "X65n1295_034:0688c01": "力。隱人胷次自成情。船橫野渡涵秋碧。棹入蘆花照",
    "X65n1295_034:0688c02": "雪明。串錦老漁懷就市。飄飄一葉浪頭行。(天童覺)。",
    "X65n1295_034:0688c03": "雲門示眾曰。讀經千卷紙上語。　頌曰。",
    "X65n1295_034:0688c04": "先天後地本寥廓。撥草尋芳途路樂。不得春風花不",
    "X65n1295_034:0688c05": "開。花開又被風吹落。(或菴體)。",
    "X65n1295_034:0688c06": "【增收】雲門因僧問。達磨面壁意旨如何。師曰。念七○",
    "X65n1295_034:0688c07": "又僧問南泉。達磨面壁。意旨如何。泉曰。天寒無",
    "X65n1295_034:0688c08": "被蓋。　頌曰。",
    "X65n1295_034:0688c09": "一人會上竿。一人會穿井。伎倆雖不同。總是一般病。",
    "X65n1295_034:0688c10": "識得者般病。衲僧鼻孔都穿盡。(慈受深)。",
    "X65n1295_034:0688c11": "雲門念七。開口則失。禿却舌頭。有甚氣息。(東山源)。",
    "X65n1295_034:0688c12": "達磨面壁。雲門念七。兩箇漆桶。多虗少實。明眼衲僧。",
    "X65n1295_034:0688c13": "如何委悉。當知劒去久矣。不用刻舟尋跡。(無相範)。",
    "X65n1295_034:0688c14": "【增收】潭州谷山有緣禪師。(嗣大光)僧問。如何是祖師",
    "X65n1295_034:0688c15": "西來意。師曰。夜半烏兒頭戴雪。天明啞子抱頭",
    "X65n1295_034:0688c16": "歸。　頌曰。",
    "X65n1295_034:0688c17": "瑞靄祥烟鎻玉樓。妙年王子恣優游。琉璃殿上騎金",
    "X65n1295_034:0688c18": "馬。明月堂前輥綉毬。(丹霞淳)。",
    "X65n1295_034:0688c19": "【增收】京兆白雲善藏禪師。(嗣大光)僧問。如何是深深",
    "X65n1295_034:0688c20": "處。師曰。矮子渡深溪。　頌曰。",
    "X65n1295_034:0688c21": "白頭童子智尤長。半夜三更渡渺茫。任運往來無間",
    "X65n1295_034:0688c22": "斷。不消船艇與浮囊。(丹霞淳)。",
    "X65n1295_034:0688c23": "【增收】吉州禾山無殷禪師(嗣九峯)示眾曰。習學謂之",
    "X65n1295_034:0688c24": "聞。絕學謂之隣。過此二者。謂之真過。有僧問。如",
    "X65n1295_034:0689a01": "何是真過。師曰。禾山解打鼓。曰如何是真諦。曰",
    "X65n1295_034:0689a02": "禾山解打鼓。又問。即心即佛則不問。如何是非",
    "X65n1295_034:0689a03": "心非佛。師曰。禾山解打鼓。曰如何是向上事。師",
    "X65n1295_034:0689a04": "曰。禾山解打鼓。　頌曰。",
    "X65n1295_034:0689a05": "布毛拈起費人言。爭似禾山一句傳。打鼓一聲喧宇",
    "X65n1295_034:0689a06": "宙。冰寒千丈忽生蓮。(投子青)。",
    "X65n1295_034:0689a07": "一拽石二搬土。發機須是千鈞弩。象骨老師曾輥毬。",
    "X65n1295_034:0689a08": "爭似禾山解打鼓。報君知莫莽鹵。甜者甜兮苦者苦。",
    "X65n1295_034:0689a09": "(雪竇顯)。",
    "X65n1295_034:0689a10": "一二三四五。禾山解打鼓。觀音妙智力。能救世間苦。",
    "X65n1295_034:0689a11": "(正覺逸)。",
    "X65n1295_034:0689a12": "當陽打動番南鼓。萬象森羅立地聞。不是大家齊則",
    "X65n1295_034:0689a13": "劇。難消白日到黃昏。(雪菴瑾)。",
    "X65n1295_034:0689a14": "草履為冠松作釵。一般瀟灑眼頭乖。清音只在風簷",
    "X65n1295_034:0689a15": "不。終日無人不下堦。(虗堂愚)。",
    "X65n1295_034:0689a16": "禾山解打鼓。大地無寸土。不是邯鄲人。切忌學唐步。",
    "X65n1295_034:0689a17": "(無相範)。",
    "X65n1295_034:0689a18": "【增收】洪州鳳棲山同安常察禪師。(嗣九峯)問僧。眼界",
    "X65n1295_034:0689a19": "無光。如何得見。僧曰。北斗東轉。南斗西移。師曰。",
    "X65n1295_034:0689a20": "夫子入太廟。曰與麼則同安門下道絕人荒去",
    "X65n1295_034:0689a21": "也。師曰。橫抱孾孩擬彰皇簡。　頌曰。",
    "X65n1295_034:0689a22": "新羅[滶士+(十/田)]海。南嶽天台。纖塵不礙。豈涉去來。回頭斂念。",
    "X65n1295_034:0689a23": "解脫門開。反憶善財尋勝友。百城游徧不知回。(雪",
    "X65n1295_034:0689a24": "竇宗)。",
    "X65n1295_034:0689b01": "【增收】同安因僧問。如何是鳳棲家風。師曰。鳳棲無家",
    "X65n1295_034:0689b02": "風。曰既是鳳棲。為什麼却無家風。師曰。不迎賓",
    "X65n1295_034:0689b03": "不待客。曰恁麼即四海參尋當為何事。師曰。盤",
    "X65n1295_034:0689b04": "飣自有傍人施。　頌曰。",
    "X65n1295_034:0689b05": "□世如來一口吞。故山深靜月黃昏。光分頂後千門",
    "X65n1295_034:0689b06": "曉。坐看春回入燒痕。(自得暉)。",
    "X65n1295_034:0689b07": "【增收】同安因僧問。如何是天人師。師曰。頭上角不全。",
    "X65n1295_034:0689b08": "身上毛不出。　頌曰。",
    "X65n1295_034:0689b09": "秘殿重圍曉尚寒。丹墀苔潤未排班。寶香鳳燭烟雲",
    "X65n1295_034:0689b10": "合。寂寂簾埀不露顏。(丹霞淳)。",
    "X65n1295_034:0689b11": "【增收】同安因僧問。新歲方來殘年已去。莫有不受歲",
    "X65n1295_034:0689b12": "者麼。師曰有。曰如何是不受歲者。師曰。作麼生。",
    "X65n1295_034:0689b13": "曰恁麼則不受歲也。師曰。城上已吹新歲角。窓",
    "X65n1295_034:0689b14": "前猶點隔年燈。　頌曰。",
    "X65n1295_034:0689b15": "舊歲新年作問端。同安從此放顢頇。憑仗高樓莫吹",
    "X65n1295_034:0689b16": "笛。大家留取倚闌干。(懶菴樞)。",
    "X65n1295_034:0689b17": "樓上嗚咿角已吹。燈前蝴蝶夢中迷。如今要識不遷",
    "X65n1295_034:0689b18": "義。日出東方夜落西。(無機惠)。",
    "X65n1295_034:0689b19": "【增收】新羅泊巖和尚。(五燈會元作新羅國百巖嗣谷",
    "X65n1295_034:0689b20": "山藏)僧問。如何是禪。師曰。古塚不為家。曰如何",
    "X65n1295_034:0689b21": "是道。師曰。徒勞車馬迹。曰如何是教。師曰。貝葉",
    "X65n1295_034:0689b22": "收不盡。　頌曰。",
    "X65n1295_034:0689b23": "故國清平久有年。白頭猶自戀生緣。牧童却解忘功",
    "X65n1295_034:0689b24": "業。懶放牛兒不把鞭(古塚不為家　丹霞淳)。",
    "X65n1295_034:0689c01": "四十九年成露布。五千餘軸盡言詮。妙明一句威音",
    "X65n1295_034:0689c02": "外。折角泥牛雪裏眠(貝葉收不盡)。",
    "X65n1295_034:0689c03": "貝葉收不盡。一句無私萬法印。千聖滿口不能宣。嶺",
    "X65n1295_034:0689c04": "梅漏泄春光信。(雪竇宗　四)。",
    "X65n1295_034:0689c05": "古塚不為家。漁翁舉棹出蘆花。湛水無風江月逈。長",
    "X65n1295_034:0689c06": "空撒盡暮天霞。",
    "X65n1295_034:0689c07": "不勞車馬迹。文王去後無消息。月華影裏釣魚磯。萬",
    "X65n1295_034:0689c08": "古清風長歷歷。",
    "X65n1295_034:0689c09": "一鏃三關俱透脫。從前汗馬休拈掇。須知舊閣快龍",
    "X65n1295_034:0689c10": "舟。當年曾把錦標奪。",
    "X65n1295_034:0689c11": "【增收】新羅國大嶺禪師(嗣谷山藏)僧問。如何是一切",
    "X65n1295_034:0689c12": "處清淨。師曰。截瓊枝寸寸是寶。析栴檀片片皆",
    "X65n1295_034:0689c13": "香。　頌曰。",
    "X65n1295_034:0689c14": "乾坤盡是黃金國。萬有全彰淨妙身。玉女背風無巧",
    "X65n1295_034:0689c15": "拙。靈苗花秀不知春。(丹霞淳)。",
    "X65n1295_034:0689c16": "【增收】杭州佛日和尚。(嗣雲居)夾山一日大普請。維那",
    "X65n1295_034:0689c17": "請師送茶。師曰。某甲為佛法來。不為送茶來。那",
    "X65n1295_034:0689c18": "云。和尚教上座送茶。師曰。和尚尊命即得。乃將",
    "X65n1295_034:0689c19": "茶去作務處。搖茶碗作聲。夾山回顧。師曰。釅茶",
    "X65n1295_034:0689c20": "三五椀。意在钁頭邊。山曰。缾有傾茶意。籃中幾",
    "X65n1295_034:0689c21": "箇甌。師曰。缾有傾茶意。籃中無一甌。便傾茶行",
    "X65n1295_034:0689c22": "之。時大眾皆舉目。師曰。大眾鶴望。請師一言。山",
    "X65n1295_034:0689c23": "曰。路逢死蛇莫打殺。無底籃子盛將歸。師曰。手",
    "X65n1295_034:0689c24": "執夜明符。幾箇知天曉。山曰。大眾有人。歸去歸",
    "X65n1295_034:0690a01": "去。從此住普請。　頌曰。",
    "X65n1295_034:0690a02": "路逢死蛇莫打殺。無底籃子須颺下。往往事從閑話",
    "X65n1295_034:0690a03": "生。莫將閑話為閑話。(朴翁銛)。",
    "X65n1295_034:0690a04": "檐板漢。沒拘束。餓死首陽山。誓不食周粟。(虗堂愚)。",
    "X65n1295_034:0690a05": "【增收】洪州鳳棲山同安丕禪師。(嗣雲居)僧問。如何是",
    "X65n1295_034:0690a06": "和尚家風。師曰。金雞抱子歸霄漢。玉兔懷兒向",
    "X65n1295_034:0690a07": "紫微。曰忽遇客來。將何祇待。師曰。金果朝來猿",
    "X65n1295_034:0690a08": "去摘。玉花晚後鳳銜歸。　頌曰。",
    "X65n1295_034:0690a09": "日午烟凝山突兀。夜央天淡月嬋娟。混然寂照寒宵",
    "X65n1295_034:0690a10": "永。明暗圓融未兆前。(丹霞淳)。",
    "X65n1295_034:0690a11": "尺素如殘雪。結成雙鯉魚。要知心裏事。看取腹中書。",
    "X65n1295_034:0690a12": "(方菴顯)。",
    "X65n1295_034:0690a13": "白玉階前金鳳舞。黃金殿上玉雞鳴。正中來與兼中",
    "X65n1295_034:0690a14": "到。昨夜雪深月正明。(雪巖欽)。",
    "X65n1295_034:0690a15": "【增收】同安丕因僧問。依經解義三世佛冤。離經一字",
    "X65n1295_034:0690a16": "即同魔說。此理如何。師曰。孤峯逈秀不挂烟蘿。",
    "X65n1295_034:0690a17": "片月行空白雲自異。　頌曰。",
    "X65n1295_034:0690a18": "雲自高飛水自流。海天空闊泳孤舟。夜深不向蘆灣",
    "X65n1295_034:0690a19": "宿。逈出中間與兩頭。(丹霞淳)。",
    "X65n1295_034:0690a20": "【增收】歙州朱谿謙禪師。(嗣雲居)韶國師到參次。聞犬",
    "X65n1295_034:0690a21": "咬靈鼠聲。韶便問。是甚麼聲。師曰。犬咬靈鼠聲。",
    "X65n1295_034:0690a22": "曰既是靈鼠。為甚麼却被犬咬。師曰。咬殺也。曰",
    "X65n1295_034:0690a23": "好箇犬。師便打。曰莫打某甲話頭。師休去。　頌",
    "X65n1295_034:0690a24": "曰。",
    "X65n1295_034:0690b01": "針頭削鐵。佛面刮金。無處若有。出手便驚。(月堂昌)。",
    "X65n1295_034:0690b02": "鼠既不靈。官馬相踏。借使乘風。廝挨廝拶。干戈中立",
    "X65n1295_034:0690b03": "太平基。凜凜嘉聲振蘭若。(佛燈珣)。",
    "X65n1295_034:0690b04": "【增收】朱谿問僧。甚處來。曰廣南來。師曰。彼中還有奇",
    "X65n1295_034:0690b05": "特尊宿麼。曰奇特尊宿並無人說著。只有一人",
    "X65n1295_034:0690b06": "太無慚愧。師曰誰。僧便指師。師曰。果然無慚愧。",
    "X65n1295_034:0690b07": "曰若不是朱谿。時人罔措。師以手掩鼻。僧近前。",
    "X65n1295_034:0690b08": "師便打。曰恰是。師曰。老僧住持事繁。僧拂袖便",
    "X65n1295_034:0690b09": "出。師呵呵大咲曰。盤陀石上藕。　頌曰。",
    "X65n1295_034:0690b10": "亂走到家來。到家便亂走。捉得玉麒麟。咬斷別人手。",
    "X65n1295_034:0690b11": "(月堂昌)。",
    "X65n1295_034:0690b12": "問著奇特尊宿。指出無慚愧漢。力戰當場。彩旗撩亂。",
    "X65n1295_034:0690b13": "頭尾兩全。始終一貫。蟠桃一熟三千年。藕生石上誰",
    "X65n1295_034:0690b14": "親見。(佛燈珣)。",
    "X65n1295_034:0690b15": "撥草瞻風客。機鋒劈箭來。盤陀石上藕。一夜銕花開。",
    "X65n1295_034:0690b16": "(方菴顯)。",
    "X65n1295_034:0690b17": "奇特老尊宿。大無慚愧人。盤陀石上藕。喜見一番新。",
    "X65n1295_034:0690b18": "(石溪月)。",
    "X65n1295_034:0690b19": "【增收】雲居山第二世道簡禪師。(嗣雲居)僧問。孤峯獨",
    "X65n1295_034:0690b20": "宿時如何。師曰。閑著七間僧堂不宿。阿誰教你",
    "X65n1295_034:0690b21": "孤峯獨宿。　頌曰。",
    "X65n1295_034:0690b22": "法爾非修本十成。平常酬答最分明。端然指出長安",
    "X65n1295_034:0690b23": "道。無奈遊人不肯行。(丹霞淳)。",
    "X65n1295_034:0690b24": "豁開萬仞崖。劈面通消息。一條白練飛。界破青山色。",
    "X65n1295_034:0690c01": "(率菴琮)。",
    "X65n1295_034:0690c02": "雲居因僧問。路逢猛虎時如何。師曰。千人萬人",
    "X65n1295_034:0690c03": "不逢。如何却是你逢。　頌曰。",
    "X65n1295_034:0690c04": "不搽紅粉色。不挂綠羅衣。一般閑態度。淡墨畫蛾眉。",
    "X65n1295_034:0690c05": "(率菴琮)。",
    "X65n1295_034:0690c06": "【增收】雲居簡因僧問。如何是朱頂王菩薩。師曰。問這。",
    "X65n1295_034:0690c07": "赤頭漢作麼　高菴悟云。這箇便是超宗越格",
    "X65n1295_034:0690c08": "底事。直是無你會處。須是悟了更能履踐始得。",
    "X65n1295_034:0690c09": "諸人還明得麼。乃頌曰。",
    "X65n1295_034:0690c10": "朱頂王菩薩。元是赤頭漢。驚怪李三黑。一生只賣炭。",
    "X65n1295_034:0690c11": "【增收】廬山歸宗懷禪師。(嗣雲居)因僧問。截水停輪時",
    "X65n1295_034:0690c12": "如何。師曰。磨不轉。　頌曰。",
    "X65n1295_034:0690c13": "千尋竿上反筋斗。大海波心擲釣鈎。大體還他肌骨",
    "X65n1295_034:0690c14": "好。不塗紅粉也風流。(南華昺)。",
    "X65n1295_034:0690c15": "大用縱橫掣電機。爍迦羅眼尚膠黐。迷途夢裏爭唇",
    "X65n1295_034:0690c16": "吻。却憶隨他去一回。(夢菴信)。",
    "X65n1295_034:0690c17": "【增收】新羅雲住和尚(嗣雲居)僧問。如何是諸佛師。師",
    "X65n1295_034:0690c18": "曰。文殊聳耳。　頌曰。",
    "X65n1295_034:0690c19": "無相光中未兆身。清虗渺邈豈為隣。一輪明月當軒",
    "X65n1295_034:0690c20": "照。玉殿蕭蕭不見人。(丹霞淳)。",
    "X65n1295_034:0690c21": "【增收】撫州荷玉山光慧禪師(嗣曹山)僧問。如何是西",
    "X65n1295_034:0690c22": "來的的意。師曰。不禮拜更待何時。　頌曰。",
    "X65n1295_034:0690c23": "虗堂寂寂夜深寒。擕得瑤琴月下彈。不是知音徒側",
    "X65n1295_034:0690c24": "耳。悲風流水豈相干。(丹霞淳)。",
    "X65n1295_034:0691a01": "【增收】衡州常寧縣育王山弘通禪師(嗣曹山)僧問。如",
    "X65n1295_034:0691a02": "何是和尚家風。師曰。渾身不直五分錢。曰太恁",
    "X65n1295_034:0691a03": "貧寒生。師曰。古代如是。曰如何施設。師曰。隨家",
    "X65n1295_034:0691a04": "豐儉。　頌曰。",
    "X65n1295_034:0691a05": "祖代家風沒一文。清貧中更是清貧。著衣喫飯隨豐",
    "X65n1295_034:0691a06": "儉。物物頭頭用最親。(丹霞淳)。",
    "X65n1295_034:0691a07": "【增收】撫州金峯從志禪師。(嗣曹山)拈枕子示僧曰。一",
    "X65n1295_034:0691a08": "切人喚作枕子。金峯道不是。僧曰。未審和尚喚",
    "X65n1295_034:0691a09": "作甚麼。師拈起枕子曰。恁麼則依而行之。師曰。",
    "X65n1295_034:0691a10": "你喚作甚麼。曰枕子。師曰。落在金峯窠裏。　頌",
    "X65n1295_034:0691a11": "曰。",
    "X65n1295_034:0691a12": "天作孽猶可違。自作孽不可逭。(皖山凝)。",
    "X65n1295_034:0691a13": "金峯窠裏絕譊訛。枕子拈來會也麼。回鴈一聲春夢",
    "X65n1295_034:0691a14": "斷。始知身世悟南柯。(方菴顯)。",
    "X65n1295_034:0691a15": "渾崙拈起好風規。石火明明已較遲。不落金峯窠窟",
    "X65n1295_034:0691a16": "裏。會須赤手討便宜。(石溪月)。",
    "X65n1295_034:0691a17": "【增收】金峯因僧問。是身無知如土木瓦石。此意如何。",
    "X65n1295_034:0691a18": "師下禪床扭僧耳朵。僧負痛作聲。師曰。今日始",
    "X65n1295_034:0691a19": "捉著箇無知漢。僧作禮出去。師召闍黎。僧回首。",
    "X65n1295_034:0691a20": "師曰。若到堂中不可舉著。曰何故。師曰。大有人",
    "X65n1295_034:0691a21": "笑金峯老婆心。　頌曰。",
    "X65n1295_034:0691a22": "扁舟劃斷曉江雲。一曲高歌遠送君。驚起灘頭野鴨",
    "X65n1295_034:0691a23": "子。海天飛去不成羣。(西巖惠)。",
    "X65n1295_034:0691a24": "是身土木無知漢。忍痛聲中一皺眉。好是南山射石",
    "X65n1295_034:0691b01": "虎。縱饒沒羽亦徒為。(石溪月)。",
    "X65n1295_034:0691b02": "【增收】金峯於僧堂喫餅次。自拈一枚餅。從上板頭轉",
    "X65n1295_034:0691b03": "一匝。大眾見一時合掌。師曰。縱饒你十分起手。",
    "X65n1295_034:0691b04": "也只得一半。至晚有僧請益云。今日行餅。見僧",
    "X65n1295_034:0691b05": "合掌。和尚道。縱饒十分起手。也只得一半。請和",
    "X65n1295_034:0691b06": "尚全道。師作拈餅勢。復云會麼。曰不會。師曰。金",
    "X65n1295_034:0691b07": "峯也只得一半。　頌曰。",
    "X65n1295_034:0691b08": "金峯餬餅。只許一半。若要完全。後五日看。(方菴顯)。",
    "X65n1295_034:0691b09": "【增收】金峯見駢道者來。擎起經作攬衣勢。以目視之。",
    "X65n1295_034:0691b10": "駢提坐具。以目視師。師曰。一切人道你會禪。曰",
    "X65n1295_034:0691b11": "和尚作麼生。師曰。草賊大敗。　頌曰。",
    "X65n1295_034:0691b12": "龍起滄海。虎出林端。直下來也。急著眼看。(石溪月)。",
    "X65n1295_034:0691b13": "【增收】金峯因僧問。四海晏清時如何。師曰。猶是階下",
    "X65n1295_034:0691b14": "漢。　頌曰。",
    "X65n1295_034:0691b15": "四海烟塵已晏然。當軒皓月照人寒。大功不賜將軍",
    "X65n1295_034:0691b16": "賞。寶馬金鏘頓懶看。(丹霞淳)。",
    "X65n1295_034:0691b17": "【增收】撫州曹山慧霞禪師(嗣曹山)僧問。佛未出時如",
    "X65n1295_034:0691b18": "何。師曰。曹山不如。曰出世後如何。師曰。不如曹",
    "X65n1295_034:0691b19": "山。　頌曰。",
    "X65n1295_034:0691b20": "日隱青山瑞氣高。梧藏丹鳳覷無寥。無端石馬潭中",
    "X65n1295_034:0691b21": "過。驚起泥龍翻海潮。(投子青)。",
    "X65n1295_034:0691b22": "古木靈巢鶴夢迷。崑崙白象倒騎歸。魚鱗水漲舟橫",
    "X65n1295_034:0691b23": "岸。羊角風生花落溪。(湛堂深)。",
    "X65n1295_034:0691b24": "曹山不如。花根本艶。不如曹山。虎體元班。江南地暖。",
    "X65n1295_034:0691c01": "塞北春寒。一把柳絲收不得。和烟搭在玉闌干。(石",
    "X65n1295_034:0691c02": "菴玿)。",
    "X65n1295_034:0691c03": "曹山不如。是馬非驢。不如曹山。虎不食班。龍吟霧起。",
    "X65n1295_034:0691c04": "虎嘯風寒。達觀之士兮一見便見。中下之機兮千山",
    "X65n1295_034:0691c05": "萬山。瘥病不假驢馱藥。延齡何用九還丹。(辛菴儔)。",
    "X65n1295_034:0691c06": "【增收】曹山霞因僧侍立。師曰。道者可煞熱。曰是。師曰。",
    "X65n1295_034:0691c07": "祇如熱向甚處回避。曰向鑊湯爐炭裏回避。師",
    "X65n1295_034:0691c08": "曰。祇如鑊湯爐炭。又作麼生回避。曰眾苦不能",
    "X65n1295_034:0691c09": "到。　頌曰。",
    "X65n1295_034:0691c10": "崑崙片玉火中潤。碧落孤烟水底圜。一念翛然無異",
    "X65n1295_034:0691c11": "色。任從滄海變桑田。(丹霞淳)。",
    "X65n1295_034:0691c12": "眾苦不能到。特地好乾坤。風光都買盡。不費一文錢。",
    "X65n1295_034:0691c13": "(枯禪鏡)。",
    "X65n1295_034:0691c14": "賀家湖上天華寺。一一軒窓面水開。不是閉門防俗",
    "X65n1295_034:0691c15": "客。愛閑能有幾人來。(天目禮)。",
    "X65n1295_034:0691c16": "瞎却頂門三隻眼。鑊湯爐炭裏優游。若言眾苦不能",
    "X65n1295_034:0691c17": "到。端的何曾有地頭。(少室睦)。",
    "X65n1295_034:0691c18": "【增收】瑞州黃檗山慧禪師(嗣踈山)問踈山。剎那便去",
    "X65n1295_034:0691c19": "時如何。山曰。畐塞虗空。汝作麼生去。師曰。畐塞",
    "X65n1295_034:0691c20": "虗空不如不去。山便休去。　頌曰。",
    "X65n1295_034:0691c21": "畐塞虗空。不如不去。前後際斷。今亦無住。倒騎佛殿",
    "X65n1295_034:0691c22": "出三門。却把三門掛露柱。(懶菴需)。",
    "X65n1295_034:0691c23": "【增收】隨州護國守澄禪師。(嗣踈山)因演化大師在湖",
    "X65n1295_034:0691c24": "南報慈。值慈陞堂次。化出問。如何是真如佛性。",
    "X65n1295_034:0692a01": "慈云。誰無。化不契。遂請益師。師曰。汝但問來。化",
    "X65n1295_034:0692a02": "理前問。師曰。誰有。化於言下契悟。乃云。首座或",
    "X65n1295_034:0692a03": "在眾或住持。某甲誓終身相助。後化亦繼師住",
    "X65n1295_034:0692a04": "護國(即護國遠)。　頌曰。",
    "X65n1295_034:0692a05": "誰無誰有句中玄。擊碎重關道宛然。若是子期聽品",
    "X65n1295_034:0692a06": "弄。肯將松韻作秋蟬。(大洪遂)。",
    "X65n1295_034:0692a07": "朝三暮四一何少。暮四朝三何太多。多少未能知數",
    "X65n1295_034:0692a08": "量。有無從此見譊訛。不譊訛。唵蘇嚧悉哩薩婆訶。",
    "X65n1295_034:0692a09": "(佛性泰)。",
    "X65n1295_034:0692a10": "誰無誰有全機道。言下反身不唧[口*留]。直饒未舉已先",
    "X65n1295_034:0692a11": "行。錯認簸箕作熨斗。阿呵呵。若人便解倒騎驢。一生",
    "X65n1295_034:0692a12": "不著隨人後。(秀巖瑞)。",
    "X65n1295_034:0692a13": "【增收】護國澄因僧問。如何是本來心。師曰。犀因翫月",
    "X65n1295_034:0692a14": "紋生角。象被雷驚花入牙。　頌曰。",
    "X65n1295_034:0692a15": "三脚靈龜荒徑走。一枝瑞草亂峯埀。崑崙含玉山光",
    "X65n1295_034:0692a16": "潤。涼兔懷胎月未知。(丹霞淳)。",
    "X65n1295_034:0692a17": "護國澄因僧問。如何是梵音相。師曰。河北驢鳴",
    "X65n1295_034:0692a18": "河南犬吠。　頌曰。",
    "X65n1295_034:0692a19": "目連求佛梵音相。運盡神通不見邊。誰悟驢鳴并犬",
    "X65n1295_034:0692a20": "吠。圓音落落示人天。(大洪遂)。",
    "X65n1295_034:0692a21": "【增收】護國澄因僧問。如何是本來父母。師曰。頭不白",
    "X65n1295_034:0692a22": "者。曰將何奉獻。師曰。殷勤無米飯。堂前不問親。",
    "X65n1295_034:0692a23": "　頌曰。",
    "X65n1295_034:0692a24": "出門徧界無知己。入戶盈眸不見親。虗室夜寒何所",
    "X65n1295_034:0692b01": "有。碧天明月頗為隣。(丹霞淳)。",
    "X65n1295_034:0692b02": "【增收】護國澄因僧問。鶴立枯松時如何。師曰。地下底",
    "X65n1295_034:0692b03": "一場懡[怡台+羅]。問會昌沙汰時。護法善神向甚麼處",
    "X65n1295_034:0692b04": "去。師曰。三門前兩箇一場懡[怡台+羅]。問滴水滴凍時",
    "X65n1295_034:0692b05": "如何。師曰。日出後一場懡[怡台+羅]。　頌曰。",
    "X65n1295_034:0692b06": "鶴立孤松類莫齊。豈同鵞鴨狎羣雞。遼陽化去無踪",
    "X65n1295_034:0692b07": "跡。靈木迢然鳳不棲。(大洪遂)。",
    "X65n1295_034:0692b08": "占寺門前護法神。會昌沙汰鼻頭辛。時來天地皆同",
    "X65n1295_034:0692b09": "力。究竟還他有道君。",
    "X65n1295_034:0692b10": "冰生滴水事清高。日出東方便不牢。溪澗豈能留得",
    "X65n1295_034:0692b11": "住。終歸大海作波濤。",
    "X65n1295_034:0692b12": "壯志稜稜鬢未秋。男兒不患不封侯。反思清白傳家",
    "X65n1295_034:0692b13": "客。洗耳溪頭不飲牛。(天童覺)。",
    "X65n1295_034:0692b14": "【增收】潭州報慈藏嶼禪師(嗣龍牙)僧問。情生智隔想",
    "X65n1295_034:0692b15": "變體殊。祇如情未生時如何。師曰隔。曰情未生",
    "X65n1295_034:0692b16": "時隔箇甚麼。師曰。這箇梢郎子。未遇人在。　頌",
    "X65n1295_034:0692b17": "曰。",
    "X65n1295_034:0692b18": "古人一隔。衲僧命脉。欲識一貫。兩箇五百。(天衣懷)。",
    "X65n1295_034:0692b19": "情未生時隔。金毛多失色。狐狸門外走縱橫。笑殺藂",
    "X65n1295_034:0692b20": "林老禪客。(楊無為)。",
    "X65n1295_034:0692b21": "無情由隔若為通。絲髮之間路萬重。可惜兩頭空走",
    "X65n1295_034:0692b22": "者。不能直下見其宗。(白雲端)。",
    "X65n1295_034:0692b23": "報慈一隔。佛祖命脉。放去收來。聖凡罔測。(開福寧)。",
    "X65n1295_034:0692b24": "【續收】隔。青天無雲轟霹靂。藂林衲子如稻麻。不知幾箇",
    "X65n1295_034:0692c01": "僊陀客。(大中隆)。",
    "X65n1295_034:0692c02": "江南船海南舶。把柂張帆知節拍。隨波逐浪幾時休。",
    "X65n1295_034:0692c03": "撒手到家頭已白。(大洪遂)。",
    "X65n1295_034:0692c04": "隔。穿耳胡僧眼睛黑。東院西邊是趙州。觀音院裏安",
    "X65n1295_034:0692c05": "彌勒。(石門玿)。",
    "X65n1295_034:0692c06": "【增收】襄州萬銅山廣德延禪師(嗣青林虔)僧問。如何",
    "X65n1295_034:0692c07": "是透法身句。師曰。無力登山水。茅戶絕知音。",
    "X65n1295_034:0692c08": "　頌曰。",
    "X65n1295_034:0692c09": "體妙探玄盡涉程。爭如野老異中行。功忘日用平懷",
    "X65n1295_034:0692c10": "穩。免事君王寵辱驚。(丹霞淳)。",
    "X65n1295_034:0692c11": "【增收】襄州石門獻蘊禪師(嗣青林虔)僧問。如何是和",
    "X65n1295_034:0692c12": "尚家風。師曰。物外獨騎千里象萬年松下擊金",
    "X65n1295_034:0692c13": "鐘。　頌曰。",
    "X65n1295_034:0692c14": "夜明簾外月朦朧。騎象翻身擊寶鐘。洪韻上騰三界",
    "X65n1295_034:0692c15": "外。聾夫何事睡猶濃。(丹霞淳)。",
    "X65n1295_034:0692c16": "【增收】袁州木平山善道禪師。(嗣蟠龍文)初參洛浦問。",
    "X65n1295_034:0692c17": "一漚未發已前。如何辨其水脉。浦曰。移舟諳水",
    "X65n1295_034:0692c18": "脉。舉棹別波瀾。師不契。乃參蟠龍。亦如前問。龍",
    "X65n1295_034:0692c19": "曰。移舟不別水。舉棹即迷源。師從此悟入。　頌",
    "X65n1295_034:0692c20": "曰。",
    "X65n1295_034:0692c21": "金烏玉兔兩交馳。照破威音未兆時。若謂青霄別有",
    "X65n1295_034:0692c22": "路。木人依舊皺雙眉。(丹霞淳)。",
    "X65n1295_034:0692c23": "移舟曾不別澄源。舉棹波生豈更堪。要會一漚初未",
    "X65n1295_034:0692c24": "發。木人半夜好同參。(本覺一)。",
    "X65n1295_034:0693a01": "滔滔一脉混常流。纔觸波瀾卒未休。岸闊風清澄皓",
    "X65n1295_034:0693a02": "月。漁翁撥棹宿汀洲。(瞞菴成)。",
    "X65n1295_034:0693a03": "【增收】木平因僧問。如何是西來意。師曰。石羊頭子向",
    "X65n1295_034:0693a04": "東看。　頌曰。",
    "X65n1295_034:0693a05": "木平道高最難過。人問西來意若何。石羊頭子向東",
    "X65n1295_034:0693a06": "望。月明纔上徧山坡。直言不用多疑慮。海澄浪息見",
    "X65n1295_034:0693a07": "森羅。(汾陽昭)。",
    "X65n1295_034:0693a08": "老胡萬里向支那。直至而今不奈何。堪咲牧童誰問",
    "X65n1295_034:0693a09": "路。一聲長笛過前坡。(佛印元)。",
    "X65n1295_034:0693a10": "不勞斤斧。弄巧成拙。壞衲通身。頭髭若雪。著雙破草",
    "X65n1295_034:0693a11": "鞋。踏破澄潭月。祖意石羊頭向東。一漚前事如何說。",
    "X65n1295_034:0693a12": "(法雲秀)。",
    "X65n1295_034:0693a13": "木平本自無斤斧。好肉那堪著灸瘢。直指西來親切",
    "X65n1295_034:0693a14": "意。石羊頭子向東看。(照覺總)。",
    "X65n1295_034:0693a15": "【續收】石羊頭子向東看。大地茫茫被眼謾。月映寒潭清",
    "X65n1295_034:0693a16": "徹底。雲收華岳露巑岏。(野菴璇)。",
    "X65n1295_034:0693a17": "石羊頭子向東看。祖意明明會者難。不惜當陽重指",
    "X65n1295_034:0693a18": "注。今朝九日菊花斑。(此山應)。",
    "X65n1295_034:0693a20": "禪宗頌古聯珠通集卷第三十四"
}