{
    "T02n0100_006:0412a02": "別譯雜阿含經卷第六",
    "T02n0100_006:0412a04": "失譯人名今附秦錄",
    "T02n0100_006:0412a05": "（一〇七）如是我聞：一時，佛在舍衛國祇樹給孤",
    "T02n0100_006:0412a06": "獨園。時，有二天，一名小勝善閉梵，二名小勝",
    "T02n0100_006:0412a07": "光梵，欲來詣佛。時，婆迦梵見此二梵，即問之",
    "T02n0100_006:0412a08": "曰：「欲何所至？」二梵答言：「我等欲往詣世尊所，",
    "T02n0100_006:0412a09": "問訊禮敬」。時，婆迦梵即說偈言：",
    "T02n0100_006:0412a10": "「四梵字鸛雀，　　三梵名為金，",
    "T02n0100_006:0412a11": "　七十二五百，　　名曰為餘毘。",
    "T02n0100_006:0412a12": "　汝觀我金色，　　赫然而明盛，",
    "T02n0100_006:0412a13": "　所有威光明，　　暉光蔽梵天，",
    "T02n0100_006:0412a14": "　云何不觀我，　　乃欲詣佛所？」",
    "T02n0100_006:0412a15": "爾時，二梵以偈答言：",
    "T02n0100_006:0412a16": "「汝今有少光，　　映蔽于梵天，",
    "T02n0100_006:0412a17": "　當知此光色，　　皆有諸過患，",
    "T02n0100_006:0412a18": "　明智得解脫，　　不樂斯光色。」",
    "T02n0100_006:0412a19": "爾時，二梵說是偈已，來詣佛所，頂禮佛足，在",
    "T02n0100_006:0412a20": "一面坐。二梵白佛言：「世尊！我等欲來見佛。時，",
    "T02n0100_006:0412a21": "婆迦梵因問我言：『欲何所至？』我等答言：『欲詣",
    "T02n0100_006:0412a22": "佛所。』時，婆迦梵說此偈言：",
    "T02n0100_006:0412a23": "「『四梵名鸛雀，　　三梵名為金，",
    "T02n0100_006:0412a24": "　　七十二五百，　　名曰為餘毘。",
    "T02n0100_006:0412a25": "　　汝觀我金色，　　赫然大熾盛，",
    "T02n0100_006:0412a26": "　　所有身光明，　　暉光蔽梵天，",
    "T02n0100_006:0412a27": "　　云何不觀我，　　乃欲詣佛所？』",
    "T02n0100_006:0412a28": "「我等即便說偈答言：",
    "T02n0100_006:0412a29": "「『汝今有少光，　　映蔽於梵天，",
    "T02n0100_006:0412b01": "　　當知此光色，　　皆有諸過患，",
    "T02n0100_006:0412b02": "　　智者得解脫，　　不樂斯光色。』」",
    "T02n0100_006:0412b03": "佛言：「梵天！實爾，實爾。彼梵雖復少有光色，映",
    "T02n0100_006:0412b04": "蔽梵天，當知光色皆有過患，智者解了，不應",
    "T02n0100_006:0412b05": "樂此。」佛為二梵種種說法，示教利喜。二梵聞",
    "T02n0100_006:0412b06": "法，歡喜頂禮，還於天宮。",
    "T02n0100_006:0412b07": "（一〇八）如是我聞：一時，佛在舍衛國祇樹給孤",
    "T02n0100_006:0412b08": "獨園。時，婆迦梵生於邪見言：「此處常堅實不",
    "T02n0100_006:0412b09": "壞，不復往來於其生死，若有過此不往來者，",
    "T02n0100_006:0412b10": "無有是處。」爾時，世尊知婆迦梵心之所念，如",
    "T02n0100_006:0412b11": "來爾時譬如壯士屈申臂頃，尋即往彼婆迦",
    "T02n0100_006:0412b12": "梵宮。時，婆迦梵語佛言：「大仙！此處是常",
    "T02n0100_006:0412b13": "堅實不壞，都無往來。若有過此無往來者，",
    "T02n0100_006:0412b14": "無有是處。」佛語梵言：「此處無常，汝今云何",
    "T02n0100_006:0412b15": "橫生常想？此處敗壞，而復橫生不敗壞想。",
    "T02n0100_006:0412b16": "此處不定，橫生定想。此處往來，汝今橫生",
    "T02n0100_006:0412b17": "不往來想。更有勝處，都無往來，汝便橫生",
    "T02n0100_006:0412b18": "更無勝想。」時，婆迦梵即說偈言：",
    "T02n0100_006:0412b19": "「七十二梵作勝福，　　悉皆於此而終沒，",
    "T02n0100_006:0412b20": "　一切諸梵皆知我，　　唯我在此不退沒。」",
    "T02n0100_006:0412b21": "爾時，世尊復說偈言：",
    "T02n0100_006:0412b22": "「汝謂為長壽，　　其實壽短促，",
    "T02n0100_006:0412b23": "　我知汝壽命，　　百千尼羅浮。」",
    "T02n0100_006:0412b24": "時，婆迦梵說偈答曰：",
    "T02n0100_006:0412b25": "「婆伽婆世尊！　　汝智實無盡，",
    "T02n0100_006:0412b26": "　過於生老憂，　　為具眼者說。",
    "T02n0100_006:0412b27": "　我先造何業，　　修何等戒行，",
    "T02n0100_006:0412b28": "　在此梵天上，　　壽命得延長？」",
    "T02n0100_006:0412b29": "爾時，世尊復說偈言：",
    "T02n0100_006:0412c01": "「往昔有群賊，　　劫掠壞聚落，",
    "T02n0100_006:0412c02": "　剝脫繫縛人，　　大取於財物。",
    "T02n0100_006:0412c03": "　汝當於爾時，　　甚有大勇力，",
    "T02n0100_006:0412c04": "　救解於諸人，　　然復不加害。",
    "T02n0100_006:0412c05": "　尋共彼諸人，　　一劫中修善，",
    "T02n0100_006:0412c06": "　慈仁好惠施，　　復能持戒行。",
    "T02n0100_006:0412c07": "　汝於睡及寤，　　宜憶本所行。",
    "T02n0100_006:0412c08": "　又有人乘船，　　於彼恒河中，",
    "T02n0100_006:0412c09": "　惡龍提船人，　　盡欲加毒害，",
    "T02n0100_006:0412c10": "　汝時為神仙，　　救濟於彼命。",
    "T02n0100_006:0412c11": "　此汝昔日時，　　修戒之所致。」",
    "T02n0100_006:0412c12": "時，婆迦梵即說偈言：",
    "T02n0100_006:0412c13": "「汝實能知我，　　壽命之脩短，",
    "T02n0100_006:0412c14": "　更有諸餘事，　　汝亦悉知之。",
    "T02n0100_006:0412c15": "　汝光甚熾盛，　　能蔽於諸梵，",
    "T02n0100_006:0412c16": "　靡所不了達，　　故名婆伽婆。」",
    "T02n0100_006:0412c17": "爾時，世尊為婆迦梵說種種法，示教利喜，尋",
    "T02n0100_006:0412c18": "復於彼沒，還祇洹。",
    "T02n0100_006:0412c19": "（一〇九）如是我聞：一時，佛在舍衛國祇樹給孤",
    "T02n0100_006:0412c20": "獨園。時，有一梵起大邪見，而作是言：「我此處",
    "T02n0100_006:0412c21": "常不見有能生於我宮，況復有能過於我上",
    "T02n0100_006:0412c22": "者？」爾時，世尊入於三昧，從閻浮提沒，現於",
    "T02n0100_006:0412c23": "梵頂虛空中坐。尊者憍陳如以淨天眼觀於",
    "T02n0100_006:0412c24": "世尊為至何處？即知如來在梵頂上虛空中",
    "T02n0100_006:0412c25": "坐。時，憍陳如亦入是定，於此而沒，現梵頂",
    "T02n0100_006:0412c26": "上，處如來下，在於東面。",
    "T02n0100_006:0412c27": "時，尊者摩訶迦葉以淨天眼觀於如來為至",
    "T02n0100_006:0412c28": "何處？尋知世尊在梵頂上，復入此定，於此處",
    "T02n0100_006:0412c29": "沒，在如來下，現梵頂上，在於南面。",
    "T02n0100_006:0413a01": "尊者目連以淨天眼，觀於如來為至何處？尋",
    "T02n0100_006:0413a02": "知世尊在梵頂上，即入是定，於此處沒，現梵",
    "T02n0100_006:0413a03": "頂上，處如來下，現於西面。",
    "T02n0100_006:0413a04": "時，尊者阿那律復以淨天眼觀察如來為至",
    "T02n0100_006:0413a05": "何處？尋知世尊在梵頂上，亦入是定，於此處",
    "T02n0100_006:0413a06": "沒，現梵頂上，處如來下，在於北面。",
    "T02n0100_006:0413a07": "爾時，世尊告梵天言：「汝本所見，為捨已不？」",
    "T02n0100_006:0413a08": "復告梵天：「汝本心念：『我不見有能生我宮者，",
    "T02n0100_006:0413a09": "況能出過？』汝今試觀此等天身，容貌光明，",
    "T02n0100_006:0413a10": "勝汝已不？」時，梵白佛：「唯然！已見。而今見之，",
    "T02n0100_006:0413a11": "斯等光明，昔所不見，而今見之，斯等光明，真",
    "T02n0100_006:0413a12": "為殊勝。自今已後，更不敢言此處常恒無有",
    "T02n0100_006:0413a13": "變易。」佛告梵天：「此處無常，空不自在。」佛為彼",
    "T02n0100_006:0413a14": "梵種種說法，示教利喜，入如是三昧，從彼",
    "T02n0100_006:0413a15": "梵沒，還於祇洹。尊者憍陳如、摩訶迦葉、阿",
    "T02n0100_006:0413a16": "那律等，亦為彼梵種種說法，示教利喜，亦入",
    "T02n0100_006:0413a17": "是定，從彼處沒，還於祇洹；唯尊者大目犍",
    "T02n0100_006:0413a18": "連在彼而坐。爾時，彼梵問目連言：「世尊弟",
    "T02n0100_006:0413a19": "子頗有如汝有大威德、神足者不？」目連答言：",
    "T02n0100_006:0413a20": "「諸餘聲聞亦有如是威德、神足。」尊者目連即",
    "T02n0100_006:0413a21": "說偈言：",
    "T02n0100_006:0413a22": "「牟尼弟子大羅漢，　　有大威德具三明，",
    "T02n0100_006:0413a23": "　得盡諸漏知他心，　　能現神變化群生，",
    "T02n0100_006:0413a24": "　如是聲聞甚眾多，　　是故汝今宜恭敬。」",
    "T02n0100_006:0413a25": "時，尊者目連說是偈已，種種說法，示教利喜，",
    "T02n0100_006:0413a26": "亦入是定，從彼梵沒，還於祇洹。",
    "T02n0100_006:0413a27": "（一一〇）如是我聞：一時，佛在拘尸那竭力士生",
    "T02n0100_006:0413a28": "地，娑羅林中。爾時，如來涅盤時到，告阿難",
    "T02n0100_006:0413a29": "曰：「汝可為我於雙樹間，北首敷座。」於時，阿",
    "T02n0100_006:0413b01": "難受佛勅已，於雙樹間，北首敷座。既敷座已，",
    "T02n0100_006:0413b02": "還至佛所，頂禮佛足，在一面坐。白佛言：「世",
    "T02n0100_006:0413b03": "尊！我於雙樹間，北首敷座，所作已竟。」爾時，世",
    "T02n0100_006:0413b04": "尊即從坐起，往趣雙樹敷上，北首右脇而臥，",
    "T02n0100_006:0413b05": "足足相累，繫心在明，起於念覺，先作涅盤",
    "T02n0100_006:0413b06": "想。爾時，拘尸那竭國有一梵志名須跋陀",
    "T02n0100_006:0413b07": "羅，先住彼國，其年朽邁，一百二十。時，彼國",
    "T02n0100_006:0413b08": "中諸力士輩供養恭敬，尊重讚歎是阿羅",
    "T02n0100_006:0413b09": "漢。時，須跋陀羅傳聞人說婆伽婆於今日夜",
    "T02n0100_006:0413b10": "當入涅盤，作是念言：「我於法中，有所疑惑，",
    "T02n0100_006:0413b11": "唯有瞿曇，必能解釋，決我所疑。」作是念已，即",
    "T02n0100_006:0413b12": "出拘尸那竭，往詣娑羅林。尊者阿難在外經",
    "T02n0100_006:0413b13": "行，時，須跋陀見阿難已，即詣其所，白阿難",
    "T02n0100_006:0413b14": "言：「我聞他說，沙門瞿曇於今日中夜當入無",
    "T02n0100_006:0413b15": "餘涅盤，吾今須見，諮決所疑。」阿難答言：「梵",
    "T02n0100_006:0413b16": "志！佛身疲惓，汝今擾惱。」須跋陀羅白阿難",
    "T02n0100_006:0413b17": "言：「我聞如來今日中夜入無餘涅盤，我昔",
    "T02n0100_006:0413b18": "曾聞宿舊仙言：『若如來、至真、等正覺出現於",
    "T02n0100_006:0413b19": "世，如優曇鉢花，難可值遇。』我有少疑，思得",
    "T02n0100_006:0413b20": "諮決，願聽我見。」如是三請，阿難答言：「莫擾",
    "T02n0100_006:0413b21": "惱佛！」",
    "T02n0100_006:0413b22": "爾時，世尊以淨天耳遙聞阿難遮須跋陀，不",
    "T02n0100_006:0413b23": "聽前進。佛告阿難：「莫遮彼人，聽其前進，隨意",
    "T02n0100_006:0413b24": "問難。」時，須跋陀羅聞佛慈矜，聽令前進，踊躍",
    "T02n0100_006:0413b25": "歡喜，即至佛所，問訊已訖，在一面坐。白佛言：",
    "T02n0100_006:0413b26": "「世尊！我有少疑，聽我問不？」佛言：「恣汝所問。」",
    "T02n0100_006:0413b27": "須跋陀羅既蒙聽許，白佛言：「世尊！外道六師",
    "T02n0100_006:0413b28": "種種異見，富蘭那迦葉、未迦梨俱賒梨子、阿",
    "T02n0100_006:0413b29": "闍耶毘羅坻子、阿闍多翅舍婆羅、迦尼陀迦",
    "T02n0100_006:0413c01": "旃延、尼乾陀闍提子，斯等六師各各自稱已",
    "T02n0100_006:0413c02": "為世尊竟，為實得一切智不？」爾時，世尊即",
    "T02n0100_006:0413c03": "說偈言：",
    "T02n0100_006:0413c04": "「三十一出家，　　爾來過五十，",
    "T02n0100_006:0413c05": "　推求諸善法，　　戒定行明達。",
    "T02n0100_006:0413c06": "　一切諸世間，　　不知實方所，",
    "T02n0100_006:0413c07": "　況知實法者？　　若修八正道，",
    "T02n0100_006:0413c08": "　能獲於初果，　　乃至第四果；",
    "T02n0100_006:0413c09": "　若不修八正，　　初果不可知，",
    "T02n0100_006:0413c10": "　況復第四果？　　我於大眾中，",
    "T02n0100_006:0413c11": "　說法師子吼，　　如此正法外，",
    "T02n0100_006:0413c12": "　亦無有沙門，　　及與婆羅門。」",
    "T02n0100_006:0413c13": "佛說是時，須跋陀羅遠塵離垢，得法眼淨。時，",
    "T02n0100_006:0413c14": "須跋陀羅整欝多羅僧，合掌向佛，白佛言：「世",
    "T02n0100_006:0413c15": "尊！我今已得過三惡道。」時，須跋陀羅白阿難",
    "T02n0100_006:0413c16": "言：「善哉！阿難！汝獲大利，為佛弟子，給侍第一。",
    "T02n0100_006:0413c17": "我於今者，亦得善利，於佛法中，願得出家。」阿",
    "T02n0100_006:0413c18": "難合掌白佛言：「須跋陀羅於佛法中，願樂出",
    "T02n0100_006:0413c19": "家。」爾時，世尊即告須跋陀羅：「善來比丘！」鬚髮",
    "T02n0100_006:0413c20": "自落，法衣著身，即得具戒，得具戒已，即成羅",
    "T02n0100_006:0413c21": "漢。須跋陀羅即作是念：「我今不忍見於世尊",
    "T02n0100_006:0413c22": "入般涅盤，我當先入。」須跋陀羅即時先入",
    "T02n0100_006:0413c23": "涅盤，如來於後亦入涅盤。爾時，眾中有一",
    "T02n0100_006:0413c24": "比丘。而說偈言：",
    "T02n0100_006:0413c25": "「雙樹入涅盤，　　枝條四遍布，",
    "T02n0100_006:0413c26": "　上下而雨花，　　繽紛散佛上。",
    "T02n0100_006:0413c27": "　所以雨花者，　　世尊入涅盤。」",
    "T02n0100_006:0413c28": "釋提桓因復說偈言：",
    "T02n0100_006:0413c29": "「諸行無常，　　是生滅法，　　生滅滅已，",
    "T02n0100_006:0414a01": "　乃名涅盤。」",
    "T02n0100_006:0414a02": "時，梵主天復說偈言：",
    "T02n0100_006:0414a03": "「世間有生類，　　捨身歸終滅，",
    "T02n0100_006:0414a04": "　今者大聖尊，　　具足於十力，",
    "T02n0100_006:0414a05": "　世尊無等倫，　　今入於涅盤。」",
    "T02n0100_006:0414a06": "時，尊者阿那律復說偈言：",
    "T02n0100_006:0414a07": "「法主意止住，　　出入息已斷，",
    "T02n0100_006:0414a08": "　如來所成就，　　行力悉滿足。",
    "T02n0100_006:0414a09": "　今入於涅盤，　　其心無怖畏，",
    "T02n0100_006:0414a10": "　都捨於諸受，　　如油盡燈滅，",
    "T02n0100_006:0414a11": "　滅有入涅盤，　　心意得解脫。」",
    "T02n0100_006:0414a12": "時，眾覩已，身毛皆竪。佛入涅盤始經七日，爾",
    "T02n0100_006:0414a13": "時，阿難闍維如來右遶說偈：",
    "T02n0100_006:0414a14": "「大悲梵世尊！　　體同真淨寶，",
    "T02n0100_006:0414a15": "　有大神通力，　　火出自然身，",
    "T02n0100_006:0414a16": "　千[疊*毛]用纏身，　　內外二不燒。」",
    "T02n0100_006:0414a17": "二誦第一",
    "T02n0100_006:0414a18": "（一一一）佛在王舍城迦蘭陀竹林。爾時，世尊",
    "T02n0100_006:0414a19": "告諸比丘：「汝等皆當勤修善行，漸漸增長，如",
    "T02n0100_006:0414a20": "月初生。」時，有比丘初始受戒，漸修慚愧，善持",
    "T02n0100_006:0414a21": "威儀，往返人間，柔和恭順，不為佷戾，能制身",
    "T02n0100_006:0414a22": "心，如明眼人避深空井，及山峻岸。比丘亦",
    "T02n0100_006:0414a23": "爾，如月初生，漸漸增長，善行日新。佛復告諸",
    "T02n0100_006:0414a24": "比丘：「今此會中，迦葉比丘勤修善行，如月",
    "T02n0100_006:0414a25": "初生，漸漸增長，漸修慚愧，往返人間，能制身",
    "T02n0100_006:0414a26": "心，柔和恭順，終不佷戾，如明眼人能避深",
    "T02n0100_006:0414a27": "井，遠離峻谷，迦葉比丘亦復如是。」佛告比",
    "T02n0100_006:0414a28": "丘：「何等比丘與法相應，堪至諸家？」時，諸比丘",
    "T02n0100_006:0414a29": "白佛言：「世尊！如來則是諸法根本，諸法之導，",
    "T02n0100_006:0414b01": "法所依憑。善哉！世尊！願為我等敷演斯義，我",
    "T02n0100_006:0414b02": "等聞已，至心受持。」佛復告諸比丘：「諦聽！諦聽！",
    "T02n0100_006:0414b03": "至心憶念。若有比丘，無所染著，不愛縛家，不",
    "T02n0100_006:0414b04": "生增減，心無嫌恨，亦不嫉妬。見他利養，心生",
    "T02n0100_006:0414b05": "歡喜。見他施彼，亦不忿恨。於修福者，咸皆隨",
    "T02n0100_006:0414b06": "喜。又不自讚己有德行，諸所言說，恒為一切。",
    "T02n0100_006:0414b07": "見餘比丘，同至他家，終不譏毀，於自他所，心",
    "T02n0100_006:0414b08": "無高下。若諸比丘能修善心，如向所說，乃名",
    "T02n0100_006:0414b09": "隨順，如法周旋，往返人間。」爾時，世尊於虛空",
    "T02n0100_006:0414b10": "中而自運手，告諸比丘：「今我此手，不著於",
    "T02n0100_006:0414b11": "空，不縛於空，無有嫌隙，亦無瞋恚，此手寧",
    "T02n0100_006:0414b12": "有縛著、增減已不？」諸比丘即白佛言：「世尊！",
    "T02n0100_006:0414b13": "此空中手無縛無著，無有增減。」佛告比丘：「如",
    "T02n0100_006:0414b14": "是，如是。若有比丘心無縛著，如空運手，乃",
    "T02n0100_006:0414b15": "可出入，往返諸家，不生增減，不生懊惱，亦不",
    "T02n0100_006:0414b16": "嫉妬。見他利養，心生歡喜。見他布施，不與於",
    "T02n0100_006:0414b17": "己，亦不忿恨。見修福者，普皆隨喜，乃至心無",
    "T02n0100_006:0414b18": "高下。」佛告比丘：「迦葉比丘亦復如是，往返人",
    "T02n0100_006:0414b19": "間，心無縛著，乃至心無高下。」佛復空中第二",
    "T02n0100_006:0414b20": "運手，告諸比丘：「如上所說，乃至迦葉比丘亦",
    "T02n0100_006:0414b21": "復如是。」佛告比丘：「云何比丘出入諸家，為人",
    "T02n0100_006:0414b22": "說法？云何得名清淨說法？云何名為不清淨",
    "T02n0100_006:0414b23": "說？」時，諸比丘白佛言：「世尊！如來則是諸法",
    "T02n0100_006:0414b24": "根本，法之所導，法所依憑。善哉！世尊！願為敷",
    "T02n0100_006:0414b25": "演，我等聞已，至心受持。」佛告諸比丘：「諦聽！",
    "T02n0100_006:0414b26": "諦聽！至心憶念。若有比丘為人說法，作如",
    "T02n0100_006:0414b27": "是念：『我為彼人而說於法，當令彼人信敬於",
    "T02n0100_006:0414b28": "我，能多與我飲食、衣服、病瘦醫藥。』若作是說",
    "T02n0100_006:0414b29": "者，是名不淨。若有比丘為人說法，欲令聽",
    "T02n0100_006:0414c01": "者證解佛法，除現在苦，離諸熱惱，不擇時節，",
    "T02n0100_006:0414c02": "導示善趣，為其顯現，乃至能令知者自知，",
    "T02n0100_006:0414c03": "不從他教，離於生老病死、憂悲苦惱，能令聽",
    "T02n0100_006:0414c04": "者聞其所說，如法修行。為令聽者於長夜中，",
    "T02n0100_006:0414c05": "得法、得義、得利、得安，如是說者，名為清淨慈",
    "T02n0100_006:0414c06": "悲之說。憐愍利益，欲使正法得久住故，如是",
    "T02n0100_006:0414c07": "說法名為清淨。是故比丘應作是念，為人說",
    "T02n0100_006:0414c08": "法，當作是學。第三亦如上所說，迦葉比丘",
    "T02n0100_006:0414c09": "能如是說，為令聽者證解佛法，乃至欲令正",
    "T02n0100_006:0414c10": "法得久住故，憐愍利益，作如是說，是名清淨，",
    "T02n0100_006:0414c11": "稱可佛法。」時，諸比丘聞佛所說，歡喜奉行。",
    "T02n0100_006:0414c12": "（一一二）如是我聞：一時，佛在舍衛國祇樹給孤",
    "T02n0100_006:0414c13": "獨園。爾時，佛告諸比丘：「若有比丘將欲往詣",
    "T02n0100_006:0414c14": "於檀越家，先作是念：『若有所施，當速與我，勿",
    "T02n0100_006:0414c15": "令遲晚，至心施我，莫不至誠，願使多得，勿令",
    "T02n0100_006:0414c16": "寡少。惠我精細，勿得麁澁。』若作是念，決定",
    "T02n0100_006:0414c17": "意者，往檀越家。檀越雖與，不至心施，不恭敬",
    "T02n0100_006:0414c18": "與，雖施飲食，不令豐足，與其麁澁，不與精細，",
    "T02n0100_006:0414c19": "設有施與，遲緩不速。而此比丘，不稱意故，羞",
    "T02n0100_006:0414c20": "恥愁憂，生損減心。而此比丘應作是念：『至檀",
    "T02n0100_006:0414c21": "越舍，彼非己家，云何而得稱遂其心？何故",
    "T02n0100_006:0414c22": "生念，欲令檀越速施不遲，乃至精細，不用麁",
    "T02n0100_006:0414c23": "澁？』若作是念，設無所得，心不悔恨，離於增",
    "T02n0100_006:0414c24": "減，無有怨嫌。設彼檀越少有所施，不至心與，",
    "T02n0100_006:0414c25": "遲晚不速，乃至與麁，不與精細，如是比丘心",
    "T02n0100_006:0414c26": "不嫌恨，亦不愧恥，心無增減。迦葉比丘作如",
    "T02n0100_006:0414c27": "是心，至檀越所，斯非己家，云何而得自稱其",
    "T02n0100_006:0414c28": "意，望彼至心，速施不遲，乃至精細，莫得麁",
    "T02n0100_006:0414c29": "澁？迦葉比丘作如是念，至檀越家，雖不得",
    "T02n0100_006:0415a01": "施，都無慚恥，心不損減。是故比丘，應作是",
    "T02n0100_006:0415a02": "心，至於他家。不應生念，速施於我，乃至精",
    "T02n0100_006:0415a03": "細。是故汝等當作是學，如迦葉比丘往檀越",
    "T02n0100_006:0415a04": "家。」時，諸比丘聞佛所說，歡喜奉行。",
    "T02n0100_006:0415a05": "（一一三）如是我聞：一時，佛在舍衛國祇樹給孤",
    "T02n0100_006:0415a06": "獨園。爾時，尊者摩訶迦葉在彼舍衛舊園林",
    "T02n0100_006:0415a07": "中毘舍佉講堂。時，尊者摩訶迦葉即於其夜，",
    "T02n0100_006:0415a08": "從定而起，從定起已，往詣佛所，頂禮佛足，在",
    "T02n0100_006:0415a09": "一面坐。佛告迦葉：「汝當教授諸比丘等，指導",
    "T02n0100_006:0415a10": "教照禪定之法，為說法要。何以故？我恒教",
    "T02n0100_006:0415a11": "授是比丘等，汝亦應爾。我常為諸比丘說於",
    "T02n0100_006:0415a12": "法要，汝亦應爾。」迦葉白佛：「是諸比丘不能受",
    "T02n0100_006:0415a13": "語，難可教授。」佛告迦葉：「汝於今者，以何因",
    "T02n0100_006:0415a14": "緣，不為說法？」迦葉復白佛言：「今二比丘：一是",
    "T02n0100_006:0415a15": "阿難共行弟子，名曰難荼。二是目連弟子，",
    "T02n0100_006:0415a16": "名阿毘浮。是二弟子互諍勝負，各自稱言：『我",
    "T02n0100_006:0415a17": "知見勝，我所說勝。』互共相引，欲決知見，及以",
    "T02n0100_006:0415a18": "言說：『為我說妙，為汝說妙？為我句義具足，為",
    "T02n0100_006:0415a19": "汝句義具足？』」爾時，阿難侍於世尊，以扇扇佛。",
    "T02n0100_006:0415a20": "爾時，阿難語迦葉言：「止！止！尊者！聽我懺悔，如",
    "T02n0100_006:0415a21": "此比丘，新入佛法，愚無智慧，未有所解。」尊者",
    "T02n0100_006:0415a22": "迦葉語阿難言：「爾止！阿難！汝莫僧中作偏",
    "T02n0100_006:0415a23": "黨語。」爾時，世尊告一比丘：「汝可往喚彼二比",
    "T02n0100_006:0415a24": "丘。」時，彼比丘奉教往喚語二比丘言：「世尊喚",
    "T02n0100_006:0415a25": "汝。」時，二比丘承佛勅命，即往佛所，頂禮佛",
    "T02n0100_006:0415a26": "足，在一面立。爾時，世尊告二比丘：「汝等二",
    "T02n0100_006:0415a27": "人實作是語：『我讀誦多，我所知多，我所說言",
    "T02n0100_006:0415a28": "句偈不闕，欲決勝負。』為有是不？」時，二比丘白",
    "T02n0100_006:0415a29": "佛言：「實爾，世尊。」佛復告言：「汝若解我所說修",
    "T02n0100_006:0415b01": "多羅、祇夜、授記、說偈、優他那、尼他那、伊帝目",
    "T02n0100_006:0415b02": "多伽、本生、毘佛略、未曾有、優波提舍、本事是十",
    "T02n0100_006:0415b03": "二部，汝若讀誦，令通利者，是等經中，為有勝",
    "T02n0100_006:0415b04": "負以不？」時，二比丘白佛言：「世尊！是十二部實",
    "T02n0100_006:0415b05": "無是說。」佛復告二比丘言：「說十二部經，為欲",
    "T02n0100_006:0415b06": "除滅諍訟勝負。汝今云何作如是說？汝等愚",
    "T02n0100_006:0415b07": "人，作如是解，我豈可有如是說耶？若生諍訟，",
    "T02n0100_006:0415b08": "此非佛法，又復不應出家之法。我佛法中，終",
    "T02n0100_006:0415b09": "不如是我勝汝負，乃至我所說法句義具足，",
    "T02n0100_006:0415b10": "汝之所說句義不足。如是諍訟，實非我說。汝",
    "T02n0100_006:0415b11": "二比丘！如斯之事，汝應作不？」時，二比丘即禮",
    "T02n0100_006:0415b12": "佛足，白佛言：「我等聞佛所說，自知有過。實如",
    "T02n0100_006:0415b13": "孾愚，無所知解。作不應作，所作不善，乃共",
    "T02n0100_006:0415b14": "相決種種勝負，實有是過。唯願世尊憐愍我",
    "T02n0100_006:0415b15": "故，聽許懺悔。」佛言：「知汝誠心慇重懺悔，汝實",
    "T02n0100_006:0415b16": "孾愚，無所知解，所作不善，不如佛教，非出",
    "T02n0100_006:0415b17": "家法，乃諍勝負，各云多知，乃至我所言說句",
    "T02n0100_006:0415b18": "義具足，汝不具足。如是勝負，實不應作。吾今",
    "T02n0100_006:0415b19": "受汝誠心懺悔，使汝善法增長，無有退失。何",
    "T02n0100_006:0415b20": "以故？若能至心，實知有罪，然後懺悔，後莫復",
    "T02n0100_006:0415b21": "作。如是懺者，善法增長，無有退失。」諸比丘聞",
    "T02n0100_006:0415b22": "佛所說，歡喜頂禮而去。",
    "T02n0100_006:0415b23": "（一一四）如是我聞：一時，佛在舍衛國祇樹給孤",
    "T02n0100_006:0415b24": "獨園。爾時，尊者摩訶迦葉住舊園林毘舍佉",
    "T02n0100_006:0415b25": "講堂中。時，尊者迦葉於日沒時，從禪定起，往",
    "T02n0100_006:0415b26": "至佛所，禮佛足已，在一面坐。佛告迦葉：「汝",
    "T02n0100_006:0415b27": "可教授諸比丘等，當為說法。所以者何？我恒",
    "T02n0100_006:0415b28": "教授，汝亦應爾。我常為諸比丘說法，汝亦應",
    "T02n0100_006:0415b29": "爾。」迦葉白佛：「是諸比丘，難可教授，不能受",
    "T02n0100_006:0415b30": "語。」佛告迦葉：「汝於今者，見何因緣，而不為",
    "T02n0100_006:0415c01": "說？」迦葉對曰：「若不信者，退失善法，便生懈",
    "T02n0100_006:0415c02": "怠，無有慚愧，愚癡無智，貪著他物，有恚害",
    "T02n0100_006:0415c03": "心，睡蓋所覆，掉動不停，於法疑惑，深著我",
    "T02n0100_006:0415c04": "見，具於煩惱垢污之心，喜瞋失念，無暫定，",
    "T02n0100_006:0415c05": "有如是等種種不善惡法，決定具有。如斯等",
    "T02n0100_006:0415c06": "人，尚無少善，況復增進善法，無有退失？若復",
    "T02n0100_006:0415c07": "有人，具於信心，不退善法，精進不倦，能修慚",
    "T02n0100_006:0415c08": "愧，有智之人，具行善法，無有貪想，遠離瞋",
    "T02n0100_006:0415c09": "嫌，除睡眠蓋，心不掉動，無有疑惑，不著身",
    "T02n0100_006:0415c10": "見，心淨無染，不喜瞋恚，能住心念，具於禪",
    "T02n0100_006:0415c11": "定，善法不退，若有具上種種善法，我尚不",
    "T02n0100_006:0415c12": "說彼人善法停住，況不增長？如斯等人，於日",
    "T02n0100_006:0415c13": "夜中，善法增長。」佛告迦葉：「如是！如是！如汝所",
    "T02n0100_006:0415c14": "說。若不信者，退失善法，乃至如斯等人，尚",
    "T02n0100_006:0415c15": "無少善，況復增長？若復有人，具信心者，不",
    "T02n0100_006:0415c16": "退善法，乃至我尚不說彼人善法停住，況不",
    "T02n0100_006:0415c17": "增長？」時，諸比丘聞佛所說，歡喜奉行。",
    "T02n0100_006:0415c18": "（一一五）如是我聞：一時，佛在舍衛國祇樹給孤",
    "T02n0100_006:0415c19": "獨園。爾時，尊者摩訶迦葉住舊園林毘舍佉",
    "T02n0100_006:0415c20": "講堂。時，尊者迦葉於日沒時，從禪定起，往詣",
    "T02n0100_006:0415c21": "佛所，頂禮佛足，在一面坐。佛告迦葉：「汝可教",
    "T02n0100_006:0415c22": "授諸比丘等，為其說法。所以者何？我常教授，",
    "T02n0100_006:0415c23": "汝亦應爾。我常為彼而說法要，汝亦應爾。」",
    "T02n0100_006:0415c24": "迦葉白佛言：「世尊！是諸比丘不能受語，難可",
    "T02n0100_006:0415c25": "教授。」佛告迦葉：「汝何以故，而不教授，為其",
    "T02n0100_006:0415c26": "說法？」迦葉對曰：「世尊是法根本，是法之導，法",
    "T02n0100_006:0415c27": "所依憑。善哉！世尊，願為敷演，我聞語已，至心",
    "T02n0100_006:0415c28": "受持。」佛告迦葉：「汝今善聽，受持憶念，吾當為",
    "T02n0100_006:0415c29": "汝分別解說。」迦葉白佛：「唯然，世尊，願樂欲聞。」",
    "T02n0100_006:0416a01": "佛告迦葉：「昔有比丘自修阿練若行，讚嘆修",
    "T02n0100_006:0416a02": "阿練若行者，自行乞食，著糞掃衣，讚嘆乞食",
    "T02n0100_006:0416a03": "著、糞掃衣者。少欲知足，常樂空閑寂靜之處，",
    "T02n0100_006:0416a04": "勤修精進，心不馳散，恒樂禪定，自盡諸漏，讚",
    "T02n0100_006:0416a05": "盡漏者。以是之故，一切比丘咸來親近，而",
    "T02n0100_006:0416a06": "問訊之。而此比丘語諸來者：『善來比丘！可",
    "T02n0100_006:0416a07": "就此坐。汝名為何？是誰弟子？履行賢良，應",
    "T02n0100_006:0416a08": "沙門法。夫出家者，宜應如汝，作於沙門。若見",
    "T02n0100_006:0416a09": "汝者，學汝所為，不久必當獲於己利。』新學比",
    "T02n0100_006:0416a10": "丘，覩斯事已，而作是念：『彼有比丘，共相恭",
    "T02n0100_006:0416a11": "敬，我今亦當習學其行，自修阿練若行，讚嘆",
    "T02n0100_006:0416a12": "修阿練若行者，自行乞食，著糞掃衣，讚嘆乞",
    "T02n0100_006:0416a13": "食著糞掃衣者。少欲知足，常樂空閑寂靜之",
    "T02n0100_006:0416a14": "處，勤修精進，心不馳散，恒樂禪定，自盡諸",
    "T02n0100_006:0416a15": "漏，讚盡漏者。以是之故，一切比丘咸來親",
    "T02n0100_006:0416a16": "近，安慰問訊。而此比丘語諸來者：「善來比",
    "T02n0100_006:0416a17": "丘！可就此坐。汝名為何？是誰弟子？履行賢",
    "T02n0100_006:0416a18": "良，應沙門法。出家之人，宜應如汝，作於沙",
    "T02n0100_006:0416a19": "門。若見汝者，學汝所為，不久必當獲己義",
    "T02n0100_006:0416a20": "利。」』諸新學者，若生是念，長夜利益，得義得",
    "T02n0100_006:0416a21": "樂，名自濟拔，能令正法得久住世，是人進",
    "T02n0100_006:0416a22": "趣，終不退沒。」佛告迦葉：「若有比丘生則有",
    "T02n0100_006:0416a23": "福，初始出家，多得利養，衣服、湯藥、床敷、臥",
    "T02n0100_006:0416a24": "具，四事豐饒。復有比丘，見是比丘，親近談",
    "T02n0100_006:0416a25": "語，安慰問訊。時，此比丘語彼比丘：『汝名何",
    "T02n0100_006:0416a26": "等？是誰弟子？生則有福，多得利養，衣服、湯",
    "T02n0100_006:0416a27": "藥、床敷、臥具，四事豐饒。若有比丘親近汝",
    "T02n0100_006:0416a28": "者，四事不乏。』若有新學比丘，覩斯事已，應",
    "T02n0100_006:0416a29": "作是念：『彼有生福比丘，共相恭敬，我今亦當",
    "T02n0100_006:0416b01": "修如是行，衣服、臥具、飲食、湯藥，四事供養，亦",
    "T02n0100_006:0416b02": "常豐饒。』若新學比丘作如是意，學如是事已，",
    "T02n0100_006:0416b03": "是名長夜衰耗，都無利益，及以利樂，非沙門",
    "T02n0100_006:0416b04": "法，受諸苦惱，名自輕毀，梵行不立，沒于淤",
    "T02n0100_006:0416b05": "泥，為惡所欺，具於結使，數受諸有，名生熱",
    "T02n0100_006:0416b06": "惱，獲得苦報，必當受於生老病死。」時，大迦葉",
    "T02n0100_006:0416b07": "及諸比丘聞佛所說，歡喜奉行。",
    "T02n0100_006:0416b08": "（一一六）如是我聞：一時，佛在舍衛國祇樹給孤",
    "T02n0100_006:0416b09": "獨園。爾時，尊者摩訶迦葉住舊園林毘舍佉",
    "T02n0100_006:0416b10": "講堂。時，大迦葉於日沒時，從禪定起，往至佛",
    "T02n0100_006:0416b11": "所，頂禮佛足，却坐一面。爾時，世尊告迦葉",
    "T02n0100_006:0416b12": "言：「汝今朽老，年既衰邁，著此商那糞掃納",
    "T02n0100_006:0416b13": "衣，垢膩厚重，汝今還可詣於僧中，食於僧食，",
    "T02n0100_006:0416b14": "檀越施衣，裁割壞色，而以著之。」迦葉白佛言：",
    "T02n0100_006:0416b15": "「世尊！而此納衣是我久服，我亦讚嘆著納",
    "T02n0100_006:0416b16": "衣者，云何可捨？」佛告迦葉：「汝見著納衣者，",
    "T02n0100_006:0416b17": "有何義利？長夜服翫，自行阿練若行，讚嘆阿",
    "T02n0100_006:0416b18": "練若行者，自行乞食，讚歎乞食者。」迦葉白佛",
    "T02n0100_006:0416b19": "言：「世尊！我見納衣者有二種利：於現在世",
    "T02n0100_006:0416b20": "安樂而住；未來之世，為諸比丘作照明法，為",
    "T02n0100_006:0416b21": "後世人之所習學。後世人輩，當發是意：『昔佛",
    "T02n0100_006:0416b22": "在世，大德比丘，久修梵行，善樂佛法，深達",
    "T02n0100_006:0416b23": "法式，少欲知足。自行阿練若行，讚嘆阿練",
    "T02n0100_006:0416b24": "若行者。著糞掃衣，讚歎著彼糞掃衣者。次",
    "T02n0100_006:0416b25": "行乞食，讚嘆乞食者。』未來世人多生此心，欣",
    "T02n0100_006:0416b26": "慕斯法，為作救拔，義利安樂。」佛讚迦葉：「善",
    "T02n0100_006:0416b27": "哉！善哉！汝若如是，於長夜中，憐愍世間，利",
    "T02n0100_006:0416b28": "益弘多，為作救濟，義利安樂。若有沙門及",
    "T02n0100_006:0416b29": "婆羅門毀頭陀者，是等即為毀呰於我。若有",
    "T02n0100_006:0416c01": "讚嘆頭陀功德，是等即為讚嘆於我。所以者",
    "T02n0100_006:0416c02": "何？我以種種因緣，無數方便，讚嘆頭陀所得",
    "T02n0100_006:0416c03": "功德，安立頭陀，讚嘆頭陀，諸行中勝。汝從今",
    "T02n0100_006:0416c04": "日已後，常應自行阿練若行，讚嘆能行阿練",
    "T02n0100_006:0416c05": "若行者。」時，大迦葉及諸比丘聞佛所說，歡喜",
    "T02n0100_006:0416c06": "奉行。",
    "T02n0100_006:0416c07": "（一一七）如是我聞：一時，佛在舍衛國祇樹給孤",
    "T02n0100_006:0416c08": "獨園。爾時，尊者摩訶迦葉在於邊遠，草敷而",
    "T02n0100_006:0416c09": "住，衣被弊壞，染色變脫，鬚髮亦長，來詣佛",
    "T02n0100_006:0416c10": "所。爾時，世尊大眾圍遶，而為說法。時，諸比",
    "T02n0100_006:0416c11": "丘見迦葉已，皆生是念：「彼尊者不知出家",
    "T02n0100_006:0416c12": "所有威儀，衣色變穢，鬚髮亦長，威儀不",
    "T02n0100_006:0416c13": "具。」爾時，世尊知諸比丘心之所念，為欲令",
    "T02n0100_006:0416c14": "彼生欽尚故，遙見迦葉，即語之言：「善來迦",
    "T02n0100_006:0416c15": "葉！」尋分半座，命令共坐，我當思惟：「汝先出",
    "T02n0100_006:0416c16": "家，我後出家，是故命汝，與爾分座。」摩訶迦",
    "T02n0100_006:0416c17": "葉聞斯教已，即懷惶悚，便起合掌，頂禮佛",
    "T02n0100_006:0416c18": "足，白佛言：「世尊是我大師，我是弟子，云何",
    "T02n0100_006:0416c19": "與師同共同坐？」第二第三，亦作是言。佛告迦",
    "T02n0100_006:0416c20": "葉：「實如汝言，我是汝師，汝是弟子。」即命迦",
    "T02n0100_006:0416c21": "葉：「汝可於彼所應坐處，於中而坐。」時，尊者迦",
    "T02n0100_006:0416c22": "葉即奉佛教，敷座而坐。爾時，世尊為欲令",
    "T02n0100_006:0416c23": "彼諸比丘等，益增厭惡，自呵責故，為欲讚歎",
    "T02n0100_006:0416c24": "摩訶迦葉功德尊重與佛齊故，告諸比丘：「我",
    "T02n0100_006:0416c25": "修離欲之定，入于初禪，作意思惟，迦葉比丘",
    "T02n0100_006:0416c26": "亦欲離惡不善，有覺有觀，入于初禪，亦復晝",
    "T02n0100_006:0416c27": "夜，欲入初禪；二禪、三禪，及第四禪，亦復如是。",
    "T02n0100_006:0416c28": "我若發心欲入慈心、無嫌怨心、無惱心、遍廣",
    "T02n0100_006:0416c29": "心、善修無量，於其東方，作如是心，南西北",
    "T02n0100_006:0417a01": "方，四維上下，亦作是心，我於晝夜，欲修是",
    "T02n0100_006:0417a02": "心。摩訶迦葉，亦復如是，欲入慈心、無嫌怨",
    "T02n0100_006:0417a03": "心、無惱心、遍廣心、善修無量，於其東方，作",
    "T02n0100_006:0417a04": "如是心，南西北方，四維上下，亦作是心。我若",
    "T02n0100_006:0417a05": "修於悲喜捨心，我於晝夜，常入此心。摩訶迦",
    "T02n0100_006:0417a06": "葉亦復如是，於晝夜中，常入此心。我欲滅",
    "T02n0100_006:0417a07": "除惱壞，却於色想，除若干想，入無邊虛空，",
    "T02n0100_006:0417a08": "亦欲晝夜常入此定，識處不用處，非想非非",
    "T02n0100_006:0417a09": "想處，亦復如是。我亦欲入神通等定，能以一",
    "T02n0100_006:0417a10": "身作無量身，以無量身還作一身。我欲觀",
    "T02n0100_006:0417a11": "察諸方上下，入于石壁，無有障礙，猶如虛空，",
    "T02n0100_006:0417a12": "坐臥空中，如彼鴈王，履地如水，履水如地，身",
    "T02n0100_006:0417a13": "至梵天，手捫日月。若我晝夜欲修是定，迦葉",
    "T02n0100_006:0417a14": "比丘，亦復如是，欲入於彼神通等定，能以一",
    "T02n0100_006:0417a15": "身作無量身，以無量身還為一身，觀察四方，",
    "T02n0100_006:0417a16": "四維上下，能以此身入于石壁，無有障閡，",
    "T02n0100_006:0417a17": "猶如虛空，坐臥空中，如彼鴈王，履地如水，履",
    "T02n0100_006:0417a18": "水如地，身至梵天，手捫日月，亦欲晝夜常入",
    "T02n0100_006:0417a19": "此定。天眼、天耳，及他心智、宿命、漏盡，亦復如",
    "T02n0100_006:0417a20": "是。」爾時，世尊於彼無量大眾之中，稱讚迦葉",
    "T02n0100_006:0417a21": "功德，尊重如是，種種與己齊等。時，諸比丘聞",
    "T02n0100_006:0417a22": "佛所說，歡喜奉行。",
    "T02n0100_006:0417a23": "（一一八）如是我聞：一時，佛在王舍城，耆闍崛",
    "T02n0100_006:0417a24": "山迦蘭陀竹林。爾時，尊者摩訶迦葉、尊者阿",
    "T02n0100_006:0417a25": "難在耆闍崛山中。于時阿難食時已到，語尊",
    "T02n0100_006:0417a26": "者摩訶迦葉言：「大德！食時已到，可共乞食。」於",
    "T02n0100_006:0417a27": "是摩訶迦葉著衣持鉢，與阿難出耆闍崛山，",
    "T02n0100_006:0417a28": "入王舍城乞食。阿難語摩訶迦葉言：「日時猶",
    "T02n0100_006:0417a29": "早，我欲至彼比丘尼精舍，觀諸比丘尼等所",
    "T02n0100_006:0417b01": "行法式。」迦葉答言：「可爾。」即時共詣比丘尼精",
    "T02n0100_006:0417b02": "舍。爾時，諸比丘尼遙見二尊者來，即敷床座。",
    "T02n0100_006:0417b03": "既敷座已，白二尊者：「可就此坐。」時，二尊者即",
    "T02n0100_006:0417b04": "就其坐。諸比丘尼既見坐已，稽首禮足，在一",
    "T02n0100_006:0417b05": "面立。爾時，摩訶迦葉為比丘尼種種說法，示",
    "T02n0100_006:0417b06": "教利喜。於彼眾中，有比丘尼名偷羅難陀，聞",
    "T02n0100_006:0417b07": "說法要，心不甘樂，即出惡言：「今者云何長老",
    "T02n0100_006:0417b08": "迦葉在阿難前為比丘尼而說法要？如賣針",
    "T02n0100_006:0417b09": "人，至針師門，求欲賣針，終不可售。今者迦",
    "T02n0100_006:0417b10": "葉，亦復如是，云何乃在阿難前而說於法？」作",
    "T02n0100_006:0417b11": "是語已，嘿然而住。時，摩訶迦葉以淨天耳聞",
    "T02n0100_006:0417b12": "其所言，語長老阿難：「汝見是偷羅難陀比丘",
    "T02n0100_006:0417b13": "尼心不喜樂悅心，出麁言不？」是時阿難語迦",
    "T02n0100_006:0417b14": "葉言：「彼說何事？」迦葉答言：「彼作是說：『云何迦",
    "T02n0100_006:0417b15": "葉在阿難比提醯子牟尼之前而說法要？",
    "T02n0100_006:0417b16": "以汝同彼針師之子，以我名為賣針之人。』」尊",
    "T02n0100_006:0417b17": "者阿難語迦葉言：「止！止！尊者！孾愚少智，不",
    "T02n0100_006:0417b18": "足具責，唯願大德聽其懺悔。」迦葉即語長老",
    "T02n0100_006:0417b19": "阿難言：「如來、世尊、多陀阿伽度、阿羅呵、三藐",
    "T02n0100_006:0417b20": "三佛陀為教導故，引彼月喻，日漸增長，能",
    "T02n0100_006:0417b21": "具慚愧。離於無慚，忍于罵辱，禁制身心，往",
    "T02n0100_006:0417b22": "返人間，為導於我，為說於汝，同彼月耶？」阿",
    "T02n0100_006:0417b23": "難答言：「如來世雄，實不說我同於彼月。」迦葉",
    "T02n0100_006:0417b24": "復言：「唯佛、世尊、多陀阿伽度、阿羅呵、三藐三",
    "T02n0100_006:0417b25": "佛陀、等正覺知者，說我同彼月初生時，日漸",
    "T02n0100_006:0417b26": "增長，能具慚愧。離於無慚，忍于罵辱，禁制身",
    "T02n0100_006:0417b27": "心，往返諸家。」阿難白言：「實爾。」尊者迦葉語阿",
    "T02n0100_006:0417b28": "難言：「如來世尊於無量百千大眾之前，稱我",
    "T02n0100_006:0417b29": "名字言：『是大德有慚愧人，智慧深遠，喻似於",
    "T02n0100_006:0417c01": "己。』佛告比丘：『我今離於欲惡不善，有覺有",
    "T02n0100_006:0417c02": "觀，喜樂一心，入於初禪，晝夜常在如是定",
    "T02n0100_006:0417c03": "中。迦葉比丘亦常離於欲惡不善，有覺有觀，",
    "T02n0100_006:0417c04": "喜樂一心，入於初禪，晝夜恒在如是定中。』」阿",
    "T02n0100_006:0417c05": "難答言：「實爾。迦葉！」二三四禪，慈悲喜捨及",
    "T02n0100_006:0417c06": "四禪定、三明、六通，亦復如是。爾時，尊者摩訶",
    "T02n0100_006:0417c07": "迦葉於比丘尼大眾之前，作師子吼已，從",
    "T02n0100_006:0417c08": "坐而起，即還所止。",
    "T02n0100_006:0417c09": "（一一九）爾時，如來將欲涅槃。尊者阿難、摩訶迦",
    "T02n0100_006:0417c10": "葉在耆闍崛山。時世飢儉，乞食難得。於是尊",
    "T02n0100_006:0417c11": "者阿難將諸新學比丘，向于南山聚落。新學",
    "T02n0100_006:0417c12": "比丘之中，有諸年少，樂著嬉戲，躭嗜飲食，不",
    "T02n0100_006:0417c13": "攝諸根，無有威儀，初夜後夜，不勤行道，讀誦",
    "T02n0100_006:0417c14": "經典，左脇著地，自恣睡眠。既達彼已，諸比丘",
    "T02n0100_006:0417c15": "中，三十餘人罷道還俗。以是之故，徒眾減",
    "T02n0100_006:0417c16": "少，遊行己竟，還至於彼王舍大城耆闍崛山，",
    "T02n0100_006:0417c17": "收攝衣鉢，洗手足已，往詣尊者大迦葉所，禮",
    "T02n0100_006:0417c18": "尊者足，在一面坐。時，大迦葉告阿難曰：「汝從",
    "T02n0100_006:0417c19": "何來？徒眾減少。」阿難答言：「我往至彼南山聚",
    "T02n0100_006:0417c20": "落，弟子之中三十餘人，昔日盡是童真出家，",
    "T02n0100_006:0417c21": "罷道還俗，以是事故，徒眾減少。」摩訶迦葉語",
    "T02n0100_006:0417c22": "阿難言：「如來何故制別眾食，而聽三人共一",
    "T02n0100_006:0417c23": "處食？如是之意為欲擁護於諸人故，使不損",
    "T02n0100_006:0417c24": "減。復為制伏惡欲比丘，斷除於人多眷屬故，",
    "T02n0100_006:0417c25": "稱僧名字，多有所求，減損諸家，破壞眾僧，使",
    "T02n0100_006:0417c26": "作二部故，令如法比丘不得供養衣服飲食，",
    "T02n0100_006:0417c27": "非法比丘多獲利養。惡欲比丘既得供養，與",
    "T02n0100_006:0417c28": "淨行者而共諍訟。汝以何故，於飢饉世，將彼",
    "T02n0100_006:0417c29": "新學年少比丘以為徒眾？而此比丘，樂著嬉",
    "T02n0100_006:0418a01": "戲，貪嗜飲食，諸根馳散，無有威儀，貪嗜睡",
    "T02n0100_006:0418a02": "眠，無有厭足。初夜後夜不勤行道，讀誦經",
    "T02n0100_006:0418a03": "典，云何而此如是徒眾遊行至彼南山聚",
    "T02n0100_006:0418a04": "落？既達彼已，三十餘人昔日盡是童子出",
    "T02n0100_006:0418a05": "家，罷道還俗。汝於今者，徒眾破壞。汝今無",
    "T02n0100_006:0418a06": "智，猶如小兒。」阿難答言：「我已年邁，云何而",
    "T02n0100_006:0418a07": "言『猶如小兒』？」迦葉復言：「我非無故稱汝名",
    "T02n0100_006:0418a08": "字以為小兒。今世飢饉，乞匃難得，而汝云何",
    "T02n0100_006:0418a09": "多將人眾，遊行至彼南山聚落？汝弟子中，有",
    "T02n0100_006:0418a10": "諸年少，樂著嬉戲，貪嗜飲食，諸根馳散，無有",
    "T02n0100_006:0418a11": "威儀，貪好睡眠，無有厭足。初夜後夜不勤行",
    "T02n0100_006:0418a12": "道，讀誦經典，使三十餘人休道還俗。如是所",
    "T02n0100_006:0418a13": "作，豈非同彼小兒者乎？」",
    "T02n0100_006:0418a14": "爾時，帝舍難陀比丘尼聞大迦葉呵責尊者",
    "T02n0100_006:0418a15": "阿難比丘作小兒行，心中不悅，生大憂惱，即",
    "T02n0100_006:0418a16": "出麁言：「此大迦葉本是外道，而今云何毀呰",
    "T02n0100_006:0418a17": "阿難比提醯牟尼作小兒行？」是時，迦葉以淨",
    "T02n0100_006:0418a18": "天耳聞比丘尼出斯麁言毀罵己已，於是迦",
    "T02n0100_006:0418a19": "葉告阿難曰：「帝舍難陀比丘尼身心中不",
    "T02n0100_006:0418a20": "悅，生大苦惱，發是惡言：『斯大迦葉本外道",
    "T02n0100_006:0418a21": "師，云何毀呰尊者阿難比提醯牟尼作小兒",
    "T02n0100_006:0418a22": "行？』」即時阿難語迦葉曰：「此比丘尼稚小兒",
    "T02n0100_006:0418a23": "智，猶如孾孩，唯願大德，聽其懺悔。」摩訶迦",
    "T02n0100_006:0418a24": "葉語阿難言：「我出家時，作是要誓：『世間若有",
    "T02n0100_006:0418a25": "阿羅漢者，我當歸依。』自出家來，未有異趣，唯",
    "T02n0100_006:0418a26": "依如來、無上至真、等正覺。我先在俗，未出家",
    "T02n0100_006:0418a27": "時，觀諸世間生老病死、憂悲愁惱眾苦聚集，",
    "T02n0100_006:0418a28": "如是之事，競來逼切。我於爾時，厭家迫迮，無",
    "T02n0100_006:0418a29": "有可處。樂出家法，能離塵垢。觀於在家，眾事",
    "T02n0100_006:0418b01": "憒閙，猶如入於鉤棘之林，鉤剴刺牽，傷毀",
    "T02n0100_006:0418b02": "形服，難可得出。在家亦爾，緣務纏縛，沒於欲",
    "T02n0100_006:0418b03": "泥，不得修於清淨梵行。晝夜思惟，不見一法",
    "T02n0100_006:0418b04": "能勝於彼，剃除鬚髮，被服法衣，棄捨家業，信",
    "T02n0100_006:0418b05": "心出家。欲出家時，選擇家中，最下衣裳，得一",
    "T02n0100_006:0418b06": "弊衣，其價猶直十萬兩金，即便取之為僧伽",
    "T02n0100_006:0418b07": "梨。先所居業，一切悉捨，眷屬親戚，亦悉捨",
    "T02n0100_006:0418b08": "離。復作是念：『世間若有阿羅漢者，我當歸依，",
    "T02n0100_006:0418b09": "隨其出家。』時，彼王舍大城中間，有羅羅健陀。",
    "T02n0100_006:0418b10": "羅羅健陀中間，有多子塔。我端嚴殊妙，諸",
    "T02n0100_006:0418b11": "根寂定，心意惔怕，得於無上調伏之心，相",
    "T02n0100_006:0418b12": "好光飾，如真金樓。我既見已，心中踊躍，即作",
    "T02n0100_006:0418b13": "是念：『我昔推求出世之師，今所見者，真是我",
    "T02n0100_006:0418b14": "之婆伽婆、阿羅呵、三藐三佛陀也。』作是念已，",
    "T02n0100_006:0418b15": "心不散亂，專念觀佛。更正衣服，右遶三匝，",
    "T02n0100_006:0418b16": "[跍*月]跪合掌，白佛言：『佛是我世尊，我是佛弟",
    "T02n0100_006:0418b17": "子。』如是三說。佛亦復言：『如是！迦葉。我是汝世",
    "T02n0100_006:0418b18": "尊，汝是我弟子。』亦復三說。佛告迦葉：『世間若",
    "T02n0100_006:0418b19": "有聲聞弟子，都無至心，實非世尊而言世尊，",
    "T02n0100_006:0418b20": "實非羅漢而言羅漢，非一切智言一切智。如",
    "T02n0100_006:0418b21": "是之人，頭當破壞作於七分。我於今日，實是",
    "T02n0100_006:0418b22": "知者，實是見者；實是羅漢，而言羅漢；實等正",
    "T02n0100_006:0418b23": "覺，言等正覺。我所敷演，實有因緣，非無因",
    "T02n0100_006:0418b24": "緣，而說法要。實有乘出，非無乘出。實有對",
    "T02n0100_006:0418b25": "治，非無對治。實有精進，非不精進。能斷結",
    "T02n0100_006:0418b26": "漏，非不能斷。迦葉！汝今應作是學，諸有所",
    "T02n0100_006:0418b27": "聽，是善法儀，應當至心受持莫忘，尊重憶",
    "T02n0100_006:0418b28": "念，捨於亂心，宜應專意觀五受陰增長損減，",
    "T02n0100_006:0418b29": "常應觀彼六入生滅，安心住於四念處中，修",
    "T02n0100_006:0418c01": "七覺意，轉令增廣，證八解脫，繫念隨身，未曾",
    "T02n0100_006:0418c02": "放捨，增長慚愧。』爾時，如來為我種種分別法",
    "T02n0100_006:0418c03": "要，示教利喜。我於爾時，尋隨佛後，未曾捨",
    "T02n0100_006:0418c04": "離。每作是念：『佛若坐者，我當以此僧伽梨，",
    "T02n0100_006:0418c05": "價直十萬兩金者，與如來敷之。』佛知我心之",
    "T02n0100_006:0418c06": "所念故，出道而住，我疾牒衣，以敷坐處。白",
    "T02n0100_006:0418c07": "佛言：『世尊！願就此坐。』佛即坐上，既坐上已，",
    "T02n0100_006:0418c08": "語迦葉言：『此衣輕軟。』迦葉白佛：『實爾，世尊。唯",
    "T02n0100_006:0418c09": "願世尊憐愍我故，當受此衣。』佛告迦葉：『汝能",
    "T02n0100_006:0418c10": "受我[仁二+商]那納衣不？』迦葉答言：『我能受之。』爾",
    "T02n0100_006:0418c11": "時，如來即受迦葉所著大衣。我於是時，自",
    "T02n0100_006:0418c12": "從佛手受是[仁二+商]那糞掃之衣。佛授我已，即便",
    "T02n0100_006:0418c13": "起去，我隨佛後，遶佛三匝，為佛作禮，即還",
    "T02n0100_006:0418c14": "所止。我於八日，學得三果。至第九日，盡諸",
    "T02n0100_006:0418c15": "有漏，得阿羅漢。阿難當知，若有人能正實",
    "T02n0100_006:0418c16": "說者，應當言：『我是佛長子，從佛口生，從法",
    "T02n0100_006:0418c17": "化生，持佛法家，禪定解脫諸三昧門中，出",
    "T02n0100_006:0418c18": "入無礙。』譬如轉輪聖王，所有長子，未受王",
    "T02n0100_006:0418c19": "位，五欲自恣。我於今者，亦復如是，是佛長",
    "T02n0100_006:0418c20": "子，從佛口生，從法化生，持佛法家，禪定解",
    "T02n0100_006:0418c21": "脫諸三昧門，出入無礙。如轉輪王所有象寶",
    "T02n0100_006:0418c22": "甚為高大，持一多羅樹葉覆其身體，欲令不",
    "T02n0100_006:0418c23": "現，可得爾耶？」阿難即言：「如是樹葉，終不能覆",
    "T02n0100_006:0418c24": "彼大象身。」尊者迦葉語阿難言：「彼猶易覆，無",
    "T02n0100_006:0418c25": "有人能障覆於我六通之者。若有人於如意",
    "T02n0100_006:0418c26": "通中生疑惑者，我悉能為演說其義，令得明",
    "T02n0100_006:0418c27": "了。天耳通、知他心通、宿命通、生死智通、漏盡",
    "T02n0100_006:0418c28": "通，若復有人，於此通中生疑惑者，我亦能為",
    "T02n0100_006:0418c29": "演說其義，使得明了。」阿難答曰：「我於長夜，每",
    "T02n0100_006:0419a01": "敬尊者，心生淨信。」時，二尊者作是說已，歡喜",
    "T02n0100_006:0419a02": "而去。",
    "T02n0100_006:0419a03": "（一二〇）如是我聞：一時，佛在王舍城耆闍崛山",
    "T02n0100_006:0419a04": "迦蘭陀竹林。爾時，尊者舍利弗及大迦葉俱",
    "T02n0100_006:0419a05": "在彼山。時，彼國中有諸異見六師徒黨，來詣",
    "T02n0100_006:0419a06": "尊者舍利弗所，問訊已訖，在一面坐，而作是",
    "T02n0100_006:0419a07": "言：「如來世尊頗說於我死此生彼，如是說",
    "T02n0100_006:0419a08": "不？」舍利弗答言：「如斯之事，佛所不說。」外道",
    "T02n0100_006:0419a09": "六師復作是言：「若如是者，說於我身在此間",
    "T02n0100_006:0419a10": "耶？更不生耶？」舍利弗言：「如斯之事，佛亦不",
    "T02n0100_006:0419a11": "說。」外道復言：「我於此死，亦生於彼，亦不生",
    "T02n0100_006:0419a12": "彼，如是說耶？」舍利弗言：「佛亦不說。」外道復",
    "T02n0100_006:0419a13": "言：「我死之後，非生非不生耶？」舍利弗言：「佛",
    "T02n0100_006:0419a14": "亦不說。」外道復言：「我先問汝，死此生彼，乃",
    "T02n0100_006:0419a15": "至非生非不生，悉不見答。汝若名為宿舊",
    "T02n0100_006:0419a16": "出家，應廣解義，為我分別。今者觀汝不能答",
    "T02n0100_006:0419a17": "我，便是童蒙，無智愚人。」時，彼外道作是語",
    "T02n0100_006:0419a18": "已，即從坐起，還其所止。爾時，尊者摩訶迦",
    "T02n0100_006:0419a19": "葉去舍利弗不遠，外道去後，舍利弗即詣",
    "T02n0100_006:0419a20": "於彼大迦葉所，以外道問，向迦葉說：「如來何",
    "T02n0100_006:0419a21": "故，如是四問，默然不答？何以故，不引相似",
    "T02n0100_006:0419a22": "比類而答於彼？我昔曾聞，有人問佛：『於此死",
    "T02n0100_006:0419a23": "已，受後有不？』佛默然不答。又問：『死後不受",
    "T02n0100_006:0419a24": "有耶？』佛亦不答。又問：『我此死已，亦受後有，",
    "T02n0100_006:0419a25": "亦不受耶？』佛亦不答。又問：『我死之後，非受於",
    "T02n0100_006:0419a26": "有，非不受有耶？』佛亦不答。」尊者迦葉語舍",
    "T02n0100_006:0419a27": "利弗言：「如來寧可說色滅已，生於後有，乃至",
    "T02n0100_006:0419a28": "非生非不生。世尊於彼色所盡處，正智解脫，",
    "T02n0100_006:0419a29": "然都無有死此生彼，死此不生彼，亦生亦不",
    "T02n0100_006:0419b01": "生，非生非不生，是故不答。如斯之義，甚深廣",
    "T02n0100_006:0419b02": "大，無量無邊，無有算數，乃至盡滅。受想乃",
    "T02n0100_006:0419b03": "至識，死此生彼，乃至非生非不生，亦復如是。",
    "T02n0100_006:0419b04": "此是動轉，此是憍慢，此是放逸，此是有為造",
    "T02n0100_006:0419b05": "作之業，此是愛結，此愛生彼愛不生，彼愛亦",
    "T02n0100_006:0419b06": "生彼，亦不生彼愛，非生彼非不生彼，如來",
    "T02n0100_006:0419b07": "愛盡得善解脫，愛盡生彼，有亦無也。不生彼，",
    "T02n0100_006:0419b08": "有亦無也。生彼不生彼，亦無也。非不有生彼，",
    "T02n0100_006:0419b09": "非不無生彼，亦無也。此義甚深，廣大無邊，無",
    "T02n0100_006:0419b10": "有算數，至於盡滅。大德舍利弗當知，以是因",
    "T02n0100_006:0419b11": "緣故，如來於問中，而不正答，死此生彼，此死",
    "T02n0100_006:0419b12": "不生彼，亦生彼亦不生彼，非生非不生。」此二",
    "T02n0100_006:0419b13": "大人互相讚美，各還所止。",
    "T02n0100_006:0419b14": "（一二一）如是我聞：一時，佛在舍衛國祇樹給孤",
    "T02n0100_006:0419b15": "獨園。爾時，尊者摩訶迦葉住舍衛國西園林",
    "T02n0100_006:0419b16": "中毘舍佉講堂。彼大迦葉於日沒時，從禪定",
    "T02n0100_006:0419b17": "起，往詣佛所，頂禮佛足，在一面坐。而白佛",
    "T02n0100_006:0419b18": "言：「世尊！以何因緣，如來初始制戒之時，極",
    "T02n0100_006:0419b19": "為尠少，修行者多？今日何故，制戒轉增，履",
    "T02n0100_006:0419b20": "行者少？」佛告迦葉：「如是，如是。眾生命濁、結",
    "T02n0100_006:0419b21": "使濁、眾生濁、劫濁、見濁，眾生轉惡，正法亦",
    "T02n0100_006:0419b22": "末，是故如來為諸弟子多制禁戒，少有比",
    "T02n0100_006:0419b23": "丘，能順佛語，受持禁戒，諸眾生等，漸漸退",
    "T02n0100_006:0419b24": "沒。譬如金寶漸漸損減，乃至相似金出。如來",
    "T02n0100_006:0419b25": "正法亦復如是，漸漸損減，像法乃出。像法出",
    "T02n0100_006:0419b26": "故，正法滅沒。迦葉當知，譬如海中所有船舫，",
    "T02n0100_006:0419b27": "多載眾寶，船必沈沒。如來教法亦復如是，以",
    "T02n0100_006:0419b28": "漸滅沒。如來正法，不因地沒，亦非水火風之",
    "T02n0100_006:0419b29": "所壞。若我法中，生於惡欲，行惡威儀，成就眾",
    "T02n0100_006:0419c01": "惡。法言非法，非法言法，非是毘尼說言毘",
    "T02n0100_006:0419c02": "尼，犯說非犯，非犯說犯，輕罪說重，重罪說",
    "T02n0100_006:0419c03": "輕。如斯之事，出於世者，皆由像法句味相",
    "T02n0100_006:0419c04": "似，令佛正法漸漸滅沒。迦葉當知，有五因",
    "T02n0100_006:0419c05": "緣能令法滅，一切咸共忘失章句，善法退",
    "T02n0100_006:0419c06": "轉。何等為五？不恭敬佛、不尊重佛、不供養",
    "T02n0100_006:0419c07": "佛、不能至心歸命於佛，然復依止佛法而住。",
    "T02n0100_006:0419c08": "不敬法、不尊重法、不供養法，於正法中不能",
    "T02n0100_006:0419c09": "至心，然依法住。不恭敬戒、不尊重戒、不供養",
    "T02n0100_006:0419c10": "戒、不能至心持所受戒，然依戒住。不恭敬教",
    "T02n0100_006:0419c11": "授、不尊重教授、不供養教授。不能至心向",
    "T02n0100_006:0419c12": "教授者，以不恭敬、尊重、供養，亦不至心向教",
    "T02n0100_006:0419c13": "授故，然復依此教授而住。於同梵行，佛所讚",
    "T02n0100_006:0419c14": "者不恭敬、不尊重、不供養、不能至心禮拜問",
    "T02n0100_006:0419c15": "訊，然猶依彼而得安住。迦葉！以此上來五因",
    "T02n0100_006:0419c16": "緣故，能令正法，漸漸滅沒，衰退忘失。「迦葉！復",
    "T02n0100_006:0419c17": "有五因緣故，能令正法久住於世，不沒不退，",
    "T02n0100_006:0419c18": "不忘不失。何等為五？恭敬世尊、尊重於佛、供",
    "T02n0100_006:0419c19": "養於佛、常能至心歸依於佛。於法於戒，及以",
    "T02n0100_006:0419c20": "教授、同梵行者，亦應供養、恭敬、尊重、至心向",
    "T02n0100_006:0419c21": "之，以此五種善因緣故，能使正法久住於世，",
    "T02n0100_006:0419c22": "不沒不退，不忘不失。以是義故，應當恭敬佛、",
    "T02n0100_006:0419c23": "法、教授、同梵行者。」諸比丘等聞佛所說，歡",
    "T02n0100_006:0419c24": "喜奉行。",
    "T02n0100_006:0419c25": "　月喻、施與　　角勝、無信　　佛為根本",
    "T02n0100_006:0419c26": "　極老、納衣重　　是時、眾減少",
    "T02n0100_006:0419c27": "　外道、法損壞",
    "T02n0100_006:0419c28": "別譯雜阿含經卷第六"
}