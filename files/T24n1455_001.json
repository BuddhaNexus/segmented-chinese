{
    "T24n1455_001:0508a18": "根本說一切有部苾芻尼戒經",
    "T24n1455_001:0508a20": "三藏法師義淨奉　制譯",
    "T24n1455_001:0508a21": "　別解脫經難得聞，　　經於無量俱胝劫；",
    "T24n1455_001:0508a22": "　讀誦受持亦如是，　　如說行者更難遇。",
    "T24n1455_001:0508a23": "　諸佛出現於世樂，　　演說微妙正法樂；",
    "T24n1455_001:0508a24": "　僧伽一心同見樂，　　和合俱修勇進樂。",
    "T24n1455_001:0508a25": "　若見聖人則為樂，　　并與共住亦為樂；",
    "T24n1455_001:0508a26": "　若不見諸愚癡人，　　是則名為常受樂。",
    "T24n1455_001:0508a27": "　見具尸羅者為樂，　　若見多聞亦名樂；",
    "T24n1455_001:0508a28": "　見阿羅漢是真樂，　　由於後有不生故。",
    "T24n1455_001:0508a29": "　於河津處妙階樂，　　以法降怨戰勝樂；",
    "T24n1455_001:0508b01": "　證得正慧果生時，　　能除我慢盡為樂。",
    "T24n1455_001:0508b02": "　若有能為決定意，　　善伏根欲具多聞；",
    "T24n1455_001:0508b03": "　從少至老處林中，　　寂靜閑居蘭若樂。",
    "T24n1455_001:0508b04": "「諸大德！春時爾許過，餘有爾許在，老死既侵",
    "T24n1455_001:0508b05": "命根漸減，大師教法不久當滅。諸大德！應懃",
    "T24n1455_001:0508b06": "光顯，莫為放逸。由不放逸，必當證得如來、應、",
    "T24n1455_001:0508b07": "正等覺，何況所餘覺品善法！大德僧伽！先作",
    "T24n1455_001:0508b08": "何事？佛聲聞眾少求少事。未受近圓者出。不",
    "T24n1455_001:0508b09": "來諸苾芻尼說欲及清淨(其持欲者各對比坐而說)。」",
    "T24n1455_001:0508b10": "　合十指恭敬，　　禮釋迦師子；",
    "T24n1455_001:0508b11": "　別解脫調伏，　　我說仁善聽。",
    "T24n1455_001:0508b12": "　聽已當正行，　　如大仙所說；",
    "T24n1455_001:0508b13": "　於諸小罪中，　　勇猛亦懃護。",
    "T24n1455_001:0508b14": "　心馬難制止，　　勇決恒相續；",
    "T24n1455_001:0508b15": "　別解脫如銜，　　有百針極利。",
    "T24n1455_001:0508b16": "　若人違軌則，　　聞教便能止；",
    "T24n1455_001:0508b17": "　大士若良馬，　　當出煩惱陣。",
    "T24n1455_001:0508b18": "　若人無此銜，　　亦不曾憙樂；",
    "T24n1455_001:0508b19": "　彼沒煩惱陣，　　迷轉於生死。",
    "T24n1455_001:0508b20": "「大德尼僧伽聽！今僧伽黑月十四日(或云：『白月十五日。』)",
    "T24n1455_001:0508b21": "作褒灑陀。若苾芻尼僧伽時至聽者，苾芻尼",
    "T24n1455_001:0508b22": "僧伽應許苾芻尼僧伽今作褒灑陀，說波",
    "T24n1455_001:0508b23": "羅底木叉戒經。白如是。」「諸大德！我今作",
    "T24n1455_001:0508b24": "褒灑陀，說波羅底木叉戒經。仁等諦聽，善思",
    "T24n1455_001:0508b25": "念之，若有犯者當發露，無犯者默然。默然",
    "T24n1455_001:0508b26": "故，知諸大德清淨。如餘問時即如實答，我今",
    "T24n1455_001:0508b27": "於此勝苾芻尼眾中乃至三問，亦應如實答。",
    "T24n1455_001:0508b28": "若苾芻尼憶知有犯不發露者，得故妄語罪。",
    "T24n1455_001:0508b29": "諸大德！佛說故妄語是障礙法，是故苾芻尼",
    "T24n1455_001:0508c01": "欲求清淨者，當發露。發露即安樂，不發露不",
    "T24n1455_001:0508c02": "安樂。」「諸大德！我已說戒經序。今問諸",
    "T24n1455_001:0508c03": "大德！是中清淨不？」(如是三說)「諸大德！是中清淨，默",
    "T24n1455_001:0508c04": "然故，我今如是持。」",
    "T24n1455_001:0508c05": "「諸大德！此八波羅市迦法，半月半月戒經中",
    "T24n1455_001:0508c06": "說。」",
    "T24n1455_001:0508c07": "攝頌曰：",
    "T24n1455_001:0508c08": "　不淨不與取，　　斷人稱上法，",
    "T24n1455_001:0508c09": "　觸八事覆隨，　　斯皆不共住。",
    "T24n1455_001:0508c10": "「若復苾芻尼，與諸苾芻尼同得學處，不捨學",
    "T24n1455_001:0508c11": "處、學羸不自說，作不淨行兩交會法，乃至共",
    "T24n1455_001:0508c12": "傍生，此苾芻尼亦得波羅市迦，不應共住。",
    "T24n1455_001:0508c13": "「若復苾芻尼，若在聚落、若空閑處，他不與",
    "T24n1455_001:0508c14": "物以盜心取。如是盜時，若王、若大臣，若捉、若",
    "T24n1455_001:0508c15": "殺、若縛、若驅擯、若呵責言：『咄女子！汝是賊，",
    "T24n1455_001:0508c16": "癡、無所知，作如是盜。』如是盜者，此苾芻尼亦",
    "T24n1455_001:0508c17": "得波羅市迦，不應共住。「若復苾芻尼，若",
    "T24n1455_001:0508c18": "人、若人胎，故自手斷其命、或持刀授與、或自",
    "T24n1455_001:0508c19": "持刀、或求持刀者、若勸死、讚死，語言：『咄女",
    "T24n1455_001:0508c20": "子！何用此罪累不淨惡活為？汝今寧死，死勝",
    "T24n1455_001:0508c21": "生。』隨自心念，以餘言說勸讚令死。彼因死",
    "T24n1455_001:0508c22": "者，此苾芻尼亦得波羅市迦，不應共住。",
    "T24n1455_001:0508c23": "「若復苾芻尼，實無知無遍知自知，不得上人法",
    "T24n1455_001:0508c24": "寂靜聖者殊勝證悟智見安樂住，而言我知",
    "T24n1455_001:0508c25": "我見。彼於異時，若問、若不問，欲自清淨故，作",
    "T24n1455_001:0508c26": "如是說：『諸具壽！我實不知不見，言知言見，虛",
    "T24n1455_001:0508c27": "誑妄語。』除增上慢，此苾芻尼亦得波羅市迦，",
    "T24n1455_001:0508c28": "不應共住。「若復苾芻尼，自有染心、共染",
    "T24n1455_001:0508c29": "心男子，從自腋已下膝已上作受樂心，身相",
    "T24n1455_001:0509a01": "摩觸、若極摩觸，於如是事，此苾芻尼亦得波",
    "T24n1455_001:0509a02": "羅市迦，不應共住。「若復苾芻尼，自有染",
    "T24n1455_001:0509a03": "心、共染心男子，掉舉戲笑，指其處所，定時",
    "T24n1455_001:0509a04": "現相，來去丈夫，情相許可，在可行非處縱身",
    "T24n1455_001:0509a05": "而臥，於是八事共相領受。若苾芻尼作如是",
    "T24n1455_001:0509a06": "事者，亦得波羅市迦，不應共住。「若復苾",
    "T24n1455_001:0509a07": "芻尼，先知他苾芻尼犯他勝罪，而不曾說。彼",
    "T24n1455_001:0509a08": "身死後，若歸俗、若出去，方作是語：『尼眾應",
    "T24n1455_001:0509a09": "知，我先知此苾芻尼犯他勝罪於如是事。』此",
    "T24n1455_001:0509a10": "苾芻尼亦得波羅市迦，不應共住。「若復",
    "T24n1455_001:0509a11": "苾芻尼，知彼苾芻，和合僧伽與作捨置羯磨，",
    "T24n1455_001:0509a12": "苾芻尼眾亦復與作不禮敬法。彼苾芻於僧",
    "T24n1455_001:0509a13": "伽處現恭敬相，希求拔濟，自於界內乞解",
    "T24n1455_001:0509a14": "捨置法。彼苾芻尼報苾芻言：『聖者！勿於僧",
    "T24n1455_001:0509a15": "伽處現恭敬相，希求拔濟，自於界內乞解捨",
    "T24n1455_001:0509a16": "置法。我為聖者供給衣鉢及餘資具，悉令",
    "T24n1455_001:0509a17": "無乏，當可安心讀誦作意。』時諸苾芻尼告",
    "T24n1455_001:0509a18": "此尼曰：『汝豈不知眾與此人作捨置羯磨，苾",
    "T24n1455_001:0509a19": "芻尼與作不禮敬法？彼苾芻起謙下心，自於",
    "T24n1455_001:0509a20": "界內乞解捨置法。汝便供給衣鉢等物，令無",
    "T24n1455_001:0509a21": "乏少。汝今應捨此隨從事。』諸苾芻尼如是",
    "T24n1455_001:0509a22": "諫時，捨者善；若不捨者，應可再三慇懃正",
    "T24n1455_001:0509a23": "諫，隨教應詰，令捨是事。捨者善；若不捨者，",
    "T24n1455_001:0509a24": "此苾芻尼亦得波羅市迦，不應共住。」「諸",
    "T24n1455_001:0509a25": "大德！我已說八他勝法，苾芻尼於此隨犯一",
    "T24n1455_001:0509a26": "一事，不得與諸苾芻尼共住。如前，後亦如是，",
    "T24n1455_001:0509a27": "得他勝罪，不應共住。今問諸大德！是中清淨",
    "T24n1455_001:0509a28": "不？」(如是三說)「諸大德！是中清淨，默然故，我今如是",
    "T24n1455_001:0509a29": "持。」",
    "T24n1455_001:0509b01": "「諸大德！是二十僧伽伐尸沙法，半月半月戒",
    "T24n1455_001:0509b02": "經中說。」",
    "T24n1455_001:0509b03": "攝頌曰：",
    "T24n1455_001:0509b04": "　媒嫁及二謗，　　二染并四獨，",
    "T24n1455_001:0509b05": "　夫棄契作解，　　二諍雜獨住。",
    "T24n1455_001:0509b06": "　破僧與隨伴，　　污家并惡性，",
    "T24n1455_001:0509b07": "　眾教有二十，　　八三諫應知。",
    "T24n1455_001:0509b08": "「若復苾芻尼，作媒嫁事，持男意語女、持女意",
    "T24n1455_001:0509b09": "語男，若為成婦及私通事，乃至須臾頃，僧伽",
    "T24n1455_001:0509b10": "伐尸沙。「若復苾芻尼，懷瞋不捨故，於清",
    "T24n1455_001:0509b11": "淨苾芻尼以無根波羅市迦法謗，欲壞彼淨",
    "T24n1455_001:0509b12": "行。後於異時，若問、若不問，知此是無根謗。",
    "T24n1455_001:0509b13": "彼苾芻尼由瞋恚故作是語者，僧伽伐尸",
    "T24n1455_001:0509b14": "沙。「若復苾芻尼，懷瞋不捨故，於清淨苾芻",
    "T24n1455_001:0509b15": "尼以異非分波羅市迦法謗，欲壞彼淨行。後",
    "T24n1455_001:0509b16": "於異時，若問、若不問，知此是異非分事，以少",
    "T24n1455_001:0509b17": "相似法而為毀謗。彼苾芻尼由瞋恚故作是",
    "T24n1455_001:0509b18": "語者，僧伽伐尸沙。「若復苾芻尼，有染心，",
    "T24n1455_001:0509b19": "從染心男子共相領受，隨取何物，僧伽伐尸",
    "T24n1455_001:0509b20": "沙。「若復苾芻尼，向苾芻尼作如是語：『隨",
    "T24n1455_001:0509b21": "汝無染心，受染心男子物，我復何過？』者，僧伽",
    "T24n1455_001:0509b22": "伐尸沙。「若復苾芻尼，獨從尼寺向餘處宿",
    "T24n1455_001:0509b23": "者，僧伽伐尸沙。「若復苾芻尼，獨從尼寺",
    "T24n1455_001:0509b24": "晝向俗家者，僧伽伐尸沙。「若復苾芻尼，",
    "T24n1455_001:0509b25": "獨在道行者，僧伽伐尸沙。「若復苾芻尼，",
    "T24n1455_001:0509b26": "獨浮渡河者，僧伽伐尸沙。「若復苾芻尼，知",
    "T24n1455_001:0509b27": "他婦女作非法事，眾人共嫌、為夫所棄并",
    "T24n1455_001:0509b28": "白王知，度令出家者，僧伽伐尸沙。「若復",
    "T24n1455_001:0509b29": "苾芻尼，依他舊契，自為己索亡人物者，僧伽",
    "T24n1455_001:0509c01": "伐尸沙。「若復苾芻尼，知苾芻尼被苾芻尼",
    "T24n1455_001:0509c02": "眾為作捨置羯磨，便出界外為作解法者，僧",
    "T24n1455_001:0509c03": "伽伐尸沙。「若復苾芻尼，共諸苾芻尼鬪",
    "T24n1455_001:0509c04": "諍紛擾，作如是語：『我捨佛法僧。非但此沙門",
    "T24n1455_001:0509c05": "釋女具戒具德、有勝善法，於餘沙門，亦具戒",
    "T24n1455_001:0509c06": "具德、有勝善法，我當詣彼修習梵行。』時諸",
    "T24n1455_001:0509c07": "苾芻尼語言：『汝可捨此罪惡之見。』如是諫",
    "T24n1455_001:0509c08": "時，捨者善；若不捨者，應可再三慇懃正諫，隨",
    "T24n1455_001:0509c09": "教應詰，令捨是事。捨者善；若不捨者，僧伽伐",
    "T24n1455_001:0509c10": "尸沙。「若復苾芻尼，共諸苾芻尼鬪諍紛",
    "T24n1455_001:0509c11": "擾，諸苾芻尼語是苾芻尼言：『姊妹！莫鬪諍紛",
    "T24n1455_001:0509c12": "擾。』此苾芻尼作如是語：『汝有愛、恚、怖、癡，於鬪",
    "T24n1455_001:0509c13": "諍人有遮不遮。』諸苾芻尼語言：『大德！他諫誨",
    "T24n1455_001:0509c14": "時莫作是語：「汝有愛、恚、怖、癡，於鬪諍人有遮",
    "T24n1455_001:0509c15": "不遮。」姊妹可止此語！』諸苾芻尼如是諫時，捨",
    "T24n1455_001:0509c16": "者善；若不捨者，應可再三慇懃正諫，隨教應",
    "T24n1455_001:0509c17": "詰，令捨是事。捨者善；若不捨者，僧伽伐尸沙。",
    "T24n1455_001:0509c18": "「若復苾芻尼，共餘苾芻尼雜亂而住，掉舉戲",
    "T24n1455_001:0509c19": "笑。諸苾芻尼語是苾芻尼言：『姊妹！莫雜亂",
    "T24n1455_001:0509c20": "住、掉舉戲笑。汝雜亂住時，令善法衰損，不得",
    "T24n1455_001:0509c21": "增益，應可別住。別住之時令善法增益，不復",
    "T24n1455_001:0509c22": "衰損。』諸苾芻尼如是諫時，捨者善；若不捨者，",
    "T24n1455_001:0509c23": "應可再三慇懃正諫，隨教應詰，令捨是事。捨",
    "T24n1455_001:0509c24": "者善；若不捨者，僧伽伐尸沙。「若復苾芻",
    "T24n1455_001:0509c25": "尼，知餘苾芻尼樂為獨住。諸苾芻尼語是苾",
    "T24n1455_001:0509c26": "芻尼言：『大德！莫為獨住，汝獨住時令善法衰",
    "T24n1455_001:0509c27": "損，不得增益。姊妹！應可共住。令善法增益，",
    "T24n1455_001:0509c28": "不復衰損。』諸苾芻尼亦應告言：『大德！勿樂獨",
    "T24n1455_001:0509c29": "住，令善法衰損。大德！應可捨此獨住惡見。』作",
    "T24n1455_001:0510a01": "是諫時，捨者善；若不捨者，應可再三慇懃正",
    "T24n1455_001:0510a02": "諫，隨教應詰，令捨是事。捨者善；若不捨者，僧",
    "T24n1455_001:0510a03": "伽伐尸沙。「若復苾芻尼，興方便欲破和",
    "T24n1455_001:0510a04": "合僧伽，於破僧事堅執不捨。諸苾芻尼應語",
    "T24n1455_001:0510a05": "彼苾芻尼言：『姊妹！莫欲破和合僧伽堅執而",
    "T24n1455_001:0510a06": "住。姊妹！應與僧伽和合共住歡喜無諍，一心",
    "T24n1455_001:0510a07": "一說如水乳合，大師教法令得光顯安樂久",
    "T24n1455_001:0510a08": "住。具壽！汝可捨破僧事。』諸苾芻尼如是諫",
    "T24n1455_001:0510a09": "時，捨者善；若不捨者，應可再三慇懃正諫，隨",
    "T24n1455_001:0510a10": "教應詰，令捨是事。捨者善；若不捨者，僧伽伐",
    "T24n1455_001:0510a11": "尸沙。「若復苾芻尼，若一、若二、若多，與彼",
    "T24n1455_001:0510a12": "苾芻尼共為伴黨，同邪違正隨順而住。時此",
    "T24n1455_001:0510a13": "苾芻尼語諸苾芻尼言：『大德！莫共彼苾芻尼",
    "T24n1455_001:0510a14": "有所論說若好、若惡。何以故？彼苾芻尼是順",
    "T24n1455_001:0510a15": "法律、依法律，語言無虛妄，彼愛樂者我亦愛",
    "T24n1455_001:0510a16": "樂。』諸苾芻尼應語此苾芻尼言：『具壽！莫作是",
    "T24n1455_001:0510a17": "說：「彼苾芻尼是順法律、依法律，語言無虛妄，",
    "T24n1455_001:0510a18": "彼愛樂者我亦愛樂。」何以故？彼苾芻尼非順",
    "T24n1455_001:0510a19": "法律、不依法律，語言皆虛妄，汝莫樂破僧，",
    "T24n1455_001:0510a20": "當樂和合僧。應與僧和合歡喜無諍，一心",
    "T24n1455_001:0510a21": "一說如水乳合，大師教法令得光顯安樂久",
    "T24n1455_001:0510a22": "住。具壽！可捨破僧惡見順邪違正勸作諍",
    "T24n1455_001:0510a23": "事堅執而住。』諸苾芻尼如是諫時，捨者善；若",
    "T24n1455_001:0510a24": "不捨者，應可再三慇懃正諫，隨教應詰，令捨",
    "T24n1455_001:0510a25": "是事。捨者善；若不捨者，僧伽伐尸沙。「若",
    "T24n1455_001:0510a26": "復眾多苾芻尼，於村落城邑住，污他家、行惡",
    "T24n1455_001:0510a27": "行，污他家亦眾見聞知，行惡行亦眾見聞知。",
    "T24n1455_001:0510a28": "諸苾芻尼應語彼苾芻尼言：『具壽！汝等污他",
    "T24n1455_001:0510a29": "家、行惡行，污他家亦眾見聞知，行惡行亦眾",
    "T24n1455_001:0510b01": "見聞知。汝等可去，不應住此。』彼苾芻尼語諸",
    "T24n1455_001:0510b02": "苾芻尼言：『大德有愛、恚、怖、癡，有如是同罪苾",
    "T24n1455_001:0510b03": "芻尼，有驅者、有不驅者。』時諸苾芻尼語彼苾",
    "T24n1455_001:0510b04": "芻尼言：『具壽！莫作是語：「諸大德有愛、恚、怖、",
    "T24n1455_001:0510b05": "癡，有如是同罪苾芻尼，有驅者、有不驅者。」何",
    "T24n1455_001:0510b06": "以故？諸苾芻尼無愛、恚、怖、癡。汝等污他家、行",
    "T24n1455_001:0510b07": "惡行，污他家亦眾見聞知，行惡行亦眾見聞",
    "T24n1455_001:0510b08": "知。具壽！汝等應捨愛恚等言。』諸苾芻尼如是",
    "T24n1455_001:0510b09": "諫時，捨者善；若不捨者，應可再三慇懃正諫，",
    "T24n1455_001:0510b10": "隨教應詰。令捨是事。捨者善；若不捨者，僧伽",
    "T24n1455_001:0510b11": "伐尸沙。「若復苾芻尼，惡性不受人語，諸",
    "T24n1455_001:0510b12": "苾芻尼於佛所說戒經中，如法如律勸誨之",
    "T24n1455_001:0510b13": "時，不受諫語，言：『諸大德！莫向我說少許若好、",
    "T24n1455_001:0510b14": "若惡，我亦不向諸大德說若好、若惡。諸大德",
    "T24n1455_001:0510b15": "止！莫勸我、莫論說我。』諸苾芻尼語是苾芻尼",
    "T24n1455_001:0510b16": "言：『具壽！汝莫不受諫語，諸苾芻尼於佛所說",
    "T24n1455_001:0510b17": "戒經中，如法如律勸誨之時應受諫語。具",
    "T24n1455_001:0510b18": "壽如法諫諸苾芻尼，諸苾芻尼亦如法諫具",
    "T24n1455_001:0510b19": "壽，如是如來應正等覺佛聲聞眾便得增長、",
    "T24n1455_001:0510b20": "共相諫誨。具壽！汝等應捨此事。』諸苾芻尼如",
    "T24n1455_001:0510b21": "是諫時，捨者善；若不捨者，應可再三慇懃正",
    "T24n1455_001:0510b22": "諫，隨教應詰，令捨是事。捨者善；若不捨者，",
    "T24n1455_001:0510b23": "僧伽伐尸沙。」「諸大德！我已說二十僧伽",
    "T24n1455_001:0510b24": "伐尸沙法，十二初犯、八至三諫。若苾芻尼隨",
    "T24n1455_001:0510b25": "一一犯故覆藏者，二部僧伽應與作半月行",
    "T24n1455_001:0510b26": "摩那[卑*也]。行摩那[卑*也]竟，餘有出罪，若稱可二部",
    "T24n1455_001:0510b27": "僧伽意者，二部僧伽各二十眾，當於四十眾",
    "T24n1455_001:0510b28": "中出是苾芻尼罪。若少一人不滿四十眾，是",
    "T24n1455_001:0510b29": "苾芻尼罪不得除，二部僧伽得罪。此是出",
    "T24n1455_001:0510c01": "罪法。今問諸大德！是中清淨不？」(如是三說)「諸",
    "T24n1455_001:0510c02": "大德！是中清淨，默然故，我今如是持。」(尼無二不定法)",
    "T24n1455_001:0510c03": "「諸大德！此三十三泥薩祇波逸底迦法，半月",
    "T24n1455_001:0510c04": "半月戒經中說。」",
    "T24n1455_001:0510c05": "初攝頌曰：",
    "T24n1455_001:0510c06": "　持離畜浣衣，　　取衣乞過受，",
    "T24n1455_001:0510c07": "　同價及別主，　　遣使送衣直。",
    "T24n1455_001:0510c08": "「若復苾芻尼，作衣已竟，羯恥那衣復出，得長",
    "T24n1455_001:0510c09": "衣齊十日不分別應畜。若過畜者，泥薩祇波",
    "T24n1455_001:0510c10": "逸底迦。「若復苾芻尼，作衣已竟，羯恥那",
    "T24n1455_001:0510c11": "衣復出，於五衣中離一一衣界外宿，下至",
    "T24n1455_001:0510c12": "一夜，除得眾法，泥薩祇波逸底迦。「若",
    "T24n1455_001:0510c13": "復苾芻尼，作衣已竟，羯恥那衣復出，得非時",
    "T24n1455_001:0510c14": "衣，欲須應受，受已當疾成衣。若有望處",
    "T24n1455_001:0510c15": "求令滿足，若不足者，得畜經一月。若過者，泥",
    "T24n1455_001:0510c16": "薩祇波逸底迦。「若復苾芻尼，與非親苾芻",
    "T24n1455_001:0510c17": "浣染打故衣者，泥薩祇波逸底迦。「若復",
    "T24n1455_001:0510c18": "苾芻尼，從非親苾芻取衣者，除貿易，泥薩祇",
    "T24n1455_001:0510c19": "波逸底迦。「若復苾芻尼，從非親居士、居士",
    "T24n1455_001:0510c20": "婦乞衣，除餘時，泥薩祇波逸底迦。餘時者，若",
    "T24n1455_001:0510c21": "苾芻尼奪衣、失衣、燒衣、吹衣、漂衣，此是時。",
    "T24n1455_001:0510c22": "「若復苾芻尼，奪衣、失衣、燒衣、吹衣、漂衣，從非",
    "T24n1455_001:0510c23": "親居士、居士婦乞衣。彼多施衣，苾芻尼若須，",
    "T24n1455_001:0510c24": "應受上下二衣。若過受者，泥薩祇波逸底迦。",
    "T24n1455_001:0510c25": "「若復苾芻尼，有非親居士、居士婦共辦衣價，",
    "T24n1455_001:0510c26": "當買如是清淨衣，與某甲苾芻尼及時應用。",
    "T24n1455_001:0510c27": "此苾芻尼先不受請，因他告知，便詣彼家",
    "T24n1455_001:0510c28": "作如是語：『善哉仁者！為我所辦衣價，可買如",
    "T24n1455_001:0510c29": "是清淨衣及時與我，為好故。』若得衣者，泥薩",
    "T24n1455_001:0511a01": "祇波逸底迦。「若復苾芻尼，有非親居士、居",
    "T24n1455_001:0511a02": "士婦各辦衣價，當買如是清淨衣與某甲苾",
    "T24n1455_001:0511a03": "芻尼。此苾芻尼先不受請，因他告知，便詣彼",
    "T24n1455_001:0511a04": "家作如是語：『善哉仁者！為我所辦衣價，可共",
    "T24n1455_001:0511a05": "買如是清淨衣及時與我，為好故。』若得衣者，",
    "T24n1455_001:0511a06": "泥薩祇波逸底迦。「若復苾芻尼，若王、若大",
    "T24n1455_001:0511a07": "臣、婆羅門、居士等，遣使為苾芻尼送衣價。彼",
    "T24n1455_001:0511a08": "使持衣價至苾芻尼所，白言：『聖者！此物是某",
    "T24n1455_001:0511a09": "甲王、大臣、婆羅門、居士等遣我送來，聖者哀",
    "T24n1455_001:0511a10": "愍為受。』是苾芻尼語彼使言：『仁此衣價我不",
    "T24n1455_001:0511a11": "應受，若得順時淨衣應受。』彼使白言：『聖者！有",
    "T24n1455_001:0511a12": "執事人不？』須衣苾芻尼言：『有。若僧伽淨人、若",
    "T24n1455_001:0511a13": "鄔波斯伽，此是苾芻尼執事人。』彼使往執事",
    "T24n1455_001:0511a14": "人所，與衣價已，語言：『汝可以此衣價，買順",
    "T24n1455_001:0511a15": "時清淨衣，與某甲苾芻尼令其披服。』彼使善",
    "T24n1455_001:0511a16": "教執事人已，還至苾芻尼所白言：『聖者！所示",
    "T24n1455_001:0511a17": "執事人，我已與衣價，得清淨衣應受。』苾芻尼",
    "T24n1455_001:0511a18": "須衣，應往執事人所，若二、若三令彼憶念，告",
    "T24n1455_001:0511a19": "言：『我須衣。』若得者善；若不得者，乃至四、五、六",
    "T24n1455_001:0511a20": "返往彼默然隨處而住。若四、五、六返得衣者",
    "T24n1455_001:0511a21": "善；若不得衣，過是求得衣者，泥薩祇波逸底",
    "T24n1455_001:0511a22": "迦。若竟不得衣，是苾芻尼應隨彼送衣價處，",
    "T24n1455_001:0511a23": "若自往、若遣可信人往，報言：『人為某甲苾芻",
    "T24n1455_001:0511a24": "尼送衣價，彼苾芻尼竟不得衣。仁應知，勿令",
    "T24n1455_001:0511a25": "失，此是時。』」",
    "T24n1455_001:0511a26": "第二攝頌曰：",
    "T24n1455_001:0511a27": "　捉金銀出納，　　賣買鉢乞線，",
    "T24n1455_001:0511a28": "　織師自奪衣，　　迴他病長鉢。",
    "T24n1455_001:0511a29": "「若復苾芻尼，自手捉金銀錢等、若教他捉者，",
    "T24n1455_001:0511b01": "泥薩祇波逸底迦。「若復苾芻尼，種種出納",
    "T24n1455_001:0511b02": "求利者，泥薩祇波逸底迦。「若復苾芻尼，",
    "T24n1455_001:0511b03": "種種賣買者，泥薩祇波逸底迦。「若復苾",
    "T24n1455_001:0511b04": "芻尼，有鉢減五綴，堪得受用，為好故更求",
    "T24n1455_001:0511b05": "餘鉢得者，泥薩祇波逸底迦。彼苾芻尼應",
    "T24n1455_001:0511b06": "於眾中捨此鉢，取眾中最下鉢與彼苾芻",
    "T24n1455_001:0511b07": "尼，報言：『此鉢還汝，不應守持，不應分別，亦",
    "T24n1455_001:0511b08": "不施人，應自審詳徐徐受用，乃至破，應護",
    "T24n1455_001:0511b09": "持，此是其法。』「若復苾芻尼，自乞縷線，使",
    "T24n1455_001:0511b10": "非親織師織作衣，若得衣者，泥薩祇波逸",
    "T24n1455_001:0511b11": "底迦。「若復苾芻尼，有非親居士、居士婦為",
    "T24n1455_001:0511b12": "苾芻尼使非親織師織作衣。此苾芻尼先不",
    "T24n1455_001:0511b13": "受請，便生異念，詣彼織師所，作如是言：『汝",
    "T24n1455_001:0511b14": "今知不？此衣為我織。善哉織師！應好織淨梳",
    "T24n1455_001:0511b15": "治，善揀擇極堅打。我當以少鉢食、或鉢食",
    "T24n1455_001:0511b16": "類、或復食直而相濟給。』若苾芻尼以如是",
    "T24n1455_001:0511b17": "物與織師求得衣者，泥薩祇波逸底迦。",
    "T24n1455_001:0511b18": "「若復苾芻尼，與苾芻尼衣，彼於後時惱瞋罵",
    "T24n1455_001:0511b19": "詈生嫌賤心，若自奪、若教他奪，報言：『還我衣",
    "T24n1455_001:0511b20": "來，不與汝。』若衣離彼身自受用者，泥薩祇波",
    "T24n1455_001:0511b21": "逸底迦。「若復苾芻尼，知他與眾物，自迴",
    "T24n1455_001:0511b22": "入己者，泥薩祇波逸底迦。「如世尊說：『聽",
    "T24n1455_001:0511b23": "諸病苾芻尼，所有諸藥隨意服食，謂酥、油、",
    "T24n1455_001:0511b24": "糖蜜，於七日中應自守持觸宿而服。』若苾",
    "T24n1455_001:0511b25": "芻尼過七日服者，泥薩祇波逸底迦。「若",
    "T24n1455_001:0511b26": "復苾芻尼，畜長鉢得經一宿，若過畜者，泥薩",
    "T24n1455_001:0511b27": "祇波逸底迦。」",
    "T24n1455_001:0511b28": "第三攝頌曰：",
    "T24n1455_001:0511b29": "　不著捨不捨，　　乞金銀染衣，",
    "T24n1455_001:0511c01": "　得利有五殊，　　買藥衣二價。",
    "T24n1455_001:0511c02": "「若復苾芻尼，於半月內不著五衣者，泥薩祇",
    "T24n1455_001:0511c03": "波逸底迦。「若復苾芻尼，非時捨羯恥那衣",
    "T24n1455_001:0511c04": "者，泥薩祇波逸底迦。「若復苾芻尼，依時",
    "T24n1455_001:0511c05": "不捨羯恥那衣者，泥薩祇波逸底迦。「若",
    "T24n1455_001:0511c06": "復苾芻尼，乞求金銀者，泥薩祇波逸底迦。",
    "T24n1455_001:0511c07": "「若復苾芻尼，以衣利直將充食用者，泥薩",
    "T24n1455_001:0511c08": "祇波逸底迦。「若復苾芻尼，得別衣利，充",
    "T24n1455_001:0511c09": "食用者，泥薩祇波逸底迦。「若復苾芻尼，",
    "T24n1455_001:0511c10": "得臥具利，將充食用者，泥薩祇波逸底迦。",
    "T24n1455_001:0511c11": "「若復苾芻尼，得夏安居利，充食用者，泥薩",
    "T24n1455_001:0511c12": "祇波逸底迦。「若復苾芻尼，得多人利，迴",
    "T24n1455_001:0511c13": "入己者，泥薩祇波逸底迦。「若復苾芻尼，",
    "T24n1455_001:0511c14": "得僧祇利物，迴入己者，泥薩祇波逸底迦。",
    "T24n1455_001:0511c15": "「若復苾芻尼，買諸藥物，繫竟復解、解而復",
    "T24n1455_001:0511c16": "繫者，泥薩祇波逸底迦。「若復苾芻尼，持",
    "T24n1455_001:0511c17": "貴價重衣者，泥薩祇波逸底迦。「若復苾",
    "T24n1455_001:0511c18": "芻尼，持貴價輕衣者，泥薩祇波逸底迦。」",
    "T24n1455_001:0511c19": "「諸大德！我已說三十三泥薩祇波逸底迦法。",
    "T24n1455_001:0511c20": "今問諸大德！是中清淨不？」(如是三說)「諸大德！是中",
    "T24n1455_001:0511c21": "清淨，默然故，我今如是持。」",
    "T24n1455_001:0511c22": "「諸大德！此一百八十波逸底迦法，半月半月",
    "T24n1455_001:0511c23": "戒經中說。」",
    "T24n1455_001:0511c24": "第一攝頌曰：",
    "T24n1455_001:0511c25": "　妄毀及離間，　　發舉說同聲，",
    "T24n1455_001:0511c26": "　說罪得上人，　　隨親輒輕毀。",
    "T24n1455_001:0511c27": "「若復苾芻尼，故妄語者，波逸底迦。「若復",
    "T24n1455_001:0511c28": "苾芻尼，毀訾語故，波逸底迦。「若復苾芻",
    "T24n1455_001:0511c29": "尼，離間語故，波逸底迦。「若復苾芻尼，知",
    "T24n1455_001:0512a01": "和合僧伽如法斷諍，事已除滅，後於羯磨",
    "T24n1455_001:0512a02": "處更發舉者，波逸底迦。「若復苾芻尼，為",
    "T24n1455_001:0512a03": "男子說法，過五六語，除有智女人，波逸底",
    "T24n1455_001:0512a04": "迦。「若復苾芻尼，與未近圓人同句讀誦，及",
    "T24n1455_001:0512a05": "教授法者，波逸底迦。「若復苾芻尼，知他",
    "T24n1455_001:0512a06": "苾芻尼有麁惡罪，向未近圓人說，除眾羯磨，",
    "T24n1455_001:0512a07": "波逸底迦。「若復苾芻尼，實得上人法，向",
    "T24n1455_001:0512a08": "未近圓人說者，波逸底迦。「若復苾芻尼，",
    "T24n1455_001:0512a09": "先同心許，後作是說：『諸具壽！以僧利物隨",
    "T24n1455_001:0512a10": "親厚處迴與別人。』者，波逸底迦。「若復苾",
    "T24n1455_001:0512a11": "芻尼，半月半月說戒經時，作如是語：『諸具壽！",
    "T24n1455_001:0512a12": "何用說此小隨小學處，為說是戒時，令諸苾",
    "T24n1455_001:0512a13": "芻尼心生惡作惱悔懷憂。』若作如是輕呵戒",
    "T24n1455_001:0512a14": "者，波逸底迦。」",
    "T24n1455_001:0512a15": "第二攝頌曰：",
    "T24n1455_001:0512a16": "　種子輕惱教，　　安床草葉敷，",
    "T24n1455_001:0512a17": "　強住脫床虫，　　過三外道處。",
    "T24n1455_001:0512a18": "「若復苾芻尼，自壞種子有情村，及令他壞者，",
    "T24n1455_001:0512a19": "波逸底迦。「若復苾芻尼，嫌毀輕賤苾芻尼",
    "T24n1455_001:0512a20": "者，波逸底迦。「若復苾芻尼，違惱言教者，",
    "T24n1455_001:0512a21": "波逸底迦。「若復苾芻尼，於露地處安僧",
    "T24n1455_001:0512a22": "敷具及諸床座，去時不自舉、不教人舉，",
    "T24n1455_001:0512a23": "若有苾芻尼不囑授者，除餘緣故，波逸底",
    "T24n1455_001:0512a24": "迦。「若復苾芻尼，於僧房內，若草、若葉，自",
    "T24n1455_001:0512a25": "敷、教人敷，去時不自舉、不教人舉，若有苾芻",
    "T24n1455_001:0512a26": "尼不囑授，除餘緣故，波逸底迦。「若復苾",
    "T24n1455_001:0512a27": "芻尼，於僧住處，知諸苾芻尼先此處住，後來",
    "T24n1455_001:0512a28": "於中故相惱觸，於彼臥具若坐、若臥，作如是",
    "T24n1455_001:0512a29": "念：『彼若生苦者，自當避我去。』波逸底迦。",
    "T24n1455_001:0512b01": "「若復苾芻尼，於僧住處，知重房棚上脫脚",
    "T24n1455_001:0512b02": "床及餘坐物，放身坐臥者，波逸底迦。「若",
    "T24n1455_001:0512b03": "復苾芻尼，知水有蟲，自澆草土、若和牛糞，及",
    "T24n1455_001:0512b04": "教人澆者，波逸底迦。「若復苾芻尼，作大",
    "T24n1455_001:0512b05": "住處，於門梐邊應安橫扂，及諸窓牖并安水",
    "T24n1455_001:0512b06": "竇。若起牆時是濕泥者，應二、三重齊橫扂處。",
    "T24n1455_001:0512b07": "若過者，波逸底迦。「若復苾芻尼，於外道",
    "T24n1455_001:0512b08": "住處得經一宿一食，除病因緣，若過者，波",
    "T24n1455_001:0512b09": "逸底迦。」",
    "T24n1455_001:0512b10": "第三攝頌曰：",
    "T24n1455_001:0512b11": "　過三不餘食，　　勸足并別眾，",
    "T24n1455_001:0512b12": "　非時觸不受，　　蟲外道觀裝。",
    "T24n1455_001:0512b13": "「若復眾多苾芻尼，往俗家中，有淨信婆羅門",
    "T24n1455_001:0512b14": "居士慇懃勸請與餅[麩夫+少]飯，苾芻尼須者應兩",
    "T24n1455_001:0512b15": "三鉢受。若過受者，波逸底迦。既受得已還至",
    "T24n1455_001:0512b16": "住處，若有苾芻尼應共分食，此是時。「若",
    "T24n1455_001:0512b17": "復苾芻尼，足食竟，不作餘食法更食者，波逸",
    "T24n1455_001:0512b18": "底迦。「若復苾芻尼，知他苾芻尼足食竟，不",
    "T24n1455_001:0512b19": "作餘食法，勸令更食，告言：『具壽！當噉此食。』",
    "T24n1455_001:0512b20": "以此因緣欲使他犯生憂惱者，波逸底迦。",
    "T24n1455_001:0512b21": "「若復苾芻尼，別眾食者，除餘時，波逸底迦。餘",
    "T24n1455_001:0512b22": "時者，病時、作時、道行時、船行時、大眾食時、沙",
    "T24n1455_001:0512b23": "門施食時，此是時。「若復苾芻尼，非時食",
    "T24n1455_001:0512b24": "者，波逸底迦。「若復苾芻尼，食曾經觸食",
    "T24n1455_001:0512b25": "者，波逸底迦。「若復苾芻尼，不受食，舉著口",
    "T24n1455_001:0512b26": "中而噉咽者，除水及齒木，波逸底迦。「若",
    "T24n1455_001:0512b27": "復苾芻尼，知水有虫受用者，波逸底迦。",
    "T24n1455_001:0512b28": "「若復苾芻尼，自手授與無衣外道及餘外道男",
    "T24n1455_001:0512b29": "女食者，波逸底迦。「若復苾芻尼，往觀整",
    "T24n1455_001:0512c01": "裝軍者，波逸底迦。」",
    "T24n1455_001:0512c02": "第四攝頌曰：",
    "T24n1455_001:0512c03": "　觀軍二打擬，　　覆罪詣俗家，",
    "T24n1455_001:0512c04": "　然火與欲過，　　說欲非障法。",
    "T24n1455_001:0512c05": "「若復苾芻尼，有因緣往軍中，應齊二夜。若過",
    "T24n1455_001:0512c06": "宿者，波逸底迦。「若復苾芻尼，在軍中宿",
    "T24n1455_001:0512c07": "經二夜，觀整裝軍，見先旗兵及看布陣散",
    "T24n1455_001:0512c08": "兵者，波逸底迦。「若復苾芻尼，瞋恚故不",
    "T24n1455_001:0512c09": "喜，打苾芻尼者，波逸底迦。「若復苾芻尼，",
    "T24n1455_001:0512c10": "瞋恚故不喜，擬手向苾芻尼者，波逸底迦。",
    "T24n1455_001:0512c11": "「若復苾芻尼，知他苾芻尼有麁惡罪，覆藏者，",
    "T24n1455_001:0512c12": "波逸底迦。「若復苾芻尼，語餘苾芻尼，作",
    "T24n1455_001:0512c13": "如是語：『具壽！共汝詣俗家，當與汝美好飲",
    "T24n1455_001:0512c14": "食令得飽滿。』彼苾芻尼至俗家，竟不與食，語",
    "T24n1455_001:0512c15": "言：『具壽汝去！我與汝共坐共語不樂，我獨坐",
    "T24n1455_001:0512c16": "獨語樂。』作是語時，欲令生惱者，波逸底迦。",
    "T24n1455_001:0512c17": "「若復苾芻尼，無病為身，若自然火、若教他",
    "T24n1455_001:0512c18": "然者，波逸底迦。「若復苾芻尼，與他欲已，",
    "T24n1455_001:0512c19": "後便悔言：『還我欲來，不與汝。』者，波逸底迦。",
    "T24n1455_001:0512c20": "「若復苾芻尼，與未近圓人同室宿，過二夜者，",
    "T24n1455_001:0512c21": "波逸底迦。「若復苾芻尼，作如是語：『我知",
    "T24n1455_001:0512c22": "佛所說法「欲是障礙」者，習行之時非是障",
    "T24n1455_001:0512c23": "礙。』諸苾芻尼應語彼苾芻尼言：『具壽！汝莫",
    "T24n1455_001:0512c24": "作是語：「我知佛所說『欲是障礙法』者，習行之",
    "T24n1455_001:0512c25": "時非是障礙。」汝莫謗世尊，謗世尊者不善。世",
    "T24n1455_001:0512c26": "尊不作是語，世尊以無量門於諸欲法說為",
    "T24n1455_001:0512c27": "障礙。汝可棄捨如是惡見。』諸苾芻尼如是諫",
    "T24n1455_001:0512c28": "時，捨者善；若不捨者，乃至二三隨正應諫，隨",
    "T24n1455_001:0512c29": "正應教，令捨是事。捨者善；若不捨者，波逸底",
    "T24n1455_001:0513a01": "迦。」",
    "T24n1455_001:0513a02": "第五攝頌曰：",
    "T24n1455_001:0513a03": "　與惡見同宿，　　求寂壞色衣，",
    "T24n1455_001:0513a04": "　捉寶洗傍生，　　惱指水同宿。◎",
    "T24n1455_001:0513a05": "「◎若復苾芻尼，知如是語人，未為隨法、不捨",
    "T24n1455_001:0513a06": "惡見，共為言說、共住受用、同室而宿者，波逸",
    "T24n1455_001:0513a07": "底迦。「若復苾芻尼，見有求寂女，作如是",
    "T24n1455_001:0513a08": "語：『我知佛所說法「欲是障礙」者，習行之時非",
    "T24n1455_001:0513a09": "是障礙。』諸苾芻尼應語彼求寂女言：『汝莫作",
    "T24n1455_001:0513a10": "是語：「我知佛所說『欲是障礙法』者，習行之時",
    "T24n1455_001:0513a11": "非是障礙。」汝莫謗世尊，謗世尊者不善。世尊",
    "T24n1455_001:0513a12": "不作是語，世尊以無量門於諸欲法說為障",
    "T24n1455_001:0513a13": "礙。汝可棄捨如是惡見。』諸苾芻尼語彼求寂",
    "T24n1455_001:0513a14": "女時，捨此事者善；若不捨者，乃至二、三隨正",
    "T24n1455_001:0513a15": "應諫，隨正應教，令捨是事。捨者善；若不捨",
    "T24n1455_001:0513a16": "者，諸苾芻尼應語彼求寂女言：『汝從今已去",
    "T24n1455_001:0513a17": "不應說言：「如來、應、正等覺是我大師。」若有",
    "T24n1455_001:0513a18": "尊宿及同梵行者，不應隨行。如餘求寂女，得",
    "T24n1455_001:0513a19": "與苾芻尼二夜同宿。汝今無是事，汝愚癡人！",
    "T24n1455_001:0513a20": "可速滅去。』若苾芻尼知是被擯求寂女而攝",
    "T24n1455_001:0513a21": "受饒益、同室宿者，波逸底迦。「若復苾芻",
    "T24n1455_001:0513a22": "尼，得新衣，當作三種染壞色：若青、若泥、若赤，",
    "T24n1455_001:0513a23": "隨一而壞。若不作三種壞色而受用者，波逸",
    "T24n1455_001:0513a24": "底迦。「若復苾芻尼，寶及寶類，若自捉、若",
    "T24n1455_001:0513a25": "教人捉，除在寺內及白衣舍，波逸底迦。若在",
    "T24n1455_001:0513a26": "寺內及白衣舍，見寶及寶類，應作是念然後",
    "T24n1455_001:0513a27": "當取：『若有認者，我當與之。』此是時。「若復",
    "T24n1455_001:0513a28": "苾芻尼，半月應洗浴，故違而浴者，除餘時，波",
    "T24n1455_001:0513a29": "逸底迦。餘時者，熱時、病時、作時、行時、風時、雨",
    "T24n1455_001:0513b01": "時、風雨時，此是時。「若復苾芻尼，故斷傍生",
    "T24n1455_001:0513b02": "命者，波逸底迦。「若復苾芻尼，故惱他苾芻",
    "T24n1455_001:0513b03": "尼，乃至少時不樂，以此為緣者，波逸底迦。",
    "T24n1455_001:0513b04": "「若復苾芻尼，以指擊攊他者，波逸底迦。",
    "T24n1455_001:0513b05": "「若復苾芻尼，水中戲者，波逸底迦。「若復",
    "T24n1455_001:0513b06": "苾芻尼，共男子同室宿者，波逸底迦。」",
    "T24n1455_001:0513b07": "第六攝頌曰：",
    "T24n1455_001:0513b08": "　怖藏瞋二道，　　掘地四月請，",
    "T24n1455_001:0513b09": "　拒教竊聽言，　　默然從座起。",
    "T24n1455_001:0513b10": "「若復苾芻尼，若自恐怖、若教人恐怖他苾芻",
    "T24n1455_001:0513b11": "尼，下至戲笑者，波逸底迦。「若復苾芻尼，",
    "T24n1455_001:0513b12": "自藏苾芻、苾芻尼、若正學女、求寂、求寂女衣",
    "T24n1455_001:0513b13": "鉢及餘資具，若教人藏者，除餘緣故，波逸底",
    "T24n1455_001:0513b14": "迦。「若復苾芻尼，瞋恚故，知彼苾芻尼清",
    "T24n1455_001:0513b15": "淨無犯，以無根僧伽伐尸沙法謗者，波逸底",
    "T24n1455_001:0513b16": "迦。「若復苾芻尼，共男子同道行，更無女",
    "T24n1455_001:0513b17": "人，乃至一村間者，波逸底迦。「若復苾芻尼，",
    "T24n1455_001:0513b18": "與賊商旅共同道行，乃至一村間者，波逸底",
    "T24n1455_001:0513b19": "迦。「若復苾芻尼，自手掘地、若教人掘者，",
    "T24n1455_001:0513b20": "波逸底迦。「若復苾芻尼，有四月請，須時",
    "T24n1455_001:0513b21": "應受。若過受者，除餘時，波逸底迦。餘時者，",
    "T24n1455_001:0513b22": "謂別請、更請、慇懃請、常請，此是時。「若復",
    "T24n1455_001:0513b23": "苾芻尼，聞諸苾芻尼作如是語：『具壽！仁今當",
    "T24n1455_001:0513b24": "習如是學處。』彼作是語：『我實不能用汝愚癡",
    "T24n1455_001:0513b25": "不分明不善解者所說之言受行學處。我若",
    "T24n1455_001:0513b26": "見餘善閑三藏，當隨彼言而受行。』者，波逸",
    "T24n1455_001:0513b27": "底迦。若苾芻尼實欲求解彼者，當問三藏，",
    "T24n1455_001:0513b28": "此是時。「若復苾芻尼，知餘苾芻尼評論事",
    "T24n1455_001:0513b29": "生求過紛擾諍競而住，默然往彼聽其所說，",
    "T24n1455_001:0513c01": "作如是念：『我欲聽已，當令鬪亂。』以此為緣者，",
    "T24n1455_001:0513c02": "波逸底迦。",
    "T24n1455_001:0513c03": "「若復苾芻尼，知眾如法評論事時，默然從座",
    "T24n1455_001:0513c04": "起去，有苾芻尼不囑授者，除餘緣，故波逸底",
    "T24n1455_001:0513c05": "迦。」",
    "T24n1455_001:0513c06": "第七攝頌曰：",
    "T24n1455_001:0513c07": "　不恭敬飲酒，　　入聚往餘家，",
    "T24n1455_001:0513c08": "　明相攝耳筒，　　床足綿敷具。",
    "T24n1455_001:0513c09": "「若復苾芻尼，不恭敬者，波逸底迦。「若復",
    "T24n1455_001:0513c10": "苾芻尼，飲諸酒者，波逸底迦。「若復苾芻",
    "T24n1455_001:0513c11": "尼，非時入聚落，不囑餘苾芻尼，除餘緣故，波",
    "T24n1455_001:0513c12": "逸底迦。「若復苾芻尼，受食家請，食前、食後",
    "T24n1455_001:0513c13": "行詣餘家，不囑授者，波逸底迦。「若復苾",
    "T24n1455_001:0513c14": "芻尼，明相未出，剎帝利灌頂王未藏寶及寶",
    "T24n1455_001:0513c15": "類，若入過宮門閫者，除餘緣故，波逸底迦。",
    "T24n1455_001:0513c16": "「若復苾芻尼，半月半月說戒經時，作如是語：",
    "T24n1455_001:0513c17": "『具壽！我今始知是法戒經中說。』諸苾芻",
    "T24n1455_001:0513c18": "尼知是苾芻尼，若二、若三同作長淨，況復",
    "T24n1455_001:0513c19": "過此，應語彼言：『具壽！非不知故得免其罪，汝",
    "T24n1455_001:0513c20": "所犯罪應如法說悔。』當勸喻言：『具壽！此法希",
    "T24n1455_001:0513c21": "奇難可逢遇，汝說戒時，不恭敬、不住心、不慇",
    "T24n1455_001:0513c22": "重、不作意、不一想、不攝耳、不策念而聽法。』者，",
    "T24n1455_001:0513c23": "波逸底迦。「若復苾芻尼，用骨牙角作針",
    "T24n1455_001:0513c24": "筒成者，應打碎，波逸底迦。「若復苾芻尼，",
    "T24n1455_001:0513c25": "作大木床足應高佛八指，除入梐木。若過",
    "T24n1455_001:0513c26": "者，應截去，波逸底迦。「若復苾芻尼，以草",
    "T24n1455_001:0513c27": "木綿貯僧床座者，應撤去，波逸底迦。「若",
    "T24n1455_001:0513c28": "復苾芻尼，作尼師但那，當應量作。是中量者，",
    "T24n1455_001:0513c29": "長佛二張手、廣一張手半。長廣中，更增一",
    "T24n1455_001:0514a01": "張手。若過作者，應截去，波逸底迦。」",
    "T24n1455_001:0514a02": "第八攝頌曰：",
    "T24n1455_001:0514a03": "　覆瘡佛衣量，　　蒜剃洗手拍，",
    "T24n1455_001:0514a04": "　自煮食水灑，　　生草棄牆外。",
    "T24n1455_001:0514a05": "「若復苾芻尼，作覆瘡衣，當應量作。是中量者，",
    "T24n1455_001:0514a06": "長佛四張手、廣二張手。若過作者，應截去，",
    "T24n1455_001:0514a07": "波逸底迦。「若復苾芻尼，同佛衣量作衣，或",
    "T24n1455_001:0514a08": "復過者，波逸底迦。是中佛衣量者，長佛十張",
    "T24n1455_001:0514a09": "手、廣六張手，此是佛衣量。「若復苾芻尼，",
    "T24n1455_001:0514a10": "噉蒜者，波逸底迦。「若復苾芻尼，剃隱處",
    "T24n1455_001:0514a11": "毛者，波逸底迦。「若復苾芻尼，若洗淨時，",
    "T24n1455_001:0514a12": "應齊二指節，若過者，波逸底迦。「若復苾",
    "T24n1455_001:0514a13": "芻尼，以手拍隱處者，波逸底迦。「若復苾",
    "T24n1455_001:0514a14": "芻尼，自手煮生食者，波逸底迦。「若復苾",
    "T24n1455_001:0514a15": "芻尼，以水灑上眾者，波逸底迦。「若復苾",
    "T24n1455_001:0514a16": "芻尼，在生草上大小便洟唾者，波逸底迦。",
    "T24n1455_001:0514a17": "「若復苾芻尼，不善觀察，以不淨棄牆外者，波",
    "T24n1455_001:0514a18": "逸底迦。」",
    "T24n1455_001:0514a19": "第九攝頌曰：",
    "T24n1455_001:0514a20": "　為獨有五種，　　由耳語有四，",
    "T24n1455_001:0514a21": "　若懷瞋恚心，　　椎胸皆不合。",
    "T24n1455_001:0514a22": "「若復苾芻尼，獨與男子在屏處立者，波逸底",
    "T24n1455_001:0514a23": "迦。「若復苾芻尼，獨與苾芻在屏處立者，波",
    "T24n1455_001:0514a24": "逸底迦。「若復苾芻尼，獨與男子在露處立",
    "T24n1455_001:0514a25": "者，波逸底迦。「若復苾芻尼，獨與苾芻在",
    "T24n1455_001:0514a26": "露處立者，波逸底迦。「若復苾芻尼，獨住",
    "T24n1455_001:0514a27": "一房者，波逸底迦。「若復苾芻尼，共男子",
    "T24n1455_001:0514a28": "耳語者，波逸底迦。「若復苾芻尼，受男子",
    "T24n1455_001:0514a29": "耳語者，波逸底迦。「若復苾芻尼，共苾芻",
    "T24n1455_001:0514b01": "耳語者，波逸底迦。「若復苾芻尼，受苾芻",
    "T24n1455_001:0514b02": "耳語者，波逸底迦。「若復苾芻尼，瞋恚故，",
    "T24n1455_001:0514b03": "便自椎胸生苦痛者，波逸底迦。」",
    "T24n1455_001:0514b04": "第十攝頌曰：",
    "T24n1455_001:0514b05": "　呪誓不觀事，　　坐床以樹膠，",
    "T24n1455_001:0514b06": "　在四白衣家，　　看病不同臥。",
    "T24n1455_001:0514b07": "「若復苾芻尼，以自梵行而為呪誓者，波逸底",
    "T24n1455_001:0514b08": "迦。「若復苾芻尼，不善觀事而詰他者，波",
    "T24n1455_001:0514b09": "逸底迦。「若復苾芻尼，於屏闇處，不觀床",
    "T24n1455_001:0514b10": "座而坐臥者，波逸底迦。「若復苾芻尼，以",
    "T24n1455_001:0514b11": "樹膠作生支者，波逸底迦。「若復苾芻尼，",
    "T24n1455_001:0514b12": "在白衣家說法，去時不囑授家主收攝臥具",
    "T24n1455_001:0514b13": "者，波逸底迦。「若復苾芻尼，在白衣家，主",
    "T24n1455_001:0514b14": "人未許，於床座上輒坐者，波逸底迦。「若",
    "T24n1455_001:0514b15": "復苾芻尼，在白衣家，不問主人輒坐者，波",
    "T24n1455_001:0514b16": "逸底迦。「若復苾芻尼，知苾芻尼先在白衣",
    "T24n1455_001:0514b17": "家，後來令他去者，波逸底迦。「若復苾芻",
    "T24n1455_001:0514b18": "尼，於親弟子及依止弟子，見有病患不瞻侍",
    "T24n1455_001:0514b19": "者，波逸底迦。「若復苾芻尼，二尼同一床",
    "T24n1455_001:0514b20": "臥者，波逸底迦。」",
    "T24n1455_001:0514b21": "第十一攝頌曰：",
    "T24n1455_001:0514b22": "　二安居二怖，　　天祠未滿年，",
    "T24n1455_001:0514b23": "　畜眾二嫁人，　　僧未與無限。",
    "T24n1455_001:0514b24": "「若復苾芻尼，夏安居未為，隨意人間遊行者，",
    "T24n1455_001:0514b25": "波逸底迦。「若復苾芻尼，夏安居滿，不離",
    "T24n1455_001:0514b26": "舊處人間遊行者，波逸底迦。「若復苾芻",
    "T24n1455_001:0514b27": "尼，知王國中有賊怖處而遊行者，波逸底",
    "T24n1455_001:0514b28": "迦。「若復苾芻尼，知彼處所有虎狼師子怖",
    "T24n1455_001:0514b29": "而遊行者，波逸底迦。「若復苾芻尼，往天祠",
    "T24n1455_001:0514c01": "中作論議者，波逸底迦。「若復苾芻尼，未",
    "T24n1455_001:0514c02": "滿十二歲，與他出家受近圓者，波逸底迦。",
    "T24n1455_001:0514c03": "「若復苾芻尼，僧伽未與畜眾法，輒畜弟子者，",
    "T24n1455_001:0514c04": "波逸底迦。「若復苾芻尼，知曾嫁女人年未",
    "T24n1455_001:0514c05": "滿十二，與出家者，波逸底迦。「若復苾",
    "T24n1455_001:0514c06": "芻尼，知曾嫁女人年滿十二，不與正學法而",
    "T24n1455_001:0514c07": "受近圓者，波逸底迦。「若復苾芻尼，僧伽",
    "T24n1455_001:0514c08": "未與無限畜眾法，輒多畜者，波逸底迦。」",
    "T24n1455_001:0514c09": "第十二攝頌曰：",
    "T24n1455_001:0514c10": "　度娠不教誡，　　不護不隨身，",
    "T24n1455_001:0514c11": "　二童女惡人，　　多憂二六法。",
    "T24n1455_001:0514c12": "「若復苾芻尼，度有娠女人出家者，波逸底迦。",
    "T24n1455_001:0514c13": "「若復苾芻尼，與他出家并受近圓，不教誡",
    "T24n1455_001:0514c14": "者，波逸底迦。「若復苾芻尼，與他出家并",
    "T24n1455_001:0514c15": "受近圓，不攝受衛護者，波逸底迦。「若",
    "T24n1455_001:0514c16": "復苾芻尼，與他出家，不將隨身去者，波逸底",
    "T24n1455_001:0514c17": "迦。「若復苾芻尼，知童女年未滿二十，與",
    "T24n1455_001:0514c18": "受近圓者，波逸底迦。「若復苾芻尼，知童",
    "T24n1455_001:0514c19": "女年滿二十，不與二歲學六法六隨法，即受",
    "T24n1455_001:0514c20": "近圓者，波逸底迦。「若復苾芻尼，知惡性",
    "T24n1455_001:0514c21": "女人好為鬪諍，與出家者，波逸底迦。「若",
    "T24n1455_001:0514c22": "復苾芻尼，知多憂惱女人，度出家者，波逸底",
    "T24n1455_001:0514c23": "迦。「若復苾芻尼，知女人未滿二歲學六法",
    "T24n1455_001:0514c24": "六隨法，與受近圓者，波逸底迦。「若復苾",
    "T24n1455_001:0514c25": "芻尼，知女人二歲學六法及六隨法了，不與",
    "T24n1455_001:0514c26": "受近圓者，波逸底迦。」",
    "T24n1455_001:0514c27": "第十三攝頌曰：",
    "T24n1455_001:0514c28": "　未放與我衣，　　收斂年年受，",
    "T24n1455_001:0514c29": "　欲半月無僧，　　安居隨意責。",
    "T24n1455_001:0515a01": "「若復苾芻尼，知他婦女夫主未放，度出家者，",
    "T24n1455_001:0515a02": "波逸底迦。「若復苾芻尼，知彼女人希受近",
    "T24n1455_001:0515a03": "圓，告云：『汝與我衣，當授汝近圓。』者，波",
    "T24n1455_001:0515a04": "逸底迦。「若復苾芻尼，報俗女云：『汝應收",
    "T24n1455_001:0515a05": "斂家業，我當與汝出家。』如教作訖，不度出",
    "T24n1455_001:0515a06": "家者，波逸底迦。「若復苾芻尼，於每年中，",
    "T24n1455_001:0515a07": "與他出家及受近圓者，波逸底迦。「若復",
    "T24n1455_001:0515a08": "苾芻尼，經宿與欲者，波逸底迦。「若復苾",
    "T24n1455_001:0515a09": "芻尼，半月半月應求教授。若不求者，波逸",
    "T24n1455_001:0515a10": "底迦。「若復苾芻尼，無苾芻處作長淨者，",
    "T24n1455_001:0515a11": "波逸底迦。「若復苾芻尼，無苾芻處作安居",
    "T24n1455_001:0515a12": "者，波逸底迦。「若復苾芻尼，安居了，不",
    "T24n1455_001:0515a13": "於二部眾中以三事作隨意者，波逸底",
    "T24n1455_001:0515a14": "迦。「若復苾芻尼，訶責眾者，波逸底迦。」",
    "T24n1455_001:0515a15": "第十四攝頌曰：",
    "T24n1455_001:0515a16": "　罵眾五種慳，　　讚家寺食法，",
    "T24n1455_001:0515a17": "　更食給孩子，　　洗裙令浣衣。",
    "T24n1455_001:0515a18": "「若復苾芻尼，罵眾者，波逸底迦。「若復苾",
    "T24n1455_001:0515a19": "芻尼，見讚歎他起慳嫉心者，波逸底迦。",
    "T24n1455_001:0515a20": "「若復苾芻尼，於家慳者，波逸底迦。「若復",
    "T24n1455_001:0515a21": "苾芻尼，於寺慳者，波逸底迦。「若復苾芻",
    "T24n1455_001:0515a22": "尼，於利養飲食慳者，波逸底迦。「若復苾",
    "T24n1455_001:0515a23": "芻尼，慳法者，波逸底迦。「若復苾芻尼，食",
    "T24n1455_001:0515a24": "竟更食者，波逸底迦。「若復苾芻尼，給養",
    "T24n1455_001:0515a25": "他孩兒者，波逸底迦。「若復苾芻尼，不畜",
    "T24n1455_001:0515a26": "洗裙者，波逸底迦。「若復苾芻尼，令浣衣",
    "T24n1455_001:0515a27": "人洗衣者，波逸底迦。」",
    "T24n1455_001:0515a28": "第十五攝頌曰：",
    "T24n1455_001:0515b01": "　上眾沙門衣，　　二病衣從乞，",
    "T24n1455_001:0515b02": "　不共出不分，　　鬪不囑學呪。",
    "T24n1455_001:0515b03": "「若復苾芻尼，共上眾換衣者，波逸底迦。",
    "T24n1455_001:0515b04": "「若復苾芻尼，輒將沙門法衣與俗人者，波逸",
    "T24n1455_001:0515b05": "底迦。「若復苾芻尼，不畜病衣者，波逸底",
    "T24n1455_001:0515b06": "迦。「若復苾芻尼，大眾病衣將私用者，波",
    "T24n1455_001:0515b07": "逸底迦。「若復苾芻尼，知是貧人，從乞羯",
    "T24n1455_001:0515b08": "恥那衣者，波逸底迦。「若復苾芻尼，不共",
    "T24n1455_001:0515b09": "出羯恥那衣者，波逸底迦。「若復苾芻尼，",
    "T24n1455_001:0515b10": "不共他分衣者，波逸底迦。「若復苾芻尼，",
    "T24n1455_001:0515b11": "自知有力，見他尼鬪不勸止息者，波逸底",
    "T24n1455_001:0515b12": "迦。「若復苾芻尼，棄住處不囑授者，波逸",
    "T24n1455_001:0515b13": "底迦。「若復苾芻尼，從俗人受學呪法者，波",
    "T24n1455_001:0515b14": "逸底迦。」",
    "T24n1455_001:0515b15": "第十六攝頌曰：",
    "T24n1455_001:0515b16": "　教呪法賣[麩夫+少]，　　營理使他尼，",
    "T24n1455_001:0515b17": "　撚縷織蓋行，　　鞋瘡度婬女。",
    "T24n1455_001:0515b18": "「若復苾芻尼，教俗人呪法者，波逸底迦。",
    "T24n1455_001:0515b19": "「若復苾芻尼，賣[麩夫+少]食者，波逸底迦。「若復",
    "T24n1455_001:0515b20": "苾芻尼，營理俗人家務者，波逸底迦。「若",
    "T24n1455_001:0515b21": "復苾芻尼，令他諸尼移轉坐床勞倦者，波逸",
    "T24n1455_001:0515b22": "底迦。「若復苾芻尼，自手撚縷者，波逸底",
    "T24n1455_001:0515b23": "迦。「若復苾芻尼，自織絡者，波逸底迦。",
    "T24n1455_001:0515b24": "「若復苾芻尼，持傘蓋行者，波逸底迦。",
    "T24n1455_001:0515b25": "「若復苾芻尼，著彩色鞋履者，波逸底迦。",
    "T24n1455_001:0515b26": "「若復苾芻尼，臂上有瘡，令他數解數繫者，波",
    "T24n1455_001:0515b27": "逸底迦。「若復苾芻尼，度婬女出家者，波",
    "T24n1455_001:0515b28": "逸底迦。」",
    "T24n1455_001:0515b29": "第十七攝頌曰：",
    "T24n1455_001:0515c01": "　尼不許揩身，　　約人有五別，",
    "T24n1455_001:0515c02": "　香及胡麻水，　　輒問俗莊嚴。",
    "T24n1455_001:0515c03": "「若復苾芻尼，使苾芻尼令揩身者，波逸底迦。",
    "T24n1455_001:0515c04": "「若復苾芻尼，令式叉摩拏女揩身者，波逸",
    "T24n1455_001:0515c05": "底迦。「若復苾芻尼，使求寂女揩身者，波",
    "T24n1455_001:0515c06": "逸底迦。「若復苾芻尼，使俗女揩身者，波",
    "T24n1455_001:0515c07": "逸底迦。「若復苾芻尼，使外道女揩身者，波",
    "T24n1455_001:0515c08": "逸底迦。「若復苾芻尼，以香塗身者，波逸",
    "T24n1455_001:0515c09": "底迦。「若復苾芻尼，以胡麻滓揩身者，波",
    "T24n1455_001:0515c10": "逸底迦。「若復苾芻尼，使他以水揩身者，波",
    "T24n1455_001:0515c11": "逸底迦。「若復苾芻尼，不求容許輒請問者，",
    "T24n1455_001:0515c12": "波逸底迦。「若復苾芻尼，著俗莊嚴具者，波",
    "T24n1455_001:0515c13": "逸底迦。」",
    "T24n1455_001:0515c14": "第十八攝頌曰：",
    "T24n1455_001:0515c15": "　相牽舞歌樂，　　獨出大小行，",
    "T24n1455_001:0515c16": "　刷篦梳三假，　　墮罪百八十。",
    "T24n1455_001:0515c17": "「若復苾芻尼，以手相牽河中洗浴者，波逸底",
    "T24n1455_001:0515c18": "迦。「若復苾芻尼，自作舞、教他作舞者，波",
    "T24n1455_001:0515c19": "逸底迦。「若復苾芻尼，唱歌者，波逸底",
    "T24n1455_001:0515c20": "迦。「若復苾芻尼，作樂者，波逸底迦。「若",
    "T24n1455_001:0515c21": "復苾芻尼，獨出寺外，於空宅內大小行者，波",
    "T24n1455_001:0515c22": "逸底迦。「若復苾芻尼，畜香草根刷者，波",
    "T24n1455_001:0515c23": "逸底迦。「若復苾芻尼，畜細篦者，波逸底",
    "T24n1455_001:0515c24": "迦。「若復苾芻尼，畜麁梳者，波逸底迦。",
    "T24n1455_001:0515c25": "「若復苾芻尼，用前三事者，波逸底迦。「若",
    "T24n1455_001:0515c26": "復苾芻尼，畜假髻莊具者，波逸底迦。」",
    "T24n1455_001:0515c27": "「諸大德！我已說一百八十波逸底迦法。今問",
    "T24n1455_001:0515c28": "諸大德！是中清淨不？」(如是三說)「諸大德！是中清淨，",
    "T24n1455_001:0515c29": "默然故，我今如是持。」",
    "T24n1455_001:0516a01": "「諸大德！此十一波羅底提舍尼法，半月半",
    "T24n1455_001:0516a02": "月戒經中說。」",
    "T24n1455_001:0516a03": "攝頌曰：",
    "T24n1455_001:0516a04": "　乳酪及生酥，　　熟酥油糖蜜，",
    "T24n1455_001:0516a05": "　魚肉并乾脯，　　得法學人家。",
    "T24n1455_001:0516a06": "「若復苾芻尼，無病為己詣白衣家乞乳、若使",
    "T24n1455_001:0516a07": "人乞而飲用者，是苾芻尼應還村外住處，",
    "T24n1455_001:0516a08": "詣諸苾芻尼所，各別告言：『大德！我犯對說惡",
    "T24n1455_001:0516a09": "法，是不應為，今對說悔。』是名對說法。如是酥",
    "T24n1455_001:0516a10": "等乃至乾脯十事，乞皆有犯，如上廣說。",
    "T24n1455_001:0516a11": "「若復苾芻尼，知是學家僧伽與作學家羯磨，",
    "T24n1455_001:0516a12": "苾芻尼先不受請，便詣彼家自手受食食。是",
    "T24n1455_001:0516a13": "苾芻尼應還村外住處，詣諸苾芻尼所，各",
    "T24n1455_001:0516a14": "別告言：『大德！我犯對說惡法，是不應為，今對",
    "T24n1455_001:0516a15": "說悔。』是名對說法。「諸大德！我已說十一",
    "T24n1455_001:0516a16": "波羅底提舍尼法。今問諸大德！是中清淨不？」",
    "T24n1455_001:0516a17": "(如是三說)「諸大德！是中清淨，默然故，我今如是持。」",
    "T24n1455_001:0516a18": "「諸大德！此眾學法，半月半月戒經中說。」",
    "T24n1455_001:0516a19": "總攝頌曰：",
    "T24n1455_001:0516a20": "　衣食形齊整，　　俗舍善容儀，",
    "T24n1455_001:0516a21": "　護鉢除病人，　　洟唾過人樹。",
    "T24n1455_001:0516a22": "「齊整著裙，應當學。「不太高、不大下、不象",
    "T24n1455_001:0516a23": "鼻、不蛇頭、不多羅葉、不豆團形著裙，應當",
    "T24n1455_001:0516a24": "學。「齊整著五衣，應當學。「不太高、不太",
    "T24n1455_001:0516a25": "下，好正披、好正覆，少語言、不高視，入白衣",
    "T24n1455_001:0516a26": "舍，應當學。「若月期將至，不應往白衣",
    "T24n1455_001:0516a27": "舍，應當學。「不覆頭、不偏抄衣、不雙抄衣、",
    "T24n1455_001:0516a28": "不叉腰、不拊肩，入白衣舍，應當學。「不蹲",
    "T24n1455_001:0516a29": "行、不足指行，不跳行，不庂足行，不努身行，",
    "T24n1455_001:0516b01": "入白衣舍，應當學。「不搖身、不掉臂、不搖",
    "T24n1455_001:0516b02": "頭、不肩排、不連手，入白衣舍，應當學。「在",
    "T24n1455_001:0516b03": "白衣舍，未請坐不應坐，應當學。「在白衣",
    "T24n1455_001:0516b04": "舍，不善觀察不應坐，應當學。「在白衣舍，",
    "T24n1455_001:0516b05": "不放身坐，應當學。「在白衣舍、不壘足、不",
    "T24n1455_001:0516b06": "重內踝、不重外踝、不急斂足、不長舒足、不露",
    "T24n1455_001:0516b07": "身，應當學。「恭敬受食，應當學。「不得",
    "T24n1455_001:0516b08": "滿鉢受飯，更安羹菜，令食流溢於鉢緣邊，",
    "T24n1455_001:0516b09": "應留屈指用意受食，應當學。「行食未至，",
    "T24n1455_001:0516b10": "不豫申鉢，應當學。「不安鉢在食上，應當",
    "T24n1455_001:0516b11": "學。「恭敬而食，應當學。「不極小團、不",
    "T24n1455_001:0516b12": "極大團，圓整而食，應當學。「若食未",
    "T24n1455_001:0516b13": "至，不張口待，應當學。「不含食語，應當",
    "T24n1455_001:0516b14": "學。「不得以飯覆羹菜、不將羹菜覆飯更望",
    "T24n1455_001:0516b15": "得，應當學。「不彈舌食、不[口*((甫、)/寸)][口*集]食、不呵",
    "T24n1455_001:0516b16": "氣食、不吹氣食、不散手食、不毀呰食、不填",
    "T24n1455_001:0516b17": "頰食、不齧半食、不舒舌食、不作窣覩波形食，",
    "T24n1455_001:0516b18": "應當學。「不舐手、不舐鉢、不振手、不振鉢，",
    "T24n1455_001:0516b19": "常看鉢食，應當學。「不輕慢心觀比坐鉢",
    "T24n1455_001:0516b20": "中食，應當學。「不以污手捉淨水瓶，應當",
    "T24n1455_001:0516b21": "學。「在白衣舍，不棄洗鉢水，除問主人，應",
    "T24n1455_001:0516b22": "當學。「不得以殘食置鉢水中，應當學。",
    "T24n1455_001:0516b23": "「地上無替，不應安鉢，應當學。「不立洗鉢，",
    "T24n1455_001:0516b24": "應當學。「不於危險岸處置鉢，亦不逆流",
    "T24n1455_001:0516b25": "酌水，應當學。「人坐己立不為說法，除病，",
    "T24n1455_001:0516b26": "應當學。「人臥己坐不為說法，除病，應當",
    "T24n1455_001:0516b27": "學。「人在高座己在下座，不為說法，除病，",
    "T24n1455_001:0516b28": "應當學。「人在前行己在後行，不為說法，",
    "T24n1455_001:0516b29": "除病，應當學。「人在道己在非道，不為說",
    "T24n1455_001:0516c01": "法，除病，應當學。「不為覆頭者、不為偏抄",
    "T24n1455_001:0516c02": "衣、不為雙抄衣、不為叉腰者、不為拊肩者說",
    "T24n1455_001:0516c03": "法，除病，應當學。「不為乘象馬車輿者說",
    "T24n1455_001:0516c04": "法，除病，應當學。「不為著屐靴鞋及履屨",
    "T24n1455_001:0516c05": "者說法，除病，應當學。「不為戴帽著冠及",
    "T24n1455_001:0516c06": "作佛頂髻者、不為纏頭、不為冠花者說法，除",
    "T24n1455_001:0516c07": "病，應當學。「不為持蓋者說法，除病，應當",
    "T24n1455_001:0516c08": "學。「不立大小便，除病，應當學。「不得",
    "T24n1455_001:0516c09": "水中大小便洟唾，除病，應當學。「不得上",
    "T24n1455_001:0516c10": "過人樹，除有難緣，應當學。」「諸大德！我已",
    "T24n1455_001:0516c11": "說眾多學法。今問諸大德！是中清淨不？」(如是三說)",
    "T24n1455_001:0516c12": "「諸大德！是中清淨，默然故，我今如是持。」",
    "T24n1455_001:0516c13": "「諸大德！此七滅諍法，半月半月戒經中說。」",
    "T24n1455_001:0516c14": "攝頌曰：",
    "T24n1455_001:0516c15": "　現前并憶念，　　不癡與求罪，",
    "T24n1455_001:0516c16": "　多人語自言，　　草掩除眾諍。",
    "T24n1455_001:0516c17": "「應與現前毘奈耶，　　當與現前毘奈耶。　　應",
    "T24n1455_001:0516c18": "與憶念毘奈耶，　　當與憶念毘奈耶。　　應",
    "T24n1455_001:0516c19": "與不癡毘奈耶，　　當與不癡毘奈耶。　　應",
    "T24n1455_001:0516c20": "與求罪自性毘奈耶，　　當與求罪自性毘奈",
    "T24n1455_001:0516c21": "耶。　　應與多人語毘奈耶，　　當與多人語",
    "T24n1455_001:0516c22": "毘奈耶。　　應與自言毘奈耶，　　當與自言",
    "T24n1455_001:0516c23": "毘奈耶。　　應與草掩毘奈耶，　　當與草掩",
    "T24n1455_001:0516c24": "毘奈耶。若有諍事起，當以七法順大師",
    "T24n1455_001:0516c25": "教，如法如律而除滅之。「諸大德！我已",
    "T24n1455_001:0516c26": "說七滅諍法。今問諸大德！是中清淨不？」(如是三說)",
    "T24n1455_001:0516c27": "「諸大德！是中清淨，默然故，我今如是持。」",
    "T24n1455_001:0516c28": "「諸大德！我已說戒經序、已說八波羅市迦法、",
    "T24n1455_001:0516c29": "二十僧伽伐尸沙法、三十三泥薩祇波逸底",
    "T24n1455_001:0517a01": "迦法、一百八十波逸底迦法、十一波羅底",
    "T24n1455_001:0517a02": "提舍尼法、眾學法、七滅諍法，此是如來、應、正",
    "T24n1455_001:0517a03": "等覺戒經中所說所攝。若更有餘法之隨法，",
    "T24n1455_001:0517a04": "與此相應者，皆當修學。仁等共集，歡喜無",
    "T24n1455_001:0517a05": "諍，一心一說如水乳合，慇懃光顯大師聖教，",
    "T24n1455_001:0517a06": "令安樂住，勿為放逸，應當修學。」",
    "T24n1455_001:0517a07": "　忍是勤中上，　　能得涅槃處；",
    "T24n1455_001:0517a08": "　出家惱他人，　　不名為沙門。",
    "T24n1455_001:0517a09": "此是毘鉢尸如來、應、正等覺說是戒經。",
    "T24n1455_001:0517a10": "　明眼避險途，　　能至安隱處；",
    "T24n1455_001:0517a11": "　智者於生界，　　能遠離諸惡。",
    "T24n1455_001:0517a12": "此是尸棄如來、應、正等覺說是戒經。",
    "T24n1455_001:0517a13": "　不毀亦不害，　　善護於戒經；",
    "T24n1455_001:0517a14": "　飲食知止足，　　受用下臥具；",
    "T24n1455_001:0517a15": "　勤修增上定，　　此是諸佛教。",
    "T24n1455_001:0517a16": "此是毘舍浮如來、應、正等覺說是戒經。",
    "T24n1455_001:0517a17": "　譬如蜂採花，　　不壞色與香，",
    "T24n1455_001:0517a18": "　但取其味去；　　苾芻入聚然，",
    "T24n1455_001:0517a19": "　不違逆他人，　　不觀作不作，",
    "T24n1455_001:0517a20": "　但自觀身行，　　若正若不正。",
    "T24n1455_001:0517a21": "此是俱留孫如來、應、正等覺說是戒經。",
    "T24n1455_001:0517a22": "　勿著於定心，　　勤修寂靜處；",
    "T24n1455_001:0517a23": "　能救護無憂，　　常令念不失。",
    "T24n1455_001:0517a24": "　若人能惠施，　　福增怨自息；",
    "T24n1455_001:0517a25": "　修善除眾惡，　　惑盡至涅槃。",
    "T24n1455_001:0517a26": "此是羯諾迦牟尼如來、應、正等覺說是戒經。",
    "T24n1455_001:0517a27": "　一切惡莫作，　　一切善應修；",
    "T24n1455_001:0517a28": "　遍調於自心，　　是則諸佛教。",
    "T24n1455_001:0517a29": "此是迦攝波如來、應、正等覺說是戒經。",
    "T24n1455_001:0517b01": "　護身為善哉！　　能護語亦善；",
    "T24n1455_001:0517b02": "　護意為善哉！　　盡護最為善。",
    "T24n1455_001:0517b03": "　苾芻護一切，　　能解脫眾苦；",
    "T24n1455_001:0517b04": "　善護於口言，　　亦善護於意。",
    "T24n1455_001:0517b05": "　身不作諸惡，　　常淨三種業；",
    "T24n1455_001:0517b06": "　是則能隨順，　　大仙所行道。",
    "T24n1455_001:0517b07": "此是釋迦如來、應、正等覺說是戒經。",
    "T24n1455_001:0517b08": "　毘鉢尸式棄、　　毘舍俱留孫、",
    "T24n1455_001:0517b09": "　羯諾迦牟尼、　　迦攝釋迦尊，",
    "T24n1455_001:0517b10": "　如是天中天，　　無上調御者。",
    "T24n1455_001:0517b11": "　七佛皆雄猛，　　能救護世間，",
    "T24n1455_001:0517b12": "　具足大名稱，　　咸說此戒法。",
    "T24n1455_001:0517b13": "　諸佛及弟子，　　咸共尊敬戒，",
    "T24n1455_001:0517b14": "　恭敬戒經故，　　獲得無上果。",
    "T24n1455_001:0517b15": "　汝當求出離，　　於佛教勤修，",
    "T24n1455_001:0517b16": "　降伏生死軍，　　如象摧草舍。",
    "T24n1455_001:0517b17": "　於此法律中，　　常為不放逸，",
    "T24n1455_001:0517b18": "　能竭煩惱海，　　當盡苦邊際。",
    "T24n1455_001:0517b19": "　所為說戒經，　　和合作長淨，",
    "T24n1455_001:0517b20": "　當共尊敬戒，　　如犛牛愛尾。",
    "T24n1455_001:0517b21": "　我已說戒經，　　眾僧長淨竟，",
    "T24n1455_001:0517b22": "　福利諸有情，　　皆共成佛道。",
    "T24n1455_001:0517b23": "根本說一切有部苾芻尼戒經"
}