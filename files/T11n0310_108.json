{
    "T11n0310_108:0603a27": "大寶積經卷第一百八",
    "T11n0310_108:0603a29": "東晉天竺居士竺難提譯",
    "T11n0310_108:0603b01": "大乘方便會第三十八之三",
    "T11n0310_108:0603b02": "[0603b02] 「以何緣故，菩薩食已得氣力充足至菩提樹，",
    "T11n0310_108:0603b03": "不以羸瘦至菩提樹？善男子！菩薩能不飲食",
    "T11n0310_108:0603b04": "身體羸異成阿耨多羅三藐三菩提，況食麻",
    "T11n0310_108:0603b05": "米耶。爾時菩薩為愍當來眾生故，食此上妙",
    "T11n0310_108:0603b06": "食。何以故？眾生善根未熟，不噉飲食而欲求",
    "T11n0310_108:0603b07": "道，彼諸眾生飢渴苦故不能得智慧。若安樂",
    "T11n0310_108:0603b08": "行能得智慧，照明諸法非苦行也。是故菩薩",
    "T11n0310_108:0603b09": "示眾生行安樂行而得智慧，亦愍當來眾生",
    "T11n0310_108:0603b10": "故，欲令眾生效我食此妙食，是故食修舍佉",
    "T11n0310_108:0603b11": "尼食已，成三十七助菩提法，得阿耨多羅三",
    "T11n0310_108:0603b12": "藐三菩提，施食女人亦成就助菩提法。復次",
    "T11n0310_108:0603b13": "菩薩在一禪中生歡喜心，於百千劫不食能",
    "T11n0310_108:0603b14": "住。是名菩薩摩訶薩行於方便。",
    "T11n0310_108:0603b15": "[0603b15] 「以何緣故，菩薩從吉安天子求草敷座？善男",
    "T11n0310_108:0603b16": "子！過去諸佛敷解脫坐不以綩綖妙物，亦",
    "T11n0310_108:0603b17": "欲成就吉安天子助菩提法。爾時吉安與菩",
    "T11n0310_108:0603b18": "薩草已，發阿耨多羅三藐三菩提心。善男子！",
    "T11n0310_108:0603b19": "今我當與受記：『彼吉安天子於未來世當得",
    "T11n0310_108:0603b20": "成佛，號曰無垢如來、應、正遍知。』是名菩薩摩",
    "T11n0310_108:0603b21": "訶薩行於方便。",
    "T11n0310_108:0603b22": "[0603b22] 「以何緣故，菩薩坐菩提樹下，使惡魔波旬至",
    "T11n0310_108:0603b23": "菩提樹下，不欲令菩薩即成阿耨多羅三藐",
    "T11n0310_108:0603b24": "三菩提？善男子！魔本不能至菩提樹下。若我",
    "T11n0310_108:0603b25": "不召而能來此者，無有是處。善男子！爾時菩",
    "T11n0310_108:0603b26": "薩坐菩提樹下如是思惟：『於四天下誰為最",
    "T11n0310_108:0603b27": "尊第一？此四天下今為屬誰？』菩薩即知惡魔",
    "T11n0310_108:0603b28": "波旬欲界最尊。『今我與魔共&#x9B2A;，魔若不如，一",
    "T11n0310_108:0603b29": "切欲界所有眾生悉皆不如。爾時當有諸天",
    "T11n0310_108:0603c01": "大眾和合而來到菩提樹下，到已必生信心。",
    "T11n0310_108:0603c02": "魔眾、天眾、諸龍、鬼神、乾闥婆、阿修羅、迦樓羅、緊",
    "T11n0310_108:0603c03": "那羅、摩&#x777A;羅伽，如是一切眾來遶菩提樹。彼",
    "T11n0310_108:0603c04": "諸眾等見菩薩師子遊戲，見已或發阿耨多",
    "T11n0310_108:0603c05": "羅三藐三菩提心，或發菩薩心，或生信心，",
    "T11n0310_108:0603c06": "彼人乃至見菩薩因緣故盡得解脫。』善男子！",
    "T11n0310_108:0603c07": "菩薩如是思惟已，放眉間白毫相光，能令波",
    "T11n0310_108:0603c08": "旬宮殿黑闇。爾時三千大千世界以光明照",
    "T11n0310_108:0603c09": "故普令大明，此光明中出如是聲：『彼釋種子",
    "T11n0310_108:0603c10": "出家學道，今當成阿耨多羅三藐三菩提。過",
    "T11n0310_108:0603c11": "魔境界勝出魔眾，減損當來一切魔眾。今彼",
    "T11n0310_108:0603c12": "菩薩與魔共戰。』善男子！爾時波旬聞是聲已，",
    "T11n0310_108:0603c13": "心大憂愁如箭入心。時魔波旬嚴四種兵滿",
    "T11n0310_108:0603c14": "三十六由旬，一切皆來圍菩提樹，欲為菩薩",
    "T11n0310_108:0603c15": "作大留難。爾時菩薩住大慈悲及大智慧，以",
    "T11n0310_108:0603c16": "智慧執金色之手而以拍地，拍已一切魔",
    "T11n0310_108:0603c17": "眾尋時散壞。魔眾壞已，八萬四千億天、龍、鬼",
    "T11n0310_108:0603c18": "神、乾闥婆、阿修羅、迦樓羅、緊那羅、摩&#x777A;羅伽、拘",
    "T11n0310_108:0603c19": "槃荼等如是大眾，見菩薩威德身體微妙容",
    "T11n0310_108:0603c20": "顏端嚴威力勇健，發阿耨多羅三藐三菩提",
    "T11n0310_108:0603c21": "心。是名菩薩摩訶薩行於方便。",
    "T11n0310_108:0603c22": "[0603c22] 「以何緣故，如來於七日七夜不捨結加趺",
    "T11n0310_108:0603c23": "坐，仰觀菩提樹目不暫眴？善男子！爾時有色",
    "T11n0310_108:0603c24": "界天行寂滅行，彼諸天等見如來結加趺坐",
    "T11n0310_108:0603c25": "心生歡喜，生歡喜已如是思惟：『今我當求沙",
    "T11n0310_108:0603c26": "門瞿曇心何所依？』彼諸天人於七日七夜作",
    "T11n0310_108:0603c27": "是求已，不得如來一念依處。彼時諸天倍增",
    "T11n0310_108:0603c28": "喜悅，有三萬二千天子發阿耨多羅三藐三",
    "T11n0310_108:0603c29": "菩提心，作如是願：『我等於未來世當得如是",
    "T11n0310_108:0604a01": "寂滅之行，仰觀菩提樹。』是故如來得成道已，",
    "T11n0310_108:0604a02": "於七日七夜結加趺坐，仰觀菩提樹目不暫",
    "T11n0310_108:0604a03": "眴。是名如來方便。",
    "T11n0310_108:0604a04": "[0604a04] 「以何緣故，如來本行菩薩道時修無量阿僧",
    "T11n0310_108:0604a05": "祇行願，諸一切眾生與解脫樂。何以方待梵",
    "T11n0310_108:0604a06": "王請然後說法？善男子！如來有如是知，多有",
    "T11n0310_108:0604a07": "天人歸依梵王、尊重梵王。彼諸眾生作如是",
    "T11n0310_108:0604a08": "知：『梵天王化生我等，世界最尊，若除梵王更",
    "T11n0310_108:0604a09": "無有能造世界者。』善男子！爾時如來如是知",
    "T11n0310_108:0604a10": "已——『今我當待梵王勸請。』若彼梵王一傾首",
    "T11n0310_108:0604a11": "者，諸可歸依梵王眾生悉皆歸依。當相謂言：",
    "T11n0310_108:0604a12": "『梵王勸請如來說法，非為不請。』善男子！如來",
    "T11n0310_108:0604a13": "有大威德故，梵王來至我所勸請說法轉於",
    "T11n0310_108:0604a14": "法輪。善男子！若我不以神力令梵王請者，然",
    "T11n0310_108:0604a15": "彼梵王先無有心能來請佛。善男子！由諸眾",
    "T11n0310_108:0604a16": "生依梵王故，欲令眾生離於梵王，待其勸請，",
    "T11n0310_108:0604a17": "以梵王為證故。善男子！爾時梵王勸請如來",
    "T11n0310_108:0604a18": "轉於法輪，彼時六十八百千梵天發阿耨多",
    "T11n0310_108:0604a19": "羅三藐三菩提心，作如是言：『此真是佛，於",
    "T11n0310_108:0604a20": "眾生中最尊最勝。』作如是願言：『我來世得成",
    "T11n0310_108:0604a21": "就如是智慧威德。』是名如來方便。",
    "T11n0310_108:0604a22": "[0604a22] 「善男子！我先於說示現眾生十業因緣，或是",
    "T11n0310_108:0604a23": "菩薩、或是如來，於此十中示現方便，唯有智",
    "T11n0310_108:0604a24": "者能知是義。善男子！不應生念，謂菩薩當有",
    "T11n0310_108:0604a25": "微細之罪。若菩薩成就如是微細不善之法",
    "T11n0310_108:0604a26": "坐於道場成阿耨多羅三藐三菩提者，無有",
    "T11n0310_108:0604a27": "是處。何以故？善男子！如來成就一切善法、",
    "T11n0310_108:0604a28": "斷一切不善法，無有生死業報習氣，若有遺",
    "T11n0310_108:0604a29": "餘不斷滅者，無有是處，何況有障礙業報。",
    "T11n0310_108:0604b01": "善男子！若有眾生謂無業報不信業報，為是",
    "T11n0310_108:0604b02": "眾生示現業報因緣。如來實無業報，我是法",
    "T11n0310_108:0604b03": "王尚受業報，況餘眾生而不受耶？為彼眾生",
    "T11n0310_108:0604b04": "作如是示現，是故如來自現業緣。善男子！如",
    "T11n0310_108:0604b05": "來無有一切業障。譬如書師善學書論教諸",
    "T11n0310_108:0604b06": "幼童，隨諸幼童讚諸書章，非是書師於諸書",
    "T11n0310_108:0604b07": "章有障礙也。書師作如是念：『彼諸幼童當隨",
    "T11n0310_108:0604b08": "我學。』善男子！彼書師非為不達故作如是",
    "T11n0310_108:0604b09": "唱。善男子！如來亦復如是，於一切法善學已，",
    "T11n0310_108:0604b10": "如是說如是示，為餘眾生令行業清淨故。善",
    "T11n0310_108:0604b11": "男子！譬如大藥師，善能療治一切諸病。自無",
    "T11n0310_108:0604b12": "有病，見諸病人而於其前自服苦藥。諸病人",
    "T11n0310_108:0604b13": "見是藥師服苦藥已，然後效服，各得除病。善",
    "T11n0310_108:0604b14": "男子！如來亦復如是，自除一切煩惱病已，於",
    "T11n0310_108:0604b15": "一切法無有障礙，能示現一切法，以是不善",
    "T11n0310_108:0604b16": "業故得如是報。現如是緣，欲令眾生除一切",
    "T11n0310_108:0604b17": "身口意業障行於淨行。善男子！譬如長者子、",
    "T11n0310_108:0604b18": "若居士子，父母愛念與其乳母。時此乳母無",
    "T11n0310_108:0604b19": "有病痛，為嬰兒故自服苦藥，欲令乳得清淨。",
    "T11n0310_108:0604b20": "善男子！如來亦復如是，是一切世界之父，為",
    "T11n0310_108:0604b21": "教化不知業報眾生故，如來無病而為眾生",
    "T11n0310_108:0604b22": "示現作病，以是業故得如是報，以此業故得",
    "T11n0310_108:0604b23": "如是報。眾生聞已心生驚畏，除諸惡業不作",
    "T11n0310_108:0604b24": "惡緣。」[0604b24] 佛復告智勝菩薩：「善男子！乃往過去世",
    "T11n0310_108:0604b25": "遇然燈佛，時有五百賈人為求珍寶入於大",
    "T11n0310_108:0604b26": "海。善男子！時賈人中有一惡人——多懷奸偽，常",
    "T11n0310_108:0604b27": "行惡業初無悔心，善知兵法恒為寇賊，奪他",
    "T11n0310_108:0604b28": "財物以為產業——狀如賈人，共諸賈人同載一",
    "T11n0310_108:0604b29": "船。時彼惡人如是思惟：『此諸賈人大得珍寶，",
    "T11n0310_108:0604c01": "我今當殺此諸賈人，取其珍寶還閻浮提。』如",
    "T11n0310_108:0604c02": "是思惟已欲殺諸人。善男子！爾時有人名曰",
    "T11n0310_108:0604c03": "大悲，於彼眾中作大導師。時彼導師於夜夢",
    "T11n0310_108:0604c04": "中，見海鬼神來作是言：『汝此眾中有一惡人，",
    "T11n0310_108:0604c05": "如是相貌，恒為寇賊劫他財物。彼人今生如",
    "T11n0310_108:0604c06": "是惡心：「我當殺此五百人已，取其財物還閻",
    "T11n0310_108:0604c07": "浮提。」若此惡人得遂本心殺五百人者，作大",
    "T11n0310_108:0604c08": "惡逆業。何以故？此五百人皆是向阿耨多羅",
    "T11n0310_108:0604c09": "三藐三菩提不退轉菩薩。若此惡人殺諸菩",
    "T11n0310_108:0604c10": "薩，以此業緣障礙罪故，一一菩薩從初發心",
    "T11n0310_108:0604c11": "乃至成阿耨多羅三藐三菩提，爾時惡人於",
    "T11n0310_108:0604c12": "其中間常在地獄。汝為導師可作方便，令彼",
    "T11n0310_108:0604c13": "惡人不墮地獄，彼五百菩薩亦復可得全其",
    "T11n0310_108:0604c14": "身命。』善男子！爾時大悲導師如是思惟：『作何",
    "T11n0310_108:0604c15": "方便令彼惡人不墮地獄，五百菩薩全其身",
    "T11n0310_108:0604c16": "命？』作如是思惟已，乃不向一人說是事也。爾",
    "T11n0310_108:0604c17": "時待風，餘有七日當還閻浮提。七日過已如",
    "T11n0310_108:0604c18": "是思惟：『更無方便，唯有除此一惡人者，爾乃",
    "T11n0310_108:0604c19": "可令此五百人得全身命。』復作是念：『若我向",
    "T11n0310_108:0604c20": "餘人說，此五百人當生惡心。生惡心已殺此",
    "T11n0310_108:0604c21": "惡人，彼諸人等當墮惡道。』善男子！大悲導師",
    "T11n0310_108:0604c22": "如是思惟：『我今當自殺之。我以殺此人故，雖",
    "T11n0310_108:0604c23": "百千劫墮惡道中受地獄苦，我能忍之。不令",
    "T11n0310_108:0604c24": "惡人害五百菩薩，作此惡緣受地獄苦。』善男",
    "T11n0310_108:0604c25": "子！爾時大悲導師生哀愍心作是方便，吾護",
    "T11n0310_108:0604c26": "五百人故害此惡人。是時導師即以[矛*(替-曰+貝)]牟",
    "T11n0310_108:0604c27": "刺殺惡人，令諸賈人安隱得還至閻浮提。[0604c27] 「善",
    "T11n0310_108:0604c28": "男子！汝勿有疑。爾時導師，則我身是也。五百",
    "T11n0310_108:0604c29": "賈人，此賢劫中五百菩薩是也，當於此劫中",
    "T11n0310_108:0605a01": "成阿耨多羅三藐三菩提。善男子！我於爾時",
    "T11n0310_108:0605a02": "行方便大悲故，即得超越百千劫生死之難。",
    "T11n0310_108:0605a03": "時彼惡人命終之後，生善道天上。善男子！",
    "T11n0310_108:0605a04": "汝今當知，勿謂菩薩有如是障礙業報。而得",
    "T11n0310_108:0605a05": "超越百千劫生死之難，即時是菩薩方便力",
    "T11n0310_108:0605a06": "也。",
    "T11n0310_108:0605a07": "[0605a07] 「善男子！如來為一切眾生故而作是方便，示",
    "T11n0310_108:0605a08": "現佉違羅刺。善男子！爾時佉違羅刺刺如來",
    "T11n0310_108:0605a09": "足，善男子！佛神力故令刺入足。何以故？如來",
    "T11n0310_108:0605a10": "金剛之身無能壞者。善男子！昔舍衛城中有",
    "T11n0310_108:0605a11": "二十人，皆是最後邊身。彼二十人更有怨家",
    "T11n0310_108:0605a12": "二十人，各各思惟：『我當為作親友而至其舍，",
    "T11n0310_108:0605a13": "奪其命根，不向人說。』善男子！彼時二十最後",
    "T11n0310_108:0605a14": "身者，及二十怨家人，以佛神力故共至佛所。",
    "T11n0310_108:0605a15": "善男子！如來爾時為調伏是四十人故，於大",
    "T11n0310_108:0605a16": "眾中告大目揵連言：『今此地中出佉違羅刺",
    "T11n0310_108:0605a17": "欲刺吾右足。』未至足之間，此佉違羅刺即從",
    "T11n0310_108:0605a18": "地出長一肘。當出之時，目連白佛言：『世尊！我",
    "T11n0310_108:0605a19": "今當取此刺擲著他方世界。』佛告目連：『非汝",
    "T11n0310_108:0605a20": "所能。此佉違羅刺今在此地，汝不能拔。』爾時",
    "T11n0310_108:0605a21": "目連以大神力前拔此刺，于時三千大千世",
    "T11n0310_108:0605a22": "界皆大震動，一切世界隨刺而舉，不能動刺",
    "T11n0310_108:0605a23": "乃至一毛。善男子！爾時如來以神通力上四",
    "T11n0310_108:0605a24": "天王，彼佉違羅刺亦隨佛去。爾時如來復至",
    "T11n0310_108:0605a25": "三十三天、夜摩天、兜術天、化樂天、他化自",
    "T11n0310_108:0605a26": "在天，刺亦隨去；乃至梵天亦復如是。爾時如",
    "T11n0310_108:0605a27": "來從梵天還至閻浮提舍衛城中本所坐處，",
    "T11n0310_108:0605a28": "刺亦逐還至此地中&#x7AEA;向如來。爾時如來即",
    "T11n0310_108:0605a29": "以右手捉佉違羅刺，左手安地右&#x811A;踏之，爾",
    "T11n0310_108:0605b01": "時三千大千世界皆大震動。時尊者阿難即",
    "T11n0310_108:0605b02": "從坐起，偏袒右肩，為佛作禮，合掌向佛而",
    "T11n0310_108:0605b03": "作是言：『世尊！往昔作何等業得如是報？』佛",
    "T11n0310_108:0605b04": "告阿難：『我過去世入大海中，持[矛*(替-曰+貝)]刺人斷其",
    "T11n0310_108:0605b05": "命根。阿難！以此業緣得如是報。』善男子！我說",
    "T11n0310_108:0605b06": "是業緣已，彼時二十怨賊欲害二十人者作",
    "T11n0310_108:0605b07": "是思惟：『如來法王尚得如是惡業之報，況我",
    "T11n0310_108:0605b08": "等輩不受此報？』是二十人即從座起，頭面禮",
    "T11n0310_108:0605b09": "佛，作如是言：『我等今日向佛悔過，不敢覆藏。",
    "T11n0310_108:0605b10": "世尊！我先惡心欲害彼人，今重悔過不敢覆",
    "T11n0310_108:0605b11": "藏。』爾時世尊為彼人故，說作業緣及盡業緣。",
    "T11n0310_108:0605b12": "時二十人聞是法已即得正解，及四萬人亦",
    "T11n0310_108:0605b13": "得正解。是故如來示佉違羅刺刺足，是名如",
    "T11n0310_108:0605b14": "來方便。",
    "T11n0310_108:0605b15": "[0605b15] 「以何緣故，如來先無諸病，而從耆域藥王索",
    "T11n0310_108:0605b16": "優&#x9262;羅花嗅之令下。善男子！爾時如來制解",
    "T11n0310_108:0605b17": "脫戒未久，時有五百比丘是最後身，常在餘",
    "T11n0310_108:0605b18": "諸林中修道。彼諸比丘得如是病，陳故之",
    "T11n0310_108:0605b19": "藥所不能治。彼諸比丘敬慎佛戒，不求餘藥",
    "T11n0310_108:0605b20": "不服餘藥。善男子！爾時如來如是思惟：『作何",
    "T11n0310_108:0605b21": "方便聽服餘藥？若我聽者，彼諸比丘當求餘",
    "T11n0310_108:0605b22": "藥當服餘藥。何以故？若如來不聽者，後諸",
    "T11n0310_108:0605b23": "人輩當犯聖法。』是以如來行方便故，從耆域",
    "T11n0310_108:0605b24": "藥師求優&#x9262;羅花嗅之令下。時淨居天即至",
    "T11n0310_108:0605b25": "彼比丘眾中作如是言：『大德！可求餘藥，莫",
    "T11n0310_108:0605b26": "守病而死。』比丘答言：『我等不敢違世尊教，我",
    "T11n0310_108:0605b27": "等不得自在，我等寧死不違佛教，我等不求",
    "T11n0310_108:0605b28": "盈長好藥。』如是說已，淨居天子語諸比丘言：",
    "T11n0310_108:0605b29": "『大德！如來法王求餘好藥、捨陳故藥。諸大德",
    "T11n0310_108:0605c01": "可求餘藥。』諸比丘聞語已，除去疑心更求餘",
    "T11n0310_108:0605c02": "藥，更服餘藥然後除病，除病已不過七日證",
    "T11n0310_108:0605c03": "阿羅漢果。善男子！若如來不求餘藥，彼諸比",
    "T11n0310_108:0605c04": "丘亦不求餘藥。若不求餘藥，能除諸病及斷",
    "T11n0310_108:0605c05": "諸結證於阿羅漢果者，無有是處。是名如來",
    "T11n0310_108:0605c06": "方便。",
    "T11n0310_108:0605c07": "[0605c07] 「以何緣故，如來入城乞食空&#x9262;而出？善男子！",
    "T11n0310_108:0605c08": "如來無有業障，爾時如來矜愍護念當來比",
    "T11n0310_108:0605c09": "丘，或有比丘入於城邑聚落乞食，自無福德",
    "T11n0310_108:0605c10": "乞食不得。彼比丘當作是念：『如來世尊功德",
    "T11n0310_108:0605c11": "成就，入城乞食空&#x9262;而出，何況我等善根微",
    "T11n0310_108:0605c12": "薄？我等不應以乞食不得而生憂惱熱。』是故",
    "T11n0310_108:0605c13": "如來示現入城乞食空&#x9262;而出。善男子！汝若",
    "T11n0310_108:0605c14": "謂惡魔波旬能覆蔽城中長者婆羅門心故，",
    "T11n0310_108:0605c15": "乃至不與一摶食者，善男子！莫作斯觀。何",
    "T11n0310_108:0605c16": "以故？惡魔波旬不能斷絕如來食也。爾時佛",
    "T11n0310_108:0605c17": "神力故，令惡魔波旬覆蔽彼城中人，非是惡",
    "T11n0310_108:0605c18": "魔力之所能。我於爾時都無業障，為化彼眾",
    "T11n0310_108:0605c19": "生故，示現空&#x9262;而出。爾時我及比丘僧不得",
    "T11n0310_108:0605c20": "食已，一切魔天及諸餘天作如是念：『佛及眾",
    "T11n0310_108:0605c21": "僧不得食已，頗有憂耶？』即於其夜見佛及僧，",
    "T11n0310_108:0605c22": "乃至無有一念憂惱，心亦不高亦復不下，如",
    "T11n0310_108:0605c23": "前後亦如是。善男子！爾時有七千天子，傾",
    "T11n0310_108:0605c24": "向如來生信敬心。我於是時即為說法，於一",
    "T11n0310_108:0605c25": "切法得法眼淨。善男子！彼時婆羅門長者，",
    "T11n0310_108:0605c26": "其後不久又聞世尊有大威德，生渴仰心即",
    "T11n0310_108:0605c27": "至佛所，頭面作禮向佛悔過。彼時如來即為",
    "T11n0310_108:0605c28": "其說四聖諦法，一說法時有二萬人於一切",
    "T11n0310_108:0605c29": "法中得法眼淨。是故如來入城乞食空&#x9262;而",
    "T11n0310_108:0606a01": "出，是名如來方便。",
    "T11n0310_108:0606a02": "[0606a02] 「以何緣故，旃遮婆羅門女以木杅繫腹誹謗",
    "T11n0310_108:0606a03": "如來，而作是言：『由沙門瞿曇令我妊身，應",
    "T11n0310_108:0606a04": "當與我衣被飲食。』善男子！如來於此事中都",
    "T11n0310_108:0606a05": "無業障。若有業障，我能擲此旃遮婆羅門女",
    "T11n0310_108:0606a06": "置恒河沙世界之外。如來以方便故現此業",
    "T11n0310_108:0606a07": "障，為化不知解眾生故。何以故？當來之世有",
    "T11n0310_108:0606a08": "諸比丘於我法中出家學道，爾時或為他人",
    "T11n0310_108:0606a09": "所謗，以是緣故心生慚愧，或不樂佛法捨戒",
    "T11n0310_108:0606a10": "還俗。彼諸比丘若被謗已當念如來，如來成",
    "T11n0310_108:0606a11": "就一切善法具大威德尚被誹謗，而況我等",
    "T11n0310_108:0606a12": "不被誹謗，思念是已則除慚愧，除慚愧已當",
    "T11n0310_108:0606a13": "得修習淨妙梵行。善男子！旃遮婆羅門女常",
    "T11n0310_108:0606a14": "為惡業所覆故性多不信，今此女身於佛法",
    "T11n0310_108:0606a15": "中不得調伏，常為惡業之所覆蔽，乃至夢中",
    "T11n0310_108:0606a16": "亦生誹謗，覺已心喜。此女人中命終當墮地",
    "T11n0310_108:0606a17": "獄。善男子！我能以餘方便除此女人諸不善",
    "T11n0310_108:0606a18": "業，令度生死能為作救。善男子！或時如來不",
    "T11n0310_108:0606a19": "救餘人。何以故？如來於一切眾生無有偏心，",
    "T11n0310_108:0606a20": "是名如來方便。",
    "T11n0310_108:0606a21": "[0606a21] 「以何緣故，諸婆羅門殺婆羅門女孫陀利，埋",
    "T11n0310_108:0606a22": "祇洹園塹中？善男子！如來是時知有是事，捨",
    "T11n0310_108:0606a23": "而不說。如來成就一切智心無有障礙，能以",
    "T11n0310_108:0606a24": "神力可令此刀不入女身。我於爾時知孫陀",
    "T11n0310_108:0606a25": "利女命根將盡必為他殺，以此方便令諸外",
    "T11n0310_108:0606a26": "道不善彰露墮不如處。如此諸事唯佛知之",
    "T11n0310_108:0606a27": "安住是事，令多眾生生清淨心增益善根。爾",
    "T11n0310_108:0606a28": "時如來七日不入舍衛大城。不入城已，爾時",
    "T11n0310_108:0606a29": "調伏六十億天過七日已，諸天世人集會共",
    "T11n0310_108:0606b01": "來至於我所。爾時如來為四眾說法，聞說法",
    "T11n0310_108:0606b02": "已有八萬四千人於諸法中得法眼淨。是名",
    "T11n0310_108:0606b03": "如來方便。",
    "T11n0310_108:0606b04": "[0606b04] 「以何緣故，如來及僧在於婆羅門毘蘭若聚",
    "T11n0310_108:0606b05": "落三月之中食馬麥耶？善男子？我於昔時知",
    "T11n0310_108:0606b06": "此婆羅門，必捨初始請佛僧心不給飲食，而",
    "T11n0310_108:0606b07": "故往受請。何以故？為彼五百馬故。此五百馬",
    "T11n0310_108:0606b08": "於先世中，已學菩薩乘、已曾供養過去諸佛，",
    "T11n0310_108:0606b09": "近惡知識作惡業緣，惡業緣故墮畜生中。五",
    "T11n0310_108:0606b10": "百馬中有一大馬名曰日藏，是大菩薩。是日",
    "T11n0310_108:0606b11": "藏菩薩於過去世在人道中，已曾勸是五百",
    "T11n0310_108:0606b12": "小馬發菩提心，為欲度此五百馬故現生馬",
    "T11n0310_108:0606b13": "中。由大馬威德故，令五百馬自識宿命，本所",
    "T11n0310_108:0606b14": "失心而令還得。善男子！我愍彼五百菩薩墮",
    "T11n0310_108:0606b15": "馬中者，欲令得脫離於畜生，是故如來知故",
    "T11n0310_108:0606b16": "受請。善男子！是時五百馬減所食麥半持施",
    "T11n0310_108:0606b17": "僧，大馬半分奉施如來。爾時大馬為五百馬，",
    "T11n0310_108:0606b18": "以馬音聲而為說法亦教悔過：『今當禮佛及",
    "T11n0310_108:0606b19": "比丘僧。』說此事已復作是言：『汝等當以所食",
    "T11n0310_108:0606b20": "半分供養於僧。』爾時五百馬悔過已，於佛及",
    "T11n0310_108:0606b21": "僧生淨信心。過三月已，其後不久是五百馬",
    "T11n0310_108:0606b22": "命終生於兜術天上。彼五百天子即從天來",
    "T11n0310_108:0606b23": "至於佛所供養如來，爾時如來即為說法，聞",
    "T11n0310_108:0606b24": "說法已必定得成阿耨多羅三藐三菩提。彼",
    "T11n0310_108:0606b25": "時五百馬子善調伏其心，於將來世得辟支",
    "T11n0310_108:0606b26": "佛。彼日藏大馬於當來世供養無量諸佛，",
    "T11n0310_108:0606b27": "得成助菩提法，然後作佛，號曰善調如來、應",
    "T11n0310_108:0606b28": "供、正遍知。善男子！無有世中上妙美味而如",
    "T11n0310_108:0606b29": "來不得。善男子！如來雖食草木土塊瓦礫，",
    "T11n0310_108:0606c01": "三千大千世界中無如是味似如來所食草",
    "T11n0310_108:0606c02": "木土塊瓦礫味者。何以故？善男子！如來大人",
    "T11n0310_108:0606c03": "得味中上味相，若如來以最&#x9E81;食著口中已，",
    "T11n0310_108:0606c04": "其所得味勝天妙食。善男子！以是故知如來",
    "T11n0310_108:0606c05": "所食最是勝妙。善男子！爾時阿難心生憂惱：",
    "T11n0310_108:0606c06": "『轉輪聖王種出家學道，如下賤人食此馬麥。』",
    "T11n0310_108:0606c07": "我於爾時見阿難心。見阿難心已即與阿難",
    "T11n0310_108:0606c08": "一粒麥，語阿難言：『汝&#x751E;此麥味為何如？』阿難",
    "T11n0310_108:0606c09": "&#x751E;已生希有心，白佛言：『世尊！我生王家長大",
    "T11n0310_108:0606c10": "王家，未曾得如是之味。』阿難食此麥已，七",
    "T11n0310_108:0606c11": "日七夜更不飲食無飢渴想。善男子！是故當",
    "T11n0310_108:0606c12": "知，是如來方便，非是業障。善男子！有沙門",
    "T11n0310_108:0606c13": "婆羅門持戒如我受他請已，而知請主荒迷",
    "T11n0310_108:0606c14": "不能供給，或不肯住。以是緣故，如來已所許",
    "T11n0310_108:0606c15": "處現必就請，及欲示現業報緣故。善男子！當",
    "T11n0310_108:0606c16": "知如來常法，雖受他請不得供給，不令請主",
    "T11n0310_108:0606c17": "墮於惡道。善男子！若彼五百比丘共如來夏",
    "T11n0310_108:0606c18": "安居食馬麥者，有四百比丘多見淨故生貪",
    "T11n0310_108:0606c19": "欲心。彼諸比丘若食細食增益欲心、若食&#x9E81;",
    "T11n0310_108:0606c20": "食心則不為貪欲所覆。彼諸比丘過三月已，",
    "T11n0310_108:0606c21": "離婬欲心證阿羅漢果。善男子！為調伏五百",
    "T11n0310_108:0606c22": "比丘、度五百菩薩故，如來以方便力受三月",
    "T11n0310_108:0606c23": "食馬麥，非是業報。是名如來方便。",
    "T11n0310_108:0606c24": "[0606c24] 「以何緣故，如來十五日說戒時，告長老迦葉：",
    "T11n0310_108:0606c25": "『我今背痛。汝今說七覺支法。』善男子！爾時",
    "T11n0310_108:0606c26": "有八千天子以聲聞法而自調伏，在彼眾中",
    "T11n0310_108:0606c27": "和合共坐。善男子！彼諸天子於過去世是",
    "T11n0310_108:0606c28": "大迦葉所教化者，於佛法僧而不放逸。彼諸",
    "T11n0310_108:0606c29": "天子數聞迦葉比丘說七覺法。善男子！此",
    "T11n0310_108:0607a01": "諸天子除迦葉比丘，若百千諸佛為其說法",
    "T11n0310_108:0607a02": "不能令解。爾時迦葉為諸天子廣說七覺法，",
    "T11n0310_108:0607a03": "諸天子從迦葉比丘聞七覺法已得法眼淨。",
    "T11n0310_108:0607a04": "善男子！若有眾生病苦纏身，不能得至於說",
    "T11n0310_108:0607a05": "法之處聽法恭敬。彼諸人等當作是念：『佛是",
    "T11n0310_108:0607a06": "法王，尚聽七覺法而得除病，何況我等不往",
    "T11n0310_108:0607a07": "聽法不恭敬法？』善男子！為調伏諸天除人苦",
    "T11n0310_108:0607a08": "患故，又示現敬重於法，是故如來作如是言：",
    "T11n0310_108:0607a09": "『迦葉！我今背痛。汝當說七覺法。何以故？尊",
    "T11n0310_108:0607a10": "重法故。』如來無有&#x9E81;重四大之身，何況有病？",
    "T11n0310_108:0607a11": "是名如來方便。",
    "T11n0310_108:0607a12": "[0607a12] 「以何緣故，釋種破時，如來自言我頭痛耶？善",
    "T11n0310_108:0607a13": "男子！或有眾生作如是言：『世尊不能利益親",
    "T11n0310_108:0607a14": "族，亦不矜愍、不欲安隱，而出家已種族意斷",
    "T11n0310_108:0607a15": "不欲救護。』是諸眾生以不知故作如是言。善",
    "T11n0310_108:0607a16": "男子！如來於諸苦本已到其邊，如來知是眾",
    "T11n0310_108:0607a17": "生心所念故，坐舍耶樹下自言頭痛。善男子！",
    "T11n0310_108:0607a18": "吾於爾時尋向阿難說我頭痛。時有斷見三",
    "T11n0310_108:0607a19": "千天子，復有無量好殺生者，皆共集會。為彼",
    "T11n0310_108:0607a20": "斷見天子及好殺者，示現業障故作是言：『吾",
    "T11n0310_108:0607a21": "以眼見他殺生心隨喜故，今得頭痛。』說是法",
    "T11n0310_108:0607a22": "已，七千人天皆得調伏。是名如來方便。",
    "T11n0310_108:0607a23": "[0607a23] 「以何緣故，頗羅墮婆羅門以五百種罵詈佛，",
    "T11n0310_108:0607a24": "如來聞已能忍？善男子！如來能以神力擲此",
    "T11n0310_108:0607a25": "婆羅門置餘世界，亦能以神力令婆羅門乃",
    "T11n0310_108:0607a26": "至不能出於一言罵詈之聲。善男子！時彼眾",
    "T11n0310_108:0607a27": "中多有人天，見如來能忍惡罵不說不答，生",
    "T11n0310_108:0607a28": "於捨心等心利益心堪忍心，前如後、後如前。",
    "T11n0310_108:0607a29": "爾時有四千人發阿耨多羅三藐三菩提心。",
    "T11n0310_108:0607b01": "如來見如是義，又頗羅墮婆羅門以五百種",
    "T11n0310_108:0607b02": "惡罵已，見佛世尊生於捨心。善男子！是婆",
    "T11n0310_108:0607b03": "羅門見如是已生信敬心！歸依佛法僧種解",
    "T11n0310_108:0607b04": "脫根。是名如來方便。",
    "T11n0310_108:0607b05": "[0607b05] 「善男子！提婆達多與菩薩世世共生一處，此",
    "T11n0310_108:0607b06": "輩亦是菩薩方便。何以故？我因提婆達多故",
    "T11n0310_108:0607b07": "具滿六波羅蜜，亦多利益無量眾生。云何知",
    "T11n0310_108:0607b08": "爾？善男子！爾時眾生快樂，不知行施不知受",
    "T11n0310_108:0607b09": "者。菩薩爾時欲教行布施，是時提婆達多起",
    "T11n0310_108:0607b10": "嫉&#x59AC;心至菩薩所，求國城妻子及頭目手足。",
    "T11n0310_108:0607b11": "爾時菩薩歡喜施與。時有無量眾生見菩薩",
    "T11n0310_108:0607b12": "施心生歡喜信解布施，作如是言：『如菩薩施，",
    "T11n0310_108:0607b13": "我亦如是行於布施，願成菩薩。』善男子！",
    "T11n0310_108:0607b14": "提婆達多或見菩薩持戒清淨知已，欲破菩",
    "T11n0310_108:0607b15": "薩所持之戒。爾時菩薩不毀淨戒。時有無量",
    "T11n0310_108:0607b16": "眾生見菩薩持戒亦效持戒。菩薩持戒或為",
    "T11n0310_108:0607b17": "他人輕毀惡罵不生惡心，爾時具足羼提波",
    "T11n0310_108:0607b18": "羅蜜。有無量眾生見菩薩以忍調心，亦效菩",
    "T11n0310_108:0607b19": "薩行於忍辱。善男子！當知提婆達多大利益",
    "T11n0310_108:0607b20": "菩薩。善男子！如今提婆達多放大醉象欲害",
    "T11n0310_108:0607b21": "如來！亦於耆闍崛山推下大石！俱是如來方",
    "T11n0310_108:0607b22": "便示現非業報罪。何以故？由此方便利益無",
    "T11n0310_108:0607b23": "量眾生。[0607b23] 「善男子！如來總說十業因緣，皆是",
    "T11n0310_108:0607b24": "如來方便示現非是業報。何以故？眾生不知",
    "T11n0310_108:0607b25": "業因所得果報。為眾生故，如來示現如是業",
    "T11n0310_108:0607b26": "報，此業作已得如是報，彼業作已得如是報，",
    "T11n0310_108:0607b27": "作如是業得如是報。眾生聞已，作如是業離",
    "T11n0310_108:0607b28": "如是業，離不善業修習善業。善男子！今說方",
    "T11n0310_108:0607b29": "便已、示現方便已，此諸方便堅持祕藏，不應",
    "T11n0310_108:0607c01": "為下劣之人薄善根者說。何以故？此經非聲",
    "T11n0310_108:0607c02": "聞辟支佛之所行處，況下劣凡夫能信解耶。",
    "T11n0310_108:0607c03": "何以故？此人不能學諸方便。所以者何？此",
    "T11n0310_108:0607c04": "方便經非其所用故，非餘瓦器所能受持，",
    "T11n0310_108:0607c05": "唯有菩薩於此方便法能說能學。善男子！譬",
    "T11n0310_108:0607c06": "如夜闇然大明燈，得見室中一切所有。善男",
    "T11n0310_108:0607c07": "子！菩薩聞如是諸方便已，即見一切菩薩所",
    "T11n0310_108:0607c08": "行之道，於此法中我所應學，於一切如來行",
    "T11n0310_108:0607c09": "及菩薩行已到彼岸，善行菩薩道者不以為",
    "T11n0310_108:0607c10": "難。善男子，我今當說，欲得菩提道諸善法者，",
    "T11n0310_108:0607c11": "所謂善男子善女人，聞過百千由旬有說此",
    "T11n0310_108:0607c12": "方便經處，當往彼聽。何以故？若菩薩聞此方",
    "T11n0310_108:0607c13": "便經已得光明行，一切法中除疑悔心。爾時",
    "T11n0310_108:0607c14": "四眾及諸人天成寶器者，說此經時悉聞悉",
    "T11n0310_108:0607c15": "知；非寶器者，雖在此會不聞不知，於此經",
    "T11n0310_108:0607c16": "中耳尚不聞，況能口說，非寶器故。是以如來",
    "T11n0310_108:0607c17": "說是法時不聞不知，不蒙佛神力故。」[0607c17] 說此經",
    "T11n0310_108:0607c18": "已，七萬二千人發阿耨多羅三藐三菩提心。",
    "T11n0310_108:0607c19": "[0607c19] 爾時尊者阿難白佛言：「世尊！當何名此經？云",
    "T11n0310_108:0607c20": "何奉持？」[0607c20] 佛告阿難：「是經名為『方便波羅蜜』，",
    "T11n0310_108:0607c21": "亦名『轉方便品』，亦名『說方便調伏』，如是奉持。」",
    "T11n0310_108:0607c22": "[0607c22] 佛說是已，智勝菩薩心生歡喜，及學聲聞辟",
    "T11n0310_108:0607c23": "支佛乘、學菩薩乘比丘、比丘尼、優婆塞、優婆",
    "T11n0310_108:0607c24": "夷，并諸天、龍、鬼神、乾闥婆、阿修羅、迦樓羅、緊",
    "T11n0310_108:0607c25": "那羅、摩&#x777A;羅伽、人非人等，聞說是已，讚言善",
    "T11n0310_108:0607c26": "哉善哉，今說大乘方便經竟。"
}