{
    "T50n2061_023:0855a21": "宋高僧傳卷第二十三",
    "T50n2061_023:0855a23": "宋左街天壽寺通慧大師",
    "T50n2061_023:0855a24": "賜紫沙門贊寧等奉 &#x52C5;撰",
    "T50n2061_023:0855a25": "遺身篇第七(正傳二十二人附見二人)",
    "T50n2061_023:0855a26": "唐汾州僧藏傳",
    "T50n2061_023:0855a27": "[0855a27] 釋僧藏者。西河人也。弱齡拔俗氣茂神清。允",
    "T50n2061_023:0855a28": "迪循良恪居下位。迨霑戒善密護根塵。見",
    "T50n2061_023:0855a29": "仁祠必禮之。逢碩德則盡禮。苟遇僧俗",
    "T50n2061_023:0855b01": "施拜。乃俯僂而走。如迴避令長焉。若當眾",
    "T50n2061_023:0855b02": "務也則同淨人。屈己猶臧獲焉。見他人故",
    "T50n2061_023:0855b03": "衣則潛加澣濯。別事紐縫。至于炎暑乃脫",
    "T50n2061_023:0855b04": "衣入草莽間。從蛟蚋虻蛭唼齧蠆芥。血流",
    "T50n2061_023:0855b05": "忍而汗洽。而恒念彌陀佛號。雖巧曆者不",
    "T50n2061_023:0855b06": "能定算數矣。確志冥心未&#x751E;少缺。及預",
    "T50n2061_023:0855b07": "知報盡謂瞻病者曰。山僧多幸得諸天人",
    "T50n2061_023:0855b08": "次第來迎。藏又言吾瞑目聞往淨土聚諸",
    "T50n2061_023:0855b09": "上善人散花方迴此耳。正當捨壽合掌念",
    "T50n2061_023:0855b10": "佛。安然而終矣。",
    "T50n2061_023:0855b11": "唐漢東山光寺正壽傳(慥禪師)",
    "T50n2061_023:0855b12": "[0855b12] 釋正壽者。不知何許人也。風儀峻整節概",
    "T50n2061_023:0855b13": "高強。肩錫曳囊宗師皆謁。然以因緣相扣",
    "T50n2061_023:0855b14": "附麗有歸。於南塔慥禪師門。決開疑網。密",
    "T50n2061_023:0855b15": "修資益。後壽杜默于隨部山寺。人皆不識。",
    "T50n2061_023:0855b16": "時譙王重福者。中宗次子也。神龍初韋庶人",
    "T50n2061_023:0855b17": "譖云。與張易之兄弟構成重潤之罪。遷均",
    "T50n2061_023:0855b18": "州刺史。密加防守不聽視事。韋后臨朝",
    "T50n2061_023:0855b19": "添兵士捍衛。及韋氏被誅睿宗即位。轉集",
    "T50n2061_023:0855b20": "州刺史未行。然忽忽不樂。而歸心於慥禪",
    "T50n2061_023:0855b21": "師。為其造生藏塔。舉高七十尺。極為宏壯。",
    "T50n2061_023:0855b22": "于時慥師疾已危篤。譙王使問師後孰繼高",
    "T50n2061_023:0855b23": "躅。慥曰。貧道有正壽在。王問。諸僧誰為正",
    "T50n2061_023:0855b24": "壽。或曰。和尚有弟子在山光&#x8FF9;韜晦。王遣",
    "T50n2061_023:0855b25": "使召到。壽白慥師曰。喜王為檀越。其塔已",
    "T50n2061_023:0855b26": "成。某欲為先試得否慥曰。善為否試。是時",
    "T50n2061_023:0855b27": "壽攝衣合掌入塔斂容瞑目。結加趺坐便",
    "T50n2061_023:0855b28": "即滅度。全身不散。時號為試塔和尚。譙王",
    "T50n2061_023:0855b29": "聞已歎嗟終日。曰弟子猶爾。乃別議改圖。",
    "T50n2061_023:0855c01": "為慥禪師營構焉。",
    "T50n2061_023:0855c02": "[0855c02] 系曰。先人有奪人之心。壽公先其慥矣。夫",
    "T50n2061_023:0855c03": "直往者必能逕來也。業累弗羇樊籠弗罩。",
    "T50n2061_023:0855c04": "脫羇開罩生死自由。既然自由已躋果位",
    "T50n2061_023:0855c05": "矣。俗諦觀之壽公出藍之青也矣。而能乘",
    "T50n2061_023:0855c06": "心矯跡出其師之前。一日千里。其是之謂",
    "T50n2061_023:0855c07": "乎。",
    "T50n2061_023:0855c08": "唐五臺山善住閣院無染傳",
    "T50n2061_023:0855c09": "[0855c09] 釋無染者。不委氏族何許人也。從中條山",
    "T50n2061_023:0855c10": "受業。講四分律涅槃經因明百法論。善者從",
    "T50n2061_023:0855c11": "之。恒念華嚴經。至說諸菩薩住處東北方",
    "T50n2061_023:0855c12": "金色世界。文殊菩薩與一萬聖眾。從昔已來",
    "T50n2061_023:0855c13": "止住其中而演說法。或現老人。或為童子。",
    "T50n2061_023:0855c14": "近聞佛陀波利自西國來。不倦流沙無辭",
    "T50n2061_023:0855c15": "雪嶺。而尋聖跡。高宗朝至臺山思量嶺。啟",
    "T50n2061_023:0855c16": "告扣禮乃見老人。即文殊也。利雖云面接",
    "T50n2061_023:0855c17": "未決心疑。令&#x5374;往西國取經。詣金剛窟",
    "T50n2061_023:0855c18": "入文殊境界。於今不迴。古德既爾。吾豈無",
    "T50n2061_023:0855c19": "緣乎。染乃從彼發跡遍訪名公。成遇禪宗",
    "T50n2061_023:0855c20": "窮乎理性。或經法席探彼玄微。以貞元七",
    "T50n2061_023:0855c21": "年到臺山善住閣院。時有僧智頵為臺山",
    "T50n2061_023:0855c22": "十寺都檢校守。僧長之初也。遂挂錫棲心誓",
    "T50n2061_023:0855c23": "不出山。每念文殊化境非凡者之可勝。豈",
    "T50n2061_023:0855c24": "宜懈怠。冬即採薪供眾。夏即跣足登遊。春",
    "T50n2061_023:0855c25": "秋不移二十餘&#x79A9;。前後七十餘遍。遊歷諸臺",
    "T50n2061_023:0855c26": "&#x89A9;化現金橋寶塔鐘磬圓光莫窮其際。且",
    "T50n2061_023:0855c27": "曰。松柏之鼠不知堂密中有美樅乎。言更",
    "T50n2061_023:0855c28": "有愈於諸瑞。吾得少未為足也。最後於中",
    "T50n2061_023:0855c29": "臺東忽見一寺。額號福生。內有梵僧數可",
    "T50n2061_023:0856a01": "萬計。染從頭禮拜遞互慰勞。見文殊亦僧",
    "T50n2061_023:0856a02": "也。語染曰。汝於此有緣。當須荷眾勿得",
    "T50n2061_023:0856a03": "唐捐。有願無行而已。言訖化寺眾僧寂無",
    "T50n2061_023:0856a04": "所&#x89A9;。染歎而言曰。&#x89A9;茲靈異豈可徒然。此",
    "T50n2061_023:0856a05": "危脆身有何久固。乃遵言廣興供施。每設",
    "T50n2061_023:0856a06": "一百萬僧。乃然一指以為記驗焉。漸及五",
    "T50n2061_023:0856a07": "百萬數。遐邇委輸若海水之入歸塘焉。及",
    "T50n2061_023:0856a08": "千萬供畢十指然盡。迨開成中白大眾曰。",
    "T50n2061_023:0856a09": "吾於此山薄有因緣。七十二遍遊諸聖跡。",
    "T50n2061_023:0856a10": "人所不到吾皆至止。又不出茲山已報",
    "T50n2061_023:0856a11": "深願。幸莫大焉。奈何衰老今春秋七十四。",
    "T50n2061_023:0856a12": "夏臘五十五。及存餘喘欲於中臺頂上焚",
    "T50n2061_023:0856a13": "一炷香告辭十方如來一萬菩薩。或息我以",
    "T50n2061_023:0856a14": "死。誰甘相代。況諸人等並是菩薩門人龍王",
    "T50n2061_023:0856a15": "眷屬。蒔栽善種得住此山。夙夜精勤&#x898A;勒",
    "T50n2061_023:0856a16": "三業。龍華三會共結要期。此時下山勿有",
    "T50n2061_023:0856a17": "留難。合掌曰珍重而去。眾初不喻其意。皆",
    "T50n2061_023:0856a18": "言早迴。染乃但&#x643A;瓶錫惟爇名香。遂命季",
    "T50n2061_023:0856a19": "氏趙華將蠟布兩端&#x9E81;麻一束香汁一斗於",
    "T50n2061_023:0856a20": "中臺頂。從旦至暮禮拜焚香。略無暫憩。都",
    "T50n2061_023:0856a21": "不飲食。念佛虔誠聲無間斷。已至深更。趙",
    "T50n2061_023:0856a22": "氏怪其所以。陟彼崔嵬見染不移舊止轉",
    "T50n2061_023:0856a23": "更精專。染謂趙曰。吾有密願汝與吾助緣",
    "T50n2061_023:0856a24": "不得相阻。為取蠟布麻油將來纏裹吾身。",
    "T50n2061_023:0856a25": "於夜半子時要然身供養諸佛。吾若得道",
    "T50n2061_023:0856a26": "相度汝也。趙氏諫之苦勸不止。將布纏身",
    "T50n2061_023:0856a27": "披麻灌油。從頂而煉。言曰。將吾灰骨當",
    "T50n2061_023:0856a28": "須飄散。無使顯異。趙氏一從其命略無",
    "T50n2061_023:0856a29": "移改。從頂而煉至足方仆矣。趙氏歎曰。昔",
    "T50n2061_023:0856b01": "聞藥王然身。今見上人。奇哉痛哉。後門人",
    "T50n2061_023:0856b02": "收真骨於梵仙山南起塔。至今在矣。",
    "T50n2061_023:0856b03": "唐成都府福感寺定蘭傳",
    "T50n2061_023:0856b04": "[0856b04] 釋定蘭。姓楊氏。成都人也。本闤闠間兇惡屠",
    "T50n2061_023:0856b05": "沽類。天與厥性悔往前非。誓預六和化行",
    "T50n2061_023:0856b06": "三蜀。當爾時也咸歸信焉。造伽藍一號聖",
    "T50n2061_023:0856b07": "壽歟。其緣未發。乃藏於傭保中耳。而父母",
    "T50n2061_023:0856b08": "早亡無資可以追往。每遇諱辰蘭悲哭咽",
    "T50n2061_023:0856b09": "絕。輒裸露入青城山。縱蚊蚋虻蠅唼咋膚",
    "T50n2061_023:0856b10": "體。且云。捨內財也用答劬勞。蜀中有黑白",
    "T50n2061_023:0856b11": "蟆。形如粟。咂人口及肉。而少見者。次則",
    "T50n2061_023:0856b12": "刺血寫經。後則煉臂至于拔耳剜目餧",
    "T50n2061_023:0856b13": "飼鷙鳥猛獸。既而行步非扶導而觸物顛",
    "T50n2061_023:0856b14": "躓。後有異人。掌擎物若珠顆然。內空眥",
    "T50n2061_023:0856b15": "中。斯須瞻矚如故。冥告曰。南天王還師眼",
    "T50n2061_023:0856b16": "珠矣。遠近驚駭。常謂人曰。吾聞善戒經中",
    "T50n2061_023:0856b17": "名為無上施。吾願勤行速要上果矣。大中",
    "T50n2061_023:0856b18": "三年。宣宗詔入內供養。仰其感應之故以",
    "T50n2061_023:0856b19": "優禮奉之。弟子有緣恒執事左右。六年二",
    "T50n2061_023:0856b20": "月中。又願焚然肩膊。帝累勸勉。年耆且務",
    "T50n2061_023:0856b21": "久長修煉。蘭不奉詔。遂焚焉而絕。有緣表",
    "T50n2061_023:0856b22": "請易名建塔。&#x52C5;諡覺性也。塔號悟真也。",
    "T50n2061_023:0856b23": "蜀都止呼定蘭塔院。于今香火不絕云。",
    "T50n2061_023:0856b24": "唐福州黃蘗山建福寺鴻休傳(景先)",
    "T50n2061_023:0856b25": "[0856b25] 釋鴻休。不知何許人也。神宇標挺玄機斡",
    "T50n2061_023:0856b26": "運。居閩黃蘗山寺。叢萃毳客。示教之外[慌-芒+口]",
    "T50n2061_023:0856b27": "然怡樂。恒言。宿債須償。償盡則何憂何懼。",
    "T50n2061_023:0856b28": "物我俱逍遙矣。人皆不喻其旨。及廣明之際",
    "T50n2061_023:0856b29": "巢寇充斥。休出寺外脫納衣於松下磬石之",
    "T50n2061_023:0856c01": "上。言曰。誓不污清淨之地。而安詳引頸待",
    "T50n2061_023:0856c02": "刃。刃下無血。賊&#x98DC;驚異羅拜懺悔焉。門弟",
    "T50n2061_023:0856c03": "子景先闍維其屍。收舍利七顆。囊而寶之。",
    "T50n2061_023:0856c04": "有篤信者以菽粒如數易之。追之靡及。",
    "T50n2061_023:0856c05": "遂往筮焉。占之曰。死生貴賤罔分吾卦。在",
    "T50n2061_023:0856c06": "靡在之失寧失矣。孰知其然也。洎獲寘之",
    "T50n2061_023:0856c07": "于塔。分之七粒緘于&#x7460;璃器中。瑩然光色",
    "T50n2061_023:0856c08": "時僧清豁著文作頌紀德焉。",
    "T50n2061_023:0856c09": "唐鄂州巖頭院全豁傳",
    "T50n2061_023:0856c10": "[0856c10] 釋全豁。俗姓柯氏。泉州人也。少而挺秀。器度",
    "T50n2061_023:0856c11": "宏遠而&#x758E;略。禮清源誼公為師。往長安造",
    "T50n2061_023:0856c12": "西明寺照公。與受滿足法。即於左街保壽",
    "T50n2061_023:0856c13": "寺。聽尋經律決擇綱宗。垂成講導。振錫",
    "T50n2061_023:0856c14": "南指。詣武陵德山。藥病相應更無疑滯。後",
    "T50n2061_023:0856c15": "居所&#x96A3;洞庭。地曰臥龍。乃築室而投憩焉。",
    "T50n2061_023:0856c16": "徒侶影隨。又居唐年山。山有石巖巉&#x5D2A;。立",
    "T50n2061_023:0856c17": "院號巖頭歟。凡所施用皆削繁總兀然而",
    "T50n2061_023:0856c18": "坐任眾圍繞。曰汝何不思惟家中有多少",
    "T50n2061_023:0856c19": "事。實於逆順之境證得超越之相者。豁值",
    "T50n2061_023:0856c20": "光啟已來中原多事諸侯角立狂賊來剽掠。",
    "T50n2061_023:0856c21": "眾皆迴避。豁惟晏如。賊責弗供饋。忿怒俾",
    "T50n2061_023:0856c22": "揮刃之。曾無懼色。當光啟丁未歲夏四月",
    "T50n2061_023:0856c23": "八日。門人權葬。葬後收焚之。獲舍利七七",
    "T50n2061_023:0856c24": "粒。僖宗賜諡曰清嚴。塔號出塵。葬事檀越",
    "T50n2061_023:0856c25": "田詠兄弟率財營構。南嶽釋玄泰撰碑頌",
    "T50n2061_023:0856c26": "德。提唱斗峻。時號巖頭法道。難其領會",
    "T50n2061_023:0856c27": "焉。",
    "T50n2061_023:0856c28": "[0856c28] 系曰。休豁二師何臨難無苟免乎。通曰。凡",
    "T50n2061_023:0856c29": "夫之難是菩薩之易。經生累捨。此烏悕哉。昔",
    "T50n2061_023:0857a01": "安世高累累償債。去若拂塵業累纔輕。苦",
    "T50n2061_023:0857a02": "依身盡換堅固之體耳。神仙或從刃殞者。",
    "T50n2061_023:0857a03": "謂之劍解。況其正修證果之人。觀待道理",
    "T50n2061_023:0857a04": "不以不令終為恥也。",
    "T50n2061_023:0857a05": "唐吳郡嘉興法空王寺元慧傳",
    "T50n2061_023:0857a06": "[0857a06] 釋元慧。俗姓陸氏。晉平原內史機之裔孫也。",
    "T50n2061_023:0857a07": "父丹文林郎雲騎尉溫州紏曹慧。即仲子也。",
    "T50n2061_023:0857a08": "髫齡&#x9834;悟長而溫潤。畏作枯龜思為瘦雁。",
    "T50n2061_023:0857a09": "以開成二年辭親。於法空王寺依清進",
    "T50n2061_023:0857a10": "為弟子。會昌元年往恒陽納戒法。方習毘",
    "T50n2061_023:0857a11": "尼。入禮五臺。仍觀眾瑞。二年歸寧嘉禾居",
    "T50n2061_023:0857a12": "建興寺。立志持三白法諷誦五部曼拏羅。",
    "T50n2061_023:0857a13": "於臂上爇香炷。五年例遭澄汰權隱白衣。",
    "T50n2061_023:0857a14": "大中初還入法門。至七年重建法空王寺。",
    "T50n2061_023:0857a15": "又然香於臂供養報恩山佛牙。次往天台",
    "T50n2061_023:0857a16": "山度石橋。利有攸往略無憂虞焉。咸通",
    "T50n2061_023:0857a17": "中隨送佛中指骨舍利往鳳翔重真寺。煉",
    "T50n2061_023:0857a18": "左拇指。口誦法華經其指不踰月復生如",
    "T50n2061_023:0857a19": "故。乾寧三年。偶云乖悆。九月二十八日歸",
    "T50n2061_023:0857a20": "寂于尊勝院。報齡七十八。僧臘五十八。弟子",
    "T50n2061_023:0857a21": "端肅等奉神座葬之吳會之間。謂為三白",
    "T50n2061_023:0857a22": "和尚焉。其禮拜誦持不勝其計。如別錄",
    "T50n2061_023:0857a23": "也。",
    "T50n2061_023:0857a24": "[0857a24] 系曰。煉大拇指火盡灰飛。如何於焦炭之",
    "T50n2061_023:0857a25": "末。骨肉隨生不久如故。此與火中蓮華同",
    "T50n2061_023:0857a26": "種而異態耳。何謂三白。通曰。事理二種。一",
    "T50n2061_023:0857a27": "白飯白水白鹽事也。二身不遍觸。口誦真",
    "T50n2061_023:0857a28": "經。意不妄緣。此三明白非黑業也。故亨此",
    "T50n2061_023:0857a29": "名歟。",
    "T50n2061_023:0857b01": "唐京兆菩提寺束草師傳",
    "T50n2061_023:0857b02": "[0857b02] 釋束草師者。無何而至京兆平康坊內菩提",
    "T50n2061_023:0857b03": "寺。其為人也。形不足而神俊。吟嘯自得罕",
    "T50n2061_023:0857b04": "接時人。且不言名姓。常負束[葶-丁+呆]坐臥於",
    "T50n2061_023:0857b05": "兩廊下。不樂住房舍。或云此頭陀行也。經",
    "T50n2061_023:0857b06": "數年寺內綱任勸其住房。或有誚其狼藉。",
    "T50n2061_023:0857b07": "曰爾厭我邪。世不堪戀何可長也。其夕遂",
    "T50n2061_023:0857b08": "以束[葶-丁+呆]焚身。至明唯灰燼耳。且無遺骸。略",
    "T50n2061_023:0857b09": "盡污塗之臭。又無延燎驚&#x54A4;之聲。計其少",
    "T50n2061_023:0857b10": "[葶-丁+呆]不能焚此全軀。既無孑遺。然其起三昧",
    "T50n2061_023:0857b11": "火而自焚也。眾皆稱歎民多觀禮焉。京邑信",
    "T50n2061_023:0857b12": "士遂塑其灰為僧形。置于佛殿偏傍。世號",
    "T50n2061_023:0857b13": "束草師。禱祈多應焉。",
    "T50n2061_023:0857b14": "[0857b14] 系曰。處胎經中菩薩禪定攝意入火界三昧。",
    "T50n2061_023:0857b15": "愚惑眾生謂為菩薩遭劫火燒是也。比丘實",
    "T50n2061_023:0857b16": "未及此。無象此以惑人。如能用少芻[卄/(黑*告)]",
    "T50n2061_023:0857b17": "能焚巨骸。則可信矣。故書曰。民無胥譸張",
    "T50n2061_023:0857b18": "為幻。吁哉。",
    "T50n2061_023:0857b19": "唐南嶽蘭若行明傳",
    "T50n2061_023:0857b20": "[0857b20] 釋行明。俗姓魯。吳郡長洲人也。幼從師于本",
    "T50n2061_023:0857b21": "部。後遊方問道。然其耿介軒昂嘯傲自放。",
    "T50n2061_023:0857b22": "初歷五臺峨嵋禮金色銀二世界菩薩。皆",
    "T50n2061_023:0857b23": "隨心應現。由此登天台陟羅浮。入衡嶽",
    "T50n2061_023:0857b24": "遊梓潼。屬唐季湘之左右割裂。爭尋常",
    "T50n2061_023:0857b25": "而未息。靡有寧歲。於是棲祝融&#x5CEF;下有",
    "T50n2061_023:0857b26": "終焉之志。止七寶臺。與玄泰布納為交契。",
    "T50n2061_023:0857b27": "其性之好惡泰亦罔抗其輕重焉。&#x751E;謂道",
    "T50n2061_023:0857b28": "友曰。吾不願隨僧崖焚之於木樓。不欲作",
    "T50n2061_023:0857b29": "屈原葬之於魚腹。終誓投軀學薩埵太子",
    "T50n2061_023:0857c01": "超多劫而成聖果。可不務乎。屢屢言之都",
    "T50n2061_023:0857c02": "不之信。忽於林薄間委身虓虎前。爭競食",
    "T50n2061_023:0857c03": "之。須臾肉盡。時泰公收其殘骼焚之而獲",
    "T50n2061_023:0857c04": "舍利。乃擷華酌水為文祭之。辭中明其勇",
    "T50n2061_023:0857c05": "猛能捐內財。破慳法成檀度未捨已捨當",
    "T50n2061_023:0857c06": "捨三輪頓空。取大果若俯拾芥焉。",
    "T50n2061_023:0857c07": "[0857c07] 系曰。佛&#x52C5;比丘施眾生食。二世順益感果",
    "T50n2061_023:0857c08": "非輕。若其明公成大檀度遠慳貪也。成",
    "T50n2061_023:0857c09": "大勇猛得無畏也。成三輪空無為功德也。",
    "T50n2061_023:0857c10": "成難捨心淨佛土也一擲其軀其利博哉。",
    "T50n2061_023:0857c11": "譬猶善賞者費少而勸多。其是之謂乎。",
    "T50n2061_023:0857c12": "晉太原永和三學院息塵傳",
    "T50n2061_023:0857c13": "[0857c13] 釋息塵。姓楊氏。并州人也。父遷貿有無營",
    "T50n2061_023:0857c14": "利而已。其母氏&#x751E;夢人服裝偉麗稱寄宵",
    "T50n2061_023:0857c15": "宿。便覺娠妊。生而有異童稚不群。每聞鐘",
    "T50n2061_023:0857c16": "唄之音凝神側耳。年方十二因夢金人瑰",
    "T50n2061_023:0857c17": "奇之狀。引之入精廬。明旦告白二親懇求",
    "T50n2061_023:0857c18": "出家。未允之前泣而不食。父母憫其天然",
    "T50n2061_023:0857c19": "情何厭塞。遂曲順之。即投草堂院從師誦",
    "T50n2061_023:0857c20": "淨名經菩薩戒。達宵不寐。將周一祀。捨本",
    "T50n2061_023:0857c21": "諷通。年當十七便聽習維摩講席。粗知大",
    "T50n2061_023:0857c22": "義。及乎弱冠乃圓上品。執持律範曾無缺",
    "T50n2061_023:0857c23": "然。年二十三文義斡通。於崇福寺宗感法師",
    "T50n2061_023:0857c24": "勝集傳授。復學因明唯識不虧敷演。學徒",
    "T50n2061_023:0857c25": "&#x9834;脫者數人。崇福寺辯才大師從式最為高",
    "T50n2061_023:0857c26": "足。於天祐二年。李氏奄有河東。武皇帝請",
    "T50n2061_023:0857c27": "居大安寺淨土院。四事供養。專覽藏教修",
    "T50n2061_023:0857c28": "鍊上生業。設無遮大齋前後五會。塵&#x751E;以",
    "T50n2061_023:0857c29": "身飼狼虎入山谷中。其獸近嗅而奔走。又",
    "T50n2061_023:0858a01": "於林薄裸體以啖蚊虻。乃遊仙巖嶽寺養",
    "T50n2061_023:0858a02": "道棲神。復看大藏經。匝設齋然一指伸",
    "T50n2061_023:0858a03": "其報慶。彼寺有聖觀音菩薩像。長&#x7225;七燈",
    "T50n2061_023:0858a04": "香華供獻。後被諸生就請下山。城內傳揚",
    "T50n2061_023:0858a05": "大論。四序無輟。逐月設沐浴。臨河就沼投",
    "T50n2061_023:0858a06": "飼水族。以己噠嚫旋贖羽毛。沈潛高明以",
    "T50n2061_023:0858a07": "遂生性。或施牢獄人食。或賑惠貧乏。或捐",
    "T50n2061_023:0858a08": "旛蓋於淨明金藏二塔。後唐長興二年眾請",
    "T50n2061_023:0858a09": "於大安國寺後。建三學院一所。供待四方",
    "T50n2061_023:0858a10": "聽眾。時又講華嚴新經。傳授於崇福寺繼暉",
    "T50n2061_023:0858a11": "法師。由是三年不出院門。一字一禮華嚴",
    "T50n2061_023:0858a12": "經。一遍字字禮大佛名經。共一百二十卷。復",
    "T50n2061_023:0858a13": "煉一指。前後計然五指。時晉高祖潛躍晉",
    "T50n2061_023:0858a14": "陽。最多欽重。洎乎龍飛塵每入洛京朝覲",
    "T50n2061_023:0858a15": "必延內殿。從容錫賚頗豐。帝賜紫服并懿",
    "T50n2061_023:0858a16": "號。固讓方俞。塵聞鳳翔府法門寺有佛中指",
    "T50n2061_023:0858a17": "骨節真身。乃辭帝往岐陽瞻禮。&#x89A9;其希奇。",
    "T50n2061_023:0858a18": "又然一指。塵之雙手唯存二指耳。續於天",
    "T50n2061_023:0858a19": "柱寺。就楚倫法師學俱舍論。方經數日。微",
    "T50n2061_023:0858a20": "有疾生。至七月二十七日辰時枕肱而逝。",
    "T50n2061_023:0858a21": "俗年六十三。臘四十四。平常唯衣大布不",
    "T50n2061_023:0858a22": "蓄盈長。六時禮佛未曾少缺。隴坻之間聞",
    "T50n2061_023:0858a23": "其示滅。黑白二眾具威儀送。焚之得舍利",
    "T50n2061_023:0858a24": "數百粒弟子以靈骨歸于太原。晉祖&#x52C5;葬",
    "T50n2061_023:0858a25": "于晉水之西山。小塔至今存焉。",
    "T50n2061_023:0858a26": "[0858a26] 系曰。塵師捐捨詎能愈其精進乎。脫落浮",
    "T50n2061_023:0858a27": "榮豈能勝其義解乎。若然者不可以一名",
    "T50n2061_023:0858a28": "名矣。厥猶瞻蔔華焉。色黃而矣。則真金",
    "T50n2061_023:0858a29": "謝其色。香芬而遠則牛頭愧其香。多名生",
    "T50n2061_023:0858b01": "乎一體者。其塵公歟。",
    "T50n2061_023:0858b02": "晉天台山平田寺道育傳",
    "T50n2061_023:0858b03": "[0858b03] 釋道育。新羅國人也。本國姓氏未所詳練。",
    "T50n2061_023:0858b04": "自唐景福壬子歲來遊于天台。遲迴而挂",
    "T50n2061_023:0858b05": "錫於平田寺眾堂中。慈愛接物。然終不捨",
    "T50n2061_023:0858b06": "島夷。言音。恒持一&#x9262;受食。食訖略經行。而",
    "T50n2061_023:0858b07": "常坐&#x8107;不著席。日中灑掃殿廊料理常住",
    "T50n2061_023:0858b08": "得殘羨之食。雖色惡氣變收貯于器齋時",
    "T50n2061_023:0858b09": "自食與僧供湢浴煎茶。遇薪木中蠢蠢乃",
    "T50n2061_023:0858b10": "置之遠地。護生偏切。所服皆大布納。其",
    "T50n2061_023:0858b11": "重難荷。每至夏首秋末。日昳乃裸露胸背",
    "T50n2061_023:0858b12": "髀&#x8168;云。飼蚊蚋虻蛭雜色蟲。螫齧至於血",
    "T50n2061_023:0858b13": "流于地。如是行之四十餘載未&#x751E;少廢。凡",
    "T50n2061_023:0858b14": "對晤賓客止云伊伊二字。殊不通華語。然",
    "T50n2061_023:0858b15": "其會認人意且無差脫。頂髮垂白眉亦尨",
    "T50n2061_023:0858b16": "焉。身出紺赤色舍利。有如珠顆。人或求之",
    "T50n2061_023:0858b17": "隨意皆獲。至晉天福三年戊戌歲十月十日。",
    "T50n2061_023:0858b18": "終于僧堂中。揣其年八十餘耳。寺僧[臼/丌]上",
    "T50n2061_023:0858b19": "山後焚之。灰中得舍利不可勝數。或有",
    "T50n2061_023:0858b20": "得巨骨者。後唐清泰二年曾遊石梁。迴與",
    "T50n2061_023:0858b21": "育同宿堂內。時春煦亦燒榾柮柴以自熏",
    "T50n2061_023:0858b22": "灼。口中嘮嘮通夜不輟。或云。凡供養羅漢",
    "T50n2061_023:0858b23": "大齋日育則不食。人或見迎羅漢。時問何",
    "T50n2061_023:0858b24": "不去殿內受供。口云伊伊去。或云飼蟲。",
    "T50n2061_023:0858b25": "時見群虎嗅之盤桓而去矣。",
    "T50n2061_023:0858b26": "晉江州廬山香積庵景超傳",
    "T50n2061_023:0858b27": "[0858b27] 釋景超。不知何許人也。素持戒範若護",
    "T50n2061_023:0858b28": "浮囊。性惟矢直言不面從。及乎遊方役足",
    "T50n2061_023:0858b29": "選勝棲身。至于廬&#x5CEF;便有息行之意。惟誦",
    "T50n2061_023:0858c01": "法華鞠為恒務。九江之人且多景仰。&#x751E;禮",
    "T50n2061_023:0858c02": "華嚴經一字拜之。計已二遍。乃燒一指為",
    "T50n2061_023:0858c03": "燈供養。慶禮經周矣。次禮法華經同前。",
    "T50n2061_023:0858c04": "身膚內隱隱出舍利。磊落圓瑩。或有求者。坐",
    "T50n2061_023:0858c05": "席行地拾之無算。天福中卒于庵中。今墳",
    "T50n2061_023:0858c06": "塔在乎廬阜。遊者致禮嗟歎而已。",
    "T50n2061_023:0858c07": "[0858c07] 系曰。言遺身者。必委棄全軀如薩埵王子",
    "T50n2061_023:0858c08": "是歟。今以指為燈以肱擎炷。何預斯例。",
    "T50n2061_023:0858c09": "莫過幸否。通曰。煉指斷肱是遺身之加行",
    "T50n2061_023:0858c10": "也。況復像末尤成難事。其猶守少分之廉",
    "T50n2061_023:0858c11": "隅入循吏傳同也。",
    "T50n2061_023:0858c12": "晉鳳翔府法門寺志通傳",
    "T50n2061_023:0858c13": "[0858c13] 釋志通。俗姓張氏。右扶風著姓家之子也。早",
    "T50n2061_023:0858c14": "知遣世克務淨門。選禮名師登于上品。諸",
    "T50n2061_023:0858c15": "方講肆遍略留心。後唐之季兵革相尋。自此",
    "T50n2061_023:0858c16": "駕已東巡薄遊洛下。遇&#x56A9;日囉三藏行瑜",
    "T50n2061_023:0858c17": "伽教法。通禮事之。乃欲陟天台羅浮。遂辭",
    "T50n2061_023:0858c18": "三藏曰。吾此求翻譯。屬中原多事。子議南",
    "T50n2061_023:0858c19": "征奈何路梗何。通曰。泛天塹其如我何。",
    "T50n2061_023:0858c20": "三藏曰。苟去吳會間。可付之梵夾。或緣會",
    "T50n2061_023:0858c21": "傳譯。通曰。已聞命矣。以天福四年己亥歲",
    "T50n2061_023:0858c22": "天王錫命于吳越。遂附海艦達浙中。時文",
    "T50n2061_023:0858c23": "穆王錢氏奉朝廷之故。具威儀樂部迎通",
    "T50n2061_023:0858c24": "入府庭供養。於真身塔寺安置。施賚豐腆。",
    "T50n2061_023:0858c25": "通請往天台山。由是登赤城陟華頂。既而",
    "T50n2061_023:0858c26": "於智者道場挂錫。因覽西方淨土靈瑞傳。",
    "T50n2061_023:0858c27": "變行迴心願生彼土。生常不背西坐。山中",
    "T50n2061_023:0858c28": "有招手石者。昔智顗夢其石上有僧臨海",
    "T50n2061_023:0858c29": "上舉手相招召之狀。顗入天台見其僧名",
    "T50n2061_023:0859a01": "定光耳輪聳上過頂。亦不測之神僧也。乃",
    "T50n2061_023:0859a02": "相見乃問顗曰。還記得相招致否。顗曰。唯",
    "T50n2061_023:0859a03": "此石峻峙顧下無地。通登此投身願速生",
    "T50n2061_023:0859a04": "淨土。奮軀而墮一大樹中。枝軟幹柔若有",
    "T50n2061_023:0859a05": "人扶接焉。殊無少損。乃再叩榼投之。落",
    "T50n2061_023:0859a06": "于巖下蒙茸草上。微有少傷。遲久蘇矣。眾",
    "T50n2061_023:0859a07": "僧謂為豺虎所啖。及見其猶殗&#x6B9C;然。舁就",
    "T50n2061_023:0859a08": "本道場。初通去不白眾。遂分人各路尋覓。",
    "T50n2061_023:0859a09": "至螺溪民村有巫者。言事多驗或就問焉。",
    "T50n2061_023:0859a10": "神曰。伊僧在西南方。現有金鎧神扶衛不",
    "T50n2061_023:0859a11": "死。我到彼。神氣盡矣。固難近也。皆符協神",
    "T50n2061_023:0859a12": "言。後往越州法華山。默修淨業。將欲化去。",
    "T50n2061_023:0859a13": "所止房地生白色物如傅粉焉。未幾坐禪",
    "T50n2061_023:0859a14": "床而終。遷座闍維有五色煙覆于頂上。法",
    "T50n2061_023:0859a15": "華川中咸聞異香焉。",
    "T50n2061_023:0859a16": "[0859a16] 系曰。昔薄拘羅有五不死。今通公二不死。昔",
    "T50n2061_023:0859a17": "法充投千仞香爐&#x5CEF;而不亡。通且同矣。得",
    "T50n2061_023:0859a18": "非天龍負翼不損一毛乎。而能延彼連持",
    "T50n2061_023:0859a19": "色心未斷者。何俾其增修淨土業耳。",
    "T50n2061_023:0859a20": "晉朔方靈武永福寺道舟傳",
    "T50n2061_023:0859a21": "[0859a21] 釋道舟。姓管氏。朔方迴樂人也。髫年聰雅",
    "T50n2061_023:0859a22": "庠序有儀。雖誦詩書樂聞釋典。決志出",
    "T50n2061_023:0859a23": "家于龍興寺孔雀王院。爰得戒珠漸圓心",
    "T50n2061_023:0859a24": "月。吟哦唄讚嘹亮可聽。乃率信士造永興",
    "T50n2061_023:0859a25": "寺。功成不宰。辭靈帥韓公洙入賀蘭山白",
    "T50n2061_023:0859a26": "草谷。立要持念感枯泉重湧有靈蛇游泳",
    "T50n2061_023:0859a27": "于中。遂陟法臺談講也。道俗蜂屯檀施山",
    "T50n2061_023:0859a28": "積。讚唱音響可遏行雲。獷悍之人若鴟鴞",
    "T50n2061_023:0859a29": "之革韻。乃刺血晝大悲千手眼立像。屬",
    "T50n2061_023:0859b01": "其亢陽則絕食瞑目。要期雨之通濟方議",
    "T50n2061_023:0859b02": "充腸。中和二年聞關輔擾攘。乃於城南念定",
    "T50n2061_023:0859b03": "院塔下。斷左肱焚之供養大悲像。願倒冒",
    "T50n2061_023:0859b04": "干戈中原塞上早見弭兵。言畢迅雷風烈洪",
    "T50n2061_023:0859b05": "澍焉。又嘗截左耳為民祈雨。復斷食七日",
    "T50n2061_023:0859b06": "請雪皆如其願。至于番洛無不祇畏。以",
    "T50n2061_023:0859b07": "天福六年辛丑歲二月六日。其夜未央結加",
    "T50n2061_023:0859b08": "趺坐。留累門人方畢而絕。享齡七十有八。",
    "T50n2061_023:0859b09": "遺骸不散如入禪定遂加漆紵焉。建隆中",
    "T50n2061_023:0859b10": "郭忠恕者。博覽群籍小學尤長。篆&#x96B7;為能",
    "T50n2061_023:0859b11": "多事凌轢。因過投于北裔。詢舟前烈著碑",
    "T50n2061_023:0859b12": "頌焉。",
    "T50n2061_023:0859b13": "漢洛京廣愛寺洪真傳",
    "T50n2061_023:0859b14": "[0859b14] 釋洪真。姓淳于氏。滑州酸棗人也。幼悟塵",
    "T50n2061_023:0859b15": "勞決求出離。介然之性雲鶴相高。師授法",
    "T50n2061_023:0859b16": "華經隨文生解。鎧甲精進伏其恚忿。或霑",
    "T50n2061_023:0859b17": "檀施迴面捨旃。誦法華經約一萬部詣",
    "T50n2061_023:0859b18": "朝門表乞焚全軀供養佛塔。帝命弗俞",
    "T50n2061_023:0859b19": "時。政出多門。或譖云惑眾。或言不利國家。",
    "T50n2061_023:0859b20": "下&#x52C5;嚴阻。真歎曰。善根殖淺魔障尤強。莫",
    "T50n2061_023:0859b21": "余敢止。遂退廣愛寺罄捨衣盂作非時施。",
    "T50n2061_023:0859b22": "願畢當年無疾坐滅。經數日顏貌如生。遷",
    "T50n2061_023:0859b23": "就茶毘。唯舌根不壞益更鮮紅。時眾觀之",
    "T50n2061_023:0859b24": "歎希有事。春秋五十二伊洛之問重之如",
    "T50n2061_023:0859b25": "在。",
    "T50n2061_023:0859b26": "周錢塘報恩寺慧明傳",
    "T50n2061_023:0859b27": "[0859b27] 釋慧明。俗姓蔣。錢塘人也。研覈三學漸入",
    "T50n2061_023:0859b28": "精微。後登閩越殆至臨川。禮文益禪師深",
    "T50n2061_023:0859b29": "符正理。悟先所宗不免生滅情見。後迴浙",
    "T50n2061_023:0859c01": "隱天台白沙立草寮。有雪&#x5CEF;長慶之風。到",
    "T50n2061_023:0859c02": "者皆崩角摧鋒。謂明為魔說。漢乾祐中自",
    "T50n2061_023:0859c03": "山出時。翠巖參公率諸禪伯。於僧主思憲",
    "T50n2061_023:0859c04": "院定其臧否。明之口給無能挫&#x8842;。尋漢南國",
    "T50n2061_023:0859c05": "王錢氏造大報恩寺。請以住持。假號圓通普",
    "T50n2061_023:0859c06": "照禪師。然行玄沙正眼非明曷能致此。顯",
    "T50n2061_023:0859c07": "德中卒。時酷暑俾欲葬之。有弟子永安曰。",
    "T50n2061_023:0859c08": "知師唯我也。請焚之得舍利五色。一皆圓",
    "T50n2061_023:0859c09": "淨。初明煉指為燈。於天台供養。後相繼",
    "T50n2061_023:0859c10": "燒三指而勤持課。&#x8107;&#x758E;&#x88B5;席。時說法焉。性",
    "T50n2061_023:0859c11": "且剛直言多忤物。是其所短也。",
    "T50n2061_023:0859c12": "周晉州慈雲寺普靜傳",
    "T50n2061_023:0859c13": "[0859c13] 釋普靜。姓茹氏。晉州洪洞人也。少出家于本",
    "T50n2061_023:0859c14": "郡惠澄法師。暗誦諸經明持祕&#x546A;。思升白",
    "T50n2061_023:0859c15": "品願剪青螺。既下方壇而循律檢。往禮",
    "T50n2061_023:0859c16": "鳳翔法門寺真身。乃於睢陽聽涉。赴龍興",
    "T50n2061_023:0859c17": "寺講訓徒侶。若鱣鮪之宗蛟龍焉。又允琴",
    "T50n2061_023:0859c18": "臺請轉梵輪。安而能遷復於陳蔡曹亳宿",
    "T50n2061_023:0859c19": "泗。各隨緣獎導。迴於今東京揚化。善者從",
    "T50n2061_023:0859c20": "之。晉天福癸卯歲。心之懷土還復故鄉。遂",
    "T50n2061_023:0859c21": "斷食發願。願捨千身速登正覺。至周顯",
    "T50n2061_023:0859c22": "德二年。遇請真身入寺。遂陳狀於州牧楊",
    "T50n2061_023:0859c23": "君願焚軀供養。楊君允其意。乃往廣勝寺。",
    "T50n2061_023:0859c24": "傾州民人。或獻之香果。或引以旛華。或泣",
    "T50n2061_023:0859c25": "淚相隨。或唄聲前導。至四月八日。真身塔前",
    "T50n2061_023:0859c26": "廣發大願曰。願焚千身。今千中之一也。徐",
    "T50n2061_023:0859c27": "入柴庵自分火炬。時則煙飛慘色香靄愁",
    "T50n2061_023:0859c28": "雲。舉眾歎嗟群黎悲泣享壽六十有九。弟子",
    "T50n2061_023:0859c29": "等收合餘燼供養焉。",
    "T50n2061_023:0860a01": "宋衡陽大聖寺守賢傳",
    "T50n2061_023:0860a02": "[0860a02] 釋守賢。姓丘氏。泉州永春人也。少而聰達淵",
    "T50n2061_023:0860a03": "懿沈厚。誓投吉祥院從師披剪焉。後遊學",
    "T50n2061_023:0860a04": "栖雲門禪師道場明了心決。趨彼衡陽眾",
    "T50n2061_023:0860a05": "推說法。納衣練若之人。若百州之會于朝夕",
    "T50n2061_023:0860a06": "池矣。賢不衣繒纊布衣皮&#x88B4;而已。度伏臘",
    "T50n2061_023:0860a07": "必無更易。&#x8107;不著席。唯坐藤床瞑目通宵。",
    "T50n2061_023:0860a08": "除有問者。隨其啟發雍容自持。乾德中告",
    "T50n2061_023:0860a09": "眾曰。吾有債願未酬心終不了。明日入南",
    "T50n2061_023:0860a10": "窯山投身飼虎。弟子輩去尋見雙脛皮&#x88B4;",
    "T50n2061_023:0860a11": "纏且存耳。收闍維之得舍利無數。報齡七",
    "T50n2061_023:0860a12": "十四。今小浮圖藏遺體焉。",
    "T50n2061_023:0860a13": "宋天台山般若寺師蘊傳",
    "T50n2061_023:0860a14": "[0860a14] 釋師蘊。金華人也。厥性真率不好封植。遇",
    "T50n2061_023:0860a15": "事屬情有多訐直。梁龍德中與德韶禪師",
    "T50n2061_023:0860a16": "結侶遐征。遊訪名師勝境。至於北代清涼",
    "T50n2061_023:0860a17": "山冥心巡禮。後登蒼梧野陟祝融&#x5CEF;。然韶",
    "T50n2061_023:0860a18": "師或隨或否。迴于浙來還棲息韶師法會。",
    "T50n2061_023:0860a19": "其為人也稠人廣眾往往滑稽。有好戲噱",
    "T50n2061_023:0860a20": "者則狎之膠漆如也。故高達之者置之於度",
    "T50n2061_023:0860a21": "外矣。唯韶師默而識之。謂人曰。蘊公癡狂",
    "T50n2061_023:0860a22": "吾不測其邊際焉。因有疾求僧作懺悔文。",
    "T50n2061_023:0860a23": "誦經及密&#x546A;。各論幾百藏為度。方知其密",
    "T50n2061_023:0860a24": "持之不懈。嘗謂道友曰。吾生無益於人欲",
    "T50n2061_023:0860a25": "投宴坐&#x5CEF;不然石梁下。所願早預賢聖之",
    "T50n2061_023:0860a26": "儔也。其道友多沮其計。以開寶六年七月",
    "T50n2061_023:0860a27": "內無疾坐終。如入禪定。時炎蒸停屍二",
    "T50n2061_023:0860a28": "七日。身無欹側竅無氣穢。及遷神座就",
    "T50n2061_023:0860a29": "寺之東隅闍維。煨燼中收舍利外舌根不",
    "T50n2061_023:0860b01": "壞。灰寒拾之如紅芙蕖色。柔軟可憐。或曰。",
    "T50n2061_023:0860b02": "伊僧別無奇異。此物偶存。乃重燔爇其舌。",
    "T50n2061_023:0860b03": "隨同火色。遲久還如蓮葉。遂議結小塔于",
    "T50n2061_023:0860b04": "寺中緘藏。後有不信者。重燒鍛凡數十過",
    "T50n2061_023:0860b05": "矣。蘊生不言姓氏年齒。人以貌取之。則年",
    "T50n2061_023:0860b06": "八十餘矣。",
    "T50n2061_023:0860b07": "宋杭州真身寶塔寺紹巖傳",
    "T50n2061_023:0860b08": "[0860b08] 釋紹巖。俗姓劉。雍州人也。母張氏始娠夢寤",
    "T50n2061_023:0860b09": "甚奇。及生也神姿&#x74CC;偉。至長也器度宏深。",
    "T50n2061_023:0860b10": "七歲苦求出家於高安禪師。十八進具於懷",
    "T50n2061_023:0860b11": "暉律師。凡百經書覽同溫習。自是遊諸方",
    "T50n2061_023:0860b12": "聖跡。洎入吳會棲息天台四明山。與德韶",
    "T50n2061_023:0860b13": "禪師共決疑滯於臨川益公。遂於錢塘湖水",
    "T50n2061_023:0860b14": "心寺挂錫。恒諷持法華經無晝夜。俄感陸",
    "T50n2061_023:0860b15": "地庭間生蓮華。舉城人瞻矚。巖亟命搴而",
    "T50n2061_023:0860b16": "蹂之。以建隆二年辛酉。經願云滿誓同藥",
    "T50n2061_023:0860b17": "王。焚身以供養。時漢南國王錢氏。篤重歸",
    "T50n2061_023:0860b18": "心苦留乃止。尋潛遁投身曹娥江。用飼魚",
    "T50n2061_023:0860b19": "腹。會有漁者拯之。云有神人扶足求溺",
    "T50n2061_023:0860b20": "弗可。衣敷水面而驚濤迅激。巖如坐寶臺。",
    "T50n2061_023:0860b21": "然。水火二緣俱為未濟。恒怏惋其懷。乃於",
    "T50n2061_023:0860b22": "越法華山安置。續召於杭塔寺造上方淨",
    "T50n2061_023:0860b23": "院以居之。開寶四年七月有疾不求藥石。",
    "T50n2061_023:0860b24": "作偈累篇示門徒曰。吾誦經二萬部。決以",
    "T50n2061_023:0860b25": "安養為期。跏趺坐亡。享齡七十三。法臘五",
    "T50n2061_023:0860b26": "十五。喪事官供茶毘于龍井山。獲舍利無",
    "T50n2061_023:0860b27": "算。遺骨若玉瑩然。遂收合作石函寘于影",
    "T50n2061_023:0860b28": "堂。大寧軍節度使贈太師孫承祐為碑紀",
    "T50n2061_023:0860b29": "述焉。",
    "T50n2061_023:0860c01": "宋天台山文輦傳",
    "T50n2061_023:0860c02": "[0860c02] 釋文輦。永嘉郡平陽人也。邂逅求師受業于",
    "T50n2061_023:0860c03": "金華。納具足律儀畢翹勤篤勵。三乘之學一",
    "T50n2061_023:0860c04": "皆染漸。因往縉雲明昭禪師法會。不事繁",
    "T50n2061_023:0860c05": "云。揚眴之間決了無滯。末遇天台山德韶禪",
    "T50n2061_023:0860c06": "翁唱宗一大師之道。輦復諦受無疑。不為",
    "T50n2061_023:0860c07": "異緣牽轉。故三十載隨韶師聽其進否。&#x751E;",
    "T50n2061_023:0860c08": "謂人曰。悟入之緣猶蠖屈之於葉也。食黃",
    "T50n2061_023:0860c09": "則身黃。食蒼則身蒼。其屈伸之狀無變。吾",
    "T50n2061_023:0860c10": "初見明昭乃若是。今學玄沙又如是。此所",
    "T50n2061_023:0860c11": "謂殊塗而同歸。今更取佛言為定量之。乃",
    "T50n2061_023:0860c12": "覽大藏經三周遍。自是已來逍遙無滯。以",
    "T50n2061_023:0860c13": "太平興國三年。忽自操其斧。言伐其檀。巧",
    "T50n2061_023:0860c14": "結玲瓏重攢。若題湊焉。號曰浮圖。中開",
    "T50n2061_023:0860c15": "戶入內趺坐。自持火炬。誓之曰。以此殘",
    "T50n2061_023:0860c16": "喘焚之供養十方佛諸聖賢。言訖發焰&#x4E98;",
    "T50n2061_023:0860c17": "空。其煙五色旋轉氤氳。猶聞誦經之聲。須",
    "T50n2061_023:0860c18": "臾始絕觀者號哭。灰寒收舍利不知顆數。",
    "T50n2061_023:0860c19": "春秋八十四。初輦&#x751E;謂善建寺僧說。吾死已",
    "T50n2061_023:0860c20": "無占伽藍可食之地。弗如自焚供養。望諸",
    "T50n2061_023:0860c21": "賢此時聚柴[卄/積]下念佛助我往生。只此相",
    "T50n2061_023:0860c22": "煩耳。今善建寺中累石為小塔焉。",
    "T50n2061_023:0860c23": "[0860c23] 系曰。小乘教以自殺犯重戒前諸方便罪。",
    "T50n2061_023:0860c24": "是以無敢操炬就燎者。然自殺二例。一畏",
    "T50n2061_023:0860c25": "殺。須結蘭吉。二願往生。強猛之心命終身",
    "T50n2061_023:0860c26": "往。蘭吉可能作礙邪。復次大心一發百年闇",
    "T50n2061_023:0860c27": "室一燈能破。何罪之有。是故行人無以小",
    "T50n2061_023:0860c28": "道而拘大根者乎。",
    "T50n2061_023:0860c29": "宋臨淮普照王寺懷德傳",
    "T50n2061_023:0861a01": "[0861a01] 釋懷德。本江南人也。髫年離俗謹愿飾身。",
    "T50n2061_023:0861a02": "誦通法華經得度。自爾雖登講肆終以誦",
    "T50n2061_023:0861a03": "持為專務。晚遊泗上禮僧伽塔像。屬今上",
    "T50n2061_023:0861a04": "遣高品李神福齎旛華上供。并感應舍利",
    "T50n2061_023:0861a05": "至葬于新塔下基深窟中。德遂誓焚軀供",
    "T50n2061_023:0861a06": "養。先罄捨衣囊供身之物。齋僧一中。然後",
    "T50n2061_023:0861a07": "自衣紙服身纏油蠟禮辭僧眾。手持雙燭",
    "T50n2061_023:0861a08": "登柴[卄/積]中。發火誦經。觀者莫不揮涕。德",
    "T50n2061_023:0861a09": "至火熾熛高。其身聊側。猶微聞誦經之聲。",
    "T50n2061_023:0861a10": "一城之人無不悲悼者。淘汰舍利甚多。乃",
    "T50n2061_023:0861a11": "太平興國八年四月八日也。使臣回奏。上為",
    "T50n2061_023:0861a12": "之動容焉。論曰。界繫之牢不無我所。浮生",
    "T50n2061_023:0861a13": "之命連在色身。皆自貴而輕他。悉己多而彼",
    "T50n2061_023:0861a14": "少。而增靳固。但長慳貪。若驪龍之吝珠。",
    "T50n2061_023:0861a15": "猶犛牛之愛尾。孔惜翠羽麝護香臍也。其",
    "T50n2061_023:0861a16": "如儒氏彝倫孔門徽典。以己私之飢體曰",
    "T50n2061_023:0861a17": "父母之髮膚。不敢毀傷恒知保慎。復有好",
    "T50n2061_023:0861a18": "自標遇三年不見於門生。且事尊嚴一坐",
    "T50n2061_023:0861a19": "不垂於堂廡。及乎心遊方外教脫域中。或",
    "T50n2061_023:0861a20": "大善之克成。非小愆之能絆。許友以死殺",
    "T50n2061_023:0861a21": "身成仁。漸契不拘將&#x96A3;直道。至有黜禮",
    "T50n2061_023:0861a22": "樂薄忠信去健羨飲淳和。乃有洗耳辭",
    "T50n2061_023:0861a23": "榮抱石沈水。與儒則一倍相反。於釋則分",
    "T50n2061_023:0861a24": "寸相&#x96A3;佛乃為物捐軀利生損命。與其不",
    "T50n2061_023:0861a25": "拔脛毛為利也。伏臘殊時。與其惜父母之",
    "T50n2061_023:0861a26": "親體也。參辰各見如此乃驗教之深淺行之",
    "T50n2061_023:0861a27": "是非。譬猶出泉貨而既多入息利而不少。",
    "T50n2061_023:0861a28": "我世尊因地也。初唯減口次則脫身。車服",
    "T50n2061_023:0861a29": "越共弊之心。象馬過借人之乘。輟食菜之",
    "T50n2061_023:0861b01": "地判受封之成。用若拂塵捨猶脫屣。復次",
    "T50n2061_023:0861b02": "唼膚待飫剜自副求。或指然一燈。或身均",
    "T50n2061_023:0861b03": "百臠。救羸虛之虎。化長偉之魚。因超劫歸",
    "T50n2061_023:0861b04": "彌勒之前。先成佛享釋迦之位。皆從旋習始",
    "T50n2061_023:0861b05": "外財而終內財。及熟善根變難捨而成",
    "T50n2061_023:0861b06": "易捨。夫輟外財外財難捨。難捨凡夫也。捐",
    "T50n2061_023:0861b07": "內財內財易棄。易棄菩薩也。須知三世",
    "T50n2061_023:0861b08": "諸佛同讚此門。是真實修。是第一施。豈不",
    "T50n2061_023:0861b09": "見僧崖菩薩安詳陟於柴樓。大志道人慷愷",
    "T50n2061_023:0861b10": "焚其腕骨。人皆難色。彼有易容。蓋累世之",
    "T50n2061_023:0861b11": "曾為。致今生之又捨。捨而復捨。估七寶以",
    "T50n2061_023:0861b12": "非珍。空而又空。以三輪之絕軌。乘茲度",
    "T50n2061_023:0861b13": "岸。是曰真歸。得金剛堅固之身。留玉粒馱",
    "T50n2061_023:0861b14": "都之應。今之錄也。藏則當乎炎暑裸餧蚊",
    "T50n2061_023:0861b15": "虻。壽則試其浮圖坐中圓寂。定蘭感天王",
    "T50n2061_023:0861b16": "而還眼。鴻休拒大盜以償冤。明飼獸而破",
    "T50n2061_023:0861b17": "慳。超然燈而燼指。加其舌根不壞身溺不",
    "T50n2061_023:0861b18": "沈。入薪塔而。自焚露赤軀而受咋。以前諸",
    "T50n2061_023:0861b19": "德也。念業異熟為所依趣。知身是幻幻體",
    "T50n2061_023:0861b20": "何憑。悟質如漚漚形暫起。幻從心造假偽",
    "T50n2061_023:0861b21": "相尋。漚散水澄浮沈互有。是故大聖幾生所",
    "T50n2061_023:0861b22": "計。小乘潤生盡期。貴息苦依思除我倒。",
    "T50n2061_023:0861b23": "非謂視同糠&#x7C83;觀若塵炱。譬之寄習學於",
    "T50n2061_023:0861b24": "茅廬附彎弧於土&#x579C;。為選登雲之路。為求",
    "T50n2061_023:0861b25": "出塞之功。然後賜宅一區門羅八戟。方云",
    "T50n2061_023:0861b26": "貴土始利封侯。以其乳哺之囊轉得那羅",
    "T50n2061_023:0861b27": "之器。亦復如是或曰。用斯聲教化我中華。",
    "T50n2061_023:0861b28": "得非韓吏部所患非楊即墨而況加其佛",
    "T50n2061_023:0861b29": "乎。攻乎異端斯害孔熾。對曰。正談仁義則",
    "T50n2061_023:0861c01": "道德相懸。正說苦空則忠信可薄。還借韓",
    "T50n2061_023:0861c02": "之譬況。坐井窺天非天之咎。孔門大旨未",
    "T50n2061_023:0861c03": "能知生焉能知死。莊子曰。勞我以生息我",
    "T50n2061_023:0861c04": "以死。若觀鼓盆而歌似知不死焉。二教",
    "T50n2061_023:0861c05": "曾不言人死神明不滅。隨其善惡業緣受",
    "T50n2061_023:0861c06": "報。故有好醜。若由業因也。是用將&#x9E81;易",
    "T50n2061_023:0861c07": "細以弱商強售莧陸之脆形。博華鬘之珍",
    "T50n2061_023:0861c08": "服。既熏當種而起現行。生勝已生報強前",
    "T50n2061_023:0861c09": "報。刳肉眼而招佛眼。割凡軀而貿金軀。",
    "T50n2061_023:0861c10": "尼拘之子至微。蔭車之形不少。是為真語。",
    "T50n2061_023:0861c11": "非謂食言。菩薩利他適足以學。或曰。夫行",
    "T50n2061_023:0861c12": "然鍊。善人則不疑。其有不善之人。慣&#x751E;刲",
    "T50n2061_023:0861c13": "割。謂疼痛。為詼諧。堪受凌遲。謂炙炮為",
    "T50n2061_023:0861c14": "戲劇。或&#x6586;人而偶作。或誑世而強為。此則",
    "T50n2061_023:0861c15": "栽何善根。自求辛螫耳。對曰。雖則頑民喜",
    "T50n2061_023:0861c16": "忍惡少耐傷。且經念以然燒。或淺誠而餧",
    "T50n2061_023:0861c17": "飼。冥招善報。已種良因。以浮泛心得浮泛",
    "T50n2061_023:0861c18": "報。昔有女子戲披袈裟。婆羅門醉著法服。",
    "T50n2061_023:0861c19": "其緣會遇道果終成也。或曰。義淨傳譯重累",
    "T50n2061_023:0861c20": "再三。今勿然煉。伊人親遊西域備熟方",
    "T50n2061_023:0861c21": "宜。至乎教乘罔不詳究。不許毀傷何邪。",
    "T50n2061_023:0861c22": "對曰。此專縛阿笈摩之教。安能沮壞摩訶衍",
    "T50n2061_023:0861c23": "法耶。設或略捨內財決定當圓檀度。故莊",
    "T50n2061_023:0861c24": "嚴論云。若能施自身命則為希有。成菩薩",
    "T50n2061_023:0861c25": "檀度也。將知四輪出世十善行時。有道則",
    "T50n2061_023:0861c26": "堯下足淳民。奉孝則曾家生令子。我聖上",
    "T50n2061_023:0861c27": "踐祚之四載。兩浙進阿育王盛釋迦佛舍",
    "T50n2061_023:0861c28": "利塔。初於滋福殿供養。後迎入內道場。屢",
    "T50n2061_023:0861c29": "現奇瑞。八年二月望詔於開寶寺樹木浮",
    "T50n2061_023:0862a01": "圖僅登于尺。先藏是塔于深甃中。此日放",
    "T50n2061_023:0862a02": "神光&#x4E98;&#x7225;天壤。時黑白眾中有煉頂指",
    "T50n2061_023:0862a03": "者。有然香炷者。宣賜物有差。苟非大權菩",
    "T50n2061_023:0862a04": "薩大福天王。安能激勸下民而捐身寶者",
    "T50n2061_023:0862a05": "乎。直令此地螺髻見而珍寶成。還覺其時鷲",
    "T50n2061_023:0862a06": "&#x5CEF;淨而土田變。范雲綴史紀數色之徵祥。王",
    "T50n2061_023:0862a07": "劭編文書幾州之葬塔。隋分舍利。唐瘞真",
    "T50n2061_023:0862a08": "身。比乎我朝。田隴與鐵圍爭其疆畔耳。",
    "T50n2061_023:0862a09": "此篇所載。成傳開宗。令能忍難忍之人",
    "T50n2061_023:0862a10": "既亡若在。使捨身受身之者雖死猶生。圖",
    "T50n2061_023:0862a11": "五芝於草木之前。列四瑞於鱗毛之表。詩曰。",
    "T50n2061_023:0862a12": "儀刑文王。萬邦作式者也。"
}