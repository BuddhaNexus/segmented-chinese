{
    "X69n1343_001:0213a04": " 黃龍晦堂心和尚語錄",
    "X69n1343_001:0213a05": "西安徐禧　序",
    "X69n1343_001:0213a06": "熈寧二年洪州黃龍山南禪師宴寂。郡以其徒心師",
    "X69n1343_001:0213a07": "繼焉。而陞座於縣之雲巖院。余邀同學十數人。焚香",
    "X69n1343_001:0213a08": "側立。以聽其所謂示眾者。前此。余知有師矣。至是益",
    "X69n1343_001:0213a09": "信異之。遂定就學四年造焉。舍于堂之西房者。踰兩",
    "X69n1343_001:0213a10": "月。早暮就學。一以其法。六年余遊京師。復道山中。明",
    "X69n1343_001:0213a11": "年得告將家款師於寒谿之下巖院。由初比此親承。",
    "X69n1343_001:0213a12": "而聞者甚詳。旋踵忘之。莫能記也。又明年。余為御史。",
    "X69n1343_001:0213a13": "其徒子和。乃集錄其所甞聞。以屬余為序。余復之曰。",
    "X69n1343_001:0213a14": "和孰為道。而汝師妄言之。孰為言。而汝曹妄聽之。孰",
    "X69n1343_001:0213a15": "為言。且聽者。而邀余妄序之。雖然汝師。既常妄言之",
    "X69n1343_001:0213a16": "矣。汝曹又甞妄聽之矣。吾獨不可為汝妄序之耶。若",
    "X69n1343_001:0213a17": "是而且以為妄也。則又何所往而不妄知乎。何所往",
    "X69n1343_001:0213a18": "而不為妄。則庶乎可以不妄矣。",
    "X69n1343_001:0213a21": "黃龍晦堂心和尚語錄",
    "X69n1343_001:0213a22": "侍者　子和　錄",
    "X69n1343_001:0213a23": "門人　仲介　重編",
    "X69n1343_001:0213a24": "師上堂。時在法座前。大眾集定。良久微笑曰。便恁麼",
    "X69n1343_001:0213b01": "休去。已是欺謾。還相委悉麼。有則便好乘時。如無。且",
    "X69n1343_001:0213b02": "莫錯向水中拈月。遂陞座。焚香。奉為",
    "X69n1343_001:0213b03": "今上皇帝。祝延聖壽。龍圖永固。鳳曆長新。國界安寧。",
    "X69n1343_001:0213b04": "法輪常轉。",
    "X69n1343_001:0213b05": "師乃趺坐。拈起拂子曰。若喚作拂子。達磨一宗。埽地",
    "X69n1343_001:0213b06": "而盡。不喚作拂子。平地生波瀾。到者裏。一似倚天長",
    "X69n1343_001:0213b07": "劍。誰敢當鋒。擬議則喪身失命。而今還有擊不碎底",
    "X69n1343_001:0213b08": "漢。試定當看　時有僧。出眾禮拜。師曰。不知是不是。",
    "X69n1343_001:0213b09": "僧曰。也不得放過。師曰。不信道　問道本無言。因言",
    "X69n1343_001:0213b10": "而顯道。學人上來。乞師指示。師曰。行到水窮處。坐看",
    "X69n1343_001:0213b11": "雲起時。僧曰。莫便是為人處也無。師曰。却不惺惺。僧",
    "X69n1343_001:0213b12": "曰。若不登樓望。焉知滄海深。師曰。深底事作麼生。僧",
    "X69n1343_001:0213b13": "便喝。師曰好一喝。僧曰。洎合放過。師曰。似此衲僧。却",
    "X69n1343_001:0213b14": "堪持論　問如何是豫章境。師曰龍沙浪闊。鶴嶺峰",
    "X69n1343_001:0213b15": "高。僧曰。如何是境中人。師曰。手把虬龍杖。閑尋叫月",
    "X69n1343_001:0213b16": "猨。僧曰。人境已蒙師指示。向上宗乘事若何。師曰。不",
    "X69n1343_001:0213b17": "是知音者。徒勞話歲寒。僧曰。與麼。則道泰不傳天子",
    "X69n1343_001:0213b18": "令。時清盡唱太平歌。師曰。禮繁即亂　問未登此座",
    "X69n1343_001:0213b19": "時如何。師曰。一事全無。僧曰。登後如何。師曰仰面觀",
    "X69n1343_001:0213b20": "天不見天。僧曰。與麼則有星皆拱北。無水不朝東。師",
    "X69n1343_001:0213b21": "曰閑言語。",
    "X69n1343_001:0213b22": "復曰。大凡窮究生死根源。直須明取自家一片田地。",
    "X69n1343_001:0213b23": "教伊去處分明。然後臨機應用。不失其宜。只如鋒鋩",
    "X69n1343_001:0213b24": "未兆已前。都無是箇非箇。瞥爾爆動。便有五行金土。",
    "X69n1343_001:0213c01": "相生相剋。胡來漢現。四姓雜居。各任方隅。是非鋒起。",
    "X69n1343_001:0213c02": "致使玄黃不辨。水乳不分。疾在膏肓。難為救療。若不",
    "X69n1343_001:0213c03": "當陽曉示。窮子無以知歸。欲得大用現前。但可頓忘",
    "X69n1343_001:0213c04": "諸見。諸見既盡。昏霧不生。大智洞然。更非他物。珍重。",
    "X69n1343_001:0213c05": "月旦上堂。月生一。夜來寒白生虗室。月生二。桃花已",
    "X69n1343_001:0213c06": "泄靈雲意。月生三。普賢不動文殊參。遂舉拂子曰。盡",
    "X69n1343_001:0213c07": "入此三昧門。見麼。青山藏不得。明月却相容。以拂子",
    "X69n1343_001:0213c08": "擊禪牀。下座。",
    "X69n1343_001:0213c09": "上堂。知幻即離。不作方便。離幻即覺。亦無漸次。釋迦",
    "X69n1343_001:0213c10": "老子。千門萬戶。一時擊開。靈利漢。纔聞舉著。撩起便",
    "X69n1343_001:0213c11": "行。更若踟蹰。君往西秦。我之東魯。",
    "X69n1343_001:0213c12": "上堂曰。有時開門待知識。知識不來過。有時把手上",
    "X69n1343_001:0213c13": "高山。高山人不顧。或作敗軍之將。向闍梨手裏。拱手",
    "X69n1343_001:0213c14": "歸降。或為忿怒那吒。敲骨打髓。正當恁麼時。還有同",
    "X69n1343_001:0213c15": "聲相應。同氣相求底麼。有則向百尺竿頭。進取一步。",
    "X69n1343_001:0213c16": "如無。少室峰前。一場笑具。",
    "X69n1343_001:0213c17": "上堂。擊繩牀一下曰。一塵纔舉。大地全収。諸人耳在",
    "X69n1343_001:0213c18": "一聲中。一聲遍在諸人耳。若是摩霄俊鶻。便合乘時。",
    "X69n1343_001:0213c19": "止濼困魚。徒勞激浪。",
    "X69n1343_001:0213c20": "上堂曰。達磨九年在少室。宜贈三十鞭。却來欺我此",
    "X69n1343_001:0213c21": "土兒孫。老盧半夜出黃梅。可笑不靈利道。我三更傳",
    "X69n1343_001:0213c22": "衣受法。黃龍今日。因行不妨掉臂。擬出一隻眼。且要",
    "X69n1343_001:0213c23": "雪上加霜。乃舉拂子曰。還見祖師麼。",
    "X69n1343_001:0213c24": "上堂。僧問。王子未登九五時如何。師曰。入鄉順俗。僧",
    "X69n1343_001:0214a01": "曰。登後如何。師曰。四海五湖王化裏。僧曰。未審向上",
    "X69n1343_001:0214a02": "還有事也無。師曰。有。僧曰。如何是向上事。師曰。著衣",
    "X69n1343_001:0214a03": "喫飯有甚難。",
    "X69n1343_001:0214a04": "復曰。我若放一線道。從尒東問西答。不放一線道。爾",
    "X69n1343_001:0214a05": "又向甚處捫摸。不如歸去來兮湘水濵。",
    "X69n1343_001:0214a06": "歲旦上堂。故歲已去。新歲續來。一去一來。未嘗間斷。",
    "X69n1343_001:0214a07": "是知大塊流動。物物無常。一剎那間。乃新乃舊。其為",
    "X69n1343_001:0214a08": "新者。則能為明為媚。為蘂為香。或注或吹。或騰或躍。",
    "X69n1343_001:0214a09": "其為舊者。則能為塵為蠧。為鈍為昏。或厭或離。或剪",
    "X69n1343_001:0214a10": "或伐。如是生殺。如是變通。不可以形器觀。不可以情",
    "X69n1343_001:0214a11": "偽取。根之原之。來亦不知其所來。去亦不知其所去。",
    "X69n1343_001:0214a12": "識之者。直下便為神用。不知者。新年又添一歲。珍重。",
    "X69n1343_001:0214a13": "上堂。去兮非去。住兮非住。生死涅槃。本無忌諱。或貴",
    "X69n1343_001:0214a14": "或賤。自看買賣。不離行市。所以千波競起。盡是文殊",
    "X69n1343_001:0214a15": "家風。一片晴空。無非普賢境界。若離文字。還同認賊",
    "X69n1343_001:0214a16": "為子。若即文字。又却認子為賊。恁麼告報。還識慚愧",
    "X69n1343_001:0214a17": "也無。",
    "X69n1343_001:0214a18": "上堂。不與萬法為侶。即是無諍三昧。便恁麼去時。爭",
    "X69n1343_001:0214a19": "奈絃急則聲促。若能向紫羅帳裏撒真珠。未必善因",
    "X69n1343_001:0214a20": "而招惡果。",
    "X69n1343_001:0214a21": "上堂。祖師謂。見身無實是佛見。了心如幻是佛了。好",
    "X69n1343_001:0214a22": "言語。要急相應。不離見聞覺知。不即見聞覺知。了得",
    "X69n1343_001:0214a23": "身心本性空。斯人與佛何殊別。會麼。臨起不能將得",
    "X69n1343_001:0214a24": "去。一時交點過春風。",
    "X69n1343_001:0214b01": "上堂。我有真金曾百煉。巧拙皆由人造變。世間名字",
    "X69n1343_001:0214b02": "假稱呼。隨順缾盤與釵釧。諸禪德。森羅萬象。不礙眼",
    "X69n1343_001:0214b03": "光。因甚道。見與不見。只為分明極。翻令所得遲。",
    "X69n1343_001:0214b04": "上堂。僧問。言詮不到處。請師垂示。師曰。雲盡日月正。",
    "X69n1343_001:0214b05": "雪晴天地春。僧曰。便恁麼去時如何。師曰。落在甚處。",
    "X69n1343_001:0214b06": "僧提起袈裟角。師曰。放過一著。",
    "X69n1343_001:0214b07": "復曰。垂絲千尺。意在深潭。遂舉拂子曰。看。錦鱗赬尾",
    "X69n1343_001:0214b08": "平生事。莫把絲綸取次拋。",
    "X69n1343_001:0214b09": "上堂。心同虗空界。示等虗空法。證得虗空時。無是無",
    "X69n1343_001:0214b10": "非法。便恁麼休去。停橈把纜且向灣裏泊船。若據衲",
    "X69n1343_001:0214b11": "僧門下。天地懸隔。且道。衲僧門下。有甚長處。楖[木*栗]橫",
    "X69n1343_001:0214b12": "擔不顧人。直入千峯萬峯去。",
    "X69n1343_001:0214b13": "上堂。僧問。龍象盡臨於座側。互為賓主。意如何。師曰。",
    "X69n1343_001:0214b14": "自家看取。僧曰。橫身當宇宙。更有出頭人。師曰。何得",
    "X69n1343_001:0214b15": "問中而無眼。僧曰。不入虎穴。爭見虎子。師曰。縱越禹",
    "X69n1343_001:0214b16": "門。風波更險。",
    "X69n1343_001:0214b17": "復曰。爾若一向言中取則。譬如水母。以蝦為目。忽若",
    "X69n1343_001:0214b18": "坐斷要關。爾又作麼生湊泊。乃擊禪牀一下曰。過。",
    "X69n1343_001:0214b19": "上堂。不是心。不是佛。不是物。古人恁麼道。譬若管中",
    "X69n1343_001:0214b20": "窺豹。但見一斑。設使入林不動草。入水不動波。猶是",
    "X69n1343_001:0214b21": "騎馬向冰凌上行。若是射鵰底手。何不向虵頭上揩",
    "X69n1343_001:0214b22": "痒。透關者。試辨看。",
    "X69n1343_001:0214b23": "上堂。秋光清淺時。白露和煙島。良哉觀世音。全身入",
    "X69n1343_001:0214b24": "荒草。明明舉唱。明明剖露。三十年後。莫辜負人好。",
    "X69n1343_001:0214c01": "上堂。一不向。二不開。翻思南嶽與天台。堪笑白雲無",
    "X69n1343_001:0214c02": "定止。被風吹去又吹來。",
    "X69n1343_001:0214c03": "上堂。僧問。達磨九年面壁。意旨如何。師曰。身貧無被",
    "X69n1343_001:0214c04": "蓋。僧曰。莫辜負他先聖也無。師曰。闍梨見處。又作麼",
    "X69n1343_001:0214c05": "生。僧畫一圓相。師曰。鷰雀不離窠。僧禮拜。師曰。更深",
    "X69n1343_001:0214c06": "猶自可。午後始愁人　僧問。裴相叩黃檗。李翱登藥",
    "X69n1343_001:0214c07": "嶠。未審意旨如何。師曰。月色靜中見。泉聲深處聞。僧",
    "X69n1343_001:0214c08": "曰。祥雲觸處通。師曰。有眼底辨取。",
    "X69n1343_001:0214c09": "復曰。未達境唯心。起種種分別。達境唯心已。分別則",
    "X69n1343_001:0214c10": "不生。便捨外塵相。諸禪德。只如山河大地。明暗色空。",
    "X69n1343_001:0214c11": "法法現前。作麼生說箇捨底道理。還明得麼。若將耳",
    "X69n1343_001:0214c12": "聽終難曉。眼處聞聲方得知。",
    "X69n1343_001:0214c13": "入郡廻上堂。去時春風高。埽盡千山雪。廻時春草深。",
    "X69n1343_001:0214c14": "杜鵑啼更切。奇哉處處總持門。惆悵無因為君說。",
    "X69n1343_001:0214c15": "上堂。不是風動。不是幡動。明眼漢。謾他一點也不得。",
    "X69n1343_001:0214c16": "仁者心動且緩緩。爾向甚處見祖師。乃卓下拂子曰。",
    "X69n1343_001:0214c17": "看。",
    "X69n1343_001:0214c18": "上堂。佛真法身。猶若虗空。應物現形。如水中月。作麼",
    "X69n1343_001:0214c19": "生說箇應底道理。遂舉拂子曰。見麼。幸無偏照處。剛",
    "X69n1343_001:0214c20": "有不明時。",
    "X69n1343_001:0214c21": "上堂。乾坤之內。宇宙之間。中有一寶。秘在黃龍拂子",
    "X69n1343_001:0214c22": "頭上。擬欲賣與諸人。不作貴不作賤。作麼生商量。無",
    "X69n1343_001:0214c23": "人過價。打與三百。",
    "X69n1343_001:0214c24": "先師忌日上堂。去年三月十有七。一夜春風撼籌室。",
    "X69n1343_001:0215a01": "三足麒麟入海心。空餘片月波中出。真不掩偽。曲不",
    "X69n1343_001:0215a02": "藏直。誰人為和雪中吟。萬古知音是今日。",
    "X69n1343_001:0215a03": "上堂。舉教中道。一切眾生。種種幻化。皆生如來圓覺",
    "X69n1343_001:0215a04": "妙心。師曰。三世諸佛是幻。一大藏教是幻。達磨西來",
    "X69n1343_001:0215a05": "是幻。天下老和尚。乃至盡乾坤大地。日月星辰。無不",
    "X69n1343_001:0215a06": "是幻。作麼生是妙心。良久曰。鴛鴦繡出從教看。莫把",
    "X69n1343_001:0215a07": "金針度與人。",
    "X69n1343_001:0215a08": "上堂。礙處非墻壁。通處勿虗空。若能如是會。心色本",
    "X69n1343_001:0215a09": "來同。拂子是色。那箇是心。靈利漢。纔聞舉著。隔墻見",
    "X69n1343_001:0215a10": "角。早知是牛。更若擬議思量。白雲千里萬里。",
    "X69n1343_001:0215a11": "上堂。只箇心心心是佛。十方世界最靈物。縱橫妙用",
    "X69n1343_001:0215a12": "可憐生。一切不如心真實。諸人者。莫謾求菩提。菩提",
    "X69n1343_001:0215a13": "不可見。莫謾除煩惱。煩惱無背面。朕兆未生時。本來",
    "X69n1343_001:0215a14": "無改變。若言會與不會。盡是三首二頭。更問如何若",
    "X69n1343_001:0215a15": "何。苦哉佛陀。",
    "X69n1343_001:0215a16": "上堂。過去諸佛已滅。未來諸佛未生。正當現在。佛法",
    "X69n1343_001:0215a17": "委付黃龍。放行即恍恍惚惚。其中有物。把住即杳杳",
    "X69n1343_001:0215a18": "冥冥。其中有精。且道。放行即是。把住即是。竿頭絲線",
    "X69n1343_001:0215a19": "從君弄。不犯清波意自殊。",
    "X69n1343_001:0215a20": "上堂。有句無句。如藤倚樹。且任諸人點頭。及乎樹倒",
    "X69n1343_001:0215a21": "藤枯。上無衝天之計。下無入地之謀。靈利漢。者裏著",
    "X69n1343_001:0215a22": "得一隻眼。便見七縱八橫。乃舉拂子曰。看。大陽溢目。",
    "X69n1343_001:0215a23": "萬里不挂片雲。若是覆盆之下。又爭怪得山僧。",
    "X69n1343_001:0215a24": "上堂。若論此事。老胡本不渡江。二祖不曾得髓。及至",
    "X69n1343_001:0215b01": "黃梅半夜。一人傳虗。萬人傳實。若據老盧見解。只是",
    "X69n1343_001:0215b02": "舂米漢。至今走徧天下人。殊不知。者一片田地。分付",
    "X69n1343_001:0215b03": "來亦多時也。自是諸人。不肯紹繼。致使荊棘漸長。禾",
    "X69n1343_001:0215b04": "黍不生。馳走東西。日求升合。何如便向者裏。直下識",
    "X69n1343_001:0215b05": "取本來契券。教伊四至界畔。一一分明。免見異時別",
    "X69n1343_001:0215b06": "生詞訟。只如今還識也未。爾若識得。一任恣意耕鋤。",
    "X69n1343_001:0215b07": "若也未知。且受人天供養。",
    "X69n1343_001:0215b08": "上堂。虎頭生角人難措。石火電光須密布。假饒烈士",
    "X69n1343_001:0215b09": "也應難。朦底那能善回互。手擎日月。背負須彌。擲向",
    "X69n1343_001:0215b10": "他方。其中眾生。不覺不知。其中眾生。騎驢入諸人眼",
    "X69n1343_001:0215b11": "裏。諸人亦不覺不知。會麼。將此深心奉塵剎。是則名",
    "X69n1343_001:0215b12": "為報佛恩。",
    "X69n1343_001:0215b13": "上堂。一漚未發。古帆未征。風信不來。無人舉棹。正當",
    "X69n1343_001:0215b14": "恁麼時。水脉如何辨的。君不見。雲門老垂手處。落落",
    "X69n1343_001:0215b15": "清波無透路。又不見。華亭叟泄天機。夜深空載月明",
    "X69n1343_001:0215b16": "歸。莫怪相逢不相識。從教萬古漫漫黑。",
    "X69n1343_001:0215b17": "上堂。舉教中道。一切有為法。如夢幻泡影。如露亦如",
    "X69n1343_001:0215b18": "電。應作如是觀。師曰。作麼生是諸人觀底眼。具得者",
    "X69n1343_001:0215b19": "箇眼。便見山河大地。與諸人自己。無壞無雜。諸人自",
    "X69n1343_001:0215b20": "己。與山河大地。無壞無雜。其中更無微塵許聖人法。",
    "X69n1343_001:0215b21": "為解為礙。亦無微塵許凡夫法。為解無礙。還信得及",
    "X69n1343_001:0215b22": "麼。若信得及。無明業識。翻為無盡三昧。若信不及。無",
    "X69n1343_001:0215b23": "盡三昧。却作無明業識。",
    "X69n1343_001:0215b24": "上堂。風卷殘雲宇宙寬。碧天如水月如環。祖師心印",
    "X69n1343_001:0215c01": "分明在。對此憑君子細看。",
    "X69n1343_001:0215c02": "上堂。愚人除境不忘心。智者忘心不除境。不知心境",
    "X69n1343_001:0215c03": "本如如。觸目遇緣無障礙。遂舉拂子曰。看。拂子走過",
    "X69n1343_001:0215c04": "西天。却來新羅國裏。知我者。謂我拖泥帶水。不知我",
    "X69n1343_001:0215c05": "者。贏得一場怪誕。",
    "X69n1343_001:0215c06": "上堂。妙性圓明。離諸名相。本來無有世界眾生。山河",
    "X69n1343_001:0215c07": "大地。甚處得來。爾若道得隔身句。無情說法。豈是分",
    "X69n1343_001:0215c08": "外。",
    "X69n1343_001:0215c09": "上堂。若謂一切法不是。瞎却時人眼。若謂一切法不",
    "X69n1343_001:0215c10": "非。平地生荊棘。或云一切法即是佛法。瞞瞞頇頇。非",
    "X69n1343_001:0215c11": "為正觀。從上諸聖。吐不出底句。至今未曾有人道著。",
    "X69n1343_001:0215c12": "爾若道得。許爾是箇了事人。忽若總道不得。我也知",
    "X69n1343_001:0215c13": "爾親三十年後。雨散雲収。管取乾坤獨露。",
    "X69n1343_001:0215c14": "上堂。僧問。草偃風行即不問。法身向上事如何。師曰。",
    "X69n1343_001:0215c15": "鳥啼無下淚。花笑不聞聲。僧曰。一句迥超千古外。師",
    "X69n1343_001:0215c16": "曰。須是眼中聞。僧曰。文殊不坐金臺殿。自有逍遙九",
    "X69n1343_001:0215c17": "萬程。師曰。言多。去道轉遠。僧禮拜。",
    "X69n1343_001:0215c18": "復曰。鑪鞴之所。頑鐵轉多。良醫之門。病人越甚。不如",
    "X69n1343_001:0215c19": "休去歇去好。況是壺中景象。盡在目前。暫借回光。一",
    "X69n1343_001:0215c20": "時成現。",
    "X69n1343_001:0215c21": "上堂。若人欲識真空理。身內真如還徧外。情與無情",
    "X69n1343_001:0215c22": "共一體。處處皆同真法界。遂舉拂子曰。拂子吞却乾",
    "X69n1343_001:0215c23": "坤了也。森羅萬象。甚處得來。爾若明得。二祖不往西",
    "X69n1343_001:0215c24": "天。達磨不來東土。更若不會。如今歸堂底。復是阿誰。",
    "X69n1343_001:0216a01": "上堂人生天地之間。性有善惡之混。善惡既混。則生",
    "X69n1343_001:0216a02": "分別。分別既生。則有憎愛。既有憎愛。則有取捨。既有",
    "X69n1343_001:0216a03": "取捨。則有去來。既有去來。便有生死。斯皆蓋是人之",
    "X69n1343_001:0216a04": "常情。予則謂之不然。法無善惡。本無去來。若無善惡",
    "X69n1343_001:0216a05": "去來。則無生死。既無生死。何善惡可混。何去來可拘。",
    "X69n1343_001:0216a06": "若能如是。可謂終日善。而未嘗善。終日惡。而未嘗惡。",
    "X69n1343_001:0216a07": "終日來而未嘗來。終日去而未嘗去。還有人。明得者",
    "X69n1343_001:0216a08": "箇道理麼。若也明得。便能取之。左右逢其原。若也不",
    "X69n1343_001:0216a09": "明。有寒暑兮促君壽。有鬼神兮妬君福。",
    "X69n1343_001:0216a10": "上堂。舉馬祖陞堂。百丈卷席。後人不善來風。盡道不",
    "X69n1343_001:0216a11": "留朕迹。殊不知。桃花浪裏。正好張帆。七里灘頭。更堪",
    "X69n1343_001:0216a12": "垂釣。如今必有辨浮沈。識深淺底漢。試出來。定當水",
    "X69n1343_001:0216a13": "脈看。有麼。如無。且將漁父笛。閒向海邊吹。",
    "X69n1343_001:0216a14": "上堂。一切數句。非數句。與吾靈覺何交涉。雲門大師",
    "X69n1343_001:0216a15": "道。行住坐臥是靈覺。喚什麼作數句。師曰。金屑雖貴。",
    "X69n1343_001:0216a16": "落眼成翳。予則不然。若也放去。靈源湛水。任棹孤舟。",
    "X69n1343_001:0216a17": "若也收來。長者自長。短者自短。還會麼。雲歸華嶽千",
    "X69n1343_001:0216a18": "尋白。水到瀟湘一片清。",
    "X69n1343_001:0216a19": "上堂。映眼時若千日。萬象不能逃影質。凡夫只是未",
    "X69n1343_001:0216a20": "曾觀。何得自輕而退屈。乃舉拂子曰。者箇。且作麼生",
    "X69n1343_001:0216a21": "觀。見聞但見聞。見聞即不得。",
    "X69n1343_001:0216a22": "上堂。敲空作響。誰是知音。擊物無聲。徒勞側耳。不是",
    "X69n1343_001:0216a23": "目前法。莫生種種心。起滅不相知。箇中無背面。象王",
    "X69n1343_001:0216a24": "行處。狐兔絕蹤。水月現時。風雲自異。到者裏。乾坤收",
    "X69n1343_001:0216b01": "不得。宇宙不知名。千聖立下風。誰敢當頭道。諸仁者。",
    "X69n1343_001:0216b02": "應是從前活計。所作施為。會與不會。一時埽却。不如",
    "X69n1343_001:0216b03": "策杖歸山去。長嘯一聲煙霧深。",
    "X69n1343_001:0216b04": "歲旦上堂。時光迅速。運運交馳。吐故納新。新還復故。",
    "X69n1343_001:0216b05": "虗幻人事。奚足可觀。或醉或醒。或歌或哭。譬如野馬",
    "X69n1343_001:0216b06": "熠熠。奔逸塵埃。又如涸轍之魚。殆將不久。且道。不落",
    "X69n1343_001:0216b07": "風彩一句。作麼生道。若言其有。瞻之無形。若謂是無。",
    "X69n1343_001:0216b08": "呼之有聲。此物不知是何物。可憐天下競頭爭。",
    "X69n1343_001:0216b09": "上堂。若論此事。是著即差。非著即錯。不是不非。如螘",
    "X69n1343_001:0216b10": "循環。如蠶作繭。到者裏。如大火聚。覰著即燎却面門。",
    "X69n1343_001:0216b11": "不如濁者自濁。清者自清。明者自明。暗者自暗。頭頭",
    "X69n1343_001:0216b12": "盡是吾家物。何必臨岐更問津。",
    "X69n1343_001:0216b13": "上堂。普賢行文殊智。補陀巖畔清風起。鵶鳴雀噪。直",
    "X69n1343_001:0216b14": "入耳根。草樹塵毛。形影相弔。聲中無有色。色裏亦無",
    "X69n1343_001:0216b15": "聲。聲色若交參。處處無前後。鳥窠吹布毛。者裏便有",
    "X69n1343_001:0216b16": "人省去。遂舉拂子曰。且道。相去多少。三十年後悟去。",
    "X69n1343_001:0216b17": "莫道壓良為賤。",
    "X69n1343_001:0216b18": "上堂。宿雨初霽。涼飈漸生。一氣無私。作而無作。可謂",
    "X69n1343_001:0216b19": "田中稻熟。園裏菜青。盡野老家風。乃太平基業。五湖",
    "X69n1343_001:0216b20": "上士。高枕無憂。不用追求。現成活計。若向言中定旨。",
    "X69n1343_001:0216b21": "句裏明機。清風月下守株人。玄兔漸遙春草綠。以拂",
    "X69n1343_001:0216b22": "子。擊禪牀。下座。",
    "X69n1343_001:0216b23": "上堂。僧問。承古有言。但得本莫愁末。如何是本。師曰。",
    "X69n1343_001:0216b24": "但識琴中趣。不勞絃上聲。僧曰。如何是末。師曰。青山",
    "X69n1343_001:0216c01": "不礙白雲飛。僧曰。本末已蒙師指示。畢竟宗乘事若",
    "X69n1343_001:0216c02": "何。師曰。夜深方見針把人。",
    "X69n1343_001:0216c03": "復曰。鏡象或謂有。攬之不盈手。鏡象或謂無。分明如",
    "X69n1343_001:0216c04": "儼圖。所以取不得。捨不得。不可得中只麼得。還會麼。",
    "X69n1343_001:0216c05": "不作維摩詰。又似傅大士。",
    "X69n1343_001:0216c06": "上堂。方經殘臘。早見仲春。日月奔馳。榮衰互換。人生",
    "X69n1343_001:0216c07": "只此。休更紛紜。我觀前際已去不可追。後際未來不",
    "X69n1343_001:0216c08": "可問。今即無住。何處捫摸。諸人者。如何以無價之寶。",
    "X69n1343_001:0216c09": "喪在陰入之坑。殊不知。青雲道路。只在目前。更若馳",
    "X69n1343_001:0216c10": "求。轉增迷悶。且道。路頭在甚處。乃舉拂子曰。在者裏。",
    "X69n1343_001:0216c11": "靈利漢。一見。便請丹霄獨步。",
    "X69n1343_001:0216c12": "上堂。三日不相見。不得作舊時看。若作舊時看。山河",
    "X69n1343_001:0216c13": "大地欺爾去。作麼生得不欺爾去。有利無利。不離行",
    "X69n1343_001:0216c14": "市。懷州牛喫禾。廬陵米却貴。長歌一曲歸去來。滿眼",
    "X69n1343_001:0216c15": "清風動天地。",
    "X69n1343_001:0216c16": "上堂。虎豹之紋。不得不炳於犬羊。金玉之光。不得不",
    "X69n1343_001:0216c17": "炫於瓦石。明悟之士。不得不警於羣迷。三者既備。然",
    "X69n1343_001:0216c18": "後必滔天。可以為滄海。必崔嵬。可以為山嶽。秀師上",
    "X69n1343_001:0216c19": "人。明悟之士。卓識之姿。久蘊鋒鋩。不沽時譽。幸願無",
    "X69n1343_001:0216c20": "以韜其光。無以藏諸用。破塵出經卷。始是解絛人。直",
    "X69n1343_001:0216c21": "教靈苗異草。葉葉騰芳。鸞鳳麒麟。聲聲相應。若能如",
    "X69n1343_001:0216c22": "是。可謂吾道重光。後昆有望(此會舉秀首座立僧)。",
    "X69n1343_001:0216c23": "聖節上堂。天得一以清。地得一以寧。君王得一而治",
    "X69n1343_001:0216c24": "天下。天下既治。則率土咸歸。率土既歸。則萬邦入貢。",
    "X69n1343_001:0217a01": "萬邦既貢。則民不為爭。民既不爭。則亦不為盜。既不",
    "X69n1343_001:0217a02": "盜不爭。自然風雨調和。風雨既和。乃天下大定。天下",
    "X69n1343_001:0217a03": "既定。則太平一曲君須唱。莫向聞中認不聞。",
    "X69n1343_001:0217a04": "上堂。十五日已前。所作諸事。如一夕之夢。翱翔百年。",
    "X69n1343_001:0217a05": "十五日已後。諸事未萌。漸次作夢。正當今日十五。恰",
    "X69n1343_001:0217a06": "是夢中說夢。還有原夢底漢麼。出來試辨吉凶看。良",
    "X69n1343_001:0217a07": "久曰。塵中辨主。未足為難。不識文墨。萬中無一。",
    "X69n1343_001:0217a08": "上堂。鼓聲斷處。且許從容。更若焚香。早成朕兆。然雖",
    "X69n1343_001:0217a09": "如是。亦勞上座。觀來一轉。",
    "X69n1343_001:0217a10": "上堂。離離春草。分明漏泄天機。歷歷杜鵑。盡是普門",
    "X69n1343_001:0217a11": "境界。不如休征罷戰好。況是風調雨順。海晏河清。放",
    "X69n1343_001:0217a12": "却戈矛。歸家穩坐。珍重。",
    "X69n1343_001:0217a13": "上堂。我有一句。把手分付。瞬目揚眉。西天此土。",
    "X69n1343_001:0217a14": "上堂。心自本來心。本心非有法。黃龍又爭敢壓良為",
    "X69n1343_001:0217a15": "賤。有法有本心。非心非本法。微塵諸佛。瓦解氷消。諸",
    "X69n1343_001:0217a16": "人擬向甚處見祖師。各請歸堂。",
    "X69n1343_001:0217a17": "上堂。鐘聲斷處。鼓聲相續。鼓聲斷處。法法圓成。更若",
    "X69n1343_001:0217a18": "舉論菩提涅槃。真如解脫。盡是非時之說。但得雲霞",
    "X69n1343_001:0217a19": "消散。孤月自明。砂礫若除。真金自現。",
    "X69n1343_001:0217a20": "上堂。人人盡握靈蛇之珠。家家盡抱荊山之璞。經行",
    "X69n1343_001:0217a21": "宴坐。舉措施為。一段光明。未嘗間隔。珍重。",
    "X69n1343_001:0217a22": "上堂。若也單明自己。不悟目前。此人有眼無足。若悟",
    "X69n1343_001:0217a23": "目前。不明自己。此人有足無眼。據此二人。十二時中。",
    "X69n1343_001:0217a24": "常有一物。蘊在胷中。物既在胷。不安之相。常在目前。",
    "X69n1343_001:0217b01": "既在目前。觸途成滯。作麼生得平穩去。祖不言乎。執",
    "X69n1343_001:0217b02": "之失度。必入邪路。放之自然。體無去住。",
    "X69n1343_001:0217b03": "上堂。道本無體。因道而得名。名本無名。因名而立號。",
    "X69n1343_001:0217b04": "乃舉拂子曰。不得喚作拂子。喚作什麼。黃龍今日。却",
    "X69n1343_001:0217b05": "被諸人勘破。",
    "X69n1343_001:0217b06": "上堂。不用愛聖。聖是空名。不用厭凡。凡是妄立。但得",
    "X69n1343_001:0217b07": "聖凡情盡。自然體露真常。還信得及麼。若信得及去。",
    "X69n1343_001:0217b08": "不妨向參學之中。有少分相應。若信不及。也許爾是",
    "X69n1343_001:0217b09": "箇丈夫漢。",
    "X69n1343_001:0217b10": "上堂。林身之下。諸事牢落。蒙諸上人。不以形跡所見。",
    "X69n1343_001:0217b11": "千里而來。久故相聚。所患。時中別無延待。唯有一枝",
    "X69n1343_001:0217b12": "拂子。聊表慇懃。不論高低。亦非貴賤。有時變生為熟。",
    "X69n1343_001:0217b13": "有時變熟為生。或則澹泊空疎。不然百味具足。但能",
    "X69n1343_001:0217b14": "一飽頓忘百飢。免見借負他財。喫他非時茶飯。知我",
    "X69n1343_001:0217b15": "者。謂我揚鞭弔影。不知我者。贏得一場酸澀。",
    "X69n1343_001:0217b16": "上堂。無心無可得。說得不名法。師曰。祖師門戶。已是",
    "X69n1343_001:0217b17": "擊開。繡出鴛鴦。任爾諸人覰看。且道。金針落在甚處。",
    "X69n1343_001:0217b18": "復曰。若了心非心。始解心心法。會麼。南山輕薄一聲",
    "X69n1343_001:0217b19": "雷。從頭喚起昆蟲寐。",
    "X69n1343_001:0217b20": "上堂。誰人無心。誰心無佛。佛常在人。人常逐物。只如",
    "X69n1343_001:0217b21": "今見有色。聞有聲。是物。不是物。若不是物。見色之時。",
    "X69n1343_001:0217b22": "不可不喚作色。聞聲之時。不可不喚作聲。若也是物。",
    "X69n1343_001:0217b23": "又作麼生。說箇逐底道理。未明心地印。難過趙州關。",
    "X69n1343_001:0217b24": "上堂。圓影交馳。又臨初夏。花開花落。物是人非。昨日",
    "X69n1343_001:0217c01": "照紅顏。今朝照白髮。白髮與紅顏。相去咫尺間。還知",
    "X69n1343_001:0217c02": "有不涉寒暑者也無。",
    "X69n1343_001:0217c03": "上堂。良工未出。玉石不分。巧冶無人。金砂混雜。還有",
    "X69n1343_001:0217c04": "無師自悟底漢麼。出來辨別看。乃舉拂子曰。且道。是",
    "X69n1343_001:0217c05": "金是砂。見之不取。思之千里。",
    "X69n1343_001:0217c06": "上堂。菩提之道。不可圖度。高而無上。廣不可極。淵而",
    "X69n1343_001:0217c07": "無下。深不可測。大包天地。細入無間。古人為是發揚",
    "X69n1343_001:0217c08": "宗旨。為是馳騁功勳。諸人試辨白看。",
    "X69n1343_001:0217c09": "上堂。若論此事。不是獨孤標。亦非無伴侶。不識又瞞",
    "X69n1343_001:0217c10": "頇。識之還莽鹵。不知是甚物。得恁難辨。若非金色頭",
    "X69n1343_001:0217c11": "陀。有理亦無雪處。",
    "X69n1343_001:0217c12": "上堂。風蕭蕭兮木葉飛。鴻鴈不來音信稀。還鄉一曲",
    "X69n1343_001:0217c13": "無人吹。令余拍手空遲疑。",
    "X69n1343_001:0217c14": "復曰。此一曲不是金石絲竹。亦非匏土革木。聞而不",
    "X69n1343_001:0217c15": "聞。覩而莫覩。未審是甚曲調。看取風雲會合時。五湖",
    "X69n1343_001:0217c16": "必有知音者。",
    "X69n1343_001:0217c17": "上堂。夫玄道者。不可以設功得。聖智者。不可以有心",
    "X69n1343_001:0217c18": "知。真諦者。不可以存我會。至功者。不可以營事為。古",
    "X69n1343_001:0217c19": "人一期。應病與藥。則不可。若是丈夫漢。出則經濟天",
    "X69n1343_001:0217c20": "下。不出。則卷而懷之。爾若一向聲和響順。我則排斥",
    "X69n1343_001:0217c21": "諸方。爾若示現酒肆婬坊。我則孤峯獨宿。且道。甚處",
    "X69n1343_001:0217c22": "是黃龍為人眼。",
    "X69n1343_001:0217c23": "上堂。新雷已發。杜宇未啼。嶺雲澹澹。岸草萋萋。金烏",
    "X69n1343_001:0217c24": "出海。玉兔沈西。或聞或見。誰悟誰迷。盧老不知何處",
    "X69n1343_001:0218a01": "去。空傳衣鉢在曹溪。",
    "X69n1343_001:0218a02": "上堂。見見之時。見非是見。見猶離見。見不能及。還有",
    "X69n1343_001:0218a03": "轉身處也無。若能轉得。目前無闍梨。座上無老僧。若",
    "X69n1343_001:0218a04": "也轉不得。莫將閑學解。埋沒祖師心。珍重。",
    "X69n1343_001:0218a05": "上堂。江月照松風吹。永夜清宵何所為。佛性戒珠心",
    "X69n1343_001:0218a06": "地印。霧露雲霞體上衣。只如雲霞消散後。體在什麼",
    "X69n1343_001:0218a07": "處。良久曰。雪寒。歸堂向火。",
    "X69n1343_001:0218a08": "上堂。一切智通無障礙。山河石壁穿過人。不知不是",
    "X69n1343_001:0218a09": "神通妙用。亦非他術。自是汝諸人。尋常用底。因甚却",
    "X69n1343_001:0218a10": "道會與不會。只為情存勝負。不脫見聞。見聞瞥起。如",
    "X69n1343_001:0218a11": "水裏月。二彼相因。便成異法。如今欲要易會。應是從",
    "X69n1343_001:0218a12": "前活業盡底。與爾滌除。直待千眼頓開。恁時始與諸",
    "X69n1343_001:0218a13": "人相見。",
    "X69n1343_001:0218a14": "上堂。凡所有相。皆是虗妄。還見法堂麼。若見則心外",
    "X69n1343_001:0218a15": "有法。若不見。則眼損。別作麼生會。良久曰。擔取詩書",
    "X69n1343_001:0218a16": "歸舊隱。野花啼鳥一般春。",
    "X69n1343_001:0218a17": "上堂。僧問。大海有珠求不得。黃龍頷下乞師分。師曰。",
    "X69n1343_001:0218a18": "人平不語。水平不流。僧曰。莫即者箇。為當別有。師曰。",
    "X69n1343_001:0218a19": "一言不中。千言不用。僧曰。茫茫宇宙人無數。獨有胡",
    "X69n1343_001:0218a20": "僧笑點頭。師曰。龍峯絕頂。也須親到始得。",
    "X69n1343_001:0218a21": "復曰。佛法至論。非辨口利詞之所為。非神通修證之",
    "X69n1343_001:0218a22": "所得。直饒盡乾坤大地。都作一問來。只贏得一場戲",
    "X69n1343_001:0218a23": "論。去道轉遠。祖師西來。只要直指人心。見性成佛。不",
    "X69n1343_001:0218a24": "立文字。乃至三乘十二分教。如將黃葉作金錢。權止",
    "X69n1343_001:0218b01": "小兒啼哭。大道本來空寂。不用安排。圓湛十虗。寧有",
    "X69n1343_001:0218b02": "方所。而今不了。只為目前鑒覺。明昧兩岐。如是聽不",
    "X69n1343_001:0218b03": "出聲。見不超色。如斯過患。實可憐生。殊不覺知。認賊",
    "X69n1343_001:0218b04": "為子。是故參玄高士。到者裏。直須自看。從上來事。合",
    "X69n1343_001:0218b05": "作麼生。畢竟將何敵他生死。勿以妄想分別之心。衷",
    "X69n1343_001:0218b06": "私裁斷。以當平生。將為究竟。他時異日。臨命終時。心",
    "X69n1343_001:0218b07": "識忙亂。無本可據。悔將何及。何如便向者裏。立地搆",
    "X69n1343_001:0218b08": "去。不用絲毫氣力。一彈指間。便能超越毗盧華藏妙",
    "X69n1343_001:0218b09": "莊嚴海。乃至舉足下足。盡是文殊普賢大人境界。豈",
    "X69n1343_001:0218b10": "不慶快平生。為大丈夫之志。況此門中。盡是諸人本",
    "X69n1343_001:0218b11": "有之事。不因修證。不從人得。快須薦取。脫却根塵。盡",
    "X69n1343_001:0218b12": "未來際。一得永得。更無退失。若能如是。可謂圓頂方",
    "X69n1343_001:0218b13": "袍。續佛壽命。若不然者。無有是處。",
    "X69n1343_001:0218b14": "長沙安撫謝通議請就北禪陞座",
    "X69n1343_001:0218b15": "師上堂。拈香罷。遂趺坐　僧問。即心即佛。今時未入",
    "X69n1343_001:0218b16": "玄微。非心非佛。猶是指蹤。極則向上一路。千聖不傳。",
    "X69n1343_001:0218b17": "和尚今日。如何為人。師曰。雲從龍風從虎。僧曰。恁麼",
    "X69n1343_001:0218b18": "則龍得水時添意氣。虎逢山處長威獰。師曰。須信壺",
    "X69n1343_001:0218b19": "中日月長。僧曰。一氣不言含有象。萬靈何處謝無私。",
    "X69n1343_001:0218b20": "師曰。逢人不得錯舉　僧問。從上諸聖。為什麼不到",
    "X69n1343_001:0218b21": "者裏。師曰。者裏是什麼所在。僧曰。恁麼則卷起簾來",
    "X69n1343_001:0218b22": "見天下。師曰。天下事作麼生。僧無語。師曰。只知其一。",
    "X69n1343_001:0218b23": "不知其二　僧問。昔日李翱登藥嶠。雲在青天水在",
    "X69n1343_001:0218b24": "缾。今日通議臨寶座。乞師一句定宗乘。師曰。潭上無",
    "X69n1343_001:0218c01": "風浪自平。僧曰。還有承當處也無。師曰。爾作麼生承",
    "X69n1343_001:0218c02": "當。僧曰。金烏迥出青霄外。玉兔輝時四海清。師曰。不",
    "X69n1343_001:0218c03": "如退後看。僧曰。大眾證明。學人禮謝。",
    "X69n1343_001:0218c04": "師曰。祖師之道。非形器可觀。非識情可測。一問一答。",
    "X69n1343_001:0218c05": "皆是法之供養。實際理中。未為究竟。至於三乘十二",
    "X69n1343_001:0218c06": "分教。還同說食。示人食味。既因他說其食。要在自己",
    "X69n1343_001:0218c07": "親嘗。既自親嘗。便能了知其味。是甘是辛。是鹹是淡。",
    "X69n1343_001:0218c08": "達磨西來。直指人心。見性成佛。亦復如是。真性既因",
    "X69n1343_001:0218c09": "文字而顯。其性要在自己親見。若能親見。便能了知",
    "X69n1343_001:0218c10": "目前。是真是妄。是生是死。既能了知真妄生死。返觀",
    "X69n1343_001:0218c11": "一切語言文字。皆是表顯之說。都無實義。如今不了。",
    "X69n1343_001:0218c12": "病在甚處。病在見聞覺知。為不如實。知真際所詣。認",
    "X69n1343_001:0218c13": "此見聞覺知。為自所見。殊不知。此見聞覺知。皆因前",
    "X69n1343_001:0218c14": "塵而有分別。若無前塵境界。即此見聞覺知。還同龜",
    "X69n1343_001:0218c15": "毛兔角。并無所歸。既無所歸。便成流浪。既成流浪。則",
    "X69n1343_001:0218c16": "念念遷謝。新新不停。如火成灰。漸漸消殞。殞士不息。",
    "X69n1343_001:0218c17": "決定此身。終從變滅。是故死此生彼。死彼生此。生生",
    "X69n1343_001:0218c18": "死死。死死生生。隨業受報。六道四生。改頭換面。有形",
    "X69n1343_001:0218c19": "無形。四足兩足。多足無足。如是受生。如是受報。如汲",
    "X69n1343_001:0218c20": "井輪。互為高下。諸仁者。當此之時。合作麼生支準。既",
    "X69n1343_001:0218c21": "為大丈夫。須知有大丈夫事。既知有大丈夫事。當何",
    "X69n1343_001:0218c22": "曉會。還有會處麼。若無會處。黃龍今日。不免生風起",
    "X69n1343_001:0218c23": "浪。鼓棹揚帆。乃舉拂子曰。看。唯有堅密身。一切塵中",
    "X69n1343_001:0218c24": "現。還見得麼。拂子是塵。堅密身。在什麼處。若向者裏",
    "X69n1343_001:0219a01": "見得。微塵諸佛。百千三昧。彈指之間。一時明了。便能",
    "X69n1343_001:0219a02": "入水不溺。入火不燒。一為無量。無量為一。小中現大。",
    "X69n1343_001:0219a03": "大中現小。乃至天堂地獄。虎穴魔宮。月下風前。婬坊",
    "X69n1343_001:0219a04": "酒肆。盡是諸人安身立命。若能如是。可謂大丈夫事。",
    "X69n1343_001:0219a05": "善能出生入死。得大自在。若轉未得。鶴脛自長。鳧脛",
    "X69n1343_001:0219a06": "自短。",
    "X69n1343_001:0219a07": "室中垂問代答",
    "X69n1343_001:0219a08": "師有時問僧。鯨波浩渺。魚龍爭威。作麼生揚帆舉棹。",
    "X69n1343_001:0219a09": "僧無對。代曰。某甲只管看。又代曰。入水見長人。",
    "X69n1343_001:0219a10": "或問。舉一明三。知音不來。三十年後。別換條章。代曰。",
    "X69n1343_001:0219a11": "莫教屈著。",
    "X69n1343_001:0219a12": "一日問僧。麒麟不是瑞。鸑鷟不為靈。四海晏清。誰人",
    "X69n1343_001:0219a13": "入貢。代曰。得人一牛。還人一馬　又問僧。把定乾坤。",
    "X69n1343_001:0219a14": "眼滿口道。不得辨宮商底。是什麼人。代曰。不惜身命",
    "X69n1343_001:0219a15": "者。",
    "X69n1343_001:0219a16": "或時問。塵中不染丈大兒。猶是負入不負出。如何得",
    "X69n1343_001:0219a17": "不傷物義去。代曰。平出。",
    "X69n1343_001:0219a18": "一日問僧。瞻之在前。忽焉在後。爾道。甚物得恁麼難",
    "X69n1343_001:0219a19": "辨。爾若辨得。禍不入慎家之門。若辨不得。黃龍今日。",
    "X69n1343_001:0219a20": "死中得活。代曰。是甚閑。又代曰。若要即道。",
    "X69n1343_001:0219a21": "有時問。不得春風花不開。爾還識得也未。代曰。知。又",
    "X69n1343_001:0219a22": "代曰。種禾應不生豆苗。",
    "X69n1343_001:0219a23": "或時問。塵無自性。攬真成立。作麼生是成立底事。乃",
    "X69n1343_001:0219a24": "舉拂子曰。微塵諸佛。百千三昧。盡在者裏。不如悟去",
    "X69n1343_001:0219b01": "好。還有人悟得麼。代曰。負命者上鈎。又代曰。過。",
    "X69n1343_001:0219b02": "問僧。十方無壁落。四面亦無門。灌溪老。出氣不得。何",
    "X69n1343_001:0219b03": "不向火焰裏相見。代曰。笑我者多。",
    "X69n1343_001:0219b04": "有時問。遇明即翳。不恁麼時。精粗難分。須知有驚人",
    "X69n1343_001:0219b05": "底句。代曰。三日後看。",
    "X69n1343_001:0219b06": "或時問。瑞雪應豐年。金飈變衰草。於佛法中。作麼生",
    "X69n1343_001:0219b07": "辨得失。代曰。愁人知夜長　又問。一舉兩當。不用蓋",
    "X69n1343_001:0219b08": "覆。有不甘底。出來道看。代曰。合到某甲。",
    "X69n1343_001:0219b09": "有時問。一舉不再說。家富小兒嬌。向摘楊花處。通箇",
    "X69n1343_001:0219b10": "消息來。代曰。不因一事。難長一智。",
    "X69n1343_001:0219b11": "或時問。謀臣如雨。猛將如雲。畫戟門前。若為舉令。代",
    "X69n1343_001:0219b12": "曰。符印在手　又問。張羅設幔。水泄不通。爾道。飛禽",
    "X69n1343_001:0219b13": "走獸。落在甚處。代曰。也知出身早。",
    "X69n1343_001:0219b14": "問。一葉落天下秋。覰破衲僧眼。佛殿入燈籠。是第幾",
    "X69n1343_001:0219b15": "機。代曰。力得不如逢時。",
    "X69n1343_001:0219b16": "一日問僧。內視不己見。返聽莫我聞。合作麼生辨。代",
    "X69n1343_001:0219b17": "曰。一回舉著一回新　又問。橫該一句。則從爾道。為",
    "X69n1343_001:0219b18": "什麼春行秋令。僧提起坐具曰。爭奈者箇何。師曰。比",
    "X69n1343_001:0219b19": "擬張麟。兔亦不遇。代曰。具眼。",
    "X69n1343_001:0219b20": "有時問。撥塵見佛。也不分外。更若揮劒。十字街頭。寧",
    "X69n1343_001:0219b21": "無一箇半箇。代曰。有頭無尾得人憎。",
    "X69n1343_001:0219b22": "或問。紐半破三。挂向壁上。我共爾平展。致取一問來。",
    "X69n1343_001:0219b23": "代曰。何必　又問。大智非名。真空絕跡。若教明破。恐",
    "X69n1343_001:0219b24": "不是好人。代曰。不可相辜負去也。",
    "X69n1343_001:0219c01": "有時問。佛法不用學。觸目生清風。常徒之見。作麼生",
    "X69n1343_001:0219c02": "舉。代曰。爭怪得某甲。又代曰。龍頭蛇尾。",
    "X69n1343_001:0219c03": "或問。若在繩墨裏。即縛殺爾。若在繩墨外。即走殺爾。",
    "X69n1343_001:0219c04": "不離者裏。試辨白看。代曰。便請　又問。雲月宛然同。",
    "X69n1343_001:0219c05": "谿山還有異。拈却當陽底。向甚處定奪。代曰。一箭落",
    "X69n1343_001:0219c06": "雙鵰。",
    "X69n1343_001:0219c07": "有時問。如我按指。海印發光。山河大地。甚處得來。代",
    "X69n1343_001:0219c08": "曰。一箇早多。又代曰。爭諱得。",
    "X69n1343_001:0219c09": "問僧。南來北往。且從爾。拄杖頭上。為甚靠倒玄沙老",
    "X69n1343_001:0219c10": "子。代曰。拂袖便出。",
    "X69n1343_001:0219c11": "或問。風不來樹不動。奔流度刃底眼。略請相見。代曰。",
    "X69n1343_001:0219c12": "念某甲年老。",
    "X69n1343_001:0219c13": "有時問。四大海水。在爾頭上。須彌山在爾脚底。窮鱗",
    "X69n1343_001:0219c14": "羽族。甚處藏身。代曰。爭塞得人口。",
    "X69n1343_001:0219c15": "問僧。運籌帷幄。要定封疆。列士分茅。若為區別。代曰。",
    "X69n1343_001:0219c16": "百草頭上。",
    "X69n1343_001:0219c17": "或問。薰蕕同器。水乳共壺。向垂手中。作麼生辨。代曰。",
    "X69n1343_001:0219c18": "善財拄杖子。",
    "X69n1343_001:0219c19": "有時問。海裏使風山上船。古人為什麼。跳不出。代曰。",
    "X69n1343_001:0219c20": "難作大人相。",
    "X69n1343_001:0219c21": "或問。眼光爍處。頭頭漏泄。拈却淨缾。眼在什麼處。代",
    "X69n1343_001:0219c22": "曰。佛法身心何在　又曰。臨崖不損人。蓋是本分。雪",
    "X69n1343_001:0219c23": "峯道底。留在別時。代曰。某甲不曾錯怪人。",
    "X69n1343_001:0219c24": "問僧。不是心。不是佛。不是物。古人道了。不要。還我第",
    "X69n1343_001:0220a01": "一籌來。代曰。也是　復問。爾道也是。又作麼生。代曰。",
    "X69n1343_001:0220a02": "子不譚父德。",
    "X69n1343_001:0220a03": "或問。口只堪喫飯。明眼衲僧。不知氣息。代曰。不敢分",
    "X69n1343_001:0220a04": "外。",
    "X69n1343_001:0220a05": "有時問。識機宜。辨星斗。過在什麼處。代曰。洎作過中",
    "X69n1343_001:0220a06": "會　又問。悔不慎當初。也是賊過後張弓。代曰。略無",
    "X69n1343_001:0220a07": "些子。",
    "X69n1343_001:0220a08": "或問。舉意便知有。什麼人委悉。代曰。傍觀者。",
    "X69n1343_001:0220a09": "問僧。門裏出身。過在時人。身裏出門。時人勿過。何似",
    "X69n1343_001:0220a10": "生。代曰。難為笑怪。又代曰。關。",
    "X69n1343_001:0220a11": "或問。荊棘不生。為什麼難長棟梁材。代曰。以己方人",
    "X69n1343_001:0220a12": "　復問。不要分外。子細點檢。代曰。仁義道中。",
    "X69n1343_001:0220a13": "有時見僧入來。恰值黃龍長老不在。僧曰。抱贓叫屈。",
    "X69n1343_001:0220a14": "師曰。了。僧擬議。師以拂子打出。",
    "X69n1343_001:0220a15": "或問。明暗不分。我也知。爾親不溺一句。作麼生。代曰。",
    "X69n1343_001:0220a16": "前來猶自可　又問。遇賤則貴。什麼物恁麼來。代曰。",
    "X69n1343_001:0220a17": "須到如此。又代曰。噫。",
    "X69n1343_001:0220a18": "一日見僧曰。我今日。口挂在壁上。僧曰。作賊人心虗。",
    "X69n1343_001:0220a19": "師打一拂子。僧曰。謝和尚重重相為。師曰。得便宜。是",
    "X69n1343_001:0220a20": "落便宜。",
    "X69n1343_001:0220a21": "室中舉古",
    "X69n1343_001:0220a22": "舉。世尊靈山會上。拈起一枝花。迦葉微笑。世尊道。吾",
    "X69n1343_001:0220a23": "有正法眼藏。付囑摩訶大迦葉　師曰。直下穿過髑",
    "X69n1343_001:0220a24": "髏。已是換却眼睛。臨危不在悚人。向甚處。見釋迦老",
    "X69n1343_001:0220b01": "子。",
    "X69n1343_001:0220b02": "舉鏡清問僧。門外什麼聲。僧曰。雨滴聲。清曰。眾生顛",
    "X69n1343_001:0220b03": "倒。迷己逐物。僧曰。和尚作麼生。清曰。洎不迷己。僧曰。",
    "X69n1343_001:0220b04": "洎不迷己。意旨如何。清曰。出身猶可易。脫體道應難",
    "X69n1343_001:0220b05": "　師曰。說難說易。轉見迷己。要不迷己。如今擬喚作",
    "X69n1343_001:0220b06": "什麼聲。",
    "X69n1343_001:0220b07": "舉僧問德山。曹谿話月。靈山指月。即不問。如何是月。",
    "X69n1343_001:0220b08": "山曰。昨夜三更轉向西。僧無語　師曰。更靈利。但向",
    "X69n1343_001:0220b09": "伊道。真善知識。待者老底。知存知亡。其惟聖人乎。",
    "X69n1343_001:0220b10": "舉大慈示眾曰。山僧不解答話。只是識病。時有僧。出",
    "X69n1343_001:0220b11": "禮拜。大慈便歸方丈　師曰。可惜放過。當時若見伊",
    "X69n1343_001:0220b12": "纔出來。劈脊便打。待他得知行棒來處。免見千古之",
    "X69n1343_001:0220b13": "下。遭人檢點。黃龍今日。也識病。會答話。忽若有箇漢",
    "X69n1343_001:0220b14": "出來。掀倒繩牀。者裏合作麼生支遣。請上座。試代一",
    "X69n1343_001:0220b15": "轉語。",
    "X69n1343_001:0220b16": "舉僧問南院。從上諸聖。向甚處去。院曰。不上天堂。即",
    "X69n1343_001:0220b17": "入地獄。僧曰。和尚作麼生。院曰。還知寶應老落處麼。",
    "X69n1343_001:0220b18": "僧擬議。院以拂子。驀口打。復喚僧近前。令合是爾行。",
    "X69n1343_001:0220b19": "又打一拂子　師曰。然則白珪之玷。猶尚可磨。病在",
    "X69n1343_001:0220b20": "膏肓。亦宜救療。者僧令既在手。為什麼不行。過在甚",
    "X69n1343_001:0220b21": "處。",
    "X69n1343_001:0220b22": "舉僧問興化。四方八面來時如何。化曰。打中間底。僧",
    "X69n1343_001:0220b23": "禮拜。化曰。山僧昨日。去赴一箇村齋。廻來中路。被一",
    "X69n1343_001:0220b24": "陣狂風暴雨。却去古廟裏避得過　師問僧。爾還會",
    "X69n1343_001:0220c01": "麼。僧曰。不會。師曰。我有一頌。一不是二不成。落花芳",
    "X69n1343_001:0220c02": "草裏啼鶯。閑庭雨歇夜初靜。片月還從海上生。",
    "X69n1343_001:0220c03": "舉陸亘大夫。與南泉話次。舉肇法師道。天地與我同",
    "X69n1343_001:0220c04": "根。萬物與我一體。也甚奇怪。泉指庭前花。向大夫曰。",
    "X69n1343_001:0220c05": "時人見此一株花。如夢相似　師問僧。南泉恁麼道。",
    "X69n1343_001:0220c06": "如何見得萬物與我一體。僧舉起坐具。師曰。舉則易。",
    "X69n1343_001:0220c07": "見還難。彌盧頂上天風寒。峩峩直下蒼龍窟。誰敢覰",
    "X69n1343_001:0220c08": "著。",
    "X69n1343_001:0220c09": "舉僧問雲門。如何是正法眼。門曰普　師曰。更道箇",
    "X69n1343_001:0220c10": "瞎。且圖兩得相見。",
    "X69n1343_001:0220c11": "舉疎山問僧。曾到雪峰否。僧曰曾到。山曰。我已前到",
    "X69n1343_001:0220c12": "彼。是事不足。如今作麼生。僧曰。如今足也。山曰。粥足",
    "X69n1343_001:0220c13": "飯足。僧無對。雲門代曰。粥足飯足　師曰。是則是。要",
    "X69n1343_001:0220c14": "且無佛法道理。僧問。如何無佛法道理。師却問僧。是",
    "X69n1343_001:0220c15": "爾尋常。將什麼喫粥喫飯。僧曰。將口喫。師喝曰。露柱",
    "X69n1343_001:0220c16": "為什麼。却飽。你若嚼破一粒米。山河大地欺你去。",
    "X69n1343_001:0220c17": "舉雲門大師。拈拄杖。示眾曰。拄杖子。化為龍。吞却乾",
    "X69n1343_001:0220c18": "坤了也。山河大地。甚處得來　師曰。明眼宗師。至今",
    "X69n1343_001:0220c19": "猶在。忽若有箇漢。出來道。者箇是拄杖子。山河大地",
    "X69n1343_001:0220c20": "有甚過。也許伊具一隻眼。",
    "X69n1343_001:0220c21": "舉德山一日訪龍潭。曰久嚮龍潭。及乎到來。潭又不",
    "X69n1343_001:0220c22": "見。龍又不現。潭曰。子親到龍潭雪竇曰。將錯就錯",
    "X69n1343_001:0220c23": "　師曰。雪竇與麼道。不知德山將錯就錯。不知龍潭將",
    "X69n1343_001:0220c24": "錯就錯。識休咎底衲僧。必知去處。未過關者。亦宜辨",
    "X69n1343_001:0221a01": "白。還相委悉麼。縱饒栽種得。不是棟梁材。",
    "X69n1343_001:0221a02": "舉教中道。是故汝今。知見立知。即無明本。知見無見。",
    "X69n1343_001:0221a03": "斯即涅槃。無漏真淨。云何是中。更容他物　師曰。盡",
    "X69n1343_001:0221a04": "乾坤大地。皆是上座眼睛。更無纖毫隔礙。只如今見",
    "X69n1343_001:0221a05": "但見。聞但聞。行但行。坐但坐。總不動著。爾若動著。我",
    "X69n1343_001:0221a06": "即朝到西天。暮歸東土。",
    "X69n1343_001:0221a07": "舉先聖道。生死與菩提。二定真有法。於此若生疑。聾",
    "X69n1343_001:0221a08": "瞽無慧眼。又道。生死與菩提。二定非有法。於此若生",
    "X69n1343_001:0221a09": "疑。聾瞽無慧眼　師曰。為復一般。為是相違。為當別",
    "X69n1343_001:0221a10": "有道理。試斷看。",
    "X69n1343_001:0221a11": "舉雲門大師。一日問僧。從甚處來。僧曰。江西來。門曰。",
    "X69n1343_001:0221a12": "踏破多少草鞋。其僧不對　師曰。雲門大師。已是張",
    "X69n1343_001:0221a13": "虎豹之紋。又不覺落在者僧陷穽。而今還有扶起雲",
    "X69n1343_001:0221a14": "門底漢。道取一轉語。却與黃龍相見。敢問。此語作麼",
    "X69n1343_001:0221a15": "生道。",
    "X69n1343_001:0221a16": "舉寒山道。我聞釋迦佛。不知在何方。思量得去處。不",
    "X69n1343_001:0221a17": "離我道場　師曰。是什麼思量。釋迦老子。在甚處。試",
    "X69n1343_001:0221a18": "定當看。",
    "X69n1343_001:0221a19": "舉同光帝。一日與興化坐次。帝問。寡人收得中原一",
    "X69n1343_001:0221a20": "寶。只是無人酬價。化曰。試借陛下寶看。帝乃舒開幞",
    "X69n1343_001:0221a21": "頭脚。化曰。君王之寶。誰敢酬價　師曰。興化雖則一",
    "X69n1343_001:0221a22": "期見機而作。爭奈埋沒他一朝天子。當時若作興化。",
    "X69n1343_001:0221a23": "但向伊道。蚌蛤之珍。收得也無用處。教他向後。別有",
    "X69n1343_001:0221a24": "生涯。免見傍觀者哂。而今忽若有人。問上座。又作麼",
    "X69n1343_001:0221b01": "生酬價。",
    "X69n1343_001:0221b02": "舉僧問玄沙。三乘十二分教。即不要。如何是祖師西",
    "X69n1343_001:0221b03": "來意。沙曰。三乘十二分教。總不要　師曰。如珠在淵。",
    "X69n1343_001:0221b04": "本自無纇。如玉在石。本自無瑕。識者荊棘但為棟梁。",
    "X69n1343_001:0221b05": "不識者醍醐翻成毒藥。",
    "X69n1343_001:0221b06": "舉仰山問僧。近離什麼處。僧曰廬山。山曰。曾到五老",
    "X69n1343_001:0221b07": "峯麼。僧曰。不曾到。山曰。闍梨不曾遊山。雲門曰。此是",
    "X69n1343_001:0221b08": "古人慈悲之故。有落草之譚　師曰。雲門仰山。只有",
    "X69n1343_001:0221b09": "受璧之心。且無割城之意。殊不知。被者僧一時領過。",
    "X69n1343_001:0221b10": "黃龍今日。更作死馬醫。乃拈拂子。度與僧。僧擬議。師",
    "X69n1343_001:0221b11": "便打。",
    "X69n1343_001:0221b12": "舉僧問趙州。學人乍入叢林。乞師指示。州曰。喫粥了",
    "X69n1343_001:0221b13": "也未。僧曰。喫粥了也。州曰。洗鉢去。其僧忽然有悟。雲",
    "X69n1343_001:0221b14": "門曰。有指示。無指示。若道有指示。向他。道什麼。若道",
    "X69n1343_001:0221b15": "無指示。何得悟去。翠巖曰。雲門大師。不識好惡。恁麼",
    "X69n1343_001:0221b16": "說話。大似與蛇畫足。黃門栽鬚。翠巖即不然。者僧恁",
    "X69n1343_001:0221b17": "麼悟去。入地獄如箭射　師曰雲門翠巖。雖則能善",
    "X69n1343_001:0221b18": "鋤強輔弱。捨富從貧。要且不能安家立國。乃問僧。只",
    "X69n1343_001:0221b19": "如上座。朝來亦喫粥。亦洗鉢。即今是迷是悟。其僧禮",
    "X69n1343_001:0221b20": "拜起。師喚近前。僧近前。我有一柄拂子。與你歸去。",
    "X69n1343_001:0221b21": "舉雲門。因普請次道。我今日困。有解問話者。早置一",
    "X69n1343_001:0221b22": "問來。爾若不問。向後莫道老僧謾爾　師問僧。爾道。",
    "X69n1343_001:0221b23": "當時合置得什麼問。免得雲門謾去。僧擬問。師以拂",
    "X69n1343_001:0221b24": "子。劈口拂。",
    "X69n1343_001:0221c01": "舉鹽官示眾曰。虗空為鼓。須彌為槌。什麼人打得。眾",
    "X69n1343_001:0221c02": "無對。南泉聞得。我當時若見。向道。王老師不打者破",
    "X69n1343_001:0221c03": "鼓。法眼曰。南泉何消道者破鼓。但道。王老師不打。自",
    "X69n1343_001:0221c04": "然是箇破鼓　師曰。南泉法眼。只知一向明前。其奈",
    "X69n1343_001:0221c05": "不能顧後。且如鹽官道。虗空為鼓。須彌為槌。什麼處",
    "X69n1343_001:0221c06": "是破處。還撿點得麼。直饒點撿得。箇破處分明。我更",
    "X69n1343_001:0221c07": "問爾索鼓在。",
    "X69n1343_001:0221c08": "舉雲門。一日從方丈出。有僧過拄杖。與雲門。門接得。",
    "X69n1343_001:0221c09": "却過與僧。僧無對。雲門曰。我今日著便。僧問。和尚為",
    "X69n1343_001:0221c10": "什麼著便。雲門曰。我拾得口喫飯　師曰。請上座。向",
    "X69n1343_001:0221c11": "此僧無對處。代取一轉語。爾道。合下得什麼語。僧曰。",
    "X69n1343_001:0221c12": "閑時物急時用。師曰。我今日亦著便。僧曰。和尚為什",
    "X69n1343_001:0221c13": "麼亦著便。師曰。喜得闍梨答話。",
    "X69n1343_001:0221c14": "舉丹霞道。百骸俱潰散。一物鎮長靈。雲門曰。拄杖子。",
    "X69n1343_001:0221c15": "不可不靈。喚什麼作百骸　師曰。總是自救不了漢。",
    "X69n1343_001:0221c16": "喚作一物。尚自不中。更說什麼鎮長靈。僧曰。和尚亦",
    "X69n1343_001:0221c17": "不得埋沒古人。師曰。闍梨見處。又作麼生。僧提起坐",
    "X69n1343_001:0221c18": "具。者箇不可不靈。師曰。有得有失。",
    "X69n1343_001:0221c19": "舉雲門。有時曰。盡大地是藥。藥是自己　師却問僧。",
    "X69n1343_001:0221c20": "既是盡大地是藥。為什麼。却是自己。僧曰。喚什麼。作",
    "X69n1343_001:0221c21": "自己與藥。師曰。爭奈案山低主山高。僧擬議。師曰。將",
    "X69n1343_001:0221c22": "知是箇學語之流。",
    "X69n1343_001:0221c23": "舉世尊生下。一手指天。一手指地。曰。天上天下。唯我",
    "X69n1343_001:0221c24": "獨尊。雲門曰。我當時若見。一棒打殺。與狗喫却。貴得",
    "X69n1343_001:0222a01": "天下太平　師問僧。爾道。世尊有過無過。僧曰。有過。",
    "X69n1343_001:0222a02": "師曰。過在什麼處。僧曰。過在唯我獨尊。師曰。早知上",
    "X69n1343_001:0222a03": "座恁麼道。我也不問。",
    "X69n1343_001:0222a04": "舉雲門因僧問。光明寂照遍河沙。雲門曰。豈不是張",
    "X69n1343_001:0222a05": "拙秀才語。僧曰是。雲門曰。話墮也　師問僧。爾見。什",
    "X69n1343_001:0222a06": "麼處。是話墮處。僧曰。和尚話墮也。師曰。爾十二時中。",
    "X69n1343_001:0222a07": "向什麼處。安身立命。僧無對。師曰。却來者裏謾我。以",
    "X69n1343_001:0222a08": "拂子打出。",
    "X69n1343_001:0222a09": "舉長慶與保福商量。教中道。如來唯一說。無二說。保",
    "X69n1343_001:0222a10": "福問。作麼生是如來說。長慶曰。聾人爭得聞。福曰。情",
    "X69n1343_001:0222a11": "知老兄。向第二頭裏接人。慶却問福。作麼生是如來",
    "X69n1343_001:0222a12": "說。福曰。齋後未喫茶　師問僧。只如長慶道。聾人爭",
    "X69n1343_001:0222a13": "得聞。如何却落第二頭。僧曰。聾人爭得聞。師曰。無繩",
    "X69n1343_001:0222a14": "自縛漢。我更問爾。如來唯一說。作麼生見得一底道",
    "X69n1343_001:0222a15": "理。僧瞪目而視。師曰。比來問一。爾却答二。",
    "X69n1343_001:0222a16": "舉雲門有時道。平地上死人無數。過得荊棘林。是好",
    "X69n1343_001:0222a17": "手　師問僧。今時所見。多有此色。總活埋在者裏。是",
    "X69n1343_001:0222a18": "爾如何道得。過却荊棘林。僧提起坐具。我者箇。是八",
    "X69n1343_001:0222a19": "尺布作。師曰。不信道。",
    "X69n1343_001:0222a20": "舉夾山曰。百草頭上。薦取老僧。閙市裡。識取天子",
    "X69n1343_001:0222a21": "　師拈起拂子。看。拂子變成夾山老子出來。見麼。僧曰",
    "X69n1343_001:0222a22": "謝和尚指示。師曰。見爾不顧。如今却入露柱中去也。",
    "X69n1343_001:0222a23": "舉寒山道。欲得安身處。寒山可長保。微風吹幽松。近",
    "X69n1343_001:0222a24": "聽聲愈好。下有斑白人。諵諵讀黃老。十年歸不得。忘",
    "X69n1343_001:0222b01": "却來時道　僧問。作麼生是來時道。師指香爐曰。看。",
    "X69n1343_001:0222b02": "寒山來也。見麼。僧曰。好箇香爐。師曰。慚愧　師又問。",
    "X69n1343_001:0222b03": "是爾。適來從什麼處來。僧曰。寮中來。師曰。從寮中來",
    "X69n1343_001:0222b04": "底。如今是記得。是忘却。僧曰。只是自己。更說什麼記",
    "X69n1343_001:0222b05": "忘。師曰。將謂失却。元來却在。",
    "X69n1343_001:0222b06": "舉羅漢和尚。一日同保福長慶。三人入州。見牡丹花",
    "X69n1343_001:0222b07": "障子。保福道。好一朵花。長慶曰。莫眼花。羅漢曰。可惜",
    "X69n1343_001:0222b08": "一朵花　師曰。據此三人所見。一人可謂超佛越祖。",
    "X69n1343_001:0222b09": "一人自利。亦能利他。一人不唯謾人。兼亦自謾。爾道。",
    "X69n1343_001:0222b10": "自謾底一人。是誰。僧曰。莫眼花。師曰。此去。但向更深",
    "X69n1343_001:0222b11": "夜靜。迥絕無人處。更共伊商量看。",
    "X69n1343_001:0222b12": "舉南泉。一日見鄧隱峯來。遂指淨缾曰。淨缾是境。缾",
    "X69n1343_001:0222b13": "中有水。不得動著境。與老僧將水來。隱峯遂將缾。向",
    "X69n1343_001:0222b14": "南泉面前瀉。南泉即休。後有人。舉似歸宗。歸宗道。鄧",
    "X69n1343_001:0222b15": "隱峰。也只是亂瀉　師曰。信知道。急行不至。緩行太",
    "X69n1343_001:0222b16": "過。南泉亦好箇話端。要且不能圓就。既是能吹。必須",
    "X69n1343_001:0222b17": "能拍。若不能拍。吹者徒勞。甚處是隱峯亂瀉處。具參",
    "X69n1343_001:0222b18": "學眼。試點撿看。",
    "X69n1343_001:0222b19": "舉雲門大師。見僧來。遂問。來作什麼。僧曰。來請益。門",
    "X69n1343_001:0222b20": "曰。爾有什麼疑。僧曰。某甲曾問和尚一轉語來。不知",
    "X69n1343_001:0222b21": "是一宿覺般柴。般柴一宿覺。雲門打鼓樓三下曰。會",
    "X69n1343_001:0222b22": "麼。僧曰。一切臨時。雲門宣起拳曰。我共爾相撲一交。",
    "X69n1343_001:0222b23": "得麼。其僧無對　師曰。彀在不疑之地。信有之。雲門",
    "X69n1343_001:0222b24": "大師。氣宇如王。向平地上陷却。至今起不得。如今若",
    "X69n1343_001:0222c01": "要扶起雲門。請上座。代者僧。一轉語。却與雲門相見。",
    "X69n1343_001:0222c02": "合代得什麼語。",
    "X69n1343_001:0222c03": "舉祖師偈。假借四大以為身。心本無生因境有　者",
    "X69n1343_001:0222c04": "裏。打草也要虵驚。遂拈起拂子曰。還見祖師麼。前境",
    "X69n1343_001:0222c05": "若無心亦無。罪福如幻起亦滅。乃問僧。是爾尋常。將",
    "X69n1343_001:0222c06": "什麼著衣喫飯。僧擬祗對。師喝出。",
    "X69n1343_001:0222c07": "舉梁武帝。問達磨。如何是聖諦第一義。達磨曰。廓然",
    "X69n1343_001:0222c08": "無聖。帝曰。對朕者誰。達磨曰。不識　師問僧。分明有",
    "X69n1343_001:0222c09": "箇達磨面前。作麼生說箇不識底道理。僧曰。不識。師",
    "X69n1343_001:0222c10": "拈起拂子曰。達磨在者裏。",
    "X69n1343_001:0222c11": "舉三平頌。只此見聞非見聞。更無聲色可呈君。箇中",
    "X69n1343_001:0222c12": "若了全無事。體用何妨分不分　師曰。若分去。主即",
    "X69n1343_001:0222c13": "是主。賓即是賓。若不分去。主即是賓。賓即是主。敢問。",
    "X69n1343_001:0222c14": "箇中事作麼生了。箭穿紅日影。須是射鵰人。",
    "X69n1343_001:0222c15": "舉靈雲見桃花悟道頌。三十年來尋劍客。幾迴落葉",
    "X69n1343_001:0222c16": "幾抽枝。自從一見桃花後。直至如今更不疑　却問",
    "X69n1343_001:0222c17": "僧。爾道。靈雲當初見時。是桃花。不是桃花。若是桃花。",
    "X69n1343_001:0222c18": "天下人。見是桃花。總皆悟道。若不是桃花。爭奈現有",
    "X69n1343_001:0222c19": "桃花。擬向甚處著。作麼生說箇見底道理。僧罔措。師",
    "X69n1343_001:0222c20": "曰。者無繩自縛漢。",
    "X69n1343_001:0222c21": "舉彌勒偈曰。彌勒真彌勒。分身千百億。時時示世人。",
    "X69n1343_001:0222c22": "世人俱不識　師曰。說什麼俱不識。乃拈起拂子。元",
    "X69n1343_001:0222c23": "來却在者裏。靈利漢。一見撩起便行。",
    "X69n1343_001:0222c24": "舉崇壽一日問僧。爾還見燈籠麼。僧曰見。壽曰。兩箇",
    "X69n1343_001:0223a01": "　師曰。據此一問。分明見是燈籠。為甚却成兩箇。為",
    "X69n1343_001:0223a02": "是有見。見成兩箇。為是無見。見成兩箇。還雪得出麼。",
    "X69n1343_001:0223a03": "直饒雪得分明。無纖毫過患。三十年後。別有一竅勘",
    "X69n1343_001:0223a04": "過了打。",
    "X69n1343_001:0223a05": "舉白雲和尚。一日因僧在京迴。乃問。爾在京中。舉頭",
    "X69n1343_001:0223a06": "見海水渺漫。到者裏。千山萬山。爾道。日頭在甚處出。",
    "X69n1343_001:0223a07": "僧無語　師曰。然則夜光之璧。鑒者須是其人。明月",
    "X69n1343_001:0223a08": "之珠。不識翻令按劍。白雲既能切瑳。者僧又不能琢",
    "X69n1343_001:0223a09": "磨。他既無語。請上座。代一轉語看。僧曰。在東畔出。師",
    "X69n1343_001:0223a10": "曰不唯詘他白雲。黃龍亦遭連累。",
    "X69n1343_001:0223a11": "舉乾峯上堂。舉一不得舉二。放過一著。落在第二。雲",
    "X69n1343_001:0223a12": "門大師出眾曰。昨日有一人。從天台來。却往南嶽去。",
    "X69n1343_001:0223a13": "乾峯曰。明日不要普請。便下座　師問僧爾道從天",
    "X69n1343_001:0223a14": "台來者。是什麼人。僧曰。不會。師曰。是爾祖翁。為什麼",
    "X69n1343_001:0223a15": "不識。僧曰。望和尚指示。師有一頌。乾峯舉一不舉二。",
    "X69n1343_001:0223a16": "雲門擡手添意氣。花開花落任風吹。自有馨香滿天",
    "X69n1343_001:0223a17": "地。",
    "X69n1343_001:0223a18": "舉西天大耳三藏到京。云。得他心慧眼。肅宗敕。令忠",
    "X69n1343_001:0223a19": "國師試驗。三藏見師。便禮拜。立于右邊。師問曰。汝得",
    "X69n1343_001:0223a20": "他心通耶。三藏曰。不敢。師曰。汝道。老僧即今在什麼",
    "X69n1343_001:0223a21": "處。三藏曰。和尚是一國之師。何得去西川。看競渡。師",
    "X69n1343_001:0223a22": "再問。汝道。老僧即今在什麼處。三藏曰。和尚是一國",
    "X69n1343_001:0223a23": "之師。何得却在天津橋上。看弄猢猻。第三問。語亦同",
    "X69n1343_001:0223a24": "前。三藏良久。罔知去處。師叱曰。遮野狐精。他心通。在",
    "X69n1343_001:0223b01": "什麼處。三藏無對　師却問僧。汝既稱曹溪門下客。",
    "X69n1343_001:0223b02": "必知有此事。汝道。老僧即今在什麼處。僧罔措。師曰。",
    "X69n1343_001:0223b03": "全無主宰。僧曰。三藏第三度。為什麼不見國師。師曰。",
    "X69n1343_001:0223b04": "汝今一尚不見。何更問三。若見其一。即三可明。僧曰。",
    "X69n1343_001:0223b05": "此事莫要進修。方可得見。師曰。汝言。進修如何。進修",
    "X69n1343_001:0223b06": "試說看。縱饒修得。終成敗壞。修與不修。轉無交涉。僧",
    "X69n1343_001:0223b07": "曰。若不修得。如今天下有善知識。必知此事。師曰。汝",
    "X69n1343_001:0223b08": "今問我。亦無憑據。汝但此去遍參。只消致問。和尚已",
    "X69n1343_001:0223b09": "是真善知識。必具他心慧眼。且道。學人即今在什麼",
    "X69n1343_001:0223b10": "處。看他見與不見。如何發遣。便知到與不到。謾人自",
    "X69n1343_001:0223b11": "謾。一時親見。豈在別人言說。",
    "X69n1343_001:0223b12": "偈頌",
    "X69n1343_001:0223b13": "晚參",
    "X69n1343_001:0223b14": "日入酉。箭急光陰能幾久。聚頭權立片時間。不覺垂",
    "X69n1343_001:0223b15": "楊生左肘。前程誰是未歸人。百年家業何因循。",
    "X69n1343_001:0223b16": "客問西來意。聊以為答",
    "X69n1343_001:0223b17": "東吳幾度為閑客。南越曾經作主人。可笑年來今老",
    "X69n1343_001:0223b18": "大。得同塵處且同塵。",
    "X69n1343_001:0223b19": "讀大藏經",
    "X69n1343_001:0223b20": "一毫穿眾穴。眾穴一毫収。雲自帝鄉去。水歸江漢流。",
    "X69n1343_001:0223b21": "讀傳燈錄",
    "X69n1343_001:0223b22": "九十芳春日。游蜂競採花。香歸蜜房盡。殘葉落誰家。",
    "X69n1343_001:0223b23": "讀信心銘",
    "X69n1343_001:0223b24": "縱饒窮到底。還是涉風波。自古貧堪笑。一身猶恨多。",
    "X69n1343_001:0223c01": "早秋示眾",
    "X69n1343_001:0223c02": "火雲欲卷空。圭月漸成魄。窮子歸未歸。相將頭盡白。",
    "X69n1343_001:0223c03": "石中有玉人不知。良匠不來徒爾為。幾度欲言言不",
    "X69n1343_001:0223c04": "及。盡隨雲雨去難追。",
    "X69n1343_001:0223c05": "自豫章還。憩無畏院。偶書",
    "X69n1343_001:0223c06": "舉世競趨人事老。忙中平得日高眠。從容一覺華胥",
    "X69n1343_001:0223c07": "夢。瞬息翱翔數百年。",
    "X69n1343_001:0223c08": "因雪示眾",
    "X69n1343_001:0223c09": "長空雪彩正霏霏。為瑞為祥莫厭伊。為報途中未歸",
    "X69n1343_001:0223c10": "客。普賢門戶啟多時。",
    "X69n1343_001:0223c11": "送僧遊南嶽",
    "X69n1343_001:0223c12": "有客騰裝來別我。又攜瓶錫入湘雲。融峯最好音聲",
    "X69n1343_001:0223c13": "鳥。半夜多應獨自聞。",
    "X69n1343_001:0223c14": "送胡居士",
    "X69n1343_001:0223c15": "池上春殘碧草深。獨攜藜杖出雲岑。梧桐菴畔三更",
    "X69n1343_001:0223c16": "月。識取風前一片心。",
    "X69n1343_001:0223c17": "寒月。喜丐士迴山",
    "X69n1343_001:0223c18": "垢衣權挂入塵埃。順逆門高不易開。善應已周千里",
    "X69n1343_001:0223c19": "外。滿身風雪喜歸來。",
    "X69n1343_001:0223c20": "逢劉居士",
    "X69n1343_001:0223c21": "去年別我龍沙岸。今日逢君楚水濵。相別相逢兩無",
    "X69n1343_001:0223c22": "語。落花啼鳥又殘春。",
    "X69n1343_001:0223c23": "寄楊處士",
    "X69n1343_001:0223c24": "三峽橋邊話別時。抱琴歸去玉峯西。茫茫六合知音",
    "X69n1343_001:0224a01": "少。一曲誰聽烏夢啼。",
    "X69n1343_001:0224a02": "水月",
    "X69n1343_001:0224a03": "水裏分明天上月。應緣隨處不相妨。可憐不見華亭",
    "X69n1343_001:0224a04": "客。冷照夜濤空眇茫。",
    "X69n1343_001:0224a05": "閑齋即事",
    "X69n1343_001:0224a06": "庭產芝蘭皆顯瑞。地饒苔蘚盡成錢。自緣一榻無遮",
    "X69n1343_001:0224a07": "障。贏得長伸兩脚眠。",
    "X69n1343_001:0224a08": "與祥師話別",
    "X69n1343_001:0224a09": "閑佩毗盧下翠巒。臨岐無語少盤桓。唯餘天上一輪",
    "X69n1343_001:0224a10": "月。萬水千山還共看。",
    "X69n1343_001:0224a11": "晚春道中",
    "X69n1343_001:0224a12": "江邊草色和煙碧。嶺上雲容帶雲飛。杜宇却能譚實",
    "X69n1343_001:0224a13": "相。聲聲勸道不如歸。",
    "X69n1343_001:0224a14": "西菴有感二首",
    "X69n1343_001:0224a15": "溶溶菴畔雲。舒卷朝復暮。有時致雨來。欻爾從龍去。",
    "X69n1343_001:0224a16": "試問菴中人。那箇堪為據。",
    "X69n1343_001:0224a17": "冷冷菴畔泉。冷澹無滋味。能開鬱結心。能止天下沸。",
    "X69n1343_001:0224a18": "誰知清淺流。會有朝宗意。",
    "X69n1343_001:0224a19": "送陳濟叔居士",
    "X69n1343_001:0224a20": "春風習習。春日遲遲。河梁有客。獨自西歸。有書無字。",
    "X69n1343_001:0224a21": "有劒藏輝。不吞鈎餌。混入塵機。有問即默。擬是還非。",
    "X69n1343_001:0224a22": "行行又指灊山去。只恐人中識者稀。",
    "X69n1343_001:0224a23": "先師圓寂日",
    "X69n1343_001:0224a24": "昔人去時是今日。今日依前人不來。人若不來亦不",
    "X69n1343_001:0224b01": "去。白雲流水空徘徊。孰云秤尺平。直中還有曲。孰云",
    "X69n1343_001:0224b02": "物理齊。種麻還得粟。可憐馳逐天下人。六六元來三",
    "X69n1343_001:0224b03": "十六。",
    "X69n1343_001:0224b04": "懷寄楊主簿次公",
    "X69n1343_001:0224b05": "寥寥風月幾昇沈。孤坐誰人話此心。試把少林無孔",
    "X69n1343_001:0224b06": "笛。閑吹一曲訪知音。",
    "X69n1343_001:0224b07": "感舊",
    "X69n1343_001:0224b08": "樓閣門前纔斂念。不須彈指早開扃。善財一去無消",
    "X69n1343_001:0224b09": "息。門外依前春草青。",
    "X69n1343_001:0224b10": "月下偶作",
    "X69n1343_001:0224b11": "今人看此月。古人看此月。不知今古人。誰解觀時節。",
    "X69n1343_001:0224b12": "時節觀來古到今。古今相感幾人心。常愛南泉老識",
    "X69n1343_001:0224b13": "機宜。故鄉忽憶便歸去。看他已是出山遲。",
    "X69n1343_001:0224b14": "經南塔",
    "X69n1343_001:0224b15": "昔年曾悟芭蕉旨。今日空餘薝蔔馨。隻履去時人不",
    "X69n1343_001:0224b16": "見。異花靈草謾青青。",
    "X69n1343_001:0224b17": "答問當生不生",
    "X69n1343_001:0224b18": "客從遠方來。示我真真璧。曾無雕琢痕。豈藉陶鎔力。",
    "X69n1343_001:0224b19": "寥寥天地間。只恐無人識。何當誘取窮子歸。令渠暗",
    "X69n1343_001:0224b20": "室生光輝。",
    "X69n1343_001:0224b21": "答關節推彥。遠見求語錄",
    "X69n1343_001:0224b22": "少林壁面時。已是成多口。洛陽人未來。冷坐渾成久。",
    "X69n1343_001:0224b23": "無絃更把為君彈。彈出希聲君自看。不是熏風與流",
    "X69n1343_001:0224b24": "水。却隨流水落人間。",
    "X69n1343_001:0224c01": "聞僧示寂",
    "X69n1343_001:0224c02": "來時寂寂去無蹤。來去還同一夢中。賴有一株庭際",
    "X69n1343_001:0224c03": "柏。寥寥千古笑春風。",
    "X69n1343_001:0224c04": "晚春將出郡城。留別二三道友",
    "X69n1343_001:0224c05": "長亭煙柳正搖春。杜宇聲聲送曉昏。花落可堪傷謝",
    "X69n1343_001:0224c06": "客。草芳何獨怨王孫。忘筌話道時難狎。入俗投機事",
    "X69n1343_001:0224c07": "嬾言。幸有青山是歸計。褐裾休把曳侯門。",
    "X69n1343_001:0224c08": "和明長老游灌谿",
    "X69n1343_001:0224c09": "灌谿谿水碧沈沈。到者誰人測淺深。流古遞今猶劈",
    "X69n1343_001:0224c10": "箭。(昔灌溪和尚。僧問。久嚮灌溪。到來。只見漚麻池。爾只見漚麻池。且不見灌溪。如何是灌溪。劈箭急)",
    "X69n1343_001:0224c11": "逗山穿石若鳴琴。當頭有路寧容足。四面無門豈定",
    "X69n1343_001:0224c12": "心。往事欲尋尋不得。黃花翠竹謾垂陰。",
    "X69n1343_001:0224c13": "和酬宣首座山居感懷",
    "X69n1343_001:0224c14": "時清何苦晦巖阿。人事還同夜織梭。千古功名閑戲",
    "X69n1343_001:0224c15": "論。百年浮世暫經過。深沈器宇終難掩。會合天機已",
    "X69n1343_001:0224c16": "絕吪。堪笑茫茫馳逐者。白珪無玷豈容磨。",
    "X69n1343_001:0224c17": "怡亭寓目",
    "X69n1343_001:0224c18": "萬物何芸芸。鵬鷃自有志。若謂各全功。芻狗翻為累。",
    "X69n1343_001:0224c19": "大冶鑪錘曾未分。馳情謾迷逍遙意。",
    "X69n1343_001:0224c20": "新徙葵花",
    "X69n1343_001:0224c21": "孤根尚淺發生遲。澹泊春光一兩枝。不改寸心長向",
    "X69n1343_001:0224c22": "日。清香還在上林時。",
    "X69n1343_001:0224c23": "夏尉西亭看牡丹",
    "X69n1343_001:0224c24": "列照西亭八九株。暖風和雨不相辜。莫將容易笙歌",
    "X69n1343_001:0225a01": "散。色在空中見得無。",
    "X69n1343_001:0225a02": "送黃叔遂",
    "X69n1343_001:0225a03": "欲話還源已切磋。更存關鍵即風波。巖前自有甘香",
    "X69n1343_001:0225a04": "水。散作春霖不在多。",
    "X69n1343_001:0225a05": "得喪由來貴一刀。休將星斗定分毫。鸞鳳未必終為",
    "X69n1343_001:0225a06": "瑞。鷰雀飛鳴價亦高。",
    "X69n1343_001:0225a07": "豈為車魚始息機。道存顏巷即逢時。青山未可長拋",
    "X69n1343_001:0225a08": "擲。迴首春風是後期。",
    "X69n1343_001:0225a09": "和酬長沙安撫謝通議見招(時請主溈山。罷赴來命)",
    "X69n1343_001:0225a10": "曾把魚竿寄客舟。十年垂手釣滄洲。唯將水月為芳",
    "X69n1343_001:0225a11": "餌。引得金鼇誤上鈎。",
    "X69n1343_001:0225a12": "危樓獨立思依依。望斷湖山舉步遲。老病自慙歸去",
    "X69n1343_001:0225a13": "晚。箇中難學丈夫兒。",
    "X69n1343_001:0225a14": "答王樞密子淳入道。以頌見呈",
    "X69n1343_001:0225a15": "了了了。雪裏尋春月中曉。困來欹枕意度深。飢即飽",
    "X69n1343_001:0225a16": "餐滋味好。勿言欹飽便相於。古今同轍不同途。從來",
    "X69n1343_001:0225a17": "已是無羈束。大丈夫兒捋虎鬚。",
    "X69n1343_001:0225a18": "和積翠和尚頌。寄公晦禪師(時公晦。同杜使舟行。至長沙。越",
    "X69n1343_001:0225a19": "城入岳)",
    "X69n1343_001:0225a20": "湘江春色晚。星使共舟行。穩泛靈均水。休登賈誼城。",
    "X69n1343_001:0225a21": "片雲歸有嶽。遼鶴去無程。曠望知何極。連天煙草平。",
    "X69n1343_001:0225a22": "示徒",
    "X69n1343_001:0225a23": "乾坤無際兩沈沈。休向其間論此心。隱顯任從千種",
    "X69n1343_001:0225a24": "現。夢中形影莫追尋。",
    "X69n1343_001:0225b01": "和酬張著作居士。勸世頌。見寄",
    "X69n1343_001:0225b02": "埽除塵處轉生塵。認得珍時未至珍。好是陽和二三",
    "X69n1343_001:0225b03": "月。融融花發不干春。",
    "X69n1343_001:0225b04": "若能轉物是還丹。信手拈來見洞天。會有長生在方",
    "X69n1343_001:0225b05": "寸。幾人窮極到忘緣。",
    "X69n1343_001:0225b06": "切忌隨他求富貴。急須明取自家珍。百年此去無多",
    "X69n1343_001:0225b07": "日。莫謂前程別有春。",
    "X69n1343_001:0225b08": "五千文字唯標指。因指仍觀月在天。月落指忘無別",
    "X69n1343_001:0225b09": "事。醉眠醒坐但隨緣。",
    "X69n1343_001:0225b10": "答黃惠成居士明道見寄",
    "X69n1343_001:0225b11": "幾年客路走風塵。今日還為舊主人。水底月明非是",
    "X69n1343_001:0225b12": "夜。火中蓮拆已乘春。尋窮物理成家計。會合時機見",
    "X69n1343_001:0225b13": "日新。好向驚濤濟舟檝。免教來往滯迷津。",
    "X69n1343_001:0225b14": "日暮郊行",
    "X69n1343_001:0225b15": "一日復一日。百年虗出沒。茫茫塵土中。幾箇知窠窟。",
    "X69n1343_001:0225b16": "甞愛雲門好風骨。不露機關人不識。杳杳清風去不",
    "X69n1343_001:0225b17": "還。黃梅路漸生荊棘。",
    "X69n1343_001:0225b18": "和酬林長官明道頌。見寄",
    "X69n1343_001:0225b19": "妄病求真藥。真藥毉妄病。藥病兩俱忘。見境何曾境。",
    "X69n1343_001:0225b20": "非即全體非。是即全體是。要識是非心。已在先天地。",
    "X69n1343_001:0225b21": "要休卒未休。覓了終無了。心月自孤圓。乾坤都一照。",
    "X69n1343_001:0225b22": "有無元不二。有二翻成病。若存不二心。暗却本來鏡。",
    "X69n1343_001:0225b23": "愛河風緊浪花麤。惠日輝時浪自枯。不在張帆駕舟",
    "X69n1343_001:0225b24": "檝。到頭殊不用功夫。",
    "X69n1343_001:0225c01": "送余洪範司理",
    "X69n1343_001:0225c02": "孰云鴻鵠高。自有摩霄翅。孰云鷰雀卑。自有蓬蒿志。",
    "X69n1343_001:0225c03": "二物何逍遙。飛鳴俱得地。丈夫一見天地心。霧起雲",
    "X69n1343_001:0225c04": "騰亦容易。",
    "X69n1343_001:0225c05": "答黃叔遂二首",
    "X69n1343_001:0225c06": "休向江頭苦問津。江頭消息苦為陳。老盧過嶺無他",
    "X69n1343_001:0225c07": "事。空把衣盂誑後人。",
    "X69n1343_001:0225c08": "夏雲聳奇峯。寒泉瀉飛練。物物自有功。箇中無改變。",
    "X69n1343_001:0225c09": "君不見。風不待月而冷。火不待日而熱。又不見。鏡裏",
    "X69n1343_001:0225c10": "形骸空裏花。縱目觀來也奇絕。",
    "X69n1343_001:0225c11": "送崇諒座主",
    "X69n1343_001:0225c12": "祝融峯下曾陶冶。碌碌無人辨真假。鷲嶺風雲會合",
    "X69n1343_001:0225c13": "來。恁時信有知音者。",
    "X69n1343_001:0225c14": "送吳德夫法曹",
    "X69n1343_001:0225c15": "海門山嶮絕行蹤。蹈斷牢關信已通。自有太平基業",
    "X69n1343_001:0225c16": "在。不論南北與西東。",
    "X69n1343_001:0225c17": "水中得火世還稀。看著令人特地疑。自古不存師弟",
    "X69n1343_001:0225c18": "子。如今却許老胡知。",
    "X69n1343_001:0225c19": "本無迷悟有多端。眼裏瞳人不易看。只恐箇中留不",
    "X69n1343_001:0225c20": "住。又為霖雨落人間。",
    "X69n1343_001:0225c21": "送張居士",
    "X69n1343_001:0225c22": "看著桃花春正好。又搖鞭影出巖扉。風前一劄難遮",
    "X69n1343_001:0225c23": "掩。已泄靈雲向上機。",
    "X69n1343_001:0225c24": "答章楚材二首",
    "X69n1343_001:0226a01": "從來有病方與藥。妄起還因說有真。妄病若忘真藥",
    "X69n1343_001:0226a02": "盡。洞然明白舊時人。",
    "X69n1343_001:0226a03": "若存明白翻成病。萬法融通始是真。曲直方圓不相",
    "X69n1343_001:0226a04": "到。擬將何法付何人。",
    "X69n1343_001:0226a05": "和酬新吳鄒評事見寄",
    "X69n1343_001:0226a06": "少林一曲信難酬。老病那堪繼厥猷。幸託青山同隱",
    "X69n1343_001:0226a07": "豹。媿無餘刃解全牛。百年事業荒來久。千古聲名笑",
    "X69n1343_001:0226a08": "已休。會有故園風月在。為君留作社中遊。",
    "X69n1343_001:0226a09": "退居即事",
    "X69n1343_001:0226a10": "不住唐朝寺。閑為宋地僧。生涯三事衲。故舊一枝藤。",
    "X69n1343_001:0226a11": "乞食隨緣去。逢山任意登。相逢莫相笑。不是嶺南能。",
    "X69n1343_001:0226a12": "菴居感懷",
    "X69n1343_001:0226a13": "竹笻椶笠薜蘿衣。深入龍峯獨掩扉。自喜林泉甘適",
    "X69n1343_001:0226a14": "性。更因魚鳥共忘機。徒將道業磨今古。休向乾城定",
    "X69n1343_001:0226a15": "是非。奇語諵諵讀黃老。可能攜手共車歸。",
    "X69n1343_001:0226a16": "送本禪人歸輦下",
    "X69n1343_001:0226a17": "遊徧叢林道愈光。卷衣歸去興何長。白雲況是無心",
    "X69n1343_001:0226a18": "物。又逐西風入帝鄉。",
    "X69n1343_001:0226a19": "書周居士壁",
    "X69n1343_001:0226a20": "見人多不語。掩息過餘生。有屋蓋茆竹。無人知姓名。",
    "X69n1343_001:0226a21": "孤燈林籟寂。寒月石池清。非是懷高節。鯤鵬自有程。",
    "X69n1343_001:0226a22": "顏道人有頌告別。走筆為送",
    "X69n1343_001:0226a23": "霜風凜凜。霜葉飛飛。短長亭上。有客南歸。遺文鳥迹。",
    "X69n1343_001:0226a24": "壞衲坌衣。危壁千仞。瘦笻一枝。冥鴻勢遠。弋者徒疑。",
    "X69n1343_001:0226b01": "出門萬里誰為別。寸草不生唯自知。",
    "X69n1343_001:0226b02": "師每在室中。以拳示人曰。若作拳見。即觸。不",
    "X69n1343_001:0226b03": "作拳見。即背。上座如何見。僧請問。師以此為",
    "X69n1343_001:0226b04": "答",
    "X69n1343_001:0226b05": "黃龍有箇拳頭。不論得皮得髓。分明直下相呈。早是",
    "X69n1343_001:0226b06": "和泥合水。",
    "X69n1343_001:0226b07": "黃龍有箇拳頭。舉起別無道理。直須打破牢關。總是",
    "X69n1343_001:0226b08": "自家行履。",
    "X69n1343_001:0226b09": "黃龍有箇拳頭。貴賤任君酬價。近前擬欲商量。翻作",
    "X69n1343_001:0226b10": "時人話杷。",
    "X69n1343_001:0226b12": "黃龍菴主語錄(終)"
}