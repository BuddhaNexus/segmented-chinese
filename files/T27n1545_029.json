{
    "T27n1545_029:0147c08": "阿毘達磨大毘婆沙論卷第二十",
    "T27n1545_029:0147c09": "九",
    "T27n1545_029:0147c11": "五百大阿羅漢等造",
    "T27n1545_029:0147c12": "三藏法師玄奘奉　詔譯",
    "T27n1545_029:0147c13": "雜蘊第一中補特伽羅納息第三之七",
    "T27n1545_029:0147c14": "如世尊說。有三界。謂斷界離界。滅界乃至",
    "T27n1545_029:0147c15": "廣說。問何故作此論答為廣分別契經義",
    "T27n1545_029:0147c16": "故。謂契經說。具壽阿難往詣尊者名上座",
    "T27n1545_029:0147c17": "所。問何故阿難往詣彼所。答尊者阿難。是樂",
    "T27n1545_029:0147c18": "法者。是正法將攝受聖教。御聖教船。恒巡",
    "T27n1545_029:0147c19": "四眾。教授教誡。數數觀察諸苾芻等。勿有",
    "T27n1545_029:0147c20": "懈怠耽著戲論。或於境界顛倒思惟。令彼",
    "T27n1545_029:0147c21": "一生空過顛墜。故往彼所。復次阿難作如",
    "T27n1545_029:0147c22": "是念。彼名上座恒樂寂靜居阿練若。勇猛",
    "T27n1545_029:0147c23": "精勤證何妙德。我應往問。若能為我說所",
    "T27n1545_029:0147c24": "證德。我當合掌隨喜讚歎。若不爾者。方便",
    "T27n1545_029:0147c25": "慇懃示其加行。令速證得。勿彼多時居阿",
    "T27n1545_029:0147c26": "練若空無所獲。故往彼所。如彼經說。具壽",
    "T27n1545_029:0147c27": "阿難到已施設同分言論。非不同分。問何等",
    "T27n1545_029:0147c28": "名為同分言論。答若居阿練若者。問以阿",
    "T27n1545_029:0147c29": "練若法。若持毘奈耶者。問毘奈耶。若誦素",
    "T27n1545_029:0148a01": "怛纜者。問素怛纜若學阿毘達磨者。問阿",
    "T27n1545_029:0148a02": "毘達磨。是名同分言論。與此相違名不同",
    "T27n1545_029:0148a03": "分言論。謂居阿練若者。問以三藏。持毘奈",
    "T27n1545_029:0148a04": "耶者。問阿練若及餘二藏。誦素怛纜者。",
    "T27n1545_029:0148a05": "問阿練若及餘二藏。學阿毘達磨者。問阿",
    "T27n1545_029:0148a06": "練若及餘二藏。或更問餘事。皆名不同分言",
    "T27n1545_029:0148a07": "論。尊者阿難所以唯作同分言論。若作不",
    "T27n1545_029:0148a08": "同分言論者。彼不解故。便不能答。既不",
    "T27n1545_029:0148a09": "能答。心便羞恥。以羞恥故鬪諍違拒。不欲",
    "T27n1545_029:0148a10": "令彼起如是過。是故唯作同分言論。謂但",
    "T27n1545_029:0148a11": "問彼阿練若法。如彼經說。爾時阿難問名",
    "T27n1545_029:0148a12": "上座。若有苾芻。居阿練若。或居樹下。或居",
    "T27n1545_029:0148a13": "靜室。或在塚間。應數思惟何等行法。時名",
    "T27n1545_029:0148a14": "上座白阿難言。若有苾芻。居阿練若。或居",
    "T27n1545_029:0148a15": "樹下。或居靜室。或在塚間。應數思惟二種",
    "T27n1545_029:0148a16": "行法。謂奢摩他毘鉢舍那所以者何。若奢摩",
    "T27n1545_029:0148a17": "他熏修心者。依毘鉢舍那而得解脫。若毘",
    "T27n1545_029:0148a18": "鉢舍那熏修心者。依奢摩他而得解脫。若",
    "T27n1545_029:0148a19": "奢摩他毘鉢舍那熏修心者依三種界而",
    "T27n1545_029:0148a20": "得解脫。云何三界。所謂斷界離界滅界。問",
    "T27n1545_029:0148a21": "依對法義於一心中有奢摩他毘鉢舍那",
    "T27n1545_029:0148a22": "云何建立如是二種行者差別。答由加行",
    "T27n1545_029:0148a23": "故二種差別。謂加行時或多修習奢摩他資",
    "T27n1545_029:0148a24": "糧。或多修習毘鉢舍那資糧多修習奢摩他",
    "T27n1545_029:0148a25": "資糧者。謂加行時恒樂獨處閑居寂靜怖",
    "T27n1545_029:0148a26": "畏憒鬧見誼雜過恒居靜室入聖道時。名",
    "T27n1545_029:0148a27": "奢摩他行者。多修習毘鉢舍那資糧者謂加",
    "T27n1545_029:0148a28": "行時恒樂讀誦思惟三藏。於一切法自相共",
    "T27n1545_029:0148a29": "相數數觀察入聖道時。名毘鉢舍那行者。",
    "T27n1545_029:0148b01": "復次或有繫心一緣不分別法相。或有分",
    "T27n1545_029:0148b02": "別法相不繫心一緣。若繫心一緣不分別",
    "T27n1545_029:0148b03": "法相者入聖道時。名奢摩他行者。若分別",
    "T27n1545_029:0148b04": "法相不繫心一緣者入聖道時。名毘鉢舍",
    "T27n1545_029:0148b05": "那行者。復次若利根者。名毘鉢舍那行者若",
    "T27n1545_029:0148b06": "鈍根者。名奢摩他行者。如利根鈍根如是。",
    "T27n1545_029:0148b07": "因力緣力。內分力外分力。內正思惟力外聞",
    "T27n1545_029:0148b08": "他音力。應知亦爾。問斷離滅界體是無為無",
    "T27n1545_029:0148b09": "因無果。云何乃說若奢摩他毘鉢舍那熏修",
    "T27n1545_029:0148b10": "心者依三種界而得解脫。答彼契經於緣",
    "T27n1545_029:0148b11": "涅槃勝解以界聲說。謂修行者雖加行時",
    "T27n1545_029:0148b12": "精進勇猛修習止觀二種資糧。若於涅槃",
    "T27n1545_029:0148b13": "不起勝解決定趣證。畢竟不能斷諸煩惱",
    "T27n1545_029:0148b14": "心得解脫。故緣涅槃勝解名界。依此界故",
    "T27n1545_029:0148b15": "心得解脫。如彼經說。爾時阿難問名上座。",
    "T27n1545_029:0148b16": "何等斷故名為斷界。何等離故名為離界。何",
    "T27n1545_029:0148b17": "等滅故名為滅界。名上座言。一切行斷故名",
    "T27n1545_029:0148b18": "斷界。一切行離故名離界。一切行滅故名滅",
    "T27n1545_029:0148b19": "界。尊者阿難聞已合掌隨喜讚歎辭退。復詣",
    "T27n1545_029:0148b20": "竹林道場以此事問五百苾芻。彼復皆如",
    "T27n1545_029:0148b21": "名上座答。問彼諸苾芻云何而答。有作是",
    "T27n1545_029:0148b22": "說。從少至老次第而答。如法集時少者先",
    "T27n1545_029:0148b23": "問。有餘師說。從老至少次第而答。如行施",
    "T27n1545_029:0148b24": "物自老至少。復有說者。一苾芻答餘皆隨",
    "T27n1545_029:0148b25": "喜。脇尊者言。先作白已後次行籌。受籌名",
    "T27n1545_029:0148b26": "答。如彼經說。爾時阿難聞已合掌隨喜讚歎。",
    "T27n1545_029:0148b27": "辭詣佛所到已頂禮世尊雙足。却住一面。",
    "T27n1545_029:0148b28": "以此句義問佛世尊。佛還如彼上座等答。",
    "T27n1545_029:0148b29": "問尊者阿難忍可上座五百苾芻所說義不。",
    "T27n1545_029:0148c01": "設爾何失。若忍可者。何故復以問佛世尊。若",
    "T27n1545_029:0148c02": "不忍可何故合掌隨喜讚歎。答阿難忍可彼",
    "T27n1545_029:0148c03": "所說義。問何故復以問佛世尊。答如佛世",
    "T27n1545_029:0148c04": "尊知而故問。尊者阿難亦復如是。所以者",
    "T27n1545_029:0148c05": "何。阿難欲顯善說法中同見同欲文義決定。",
    "T27n1545_029:0148c06": "如大師說。徒眾亦然。如親教說。弟子亦然。",
    "T27n1545_029:0148c07": "如軌範說。受學亦然。如是文義微妙決定。",
    "T27n1545_029:0148c08": "依之修學乃至能證阿羅漢果。非如外道",
    "T27n1545_029:0148c09": "所說文義師徒眾等展轉相違。依之修學空",
    "T27n1545_029:0148c10": "無所證。復次阿難欲以佛妙言印印所說",
    "T27n1545_029:0148c11": "義。故重問佛。若不以佛妙言印之則所說",
    "T27n1545_029:0148c12": "義猶可傾動。當來四眾不敬信故。如世文",
    "T27n1545_029:0148c13": "符。若無王印則所行處人不敬受。此亦如",
    "T27n1545_029:0148c14": "是。故重問佛。如彼經說佛問阿難汝知上",
    "T27n1545_029:0148c15": "座五百苾芻有何功德。阿難白佛。彼名上",
    "T27n1545_029:0148c16": "座五百苾芻皆阿羅漢諸漏已盡已捨重擔",
    "T27n1545_029:0148c17": "盡諸有結。逮得己利善辦聖旨心善解脫。",
    "T27n1545_029:0148c18": "佛告阿難。如汝所說。問何故世尊問彼功",
    "T27n1545_029:0148c19": "德。答為欲開發少欲喜足所覆真實功德寶",
    "T27n1545_029:0148c20": "藏。令諸世間知已敬養得勝果故。如世伏",
    "T27n1545_029:0148c21": "藏雖多珍寶沙土覆之不得顯現。若有開",
    "T27n1545_029:0148c22": "發令無量人採取受用得世富樂。此亦如",
    "T27n1545_029:0148c23": "是。故佛問之。復次開覺施主勝思願故。謂",
    "T27n1545_029:0148c24": "有施主。恒以衣服等四種供具。施彼上座",
    "T27n1545_029:0148c25": "及五百苾芻。而不知彼有勝功德。欲令知",
    "T27n1545_029:0148c26": "已歡喜踊躍起勝思願。我等得遇如是福",
    "T27n1545_029:0148c27": "田已種善種。定於來世受大快樂。是故世",
    "T27n1545_029:0148c28": "尊問彼功德。復次為止世間誹謗事故。謂",
    "T27n1545_029:0148c29": "彼上座在母胎中經六十年。既出胎已形容",
    "T27n1545_029:0149a01": "衰老無有威德。故初生已立上座名。後雖",
    "T27n1545_029:0149a02": "出家而被嗤笑。少年強盛晝夜精勤尚難",
    "T27n1545_029:0149a03": "得果況此衰老氣力羸劣能得果耶。又彼上",
    "T27n1545_029:0149a04": "座所度五百新學苾芻先隨天授。眾人毀曰。",
    "T27n1545_029:0149a05": "如是老叟貪著名利度五百人。為充自身",
    "T27n1545_029:0149a06": "驅役供侍。不能教誡令從邪法。五百苾芻",
    "T27n1545_029:0149a07": "先受邪化後雖歸正得無學果。而有謗言。",
    "T27n1545_029:0149a08": "此愚人輩先貪利養捨佛從邪。雖後還來",
    "T27n1545_029:0149a09": "而無所得。為止如是諸誹謗故問彼功德。",
    "T27n1545_029:0149a10": "令世共知捨誹謗罪勤修敬養。於當來世",
    "T27n1545_029:0149a11": "生天解脫。彼經雖說斷等三界。而不廣辯",
    "T27n1545_029:0149a12": "三界差別。彼是此論所依根本。彼不說者今",
    "T27n1545_029:0149a13": "欲說之。故作斯論。",
    "T27n1545_029:0149a14": "云何斷界。答除愛結餘結斷名斷界。云何",
    "T27n1545_029:0149a15": "離界答愛結斷名離界。云何滅界。答諸餘",
    "T27n1545_029:0149a16": "順結法斷名滅界。此中先約阿毘達磨。依",
    "T27n1545_029:0149a17": "世俗理說三界別。近對治道有差別故。餘",
    "T27n1545_029:0149a18": "結斷者。餘八結斷。順結法者。謂除九結",
    "T27n1545_029:0149a19": "餘有漏法。是名一種三界差別。復有說者。若",
    "T27n1545_029:0149a20": "八結及此相應并生等斷名斷界。若愛結及",
    "T27n1545_029:0149a21": "此相應并生等斷名離界。若諸餘順結法及",
    "T27n1545_029:0149a22": "此相應并生等斷名滅界。即有漏善及諸有",
    "T27n1545_029:0149a23": "為無覆無記名順結法。復有說者。若無",
    "T27n1545_029:0149a24": "明結斷名斷界。若愛結斷名離界。若諸餘",
    "T27n1545_029:0149a25": "結斷名滅界。復有說者。或有諸法能縛",
    "T27n1545_029:0149a26": "非能染。彼斷名斷界。或有諸法能縛亦",
    "T27n1545_029:0149a27": "能染。彼斷名離界。或有諸法非能縛非",
    "T27n1545_029:0149a28": "能染。而是所縛是所染。彼斷名滅界。復有說",
    "T27n1545_029:0149a29": "者。或有諸法是能繫非能染。彼斷名斷界。",
    "T27n1545_029:0149b01": "或有諸法是能繫是能染。彼斷名離界。或",
    "T27n1545_029:0149b02": "有諸法非能繫非能染。而是所繫所染。彼",
    "T27n1545_029:0149b03": "斷名滅界。有餘師說。唯諸隨眠有自性斷。",
    "T27n1545_029:0149b04": "問契經所說當云何通。如說。一切行斷故",
    "T27n1545_029:0149b05": "名斷界。一切行離故名離界。一切行滅故",
    "T27n1545_029:0149b06": "名滅界。品類足說復云何通。如說。云何所",
    "T27n1545_029:0149b07": "斷法。答一切有漏法。云何遍知法。答一切有",
    "T27n1545_029:0149b08": "漏法。彼作是答。若諸隨眠緣八結起。彼斷",
    "T27n1545_029:0149b09": "名斷界。若諸隨眠緣愛結起。彼斷名離界。",
    "T27n1545_029:0149b10": "若諸隨眠緣餘法起。彼斷名滅界。評曰。彼",
    "T27n1545_029:0149b11": "不應作是說。諸有漏法先被繫縛離繫縛",
    "T27n1545_029:0149b12": "時皆得斷故。有作是說。唯愛隨眠有自性",
    "T27n1545_029:0149b13": "斷。問若爾。前說契經及論當云何通彼作是",
    "T27n1545_029:0149b14": "答。若愛隨眠緣八結起。彼斷名斷界。若愛",
    "T27n1545_029:0149b15": "隨眠緣愛結起。彼斷名離界。若愛隨眠緣",
    "T27n1545_029:0149b16": "餘法起。彼斷名滅界。評曰。彼不應作是",
    "T27n1545_029:0149b17": "說。諸有漏法先被繫縛。離繫縛時皆得斷",
    "T27n1545_029:0149b18": "故。尊者妙音作如是說。煩惱體斷名斷界。",
    "T27n1545_029:0149b19": "於境離繫名離界。棄諸重擔名滅界。脇尊",
    "T27n1545_029:0149b20": "者言。無繫縛繫縛息名斷界。無染污染污",
    "T27n1545_029:0149b21": "息名離界。無彼果彼果息名滅界。尊者設",
    "T27n1545_029:0149b22": "摩達多說曰。諸煩惱斷名斷界。無貪治貪",
    "T27n1545_029:0149b23": "名離界。果相續滅名滅界。尊者左取作是",
    "T27n1545_029:0149b24": "說言。相續斷故名斷界。於緣離繫名離界。",
    "T27n1545_029:0149b25": "離執受故名滅界。復有說者。過去煩惱斷",
    "T27n1545_029:0149b26": "故名斷界。現在煩惱斷故名離界。未來煩惱",
    "T27n1545_029:0149b27": "斷故名滅界。如煩惱斷蘊斷亦爾。復有說",
    "T27n1545_029:0149b28": "者。苦受斷故名斷界。樂受斷故名離界。不",
    "T27n1545_029:0149b29": "苦不樂受斷故名滅界。如三受斷順三受法",
    "T27n1545_029:0149b30": "斷亦爾。復有說者。若苦苦斷名斷界。若壞",
    "T27n1545_029:0149c01": "苦斷名離界。若行苦斷名滅界。復有說者。",
    "T27n1545_029:0149c02": "若欲界斷名斷界。若色界斷名離界。若無色",
    "T27n1545_029:0149c03": "界斷名滅界。如是等說皆依世俗隨就一",
    "T27n1545_029:0149c04": "門辯三界別皆非勝義。諸斷界是離界耶。",
    "T27n1545_029:0149c05": "答如是。設離界是斷界耶。答如是。諸斷界",
    "T27n1545_029:0149c06": "是滅界耶。答如是。設滅界是斷界耶。答如",
    "T27n1545_029:0149c07": "是。諸離界是滅界耶。答如是。設滅界是離",
    "T27n1545_029:0149c08": "界耶。答如是。問何故復作此論。答前約阿",
    "T27n1545_029:0149c09": "毘達磨依世俗理。就近對治辯三界別。今",
    "T27n1545_029:0149c10": "隨契經顯此三界體無差別。謂有漏法一一",
    "T27n1545_029:0149c11": "斷時。皆得一斷。此一一斷約差別義說為",
    "T27n1545_029:0149c12": "三界。故此三界義雖有別而體無異。",
    "T27n1545_029:0149c13": "如世尊說。有三想。謂斷想離想滅想。乃至廣",
    "T27n1545_029:0149c14": "說。問何故作此論。答為廣分別契經義故。",
    "T27n1545_029:0149c15": "謂契經說有三種想。謂斷離滅。契經雖作",
    "T27n1545_029:0149c16": "是說。而不廣分別。彼是此論根本。彼所不",
    "T27n1545_029:0149c17": "說者今欲說之。故作此論。云何斷想。答除",
    "T27n1545_029:0149c18": "愛結餘結斷諸想解名斷想。云何離想。答愛",
    "T27n1545_029:0149c19": "結斷諸想解名離想。云何滅想。答諸餘順結",
    "T27n1545_029:0149c20": "法斷諸想解名滅想。此中廣釋如界應知。問",
    "T27n1545_029:0149c21": "何故此中不說三想如前三界展轉相即。答",
    "T27n1545_029:0149c22": "應說而不說者。當知此義有餘。復次此中",
    "T27n1545_029:0149c23": "欲顯異相異文故作是說。若作異相異文",
    "T27n1545_029:0149c24": "說者易受持故。復次此中欲現二門二略",
    "T27n1545_029:0149c25": "二階二蹬二光二炬二明二照二文相影。如",
    "T27n1545_029:0149c26": "界相即。想亦應然。如想不相即界亦應然。",
    "T27n1545_029:0149c27": "而為相影故作是說。問十六行相外有無",
    "T27n1545_029:0149c28": "漏慧不。設爾何失。若有者。識身論及智蘊中",
    "T27n1545_029:0149c29": "何故不說。若無者。此文所說當云何通。如",
    "T27n1545_029:0150a01": "說云何斷想。答除愛結餘結斷。諸想解名",
    "T27n1545_029:0150a02": "斷想。乃至廣說。此斷等想與何行相聖慧",
    "T27n1545_029:0150a03": "相應。品類足論復云何通。如說。云何盡",
    "T27n1545_029:0150a04": "智。謂如實知我已知苦已斷集已證滅已修",
    "T27n1545_029:0150a05": "道。云何無生智。謂如實知我已知苦不復",
    "T27n1545_029:0150a06": "知。乃至我已修道不復修。如是二智何行",
    "T27n1545_029:0150a07": "相攝。集異門論復云何通。如說。如實了知我",
    "T27n1545_029:0150a08": "已盡欲漏有漏無明漏是盡智。不復當盡",
    "T27n1545_029:0150a09": "是無生智。如是二智何行相攝。此論見蘊復",
    "T27n1545_029:0150a10": "云何通。如說。受樂受時如實知受樂受。是",
    "T27n1545_029:0150a11": "何行相。契經所說復云何通。如說。如實了知",
    "T27n1545_029:0150a12": "我生已盡梵行已立所作已辦不受後有。是",
    "T27n1545_029:0150a13": "何行相。有作是說。十六行相外無別無漏",
    "T27n1545_029:0150a14": "慧。故識身論此論智蘊俱不說有。問此中所",
    "T27n1545_029:0150a15": "說當云何通。如說。云何斷想。廣說乃至此斷",
    "T27n1545_029:0150a16": "等想與何行相聖慧相應。答此約所緣建",
    "T27n1545_029:0150a17": "立三想不依行相。由此三想皆作緣滅",
    "T27n1545_029:0150a18": "四行相故。謂緣斷故名為斷想。不於此斷",
    "T27n1545_029:0150a19": "作斷行相。餘二亦爾。若作是說。則此三想",
    "T27n1545_029:0150a20": "如前三界展轉相即。問品類足論復云何通。",
    "T27n1545_029:0150a21": "如說。云何盡智。廣說乃至如是二智何行相",
    "T27n1545_029:0150a22": "攝答如實知我已知苦不復知者。緣苦二",
    "T27n1545_029:0150a23": "行相攝。謂苦非常。我已斷集不復斷者。緣",
    "T27n1545_029:0150a24": "集四行相攝。我已證滅不復證者。緣滅四",
    "T27n1545_029:0150a25": "行相攝。我已修道不復修者。緣道四行相",
    "T27n1545_029:0150a26": "攝。問集異門論復云何通。如說。如實了知我",
    "T27n1545_029:0150a27": "已盡欲漏。廣說乃至如是二智何行相攝。答",
    "T27n1545_029:0150a28": "六行相攝。謂苦非常及緣集四。問見蘊所說",
    "T27n1545_029:0150a29": "復云何通。如說。受樂受時如實知受樂受",
    "T27n1545_029:0150b01": "是何行相。答彼於聖道說樂受聲即是緣",
    "T27n1545_029:0150b02": "道四行相攝。問契經所說復云何通。如說。如",
    "T27n1545_029:0150b03": "實了知我生已盡。廣說乃至是何行相。答如",
    "T27n1545_029:0150b04": "實了知我生已盡者。是緣集四行相。梵行已",
    "T27n1545_029:0150b05": "立者。是緣道四行相所作已辦者。是緣滅四",
    "T27n1545_029:0150b06": "行相。不受後有者。是緣苦二行相。謂苦非",
    "T27n1545_029:0150b07": "常。復次由五緣故經作是說不說行相。云",
    "T27n1545_029:0150b08": "何為五。一由意樂故。謂加行時起此意樂。",
    "T27n1545_029:0150b09": "云何當令我生永盡。廣說乃至不受後有。",
    "T27n1545_029:0150b10": "二由對治故。謂修如是殊勝對治令生永",
    "T27n1545_029:0150b11": "盡。廣說乃至不受後有。三由所作故。謂由",
    "T27n1545_029:0150b12": "如是殊勝所作令生永盡。廣說乃至不受",
    "T27n1545_029:0150b13": "後有。四相續故。謂得如是殊勝相續令生",
    "T27n1545_029:0150b14": "永盡。廣說乃至不受後有。五由補特伽羅",
    "T27n1545_029:0150b15": "故。謂此補特伽羅易現易施設一切生盡。",
    "T27n1545_029:0150b16": "廣說乃至不受後有。由此五緣故作是說。",
    "T27n1545_029:0150b17": "非謂別有如是行相。有餘師說。十六行相",
    "T27n1545_029:0150b18": "外有別無漏慧。問若爾。後說諸文善通識身",
    "T27n1545_029:0150b19": "智蘊何故不說。答應說而不說者。當知此",
    "T27n1545_029:0150b20": "義有餘。復次若有行相現在和合能辦所",
    "T27n1545_029:0150b21": "作有作用者。識身見蘊明了說之。彼未來",
    "T27n1545_029:0150b22": "修畢竟不起。是故不說復次若有行相能",
    "T27n1545_029:0150b23": "入見道得果離染盡諸漏者。識身見蘊明",
    "T27n1545_029:0150b24": "了顯示。彼無此用是故不說。謂彼行相無",
    "T27n1545_029:0150b25": "學果後方起現前。受現法樂遊戲神通觀",
    "T27n1545_029:0150b26": "本所作受用聖財。復次若有行相加行無間",
    "T27n1545_029:0150b27": "解脫勝進四道可得。識身見蘊明了顯示。彼",
    "T27n1545_029:0150b28": "諸行相唯遠加行遠勝進道乃得現起。是故",
    "T27n1545_029:0150b29": "不說。若作是說。十六行相外有無漏慧者。",
    "T27n1545_029:0150c01": "彼說此中依行相別建立三想。謂斷行相相",
    "T27n1545_029:0150c02": "應想名斷想。離行相相應想名離想。滅行相",
    "T27n1545_029:0150c03": "相應想名滅想。如是三想。依行相別建立",
    "T27n1545_029:0150c04": "三種。不約所緣。謂於一一擇滅無為起此",
    "T27n1545_029:0150c05": "三想。如於一的三箭所中其相各異。依此所",
    "T27n1545_029:0150c06": "說斷等三想互不相即。應作是說諸斷想",
    "T27n1545_029:0150c07": "是離想耶答不爾。廣說乃至設滅想是離想",
    "T27n1545_029:0150c08": "耶。答不爾。評曰。應作是說。十六行相外無",
    "T27n1545_029:0150c09": "別無漏慧於理為善。然此中說斷等三想。",
    "T27n1545_029:0150c10": "若無漏者。展轉相即。若是有漏。容作斷等",
    "T27n1545_029:0150c11": "三種行相互不相即。是故此中不決定說。",
    "T27n1545_029:0150c12": "大毘婆沙論雜蘊第一中愛敬納息第四",
    "T27n1545_029:0150c13": "之一",
    "T27n1545_029:0150c14": "云何愛。云何敬。如是等章。及解章義。既領會",
    "T27n1545_029:0150c15": "已。次應廣釋。問何故作此論。答為廣分別",
    "T27n1545_029:0150c16": "契經義故。謂契經說。若有修習慚愧圓滿。應",
    "T27n1545_029:0150c17": "知愛敬亦得圓滿。契經雖作是說。而不分",
    "T27n1545_029:0150c18": "別云何愛云何敬。契經是此論所依根本。彼",
    "T27n1545_029:0150c19": "所不分別者今應盡分別之。復次為欲訶",
    "T27n1545_029:0150c20": "毀非善士法令棄捨故。為欲讚歎諸善士",
    "T27n1545_029:0150c21": "法令修習故。為欲顯示五濁增時廣大有",
    "T27n1545_029:0150c22": "情甚難得故。此中非善士法者。謂有一類。愛",
    "T27n1545_029:0150c23": "則妨敬。敬則妨愛。愛妨敬者。如有父母於",
    "T27n1545_029:0150c24": "子寵極。子於父母有愛無敬。師於弟子應",
    "T27n1545_029:0150c25": "知亦然。此等名為愛則妨敬敬妨愛者。如",
    "T27n1545_029:0150c26": "有父母於子嚴酷子於父母有敬無愛。師",
    "T27n1545_029:0150c27": "於弟子應知亦然。此等名為敬則妨愛。如",
    "T27n1545_029:0150c28": "是俱名非善士法。善士法者。謂有一類愛",
    "T27n1545_029:0150c29": "則加敬敬則加愛。愛敬俱行名善士法。若",
    "T27n1545_029:0151a01": "有此法增上圓滿。應知即是廣大有情。如",
    "T27n1545_029:0151a02": "是有情甚為難得。世若無佛此類難遇。設",
    "T27n1545_029:0151a03": "令有者是大菩薩。諸大菩薩愛敬必俱。為顯",
    "T27n1545_029:0151a04": "此事及前所說三種因緣故作斯論。",
    "T27n1545_029:0151a05": "云何愛。答諸愛等愛憙等憙樂等樂是謂愛。",
    "T27n1545_029:0151a06": "此本論師於異文義得善巧故。以種種文",
    "T27n1545_029:0151a07": "顯示此愛而體無別。問愛以何為自性。答",
    "T27n1545_029:0151a08": "愛有二種。一染污謂貪。二不染污謂信問諸",
    "T27n1545_029:0151a09": "貪皆愛耶。答應作順前句謂貪皆愛。有愛非",
    "T27n1545_029:0151a10": "貪此即是信問諸信皆愛耶。有作是說諸信",
    "T27n1545_029:0151a11": "皆愛。有愛非信謂染污愛。應作是說信有",
    "T27n1545_029:0151a12": "二種。一者於境唯信不求。二者於境亦信亦",
    "T27n1545_029:0151a13": "求。是故此中應作四句有是信非愛。謂信",
    "T27n1545_029:0151a14": "不求有是愛非信。謂染污愛。有亦信亦愛。",
    "T27n1545_029:0151a15": "謂信亦求。有非信非愛。謂除前相。云何敬。",
    "T27n1545_029:0151a16": "答謂有敬有敬性。有自在有自在性。於",
    "T27n1545_029:0151a17": "自在者有畏怖轉是謂敬。此本論師於異",
    "T27n1545_029:0151a18": "文義得善巧故。以種種文顯示此敬。而體",
    "T27n1545_029:0151a19": "無別。問敬以何為自性答敬以慚為自性。",
    "T27n1545_029:0151a20": "云何愛敬。乃至廣說。問何故復作此論。答前",
    "T27n1545_029:0151a21": "雖別說愛敬自性。而未總說於一境轉。今",
    "T27n1545_029:0151a22": "欲顯示愛敬二種於一境轉故作斯論。云",
    "T27n1545_029:0151a23": "何愛敬。答如有一類於佛法僧親教軌範",
    "T27n1545_029:0151a24": "及餘隨一有智尊重同梵行者。愛樂心悅恭",
    "T27n1545_029:0151a25": "敬而住。若於是處有愛及敬。是謂愛敬。此",
    "T27n1545_029:0151a26": "中一類者。謂異生或聖者。異生於佛愛樂心",
    "T27n1545_029:0151a27": "悅恭敬住者彼作是念。佛威力故我等解脫",
    "T27n1545_029:0151a28": "災橫王役種種苦事。及得世間諸資生具。聖",
    "T27n1545_029:0151a29": "者於佛愛樂心悅恭敬住者彼作是念。佛威",
    "T27n1545_029:0151b01": "力故我等永捨諸惡趣因。斷二十種薩迦耶",
    "T27n1545_029:0151b02": "見。得正決定見四聖諦。於無邊際生死輪",
    "T27n1545_029:0151b03": "迴諸苦事中。已作分限。復次彼二於佛愛樂",
    "T27n1545_029:0151b04": "心悅恭敬住者。俱作是念。佛威力故我等出",
    "T27n1545_029:0151b05": "家受具足戒得苾芻性。及餘利益安樂資",
    "T27n1545_029:0151b06": "糧。是故尊者鄔陀夷言。世尊於我有大恩",
    "T27n1545_029:0151b07": "德。謂拔我無量苦。與我無量樂。滅我無量",
    "T27n1545_029:0151b08": "惡。生我無量善。復次彼二於佛俱作是念。",
    "T27n1545_029:0151b09": "世尊開發我等慧眼故應愛敬。是故尊者舍",
    "T27n1545_029:0151b10": "利子言。若佛世尊不出于世。我等一切盲生",
    "T27n1545_029:0151b11": "盲死。復次彼二於佛俱作是念。佛為法王",
    "T27n1545_029:0151b12": "最初開示無上正法。令諸有情無倒了達。雜",
    "T27n1545_029:0151b13": "染清淨繫縛解脫。流轉還滅生死涅槃。餘無",
    "T27n1545_029:0151b14": "此能。故應愛敬。復次彼二於佛俱作是念。",
    "T27n1545_029:0151b15": "世尊最初出無明[穀禾+卵]宣說正法。亦令無量",
    "T27n1545_029:0151b16": "無邊有情出無明[穀禾+卵]。餘無此能。故應愛敬。",
    "T27n1545_029:0151b17": "復次彼二於佛俱作是念。無始時來七依勝",
    "T27n1545_029:0151b18": "定隱蔽不現。佛出世間無倒開示令無量",
    "T27n1545_029:0151b19": "眾依之趣入大涅槃宮。餘無此能。故應愛",
    "T27n1545_029:0151b20": "敬。復次彼二於佛俱作是念。佛威力故能",
    "T27n1545_029:0151b21": "令無量無邊有情修諸善法。謂從不淨觀",
    "T27n1545_029:0151b22": "乃至無生智。餘無此力。故應愛敬。復次彼",
    "T27n1545_029:0151b23": "二於佛俱作是念。佛威力故令諸有情種諸",
    "T27n1545_029:0151b24": "善根成熟解脫。餘無此力。故應愛敬。復次",
    "T27n1545_029:0151b25": "彼二於佛俱作是念。佛威力故念住正斷神",
    "T27n1545_029:0151b26": "足根力覺支道支三十七種菩提分等功德寶",
    "T27n1545_029:0151b27": "藏出現世間。利益安樂無邊有情故應愛",
    "T27n1545_029:0151b28": "敬。彼二於法愛樂心悅恭敬住者俱作是念。",
    "T27n1545_029:0151b29": "我依此法解脫一切身心苦惱究竟安樂。",
    "T27n1545_029:0151b30": "彼二於僧愛樂心悅恭敬住者俱作是念。僧",
    "T27n1545_029:0151c01": "威力故我於正法毘奈耶中淨信出家。受具",
    "T27n1545_029:0151c02": "足戒得苾芻性。能正受持百一羯磨。無所",
    "T27n1545_029:0151c03": "毀犯安樂而住。由此速證究竟涅槃。彼二",
    "T27n1545_029:0151c04": "俱於親教軌範及餘隨一有事尊重同梵行",
    "T27n1545_029:0151c05": "者。愛樂心悅恭敬住者。謂作是念。此諸師友",
    "T27n1545_029:0151c06": "為我伴侶。令我於法勤修正行速得成辦。",
    "T27n1545_029:0151c07": "於前所說三寶師友殊勝境中。具起愛敬。餘",
    "T27n1545_029:0151c08": "則不定。應作四句。謂或有境起愛非敬。",
    "T27n1545_029:0151c09": "如父母於子師於弟子等。或復有境起敬",
    "T27n1545_029:0151c10": "非愛。如於有德非已師長。或復有境起愛",
    "T27n1545_029:0151c11": "及敬。如有一類子於父母弟子於師等。或",
    "T27n1545_029:0151c12": "復有境不起愛敬。謂除前相。問如是愛敬",
    "T27n1545_029:0151c13": "於何處有。答三界五趣雖皆容有。而此中",
    "T27n1545_029:0151c14": "說殊勝愛敬唯在欲界人趣非餘。唯佛法",
    "T27n1545_029:0151c15": "中有此愛敬。",
    "T27n1545_029:0151c16": "云何供養乃至廣說。問何故作此論。答為廣",
    "T27n1545_029:0151c17": "分別契經義故。謂契經說。",
    "T27n1545_029:0151c18": "　若於佛法僧　　及所受學處",
    "T27n1545_029:0151c19": "　能供養恭敬　　乃名為智者",
    "T27n1545_029:0151c20": "　若於不放逸　　及勝三摩地",
    "T27n1545_029:0151c21": "　能供養恭敬　　不退近涅槃",
    "T27n1545_029:0151c22": "契經雖作是說。而不廣分別。云何供養。云",
    "T27n1545_029:0151c23": "何恭敬。彼是此論所依根本。彼不說者今應",
    "T27n1545_029:0151c24": "說之。復次為欲訶毀非善士法令棄捨",
    "T27n1545_029:0151c25": "故。為欲讚歎諸善士法令修習故。為欲",
    "T27n1545_029:0151c26": "顯示五濁增時廣大有情甚難得故。此中非",
    "T27n1545_029:0151c27": "善士法者。謂有一類若供養則妨恭敬。若",
    "T27n1545_029:0151c28": "恭敬則妨供養。云何供養則妨恭敬。如在",
    "T27n1545_029:0151c29": "家者或有男女雖具勢力能以種種資生",
    "T27n1545_029:0152a01": "珍饌供養父母。而恃此力心生輕慢。如出",
    "T27n1545_029:0152a02": "家者。或有弟子福德多聞。雖於其師能設",
    "T27n1545_029:0152a03": "種種財法供養。而恃此事遂於師所不生",
    "T27n1545_029:0152a04": "恭敬。此等供養則妨恭敬。云何恭敬則妨供",
    "T27n1545_029:0152a05": "養。如有一類懼他威力雖恭敬之而不",
    "T27n1545_029:0152a06": "供養。如是俱名非善士法。善士法者。謂有一",
    "T27n1545_029:0152a07": "類若供養彼則加恭敬。若恭敬彼則加供",
    "T27n1545_029:0152a08": "養。二事俱行。名善士法。若有此法增上圓",
    "T27n1545_029:0152a09": "滿。應知即是廣大有情。如是有情甚為難",
    "T27n1545_029:0152a10": "得世若無佛。此類難遇。設令有者是大菩",
    "T27n1545_029:0152a11": "薩諸大菩薩此二必俱。為顯此事及前所說",
    "T27n1545_029:0152a12": "三種因緣故作斯論。",
    "T27n1545_029:0152a13": "云何供養。答此有二種。一財供養。二法供",
    "T27n1545_029:0152a14": "養。財供養者。問財供養以何為自性。有",
    "T27n1545_029:0152a15": "作是說。為饒益故捨諸財物。即所捨財",
    "T27n1545_029:0152a16": "是此自性。有餘師說。能供養者。身語二業",
    "T27n1545_029:0152a17": "是此自性。或有說者。即能發彼心心所法",
    "T27n1545_029:0152a18": "是此自性。復有說者。受者受已諸根大種",
    "T27n1545_029:0152a19": "及餘造色皆得增長是此自性。評曰。應作",
    "T27n1545_029:0152a20": "是說。若所捨財。若能捨者身語二業。若能",
    "T27n1545_029:0152a21": "發彼心心所法。若受者受已諸根大種造色",
    "T27n1545_029:0152a22": "增長皆此自性。如是財供養。總用五蘊以",
    "T27n1545_029:0152a23": "為自性。已說自性。所以今當說。問何故",
    "T27n1545_029:0152a24": "名財供養。財供養是何義。答能為緣義。是",
    "T27n1545_029:0152a25": "供養義。此以財為初故名財供養。若為饒",
    "T27n1545_029:0152a26": "益故捨諸財物。受者受已身心增益如是",
    "T27n1545_029:0152a27": "名施亦名供養。若為饒益故捨諸財物。受",
    "T27n1545_029:0152a28": "者受已身心損減。如是名施不名供養。若",
    "T27n1545_029:0152a29": "為損害故捨匪宜物。受者受已或由神通",
    "T27n1545_029:0152b01": "或由呪藥或由福力身心增盛。此雖非施",
    "T27n1545_029:0152b02": "而名供養若為損害故捨匪宜物。受者受",
    "T27n1545_029:0152b03": "已身心損減。此不名施亦非供養。問此財",
    "T27n1545_029:0152b04": "供養在何處有。答唯在欲界。非色無色唯",
    "T27n1545_029:0152b05": "在四趣。非捺落迦。問此財供養誰設誰受。",
    "T27n1545_029:0152b06": "有作是說。傍生趣設。唯傍生趣受。乃至天",
    "T27n1545_029:0152b07": "趣設。唯天趣受。有餘師說。傍生趣設唯傍生",
    "T27n1545_029:0152b08": "受。鬼趣設二趣受。人趣設三趣受。天趣設四",
    "T27n1545_029:0152b09": "趣受。下不及上上及下故。評曰。應作是說。",
    "T27n1545_029:0152b10": "四趣皆能展轉供養問施設論說。天欲食時",
    "T27n1545_029:0152b11": "取空寶器。以衣覆上而置座前。經須臾頃",
    "T27n1545_029:0152b12": "隨其福力麁妙飲食自然盈滿。既爾如何受",
    "T27n1545_029:0152b13": "他供養。答雖不受他飲食供養。而有受餘",
    "T27n1545_029:0152b14": "香花資具。法供養者。問法供養以何為自",
    "T27n1545_029:0152b15": "性。有作是說。以說法者語為自性。有餘師",
    "T27n1545_029:0152b16": "說。以語所起名為自性。或有說者。以能",
    "T27n1545_029:0152b17": "發語心心所法為其自性。復有說者。受者",
    "T27n1545_029:0152b18": "聞已生未曾有善巧覺慧以為自性。評曰。",
    "T27n1545_029:0152b19": "應作是說。若說法者語。若能發語心心所",
    "T27n1545_029:0152b20": "法。若受者聞已生未曾有善巧覺慧皆此自",
    "T27n1545_029:0152b21": "性。如是法供養。總用五蘊以為自性。已說",
    "T27n1545_029:0152b22": "自性。所以今當說。問何故名法供養。法供",
    "T27n1545_029:0152b23": "養是何義。答能為緣義是供養義。此以法",
    "T27n1545_029:0152b24": "為初故名法供養。若為饒益故為他說法。",
    "T27n1545_029:0152b25": "他聞法已生未曾有善巧覺慧。如是名施",
    "T27n1545_029:0152b26": "亦名供養。若為饒益故為他說法。他聞法",
    "T27n1545_029:0152b27": "已不生未曾有善巧覺慧。如是名施不名",
    "T27n1545_029:0152b28": "供養。若為損害故說譏刺他法。他聞是已",
    "T27n1545_029:0152b29": "住正憶念歡喜忍受不數其過。生未曾有",
    "T27n1545_029:0152b30": "善巧覺慧。此雖非施而名供養。若為損害",
    "T27n1545_029:0152c01": "故說譏刺他法。他聞是已發恚恨心。不生",
    "T27n1545_029:0152c02": "未曾有善巧覺慧。此不名施亦非供養。問",
    "T27n1545_029:0152c03": "此法供養在何處有。答此法供養在欲色界。",
    "T27n1545_029:0152c04": "非無色界。五趣皆有。地獄有者如慈授子",
    "T27n1545_029:0152c05": "生地獄中。謂是浴室見諸苦具。便說頌言",
    "T27n1545_029:0152c06": "甞聞世間受苦樂非我非他之所作。",
    "T27n1545_029:0152c07": "受諸苦樂皆緣身身若滅無誰復受",
    "T27n1545_029:0152c08": "時彼地獄無量眾生聞此頌已脫地獄苦。",
    "T27n1545_029:0152c09": "從彼命終生天受樂。傍生有者。如迦賓折",
    "T27n1545_029:0152c10": "羅鳥自修梵行為他說法。鬼趣有者。如發",
    "T27n1545_029:0152c11": "愛鬼母為諸鬼子說是頌言。",
    "T27n1545_029:0152c12": "　默然汝上勝　　默然汝井宿",
    "T27n1545_029:0152c13": "　我得見諦時　　亦當令汝見",
    "T27n1545_029:0152c14": "人趣有者。如今現見。天趣有者。欲界天中如",
    "T27n1545_029:0152c15": "補處慈尊為諸天說法。色界天中如手天子",
    "T27n1545_029:0152c16": "來白佛言。如此世尊四眾圍遶為說正法",
    "T27n1545_029:0152c17": "聞已奉行。我聞法已還無熱天。為彼諸天",
    "T27n1545_029:0152c18": "說法亦爾。問此法供養誰設誰受。有作是",
    "T27n1545_029:0152c19": "說。地獄趣設唯地獄趣受。乃至唯天趣設唯",
    "T27n1545_029:0152c20": "天趣受。有餘師說。地獄趣設唯地獄趣受。",
    "T27n1545_029:0152c21": "傍生趣設二趣受。鬼趣設三趣受。人趣設",
    "T27n1545_029:0152c22": "四趣受。天趣設五趣受。評曰。應作是說。五",
    "T27n1545_029:0152c23": "趣皆能展轉供養。云何恭敬。答諸有恭敬有",
    "T27n1545_029:0152c24": "恭敬性。有自在有自在性。於自在者有怖",
    "T27n1545_029:0152c25": "畏轉。是謂恭敬。此本論師於異文義得善",
    "T27n1545_029:0152c26": "巧故。以種種文顯示恭敬。而體無別恭",
    "T27n1545_029:0152c27": "敬亦以慚為自性。",
    "T27n1545_029:0152c28": "說一切有部發智大毘婆沙論卷第二十九"
}