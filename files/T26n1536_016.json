{
    "T26n1536_016:0432c12": "阿毘達磨集異門足論卷第十六",
    "T26n1536_016:0432c14": "尊者舍利子說",
    "T26n1536_016:0432c15": "三藏法師玄奘奉 詔譯",
    "T26n1536_016:0432c16": "六法品第七之二",
    "T26n1536_016:0432c17": "[0432c17] 六順明分想者，云何為六？答：一、無常想；二、無",
    "T26n1536_016:0432c18": "常苦想；三、苦無我想；四、厭食想；五、一切世間",
    "T26n1536_016:0432c19": "不可樂想；六、死想。此中五想如成熟解脫想",
    "T26n1536_016:0432c20": "說。云何一切世間不可樂想？答：世間謂五取",
    "T26n1536_016:0432c21": "蘊，即色取蘊乃至識取蘊。有諸苾芻於五取",
    "T26n1536_016:0432c22": "蘊，以有思慮俱行作意審諦思惟、以有恐懼",
    "T26n1536_016:0432c23": "俱行作意審諦思惟、以不可樂俱行作意審",
    "T26n1536_016:0432c24": "諦思惟、以不可喜俱行作意審諦思惟。彼於",
    "T26n1536_016:0432c25": "五取蘊如是思惟時，諸想、等想、現前等想、",
    "T26n1536_016:0432c26": "已想當想，是名一切世間不可樂想。問：何故",
    "T26n1536_016:0432c27": "名為順明分想？答：明有三種。一、無學宿住智",
    "T26n1536_016:0432c28": "證明；二、無學死生智證明；三、無學漏盡智證",
    "T26n1536_016:0432c29": "明。由前六想，令此三明未生者生、已生者增",
    "T26n1536_016:0433a01": "長廣大，故名順明分想。",
    "T26n1536_016:0433a02": "[0433a02] 六隨念者，云何為六？答：一、佛隨念；二、法隨念；",
    "T26n1536_016:0433a03": "三、僧隨念；四、戒隨念；五、捨隨念；六、天隨念。云",
    "T26n1536_016:0433a04": "何佛隨念？答如世尊說：苾芻當知，有聖弟子",
    "T26n1536_016:0433a05": "於世尊所，以如是相隨念諸佛，謂此世尊是",
    "T26n1536_016:0433a06": "如來、阿羅漢，廣說乃至佛、薄伽梵。若聖弟子",
    "T26n1536_016:0433a07": "以如是相隨念諸佛，見為根本、證智相應，諸",
    "T26n1536_016:0433a08": "念、隨念、別念、憶念，念性、隨念性、別念性、不忘",
    "T26n1536_016:0433a09": "性、不忘法性、心明記性，是名佛隨念。云何",
    "T26n1536_016:0433a10": "法隨念？答：如世尊說：苾芻當知，有聖弟子以",
    "T26n1536_016:0433a11": "如是相隨念正法，謂佛正法善說，乃至知者",
    "T26n1536_016:0433a12": "內證。若聖弟子以如是相，隨念正法見為根",
    "T26n1536_016:0433a13": "本，證智相應廣說如前，是名法隨念。云何僧",
    "T26n1536_016:0433a14": "隨念？答：如世尊說：苾芻當知，有聖弟子以如",
    "T26n1536_016:0433a15": "是相隨念諸僧，謂佛弟子具足妙行，廣說乃",
    "T26n1536_016:0433a16": "至無上福田世所應供。若聖弟子以如是相",
    "T26n1536_016:0433a17": "隨念諸僧，見為根本、證智相應，廣說如前，是",
    "T26n1536_016:0433a18": "名僧隨念。云何戒隨念？答：如世尊說：苾芻當",
    "T26n1536_016:0433a19": "知，有聖弟子以如是相隨念自戒，謂此淨戒",
    "T26n1536_016:0433a20": "無缺無隙，廣說乃至諸有智者稱讚無毀。若",
    "T26n1536_016:0433a21": "聖弟子以如是相隨念自戒，見為根本、證智",
    "T26n1536_016:0433a22": "相應，廣說如前，是名戒隨念。云何捨隨念？答：",
    "T26n1536_016:0433a23": "如世尊說：苾芻當知，有聖弟子以如是相隨",
    "T26n1536_016:0433a24": "念自捨，謂我善得無染財利，我於慳垢所縛",
    "T26n1536_016:0433a25": "眾中能離慳垢心無染著，舒手惠施所有財",
    "T26n1536_016:0433a26": "物，棄捨財物心無所顧，分布施與心無偏黨。",
    "T26n1536_016:0433a27": "若聖弟子以如是相隨念自捨，見為根本、證",
    "T26n1536_016:0433a28": "智相應，廣說如前，是名捨隨念。云何天隨念？",
    "T26n1536_016:0433a29": "答：如世尊說：苾芻當知，有聖弟子以如是相",
    "T26n1536_016:0433b01": "隨念諸天，謂有四大王眾天、有三十三天、有",
    "T26n1536_016:0433b02": "夜摩天、有&#x89A9;史多天、有樂變化天、有他化自",
    "T26n1536_016:0433b03": "在天。若有成就無倒信戒聞捨慧者，從此捨",
    "T26n1536_016:0433b04": "命得生彼天；我亦成就無倒信戒聞捨慧善，",
    "T26n1536_016:0433b05": "云何不得當生彼天？若聖弟子以如是相隨",
    "T26n1536_016:0433b06": "念諸天，見為根本、證智相應，諸念隨念、別念、",
    "T26n1536_016:0433b07": "憶念，念性、隨念性、別念性、不忘性、不忘法性、",
    "T26n1536_016:0433b08": "心明記性，是名天隨念。",
    "T26n1536_016:0433b09": "[0433b09] 六無上法者，云何為六？一、見無上；二、聞無上；",
    "T26n1536_016:0433b10": "三、利無上；四、學無上；五、行無上；六、念無上。云",
    "T26n1536_016:0433b11": "何見無上？答：如世尊說：苾芻當知，如有一類",
    "T26n1536_016:0433b12": "補特伽羅，往觀輪寶、象寶、馬寶、珠寶、女寶、主",
    "T26n1536_016:0433b13": "藏臣寶、主兵臣寶，或復往觀若沙門若婆羅",
    "T26n1536_016:0433b14": "門發起邪見邪見行者，我說彼類雖有所見",
    "T26n1536_016:0433b15": "非無所見，而是下賤本性異生非賢聖見。若",
    "T26n1536_016:0433b16": "有修植清淨信愛，往觀如來或佛弟子，我說",
    "T26n1536_016:0433b17": "彼類為無上見，能自利益、能自安樂、能令自",
    "T26n1536_016:0433b18": "身安隱而住超越災愁滅諸憂苦，疾能證得",
    "T26n1536_016:0433b19": "如理法要。是名見無上。云何聞無上？答：如世",
    "T26n1536_016:0433b20": "尊說：苾芻當知，如有一類補特伽羅，往聽象",
    "T26n1536_016:0433b21": "聲馬聲、車聲步聲、螺聲大小鼓聲、呼叫聲歌舞",
    "T26n1536_016:0433b22": "聲伎樂聲，或復往聽若沙門若婆羅門發起邪",
    "T26n1536_016:0433b23": "見邪見行者所說邪法。我說彼類，雖有所聞",
    "T26n1536_016:0433b24": "非無所聞，而是下賤本性異生非賢聖聞。若",
    "T26n1536_016:0433b25": "有修植清淨信愛，往聽如來或佛弟子所說",
    "T26n1536_016:0433b26": "正法，我說彼類為無上聞，能自利益，廣說乃",
    "T26n1536_016:0433b27": "至疾能證得如理法要。是名聞無上。云何利",
    "T26n1536_016:0433b28": "無上？答：如世尊說：苾芻當知，如有一類補特",
    "T26n1536_016:0433b29": "伽羅，或得妻子、或得珍財、或得諸穀、或行",
    "T26n1536_016:0433c01": "親友，或於沙門若婆羅門發起邪見邪見行",
    "T26n1536_016:0433c02": "者得深信樂。我說彼類，雖名得利非不得利，",
    "T26n1536_016:0433c03": "而是下賤本性異生非賢聖利。若有修植清淨",
    "T26n1536_016:0433c04": "信愛，能於如來及佛弟子得深信樂，我說彼",
    "T26n1536_016:0433c05": "類得無上利，能自利益，廣說乃至疾能證得",
    "T26n1536_016:0433c06": "如理法要。是名利無上。云何學無上？答：如世",
    "T26n1536_016:0433c07": "尊說：苾芻當知，如有一類補特伽羅，或學乘",
    "T26n1536_016:0433c08": "象或學乘馬、或學乘車或學彎弓、或學放箭",
    "T26n1536_016:0433c09": "或學執鉤、或學執索或學執排、或學上乘或",
    "T26n1536_016:0433c10": "學下乘、或學馳走或學跳躑、或學書數或學",
    "T26n1536_016:0433c11": "算印、或學沙門若婆羅門發起邪見邪見行",
    "T26n1536_016:0433c12": "者所說學處。我說彼類，雖有所學非無所學，",
    "T26n1536_016:0433c13": "而是下劣本性異生非賢聖學。若有修植清",
    "T26n1536_016:0433c14": "淨信愛，能學如來及佛弟子所說學處，我說",
    "T26n1536_016:0433c15": "彼類為無上學，能自利益，廣說乃至能疾證",
    "T26n1536_016:0433c16": "得如理法要。是名學無上。云何行無上？答：如",
    "T26n1536_016:0433c17": "世尊說：苾芻當知，如有一類補特伽羅，行調",
    "T26n1536_016:0433c18": "象行或調馬行、或調人行或調牛行、或事火",
    "T26n1536_016:0433c19": "行或事月行或事日行、或事藥行或事珠行、",
    "T26n1536_016:0433c20": "或事星宿宮殿等行、或行沙門若婆羅門發起",
    "T26n1536_016:0433c21": "邪見邪見行者所受持行。我說彼類，雖有所",
    "T26n1536_016:0433c22": "行非無所行，而是下賤本性異生非賢聖行。",
    "T26n1536_016:0433c23": "若有修植清淨信愛，能行如來及佛弟子所",
    "T26n1536_016:0433c24": "行之行，我說彼類為行無上，能自利益，廣說",
    "T26n1536_016:0433c25": "乃至疾能證得如理法要。是名行無上。云何",
    "T26n1536_016:0433c26": "念無上？答：如世尊說：苾芻當知，如有一類補",
    "T26n1536_016:0433c27": "特伽羅，或念妻子、或念財穀、或念親友、或念",
    "T26n1536_016:0433c28": "沙門若婆羅門發起邪見邪見行者及彼邪法。",
    "T26n1536_016:0433c29": "我說彼類，雖有所念非無所念，而是下賤本",
    "T26n1536_016:0434a01": "性異生非賢聖念。若有修植清淨信愛，能念",
    "T26n1536_016:0434a02": "如來及佛弟子，我說彼類為念無上，能自利",
    "T26n1536_016:0434a03": "益、能自安樂、能令自身安隱而住超越災愁",
    "T26n1536_016:0434a04": "滅諸憂苦，疾能證得如理法要。是名念無上。",
    "T26n1536_016:0434a05": "此中世尊說伽他曰：",
    "T26n1536_016:0434a06": "「若得離相應，  安隱無上見，",
    "T26n1536_016:0434a07": " 聞利學行念，  必得趣無憂。」",
    "T26n1536_016:0434a08": "[0434a08] 六觀待者，云何為六？答一、觀待色；二、觀待聲；",
    "T26n1536_016:0434a09": "三、觀待香；四、觀待味；五、觀待觸；六、觀待法。云",
    "T26n1536_016:0434a10": "何觀待色？答：若色有漏有取，於此諸色若過",
    "T26n1536_016:0434a11": "去若未來若現在，或欲或貪或瞋或癡，或隨",
    "T26n1536_016:0434a12": "一一心所，隨煩惱應生時生，是名觀待色。聲、",
    "T26n1536_016:0434a13": "香、味、觸觀待亦爾。云何觀待法？答：若法有漏",
    "T26n1536_016:0434a14": "有取，於此諸法若過去若未來若現在，或欲",
    "T26n1536_016:0434a15": "或貪或瞋或癡，或隨一一心所，隨煩惱應生",
    "T26n1536_016:0434a16": "時生，是名觀待法。",
    "T26n1536_016:0434a17": "[0434a17] 六生類者，云何為六？答：一、有黑生類補特伽",
    "T26n1536_016:0434a18": "羅生起黑法；二、有黑生類補特伽羅生起白",
    "T26n1536_016:0434a19": "法；三、有黑生類補特伽羅生起非黑非白涅",
    "T26n1536_016:0434a20": "槃法；四、有白生類補特伽羅生起白法；五、有",
    "T26n1536_016:0434a21": "白生類補特伽羅生起黑法；六、有白生類補",
    "T26n1536_016:0434a22": "特伽羅生起非黑非白涅槃法。云何黑生類",
    "T26n1536_016:0434a23": "補特伽羅生起黑法？答：如有一類生貧賤家，",
    "T26n1536_016:0434a24": "謂旃荼羅家廣說乃至少飲食家。彼生此家，",
    "T26n1536_016:0434a25": "形容醜陋，人不&#x6199;見、眾共訶毀，多分為他作",
    "T26n1536_016:0434a26": "諸事業，故名為黑。如是黑類，行身惡行、行語",
    "T26n1536_016:0434a27": "惡行、行意惡行，由行三種惡行因緣，身壞命",
    "T26n1536_016:0434a28": "終墮於惡趣，生地獄中受諸劇苦，是名黑生",
    "T26n1536_016:0434a29": "類補特伽羅生起黑法。云何黑生類補特伽羅",
    "T26n1536_016:0434b01": "生起白法？答：如有一類生貧賤家，謂旃荼羅",
    "T26n1536_016:0434b02": "家，廣說乃至少飲食家。彼生此家，形容醜陋，",
    "T26n1536_016:0434b03": "人不&#x6199;見、眾共訶毀，多分為他作諸事業，故",
    "T26n1536_016:0434b04": "名為黑。如是黑類，行身妙行、行語妙行、行意",
    "T26n1536_016:0434b05": "妙行，由行三種妙行因緣，身壞命終生於善",
    "T26n1536_016:0434b06": "趣，天世界中受諸妙樂，是名黑生類補特伽",
    "T26n1536_016:0434b07": "羅生起白法。云何黑生類補特伽羅生起非",
    "T26n1536_016:0434b08": "黑非白涅槃法？答：如有一類生貧賤家，謂旃",
    "T26n1536_016:0434b09": "荼羅家，廣說乃至少飲食家。彼生此家，形容",
    "T26n1536_016:0434b10": "醜陋，人不&#x6199;見、眾共訶毀，多分為他作諸事",
    "T26n1536_016:0434b11": "業，故名為黑。如是黑類，聞有如來為眾宣說",
    "T26n1536_016:0434b12": "如實所證法毘柰耶便往聽受，既聽受已得",
    "T26n1536_016:0434b13": "淨信心。彼成如是淨信心故，作是思惟：「居家",
    "T26n1536_016:0434b14": "迫迮譬如牢獄多諸塵穢，出家寬廣猶若虛",
    "T26n1536_016:0434b15": "空，一切善法因之生長。」又作是念：「耽著居家，",
    "T26n1536_016:0434b16": "彼尚不能恒修世善，況能盡命精勤修學純",
    "T26n1536_016:0434b17": "一圓滿清白梵行。是故我應剃除鬚髮，身被法",
    "T26n1536_016:0434b18": "服正信捨家，出趣非家勤修梵行。」既思念已，",
    "T26n1536_016:0434b19": "便於後時棄捨親財，剃除鬚髮、身被法服，正",
    "T26n1536_016:0434b20": "信捨家出趣非家，受持淨戒精勤守護，別解",
    "T26n1536_016:0434b21": "脫律儀軌則所行無不具足，於微小罪見大怖",
    "T26n1536_016:0434b22": "畏，受學學處常無毀犯。依斯戒蘊漸次勤修，",
    "T26n1536_016:0434b23": "乃至證得第四靜慮，由定心故乃至漏盡，證",
    "T26n1536_016:0434b24": "得無漏心慧解脫，廣說乃至不受後有，是名",
    "T26n1536_016:0434b25": "黑生類補特伽羅生起非黑非白涅槃法。云",
    "T26n1536_016:0434b26": "何白生類補特伽羅生起白法？答：如有一類",
    "T26n1536_016:0434b27": "生富貴家，謂剎帝利大族、或婆羅門大族、或",
    "T26n1536_016:0434b28": "長者大族、或居士大族、或餘隨一富貴家生，",
    "T26n1536_016:0434b29": "多饒財寶倉庫盈溢。彼生此家，形容端正，人",
    "T26n1536_016:0434c01": "皆樂見、眾共稱美，故名為白。如是白類，行身",
    "T26n1536_016:0434c02": "妙行、行語妙行、行意妙行，由行三種妙行因",
    "T26n1536_016:0434c03": "緣，身壞命終生於善趣，天世界中受諸妙樂，",
    "T26n1536_016:0434c04": "是名白生類補特伽羅生起白法。云何白生",
    "T26n1536_016:0434c05": "類補特伽羅生起黑法？答：如有一類生富貴",
    "T26n1536_016:0434c06": "家，謂剎帝利大族、或婆羅門大族、或長者大",
    "T26n1536_016:0434c07": "族、或居士大族、或餘隨一富貴家生，多饒財",
    "T26n1536_016:0434c08": "寶倉庫盈溢。彼生此家，形容端正，人皆樂見、",
    "T26n1536_016:0434c09": "眾共稱美，故名為白。如是白類，行身惡行、行",
    "T26n1536_016:0434c10": "語惡行、行意惡行，由行三種惡行因緣，身壞",
    "T26n1536_016:0434c11": "命終墮於惡趣，生地獄中受諸劇苦，是名白",
    "T26n1536_016:0434c12": "生類補特伽羅生起黑法。云何白生類補特",
    "T26n1536_016:0434c13": "伽羅生起非黑非白涅槃法？答：如有一類生",
    "T26n1536_016:0434c14": "富貴家，謂剎帝利大族、或婆羅門大族、或長",
    "T26n1536_016:0434c15": "者大族、或居士大族、或餘隨一富貴家生，多",
    "T26n1536_016:0434c16": "饒財寶倉庫盈溢，故名為白。如是白類，聞有",
    "T26n1536_016:0434c17": "如來為眾宣說如實所證法毘柰耶便往聽",
    "T26n1536_016:0434c18": "受，既聽受已得淨信心。彼成如是淨信心故，",
    "T26n1536_016:0434c19": "作是思惟：「居家迫迮譬如牢獄多諸塵穢；出",
    "T26n1536_016:0434c20": "家寬廣猶若虛空，一切善法因之生長。」又作是",
    "T26n1536_016:0434c21": "念：「耽著居家，彼尚不能恒修世善，況能盡命",
    "T26n1536_016:0434c22": "精勤修學純一圓滿清白梵行。是故我應剃",
    "T26n1536_016:0434c23": "除鬚髮、身被法服，正信捨家出趣非家，勤修",
    "T26n1536_016:0434c24": "梵行。」既思念已，便於後時棄捨親財，剃除鬚",
    "T26n1536_016:0434c25": "髮身被法服，正信捨家出趣非家，受持淨戒",
    "T26n1536_016:0434c26": "精勤守護，別解脫律儀軌則所行無不具足，",
    "T26n1536_016:0434c27": "於微小罪具大怖畏，受諸學處常無毀犯。依",
    "T26n1536_016:0434c28": "斯戒蘊修根律儀，具念正知斷蓋證得四種",
    "T26n1536_016:0434c29": "靜慮，由斯展轉乃至漏盡，得心解脫及慧解",
    "T26n1536_016:0435a01": "脫，於現法中自證通慧，具足覺知：我生已盡、",
    "T26n1536_016:0435a02": "梵行已立、所作已辦、不受後有，是名白生類",
    "T26n1536_016:0435a03": "補特伽羅生起非黑非白涅槃法。",
    "T26n1536_016:0435a04": "七法品第八之一",
    "T26n1536_016:0435a05": "[0435a05] 時舍利子復告眾言：「具壽當知，佛於七法自",
    "T26n1536_016:0435a06": "善通達，現等覺已，為諸弟子宣說開示。我等",
    "T26n1536_016:0435a07": "今應和合結集，佛滅度後勿有乖諍，當令隨",
    "T26n1536_016:0435a08": "順梵行法律久住，利樂無量有情，哀愍世間",
    "T26n1536_016:0435a09": "諸天人眾，令獲殊勝義利安樂。」[0435a09] 七法云何？嗢",
    "T26n1536_016:0435a10": "&#x62D5;南曰：",
    "T26n1536_016:0435a11": " 支數具財力，  非妙妙各二，",
    "T26n1536_016:0435a12": " 識住與隨眠，  事止諍各七。",
    "T26n1536_016:0435a13": "[0435a13] 有七等覺支、七補特伽羅、七定具、七財七力、",
    "T26n1536_016:0435a14": "七非妙法、七妙法、復有七非妙法、復有七妙",
    "T26n1536_016:0435a15": "法、七識住、七隨眠、七無過失事、七止諍法。",
    "T26n1536_016:0435a16": "[0435a16] 七等覺支者，云何為七？答：一、念等覺支；二、擇",
    "T26n1536_016:0435a17": "法等覺支；三、精進等覺支；四、喜等覺支；五、輕",
    "T26n1536_016:0435a18": "安等覺支；六、定等覺支；七、捨等覺支。云何念",
    "T26n1536_016:0435a19": "等覺支？答：諸聖弟子，於苦思惟苦、於集思惟",
    "T26n1536_016:0435a20": "集、於滅思惟滅、於道思惟道，無漏作意相應",
    "T26n1536_016:0435a21": "諸念隨念，廣說乃至心明記性，是名念等覺",
    "T26n1536_016:0435a22": "支。云何擇法等覺支？答：諸聖弟子，於苦思惟",
    "T26n1536_016:0435a23": "苦、於集思惟集、於滅思惟滅、於道思惟道，無",
    "T26n1536_016:0435a24": "漏作意相應諸簡擇法，廣說乃至毘&#x9262;舍那，",
    "T26n1536_016:0435a25": "是名擇法等覺支。云何精進等覺支？答：諸聖",
    "T26n1536_016:0435a26": "弟子，於苦思惟苦、於集思惟集、於滅思惟滅、",
    "T26n1536_016:0435a27": "於道思惟道，無漏作意相應諸勤精進，廣說",
    "T26n1536_016:0435a28": "乃至勵意不息，是名精進等覺支。云何喜等",
    "T26n1536_016:0435a29": "覺支？答：諸聖弟子，於苦思惟苦、於集思惟集、",
    "T26n1536_016:0435b01": "於滅思惟滅、於道思惟道，無漏作意相應心",
    "T26n1536_016:0435b02": "欣、極欣、數欣、欣性欣類、適意悅意可意、踴躍",
    "T26n1536_016:0435b03": "非不踴躍、悅受適悅、調柔性堪任性、歡悅歡",
    "T26n1536_016:0435b04": "悅性、歡喜歡喜性，是名喜等覺支。云何輕安",
    "T26n1536_016:0435b05": "等覺支？答：諸聖弟子，於苦思惟苦、於集思惟",
    "T26n1536_016:0435b06": "集、於滅思惟滅、於道思惟道，無漏作意相應",
    "T26n1536_016:0435b07": "身輕安心輕安、輕安性輕安類，是名輕安等",
    "T26n1536_016:0435b08": "覺支。云何定等覺支？答：諸聖弟子，於苦思惟",
    "T26n1536_016:0435b09": "苦、於集思惟集、於滅思惟滅、於道思惟道，",
    "T26n1536_016:0435b10": "無漏作意相應心住等住，廣說乃至心一",
    "T26n1536_016:0435b11": "境性，是名定等覺支。云何捨等覺支？答：諸聖",
    "T26n1536_016:0435b12": "弟子，於苦思惟苦、於集思惟集、於滅思惟滅、",
    "T26n1536_016:0435b13": "於道思惟道，無漏作意相應心平等性、心正",
    "T26n1536_016:0435b14": "直性、心無警覺寂靜住性，是名捨等覺支。",
    "T26n1536_016:0435b15": "[0435b15] 七補特伽羅者，云何為七？答：一、隨信行補特",
    "T26n1536_016:0435b16": "伽羅；二、隨法行補特伽羅；三、信勝解補特伽",
    "T26n1536_016:0435b17": "羅；四、見至補特伽羅；五、身證補特伽羅；六、慧",
    "T26n1536_016:0435b18": "解脫補特伽羅；七、俱分解脫補特伽羅。云何",
    "T26n1536_016:0435b19": "隨信行補特伽羅？答：此隨信行補特伽羅，先",
    "T26n1536_016:0435b20": "凡位中稟性多信，多愛多淨多勝解多慈愍，",
    "T26n1536_016:0435b21": "少思惟少稱量少觀察少簡擇少推求。彼由",
    "T26n1536_016:0435b22": "多信多愛多淨多勝解多慈愍故，得遇如來",
    "T26n1536_016:0435b23": "或佛弟子，宣說正法教授教誡。由遇如來或",
    "T26n1536_016:0435b24": "佛弟子宣說正法教授教誡，以無量門分別",
    "T26n1536_016:0435b25": "開示，苦真是苦、集真是集、滅真是滅、道真是",
    "T26n1536_016:0435b26": "道。便作是念：「善哉善哉！所言諦實定不虛妄。",
    "T26n1536_016:0435b27": "苦真是苦、集真是集、滅真是滅、道真是道。我",
    "T26n1536_016:0435b28": "於今者應懃觀察，諸行無常有漏行苦，一切",
    "T26n1536_016:0435b29": "法空無我。」作是念已遂勤觀察，諸行無常有",
    "T26n1536_016:0435c01": "漏行苦，一切法空無我。由勤觀察諸行無常",
    "T26n1536_016:0435c02": "有漏行苦、一切法空無我故，便於後時後分",
    "T26n1536_016:0435c03": "修得世第一法。從此無間生苦法智忍，相應",
    "T26n1536_016:0435c04": "聖道觀欲界行，為無常或苦或空或無我，隨",
    "T26n1536_016:0435c05": "一現前乃至未起道類智現在前，爾時名隨",
    "T26n1536_016:0435c06": "信行。是名隨信行補特伽羅。云何隨法行補",
    "T26n1536_016:0435c07": "特伽羅？答：此隨法行補特伽羅，先凡位中稟",
    "T26n1536_016:0435c08": "性多思惟多稱量多觀察多簡擇多推求，少",
    "T26n1536_016:0435c09": "信少愛少淨少勝解少慈愍。彼由多思惟多",
    "T26n1536_016:0435c10": "稱量多觀察多簡擇多推求故，得遇如來或",
    "T26n1536_016:0435c11": "佛弟子，宣說正法教授教誡。由遇如來或佛",
    "T26n1536_016:0435c12": "弟子宣說正法教授教誡，以無量門分別開",
    "T26n1536_016:0435c13": "示，苦真是苦、集真是集、滅真是滅、道真是道。",
    "T26n1536_016:0435c14": "便作是念：「善哉善哉！所言諦實定不虛妄。苦",
    "T26n1536_016:0435c15": "真是苦、集真是集、滅真是滅、道真是道。我於",
    "T26n1536_016:0435c16": "今者應自審知、應自審見、應自審察，諸行無",
    "T26n1536_016:0435c17": "常有漏行苦、一切法空無我。」作是念已便自",
    "T26n1536_016:0435c18": "審察，諸行無常有漏行苦、一切法空無我。由",
    "T26n1536_016:0435c19": "自審察諸行無常有漏行苦、一切法空無我故，",
    "T26n1536_016:0435c20": "便於後時後分修得世第一法。從此無間生",
    "T26n1536_016:0435c21": "苦法智忍，相應聖道觀欲界行，為無常或苦",
    "T26n1536_016:0435c22": "或空或無我，隨一現前乃至未起道類智現",
    "T26n1536_016:0435c23": "在前，爾時名隨法行。是名隨法行補特伽羅。",
    "T26n1536_016:0435c24": "云何信勝解補特伽羅？答：即隨信行補特伽",
    "T26n1536_016:0435c25": "羅，得道類智故，捨隨信行性入信勝解數，是",
    "T26n1536_016:0435c26": "名信勝解補特伽羅。云何見至補特伽羅？答",
    "T26n1536_016:0435c27": "即隨法行補特伽羅，得道類智故，捨隨法行",
    "T26n1536_016:0435c28": "性入見至數，是名見至補特伽羅。云何身證",
    "T26n1536_016:0435c29": "補特伽羅？答：若補特伽羅，雖於八解脫身已",
    "T26n1536_016:0436a01": "證具足住，而未以慧永慧諸漏，是名身證補",
    "T26n1536_016:0436a02": "特伽羅。云何慧解脫補特伽羅？答：若補特",
    "T26n1536_016:0436a03": "伽羅，雖於八解脫身未證具足住，而已以慧",
    "T26n1536_016:0436a04": "永盡諸漏，是名慧解脫補特伽羅。云何俱分",
    "T26n1536_016:0436a05": "解脫補特伽羅？答：若補特伽羅，於八解脫身",
    "T26n1536_016:0436a06": "已證具足住，而復以慧永盡諸漏，是名俱解",
    "T26n1536_016:0436a07": "脫分補特伽羅。問何故名俱分解脫補特伽",
    "T26n1536_016:0436a08": "羅？答：有二分障，一、煩惱分障；二、解脫分障，是",
    "T26n1536_016:0436a09": "名俱分。此補特伽羅於彼二分障，心俱解脫、",
    "T26n1536_016:0436a10": "極解脫、永解脫，是名俱分解脫補特伽羅。[0436a10] 七",
    "T26n1536_016:0436a11": "定具者，云何為七，答：一、正見；二、正思惟；三、正",
    "T26n1536_016:0436a12": "語；四、正業；五、正命；六、正勤；七、正念。如是七",
    "T26n1536_016:0436a13": "種即七道支，應如彼相一一別說，是名定具。",
    "T26n1536_016:0436a14": "問何故名定具？答：定謂正定，由七道支資助",
    "T26n1536_016:0436a15": "圍繞，令彼增盛具大勢力，自在運轉究竟圓",
    "T26n1536_016:0436a16": "滿，故名定具。",
    "T26n1536_016:0436a17": "[0436a17] 七財者，云何為七？一者信財；二者戒財；三者",
    "T26n1536_016:0436a18": "慚財；四者愧財；五者聞財；六者捨財；七者慧",
    "T26n1536_016:0436a19": "財。云何信財？答：如世尊說：苾芻當知，有聖弟",
    "T26n1536_016:0436a20": "子，於如來所修植淨信根生安住，不為沙門",
    "T26n1536_016:0436a21": "或婆羅門或天魔梵或餘世間如法引奪，是",
    "T26n1536_016:0436a22": "名信財。云何戒財？答：如世尊說：苾芻當知，",
    "T26n1536_016:0436a23": "有聖弟子，離斷在命、離不與取、離欲邪行、",
    "T26n1536_016:0436a24": "離虛誑語、離飲諸酒，是名戒財。云何慚財？答：",
    "T26n1536_016:0436a25": "如世尊說：有具慚者，於可慚羞惡不善法，有",
    "T26n1536_016:0436a26": "諸雜染能感後有、有極熾然苦異熟果、能引",
    "T26n1536_016:0436a27": "後世生老死法，深起慚羞，是名慚財。云何愧",
    "T26n1536_016:0436a28": "財？答：如世尊說：有住愧者，於可愧恥惡不善",
    "T26n1536_016:0436a29": "法，有諸雜染能感後有、有極熾然苦異熟果、",
    "T26n1536_016:0436b01": "能引後世生老死法，深生愧恥，是名愧財。云",
    "T26n1536_016:0436b02": "何聞財？答：如世尊說：苾芻當知，有聖弟子，多",
    "T26n1536_016:0436b03": "聞聞持其聞積集，謂佛所說無上法要，初中",
    "T26n1536_016:0436b04": "後善文義巧妙，純一圓滿清白梵行。彼於如",
    "T26n1536_016:0436b05": "是無上法要，具足多聞能持語義，極善通利",
    "T26n1536_016:0436b06": "心無散亂見善通達，是名聞財。云何捨財？答：",
    "T26n1536_016:0436b07": "如世尊說：苾芻當知，有聖弟子，於為慳垢",
    "T26n1536_016:0436b08": "所纏眾中能離慳垢，雖住居家而心無著，能",
    "T26n1536_016:0436b09": "行惠捨能舒手施，常樂棄捨好設祠祀，惠捨",
    "T26n1536_016:0436b10": "具足，於行施時平等分布，是名捨財。云何慧",
    "T26n1536_016:0436b11": "財？答：如世尊說：苾芻當知，有聖弟子，能如實",
    "T26n1536_016:0436b12": "知，此是苦聖諦、此是苦集聖諦、此是苦滅聖",
    "T26n1536_016:0436b13": "諦、此是趣苦滅道聖諦，是名慧財。此中世尊",
    "T26n1536_016:0436b14": "說伽他曰：",
    "T26n1536_016:0436b15": "「男子或女人，  具信戒慚愧，",
    "T26n1536_016:0436b16": " 聞捨慧財者，  真富貴應知。",
    "T26n1536_016:0436b17": " 我說彼大士，  不虛度一生，",
    "T26n1536_016:0436b18": " 常生天人中，  受富貴妙樂。」",
    "T26n1536_016:0436b19": "[0436b19] 七力者，云何為七？答：一、信力；二、精進力；三、慚",
    "T26n1536_016:0436b20": "力；四、愧力；五、念力；六、定力；七、慧力。云何信",
    "T26n1536_016:0436b21": "力？答：如世尊告諸苾芻言：有聖弟子，於如來",
    "T26n1536_016:0436b22": "所修植淨信，乃至廣說，是名信力。云何精進",
    "T26n1536_016:0436b23": "力？答：如世尊說：為令已生惡不善法斷故起",
    "T26n1536_016:0436b24": "欲，乃至廣說四種正勝，是名精進力。云何慚",
    "T26n1536_016:0436b25": "力？答：如世尊說：有具慚者：於可慚羞惡不善",
    "T26n1536_016:0436b26": "法：乃至廣說：是名慚力。云何愧力？答：如世尊",
    "T26n1536_016:0436b27": "說：有住愧者，於可愧恥惡不善法，乃至廣說，",
    "T26n1536_016:0436b28": "是名愧力。云何念力？答：如世尊說，於此內身",
    "T26n1536_016:0436b29": "住循身觀，乃至廣說四種念住，是名念力。云",
    "T26n1536_016:0436c01": "何定力？答：如世尊說：離欲惡不善法，有尋有",
    "T26n1536_016:0436c02": "伺離生喜樂初靜慮具足住，廣說乃至第四",
    "T26n1536_016:0436c03": "靜慮具足住，是名定力。云何慧力？答：如世尊",
    "T26n1536_016:0436c04": "告諸苾芻言：有聖弟子，能如實知此是苦聖",
    "T26n1536_016:0436c05": "諦，乃至廣說，是名慧力。此中世尊說伽他",
    "T26n1536_016:0436c06": "曰：",
    "T26n1536_016:0436c07": "「若有諸苾芻，  具信勤慚愧，",
    "T26n1536_016:0436c08": " 及念定慧力，  速得盡眾苦。」"
}