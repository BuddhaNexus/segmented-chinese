{
    "T07n0220_430:0160b18": "大般若波羅蜜多經卷第四百三",
    "T07n0220_430:0160b19": "十",
    "T07n0220_430:0160b21": "三藏法師玄奘奉　詔譯",
    "T07n0220_430:0160b22": "第二分天來品第三十四之二",
    "T07n0220_430:0160b23": "爾時，天帝釋白佛言：「世尊！是善男子、善女人",
    "T07n0220_430:0160b24": "等，云何覺知於此三千大千世界及餘十方",
    "T07n0220_430:0160b25": "無邊世界，所有四大王眾天乃至色究竟天，",
    "T07n0220_430:0160b26": "并餘無量有大威德諸龍、藥叉、健達縛、阿素洛、",
    "T07n0220_430:0160b27": "揭路茶、緊捺洛、莫呼洛伽、人非人等來至其",
    "T07n0220_430:0160b28": "所，觀禮、讀誦彼所書寫甚深般若波羅蜜多，",
    "T07n0220_430:0160b29": "供養恭敬、尊重讚歎，合掌右繞、歡喜護念？」爾",
    "T07n0220_430:0160c01": "時，佛告天帝釋言：「憍尸迦！是善男子、善女",
    "T07n0220_430:0160c02": "人等，若見如是甚深般若波羅蜜多所在之",
    "T07n0220_430:0160c03": "處有妙光明，或聞其所異香芬馥若天樂音，",
    "T07n0220_430:0160c04": "當知爾時有大神力威德熾盛諸天、龍等來",
    "T07n0220_430:0160c05": "至其所，觀禮、讀誦彼所書寫甚深般若波羅蜜",
    "T07n0220_430:0160c06": "多，供養恭敬、尊重讚歎，合掌右繞、歡喜護",
    "T07n0220_430:0160c07": "念。「復次，憍尸迦！是善男子、善女人等修純",
    "T07n0220_430:0160c08": "淨行嚴飾其處，至心供養如是般若波羅蜜",
    "T07n0220_430:0160c09": "多甚深經典，當知爾時有大神力威德熾盛",
    "T07n0220_430:0160c10": "諸天、龍等來至其所，觀禮、讀誦彼所書寫甚",
    "T07n0220_430:0160c11": "深般若波羅蜜多，供養恭敬、尊重讚歎，合掌",
    "T07n0220_430:0160c12": "右繞、歡喜護念。憍尸迦！隨有如是具大神力",
    "T07n0220_430:0160c13": "威德熾盛諸天、龍等來至其處，此中所有邪",
    "T07n0220_430:0160c14": "神、惡鬼驚怖退散無敢住者。由此因緣，是",
    "T07n0220_430:0160c15": "善男子、善女人等心便廣大起淨勝解，所修",
    "T07n0220_430:0160c16": "善業倍復增長，諸有所為皆無障礙。以是故，",
    "T07n0220_430:0160c17": "憍尸迦！若此般若波羅蜜多甚深經典隨所",
    "T07n0220_430:0160c18": "在處，應當周匝除去穢物，掃拭、塗治、香水散",
    "T07n0220_430:0160c19": "灑，敷設寶座而安措之，燒香、散花、張施幰",
    "T07n0220_430:0160c20": "蓋，寶幢、幡鐸間飾其中，諸妙、珍奇、衣服、瓔珞、",
    "T07n0220_430:0160c21": "金銀、寶器、伎樂、燈明，種種雜綵莊嚴其處。若",
    "T07n0220_430:0160c22": "能如是供養般若波羅蜜多，便有無量具大",
    "T07n0220_430:0160c23": "神力威德熾盛諸天、龍等來至其所，觀禮讀",
    "T07n0220_430:0160c24": "誦彼所書寫甚深般若波羅蜜多，供養恭敬、",
    "T07n0220_430:0160c25": "尊重讚歎，合掌右繞、歡喜護念。「復次，憍尸迦！",
    "T07n0220_430:0160c26": "是善男子、善女人等，若能如是供養恭敬、尊",
    "T07n0220_430:0160c27": "重讚歎甚深般若波羅蜜多，決定當得身心",
    "T07n0220_430:0160c28": "無倦、身樂心樂、身輕心輕、身調柔心調柔、身",
    "T07n0220_430:0160c29": "安隱心安隱，繫想般若波羅蜜多，夜寢息時，",
    "T07n0220_430:0161a01": "無諸惡夢唯得善夢，謂見如來、應、正等覺身",
    "T07n0220_430:0161a02": "真金色，具三十二大丈夫相，八十隨好圓滿",
    "T07n0220_430:0161a03": "莊嚴，放大光明普照一切，聲聞、菩薩前後圍",
    "T07n0220_430:0161a04": "繞，身處眾中。聞佛為說布施、淨戒、安忍、精進、",
    "T07n0220_430:0161a05": "靜慮、般若波羅蜜多相應之法，復聞為說內",
    "T07n0220_430:0161a06": "空乃至無性自性空、四念住廣說乃至十八佛",
    "T07n0220_430:0161a07": "不共法相應之法；復聞分別布施、淨戒、安忍、",
    "T07n0220_430:0161a08": "精進、靜慮、般若波羅蜜多相應之義，復聞分",
    "T07n0220_430:0161a09": "別內空乃至無性自性空、四念住廣說乃至十",
    "T07n0220_430:0161a10": "八佛不共法相應之義。又於夢中見菩提樹，",
    "T07n0220_430:0161a11": "其量高廣眾寶莊嚴，有大菩薩趣菩提樹，結",
    "T07n0220_430:0161a12": "跏趺坐降伏魔怨，證得無上正等菩提，轉妙",
    "T07n0220_430:0161a13": "法輪度無量眾。復見無量百千俱胝那庾多",
    "T07n0220_430:0161a14": "菩薩摩訶薩，論議決擇種種法義，謂應如是",
    "T07n0220_430:0161a15": "成熟有情、嚴淨佛土，修菩薩行、降伏魔軍，永",
    "T07n0220_430:0161a16": "斷障習、趣證無上正等菩提。又復夢見十方",
    "T07n0220_430:0161a17": "無量百千俱胝那庾多佛，亦聞其聲，謂某世",
    "T07n0220_430:0161a18": "界某名如來、應、正等覺，若干百千俱胝那庾",
    "T07n0220_430:0161a19": "多菩薩摩訶薩，若干百千俱胝那庾多聲聞",
    "T07n0220_430:0161a20": "弟子，恭敬圍繞而為說法。又復夢見十方無",
    "T07n0220_430:0161a21": "量百千俱胝那庾多佛入般涅槃，彼一一佛",
    "T07n0220_430:0161a22": "般涅槃後，各有施主為供養佛設利羅故，以",
    "T07n0220_430:0161a23": "妙七寶各起無量百千俱胝那庾多數諸窣堵",
    "T07n0220_430:0161a24": "波，復於一一窣堵波所，各以無量上妙華鬘、",
    "T07n0220_430:0161a25": "塗散等香、衣服、瓔珞、寶幢、幡蓋、諸妙、珍奇、伎樂、",
    "T07n0220_430:0161a26": "燈明，經無量劫供養恭敬、尊重讚歎。「憍尸迦！",
    "T07n0220_430:0161a27": "是善男子、善女人等見如是類諸善夢相，若",
    "T07n0220_430:0161a28": "睡若覺身心安樂，諸天神等益其精氣，令彼",
    "T07n0220_430:0161a29": "自覺身體輕便。由是因緣，不多貪染飲食、醫",
    "T07n0220_430:0161b01": "藥、衣服、臥具，於四供養其心輕微，如瑜伽師",
    "T07n0220_430:0161b02": "入勝妙定，由彼定力滋潤身心，從定出已雖",
    "T07n0220_430:0161b03": "遇美饍而心輕微，此亦如是。何以故？憍尸",
    "T07n0220_430:0161b04": "迦！是善男子、善女人等，由此三千大千世界",
    "T07n0220_430:0161b05": "及餘十方無邊世界，一切如來應正等覺、聲聞、",
    "T07n0220_430:0161b06": "菩薩、天、龍、藥叉、健達縛、阿素洛、揭路茶、緊捺洛、",
    "T07n0220_430:0161b07": "莫呼洛伽、人非人等，具大神力勝威德者慈",
    "T07n0220_430:0161b08": "悲護念，以妙精氣冥注身心，令其志勇體",
    "T07n0220_430:0161b09": "充盛故。「憍尸迦！若善男子、善女人等，欲得",
    "T07n0220_430:0161b10": "如是所有現在功德勝利，應發一切智智心，",
    "T07n0220_430:0161b11": "以無所得為方便，於此般若波羅蜜多甚深",
    "T07n0220_430:0161b12": "經典，至心聽聞、受持、讀誦、精勤修學、如理思",
    "T07n0220_430:0161b13": "惟、書寫、解說、廣令流布。「憍尸迦！若善男子、善",
    "T07n0220_430:0161b14": "女人等，雖於般若波羅蜜多甚深經典，不能",
    "T07n0220_430:0161b15": "聽聞、受持、讀誦、精勤修學、如理思惟，廣為有情",
    "T07n0220_430:0161b16": "宣說流布，而但書寫眾寶嚴飾，復以種種上",
    "T07n0220_430:0161b17": "妙華鬘、塗散等香、衣服、瓔珞、寶幢、幡蓋、諸妙、珍",
    "T07n0220_430:0161b18": "奇、伎樂、燈明，供養恭敬、尊重讚歎，亦得如",
    "T07n0220_430:0161b19": "前所說種種功德勝利。何以故？憍尸迦！是",
    "T07n0220_430:0161b20": "善男子、善女人等能廣利樂無量無邊諸有",
    "T07n0220_430:0161b21": "情故。「復次，憍尸迦！若善男子、善女人等以應",
    "T07n0220_430:0161b22": "一切智智心，用無所得為方便，於此般若波",
    "T07n0220_430:0161b23": "羅蜜多甚深經典，至心聽聞、受持、讀誦、精勤",
    "T07n0220_430:0161b24": "修學、如理思惟，廣為有情宣說流布，或復書",
    "T07n0220_430:0161b25": "寫眾寶嚴飾，復以種種上妙華鬘乃至燈明",
    "T07n0220_430:0161b26": "而為供養，所獲福聚無量無邊。勝餘有情盡",
    "T07n0220_430:0161b27": "其形壽，以無量種上妙飲食、衣服、臥具、醫藥、資",
    "T07n0220_430:0161b28": "緣，供養恭敬、尊重讚歎十方世界一切如來、應、",
    "T07n0220_430:0161b29": "正等覺及弟子眾；亦勝十方佛及弟子般涅",
    "T07n0220_430:0161c01": "槃後，有為供養設利羅故，以妙七寶起窣堵",
    "T07n0220_430:0161c02": "波高廣嚴麗，復以無量天妙花鬘乃至燈明，",
    "T07n0220_430:0161c03": "盡其形壽供養恭敬、尊重讚歎。何以故？憍尸",
    "T07n0220_430:0161c04": "迦！十方諸佛及弟子眾，皆因如是甚深般若",
    "T07n0220_430:0161c05": "波羅蜜多而出生故。」",
    "T07n0220_430:0161c06": "第二分設利羅品第三十五",
    "T07n0220_430:0161c07": "「復次，憍尸迦！假使充滿此贍部洲佛設利羅",
    "T07n0220_430:0161c08": "以為一分，書寫如是甚深般若波羅蜜多復",
    "T07n0220_430:0161c09": "為一分，此二分中汝取何者？」天帝釋言：「世",
    "T07n0220_430:0161c10": "尊！於此二分我意寧取甚深般若波羅蜜多。",
    "T07n0220_430:0161c11": "所以者何？我於諸佛設利羅所非不信受，非",
    "T07n0220_430:0161c12": "不欣樂供養恭敬、尊重讚歎，然諸佛身及設",
    "T07n0220_430:0161c13": "利羅，皆因如是甚深般若波羅蜜多而出生",
    "T07n0220_430:0161c14": "故，皆由如是甚深般若波羅蜜多功德勢力",
    "T07n0220_430:0161c15": "所熏修故，乃為一切世間天、人、阿素洛等，",
    "T07n0220_430:0161c16": "以無量種上妙花鬘乃至燈明，供養恭敬、尊",
    "T07n0220_430:0161c17": "重讚歎。」時，舍利子語帝釋言：「憍尸迦！甚深",
    "T07n0220_430:0161c18": "般若波羅蜜多無色、無見、無對、一相，所謂無",
    "T07n0220_430:0161c19": "相，無相之法既不可取，汝云何取？何以故？",
    "T07n0220_430:0161c20": "憍尸迦！甚深般若波羅蜜多無取無捨、無增",
    "T07n0220_430:0161c21": "無減、無聚無散、無益無損、無染無淨，不與諸",
    "T07n0220_430:0161c22": "佛法，不與獨覺法，不與阿羅漢法，不與學",
    "T07n0220_430:0161c23": "法，不棄異生法，不與無為界，不棄有為",
    "T07n0220_430:0161c24": "界，不與內空乃至無性自性空，不與四念",
    "T07n0220_430:0161c25": "住廣說乃至一切相智，不棄雜染法。」時，天",
    "T07n0220_430:0161c26": "帝釋便報具壽舍利子言：「如是！如是！誠如",
    "T07n0220_430:0161c27": "所說。大德！若如實知甚深般若波羅蜜多無",
    "T07n0220_430:0161c28": "取無捨，乃至不與一切相智，不捨雜染，是為",
    "T07n0220_430:0161c29": "真取甚深般若波羅蜜多，亦真修行甚深般",
    "T07n0220_430:0162a01": "若波羅蜜多。然此般若波羅蜜多不隨二行，",
    "T07n0220_430:0162a02": "無二相故，如是靜慮乃至布施波羅蜜多亦",
    "T07n0220_430:0162a03": "不隨二行，無二相故。」爾時，佛讚天帝釋言：「善",
    "T07n0220_430:0162a04": "哉！善哉！如汝所說。甚深般若乃至布施波羅",
    "T07n0220_430:0162a05": "蜜多皆不隨二行。何以故？憍尸迦！如是六",
    "T07n0220_430:0162a06": "種波羅蜜多皆無二相故。憍尸迦！諸有欲令",
    "T07n0220_430:0162a07": "甚深般若乃至布施波羅蜜多有二相者，則",
    "T07n0220_430:0162a08": "為欲令法界、真如、法性、實際、不思議界亦有二",
    "T07n0220_430:0162a09": "相。何以故？憍尸迦！甚深般若乃至布施波",
    "T07n0220_430:0162a10": "羅蜜多，皆與法界乃至不思議界無二無二",
    "T07n0220_430:0162a11": "處故。」時，天帝釋復白佛言：「世尊！甚深般若",
    "T07n0220_430:0162a12": "波羅蜜多，世間天、人、阿素洛等，皆應至誠禮",
    "T07n0220_430:0162a13": "拜右繞，供養恭敬、尊重讚歎。所以者何？一切",
    "T07n0220_430:0162a14": "菩薩摩訶薩眾皆依般若波羅蜜多，精勤修",
    "T07n0220_430:0162a15": "學證得無上正等菩提。「世尊！如我坐在三十",
    "T07n0220_430:0162a16": "三天善法殿中天帝座上，為諸天眾宣說正法",
    "T07n0220_430:0162a17": "時，有無量諸天子等來至我所，供養恭敬、尊",
    "T07n0220_430:0162a18": "重讚歎，右繞禮拜合掌而去。我若不在彼法",
    "T07n0220_430:0162a19": "座時，諸天子等亦來其處，雖不見我，如我在",
    "T07n0220_430:0162a20": "時恭敬供養，咸言：『此處是天帝釋為諸天等",
    "T07n0220_430:0162a21": "說法之座，我等皆應如天主在，供養右繞禮",
    "T07n0220_430:0162a22": "拜而去。』「世尊！如是般若波羅蜜多，若有書",
    "T07n0220_430:0162a23": "寫、受持、讀誦，廣為有情宣說流布，當知是處",
    "T07n0220_430:0162a24": "恒有此土并餘十方無邊世界無量無數天、龍、",
    "T07n0220_430:0162a25": "藥叉、健達縛、阿素洛、揭路茶緊捺洛、莫呼洛伽、",
    "T07n0220_430:0162a26": "人非人等皆來集會，設無說者，敬重法故，",
    "T07n0220_430:0162a27": "亦於是處供養恭敬、尊重讚歎，禮拜而去。何",
    "T07n0220_430:0162a28": "以故？一切如來應正等覺及諸菩薩摩訶薩",
    "T07n0220_430:0162a29": "眾、獨覺、聲聞、一切有情所有樂具，皆依般若",
    "T07n0220_430:0162b01": "波羅蜜多而得有故，佛設利羅亦由般若波",
    "T07n0220_430:0162b02": "羅蜜多功德熏修受供養故。「世尊！甚深般",
    "T07n0220_430:0162b03": "若波羅蜜多，與諸菩薩摩訶薩行及所證",
    "T07n0220_430:0162b04": "得一切相智，為因、為緣，為所依止，為能引發。",
    "T07n0220_430:0162b05": "是故我說：假使充滿此贍部洲佛設利羅以",
    "T07n0220_430:0162b06": "為一分，書寫如是甚深般若波羅蜜多復為",
    "T07n0220_430:0162b07": "一分，此二分中我意寧取如是般若波羅蜜",
    "T07n0220_430:0162b08": "多。「世尊！我若於此甚深般若波羅蜜多，受",
    "T07n0220_430:0162b09": "持、讀誦，正憶念時，心契法故，都不見有諸怖",
    "T07n0220_430:0162b10": "畏相。何以故？世尊！甚深般若波羅蜜多無",
    "T07n0220_430:0162b11": "相無狀無言無說，由此般若波羅蜜多無相",
    "T07n0220_430:0162b12": "無狀無言無說，靜慮、精進、安忍、淨戒、布施波",
    "T07n0220_430:0162b13": "羅蜜多，廣說乃至一切相智，亦無相無狀無言",
    "T07n0220_430:0162b14": "無說。世尊！若此般若波羅蜜多有相狀言說，",
    "T07n0220_430:0162b15": "非無相狀言說者，不應如來、應、正等覺達一",
    "T07n0220_430:0162b16": "切法無相無狀無言無說，證得無上正等",
    "T07n0220_430:0162b17": "菩提，為諸弟子說一切法無相無狀無言無",
    "T07n0220_430:0162b18": "說。世尊！由此般若波羅蜜多無相狀言說，",
    "T07n0220_430:0162b19": "非有相狀言說，是故如來、應、正等覺達一切",
    "T07n0220_430:0162b20": "法無相無狀無言無說，證得無上正等菩提，",
    "T07n0220_430:0162b21": "為諸弟子說一切法無相無狀無言無說。世",
    "T07n0220_430:0162b22": "尊！是故般若波羅蜜多，堪受天、人、阿素洛等，",
    "T07n0220_430:0162b23": "以無量種上妙花鬘乃至燈明，供養恭敬、尊重",
    "T07n0220_430:0162b24": "讚歎。「世尊！若有於此甚深般若波羅蜜多，",
    "T07n0220_430:0162b25": "至心聽聞、受持、讀誦、精勤修學、如理思惟，廣為",
    "T07n0220_430:0162b26": "有情宣說流布，或復書寫眾寶嚴飾，供養",
    "T07n0220_430:0162b27": "恭敬、尊重讚歎，決定不復墮於地獄、傍生、鬼",
    "T07n0220_430:0162b28": "界、邊鄙、達絮、蔑戾車中，不墮聲聞及獨覺地，",
    "T07n0220_430:0162b29": "必趣無上正等菩提，常見諸佛恒聞正法，",
    "T07n0220_430:0162c01": "不離善友，嚴淨佛土、成熟有情，從一佛國至",
    "T07n0220_430:0162c02": "一佛國供養恭敬、尊重讚歎諸佛世尊及諸",
    "T07n0220_430:0162c03": "菩薩摩訶薩眾。「復次，世尊！假使充滿於此",
    "T07n0220_430:0162c04": "三千大千世界佛設利羅以為一分，書寫如",
    "T07n0220_430:0162c05": "是甚深般若波羅蜜多復為一分，此二分中",
    "T07n0220_430:0162c06": "我意寧取甚深般若波羅蜜多。何以故？世尊！",
    "T07n0220_430:0162c07": "一切如來、應、正等覺及三千界佛設利羅，皆",
    "T07n0220_430:0162c08": "從般若波羅蜜多而出生故；又三千界佛設",
    "T07n0220_430:0162c09": "利羅，皆由般若波羅蜜多功德勢力所熏修",
    "T07n0220_430:0162c10": "故，得諸天、人、阿素洛等供養恭敬、尊重讚歎。",
    "T07n0220_430:0162c11": "由此因緣，諸善男子、善女人等，供養恭敬、尊",
    "T07n0220_430:0162c12": "重讚歎佛設利羅，決定不墮三惡趣中，常",
    "T07n0220_430:0162c13": "生天、人受諸富樂，隨心所願乘三乘法而趣",
    "T07n0220_430:0162c14": "涅槃。「世尊！若見如來、應、正等覺，若見所寫",
    "T07n0220_430:0162c15": "甚深般若波羅蜜多，此二功德平等無異。",
    "T07n0220_430:0162c16": "何以故？甚深般若波羅蜜多，與諸如來、應、正",
    "T07n0220_430:0162c17": "等覺，平等無二無二處故。「世尊！若有如來、",
    "T07n0220_430:0162c18": "應、正等覺住三示導，為諸有情宣說正法，所",
    "T07n0220_430:0162c19": "謂契經乃至論議，若善男子、善女人等於此",
    "T07n0220_430:0162c20": "般若波羅蜜多，受持、讀誦、廣為他說，此二功",
    "T07n0220_430:0162c21": "德平等無異。何以故？若彼如來、應、正等覺，",
    "T07n0220_430:0162c22": "若三示導，若所宣說十二分教，皆依般若波",
    "T07n0220_430:0162c23": "羅蜜多而出生故。「世尊！若十方界如殑伽沙",
    "T07n0220_430:0162c24": "一切如來、應、正等覺住三示導，為諸有情宣",
    "T07n0220_430:0162c25": "說正法，所謂契經乃至論議，若善男子、善女",
    "T07n0220_430:0162c26": "人等於此般若波羅蜜多，受持、讀誦、廣為他",
    "T07n0220_430:0162c27": "說，此二功德平等無異。何以故？若十方界",
    "T07n0220_430:0162c28": "如殑伽沙一切如來、應、正等覺，若三示導，",
    "T07n0220_430:0162c29": "若所宣說十二分教，皆依般若波羅蜜多而",
    "T07n0220_430:0163a01": "出生故。「世尊！若善男子、善女人等，以無",
    "T07n0220_430:0163a02": "量種上妙花鬘乃至燈明，供養恭敬、尊重讚",
    "T07n0220_430:0163a03": "歎十方世界如殑伽沙一切如來、應、正等覺；",
    "T07n0220_430:0163a04": "有善男子、善女人等書寫般若波羅蜜多，亦",
    "T07n0220_430:0163a05": "以無量上妙供具，供養恭敬、尊重讚歎，此",
    "T07n0220_430:0163a06": "二功德平等無異。何以故？彼諸如來、應、正",
    "T07n0220_430:0163a07": "等覺皆依般若波羅蜜多而出生故。「世尊！",
    "T07n0220_430:0163a08": "若善男子、善女人等於此般若波羅蜜多，至",
    "T07n0220_430:0163a09": "心聽聞、受持、讀誦、精勤修學、如理思惟，廣為",
    "T07n0220_430:0163a10": "有情宣說流布，彼當來世不墮地獄、傍生、",
    "T07n0220_430:0163a11": "鬼界，不墮聲聞及獨覺地。何以故？是善男",
    "T07n0220_430:0163a12": "子、善女人等決定當住不退轉地，遠離一",
    "T07n0220_430:0163a13": "切災橫疾疫苦惱事故。「世尊！若善男子、善女",
    "T07n0220_430:0163a14": "人等於此般若波羅蜜多，至心聽聞、受持、",
    "T07n0220_430:0163a15": "讀誦、精勤修學、如理思惟、書寫、解說、廣令流",
    "T07n0220_430:0163a16": "布，以無量種上妙供具，供養恭敬、尊重讚歎，",
    "T07n0220_430:0163a17": "彼定永絕一切怖畏。如負債人怖畏債主，即",
    "T07n0220_430:0163a18": "便親近奉事國王，依王勢力得免怖畏。世尊！",
    "T07n0220_430:0163a19": "王喻般若波羅蜜多，彼負債人喻善男子、善",
    "T07n0220_430:0163a20": "女人等，依恃般若波羅蜜多得離怖畏。「世尊！",
    "T07n0220_430:0163a21": "譬如有人依附王故，王攝受故，為諸世人供",
    "T07n0220_430:0163a22": "養恭敬、尊重讚歎；佛設利羅亦復如是，由此",
    "T07n0220_430:0163a23": "般若波羅蜜多所熏修故，為諸天、人、阿素洛",
    "T07n0220_430:0163a24": "等供養恭敬、尊重讚歎。世尊！王喻般若波羅",
    "T07n0220_430:0163a25": "蜜多，佛設利羅喻依王者。「世尊！諸佛所得",
    "T07n0220_430:0163a26": "一切相智，亦依般若波羅蜜多而得成就，是",
    "T07n0220_430:0163a27": "故我說假使充滿此三千界佛設利羅以為一",
    "T07n0220_430:0163a28": "分，書寫如是甚深般若波羅蜜多復為一分，",
    "T07n0220_430:0163a29": "此二分中我意寧取甚深般若波羅蜜多。何",
    "T07n0220_430:0163a30": "以故？世尊！佛設利羅堅踰金剛具種種色，",
    "T07n0220_430:0163b01": "及三十二大丈夫相、八十隨好所莊嚴身，如",
    "T07n0220_430:0163b02": "來十力、四無所畏、四無礙解、大慈、大悲、大喜、大",
    "T07n0220_430:0163b03": "捨、十八佛不共法，乃至如來一切相智，皆由",
    "T07n0220_430:0163b04": "般若波羅蜜多而成辦故。世尊！由此般若波",
    "T07n0220_430:0163b05": "羅蜜多威神力故，布施等五亦得名為波羅",
    "T07n0220_430:0163b06": "蜜多。何以故？世尊！若無般若波羅蜜多，施",
    "T07n0220_430:0163b07": "等不能到彼岸故。",
    "T07n0220_430:0163b08": "「復次，世尊！若此三千大千世界或餘世界，所",
    "T07n0220_430:0163b09": "有王都、城邑、聚落，其中若有受持、讀誦、書寫、",
    "T07n0220_430:0163b10": "解說、供養恭敬、尊重讚歎如是般若波羅蜜",
    "T07n0220_430:0163b11": "多，是處有情不為一切人非人等之所惱害，",
    "T07n0220_430:0163b12": "唯除決定惡業應受，此中有情漸次修學三",
    "T07n0220_430:0163b13": "乘正行，隨其所願乃至速證三乘涅槃。世尊！",
    "T07n0220_430:0163b14": "如是般若波羅蜜多於此三千大千世界作",
    "T07n0220_430:0163b15": "大饒益。「世尊！如是般若波羅蜜多具大神力，",
    "T07n0220_430:0163b16": "隨所在處則為有佛作諸佛事，所謂利樂一",
    "T07n0220_430:0163b17": "切有情。世尊！譬如無價大寶神珠，具無量種",
    "T07n0220_430:0163b18": "勝妙威德，隨所住處有此神珠，人及非人無",
    "T07n0220_430:0163b19": "諸惱害。設有男子或復女人，為鬼所執身心",
    "T07n0220_430:0163b20": "苦惱，若有持此神珠示之，由珠威力鬼便捨",
    "T07n0220_430:0163b21": "去。諸有熱病或風、或淡、或熱風淡合集為",
    "T07n0220_430:0163b22": "病，若有繫此神珠著身，如是諸病無不除",
    "T07n0220_430:0163b23": "愈。此珠在暗能作照明，熱時能涼，寒時能",
    "T07n0220_430:0163b24": "暖，隨地方所有此神珠，時節調和不寒不熱。",
    "T07n0220_430:0163b25": "若地方處有此神珠，蛇蝎等毒無敢停止。設",
    "T07n0220_430:0163b26": "有男子或復女人，為毒所中楚痛迷悶，若有",
    "T07n0220_430:0163b27": "持此神珠示之，珠威勢故毒即銷滅。若諸有",
    "T07n0220_430:0163b28": "情身嬰癩疾、惡瘡、腫疱、目眩、瞖等眼病、耳病、鼻",
    "T07n0220_430:0163b29": "病、舌病、喉病、身病、諸支節病，帶此神珠眾病",
    "T07n0220_430:0163b30": "皆愈。若諸池沼泉井等中，其水濁穢或將枯",
    "T07n0220_430:0163c01": "涸，以珠投之水便盈滿，香潔澄淨具八功德；",
    "T07n0220_430:0163c02": "若以青黃赤白紅紫碧綠雜綺種種色衣，裹",
    "T07n0220_430:0163c03": "此神珠投之於水，水隨衣綵各同其色。如是",
    "T07n0220_430:0163c04": "無價大寶神珠，威德無邊歎不可盡，若置箱",
    "T07n0220_430:0163c05": "篋亦令其器具足成就無邊威德。設空箱篋",
    "T07n0220_430:0163c06": "由曾置珠，其器仍為眾人愛重。」爾時，慶喜問",
    "T07n0220_430:0163c07": "帝釋言：「如是神珠為天獨有，人亦有耶？」天",
    "T07n0220_430:0163c08": "帝釋言：「人中、天上俱有此珠，若在人中形小",
    "T07n0220_430:0163c09": "而重，若在天上形大而輕。又人中珠相不具",
    "T07n0220_430:0163c10": "足，在天上者其相周圓，天上神珠威德殊勝",
    "T07n0220_430:0163c11": "無量倍數過人所有。」時，天帝釋復白佛言：「世",
    "T07n0220_430:0163c12": "尊！甚深般若波羅蜜多亦復如是，為眾德本，",
    "T07n0220_430:0163c13": "能滅無量惡不善法，隨所在處，令諸有情身",
    "T07n0220_430:0163c14": "心苦惱悉皆除滅，人非人等不能為害。「世尊！",
    "T07n0220_430:0163c15": "所說無價大寶神珠，非但喻於甚深般若波",
    "T07n0220_430:0163c16": "羅蜜多，亦喻如來一切相智，亦喻靜慮波羅",
    "T07n0220_430:0163c17": "蜜多乃至布施波羅蜜多，亦喻內空乃至無",
    "T07n0220_430:0163c18": "性自性空，亦喻四念住廣說乃至十八佛不",
    "T07n0220_430:0163c19": "共法，亦喻法性、法住、法定、真如、實際、不思議",
    "T07n0220_430:0163c20": "界。何以故？世尊！如是功德皆由般若波羅",
    "T07n0220_430:0163c21": "蜜多大威神力之所引顯，功德深廣無量無",
    "T07n0220_430:0163c22": "邊。佛設利羅由諸功德所熏修故，佛涅槃後，",
    "T07n0220_430:0163c23": "堪受一切世間天、人、阿素洛等供養恭敬、尊重",
    "T07n0220_430:0163c24": "讚歎。「復次，世尊！佛設利羅是極圓滿最勝清",
    "T07n0220_430:0163c25": "淨般若波羅蜜多乃至布施波羅蜜多，內空",
    "T07n0220_430:0163c26": "乃至無性自性空，四念住廣說乃至十八佛",
    "T07n0220_430:0163c27": "不共法，一切智、道相智、一切相智，大慈、大悲、",
    "T07n0220_430:0163c28": "大喜、大捨，無忘失法、恒住捨性，永斷煩惱習",
    "T07n0220_430:0163c29": "氣相續及餘無量無邊佛法所依器故，佛涅",
    "T07n0220_430:0163c30": "槃後，堪受一切世間天、人、阿素洛等供養恭敬、",
    "T07n0220_430:0164a01": "尊重讚歎。「世尊！佛設利羅是極圓滿最勝清",
    "T07n0220_430:0164a02": "淨功德珍寶波羅蜜多所依器故，堪受一切",
    "T07n0220_430:0164a03": "世間天、人、阿素洛等供養恭敬、尊重讚歎。「世",
    "T07n0220_430:0164a04": "尊！佛設利羅是極圓滿最勝清淨無染無淨、",
    "T07n0220_430:0164a05": "無生無滅、無入無出、無增無減、無來無去、無動",
    "T07n0220_430:0164a06": "無止、無此無彼波羅蜜多所依器故，佛涅",
    "T07n0220_430:0164a07": "槃後，堪受一切世間天、人、阿素洛等供養恭敬、",
    "T07n0220_430:0164a08": "尊重讚歎。「世尊！佛設利羅是極圓滿最勝",
    "T07n0220_430:0164a09": "清淨諸法實性波羅蜜多所依器故，佛涅",
    "T07n0220_430:0164a10": "槃後，堪受一切世間天、人、阿素洛等供養恭敬、",
    "T07n0220_430:0164a11": "尊重讚歎。",
    "T07n0220_430:0164a12": "「復次，世尊！置滿三千大千世界佛設利羅。假",
    "T07n0220_430:0164a13": "使充滿十方各如殑伽沙界佛設利羅以為一",
    "T07n0220_430:0164a14": "分，書寫如是甚深般若波羅蜜多復為一分，",
    "T07n0220_430:0164a15": "此二分中我意寧取如是般若波羅蜜多。何",
    "T07n0220_430:0164a16": "以故？世尊！一切如來、應、正等覺諸設利羅，皆",
    "T07n0220_430:0164a17": "因如是甚深般若波羅蜜多而得生故，皆由",
    "T07n0220_430:0164a18": "如是甚深般若波羅蜜多所熏修故，皆為如",
    "T07n0220_430:0164a19": "是甚深般若波羅蜜多所依器故，堪受一切",
    "T07n0220_430:0164a20": "天、龍、藥叉、健達縛、阿素洛、揭路茶、緊捺洛、",
    "T07n0220_430:0164a21": "莫呼洛伽、人非人等供養恭敬、尊重讚歎。「世",
    "T07n0220_430:0164a22": "尊！若善男子、善女人等，供養恭敬、尊重讚",
    "T07n0220_430:0164a23": "歎佛設利羅，天上、人中受諸富樂無有窮盡。",
    "T07n0220_430:0164a24": "人中所謂剎帝利大族、婆羅門大族、長者大族、",
    "T07n0220_430:0164a25": "居士大族，天上所謂四大王眾天乃至他化",
    "T07n0220_430:0164a26": "自在天，即由如是殊勝善根至最後身得盡",
    "T07n0220_430:0164a27": "苦際。「世尊！若善男子、善女人等於此般若",
    "T07n0220_430:0164a28": "波羅蜜多，至心聽聞、受持、讀誦、書寫、解說、如",
    "T07n0220_430:0164a29": "理思惟，由此般若波羅蜜多速得圓滿。如是",
    "T07n0220_430:0164b01": "般若波羅蜜多得圓滿故，復令靜慮波羅蜜",
    "T07n0220_430:0164b02": "多乃至布施波羅蜜多，四念住廣說乃至十",
    "T07n0220_430:0164b03": "八佛不共法亦得圓滿。由此復能超聲聞地",
    "T07n0220_430:0164b04": "及獨覺地，證入菩薩正性離生，獲得菩薩殊",
    "T07n0220_430:0164b05": "勝神通。乘此神通遊諸佛土，從一佛國至一",
    "T07n0220_430:0164b06": "佛國，供養恭敬諸佛世尊，成熟有情、嚴淨佛",
    "T07n0220_430:0164b07": "土，發勝思願受種種身；為欲饒益諸有情故，",
    "T07n0220_430:0164b08": "或作轉輪王，或作餘小王，或作剎帝利，或",
    "T07n0220_430:0164b09": "作婆羅門，或作毘沙門，或作天帝釋，或作梵",
    "T07n0220_430:0164b10": "王，或作餘類，利益安樂無量有情。是故，世尊！",
    "T07n0220_430:0164b11": "我於諸佛設利羅所非不信受，非不欣樂供",
    "T07n0220_430:0164b12": "養恭敬、尊重讚歎，然於如是甚深般若波羅",
    "T07n0220_430:0164b13": "蜜多供養恭敬、尊重讚歎，所獲功德甚多",
    "T07n0220_430:0164b14": "於彼，由此因緣，我意寧取甚深般若波羅蜜",
    "T07n0220_430:0164b15": "多。「世尊！若善男子、善女人等供養恭敬、尊",
    "T07n0220_430:0164b16": "重讚歎如是般若波羅蜜多，則為增長一切",
    "T07n0220_430:0164b17": "佛法，亦為攝受世、出世間富樂自在，如是已",
    "T07n0220_430:0164b18": "為供養恭敬、尊重讚歎佛設利羅。「復次，世尊！",
    "T07n0220_430:0164b19": "若有欲得常見十方無量無數無邊世界一切",
    "T07n0220_430:0164b20": "如來、應、正等覺色身、法身，當於如是甚深般",
    "T07n0220_430:0164b21": "若波羅蜜多，至心聽聞、受持、讀誦、精勤修學、",
    "T07n0220_430:0164b22": "如理思惟、書寫、解說、廣令流布。彼見十方無",
    "T07n0220_430:0164b23": "量無數無邊世界一切如來、應、正等覺二種身",
    "T07n0220_430:0164b24": "故，漸修般若波羅蜜多令速圓滿，是時應以",
    "T07n0220_430:0164b25": "法性修習觀佛隨念。「世尊！法性有二。一者、",
    "T07n0220_430:0164b26": "有為。二者、無為。此中何謂有為法性？謂內",
    "T07n0220_430:0164b27": "空智乃至無性自性空智，四念住智乃至八",
    "T07n0220_430:0164b28": "聖道支智，三解脫門智，佛十力智乃至十",
    "T07n0220_430:0164b29": "八佛不共法智，善、非善法智，有記、無記法智，",
    "T07n0220_430:0164c01": "有漏、無漏法智，有為、無為法智，世間、出世間",
    "T07n0220_430:0164c02": "法智，雜染、清淨法智，諸如是等無量門智，皆",
    "T07n0220_430:0164c03": "悉說名有為法性。此中何謂無為法性？謂一",
    "T07n0220_430:0164c04": "切法無生無滅、無住無異、無染無淨、無增無減、",
    "T07n0220_430:0164c05": "無相無為諸法自性。云何名為諸法自性？謂",
    "T07n0220_430:0164c06": "一切法無性自性，如是說名無為法性。」爾時，",
    "T07n0220_430:0164c07": "佛告天帝釋言：「如是！如是！如汝所說。憍尸",
    "T07n0220_430:0164c08": "迦！過去未來現在諸佛，皆依般若波羅蜜",
    "T07n0220_430:0164c09": "多，已證當證現證無上正等菩提；過去未來",
    "T07n0220_430:0164c10": "現在諸佛聲聞弟子，皆依般若波羅蜜多，已",
    "T07n0220_430:0164c11": "得當得現得預流、一來、不還、阿羅漢果；過去",
    "T07n0220_430:0164c12": "未來現在獨覺，皆依般若波羅蜜多，已、當、現",
    "T07n0220_430:0164c13": "證獨覺菩提。何以故？憍尸迦！如是般若波",
    "T07n0220_430:0164c14": "羅蜜多祕密藏中，廣說三乘相應法故。然此",
    "T07n0220_430:0164c15": "所說，以無所得為方便故，無性無相為方便",
    "T07n0220_430:0164c16": "故，無生無滅為方便故，無染無淨為方便故，",
    "T07n0220_430:0164c17": "無造無作為方便故，無入無出為方便故，無",
    "T07n0220_430:0164c18": "增無減為方便故，無取無捨為方便故。如是",
    "T07n0220_430:0164c19": "所說皆由世俗，非勝義故。所以者何？如是般",
    "T07n0220_430:0164c20": "若波羅蜜多，非此岸、非彼岸，非陸地、非中流，",
    "T07n0220_430:0164c21": "非高、非下，非平等、非不平等，非有相、非無相，",
    "T07n0220_430:0164c22": "非世間、非出世間，非有漏、非無漏，非有為、非",
    "T07n0220_430:0164c23": "無為，非善、非非善，非有記、非無記，非過去、非",
    "T07n0220_430:0164c24": "未來、非現在。憍尸迦！如是般若波羅蜜多，",
    "T07n0220_430:0164c25": "不與佛法，不與菩薩摩訶薩法，不與獨覺",
    "T07n0220_430:0164c26": "法，不與聲聞法，亦不棄異生法。」時，天帝釋",
    "T07n0220_430:0164c27": "復白佛言：「世尊！如是般若波羅蜜多，是大",
    "T07n0220_430:0164c28": "波羅蜜多，是無上波羅蜜多，是無等等波羅",
    "T07n0220_430:0164c29": "蜜多。諸菩薩摩訶薩修行如是波羅蜜多時，",
    "T07n0220_430:0165a01": "雖知一切有情心行境界差別，而不得我，不",
    "T07n0220_430:0165a02": "得有情，乃至不得知者、見者，不得色乃至識，",
    "T07n0220_430:0165a03": "不得眼乃至意，不得色乃至法，不得眼識乃",
    "T07n0220_430:0165a04": "至意識，不得眼觸乃至意觸，不得眼觸為緣",
    "T07n0220_430:0165a05": "所生諸受乃至意觸為緣所生諸受，不得布",
    "T07n0220_430:0165a06": "施波羅蜜多乃至般若波羅蜜多，不得內空",
    "T07n0220_430:0165a07": "乃至無性自性空，不得四念住廣說乃至十",
    "T07n0220_430:0165a08": "八佛不共法，不得菩提，不得涅槃，不得諸佛",
    "T07n0220_430:0165a09": "及諸佛法。何以故？世尊！非此般若波羅蜜",
    "T07n0220_430:0165a10": "多，於一切法依有所得而出現故。所以者何？",
    "T07n0220_430:0165a11": "甚深般若波羅蜜多都無自性，亦無所有，亦",
    "T07n0220_430:0165a12": "不可得能得、所得及二依處，性相皆空不可",
    "T07n0220_430:0165a13": "得故。」爾時，佛告天帝釋言：「如是！如是！如汝",
    "T07n0220_430:0165a14": "所說。憍尸迦！諸菩薩摩訶薩長夜修學甚",
    "T07n0220_430:0165a15": "深般若波羅蜜多，尚不得菩提，況得菩薩",
    "T07n0220_430:0165a16": "法！」",
    "T07n0220_430:0165a17": "爾時，天帝釋白佛言：「世尊！諸菩薩摩訶薩為",
    "T07n0220_430:0165a18": "但行般若波羅蜜多，亦行餘五波羅蜜多耶？」",
    "T07n0220_430:0165a19": "佛言：「憍尸迦！諸菩薩摩訶薩以無所得而為",
    "T07n0220_430:0165a20": "方便，具行六種波羅蜜多。謂諸菩薩摩訶薩",
    "T07n0220_430:0165a21": "修行布施波羅蜜多時，不得布施波羅蜜多，",
    "T07n0220_430:0165a22": "不得施者及能受者；修行淨戒波羅蜜多時，",
    "T07n0220_430:0165a23": "不得淨戒波羅蜜多，不得持戒及犯戒者；乃",
    "T07n0220_430:0165a24": "至修行般若波羅蜜多時，不得般若波羅蜜",
    "T07n0220_430:0165a25": "多，不得具妙慧及具惡慧者。「復次，憍尸迦！諸",
    "T07n0220_430:0165a26": "菩薩摩訶薩甚深般若波羅蜜多為尊為導，",
    "T07n0220_430:0165a27": "修行一切波羅蜜多令速圓滿。是菩薩摩訶",
    "T07n0220_430:0165a28": "薩行布施時，甚深般若波羅蜜多為尊為導，",
    "T07n0220_430:0165a29": "所修布施波羅蜜多無所執著速得圓滿；乃",
    "T07n0220_430:0165b01": "至行般若時，甚深般若波羅蜜多為尊為",
    "T07n0220_430:0165b02": "導，所修般若波羅蜜多無所執著速得圓滿。",
    "T07n0220_430:0165b03": "「復次，憍尸迦！是菩薩摩訶薩於一切法，以無",
    "T07n0220_430:0165b04": "所得而為方便，修行般若波羅蜜多故無執",
    "T07n0220_430:0165b05": "著，令所修行速得圓滿；謂於色無所得為方",
    "T07n0220_430:0165b06": "便，乃至於一切相智無所得為方便。憍尸",
    "T07n0220_430:0165b07": "迦！如贍部洲所有諸樹枝條、莖幹、花葉、果實，",
    "T07n0220_430:0165b08": "雖有種種形色不同，而其蔭影都無差別。如",
    "T07n0220_430:0165b09": "是前五波羅蜜多雖各有異，而由般若波羅",
    "T07n0220_430:0165b10": "蜜多攝受迴向一切相智，以無所得為方便",
    "T07n0220_430:0165b11": "故，諸差別相都不可得。」時，天帝釋復白佛言：",
    "T07n0220_430:0165b12": "「世尊！如是般若波羅蜜多，成就廣大殊勝功",
    "T07n0220_430:0165b13": "德，成就一切殊勝功德，成就圓滿殊勝功德，",
    "T07n0220_430:0165b14": "成就無量殊勝功德，成就無數殊勝功德，成",
    "T07n0220_430:0165b15": "就無邊殊勝功德，成就無等殊勝功德。世",
    "T07n0220_430:0165b16": "尊！若善男子、善女人等書持如是甚深般",
    "T07n0220_430:0165b17": "若波羅蜜多，眾寶嚴飾，以無量種上妙供",
    "T07n0220_430:0165b18": "具供養恭敬、尊重讚歎，依此經說如理思",
    "T07n0220_430:0165b19": "惟。有善男子、善女人等書寫如是甚深般",
    "T07n0220_430:0165b20": "若波羅蜜多，施他、受持、廣令流布。此二福",
    "T07n0220_430:0165b21": "聚何者為多？」佛言：「憍尸迦！我還問汝，當隨",
    "T07n0220_430:0165b22": "意答。若善男子、善女人等從他請得佛設",
    "T07n0220_430:0165b23": "利羅，盛以寶函置高勝處，復持無量上妙",
    "T07n0220_430:0165b24": "花鬘乃至燈明供養恭敬、尊重讚歎。有善男",
    "T07n0220_430:0165b25": "子、善女人等從他請得佛設利羅，分施與",
    "T07n0220_430:0165b26": "他如芥子許，令彼敬受如法安置，復以種種",
    "T07n0220_430:0165b27": "上妙花鬘乃至燈明供養恭敬、尊重讚歎。於",
    "T07n0220_430:0165b28": "意云何？此二福聚何者為勝？」天帝釋言：「如",
    "T07n0220_430:0165b29": "我解佛所說義者，此二福聚後者為勝。何以",
    "T07n0220_430:0165c01": "故？以諸如來、應、正等覺觀有情類，應於諸佛",
    "T07n0220_430:0165c02": "設利羅所供養恭敬而得度者，將涅槃時以",
    "T07n0220_430:0165c03": "金剛喻三摩地力，碎金剛身令如芥子，復以",
    "T07n0220_430:0165c04": "深廣大悲神力，加持如是佛設利羅，令於如",
    "T07n0220_430:0165c05": "來般涅槃後，有得一粒如芥子量供養恭敬",
    "T07n0220_430:0165c06": "獲福無邊，於天、人中受多富樂，乃至最後得",
    "T07n0220_430:0165c07": "盡苦際，故施他者其福為勝。」爾時，佛讚天",
    "T07n0220_430:0165c08": "帝釋言：「善哉！善哉！如汝所說。憍尸迦！於此般",
    "T07n0220_430:0165c09": "若波羅蜜多亦復如是，若自受持、施他流布，",
    "T07n0220_430:0165c10": "此二福聚後者為多。何以故？由施他者能",
    "T07n0220_430:0165c11": "令無量無邊有情得法喜故。「復次，憍尸迦！",
    "T07n0220_430:0165c12": "若有於此甚深般若波羅蜜多所說義趣，如",
    "T07n0220_430:0165c13": "實為他分別解說令得正解，所獲福聚復勝",
    "T07n0220_430:0165c14": "施他流布功德多百千倍。「憍尸迦！敬此法",
    "T07n0220_430:0165c15": "師當如敬佛，亦如似佛尊重大智同梵行者。",
    "T07n0220_430:0165c16": "何以故？憍尸迦！當知般若波羅蜜多即是諸",
    "T07n0220_430:0165c17": "佛，當知諸佛即是般若波羅蜜多；當知般若",
    "T07n0220_430:0165c18": "波羅蜜多不異諸佛，當知諸佛不異般若波",
    "T07n0220_430:0165c19": "羅蜜多。所以者何？三世諸佛皆依般若波",
    "T07n0220_430:0165c20": "羅蜜多精勤修學，證得無上正等菩提；若諸",
    "T07n0220_430:0165c21": "聲聞、獨覺種性修梵行者，亦依般若波羅蜜",
    "T07n0220_430:0165c22": "多精勤修學，得聲聞果、獨覺菩提；菩薩種性",
    "T07n0220_430:0165c23": "補特伽羅亦依般若波羅蜜多精勤修學，超",
    "T07n0220_430:0165c24": "諸聲聞及獨覺地，證入菩薩正性離生，漸次",
    "T07n0220_430:0165c25": "修行諸菩薩行，得住菩薩不退轉地。以是故，",
    "T07n0220_430:0165c26": "憍尸迦！若善男子、善女人等欲得現前供養",
    "T07n0220_430:0165c27": "恭敬、尊重讚歎諸佛世尊，當書如是甚深般",
    "T07n0220_430:0165c28": "若波羅蜜多，供養恭敬、尊重讚歎。「憍尸迦！",
    "T07n0220_430:0165c29": "我觀是義，初成佛時作是思惟：『我依誰住？誰",
    "T07n0220_430:0166a01": "堪受我供養恭敬？』作是念時，都不見有諸天",
    "T07n0220_430:0166a02": "魔、梵、及餘世間人非人等與我等者，況當有",
    "T07n0220_430:0166a03": "勝！復自思惟：『我依此法已證無上正等菩提，",
    "T07n0220_430:0166a04": "此法甚深微妙寂靜，我當還依此法而住，供",
    "T07n0220_430:0166a05": "養恭敬所謂般若波羅蜜多。』「憍尸迦！我已成",
    "T07n0220_430:0166a06": "佛，尚依般若波羅蜜多供養恭敬，況善男子、",
    "T07n0220_430:0166a07": "善女人等欲求無上正等菩提，而不依此甚",
    "T07n0220_430:0166a08": "深般若波羅蜜多精勤修學，供養恭敬、尊重讚",
    "T07n0220_430:0166a09": "歎！何以故？憍尸迦！甚深般若波羅蜜多能生",
    "T07n0220_430:0166a10": "菩薩摩訶薩眾，從此菩薩摩訶薩眾生諸如",
    "T07n0220_430:0166a11": "來、應、正等覺，依諸如來、應、正等覺，聲聞、獨覺而",
    "T07n0220_430:0166a12": "得生故。以是故，憍尸迦！若菩薩乘、若獨覺乘、",
    "T07n0220_430:0166a13": "若聲聞乘諸善男子、善女人等皆於般若",
    "T07n0220_430:0166a14": "波羅蜜多應勤修學，以無量種上妙花鬘乃至",
    "T07n0220_430:0166a15": "燈明供養恭敬、尊重讚歎。」",
    "T07n0220_430:0166a16": "大般若波羅蜜多經卷第四百三十"
}