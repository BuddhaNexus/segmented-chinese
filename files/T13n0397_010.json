{
    "T13n0397_010:0060b18": "大方等大集經卷第十",
    "T13n0397_010:0060b20": "北涼天竺三藏曇無讖於姑臧譯",
    "T13n0397_010:0060b21": "海慧菩薩品第五之三",
    "T13n0397_010:0060b22": "◎爾時，海慧菩薩白佛言：「世尊！是大乘經能",
    "T13n0397_010:0060b23": "多利益無量眾生。何以故？一切眾生因大乘",
    "T13n0397_010:0060b24": "故，得人天樂及涅槃樂。世尊！夫大乘者，何",
    "T13n0397_010:0060b25": "法攝取？何法利益、何法難得、何法障礙、何因",
    "T13n0397_010:0060b26": "緣故名為大乘？」佛言：「善男子！有一法攝取大",
    "T13n0397_010:0060b27": "乘，所謂初發菩提之心，既發心已修不放逸。",
    "T13n0397_010:0060b28": "「復有一法，明信業果。「復有一法，觀十二緣。「復",
    "T13n0397_010:0060b29": "有一法，於諸眾生其心平等樂修大慈。「復有",
    "T13n0397_010:0060c01": "一法，謂不退失菩提之心。「復有一法，所謂念",
    "T13n0397_010:0060c02": "佛。「復有一法，如法住已念於正法。「復有一法，",
    "T13n0397_010:0060c03": "以不退心念於眾僧。「復有一法，不失道心念",
    "T13n0397_010:0060c04": "於淨戒。「復有一法，遠離煩惱心念於捨。「復有",
    "T13n0397_010:0060c05": "一法，欲得無量寂靜之身專念於天。「復有一",
    "T13n0397_010:0060c06": "法，念欲安隱一切眾生。「復有一法，勤行精進。",
    "T13n0397_010:0060c07": "「復有一法，欲令眾生悉得解脫，得解脫已受",
    "T13n0397_010:0060c08": "於喜樂。「復有一法，樂求正法。「復有一法，遠離",
    "T13n0397_010:0060c09": "退心為眾說法。「復有一法，於聽法者生愛念",
    "T13n0397_010:0060c10": "心。「復有一法，於說法者樂為供養。「復有一法，",
    "T13n0397_010:0060c11": "於正法中生藥樹想。「復有一法，於自己身生",
    "T13n0397_010:0060c12": "大醫想。「復有一法，至心專念護持正法。「復有",
    "T13n0397_010:0060c13": "一法，紹隆三寶不令斷絕。「復有一法遠，離懈",
    "T13n0397_010:0060c14": "怠。「復有一法，所謂知足。「復有一法，於一切財",
    "T13n0397_010:0060c15": "無貪慳想。「復有一法，自持戒已能化毀禁。「復",
    "T13n0397_010:0060c16": "有一法，自修忍已，能化眾生令離瞋心。「復有",
    "T13n0397_010:0060c17": "一法，得少利益生大恩想。「復有一法，少得恩",
    "T13n0397_010:0060c18": "分生大報想。「復有一法，自持淨戒不輕毀禁。",
    "T13n0397_010:0060c19": "「復有一法，破於憍慢。「復有一法，至心求覓聽",
    "T13n0397_010:0060c20": "法之人。「復有一法，離惡知識。「復有一法，至心",
    "T13n0397_010:0060c21": "修善。「復有一法，不隨他意。「復有一法，調伏諸",
    "T13n0397_010:0060c22": "根。「復有一法，於法師心如如來想。「復有一法，",
    "T13n0397_010:0060c23": "不惜身命護持正法。「復有一法，行於世法不",
    "T13n0397_010:0060c24": "為沾污。「復有一法，不惜身命求於正法。「復有",
    "T13n0397_010:0060c25": "一法，調伏眾生受苦不恨。「復有一法，如來現",
    "T13n0397_010:0060c26": "在若涅槃後，供養塔像等無有二。「復有一法，",
    "T13n0397_010:0060c27": "眾生不請樂為善友。「復有一法，於好物中心",
    "T13n0397_010:0060c28": "無貪著。「復有一法，樂念出家。「復有一法，樂稱",
    "T13n0397_010:0060c29": "人善。「復有一法樂，求莊嚴菩提之法。「復有一",
    "T13n0397_010:0061a01": "法，於同師同學心無嫉妬。「復有一法，教化眾",
    "T13n0397_010:0061a02": "生發菩提心，心無悔退。「復有一法，覆藏他過。",
    "T13n0397_010:0061a03": "「復有一法，求一切語。「復有一法，求一切作。「復",
    "T13n0397_010:0061a04": "有一法，所謂實語。「復有一法，發言之後要終",
    "T13n0397_010:0061a05": "其事。「復有一法，於善法所心無厭足。「復有一",
    "T13n0397_010:0061a06": "法，隨所得物悉與人共。「復有一法，善知魔界。",
    "T13n0397_010:0061a07": "「復有一法，破壞憍慢修真實知。「復有一法心",
    "T13n0397_010:0061a08": "樂寂靜。「復有一法，離我我所。「復有一法，不自",
    "T13n0397_010:0061a09": "讚歎。「復有一法，隨俗而行。「復有一法，修正命",
    "T13n0397_010:0061a10": "已樂於寂靜。「復有一法，持淨戒已思惟善法。",
    "T13n0397_010:0061a11": "「復有一法，修多聞已不生憍慢。「復有一法，修",
    "T13n0397_010:0061a12": "善行已即住初地。「復有一法，修空三昧觀於",
    "T13n0397_010:0061a13": "法性。「復有一法，得供養已其心不高。「復有一",
    "T13n0397_010:0061a14": "法，樂說世者不與同止。「復有一法，得如法物",
    "T13n0397_010:0061a15": "與同學共。「復有一法，真實方便。「復有一法，一",
    "T13n0397_010:0061a16": "切知已不生貪想。「復有一法，未學學已心不",
    "T13n0397_010:0061a17": "生悔。「復有一法，既學知已心不輕慢。「復有一",
    "T13n0397_010:0061a18": "法，遇罵辱已心不生瞋。「復有一法，供養、罵辱其",
    "T13n0397_010:0061a19": "心無二。「復有一法，聞說正法稱讚善哉。「復有",
    "T13n0397_010:0061a20": "一法，為欲具足六波羅蜜常求莊嚴。「復有一",
    "T13n0397_010:0061a21": "法，信心不退。「復有一法，為菩提道求於莊嚴。",
    "T13n0397_010:0061a22": "「復有一法，受供養已常淨己心，為令施主得",
    "T13n0397_010:0061a23": "大利益。「復有一法，具足七財。「復有一法，能破",
    "T13n0397_010:0061a24": "眾生貧窮困苦。「復有一法，以善方便調伏眾",
    "T13n0397_010:0061a25": "生。「復有一法，以四攝法攝取眾生。「復有一法，",
    "T13n0397_010:0061a26": "不與眾生而共諍訟。「復有一法，聞法之時於",
    "T13n0397_010:0061a27": "法師所不求其短。「復有一法，未得無上沙門",
    "T13n0397_010:0061a28": "果證心不生悔。「復有一法，常行世間，不為八",
    "T13n0397_010:0061a29": "法之所染污。「復有一法，常觀己過。「復有一法，",
    "T13n0397_010:0061b01": "於舉罪者不生瞋恚。「復有一法，見世間法其",
    "T13n0397_010:0061b02": "心生捨。「復有一法，不誑善友。「復有一法，先淨",
    "T13n0397_010:0061b03": "其心教他令淨。「復有一法，不為利養受持淨",
    "T13n0397_010:0061b04": "戒。「復有一法，為增善法修集寂靜。「復有一法，",
    "T13n0397_010:0061b05": "為於善法修淨莊嚴。「復有一法，為淨功德而",
    "T13n0397_010:0061b06": "修莊嚴。「復有一法，為淨智慧而修莊嚴。「復有",
    "T13n0397_010:0061b07": "一法，修集無想三昧方便。「復有一法，如法而",
    "T13n0397_010:0061b08": "忍。「復有一法，修三解脫。「復有一法，知處非處。",
    "T13n0397_010:0061b09": "「復有一法，修舍摩他，為欲莊嚴毘婆舍那。「復",
    "T13n0397_010:0061b10": "有一法，知於解脫。「復有一法，觀於三世等。",
    "T13n0397_010:0061b11": "「復有一法，謂不分別一切法界。「復有一法，一",
    "T13n0397_010:0061b12": "切法性不生不滅。菩薩摩訶薩觀是百法，如",
    "T13n0397_010:0061b13": "是名為攝取大乘。」◎爾時，世尊復告海慧",
    "T13n0397_010:0061b14": "菩薩言：「善男子！有二法利益大乘：一者、樂念",
    "T13n0397_010:0061b15": "佛法；二者、樂離聲聞。「復有二法：一者、擁護解",
    "T13n0397_010:0061b16": "脫；二者、能演說法。「復有二法：一者、求菩提心；",
    "T13n0397_010:0061b17": "二者調伏眾生。「復有二法：一者、觀菩提心猶",
    "T13n0397_010:0061b18": "如幻相；二者、觀諸眾生悉無有我。「復有二法：",
    "T13n0397_010:0061b19": "一者、不捨菩提之心；二者、觀法平等。「復有二",
    "T13n0397_010:0061b20": "法：一者、淨於善根；二者、無作無淨。「復有二法：",
    "T13n0397_010:0061b21": "一者、為善法故而修莊嚴；二者、畢竟。「復有二",
    "T13n0397_010:0061b22": "法：一者、自身畢竟；二者、眾生畢竟。「復有二法：",
    "T13n0397_010:0061b23": "一者、內淨；二者、外淨。「復有二法：一、不作罪；二、",
    "T13n0397_010:0061b24": "作已悔。「復有二法：一、能布施；二、不求報。「復有",
    "T13n0397_010:0061b25": "二法：一、平等施；二、能迴向。「復有二法：一者、持",
    "T13n0397_010:0061b26": "戒；二者、不求善果。「復有二法：一、不自譽；二、不",
    "T13n0397_010:0061b27": "毀他。「復有二法：一者、忍辱；二者、軟語。「復有二",
    "T13n0397_010:0061b28": "法：一者、於貪不貪；二者、於瞋不瞋。「復有二法：",
    "T13n0397_010:0061b29": "一者、為於善法勤修精進；二者、不輕懈怠。「復",
    "T13n0397_010:0061c01": "有二法：一、身寂靜；二、心寂靜。「復有二法：一、求",
    "T13n0397_010:0061c02": "禪支；二、調伏心。「復有二法：一、樂在禪定；",
    "T13n0397_010:0061c03": "二、不厭欲界。「復有二法：一者、求法；二者、樂",
    "T13n0397_010:0061c04": "法。「復有二法：一者、樂觀法；二者、欲法。「復",
    "T13n0397_010:0061c05": "有二法：一者、樂求善友；二者、恭敬供養。「復有",
    "T13n0397_010:0061c06": "二法：一、至心聽；二、至心受。「復有二法：一、數",
    "T13n0397_010:0061c07": "諮問；二、如法住。「復有二法：一者、知法；二者、",
    "T13n0397_010:0061c08": "知義。「復有二法：一者、聞已無厭；二者、知已無",
    "T13n0397_010:0061c09": "厭。「復有二法：一者、修善；二者、離惡。「復有二",
    "T13n0397_010:0061c10": "法：一者、樂說正法；二、者於受法者生憐愍心。",
    "T13n0397_010:0061c11": "「復有二法：一者、於法無慳悋心；二者、說時無",
    "T13n0397_010:0061c12": "有食想。「復有二法：一者、至心聽；二、至心受。",
    "T13n0397_010:0061c13": "「復有二法：一、離五蓋；二、修七覺。「復有二法：一",
    "T13n0397_010:0061c14": "者、喜；二者、樂。「復有二法：一者、知己；二者、知",
    "T13n0397_010:0061c15": "時。「復有二法：一、信果報；二、作善業。「復有二",
    "T13n0397_010:0061c16": "法：一者、不斷聖性；二者、實語。「復有二法：一",
    "T13n0397_010:0061c17": "者、如說而住；二者、不藏如來功德。「復有二法：",
    "T13n0397_010:0061c18": "一者、淨身；二者、遠離三不善根。「復有二法：一",
    "T13n0397_010:0061c19": "者、觀身猶如草木；二者、為淨心故修行善法。",
    "T13n0397_010:0061c20": "「復有二法：一者、淨口；二者、遠離四過。「復有",
    "T13n0397_010:0061c21": "二法：一者、觀一切法悉不可說；二者、觀聲如",
    "T13n0397_010:0061c22": "響。「復有二法：一者、淨心；二者、遠離無明嫉",
    "T13n0397_010:0061c23": "妬邪見。「復有二法：一者、內淨；二者、外無行",
    "T13n0397_010:0061c24": "處。「復有二法：一者、修慈；二者、遠離親怨之想。",
    "T13n0397_010:0061c25": "「復有二法：一、觀眾生猶如虛空；二者、修慈。「復",
    "T13n0397_010:0061c26": "有二法：一者、不捨悲心；二者、求善不悔。「復有",
    "T13n0397_010:0061c27": "二法：一者、能調不調；二者、調時不悔。「復有二",
    "T13n0397_010:0061c28": "法：一者、持法；二者、護持法者。「復有二法：一者、",
    "T13n0397_010:0061c29": "樂法；二者、護法。「復有二法：一者、稱揚人善；二",
    "T13n0397_010:0062a01": "者、樂藏他過。「復有二法：一者、離貪；二者、離瞋。",
    "T13n0397_010:0062a02": "復有二法：一者、不捨眾生；二者、修捨。「復有",
    "T13n0397_010:0062a03": "二法：一者、念佛；二者、知無念處。「復有二法：一",
    "T13n0397_010:0062a04": "者、觀身；二者、求三十二相。「復有二法：一者、",
    "T13n0397_010:0062a05": "念法；二者、化諸眾生令住法中。「復有二法：一",
    "T13n0397_010:0062a06": "者、觀無貪處；二者、於貪者所生於悲心。「復有",
    "T13n0397_010:0062a07": "二法：一者、念菩薩僧；二者、依無退僧。「復有二",
    "T13n0397_010:0062a08": "法：一者、觀於無僧；二者、擁護四沙門果。「復有",
    "T13n0397_010:0062a09": "二法：一者、念戒；二者、知菩提心不可宣說。「復",
    "T13n0397_010:0062a10": "有二法：一者、觀戒無住；二者、護毀禁者。「復",
    "T13n0397_010:0062a11": "有二法：一者、念施；二者、施已無悔。「復有二法：",
    "T13n0397_010:0062a12": "一者、遠離煩惱；二者、離煩惱故演說正法。「復",
    "T13n0397_010:0062a13": "有二法：一者、念天；二者、樂寂靜。「復有二法：",
    "T13n0397_010:0062a14": "一者、具足念心；二者、擁護亂心。「復有二法：一",
    "T13n0397_010:0062a15": "者、功德莊嚴；二者、智慧莊嚴。「復有二法：一者、",
    "T13n0397_010:0062a16": "觀無造作；二者、樂修善法。「復有二法：一者、無",
    "T13n0397_010:0062a17": "縛；二者、縛者解脫。「復有二法：一者、遠離誑",
    "T13n0397_010:0062a18": "心；二者、至心清淨。「復有二法：一者、知恩；二",
    "T13n0397_010:0062a19": "者、念恩。「復有二法：一者、說一切過；二者、而",
    "T13n0397_010:0062a20": "遠離之。「復有二法：一者、自修聖行；二者、化",
    "T13n0397_010:0062a21": "他令行。「復有二法：一者、願求善法；二者、心無",
    "T13n0397_010:0062a22": "厭足。「復有二法：一者、遠離惡法；二者、親近善",
    "T13n0397_010:0062a23": "法。「復有二法：一者、請佛說法；二者、至心聽受。",
    "T13n0397_010:0062a24": "「復有二法：一者、知一切法不生不滅；二者、說",
    "T13n0397_010:0062a25": "字句義。「復有二法：一者、知無眾生；二者、以",
    "T13n0397_010:0062a26": "己善根與眾生共。「復有二法：一者、遠離諸相；",
    "T13n0397_010:0062a27": "二者、深求三十二相。「復有二法：一者、觀空；二",
    "T13n0397_010:0062a28": "者、將護眾生。「復有二法：一者、修集無願；二者、",
    "T13n0397_010:0062a29": "及願眾生。「復有二法：一者、修一切善；二者、",
    "T13n0397_010:0062b01": "願諸眾生同修善根。「復有二法：一者、智慧無",
    "T13n0397_010:0062b02": "礙；二者、受諸有身。「復有二法：一者、不動；二者、",
    "T13n0397_010:0062b03": "不悔。「復有二法：一者、慚；二者、愧。「復有二法：",
    "T13n0397_010:0062b04": "一、樂寂靜；二、求靜法。「復有二法：一者、修集無",
    "T13n0397_010:0062b05": "諍三昧；二者、觀無眾生。「復有二法：一者、少欲；",
    "T13n0397_010:0062b06": "二者、知足。「復有二法：一者、覆藏他罪；二者、顯",
    "T13n0397_010:0062b07": "露己過。「復有二法：一者、觀十二因緣；二者、",
    "T13n0397_010:0062b08": "深信。「復有二法：一者、無我；二者、無眾生。「復",
    "T13n0397_010:0062b09": "有二法：一者、防自煩惱；二者、壞他煩惱。「復",
    "T13n0397_010:0062b10": "有二法：一者、觀無作無受；二者、樂修善法。「復",
    "T13n0397_010:0062b11": "有二法：一者、觀生死過；二者、不斷生死。「復有",
    "T13n0397_010:0062b12": "二法：一者、自樂生死；二者、化諸眾生令度生",
    "T13n0397_010:0062b13": "死。「復有二法：一者、求波羅蜜；二者、求已無處。",
    "T13n0397_010:0062b14": "「復有二法：一者、求智；二者、化他令同己",
    "T13n0397_010:0062b15": "智。「復有二法：一者、不求供養；二者、為供養",
    "T13n0397_010:0062b16": "故造作諸業。「復有二法：一者、於有恩處常欲",
    "T13n0397_010:0062b17": "報之；二者、於恩無恩等而報之。「復有二法：一",
    "T13n0397_010:0062b18": "者、修不放逸；二者、修無緣慈。「復有二法：一者、",
    "T13n0397_010:0062b19": "入於出家；二者、既出家已心生愛樂。「復有二",
    "T13n0397_010:0062b20": "法：一者、自成功德；二者、於無德者生憐愍",
    "T13n0397_010:0062b21": "心。「復有二法：一者、修於身念；二者、無有念",
    "T13n0397_010:0062b22": "處。「復有二法：一者、念於受處；二者、無有念處。",
    "T13n0397_010:0062b23": "「復有二法：一者、念於心處；二者、無有念處。「復",
    "T13n0397_010:0062b24": "有二法：一者、念於法處；二者、無有念處。「復有",
    "T13n0397_010:0062b25": "二法：一者、遠離不善之法；二者、親近能生善",
    "T13n0397_010:0062b26": "法。「復有二法：一者、遠離已生惡法；二者、護持",
    "T13n0397_010:0062b27": "已生善法。「復有二法：一者、為令未生善法得",
    "T13n0397_010:0062b28": "生；二者、為令增廣而擁護之。「復有二法：一者、",
    "T13n0397_010:0062b29": "獲大神通；二者得已教化眾生。「復有二法：一",
    "T13n0397_010:0062c01": "者、安住法界；二者遍見諸佛世界。「復有二法：",
    "T13n0397_010:0062c02": "一者、信心不動；二者、化不信者令同己信。「復",
    "T13n0397_010:0062c03": "有二法：一者、淨心；二者、教化狂亂之人。「復",
    "T13n0397_010:0062c04": "有二法：一、勤精進；二、化懈怠。「復有二法：一",
    "T13n0397_010:0062c05": "者、具足無礙智慧；二者、化彼無明眾生。「復有",
    "T13n0397_010:0062c06": "二法：一者、觀界；二者、觀緣。「復有二法：一者、",
    "T13n0397_010:0062c07": "求智莊嚴；二者、其心不悔。「復有二法：一者、觀",
    "T13n0397_010:0062c08": "諸煩惱；二者、出煩惱已了知解脫。「復有二法：",
    "T13n0397_010:0062c09": "一者、一切法解脫；二者、煩惱不合三界。「復有",
    "T13n0397_010:0062c10": "二法：一者、莊嚴菩提；二者、修學菩提。「復有",
    "T13n0397_010:0062c11": "二法：一者、盡智；二、無生智。「復有二法：一者、",
    "T13n0397_010:0062c12": "觀聖道方便；二者、觀生死方便。「復有二法：一",
    "T13n0397_010:0062c13": "者、畢竟道；二者、知退轉道。「復有二法：一者、如",
    "T13n0397_010:0062c14": "法而住；二者、於諸法中不生著見。「復有二法：",
    "T13n0397_010:0062c15": "一者、從緣生滅；二者、從緣解脫。「復有二法：一、",
    "T13n0397_010:0062c16": "知魔業；二、知已離。「復有二法：一者、於恚生",
    "T13n0397_010:0062c17": "忍；二者、於忍生愛。「復有二法：一者、為菩提",
    "T13n0397_010:0062c18": "故而修莊嚴；二者、雖修莊嚴心無貪著。「復有",
    "T13n0397_010:0062c19": "二法：一者、不捨煩惱；二者、不捨修善莊嚴。「復",
    "T13n0397_010:0062c20": "有二法：一者、知處非處；二者、以諸善根迴向",
    "T13n0397_010:0062c21": "菩提。「復有二法：一者、觀菩提心猶如幻相；二",
    "T13n0397_010:0062c22": "者、修向無上菩提莊嚴。「復有二法：一者、觀諸",
    "T13n0397_010:0062c23": "眾生及以菩提等無差別；二者、知諸眾生因",
    "T13n0397_010:0062c24": "緣菩提而得解脫。「復有二法：一者、知法無生；",
    "T13n0397_010:0062c25": "二者、為善法故而修莊嚴。「復有二法：一者、",
    "T13n0397_010:0062c26": "不可說法而能宣說；二者、一切眾生悉同一",
    "T13n0397_010:0062c27": "乘。「復有三法：一者、初發菩提之心；二者、親近",
    "T13n0397_010:0062c28": "善友心不生悔；三者、修集大悲心不退轉。「復",
    "T13n0397_010:0062c29": "有三法：一者、破壞慳悋；二者、惠施一切；三者、",
    "T13n0397_010:0063a01": "攝取菩提。「復有三法：一者、具足淨戒；二者、",
    "T13n0397_010:0063a02": "調伏毀禁；三者、迴向菩提。「復有三法：一者、",
    "T13n0397_010:0063a03": "心不瞋恨；二者、調瞋恚者；三者、迴向菩提。",
    "T13n0397_010:0063a04": "「復有三法：一者、於生死中心無悔退；二者、甘",
    "T13n0397_010:0063a05": "樂營他所作事業；三者、迴向菩提。「復有三法：",
    "T13n0397_010:0063a06": "一者、得三昧定；二者、不生憍慢；三者、迴向菩",
    "T13n0397_010:0063a07": "提。「復有三法：一者、求於多聞；二者、得已不生",
    "T13n0397_010:0063a08": "憍慢；三者、迴向菩提。「復有三法：一者、生緣；二",
    "T13n0397_010:0063a09": "者、法緣；三者、無緣。「復有三法：一者、自悲；二者、",
    "T13n0397_010:0063a10": "悲他；三者、離自他悲。「復有三法：一者、為於自",
    "T13n0397_010:0063a11": "利修集智慧；二者、以是智慧轉化眾生；三者、",
    "T13n0397_010:0063a12": "自利利他。「復有三法：一者、知過去已盡；二",
    "T13n0397_010:0063a13": "者、知未來無生；三者、知現在無住。「復有三法：",
    "T13n0397_010:0063a14": "一者、為正定者修集慈心；二者、為邪定者修",
    "T13n0397_010:0063a15": "集悲心；三者、為不定者修集解脫。「復有三法：",
    "T13n0397_010:0063a16": "一者、淨身；二者、淨口；三者、淨意。「復有三法：一",
    "T13n0397_010:0063a17": "者、修不淨觀為壞貪欲；二者、修慈為壞瞋恚；",
    "T13n0397_010:0063a18": "三者、觀十二因緣為壞無明。「復有三法：一者、",
    "T13n0397_010:0063a19": "安；二者、樂；三者、知足。「復有三法：一者、聞已能",
    "T13n0397_010:0063a20": "持；二者、能廣分別文字句義；三者、觀察罪過。",
    "T13n0397_010:0063a21": "「復有三法：一者、具足七財；二者、能大法施；三",
    "T13n0397_010:0063a22": "者、能施眾生。「復有三法：一者、實義；二者、真義；",
    "T13n0397_010:0063a23": "三者、不誑義。「復有三法：一者、自知；二者、知",
    "T13n0397_010:0063a24": "他；三者、知時。「復有三法：一者、五陰法陰平等；",
    "T13n0397_010:0063a25": "二者、諸界法界平等；三者、諸入法入平等。「復",
    "T13n0397_010:0063a26": "有三法：一者、修空；二者、無相；三者、無願。「復有",
    "T13n0397_010:0063a27": "三法：一者、不謗因果；二者、方便生法皆從因",
    "T13n0397_010:0063a28": "緣；三者、和合因緣而得名字。「復有三法：一者、",
    "T13n0397_010:0063a29": "信佛不可思議；二者、信法不生誹謗；三者、信",
    "T13n0397_010:0063b01": "僧良祐福田。「復有三法：一者、遠離貪欲；二者、",
    "T13n0397_010:0063b02": "遠離瞋恚；三者、遠離愚癡。「復有三法：一者、",
    "T13n0397_010:0063b03": "世諦；二者、第一義諦；三者、不著二諦。「復",
    "T13n0397_010:0063b04": "有三法：一者、遠離煩惱；二者、遠離憍慢；三者、",
    "T13n0397_010:0063b05": "於福田所禮拜供養。「復有三法：一者、不染欲",
    "T13n0397_010:0063b06": "界；二者、不著色界；三者、於無色界不生憍慢。",
    "T13n0397_010:0063b07": "「復有三法：一者、供養不喜；二者、毀辱不恚；三",
    "T13n0397_010:0063b08": "者、離世八法。「復有三法：一者、藏覆諸根；二者、",
    "T13n0397_010:0063b09": "解了諸根；三者、寂靜諸根。「復有三法：一者、",
    "T13n0397_010:0063b10": "趣向善地；二者、離善地障；三者、觀善地德。",
    "T13n0397_010:0063b11": "「復有三法：一者、至心；二者、淨心；三者、淨莊",
    "T13n0397_010:0063b12": "嚴。「復有三法：一者、學戒戒；二者、學心戒；三",
    "T13n0397_010:0063b13": "者、學慧戒。「復有三法：一者、受樂不生貪逸；",
    "T13n0397_010:0063b14": "二者、受苦不生惱恚；三者、不苦不樂修集於",
    "T13n0397_010:0063b15": "捨。「復有三法：一者、轉因不造作故；二者、轉於",
    "T13n0397_010:0063b16": "煩惱不觀相故；三者、轉於三世無願求故。「復",
    "T13n0397_010:0063b17": "有三法：一者、眼空；二者、色寂靜；三者、受無",
    "T13n0397_010:0063b18": "住處。「復有三法：一者、藏戒；二者、護定；三者、",
    "T13n0397_010:0063b19": "觀慧。「復有三法：一者、憶持念法；二者、思惟",
    "T13n0397_010:0063b20": "觀法；三者、如法而住。「復有三法：一者、音聲因",
    "T13n0397_010:0063b21": "緣聲聞解脫；二者、十二因緣緣覺解脫；三者、",
    "T13n0397_010:0063b22": "六度因緣菩薩解脫。「復有三法：一者、施；二",
    "T13n0397_010:0063b23": "者、大施；三者、畢竟施。「復有三法：一者、護法；二",
    "T13n0397_010:0063b24": "者、護持正法；三者、護持大乘。「復有三法：一",
    "T13n0397_010:0063b25": "者、行於生死；二者、觀其罪過；三者、知已遠離。",
    "T13n0397_010:0063b26": "「復有三法：一者、至心聽法破除五蓋；二者、常",
    "T13n0397_010:0063b27": "樂寂靜；三者、如法而住。「復有三法：一者、依義；",
    "T13n0397_010:0063b28": "二者、依法；三者、依智。「復有三法：一者、求多聞",
    "T13n0397_010:0063b29": "已樂於寂靜；二者、樂寂靜已思惟善法；三",
    "T13n0397_010:0063c01": "者、善思惟已知法平等。「復有三法：一者、親",
    "T13n0397_010:0063c02": "近智者；二者、諮問多聞；三者、護於善人。「復",
    "T13n0397_010:0063c03": "有三法：一、無貪心為人說法；二、見聽法",
    "T13n0397_010:0063c04": "者慈心視之；三者、一心觀於菩提。「復有三",
    "T13n0397_010:0063c05": "法：一者、視諸眾生其心平等；二者、觀心平",
    "T13n0397_010:0063c06": "等；三者、觀佛平等。「復有三法：一者、過去已",
    "T13n0397_010:0063c07": "盡；二者、未來不合；三者、現在不住。「復有三法：",
    "T13n0397_010:0063c08": "一者、觀苦無常；二者、諸法無我；三者、涅槃寂",
    "T13n0397_010:0063c09": "靜。「復有三法：一者、聞已堅持；二者、三昧堅持；",
    "T13n0397_010:0063c10": "三者、智慧堅持。「復有三法：一者、犯已不覆；二",
    "T13n0397_010:0063c11": "者、悔先所犯；三者、至心護戒。「復有三法：一者、",
    "T13n0397_010:0063c12": "破壞疑心；二者、破壞悔心；三者、破障礙心。「復",
    "T13n0397_010:0063c13": "有三法：一者、善欲；二者、離談世事；三者、樂於",
    "T13n0397_010:0063c14": "寂靜。「復有三法：一者、忍甚深法；二者、說甚深",
    "T13n0397_010:0063c15": "義；三者、解種種義。「復有三法：一者、具足聲忍；",
    "T13n0397_010:0063c16": "二者、具思惟忍；三者、具於順忍。「復有三法：一",
    "T13n0397_010:0063c17": "者、智慧方便；二者、大慈；三者、精進堅牢。「善男",
    "T13n0397_010:0063c18": "子！菩薩具足如是等法，能利益大乘。「善男",
    "T13n0397_010:0063c19": "子！復有四法障礙大乘。何等為四？一者、聽",
    "T13n0397_010:0063c20": "不應聽；二者、不欲聽受菩薩法藏；三者、行諸",
    "T13n0397_010:0063c21": "魔業；四者、誹謗正法。「復有四法：一者、貪欲；",
    "T13n0397_010:0063c22": "二者、瞋恚；三者、愚癡；四者、不樂求法。「復有四",
    "T13n0397_010:0063c23": "法：一者、嫉他得利；二者、於財慳貪；三者、樂",
    "T13n0397_010:0063c24": "誑法師；四者、不樂親近見善知識。「復有四法：",
    "T13n0397_010:0063c25": "一者、於善知識生惡友想；二者、於惡知識生",
    "T13n0397_010:0063c26": "善友想；三者、非法法想；四者、法非法想。「復",
    "T13n0397_010:0063c27": "有四法：一者、不樂惠施；二者、施已生悔；三",
    "T13n0397_010:0063c28": "者、施已觀過；四者、不念菩提心。「復有四法：一",
    "T13n0397_010:0063c29": "者、為欲而施；二者、為瞋而施；三者、為癡而施；",
    "T13n0397_010:0064a01": "四者、為怖畏而施。「復有四法：一者、為名字",
    "T13n0397_010:0064a02": "施；二者、為本而施；三者、為善友施；四者、為勝",
    "T13n0397_010:0064a03": "故施。「復有四法：一者、不至心施；二者、不自手",
    "T13n0397_010:0064a04": "施；三者、不現見施；四者、輕慢施。「復有四法：",
    "T13n0397_010:0064a05": "一者、下物施；二、少物施；三者、不至心施；",
    "T13n0397_010:0064a06": "四者、輕慢施。「復有四法：一者、毒施；二者、刀施；",
    "T13n0397_010:0064a07": "三者、不淨施；四者、無利益施。「復有四法：一者、",
    "T13n0397_010:0064a08": "見持戒者生瞋恚心；二者、見毀禁者生愛念",
    "T13n0397_010:0064a09": "心；三者、隨惡友語；四者、不念施戒。「復有四法：",
    "T13n0397_010:0064a10": "一者、非法求利；二者、如法得財不與人共；三",
    "T13n0397_010:0064a11": "者、斷他供養；四者、心不知足。「復有四法：一者、",
    "T13n0397_010:0064a12": "為貪利養故攝持威儀；二者、為利養故下聲",
    "T13n0397_010:0064a13": "而語；三者、其心諂曲；四者、邪命自活。「復有四",
    "T13n0397_010:0064a14": "法：一者、於同學所生瞋恚心；二者、於同乘者",
    "T13n0397_010:0064a15": "生瞋恚心；三者、不知魔業；四者、樂說他過。「復",
    "T13n0397_010:0064a16": "有四法：一者、憍慢不聽正法；二者、不能恭敬",
    "T13n0397_010:0064a17": "法師；三者、不能禮拜父母師長善友；四者、意",
    "T13n0397_010:0064a18": "隨惡業。「復有四法：一者、覆他功德；二者、廣",
    "T13n0397_010:0064a19": "說他過；三者、增長憍慢；四者、瞋恚堅固。「復有",
    "T13n0397_010:0064a20": "四法：一者、懈怠；二者、不樂聽聞善語；三者、不",
    "T13n0397_010:0064a21": "隨順語；四者、住於非法。「復有四法：一者、不調；",
    "T13n0397_010:0064a22": "二者、不淨；三者、不藏；四者、不忍。「復有四法：一",
    "T13n0397_010:0064a23": "者、不喜聞受無上善法；二者、樂在城邑聚落",
    "T13n0397_010:0064a24": "村屯；三者、毀破禁戒樂受供養；四者、不能調",
    "T13n0397_010:0064a25": "伏根門。「復有四法：一者、不能攝取眾生；二者、",
    "T13n0397_010:0064a26": "不能調伏眾生；三者、不能護持正法；四者、樂",
    "T13n0397_010:0064a27": "說法師過罪。「復有四法：一者、不修信心；二者、",
    "T13n0397_010:0064a28": "不能觀察眾生罪過；三者、不觀惡知識過；四",
    "T13n0397_010:0064a29": "者、不觀疑心罪過。「復有四法：一者、不觀內；",
    "T13n0397_010:0064b01": "二者、不觀外；三者、無慚；四者、無愧。「復有四法：",
    "T13n0397_010:0064b02": "一、不知恩；二、不報恩；三者、背恩；四者、樂邪見。",
    "T13n0397_010:0064b03": "「復有四法：一者、誹謗聖人；二者、將護世人；三",
    "T13n0397_010:0064b04": "者、不信福田；四者、呵毀法施。「復有四法：一",
    "T13n0397_010:0064b05": "者、不淨身業；二者、不護口業；三者、不捨意業；",
    "T13n0397_010:0064b06": "四者、厭悔大乘。「復有四法：一者、為破和合而",
    "T13n0397_010:0064b07": "作兩舌；二者、於師和上出瞋恚語；三者、為",
    "T13n0397_010:0064b08": "壞利益作無義語；四者、欺誑人天而生妄語。",
    "T13n0397_010:0064b09": "「復有四法：一者、不護戒因；二者、亂禪定因；三",
    "T13n0397_010:0064b10": "者、不信後世；四者、樂著世事。「復有四法：一者、",
    "T13n0397_010:0064b11": "麁穬；二者、憍慢；三者、樂說世間；四者、常樂",
    "T13n0397_010:0064b12": "睡眠。「復有四法：一者、假菩薩名而受供養；二",
    "T13n0397_010:0064b13": "者、不能瞻視病苦之人；三者、不種善子；四者、",
    "T13n0397_010:0064b14": "不向菩提。「復有四法：一者、自輕；二者、輕法；三",
    "T13n0397_010:0064b15": "者、輕福；四者、數念聲聞辟支佛乘。「復有四法：",
    "T13n0397_010:0064b16": "一者、貪身；二者、貪心；三者、貪命；四者、貪戒。「復",
    "T13n0397_010:0064b17": "有四法：一者、貪房舍；二者、貪檀越；三者、貪",
    "T13n0397_010:0064b18": "邪見；四者、貪破戒。「復有四法：一者、多作；二者、",
    "T13n0397_010:0064b19": "多語；三者、多受；四者、多視。「復有四法：一者、我",
    "T13n0397_010:0064b20": "見；二者、邪見；三者、斷見；四者、常見。「復有四",
    "T13n0397_010:0064b21": "法：一者、不作；二者、作已轉；三者、心悔；四者、不",
    "T13n0397_010:0064b22": "樂。「復有四法：一者、不向道地；二者、不修禪定；",
    "T13n0397_010:0064b23": "三者、退失智慧；四者、不樂方便。「復有四法：一",
    "T13n0397_010:0064b24": "者、障礙於法；二者、障礙善業；三者、煩惱障礙；",
    "T13n0397_010:0064b25": "四者、魔業障礙。「善男子！如是等法名障大乘。」",
    "T13n0397_010:0064b26": "說是法時，四萬四千人天發阿耨多羅三藐",
    "T13n0397_010:0064b27": "三菩提心，二萬八千菩薩得無生法忍。三千",
    "T13n0397_010:0064b28": "大千世界大地六種震動，虛空之中無量天",
    "T13n0397_010:0064b29": "人，異口同音作如是言：「善哉，善哉！世尊！今",
    "T13n0397_010:0064c01": "日如來大師子吼，憐愍眾生開大乘門。世尊！",
    "T13n0397_010:0064c02": "若有眾生於是法中得少分者，即得斷除三",
    "T13n0397_010:0064c03": "惡道苦，漸漸當得無量法寶。譬如有人於村",
    "T13n0397_010:0064c04": "邑外見大寶聚，見已憐愍即還入村告語眾",
    "T13n0397_010:0064c05": "人：『誰欲斷貧當與我俱。』是人說時，或有信者，",
    "T13n0397_010:0064c06": "或不信者。其中信者即與相隨俱至寶所，隨",
    "T13n0397_010:0064c07": "意採取即破貧苦，而是寶聚亦無增減，亦不",
    "T13n0397_010:0064c08": "念言：『聽是人取不聽彼人，破是人貧不破彼",
    "T13n0397_010:0064c09": "人，聽是持去不聽彼持。』如來、世尊亦復如是，",
    "T13n0397_010:0064c10": "於無量世勤求如是無上法寶，求已得見生",
    "T13n0397_010:0064c11": "大憐愍，以大梵音語諸眾生：『若有欲壞生死",
    "T13n0397_010:0064c12": "貧窮，當至心聽。』有諸眾生薄福不信，則不能",
    "T13n0397_010:0064c13": "壞生死貧窮。其中信者隨任智力，取聲聞乘、",
    "T13n0397_010:0064c14": "辟支佛乘、菩薩大乘，是大寶聚亦無增減。若",
    "T13n0397_010:0064c15": "有至此寶聚之中，乃至不能取一寶者，是人",
    "T13n0397_010:0064c16": "常住三惡道中。若有能取一字一句，乃至一",
    "T13n0397_010:0064c17": "念受持之者，是人能壞生死貧窮。何況取是",
    "T13n0397_010:0064c18": "大乘經典一品二品，及其具足聽受讀誦為",
    "T13n0397_010:0064c19": "人解說？」爾時，世尊讚諸天人：「善哉，善哉！諸天",
    "T13n0397_010:0064c20": "子！若有受持如是經典，是人則具一切善",
    "T13n0397_010:0064c21": "法，頂戴如來無上佛智，是大智聚，能大利",
    "T13n0397_010:0064c22": "益無量眾生。」爾時，世尊以偈頌曰：",
    "T13n0397_010:0064c23": "「諸乘之中大乘最，　　猶如虛空無邊際，",
    "T13n0397_010:0064c24": "　遠離一切生死有，　　趣菩提樹無障礙。",
    "T13n0397_010:0064c25": "　若能清淨其心意，　　所有惠施於一切，",
    "T13n0397_010:0064c26": "　至心受持清淨戒，　　趣菩提樹無障礙。",
    "T13n0397_010:0064c27": "　於諸眾生心平等，　　常觀煩惱諸罪過，",
    "T13n0397_010:0064c28": "　能勝一切下劣乘，　　調伏眾生於大乘。",
    "T13n0397_010:0064c29": "　若有至心受讀經，　　具足寂靜戒忍辱，",
    "T13n0397_010:0065a01": "　具足智慧壞魔眾，　　憐愍眾生趣道樹，",
    "T13n0397_010:0065a02": "　莊嚴慈悲乘四禪，　　智慧利刀摧魔眾，",
    "T13n0397_010:0065a03": "　道樹下觀十二緣，　　起已愍眾說大乘。",
    "T13n0397_010:0065a04": "　十方眾生乘大乘，　　乘無增減如虛空，",
    "T13n0397_010:0065a05": "　大乘神通叵思議，　　是故如來修集之。",
    "T13n0397_010:0065a06": "　安住念處嚴正勤，　　如意為足根勢力，",
    "T13n0397_010:0065a07": "　遊八正路採覺寶，　　是故如來趣道樹。",
    "T13n0397_010:0065a08": "　其心寂靜離煩惱，　　壞破諸闇獲智光，",
    "T13n0397_010:0065a09": "　是故梵天及帝釋，　　敬禮如來乘大乘。",
    "T13n0397_010:0065a10": "　具足六度六神通，　　具善方便修三脫，",
    "T13n0397_010:0065a11": "　能壞諸魔及邪見，　　是故如來乘大乘。",
    "T13n0397_010:0065a12": "　若有具足諸善根，　　及以成就不善根，",
    "T13n0397_010:0065a13": "　有信則得破煩惱，　　是故大乘難思議。",
    "T13n0397_010:0065a14": "　所有一切世間法，　　及以無上出世法，",
    "T13n0397_010:0065a15": "　若有學法無學法，　　一切攝在大乘中。",
    "T13n0397_010:0065a16": "　若有眾生行惡道，　　親近邪見惡知識，",
    "T13n0397_010:0065a17": "　憐愍是輩修方便，　　為調伏故說大乘。",
    "T13n0397_010:0065a18": "　下劣不樂於大乘，　　心迮不能壞人結，",
    "T13n0397_010:0065a19": "　常求自樂捨餘人，　　聞說大乘生恐怖。",
    "T13n0397_010:0065a20": "　若有智者具力勢，　　憐愍眾生作利益，",
    "T13n0397_010:0065a21": "　聞說大乘心歡喜，　　壞眾苦惱心不悔。",
    "T13n0397_010:0065a22": "　若欲了知眾生行，　　一切眾生諸界根，",
    "T13n0397_010:0065a23": "　菩薩一念能通達，　　是故大乘難思議。",
    "T13n0397_010:0065a24": "　得身寂靜相莊嚴，　　得口寂靜眾樂聞，",
    "T13n0397_010:0065a25": "　得心寂靜具神通，　　如是皆因趣大乘。",
    "T13n0397_010:0065a26": "　若有人能行大乘，　　是則不斷三寶種，",
    "T13n0397_010:0065a27": "　能為眾生作利益，　　破壞貧窮諸苦惱。",
    "T13n0397_010:0065a28": "　能到十方諸世界，　　現見無量佛世尊，",
    "T13n0397_010:0065a29": "　如是趣向大乘者，　　是人即得無量福。",
    "T13n0397_010:0065b01": "　一切世間無能勝，　　趣向無上大乘者，",
    "T13n0397_010:0065b02": "　具足大力壞魔眾，　　是故大乘難思議。",
    "T13n0397_010:0065b03": "　得色得力大自在，　　梵釋轉輪聖王身，",
    "T13n0397_010:0065b04": "　若有乘此大乘者，　　是人受於三界樂。",
    "T13n0397_010:0065b05": "　施已終不生悔心，　　所重之物不悋著，",
    "T13n0397_010:0065b06": "　捨身自施修慈悲，　　是故大乘難思議。",
    "T13n0397_010:0065b07": "　持戒精進樂梵行，　　能以神力障日月，",
    "T13n0397_010:0065b08": "　不貪著身善果報，　　修如是乘調眾生。",
    "T13n0397_010:0065b09": "　說法有受不受者，　　於是不生瞋愛心，",
    "T13n0397_010:0065b10": "　身心勤修大精進，　　為得難得之大乘。",
    "T13n0397_010:0065b11": "　能得無上大法王，　　亦得難忍之忍辱，",
    "T13n0397_010:0065b12": "　無量劫中受苦惱，　　為得大乘勝一切。",
    "T13n0397_010:0065b13": "　勤作利益多眾生，　　身口意業悉柔軟，",
    "T13n0397_010:0065b14": "　修集慈悲及神通，　　為住大乘大利益。",
    "T13n0397_010:0065b15": "　了知法界生住滅，　　無我無諍調諸根，",
    "T13n0397_010:0065b16": "　若能安住於大乘，　　即受安樂如先佛。",
    "T13n0397_010:0065b17": "　具足念心及精進，　　四如意足大神力，",
    "T13n0397_010:0065b18": "　依止正法及真義，　　皆由樂住於大乘。",
    "T13n0397_010:0065b19": "　具足無上無所畏，　　能師子吼無上尊，",
    "T13n0397_010:0065b20": "　微妙相好自莊嚴，　　皆由樂住於大乘。",
    "T13n0397_010:0065b21": "　具足三種之神通，　　調伏教化於眾生，",
    "T13n0397_010:0065b22": "　其心寂靜無憍慢，　　若行大乘具忍辱。",
    "T13n0397_010:0065b23": "　具足梵音聲微妙，　　一切眾生甚樂聞，",
    "T13n0397_010:0065b24": "　若樂修集大乘者，　　是人善解眾生語。",
    "T13n0397_010:0065b25": "　所作諸業為淨土，　　不久當得無邊身，",
    "T13n0397_010:0065b26": "　若有至心聽是法，　　當受無邊無上樂。",
    "T13n0397_010:0065b27": "　能遊虛空達邊際，　　能知大海水幾渧，",
    "T13n0397_010:0065b28": "　不能演說大乘德，　　是故是乘難思議。」",
    "T13n0397_010:0065b29": "爾時，世尊復告海慧菩薩：「善男子！若欲受",
    "T13n0397_010:0065c01": "持如是等經，欲自寂靜其深心者，應當受持",
    "T13n0397_010:0065c02": "門句、法句、金剛句。至心觀察門句者，一切法",
    "T13n0397_010:0065c03": "中而作門戶：所謂阿字一切法門，阿者言無，",
    "T13n0397_010:0065c04": "一切諸法皆悉無常。波亦一切法門，波者即",
    "T13n0397_010:0065c05": "第一義。那亦一切法門，那者諸法無礙。陀亦",
    "T13n0397_010:0065c06": "一切法門，陀者性能調伏一切法性。沙亦一",
    "T13n0397_010:0065c07": "切法門，沙者遠離一切諸法。多亦一切法門，",
    "T13n0397_010:0065c08": "多者一切法如。迦亦一切法門，迦者一切諸",
    "T13n0397_010:0065c09": "法無作無受。娑亦一切法門，娑者一切諸法",
    "T13n0397_010:0065c10": "無有分別。伽亦一切法門，伽者如來正法甚",
    "T13n0397_010:0065c11": "深無底。闍亦一切法門，闍者遠離生相。曇亦",
    "T13n0397_010:0065c12": "一切法門，曇者於法界中不生分別。奢亦一",
    "T13n0397_010:0065c13": "切法門，奢者具奢摩他得八正道。佉亦一切",
    "T13n0397_010:0065c14": "法門，佉者一切諸法猶如虛空。叉亦一切法",
    "T13n0397_010:0065c15": "門，叉者一切法盡。若亦一切法門，若者諸法",
    "T13n0397_010:0065c16": "無礙。咃亦一切法門，咃者一切法是處非",
    "T13n0397_010:0065c17": "處。蠱亦一切法門，蠱者觀五陰已得大利益。",
    "T13n0397_010:0065c18": "荼亦一切法門，荼者一切諸法無有畢竟。",
    "T13n0397_010:0065c19": "迦亦一切法門，迦者身寂靜故得大利益。至",
    "T13n0397_010:0065c20": "亦一切法門，至者心寂靜故離一切惡。優亦",
    "T13n0397_010:0065c21": "一切法門，優者受持擁護清淨禁戒。蛇亦一",
    "T13n0397_010:0065c22": "切法門，蛇者善思惟。替亦一切法門，替者",
    "T13n0397_010:0065c23": "住一切法。修亦一切法門，修者一切諸法性",
    "T13n0397_010:0065c24": "是解脫。毘亦一切法門，毘者一切諸法悉是",
    "T13n0397_010:0065c25": "毘尼，毘尼者調伏己身。時亦一切法門，時者",
    "T13n0397_010:0065c26": "一切諸法性不染污。阿亦一切法門，阿者",
    "T13n0397_010:0065c27": "一切諸法性是光明。娑亦一切法門，娑者",
    "T13n0397_010:0065c28": "修八正道。婆亦一切法門，婆者一切諸法",
    "T13n0397_010:0065c29": "非內非外。善男子！是名門句，能淨念心，能淨",
    "T13n0397_010:0066a01": "其心，知眾生根。「法句者，一切諸法解脫印，一",
    "T13n0397_010:0066a02": "切諸法無二印，一切諸法無常斷印，一切諸",
    "T13n0397_010:0066a03": "法無增減印，一切法等如虛空印，一切諸法",
    "T13n0397_010:0066a04": "五眼道印，一切法如虛空印，一切諸法無有",
    "T13n0397_010:0066a05": "分別如虛空印，一切諸法入法界印，一切法",
    "T13n0397_010:0066a06": "如印，一切諸法無去來現在如印，一切諸法",
    "T13n0397_010:0066a07": "本性淨印，一切法空印，一切法無相印，一",
    "T13n0397_010:0066a08": "切法無願印，一切法無處無非處印，一切法",
    "T13n0397_010:0066a09": "苦印，一切法無我印，一切法寂靜印，一切",
    "T13n0397_010:0066a10": "法性無過咎印，一切諸法第一義攝取印，一",
    "T13n0397_010:0066a11": "切諸法如法性住印，一切諸法畢竟解脫印，",
    "T13n0397_010:0066a12": "一切諸法無時印，一切諸法過三世印，一切",
    "T13n0397_010:0066a13": "諸法味同一印，一切諸法性無礙印，一切諸",
    "T13n0397_010:0066a14": "法性無生印，一切諸法性無諍印，一切諸法",
    "T13n0397_010:0066a15": "性無覺觀印，一切諸法非色不可見印，一切",
    "T13n0397_010:0066a16": "諸法無屋宅印，一切諸法無對治印，一切諸",
    "T13n0397_010:0066a17": "法無業果印，一切諸法無作無受印，一切諸",
    "T13n0397_010:0066a18": "法無出滅印。善男子！是名法句。如是法句，",
    "T13n0397_010:0066a19": "即是過去未來現在諸佛菩提。如是法印句，",
    "T13n0397_010:0066a20": "攝取八萬四千法聚。善男子！若能如是觀法",
    "T13n0397_010:0066a21": "聚者，即能獲得無生法忍。善男子！若有未種",
    "T13n0397_010:0066a22": "善根之人，聞是法已即得種之，壞於魔業。善",
    "T13n0397_010:0066a23": "男子！若如是觀，即能獲得無盡器陀羅尼，如",
    "T13n0397_010:0066a24": "是等法悉能攝取八萬四千三昧、八萬四千眾",
    "T13n0397_010:0066a25": "生行性，是名法句。「金剛句者，其身不壞猶",
    "T13n0397_010:0066a26": "如金剛。何以故？法性不壞故，智慧之性能破",
    "T13n0397_010:0066a27": "無明，是故智慧名金剛句。五逆之罪壞一切",
    "T13n0397_010:0066a28": "善，是故五逆名金剛句。不淨之觀能壞貪欲，",
    "T13n0397_010:0066a29": "是故不淨名金剛句。慈心之觀能壞瞋恚，是",
    "T13n0397_010:0066b01": "故慈心名金剛句。觀十二緣能壞愚癡，是故",
    "T13n0397_010:0066b02": "觀緣名金剛句。一眾生心攝取一切眾生之",
    "T13n0397_010:0066b03": "心，名金剛句。一眾生心一切眾生心悉皆",
    "T13n0397_010:0066b04": "平等，名金剛句。一切佛一佛皆悉平等，名",
    "T13n0397_010:0066b05": "金剛句。一福田一切福田無盡平等，名金剛",
    "T13n0397_010:0066b06": "句。一切諸法如虛空等，名金剛句。一切諸法",
    "T13n0397_010:0066b07": "等同一味，名金剛句。一切諸法及以佛法平",
    "T13n0397_010:0066b08": "等無二，名金剛句。金剛三昧能壞一切諸魔",
    "T13n0397_010:0066b09": "惡業，名金剛句。如來妙音壞諸惡聲，名金剛",
    "T13n0397_010:0066b10": "句。觀無生滅過生老死，名金剛句。「善男子！",
    "T13n0397_010:0066b11": "如是等法名金剛句，名堅牢句，名不壞句，名",
    "T13n0397_010:0066b12": "不破句，名平等句，名為實句，名無二句、不退",
    "T13n0397_010:0066b13": "轉句、大寂靜句、無能作過句、不增不減句，",
    "T13n0397_010:0066b14": "無有有句、無有法句、真句、有句、不謗佛句、依",
    "T13n0397_010:0066b15": "法句、共僧句、如爾句、分別三世句、勇健句、梵",
    "T13n0397_010:0066b16": "句、慈句、心句、虛空句、菩提句、不低句、法相",
    "T13n0397_010:0066b17": "句、無相句、心意識無住句、波旬句、破魔句、",
    "T13n0397_010:0066b18": "無上句、無勝句、廣句、行己境界句、入佛境界",
    "T13n0397_010:0066b19": "句、無覺觀句、於法界所不分別句、無句句。「善",
    "T13n0397_010:0066b20": "男子！若有菩薩能解如是等句義者，必當坐",
    "T13n0397_010:0066b21": "於菩提樹下，金剛師子法座之上。」說是法時，",
    "T13n0397_010:0066b22": "八千菩薩得入法門陀羅尼，亦獲一切眾生",
    "T13n0397_010:0066b23": "平等三昧。爾時，十方諸來菩薩以妙香華、種",
    "T13n0397_010:0066b24": "種伎樂供養於佛，說偈讚曰：",
    "T13n0397_010:0066b25": "「我今敬禮無上尊，　　能知一切眾生聲，",
    "T13n0397_010:0066b26": "　說相無相實一相，　　而得妙相三十二。",
    "T13n0397_010:0066b27": "　若有眾生一一心，　　平等攝諸眾生心，",
    "T13n0397_010:0066b28": "　說行無行實一行，　　是故我禮無上尊。",
    "T13n0397_010:0066b29": "　如來真實知因果，　　故為眾生說業報，",
    "T13n0397_010:0066c01": "　真如法界非有無，　　是故我讚無上尊。",
    "T13n0397_010:0066c02": "　一切眾生無覺觀，　　其心本淨無有貪，",
    "T13n0397_010:0066c03": "　從因緣故生貪欲，　　是故我禮真智因。",
    "T13n0397_010:0066c04": "　我見佛身種種色，　　而如來身實無色，",
    "T13n0397_010:0066c05": "　愍眾故示無色色，　　我禮人中師子王。",
    "T13n0397_010:0066c06": "　一切福田入一田，　　而是一田無增減，",
    "T13n0397_010:0066c07": "　不動法界不轉移，　　是故我禮人象王。",
    "T13n0397_010:0066c08": "　觀諸眾生心如幻，　　諸法菩提亦復然，",
    "T13n0397_010:0066c09": "　知一切法皆平等，　　是故我禮無平等。",
    "T13n0397_010:0066c10": "　觀諸法界悉平等，　　故說諸法無一二，",
    "T13n0397_010:0066c11": "　非有非無是解脫，　　是故我禮斷二見。",
    "T13n0397_010:0066c12": "　日月可說墜落地，　　猛風可說索繫縛，",
    "T13n0397_010:0066c13": "　須彌可說口吹動，　　不可說佛有二語。",
    "T13n0397_010:0066c14": "　實語真語及淨語，　　身心清淨如虛空，",
    "T13n0397_010:0066c15": "　世法不染如蓮花，　　是故我禮無上尊。",
    "T13n0397_010:0066c16": "　若有能讚如是德，　　即獲如是之功德，",
    "T13n0397_010:0066c17": "　我為如是諸功德，　　敬禮如是功德聚。」",
    "T13n0397_010:0066c18": "時，諸菩薩既讚歎已，白佛言世尊：「夫大寶者，",
    "T13n0397_010:0066c19": "所謂佛也。佛出世者即是樂出，佛出世者即",
    "T13n0397_010:0066c20": "是信出，佛出世者即是念出，佛出世者即是",
    "T13n0397_010:0066c21": "智出，佛出世者即是施、戒、忍、精進、禪定、慧出，",
    "T13n0397_010:0066c22": "佛出世者即是慈出悲喜捨出，佛出世者即",
    "T13n0397_010:0066c23": "是十二因緣法義智出，佛出世者即是念處、",
    "T13n0397_010:0066c24": "正勤、如意、根、力、覺、道一切善法出。」爾時，眾中",
    "T13n0397_010:0066c25": "有一菩薩名曰慧聚，白佛言：「世尊！生老病死",
    "T13n0397_010:0066c26": "出於世者即是佛出，無明愛出即是佛出，貪",
    "T13n0397_010:0066c27": "恚癡出即是佛出，一切疑網煩惱出者即是",
    "T13n0397_010:0066c28": "佛出。何以故？若如是等法不出世者，佛以何",
    "T13n0397_010:0066c29": "緣出現於世？」佛言：「善哉，善哉！善男子！實如所",
    "T13n0397_010:0067a01": "言。」爾時，海慧菩薩言：「世尊！若有不見如是等",
    "T13n0397_010:0067a02": "法，時如來為出於世、不出於世？」「善男子！菩",
    "T13n0397_010:0067a03": "薩初發菩提心時，真實不知如是等法，是故",
    "T13n0397_010:0067a04": "我為而宣說之。「善男子！菩薩有四種：一者、",
    "T13n0397_010:0067a05": "初發菩提之心；二者、修行菩提之道；三者、堅",
    "T13n0397_010:0067a06": "固不退菩提；四者、一生當補佛處。發心菩薩",
    "T13n0397_010:0067a07": "見佛色相，見已即發菩提之心。修行菩薩見",
    "T13n0397_010:0067a08": "佛具足一切善法，見已即發菩提之心。不退",
    "T13n0397_010:0067a09": "菩薩見如來身及一切法皆悉平等。一生菩薩",
    "T13n0397_010:0067a10": "不見如來所有功德及一切法。何以故？所得",
    "T13n0397_010:0067a11": "慧眼了了淨故，斷二見故，淨智慧故。若不",
    "T13n0397_010:0067a12": "見淨不淨，不見非淨非不淨，是人即能明見",
    "T13n0397_010:0067a13": "如來。「善男子！我昔如是見然燈佛，見已即得",
    "T13n0397_010:0067a14": "無生法忍，亦能了了知得無得。得已即時上",
    "T13n0397_010:0067a15": "昇虛空，高七多羅樹，處空住已，了了得知一",
    "T13n0397_010:0067a16": "切法界，了了知已心無所住，無所住已，得六",
    "T13n0397_010:0067a17": "萬三昧門。時然燈佛即授我記：『摩納！汝於來",
    "T13n0397_010:0067a18": "世當得作佛，號釋迦如來、應供、正遍知、明行",
    "T13n0397_010:0067a19": "足、善逝、世間解、無上士、調御丈夫、天人師、佛、世",
    "T13n0397_010:0067a20": "尊。』我於爾時都不聞是授記音聲，亦無佛想，",
    "T13n0397_010:0067a21": "及授記想；我於爾時三種淨慧：不見我想、不",
    "T13n0397_010:0067a22": "見佛想，及授記想。復有三淨：不見於我、不見",
    "T13n0397_010:0067a23": "眾生，及以正法。復有三淨：不見名、不見色、不",
    "T13n0397_010:0067a24": "見因。復有三淨：見一切陰悉入法陰、見一切",
    "T13n0397_010:0067a25": "界悉入法界、見一切入悉入法入。復有三淨：",
    "T13n0397_010:0067a26": "過去已盡、未來不生、現在不住。復有三淨：觀",
    "T13n0397_010:0067a27": "身如水月、觀聲不可說、觀心不可見。復有三",
    "T13n0397_010:0067a28": "淨：空無相願。若如是見，即是真實見於授記。",
    "T13n0397_010:0067a29": "「善男子！若有菩薩作如是見，是名實見。」",
    "T13n0397_010:0067b01": "大方等大集經卷第十"
}