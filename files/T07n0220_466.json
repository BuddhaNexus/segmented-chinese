{
    "T07n0220_466:0354c15": "大般若波羅蜜多經卷第四百六",
    "T07n0220_466:0354c16": "十六",
    "T07n0220_466:0354c18": "三藏法師玄奘奉　詔譯",
    "T07n0220_466:0354c19": "第二分漸次品第七十三之二",
    "T07n0220_466:0354c20": "爾時，具壽善現白佛言：「世尊！若菩薩摩訶薩",
    "T07n0220_466:0354c21": "於一切法無性性中，起四靜慮發五神通，證",
    "T07n0220_466:0354c22": "得無上正等菩提具諸功德，安立有情三聚",
    "T07n0220_466:0354c23": "差別，令其獲得利樂事者，云何初發心菩薩",
    "T07n0220_466:0354c24": "摩訶薩於一切法無性性中，作漸次業、修漸",
    "T07n0220_466:0354c25": "次學、行漸次行，證得無上正等菩提，作諸有",
    "T07n0220_466:0354c26": "情勝利樂事？」佛告善現：「諸菩薩摩訶薩初發",
    "T07n0220_466:0354c27": "心位，或從佛聞，或復從於多供養佛、菩薩、獨",
    "T07n0220_466:0354c28": "覺及阿羅漢、不還、一來、預流果等賢聖所聞，",
    "T07n0220_466:0354c29": "謂證諸法無性為性究竟圓滿方名為佛，漸",
    "T07n0220_466:0355a01": "證諸法無性為性名為菩薩，乃至預流深信",
    "T07n0220_466:0355a02": "諸法無性為性名賢善士，故一切法及諸有",
    "T07n0220_466:0355a03": "情無不皆以無性為性，法及有情乃至無有",
    "T07n0220_466:0355a04": "如毛端量自性可得。「是菩薩摩訶薩聞此事",
    "T07n0220_466:0355a05": "已，作是念言：『若一切法及諸有情皆以無性",
    "T07n0220_466:0355a06": "而為自性，證得此故說名為佛，乃至預流",
    "T07n0220_466:0355a07": "深信此故名賢善士。我於無上正等菩提若",
    "T07n0220_466:0355a08": "當證得、若不證得，諸法有情常以無性而為",
    "T07n0220_466:0355a09": "自性故，我定應發趣無上正等菩提，得菩",
    "T07n0220_466:0355a10": "提已，若諸有情行有想者，方便安立令住無",
    "T07n0220_466:0355a11": "想。』是菩薩摩訶薩作此念已，求趣無上正等",
    "T07n0220_466:0355a12": "菩提，普為有情得涅槃故，作漸次業、修漸次",
    "T07n0220_466:0355a13": "學、行漸次行。如過去世諸菩薩摩訶薩求趣",
    "T07n0220_466:0355a14": "無上正等菩提，先學漸次業、學、行故，證得無",
    "T07n0220_466:0355a15": "上正等菩提。是菩薩摩訶薩亦復如是，先應",
    "T07n0220_466:0355a16": "修學布施波羅蜜多，次應修學淨戒波羅蜜",
    "T07n0220_466:0355a17": "多，次應修學安忍波羅蜜多，次應修學精進",
    "T07n0220_466:0355a18": "波羅蜜多，次應修學靜慮波羅蜜多，後應修",
    "T07n0220_466:0355a19": "學般若波羅蜜多。「善現當知！是菩薩摩訶薩",
    "T07n0220_466:0355a20": "從初發心修學布施波羅蜜多時，應自行布",
    "T07n0220_466:0355a21": "施，亦勸他行布施，無倒稱揚布施功德，歡喜",
    "T07n0220_466:0355a22": "讚歎行布施者。由此因緣，得大財位，常行布",
    "T07n0220_466:0355a23": "施離慳悋心，隨諸有情所須飲食、衣服、臥具、",
    "T07n0220_466:0355a24": "瓔珞、香華、財寶、燈明、車乘、舍宅及餘資具悉皆",
    "T07n0220_466:0355a25": "施與。是菩薩摩訶薩由布施故，受持戒蘊，生",
    "T07n0220_466:0355a26": "天人中得大尊貴；由施、戒故復得定蘊；由施、",
    "T07n0220_466:0355a27": "戒、定故復得慧蘊；由施、戒、定、慧故復得解脫",
    "T07n0220_466:0355a28": "蘊；由施、戒、定、慧、解脫故復得解脫知見蘊；由",
    "T07n0220_466:0355a29": "施乃至解脫智見蘊圓滿故，超諸聲聞及獨覺",
    "T07n0220_466:0355b01": "地，證入菩薩正性離生。既入菩薩正性離生，",
    "T07n0220_466:0355b02": "成熟有情、嚴淨佛土。作此事已，證得無上正",
    "T07n0220_466:0355b03": "等菩提轉妙法輪，以三乘法安立度脫諸有",
    "T07n0220_466:0355b04": "情類，令出生死證得涅槃。善現！是菩薩摩訶",
    "T07n0220_466:0355b05": "薩由布施故，雖能如是作漸次業、修漸次學、",
    "T07n0220_466:0355b06": "行漸次行，而於一切都無所得。所以者何？以",
    "T07n0220_466:0355b07": "一切法無自性故。「復次，善現！是菩薩摩訶薩",
    "T07n0220_466:0355b08": "從初發心修學淨戒波羅蜜多時，應自行淨",
    "T07n0220_466:0355b09": "戒，亦勸他行淨戒，無倒稱揚淨戒功德，歡喜",
    "T07n0220_466:0355b10": "讚歎行淨戒者。由此因緣，戒蘊清淨，生天人",
    "T07n0220_466:0355b11": "中得大尊貴，施貧窮者所須財物。既行施已，",
    "T07n0220_466:0355b12": "安住戒蘊、定蘊、慧蘊、解脫蘊、解脫智見蘊。由",
    "T07n0220_466:0355b13": "戒、定、慧、解脫、解脫智見蘊清淨故，超諸聲聞及",
    "T07n0220_466:0355b14": "獨覺地，證入菩薩正性離生。既入菩薩正性",
    "T07n0220_466:0355b15": "離生，成熟有情、嚴淨佛土。作此事已，證得無",
    "T07n0220_466:0355b16": "上正等菩提轉妙法輪，以三乘法安立度脫",
    "T07n0220_466:0355b17": "諸有情類，令出生死證得涅槃。善現！是菩薩",
    "T07n0220_466:0355b18": "摩訶薩由淨戒故，雖能如是作漸次業、修漸",
    "T07n0220_466:0355b19": "次學、行漸次行，而於一切都無所得。所以者",
    "T07n0220_466:0355b20": "何？以一切法無自性故。「復次，善現！是菩薩摩",
    "T07n0220_466:0355b21": "訶薩從初發心修學安忍波羅蜜多時，應自",
    "T07n0220_466:0355b22": "行安忍，亦勸他行安忍，無倒稱揚安忍功德，",
    "T07n0220_466:0355b23": "歡喜讚歎行安忍者。是菩薩摩訶薩行安忍",
    "T07n0220_466:0355b24": "時，能以資具施諸有情皆令充足。既行施已，",
    "T07n0220_466:0355b25": "安住戒蘊、定蘊、慧蘊、解脫蘊、解脫智見蘊。由",
    "T07n0220_466:0355b26": "戒、定、慧、解脫、解脫智見蘊清淨故，超諸聲聞及",
    "T07n0220_466:0355b27": "獨覺地，證入菩薩正性離生。既入菩薩正性",
    "T07n0220_466:0355b28": "離生，成熟有情、嚴淨佛土。作此事已，證得無",
    "T07n0220_466:0355b29": "上正等菩提轉妙法輪，以三乘法安立度脫",
    "T07n0220_466:0355c01": "諸有情類，令出生死證得涅槃。善現！是菩薩",
    "T07n0220_466:0355c02": "摩訶薩由安忍故，雖能如是作漸次業、修漸",
    "T07n0220_466:0355c03": "次學、行漸次行，而於一切都無所得。所以者",
    "T07n0220_466:0355c04": "何？以一切法無自性故。「復次，善現！是菩薩摩",
    "T07n0220_466:0355c05": "訶薩從初發心修學精進波羅蜜多時，應自",
    "T07n0220_466:0355c06": "於諸善法發勤精進，亦勸他於諸善法發勤",
    "T07n0220_466:0355c07": "精進，無倒稱揚精進功德，歡喜讚歎行精進",
    "T07n0220_466:0355c08": "者。是菩薩摩訶薩行精進時，能以資具施諸",
    "T07n0220_466:0355c09": "有情皆令充足。既行施已，安住戒蘊、定蘊、慧",
    "T07n0220_466:0355c10": "蘊、解脫蘊、解脫知見蘊。由戒、定、慧、解脫、解脫",
    "T07n0220_466:0355c11": "智見蘊清淨故，超諸聲聞及獨覺地，證入菩",
    "T07n0220_466:0355c12": "薩正性離生。既入菩薩正性離生，成熟有情、",
    "T07n0220_466:0355c13": "嚴淨佛土。作此事已，證得無上正等菩提轉",
    "T07n0220_466:0355c14": "妙法輪，以三乘法安立度脫諸有情類，令出",
    "T07n0220_466:0355c15": "生死證得涅槃。善現！是菩薩摩訶薩由精進",
    "T07n0220_466:0355c16": "故，雖能如是作漸次業、修漸次學、行漸次行，",
    "T07n0220_466:0355c17": "而於一切都無所得。所以者何？以一切法無",
    "T07n0220_466:0355c18": "自性故。「復次，善現！是菩薩摩訶薩從初發心",
    "T07n0220_466:0355c19": "修學靜慮波羅蜜多時，應自入四靜慮、四無",
    "T07n0220_466:0355c20": "量、四無色定，亦勸他入四靜慮、四無量、四無",
    "T07n0220_466:0355c21": "色定，無倒稱揚四靜慮、四無量、四無色定功",
    "T07n0220_466:0355c22": "德，歡喜讚歎入四靜慮、四無量、四無色定者。",
    "T07n0220_466:0355c23": "是菩薩摩訶薩行靜慮時，能以資具施諸有",
    "T07n0220_466:0355c24": "情皆令充足。既行施已，安住戒蘊、定蘊、慧蘊、",
    "T07n0220_466:0355c25": "解脫蘊、解脫智見蘊。由戒、定、慧、解脫、解脫智",
    "T07n0220_466:0355c26": "見蘊清淨故，超諸聲聞及獨覺地，證入菩薩",
    "T07n0220_466:0355c27": "正性離生。既入菩薩正性離生，成熟有情、嚴",
    "T07n0220_466:0355c28": "淨佛土。作此事已，證得無上正等菩提轉妙",
    "T07n0220_466:0355c29": "法輪，以三乘法安立度脫諸有情類，令出生",
    "T07n0220_466:0356a01": "死證得涅槃。善現！是菩薩摩訶薩由靜慮故，",
    "T07n0220_466:0356a02": "雖能如是作漸次業、修漸次學、行漸次行，而",
    "T07n0220_466:0356a03": "於一切都無所得。所以者何？以一切法無自",
    "T07n0220_466:0356a04": "性故。「復次，善現！是菩薩摩訶薩從初發心修",
    "T07n0220_466:0356a05": "學般若波羅蜜多時，以無所得而為方便，應",
    "T07n0220_466:0356a06": "自行六波羅蜜多，亦勸他行六波羅蜜多，無",
    "T07n0220_466:0356a07": "倒稱揚六波羅蜜多功德，歡喜讚歎行六波",
    "T07n0220_466:0356a08": "羅蜜多者。是菩薩摩訶薩由於六波羅蜜多",
    "T07n0220_466:0356a09": "方便善巧，超諸聲聞及獨覺地，證入菩薩",
    "T07n0220_466:0356a10": "正性離生。既入菩薩正性離生，成熟有情、嚴",
    "T07n0220_466:0356a11": "淨佛土。作此事已，證得無上正等菩提轉妙",
    "T07n0220_466:0356a12": "法輪，以三乘法安立度脫諸有情類，令出生",
    "T07n0220_466:0356a13": "死證得涅槃。善現！是菩薩摩訶薩由般若故，",
    "T07n0220_466:0356a14": "雖能如是作漸次業、修漸次學、行漸次行，而",
    "T07n0220_466:0356a15": "於一切都無所得。所以者何？以一切法無自",
    "T07n0220_466:0356a16": "性故。「善現！是為初發心菩薩摩訶薩，依學六",
    "T07n0220_466:0356a17": "種波羅蜜多，作漸次業、修漸次學、行漸次行，",
    "T07n0220_466:0356a18": "與諸有情作利樂事。",
    "T07n0220_466:0356a19": "「復次，善現！諸菩薩摩訶薩作漸次業、修漸次學、",
    "T07n0220_466:0356a20": "行漸次行時，從初發心以一切智智相應作",
    "T07n0220_466:0356a21": "意，信解一切法皆以無性而為自性，先應修",
    "T07n0220_466:0356a22": "學佛隨念，次應修學法隨念，次應修學僧隨",
    "T07n0220_466:0356a23": "念，次應修學戒隨念，次應修學捨隨念，後應",
    "T07n0220_466:0356a24": "修學天隨念。「善現！云何菩薩摩訶薩修學佛",
    "T07n0220_466:0356a25": "隨念？謂菩薩摩訶薩修學佛隨念時，不應以",
    "T07n0220_466:0356a26": "色思惟如來、應、正等覺，不應以受、想、行、識思",
    "T07n0220_466:0356a27": "惟如來、應、正等覺。何以故？色乃至識皆無自",
    "T07n0220_466:0356a28": "性，若法無自性則不可念、不可思惟。所以者",
    "T07n0220_466:0356a29": "何？若無念、無思惟是為佛隨念。「復次，善現！諸",
    "T07n0220_466:0356b01": "菩薩摩訶薩修學佛隨念時，不應以三十二",
    "T07n0220_466:0356b02": "大士相思惟如來、應、正等覺，不應以真金色",
    "T07n0220_466:0356b03": "身、常光一尋、八十隨好思惟如來、應、正等覺。",
    "T07n0220_466:0356b04": "何以故？如是相好、金光色身都無自性，若法",
    "T07n0220_466:0356b05": "無自性則不可念、不可思惟。所以者何？若無",
    "T07n0220_466:0356b06": "念、無思惟是為佛隨念。「復次，善現！諸菩薩摩",
    "T07n0220_466:0356b07": "訶薩修學佛隨念時，不應以戒蘊思惟如來、",
    "T07n0220_466:0356b08": "應、正等覺，不應以定蘊、慧蘊、解脫蘊、解脫智",
    "T07n0220_466:0356b09": "見蘊思惟如來、應、正等覺。何以故？如是諸蘊",
    "T07n0220_466:0356b10": "皆無自性，若法無自性則不可念、不可思惟。",
    "T07n0220_466:0356b11": "所以者何？若無念、無思惟是為佛隨念。「復次，",
    "T07n0220_466:0356b12": "善現！諸菩薩摩訶薩修學佛隨念時，不應以",
    "T07n0220_466:0356b13": "五眼、六神通思惟如來、應、正等覺，不應以佛",
    "T07n0220_466:0356b14": "十力乃至十八佛不共法思惟如來、應、正等",
    "T07n0220_466:0356b15": "覺。何以故？如是諸法皆無自性，若法無自性",
    "T07n0220_466:0356b16": "則不可念、不可思惟。所以者何？若無念、無思",
    "T07n0220_466:0356b17": "惟是為佛隨念。「復次，善現！諸菩薩摩訶薩修",
    "T07n0220_466:0356b18": "學佛隨念時，不應以無忘失法、恒住捨性思",
    "T07n0220_466:0356b19": "惟如來、應、正等覺，不應以一切智、道相智、一",
    "T07n0220_466:0356b20": "切相智及餘無量無邊佛法思惟如來、應、正等",
    "T07n0220_466:0356b21": "覺。何以故？如是諸法皆無自性，若法無自性",
    "T07n0220_466:0356b22": "則不可念、不可思惟。所以者何？若無念、無思",
    "T07n0220_466:0356b23": "惟是為佛隨念。「復次，善現！諸菩薩摩訶薩修",
    "T07n0220_466:0356b24": "學佛隨念時，不應以緣性法思惟如來、應、正",
    "T07n0220_466:0356b25": "等覺，不應以緣起法思惟如來、應、正等覺。何",
    "T07n0220_466:0356b26": "以故？緣性、緣起俱無自性，若法無自性則不",
    "T07n0220_466:0356b27": "可念、不可思惟。所以者何？若無念、無思惟是",
    "T07n0220_466:0356b28": "為佛隨念。「善現！諸菩薩摩訶薩行深般若波",
    "T07n0220_466:0356b29": "羅蜜多時，應如是修學佛隨念。若如是修學",
    "T07n0220_466:0356c01": "佛隨念，是為作漸次業、修漸次學、行漸次行。",
    "T07n0220_466:0356c02": "若菩薩摩訶薩能如是作漸次業、修漸次學、行",
    "T07n0220_466:0356c03": "漸次行時，則能圓滿四念住乃至八聖道支，",
    "T07n0220_466:0356c04": "亦能圓滿四靜慮、四無量、四無色定，亦能圓",
    "T07n0220_466:0356c05": "滿八解脫乃至十遍處，亦能圓滿布施波羅",
    "T07n0220_466:0356c06": "蜜多乃至般若波羅蜜多，亦能圓滿內空乃",
    "T07n0220_466:0356c07": "至無性自性空，亦能圓滿真如乃至不思議",
    "T07n0220_466:0356c08": "界，亦能圓滿苦、集、滅、道聖諦，亦能圓滿空、無",
    "T07n0220_466:0356c09": "相、無願解脫門，亦能圓滿諸菩薩地，亦能圓",
    "T07n0220_466:0356c10": "滿一切陀羅尼門、三摩地門，亦能圓滿五眼、",
    "T07n0220_466:0356c11": "六神通，亦能圓滿如來十力乃至十八佛不",
    "T07n0220_466:0356c12": "共法，亦能圓滿無忘失法、恒住捨性，亦能圓",
    "T07n0220_466:0356c13": "滿一切智、道相智、一切相智，由此證得一切",
    "T07n0220_466:0356c14": "智智。善現！是菩薩摩訶薩以一切法無性為",
    "T07n0220_466:0356c15": "性方便力故，覺一切法皆無自性，其中無有",
    "T07n0220_466:0356c16": "想亦復無無想。善現！諸菩薩摩訶薩應如是",
    "T07n0220_466:0356c17": "修學佛隨念，謂一切法無性性中，佛尚不可",
    "T07n0220_466:0356c18": "得，況有佛隨念！「善現！云何菩薩摩訶薩修學",
    "T07n0220_466:0356c19": "法隨念？謂菩薩摩訶薩修學法隨念時，不應",
    "T07n0220_466:0356c20": "思惟善法非善法，不應思惟有記法無記法，",
    "T07n0220_466:0356c21": "不應思惟世間法出世間法，不應思惟有愛",
    "T07n0220_466:0356c22": "味法無愛味法，不應思惟有諍法無諍法，不",
    "T07n0220_466:0356c23": "應思惟聖法非聖法，不應思惟有漏法無漏",
    "T07n0220_466:0356c24": "法，不應思惟墮三界法不墮三界法，不應思",
    "T07n0220_466:0356c25": "惟有為界法無為界法。何以故？如是諸法皆",
    "T07n0220_466:0356c26": "無自性，若法無自性則不可念、不可思惟。所",
    "T07n0220_466:0356c27": "以者何？若無念、無思惟是為法隨念。善現！諸",
    "T07n0220_466:0356c28": "菩薩摩訶薩行深般若波羅蜜多時，應如是",
    "T07n0220_466:0356c29": "修學法隨念。若如是修學法隨念，是為作漸",
    "T07n0220_466:0357a01": "次業、修漸次學、行漸次行。若菩薩摩訶薩能",
    "T07n0220_466:0357a02": "如是作漸次業、修漸次學、行漸次行時，則能",
    "T07n0220_466:0357a03": "圓滿四念住，廣說乃至一切相智，由此證得",
    "T07n0220_466:0357a04": "一切智智。善現！是菩薩摩訶薩以一切法無",
    "T07n0220_466:0357a05": "性為性方便力故，覺一切法皆無自性，其中",
    "T07n0220_466:0357a06": "無有想亦復無無想。善現！諸菩薩摩訶薩應",
    "T07n0220_466:0357a07": "如是修學法隨念，謂一切法無性性中，法尚",
    "T07n0220_466:0357a08": "不可得，況有法隨念！「善現！云何菩薩摩訶薩",
    "T07n0220_466:0357a09": "修學僧隨念？謂菩薩摩訶薩修學僧隨念時，",
    "T07n0220_466:0357a10": "應作是念：『佛弟子眾具淨戒蘊、定蘊、慧蘊、解",
    "T07n0220_466:0357a11": "脫蘊、解脫智見蘊，四雙八隻補特伽羅，一切",
    "T07n0220_466:0357a12": "皆是無為所顯，皆以無性而為自性，由此因",
    "T07n0220_466:0357a13": "緣不應思惟。何以故？如是善士皆無自性，若",
    "T07n0220_466:0357a14": "法無自性則不可念、不可思惟。所以者何？若",
    "T07n0220_466:0357a15": "無念、無思惟是為僧隨念。』善現！諸菩薩摩訶",
    "T07n0220_466:0357a16": "薩行深般若波羅蜜多時，應如是修學僧隨",
    "T07n0220_466:0357a17": "念。若如是修學僧隨念，是為作漸次業、修漸",
    "T07n0220_466:0357a18": "次學、行漸次行。若菩薩摩訶薩能如是作漸",
    "T07n0220_466:0357a19": "次業、修漸次學、行漸次行時，則能圓滿四念",
    "T07n0220_466:0357a20": "住，廣說乃至一切相智，由此證得一切智智。",
    "T07n0220_466:0357a21": "善現！是菩薩摩訶薩以一切法無性為性方",
    "T07n0220_466:0357a22": "便力故，覺一切法皆無自性，其中無有想亦",
    "T07n0220_466:0357a23": "復無無想。善現！諸菩薩摩訶薩應如是修學",
    "T07n0220_466:0357a24": "僧隨念，謂一切法無性性中，僧尚不可得，況",
    "T07n0220_466:0357a25": "有僧隨念！「善現！云何菩薩摩訶薩修學戒隨",
    "T07n0220_466:0357a26": "念？謂菩薩摩訶薩修學戒隨念時，從初發心",
    "T07n0220_466:0357a27": "應念聖戒無缺無隙，無瑕無穢，無所取著，應",
    "T07n0220_466:0357a28": "受供養，智者所讚，妙善受持，妙善究竟，隨順勝",
    "T07n0220_466:0357a29": "定，思惟此戒無性為性，由是因緣不應思惟。",
    "T07n0220_466:0357b01": "何以故？如是聖戒都無自性，若法無自性則",
    "T07n0220_466:0357b02": "不可念、不可思惟。所以者何？若無念、無思",
    "T07n0220_466:0357b03": "惟是為戒隨念。善現！諸菩薩摩訶薩行深般",
    "T07n0220_466:0357b04": "若波羅蜜多時，應如是修學戒隨念。若如是",
    "T07n0220_466:0357b05": "修學戒隨念，是為作漸次業、修漸次學、行漸",
    "T07n0220_466:0357b06": "次行。若菩薩摩訶薩能如是作漸次業、修漸",
    "T07n0220_466:0357b07": "次學、行漸次行時，則能圓滿四念住，廣說乃至",
    "T07n0220_466:0357b08": "一切相智，由此證得一切智智。善現！是菩薩",
    "T07n0220_466:0357b09": "摩訶薩以一切法無性為性方便力故，覺一",
    "T07n0220_466:0357b10": "切法皆無自性，其中無有想亦復無無想。善",
    "T07n0220_466:0357b11": "現！諸菩薩摩訶薩應如是修學戒隨念，謂一",
    "T07n0220_466:0357b12": "切法無性性中，戒尚不可得，況有戒隨念！「善",
    "T07n0220_466:0357b13": "現！云何菩薩摩訶薩修學捨隨念？謂菩薩摩",
    "T07n0220_466:0357b14": "訶薩修學捨隨念時，從初發心常應念捨，若",
    "T07n0220_466:0357b15": "念自捨，若念他捨，若念捨財，若念捨法，於",
    "T07n0220_466:0357b16": "捨施位終不起心：『我能捨施或不捨施。』若捨",
    "T07n0220_466:0357b17": "所有身分肢節，亦不起心：『我能捨施或不捨",
    "T07n0220_466:0357b18": "施。』亦不思惟所捨所與施福、施果。何以故？如",
    "T07n0220_466:0357b19": "是諸法皆無自性，若法無自性則不可念、不",
    "T07n0220_466:0357b20": "可思惟。所以者何？若無念、無思惟是為捨隨",
    "T07n0220_466:0357b21": "念。善現！諸菩薩摩訶薩行深般若波羅蜜多",
    "T07n0220_466:0357b22": "時，應如是修學捨隨念。若如是修學捨隨",
    "T07n0220_466:0357b23": "念，是為作漸次業、修漸次學、行漸次行。若菩",
    "T07n0220_466:0357b24": "薩摩訶薩能如是作漸次業、修漸次學、行漸次",
    "T07n0220_466:0357b25": "行時，則能圓滿四念住，廣說乃至一切相智，",
    "T07n0220_466:0357b26": "由此能證一切智智。善現！是菩薩摩訶薩以",
    "T07n0220_466:0357b27": "一切法無性為性方便力故，覺一切法皆無",
    "T07n0220_466:0357b28": "自性，其中無有想亦復無無想。善現！諸菩薩",
    "T07n0220_466:0357b29": "摩訶薩應如是修學捨隨念，謂一切法無性",
    "T07n0220_466:0357c01": "性中，捨尚不可得，況有捨隨念！「善現！云何",
    "T07n0220_466:0357c02": "菩薩摩訶薩修學天隨念？謂菩薩摩訶薩修",
    "T07n0220_466:0357c03": "學天隨念時，從初發心應作是念：『四大王眾",
    "T07n0220_466:0357c04": "天乃至他化自在天，由有淨信、戒、聞、捨、慧，從",
    "T07n0220_466:0357c05": "此命終生彼天處。我今亦有如是淨信、戒、聞、",
    "T07n0220_466:0357c06": "捨、慧，與彼諸天功德相似。』又作是念：『諸預流",
    "T07n0220_466:0357c07": "等生六欲天，諸不還等生上二界，如是一切",
    "T07n0220_466:0357c08": "皆不可得、不應思惟。何以故？如是諸天皆無",
    "T07n0220_466:0357c09": "自性，若法無自性則不可念、不可思惟。所以",
    "T07n0220_466:0357c10": "者何？若無念、無思惟是為天隨念。』善現！諸菩",
    "T07n0220_466:0357c11": "薩摩訶薩行深般若波羅蜜多時，應如是修",
    "T07n0220_466:0357c12": "學天隨念。若如是修學天隨念，是為作漸次",
    "T07n0220_466:0357c13": "業、修漸次學、行漸次行。若菩薩摩訶薩能如",
    "T07n0220_466:0357c14": "是作漸次業、修漸次學、行漸次行時，則能圓",
    "T07n0220_466:0357c15": "滿四念住，廣說乃至一切相智，由此證得一",
    "T07n0220_466:0357c16": "切智智。善現！是菩薩摩訶薩以一切法無性",
    "T07n0220_466:0357c17": "為性方便力故，覺一切法皆無自性，其中無",
    "T07n0220_466:0357c18": "有想亦復無無想。善現！諸菩薩摩訶薩應如",
    "T07n0220_466:0357c19": "是修學天隨念，謂一切法無性性中，天尚不",
    "T07n0220_466:0357c20": "可得，況有天隨念！",
    "T07n0220_466:0357c21": "「復次，善現！諸菩薩摩訶薩行深般若波羅蜜",
    "T07n0220_466:0357c22": "多時，若欲圓滿作漸次業、修漸次學、行漸次",
    "T07n0220_466:0357c23": "行，以一切法無性為性方便力故，應學內空",
    "T07n0220_466:0357c24": "乃至無性自性空，應學真如乃至不思議界，",
    "T07n0220_466:0357c25": "應學苦、集、滅、道聖諦，應學四念住乃至八聖",
    "T07n0220_466:0357c26": "道支，應學四靜慮、四無量、四無色定，應學",
    "T07n0220_466:0357c27": "八解脫乃至十遍處，應學空、無相、無願解脫",
    "T07n0220_466:0357c28": "門，應學布施波羅蜜多乃至般若波羅蜜多，",
    "T07n0220_466:0357c29": "應學菩薩摩訶薩地，應學一切陀羅尼門、三",
    "T07n0220_466:0358a01": "摩地門，應學五眼、六神通，應學如來十力乃",
    "T07n0220_466:0358a02": "至十八佛不共法，應學無忘失法、恒住捨性，",
    "T07n0220_466:0358a03": "應學一切智、道相智、一切相智。「善現！是菩薩",
    "T07n0220_466:0358a04": "摩訶薩如是修學菩提道時，覺一切法皆以",
    "T07n0220_466:0358a05": "無性而為自性，於中尚無少念可得，況有念",
    "T07n0220_466:0358a06": "色、受、想、行、識！況有念眼處乃至意處！況有念",
    "T07n0220_466:0358a07": "色處乃至法處！況有念眼界乃至意界！況",
    "T07n0220_466:0358a08": "有念色界乃至法界！況有念眼識界乃至意",
    "T07n0220_466:0358a09": "識界！況有念眼觸乃至意觸！況有念眼觸為",
    "T07n0220_466:0358a10": "緣所生諸受乃至意觸為緣所生諸受！況有",
    "T07n0220_466:0358a11": "念地界乃至識界！況有念因緣乃至增上緣！",
    "T07n0220_466:0358a12": "況有念無明乃至老死！況有念布施波羅蜜",
    "T07n0220_466:0358a13": "多乃至般若波羅蜜多！況有念內空乃至無",
    "T07n0220_466:0358a14": "性自性空！況有念真如乃至不思議界！況有",
    "T07n0220_466:0358a15": "念苦、集、滅、道聖諦！況有念四念住乃至八聖",
    "T07n0220_466:0358a16": "道支！況有念四靜慮、四無量、四無色定！況",
    "T07n0220_466:0358a17": "有念八解脫乃至十遍處！況有念空、無相、無",
    "T07n0220_466:0358a18": "願解脫門！況有念淨觀地乃至如來地！況",
    "T07n0220_466:0358a19": "有念極喜地乃至法雲地！況有念一切陀羅",
    "T07n0220_466:0358a20": "尼門、三摩地門！況有念五眼、六神通！況有",
    "T07n0220_466:0358a21": "念如來十力乃至十八佛不共法！況有念三",
    "T07n0220_466:0358a22": "十二大士相、八十隨好！況有念無忘失法、恒",
    "T07n0220_466:0358a23": "住捨性！況有念一切智、道相智、一切相智！況",
    "T07n0220_466:0358a24": "有念預流果乃至獨覺菩提！況有念一切菩",
    "T07n0220_466:0358a25": "薩摩訶薩行！況有念諸佛無上正等菩提！況",
    "T07n0220_466:0358a26": "有念一切智智！善現！如是諸念及所念法，若",
    "T07n0220_466:0358a27": "少實有，無有是處。「如是，善現！諸菩薩摩訶薩",
    "T07n0220_466:0358a28": "行深般若波羅蜜多時，雖作漸次業、修漸次",
    "T07n0220_466:0358a29": "學、行漸次行，而於其中心皆不轉，以一切法",
    "T07n0220_466:0358b01": "無自性故。」具壽善現白言：「世尊！若一切法皆",
    "T07n0220_466:0358b02": "無自性，則應無色、受、想、行、識，乃至應無一切",
    "T07n0220_466:0358b03": "智智，是則應無佛、法、僧寶、道果染淨，亦無得、",
    "T07n0220_466:0358b04": "無現觀，則一切法皆應是無！」佛告善現：「於意",
    "T07n0220_466:0358b05": "云何？於一切法無性性中，有性、無性為可得",
    "T07n0220_466:0358b06": "不？」善現對曰：「不也！世尊！」佛告善現：「若一切法",
    "T07n0220_466:0358b07": "無性性中，有性、無性俱不可得，汝今云何可",
    "T07n0220_466:0358b08": "作是說：若一切法皆無自性，則應無色、受、想、",
    "T07n0220_466:0358b09": "行、識，乃至應無得及現觀，則一切法皆應是",
    "T07n0220_466:0358b10": "無？」善現白言：「我於是義自無疑惑，但為未來",
    "T07n0220_466:0358b11": "有苾芻等或求聲聞，或求獨覺，或求佛果，彼",
    "T07n0220_466:0358b12": "作是念：『若一切法皆無自性，誰染？誰淨？誰縛？",
    "T07n0220_466:0358b13": "誰解？』彼於染、淨、縛、解義中不了知故，毀戒、毀",
    "T07n0220_466:0358b14": "見、毀威儀、毀淨命，由此當墮三惡趣中，受諸",
    "T07n0220_466:0358b15": "劇苦難得解脫。我觀未來當有如是可怖畏",
    "T07n0220_466:0358b16": "事，故作是說，然我於此實無疑惑。」佛告善現：",
    "T07n0220_466:0358b17": "「善哉！善哉！汝今乃能為未來世諸苾芻等作",
    "T07n0220_466:0358b18": "如是問，然一切法無性性中，若有若無俱不",
    "T07n0220_466:0358b19": "可得。」",
    "T07n0220_466:0358b20": "第二分無相品第七十四之一",
    "T07n0220_466:0358b21": "爾時，具壽善現白佛言：「世尊！若一切法皆以",
    "T07n0220_466:0358b22": "無性而為自性，諸菩薩摩訶薩見何等義，為",
    "T07n0220_466:0358b23": "欲利益安樂有情，求趣無上正等菩提？」佛告",
    "T07n0220_466:0358b24": "善現：「以一切法皆以無性而為自性，諸菩薩",
    "T07n0220_466:0358b25": "摩訶薩為欲利益安樂有情。所以者何？諸有",
    "T07n0220_466:0358b26": "情類具斷、常見，住有所得難可調伏，愚癡顛",
    "T07n0220_466:0358b27": "倒難可解脫。善現當知！住有所得者由有所",
    "T07n0220_466:0358b28": "得想，無得、無現觀，亦無無上正等菩提。」具壽",
    "T07n0220_466:0358b29": "善現復白佛言：「若有所得者無得、無現觀亦",
    "T07n0220_466:0358c01": "無無上正等菩提，無所得者為有得、有現觀、",
    "T07n0220_466:0358c02": "有無上正等菩提不？」佛告善現：「若無所得即",
    "T07n0220_466:0358c03": "是得、即是現觀、即是無上正等菩提。所以者",
    "T07n0220_466:0358c04": "何？以彼不壞法界相故。善現當知！若有於此",
    "T07n0220_466:0358c05": "無所得中欲有所得、欲得現觀、欲得無上正等",
    "T07n0220_466:0358c06": "菩提，當知彼為欲壞法界。」具壽善現復白佛",
    "T07n0220_466:0358c07": "言：「若有所得者無得、無現觀亦無無上正等",
    "T07n0220_466:0358c08": "菩提，若無所得即是得、即是現觀、即是無上",
    "T07n0220_466:0358c09": "正等菩提，無所得中無得、無現觀亦無無上",
    "T07n0220_466:0358c10": "正等菩提，諸菩薩摩訶薩云何得有初地乃",
    "T07n0220_466:0358c11": "至十地？云何得有無生法忍？云何得有異熟",
    "T07n0220_466:0358c12": "神通？云何得有異熟布施波羅蜜多乃至般若",
    "T07n0220_466:0358c13": "波羅蜜多？云何得有安住如是異熟生法成",
    "T07n0220_466:0358c14": "熟有情、嚴淨佛土，於諸佛所恭敬供養上妙",
    "T07n0220_466:0358c15": "供具所獲善根，乃至無上正等菩提與果無",
    "T07n0220_466:0358c16": "盡，展轉乃至般涅槃後，自設利羅及諸弟子，",
    "T07n0220_466:0358c17": "猶得種種恭敬供養，善根勢力爾乃窮盡？」佛",
    "T07n0220_466:0358c18": "告善現：「以一切法無所得故，諸菩薩摩訶薩",
    "T07n0220_466:0358c19": "得有初地乃至十地，即由此故得有無生法",
    "T07n0220_466:0358c20": "忍，即由此故得有異熟神通，即由此故得有",
    "T07n0220_466:0358c21": "異熟布施波羅蜜多乃至般若波羅蜜多。即",
    "T07n0220_466:0358c22": "由此故得有安住異熟生法成熟有情、嚴淨",
    "T07n0220_466:0358c23": "佛土，於諸佛所恭敬供養上妙供具所獲善",
    "T07n0220_466:0358c24": "根，乃至無上正等菩提與果無盡，展轉乃至",
    "T07n0220_466:0358c25": "般涅槃後，自設利羅及諸弟子，猶得種種恭",
    "T07n0220_466:0358c26": "敬供養，善根勢力爾乃窮盡。」具壽善現復白",
    "T07n0220_466:0358c27": "佛言：「若一切法皆無所得，布施、淨戒、安忍、精",
    "T07n0220_466:0358c28": "進、靜慮、般若波羅蜜多及諸神通有何差別？」",
    "T07n0220_466:0358c29": "佛告善現：「無所得者布施等六波羅蜜多及",
    "T07n0220_466:0359a01": "諸神通皆無差別，為欲令彼有所得者離諸",
    "T07n0220_466:0359a02": "染著，方便宣說布施等六波羅蜜多及諸神",
    "T07n0220_466:0359a03": "通有差別相。」具壽善現復白佛言：「以何因緣，",
    "T07n0220_466:0359a04": "無所得者布施等六波羅蜜多及諸神通說",
    "T07n0220_466:0359a05": "無差別？」佛告善現：「諸菩薩摩訶薩行深般若",
    "T07n0220_466:0359a06": "波羅蜜多時，不得布施，不得施者，不得受者，",
    "T07n0220_466:0359a07": "不得所施，不得施果而行布施，不得淨戒而",
    "T07n0220_466:0359a08": "護淨戒，不得安忍而修安忍，不得精進而勤",
    "T07n0220_466:0359a09": "精進，不得靜慮而入靜慮，不得般若而起般",
    "T07n0220_466:0359a10": "若，不得神通而發神通，不得四念住乃至八",
    "T07n0220_466:0359a11": "聖道支而修四念住乃至八聖道支，不得三",
    "T07n0220_466:0359a12": "解脫門而修三解脫門，不得四靜慮、四無量、",
    "T07n0220_466:0359a13": "四無色定而修四靜慮、四無量、四無色定，不",
    "T07n0220_466:0359a14": "得八解脫乃至十遍處而修八解脫乃至十",
    "T07n0220_466:0359a15": "遍處，不得菩薩地而修菩薩地，不得陀羅尼",
    "T07n0220_466:0359a16": "門、三摩地門而修陀羅尼門、三摩地門，不得",
    "T07n0220_466:0359a17": "五眼、六神通而修五眼、六神通，不得如來十",
    "T07n0220_466:0359a18": "力乃至十八佛不共法而修如來十力乃至十",
    "T07n0220_466:0359a19": "八佛不共法，不得無忘失法、恒住捨性而修",
    "T07n0220_466:0359a20": "無忘失法、恒住捨性，不得一切智、道相智、一",
    "T07n0220_466:0359a21": "切相智而修一切智、道相智、一切相智，不得",
    "T07n0220_466:0359a22": "有情而成熟有情，不得佛土而嚴淨佛土，不",
    "T07n0220_466:0359a23": "得一切佛法而證無上正等菩提。如是，善現！",
    "T07n0220_466:0359a24": "諸菩薩摩訶薩應行無所得甚深般若波羅蜜",
    "T07n0220_466:0359a25": "多，若菩薩摩訶薩能行無所得甚深般若波",
    "T07n0220_466:0359a26": "羅蜜多，一切惡魔及魔眷屬皆不能壞。」",
    "T07n0220_466:0359a27": "爾時，具壽善現白佛言：「世尊！云何菩薩摩訶",
    "T07n0220_466:0359a28": "薩行深般若波羅蜜多時，一心現起則能攝",
    "T07n0220_466:0359a29": "受六波羅蜜多，亦能攝受四靜慮、四無量、四",
    "T07n0220_466:0359b01": "無色定，亦能攝受三十七菩提分法，亦能",
    "T07n0220_466:0359b02": "攝受三解脫門，亦能攝受八解脫乃至十遍",
    "T07n0220_466:0359b03": "處，亦能攝受一切陀羅尼門、三摩地門，亦能",
    "T07n0220_466:0359b04": "攝受五眼、六神通，亦能攝受如來十力乃至",
    "T07n0220_466:0359b05": "十八佛不共法，亦能攝受無忘失法、恒住捨",
    "T07n0220_466:0359b06": "性，亦能攝受一切智、道相智、一切相智，亦能",
    "T07n0220_466:0359b07": "攝受三十二大士相、八十隨好？」佛告善現：「若",
    "T07n0220_466:0359b08": "菩薩摩訶薩行深般若波羅蜜多時，所修布",
    "T07n0220_466:0359b09": "施乃至般若波羅蜜多，皆為般若波羅蜜多",
    "T07n0220_466:0359b10": "之所攝受方得圓滿。如是乃至所引三十二",
    "T07n0220_466:0359b11": "大士相，八十隨好，皆為般若波羅蜜多之所",
    "T07n0220_466:0359b12": "攝受方得圓滿。如是，善現！諸菩薩摩訶薩行",
    "T07n0220_466:0359b13": "深般若波羅蜜多時，一心現起則能攝受六",
    "T07n0220_466:0359b14": "波羅蜜多，如是乃至亦能攝受三十二大士",
    "T07n0220_466:0359b15": "相、八十隨好。」具壽善現白言：「世尊！云何菩薩",
    "T07n0220_466:0359b16": "摩訶薩行深般若波羅蜜多時，諸有所作皆",
    "T07n0220_466:0359b17": "為般若波羅蜜多之所攝受故，一心起則能",
    "T07n0220_466:0359b18": "攝受六波羅蜜多，乃至三十二大士相、八十隨",
    "T07n0220_466:0359b19": "好？」佛告善現：「諸菩薩摩訶薩行深般若波羅",
    "T07n0220_466:0359b20": "蜜多時，所修布施乃至般若波羅蜜多，皆為",
    "T07n0220_466:0359b21": "般若波羅蜜多所攝受故遠離二想，如是乃",
    "T07n0220_466:0359b22": "至所引三十二大士相、八十隨好，亦為般若",
    "T07n0220_466:0359b23": "波羅蜜多所攝受故遠離二想。」具壽善現復",
    "T07n0220_466:0359b24": "白佛言：「云何菩薩摩訶薩行深般若波羅蜜",
    "T07n0220_466:0359b25": "多時，雖行布施乃至般若波羅蜜多而無二",
    "T07n0220_466:0359b26": "想，如是乃至雖引三十二大士相、八十隨好",
    "T07n0220_466:0359b27": "而無二想？」佛告善現：「諸菩薩摩訶薩行深般",
    "T07n0220_466:0359b28": "若波羅蜜多時，為欲圓滿布施波羅蜜多故，",
    "T07n0220_466:0359b29": "即於布施波羅蜜多中，攝受一切波羅蜜多",
    "T07n0220_466:0359c01": "乃至三十二大士相、八十隨好而行布施，由",
    "T07n0220_466:0359c02": "此因緣而無二想。如是乃至為欲圓滿八十",
    "T07n0220_466:0359c03": "隨好故，即於八十隨好中，攝受一切波羅蜜",
    "T07n0220_466:0359c04": "多乃至三十二大士相、八十隨好而引八十隨",
    "T07n0220_466:0359c05": "好，由此因緣而無二想。「復次，善現！諸菩薩摩",
    "T07n0220_466:0359c06": "訶薩行深般若波羅蜜多故，若行布施波羅",
    "T07n0220_466:0359c07": "蜜多時，住無漏心而行布施波羅蜜多。若行",
    "T07n0220_466:0359c08": "淨戒乃至般若波羅蜜多時，住無漏心而行",
    "T07n0220_466:0359c09": "淨戒乃至般若波羅蜜多。是故，雖行布施乃",
    "T07n0220_466:0359c10": "至般若波羅蜜多而無二想。如是乃至若引",
    "T07n0220_466:0359c11": "三十二大士相時，住無漏心而引三十二大",
    "T07n0220_466:0359c12": "士相；若引八十隨好時，住無漏心而引八十",
    "T07n0220_466:0359c13": "隨好。是故，雖引三十二大士相、八十隨好而",
    "T07n0220_466:0359c14": "無二想。」具壽善現復白佛言：「云何菩薩摩訶",
    "T07n0220_466:0359c15": "薩行深般若波羅蜜多故，若行布施波羅蜜",
    "T07n0220_466:0359c16": "多時，住無漏心而行布施波羅蜜多，如是乃",
    "T07n0220_466:0359c17": "至若引八十隨好時，住無漏心而引八十隨",
    "T07n0220_466:0359c18": "好？」佛告善現：「若菩薩摩訶薩行深般若波羅",
    "T07n0220_466:0359c19": "蜜多時，以離相心不見諸相而行布施波羅",
    "T07n0220_466:0359c20": "蜜多，所謂不見誰能行施？所施何物？誰受此",
    "T07n0220_466:0359c21": "施？云何行施？住是離相無漏心中，離愛離慳",
    "T07n0220_466:0359c22": "而行布施波羅蜜多，爾時不見所行布施，亦",
    "T07n0220_466:0359c23": "復不見此無漏心，乃至不見一切佛法，如是",
    "T07n0220_466:0359c24": "菩薩摩訶薩住無漏心而行布施波羅蜜多。",
    "T07n0220_466:0359c25": "如是乃至若菩薩摩訶薩行深般若波羅蜜多",
    "T07n0220_466:0359c26": "時，以離相心不見諸相而引八十隨好，所謂",
    "T07n0220_466:0359c27": "不見誰是能引八十隨好？於誰而引八十",
    "T07n0220_466:0359c28": "隨好？為何而引八十隨好？云何而引八十隨",
    "T07n0220_466:0359c29": "好？住是離相無漏心中，無染無著而引八十",
    "T07n0220_466:0360a01": "隨好，爾時不見所引八十隨好，亦復不見此",
    "T07n0220_466:0360a02": "無漏心，乃至不見一切佛法，如是菩薩摩訶",
    "T07n0220_466:0360a03": "薩住無漏心而引八十隨好。」具壽善現復白",
    "T07n0220_466:0360a04": "佛言：「若菩薩摩訶薩行深般若波羅蜜多時，",
    "T07n0220_466:0360a05": "於一切法無相無作，云何能圓滿布施波羅",
    "T07n0220_466:0360a06": "蜜多乃至般若波羅蜜多？如是乃至云何能",
    "T07n0220_466:0360a07": "圓滿三十二大士相、八十隨好？」佛告善現：「諸",
    "T07n0220_466:0360a08": "菩薩摩訶薩行深般若波羅蜜多時，能以離",
    "T07n0220_466:0360a09": "相無漏之心而行布施，隨諸有情所須資具",
    "T07n0220_466:0360a10": "悉皆施與，若有須內頭目、髓腦、皮肉、肢節、筋",
    "T07n0220_466:0360a11": "骨、身命，亦皆施與；若有須外國城、妻子、所愛",
    "T07n0220_466:0360a12": "親屬、種種嚴具，亦皆施與。如是施時，設有人",
    "T07n0220_466:0360a13": "來現前呵毀：『咄哉！大士！何用行此無益施",
    "T07n0220_466:0360a14": "為，如是施者今世後世多諸苦惱！』是菩薩摩",
    "T07n0220_466:0360a15": "訶薩行深般若波羅蜜多故，雖聞其言而不",
    "T07n0220_466:0360a16": "退屈，但作是念：『彼人雖來呵毀於我，而我不",
    "T07n0220_466:0360a17": "應心生憂悔，我當勇猛施諸有情所須之物",
    "T07n0220_466:0360a18": "身心無倦。』「是菩薩摩訶薩持此布施，與諸有",
    "T07n0220_466:0360a19": "情平等共有迴向無上正等菩提。如是布施",
    "T07n0220_466:0360a20": "及迴向時不見其相，所謂不見誰能布施？所",
    "T07n0220_466:0360a21": "施何物？誰受此施？云何行施？亦復不見誰能",
    "T07n0220_466:0360a22": "迴向？何所迴向？云何迴向？何處迴向？於如是",
    "T07n0220_466:0360a23": "等一切事物悉皆不見。所以者何？如是諸法",
    "T07n0220_466:0360a24": "無不皆由內空故空，如是乃至由自相空故",
    "T07n0220_466:0360a25": "空。「是菩薩摩訶薩觀一切法無不空已，復作",
    "T07n0220_466:0360a26": "是念：『誰能迴向？何所迴向？云何迴向？何處迴",
    "T07n0220_466:0360a27": "向？如是等法皆不可得。』是菩薩摩訶薩由如",
    "T07n0220_466:0360a28": "是觀及如是念，所作迴向名善迴向。由此復",
    "T07n0220_466:0360a29": "能成熟有情、嚴淨佛土，亦能圓滿布施波羅",
    "T07n0220_466:0360b01": "蜜多乃至般若波羅蜜多，如是乃至亦能圓",
    "T07n0220_466:0360b02": "滿三十二大士相、八十隨好。「是菩薩摩訶薩",
    "T07n0220_466:0360b03": "雖能如是圓滿布施波羅蜜多，而不攝受施",
    "T07n0220_466:0360b04": "異熟果。雖不攝受施異熟果，而由布施波羅",
    "T07n0220_466:0360b05": "蜜多善清淨故，隨意能辦一切資具。譬如他",
    "T07n0220_466:0360b06": "化自在諸天一切所須隨意皆現，此菩薩摩",
    "T07n0220_466:0360b07": "訶薩亦復如是，諸有所須隨意能辦，能以種",
    "T07n0220_466:0360b08": "種上妙供具供養恭敬、尊重讚歎諸佛世尊，",
    "T07n0220_466:0360b09": "亦能充足世間天、人、阿素洛等所須資具，由",
    "T07n0220_466:0360b10": "此布施波羅蜜多攝諸有情，方便善巧以三",
    "T07n0220_466:0360b11": "乘法而安立之，令隨所宜各得利樂。「如是，善",
    "T07n0220_466:0360b12": "現！諸菩薩摩訶薩行深般若波羅蜜多時，由",
    "T07n0220_466:0360b13": "離諸相無漏心力，能於無相、無作法中，圓滿",
    "T07n0220_466:0360b14": "布施波羅蜜多，亦能圓滿諸餘功德。",
    "T07n0220_466:0360b15": "大般若波羅蜜多經卷第四百六十六"
}