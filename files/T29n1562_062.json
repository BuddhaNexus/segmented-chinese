{
    "T29n1562_062:0683a02": "阿毘達磨順正理論卷第六十二",
    "T29n1562_062:0683a04": "尊者眾賢造",
    "T29n1562_062:0683a05": "三藏法師玄奘奉 詔譯",
    "T29n1562_062:0683a06": "辯賢聖品第六之六",
    "T29n1562_062:0683a07": "[0683a07] 已因便說順解脫分。入觀次第是正所論。於",
    "T29n1562_062:0683a08": "中已明諸加行道。世第一法為其後邊。應說",
    "T29n1562_062:0683a09": "從斯復生何道。頌曰。",
    "T29n1562_062:0683a10": " 世第一無間  即緣欲界苦",
    "T29n1562_062:0683a11": " 生無漏法忍  忍次生法智",
    "T29n1562_062:0683a12": " 次緣餘界苦  生類忍類智",
    "T29n1562_062:0683a13": " 緣集滅道諦  各生四亦然",
    "T29n1562_062:0683a14": " 如是十六心  名聖諦現觀",
    "T29n1562_062:0683a15": " 此總有三種  謂見緣事別",
    "T29n1562_062:0683a16": "[0683a16] 論曰。從世第一善根無間。即緣欲界苦聖諦",
    "T29n1562_062:0683a17": "境有無漏攝法智忍生。此忍名為苦法智忍。",
    "T29n1562_062:0683a18": "寧知此忍是無漏攝。從世第一無間而生。以",
    "T29n1562_062:0683a19": "契經中言世第一無間入正性決定。或正性",
    "T29n1562_062:0683a20": "離生。爾時名越異生地故。此忍既是決定離",
    "T29n1562_062:0683a21": "生。一分所攝定是無漏。從世第一無間而生。",
    "T29n1562_062:0683a22": "說無漏言為欲簡別世第一法。所從世忍此",
    "T29n1562_062:0683a23": "無漏忍。以欲苦法為其所緣名苦法忍。謂於",
    "T29n1562_062:0683a24": "苦法無始時來。身見所迷執我我所。今創見",
    "T29n1562_062:0683a25": "彼唯苦法性。忍可現前名苦法忍。此能引後",
    "T29n1562_062:0683a26": "苦法智生。是彼智生障之對治。故復名曰苦",
    "T29n1562_062:0683a27": "法智忍。經主此中作如是釋。為顯此忍是無",
    "T29n1562_062:0683a28": "漏故。舉後等流以為摽別。此能生法智是法",
    "T29n1562_062:0683a29": "智因。得法智忍名如花果樹。詳彼意謂唯說",
    "T29n1562_062:0683b01": "忍言。恐此有同加行忍失。此無深理。非為",
    "T29n1562_062:0683b02": "彼法有此法生。此法必應與彼同類如花果",
    "T29n1562_062:0683b03": "樹。斷對治等因果類殊。又不極成以苦法智。",
    "T29n1562_062:0683b04": "是無漏性非為極成。如何忍生彼同彼是無",
    "T29n1562_062:0683b05": "漏。又此無同加行忍失。說世第一無間生故。",
    "T29n1562_062:0683b06": "說此能越異生地故。非有漏忍能成此事。又",
    "T29n1562_062:0683b07": "如何知此苦法忍。以苦法智為等流果。若謂",
    "T29n1562_062:0683b08": "此忍是無漏故及前生故。理亦不然。未說此",
    "T29n1562_062:0683b09": "忍無漏理故。由此證知前釋為善。即此名入",
    "T29n1562_062:0683b10": "正性決定。亦復名入正性離生。由此是初入",
    "T29n1562_062:0683b11": "正性決定。亦是初入正性離生。故經說正性。",
    "T29n1562_062:0683b12": "所謂涅槃或正性言目諸聖道。能決趣涅槃",
    "T29n1562_062:0683b13": "或決了諦相故。諸聖道得決定名。至得決",
    "T29n1562_062:0683b14": "定說名為入。若爾何緣於無漏慧。唯初見諦",
    "T29n1562_062:0683b15": "得決定名。以於爾時於諸諦理。初得難毀決",
    "T29n1562_062:0683b16": "定見故。或於爾時望餘位道。有非一種決定",
    "T29n1562_062:0683b17": "相故。謂見道位剎那剎那。定間雜得忍智行",
    "T29n1562_062:0683b18": "相。餘道不然。又見道中障治定別。以定唯斷",
    "T29n1562_062:0683b19": "見所斷故。餘道不然。謂修位中或有雙斷見",
    "T29n1562_062:0683b20": "修斷惑。或唯斷修。又見道中解脫道後定起",
    "T29n1562_062:0683b21": "無間。餘道不然。又見道中定是無漏。定十",
    "T29n1562_062:0683b22": "五念。定不起等。餘道不然。故獨名定。有餘師",
    "T29n1562_062:0683b23": "說。於見位中決定初得八聖同分。故唯見道",
    "T29n1562_062:0683b24": "立決定名。煩惱名生。如契經說何謂生。具",
    "T29n1562_062:0683b25": "謂諸煩惱。見位初越故名離生。有說生言目",
    "T29n1562_062:0683b26": "根未熟。見位初越故名離生。至得離生說名",
    "T29n1562_062:0683b27": "為入。如本論說。世第一無間捨異生性。為世",
    "T29n1562_062:0683b28": "第一。為苦法智忍。為共能捨。有餘師言。唯世",
    "T29n1562_062:0683b29": "第一若謂此是異生法故應無捨力。此難不",
    "T29n1562_062:0683c01": "然。性相違故。依彼捨彼如上怨肩而害怨命。",
    "T29n1562_062:0683c02": "有餘師說。唯苦法忍此忍生時捨異生性。此",
    "T29n1562_062:0683c03": "忍滅位斷十隨眠。如燈生時能除闇障。燈至",
    "T29n1562_062:0683c04": "滅位燒炷盡油。若謂二能屬燈明觸。不應引",
    "T29n1562_062:0683c05": "喻一法二能。此難不然。如一法上生位滅位。",
    "T29n1562_062:0683c06": "二有性殊兩位功能亦應異故。理不應許生",
    "T29n1562_062:0683c07": "時有性如滅。亦不應許滅時有性如生。又非",
    "T29n1562_062:0683c08": "功能離於有性。離有性外別有功能。自體不",
    "T29n1562_062:0683c09": "成世中已辯。又見一法一剎那中有多功能。",
    "T29n1562_062:0683c10": "如四正斷故所立喻理非不成。然於此中所",
    "T29n1562_062:0683c11": "立喻意如燈據總。體雖是一實物異故功能",
    "T29n1562_062:0683c12": "有殊。謂有生時起功能者。有於滅位方有",
    "T29n1562_062:0683c13": "功能。如是一物由時別故。所有功能亦應有",
    "T29n1562_062:0683c14": "別。故苦法忍生時。有能捨異生性。滅時有用",
    "T29n1562_062:0683c15": "斷十煩惱。斯有何失。若責未來寧有作用。此",
    "T29n1562_062:0683c16": "先已釋。先釋者何。此於功能假說作用。定無",
    "T29n1562_062:0683c17": "作用於去來有。辯世相中已具思擇。有餘師",
    "T29n1562_062:0683c18": "說。此二共捨如無間道解脫道故。謂世第一",
    "T29n1562_062:0683c19": "如無間道。與異生性成就得俱滅故。苦法智",
    "T29n1562_062:0683c20": "忍如解脫道。與異生性不成得俱生故。此忍",
    "T29n1562_062:0683c21": "無間即緣欲苦。有法智生名苦法智。於唯是",
    "T29n1562_062:0683c22": "苦法得決斷慧故。應知此智亦無漏攝。前無",
    "T29n1562_062:0683c23": "漏言遍流後故。如緣欲界苦聖諦境。有苦法",
    "T29n1562_062:0683c24": "忍苦法智生。如是復於法智無間。總緣餘界",
    "T29n1562_062:0683c25": "苦聖諦境。有類智忍生名苦類智忍。此忍無",
    "T29n1562_062:0683c26": "間即緣此境。有類智生名苦類智。最初證知",
    "T29n1562_062:0683c27": "諸法真理故名法智。此後境智與前相似故",
    "T29n1562_062:0683c28": "得類名。是後隨前而證境義。或從前生故後",
    "T29n1562_062:0683c29": "得前類名。如世間言子是父類。即是從欲界",
    "T29n1562_062:0684a01": "苦決定覺所生。餘界苦決定覺義。如緣苦諦",
    "T29n1562_062:0684a02": "欲界及餘。生法類忍法類智四。緣餘三諦各",
    "T29n1562_062:0684a03": "四亦然。即緣一一有四心義。謂復於前苦類",
    "T29n1562_062:0684a04": "智後。次緣欲界集聖諦境。有法智忍生名集",
    "T29n1562_062:0684a05": "法智忍。此忍無間即緣欲集。有法智生名集",
    "T29n1562_062:0684a06": "法智。次緣餘界集聖諦境。有類智忍生名集",
    "T29n1562_062:0684a07": "類智忍。此忍無間即緣此境。有類智生名集",
    "T29n1562_062:0684a08": "類智。次緣欲界滅聖諦境。有法智忍生名滅",
    "T29n1562_062:0684a09": "法智忍。此忍無間即緣欲滅。有法智生名滅",
    "T29n1562_062:0684a10": "法智。次緣餘界滅聖諦境。有類智忍生名滅",
    "T29n1562_062:0684a11": "類智忍。此忍無間即緣此境。有類智生名滅",
    "T29n1562_062:0684a12": "類智。次緣欲界道聖諦境。有法智忍生名道",
    "T29n1562_062:0684a13": "法智忍。此忍無間即緣欲道。有法智生名道",
    "T29n1562_062:0684a14": "法智。次緣餘界道聖諦境。有類智忍生名道",
    "T29n1562_062:0684a15": "類智忍。此忍無間即緣此境。有類智生名道",
    "T29n1562_062:0684a16": "類智。如是次第有十六心。總說名為聖諦現",
    "T29n1562_062:0684a17": "觀。以於三界四聖諦境。次第現前如實觀故。",
    "T29n1562_062:0684a18": "既於三界四聖諦境。旋環紛擾作意思惟。寧",
    "T29n1562_062:0684a19": "不能為現觀障礙。初習業地於諸諦境。多返",
    "T29n1562_062:0684a20": "旋環已淳熟故。又在見道行極速故。又由不",
    "T29n1562_062:0684a21": "起阿世耶故。又此勢力極猛利故。必無能為",
    "T29n1562_062:0684a22": "此障礙者。即由此理說見道位。名為無相不",
    "T29n1562_062:0684a23": "可施設。住此位中相難了故。法類忍智於諸",
    "T29n1562_062:0684a24": "諦境。行相差別難施設故。此中上座。違越",
    "T29n1562_062:0684a25": "百千諸瑜伽師。依真現量證智所說。展轉傳",
    "T29n1562_062:0684a26": "來如大王路。諦現觀理率意。別立現觀次第。",
    "T29n1562_062:0684a27": "謂瑜伽師。於四諦境先以世智。如理觀察次",
    "T29n1562_062:0684a28": "引生忍。欲慧觀見此忍增進。作無間緣親能",
    "T29n1562_062:0684a29": "引生。正性決定引起聖道。光明相故此忍現",
    "T29n1562_062:0684b01": "前。如後聖道於四諦境。忍可欲樂簡擇觀察。",
    "T29n1562_062:0684b02": "推度分明如隔輕[糸*沙]。光中觀像此位名入正",
    "T29n1562_062:0684b03": "性決定。後於四諦以妙決擇。無動智見名",
    "T29n1562_062:0684b04": "為預流。佛說涅槃名為正性。此能定趣得決",
    "T29n1562_062:0684b05": "定名。故前名入正性決定。即能入位名諦順",
    "T29n1562_062:0684b06": "忍。此忍非在世第一前。彼謂佛說五取蘊已。",
    "T29n1562_062:0684b07": "復作是言若於此法。以下劣慧審察忍可名",
    "T29n1562_062:0684b08": "隨信行。若於此法以增上慧。審察忍可名隨",
    "T29n1562_062:0684b09": "法行。故依得忍建立隨信隨法行者。非依得",
    "T29n1562_062:0684b10": "智。又以世尊於成證淨。見諦圓滿正見者中。",
    "T29n1562_062:0684b11": "決定除斯隨信法行。以於集總伽他中說。二",
    "T29n1562_062:0684b12": "最勝二淨通達外二種。故此二種未得聖智。",
    "T29n1562_062:0684b13": "此復何殊世第一法。由聖定忍與前有異。謂",
    "T29n1562_062:0684b14": "出世故此名為聖。無動搖故此名為定。由聖",
    "T29n1562_062:0684b15": "定故名為見諦。然此猶名未得聖道。若得聖",
    "T29n1562_062:0684b16": "道轉名預流。是故世尊告舍利子。八支聖道",
    "T29n1562_062:0684b17": "說名為流。若爾何緣名為聖者。由此已得聖",
    "T29n1562_062:0684b18": "定忍故。住此忍位為經久如。引聖道力強故",
    "T29n1562_062:0684b19": "非久然闕緣故。有時暫出作餘事業。非不得",
    "T29n1562_062:0684b20": "果可於中間有命終理。此聖定忍有何為障。",
    "T29n1562_062:0684b21": "雖已現行而未斷惑。智未滿故未決定故。次",
    "T29n1562_062:0684b22": "起苦法智名預流初心。爾時便能頓斷三結。",
    "T29n1562_062:0684b23": "能永斷彼舊隨界故。從此引生苦類智等。是",
    "T29n1562_062:0684b24": "故現觀定有八心。今詳彼宗現觀次第。違教",
    "T29n1562_062:0684b25": "違理前後相違。違教者何。如世尊說諸有永",
    "T29n1562_062:0684b26": "斷三結名為預流。彼於四聖諦中具現觀故。",
    "T29n1562_062:0684b27": "此經顯示二決定理。一顯非得苦智即名預",
    "T29n1562_062:0684b28": "流。二顯非苦智時頓斷三結。此經意說。遍知",
    "T29n1562_062:0684b29": "四諦名預流故。又說預流方能畢竟斷三結",
    "T29n1562_062:0684c01": "故。如何違理。且彼所說苦法智位即名預流。",
    "T29n1562_062:0684c02": "應住忍時名預流向。此預流向如預流果佛",
    "T29n1562_062:0684c03": "說有學。以契經說諸有學者有十八故。要得",
    "T29n1562_062:0684c04": "學法名有學者。故知聖忍亦名學法。忍是學",
    "T29n1562_062:0684c05": "法非聖道收。如是所言何大違理。又違別",
    "T29n1562_062:0684c06": "理。謂世尊言。是隨信行隨法行者。入正性",
    "T29n1562_062:0684c07": "決定越異生地。未得預流果。乃至廣說。如",
    "T29n1562_062:0684c08": "何許彼越異生地。而未得名成就聖道。又說",
    "T29n1562_062:0684c09": "八種補特伽羅。從預流向至阿羅漢。此八聖",
    "T29n1562_062:0684c10": "者應延應請。應合掌禮。乃至廣說。非無聖道",
    "T29n1562_062:0684c11": "可廁此流。又說如所餘得聖道者故。謂契經",
    "T29n1562_062:0684c12": "說。若有五根增上猛利極圓滿者。名俱解脫",
    "T29n1562_062:0684c13": "阿羅漢果。廣說乃至。若有五根極劣鈍者。名",
    "T29n1562_062:0684c14": "隨信行非無聖道。可同此說。如何彼說。前後",
    "T29n1562_062:0684c15": "相違。謂諸道名目正見等此有二種。謂世出",
    "T29n1562_062:0684c16": "世。離此二外無第三道。既許聖忍是出世間。",
    "T29n1562_062:0684c17": "應如法智等亦聖道所攝。若不許此是聖道",
    "T29n1562_062:0684c18": "攝。亦應不許是出世間。許出世間非聖道攝。",
    "T29n1562_062:0684c19": "豈不彼說前後相違。若苦智時非預流者。善",
    "T29n1562_062:0684c20": "逝所說當云何通。經說。世尊告舍利子。八支",
    "T29n1562_062:0684c21": "聖道說名為流。於我無違何煩會釋。謂我不",
    "T29n1562_062:0684c22": "說初入聖道即名預流。說預流名目得初果。",
    "T29n1562_062:0684c23": "經亦不說得八聖道皆名預流。但說名流何",
    "T29n1562_062:0684c24": "違須釋。理應遍預知八諦境。聖道流者名預",
    "T29n1562_062:0684c25": "流故。然經摽列家家七返一間一來。欲阿羅",
    "T29n1562_062:0684c26": "漢五種不還十聖者已。復作是說。諸有成就",
    "T29n1562_062:0684c27": "佛證淨者。一切皆名見諦圓滿。正見者攝此",
    "T29n1562_062:0684c28": "成證淨見諦圓滿正見者中。前五聖者此處",
    "T29n1562_062:0684c29": "通達彼處究竟。後五聖者此處通達彼處究",
    "T29n1562_062:0685a01": "竟。乃至廣說。於此經中不說隨信隨法行二。",
    "T29n1562_062:0685a02": "有別所以謂要具足見四聖諦。方得名為見",
    "T29n1562_062:0685a03": "諦圓滿。及成證淨無缺減者。彼隨信行隨",
    "T29n1562_062:0685a04": "法行者。乃至證得道類忍時。猶得名為成就",
    "T29n1562_062:0685a05": "邪見。故未名得見諦圓滿及成證淨無缺減",
    "T29n1562_062:0685a06": "者。非於三諦得現觀時可名已成佛僧證淨。",
    "T29n1562_062:0685a07": "即由此證苦法智時。仍未名為得預流者。由",
    "T29n1562_062:0685a08": "此經說諸預流者。見諦圓滿具成證淨。故",
    "T29n1562_062:0685a09": "彼所引如是契經。自害己宗非違他說。或此",
    "T29n1562_062:0685a10": "唯說於其位中。可有語言容命終者。彼隨信",
    "T29n1562_062:0685a11": "行隨法行者。二事俱無故此不說。理不應說",
    "T29n1562_062:0685a12": "隨信行者隨法行者。不成證淨。如契經說。若",
    "T29n1562_062:0685a13": "有於彼四種證淨一切皆無。我說彼居外異",
    "T29n1562_062:0685a14": "生品。此二行者許是有學。說為異生。不應正",
    "T29n1562_062:0685a15": "理。又此不攝在十聖者中。便無證淨等有大",
    "T29n1562_062:0685a16": "過失。謂佛獨覺亦不攝在十聖者中。豈可說",
    "T29n1562_062:0685a17": "言佛及獨覺。在成證淨見諦圓滿正見者外。",
    "T29n1562_062:0685a18": "若謂佛獨覺在羅漢中。二最勝經便為無用。",
    "T29n1562_062:0685a19": "謂彼經說有十聖者。四向四果并佛獨覺。唯",
    "T29n1562_062:0685a20": "佛獨覺名為最勝。雖阿羅漢亦可攝彼。而更",
    "T29n1562_062:0685a21": "別說以最勝故。應知此經理亦如是。非二攝",
    "T29n1562_062:0685a22": "在阿羅漢中。然此經中不說彼二。豈由不說",
    "T29n1562_062:0685a23": "故彼無證淨等。理既應許佛及獨覺。非十聖",
    "T29n1562_062:0685a24": "攝成證淨等。隨信法行寧不許然。又此契經。",
    "T29n1562_062:0685a25": "非了義說。由此經說。十種聖者皆具成就十",
    "T29n1562_062:0685a26": "聖道支。即八道支。謂正見等。又加正智及正",
    "T29n1562_062:0685a27": "解脫。餘契經說。諸有學者但可成就前八道",
    "T29n1562_062:0685a28": "支。具成就十唯阿羅漢。此契經意應更尋求。",
    "T29n1562_062:0685a29": "是故定知非了義說。又預流等此處通達。當",
    "T29n1562_062:0685b01": "於彼處得究竟者。謂彼現身當全離欲。生色",
    "T29n1562_062:0685b02": "無色方般涅槃。彼住預流一來等位為十聖",
    "T29n1562_062:0685b03": "攝為不攝耶。若攝便違此經所說。非此經說",
    "T29n1562_062:0685b04": "預流果等。於此處通達彼處究竟故。若不攝",
    "T29n1562_062:0685b05": "者應許彼類。亦是不成證淨等者。准此應",
    "T29n1562_062:0685b06": "責欲阿羅漢。在有學位十中攝不。若謂隨所",
    "T29n1562_062:0685b07": "舉攝其餘位。則隨信法行亦在十中。此若不",
    "T29n1562_062:0685b08": "然彼云何爾又佛獨覺在有學位當言攝在何",
    "T29n1562_062:0685b09": "聖者中。不攝便應無證淨等故。此經意應更",
    "T29n1562_062:0685b10": "思求。由此定知非了義說。非由不說在十聖",
    "T29n1562_062:0685b11": "中。隨信法行無證淨等。是故不可以不說在",
    "T29n1562_062:0685b12": "十聖者中。便定證成隨信法行未得聖智。又",
    "T29n1562_062:0685b13": "此隨信隨法行者。應起聖道如餘果向。謂如",
    "T29n1562_062:0685b14": "已得預流果等。於後進趣一來等時。未得彼",
    "T29n1562_062:0685b15": "果名彼果向。中間必有聖道現前。准此應知",
    "T29n1562_062:0685b16": "隨信法行既是預流向。應定起聖道聖果向",
    "T29n1562_062:0685b17": "攝無差別故。由此契經說二行者。未得預流",
    "T29n1562_062:0685b18": "果中間不命終。然聖道流總有二種。謂是果",
    "T29n1562_062:0685b19": "非果攝要至果流名預流果。此二雖得預非",
    "T29n1562_062:0685b20": "果流。而未得名預果流者。此若未得果中間",
    "T29n1562_062:0685b21": "不命終。既以果聲標所未得位。故知此二非",
    "T29n1562_062:0685b22": "全未預流。不爾經中應作是說。未得預流位",
    "T29n1562_062:0685b23": "中間不命終。何煩果聲標所未得。又若隨信",
    "T29n1562_062:0685b24": "隨法行者未得聖道。便應創得住見道位即",
    "T29n1562_062:0685b25": "名預流。爾時此名理應未得。住見道者見未",
    "T29n1562_062:0685b26": "淨故。要見淨已方名預流。經言預流見已清",
    "T29n1562_062:0685b27": "淨。為令見淨故修聖道。若離聖道無別有法",
    "T29n1562_062:0685b28": "能令見淨。由此見道見未淨故未名預流。然",
    "T29n1562_062:0685b29": "彼亦說隨信法行。能令見淨而復執彼未得",
    "T29n1562_062:0685c01": "聖道。非為善執。彼謂佛說若於此法。以下",
    "T29n1562_062:0685c02": "劣慧審察忍可名隨信行。乃至廣說。故由忍",
    "T29n1562_062:0685c03": "力能令見淨非由聖道。此無至教亦無正理。",
    "T29n1562_062:0685c04": "證忍非聖道但率己妄情。故於彼言無勞廣",
    "T29n1562_062:0685c05": "遣。經唯說聖道能令見淨故。又彼所立現觀",
    "T29n1562_062:0685c06": "八心。法類二心用應無別。謂法智品已能具",
    "T29n1562_062:0685c07": "見一切諦相。於後復起類智品道。更何所為。",
    "T29n1562_062:0685c08": "彼作是言。且苦法智由緣內外。念住勢力之",
    "T29n1562_062:0685c09": "所引生。故此智生隨逐於彼了知苦相。次苦",
    "T29n1562_062:0685c10": "類智隨法智生。於諸行中能隨決了。與前所",
    "T29n1562_062:0685c11": "了相似苦相。餘法類智例此應知。今詳彼言。",
    "T29n1562_062:0685c12": "法類二智無有少分力用差別。謂苦法智於",
    "T29n1562_062:0685c13": "諸行中。已能遍知一切苦相。次起類智於諸",
    "T29n1562_062:0685c14": "行中。更別有何應隨決了。或彼應說苦法智",
    "T29n1562_062:0685c15": "時。於苦相中有何未了。為隨決了生苦類智。",
    "T29n1562_062:0685c16": "彼許三界行苦相。無別總相思惟入正性決",
    "T29n1562_062:0685c17": "定。以彼宗說要總相觀三界苦法能入現觀。",
    "T29n1562_062:0685c18": "既爾法智已總相知。後類智生復何所用。又",
    "T29n1562_062:0685c19": "苦法智隨念住生。隨彼遍知三界苦相。應名",
    "T29n1562_062:0685c20": "類智失法智名。差別因緣不可得故。由此理",
    "T29n1562_062:0685c21": "證知彼所宗。極為妄立法類別相。又彼所立",
    "T29n1562_062:0685c22": "皆以聖教為勝所依。依何至教定知現觀。心",
    "T29n1562_062:0685c23": "唯有八。若不依憑至教所說。隨己所欲不審",
    "T29n1562_062:0685c24": "思求。見少聖言便生歡喜。由斯輕爾別立",
    "T29n1562_062:0685c25": "宗趣。是則所立種種宗途。皆應得成。何執唯",
    "T29n1562_062:0685c26": "八。謂若見說應觀一切唯法無我。是則應執",
    "T29n1562_062:0685c27": "一心現觀。若復見說斷諸疑網由知苦因。是",
    "T29n1562_062:0685c28": "則應執二心現觀。又若見說法從因生。乃",
    "T29n1562_062:0685c29": "至廣說。是則應執三心現觀。又若見說如實",
    "T29n1562_062:0686a01": "知苦。乃至知道。是則應執四心現觀。又若",
    "T29n1562_062:0686a02": "見說如實了知集沒愛味過患出離。是則應",
    "T29n1562_062:0686a03": "執五心現觀。又若見說修七處善。是則應執",
    "T29n1562_062:0686a04": "七心現觀。如是等說其數寔多。豈可隨言",
    "T29n1562_062:0686a05": "起種種執擾亂聖教&#x8A43;惑有情。故瑜伽師依",
    "T29n1562_062:0686a06": "真現量。證智所說展轉傳來。如大王路諦現",
    "T29n1562_062:0686a07": "觀理。雖被分析成多部異。然應方便簡偽依",
    "T29n1562_062:0686a08": "真。無容率己更立宗趣。如人舍宅已被焚燒。",
    "T29n1562_062:0686a09": "更持乾草用資猛焰。又彼所說聖忍位中。由",
    "T29n1562_062:0686a10": "闕緣故有時暫出作餘事業。亦不應理。以諸",
    "T29n1562_062:0686a11": "見道修道初心加行一故。云何知爾。更不說",
    "T29n1562_062:0686a12": "有別加行故。又說中間無命終故。若謂隨信",
    "T29n1562_062:0686a13": "隨法行者。世尊說彼應不放逸。修集諸根",
    "T29n1562_062:0686a14": "如餘有學。應有出觀。故契經言。苾芻諦聽。何",
    "T29n1562_062:0686a15": "等色類。我說彼為應不放逸。廣說乃至。復次",
    "T29n1562_062:0686a16": "苾芻非俱解脫。非慧解脫。非身證非見至。非",
    "T29n1562_062:0686a17": "信勝解。應不放逸修集諸根如隨信行。廣",
    "T29n1562_062:0686a18": "說乃至。苾芻當知。如是色類。我說彼為應",
    "T29n1562_062:0686a19": "不放逸。所以者何。謂彼具壽應不放逸。修",
    "T29n1562_062:0686a20": "集諸根於隨順身妙臥具等亦不染著。親近",
    "T29n1562_062:0686a21": "承事供養善友。得漏盡故成心解脫。如是應",
    "T29n1562_062:0686a22": "說隨法行者。非二行者都不出觀。可有如上",
    "T29n1562_062:0686a23": "所說道理。又如佛告婆&#x62D5;黎言。苾芻當知。置",
    "T29n1562_062:0686a24": "俱解脫。廣說乃至。置信勝解。若隨法行來",
    "T29n1562_062:0686a25": "至我所。我設告彼善來苾芻。可處泥中為我",
    "T29n1562_062:0686a26": "橋道。我當踐汝渡此淤泥。於意云何。彼隨法",
    "T29n1562_062:0686a27": "行。我將踐位捨我起不。正踐彼時有動轉不。",
    "T29n1562_062:0686a28": "後以言詞申勞倦不。婆&#x62D5;黎曰。不也世尊。說",
    "T29n1562_062:0686a29": "隨信行應知亦爾。非二行者正在定中。可為",
    "T29n1562_062:0686b01": "世尊之所告&#x52C5;。及起身業發語言理。又天神",
    "T29n1562_062:0686b02": "告沃揭羅言。長者當知。此俱解脫。此慧解",
    "T29n1562_062:0686b03": "脫。廣說乃至。此隨法行。此隨信行。此阿羅漢",
    "T29n1562_062:0686b04": "果。此阿羅漢向。廣說乃至。此預流果。此預流",
    "T29n1562_062:0686b05": "向。汝應供養深自慶幸。又契經說。若有供養",
    "T29n1562_062:0686b06": "一預流向。乃至廣說。由此證知隨信法行。由",
    "T29n1562_062:0686b07": "闕緣故有時暫出。如是所引為證不成。於彼",
    "T29n1562_062:0686b08": "先時立後名故。如餘經說。無明所覆愛所繫",
    "T29n1562_062:0686b09": "縛。愚夫智者同感此身。非諸智者無明所覆",
    "T29n1562_062:0686b10": "感得此身。然先感身後成智者。於先非智者",
    "T29n1562_062:0686b11": "立後智者名。又如餘經說。中般涅槃等亦於",
    "T29n1562_062:0686b12": "前位立後位名。中有等時得阿羅漢果。要至",
    "T29n1562_062:0686b13": "最後方般涅槃故。又如餘經說。欲阿羅漢等",
    "T29n1562_062:0686b14": "此處通達。非阿羅漢等可有通達義。但說先",
    "T29n1562_062:0686b15": "時如是應知。說隨信行隨法行者。應不放逸。",
    "T29n1562_062:0686b16": "修集諸根及處泥等。皆於前位立後位名。以",
    "T29n1562_062:0686b17": "必當成隨信行等。於未成位預立彼名。如何",
    "T29n1562_062:0686b18": "得知經有此意。以前經說。謂彼具壽得漏盡",
    "T29n1562_062:0686b19": "故。成心解脫。非隨信行隨法行者。可得漏盡",
    "T29n1562_062:0686b20": "成心解脫。然於後位立前位名。以漏盡時追",
    "T29n1562_062:0686b21": "說前位。曾為隨信隨法行者。如是前位應不",
    "T29n1562_062:0686b22": "放逸。修集諸根及處泥等。後必當成隨信",
    "T29n1562_062:0686b23": "法行。故於前位立後位名。如餘契經。互說無",
    "T29n1562_062:0686b24": "失。由是前說。以諸見道修道初心加行一故。",
    "T29n1562_062:0686b25": "隨信隨法行無出觀理成。故彼所言於聖忍",
    "T29n1562_062:0686b26": "位由闕緣故。有時暫出作餘事業但率己情。",
    "T29n1562_062:0686b27": "又彼所言苦法智起力能頓斷三結隨界。爾",
    "T29n1562_062:0686b28": "時名曰預流初心。此亦不然。理不成故。謂",
    "T29n1562_062:0686b29": "苦法智頓斷三結舊隨界者。為生時斷為滅",
    "T29n1562_062:0686c01": "時斷。若生時斷。最後學心應成無學。由彼",
    "T29n1562_062:0686c02": "生已無煩惱故。若滅時斷。住苦法智便非",
    "T29n1562_062:0686c03": "預流。爾時三結隨界轉故。以契經說三結已",
    "T29n1562_062:0686c04": "斷方名預流。是故汝曹寧作是說。苦法智忍",
    "T29n1562_062:0686c05": "斷三結隨界。苦法智起成預流初心。必不應",
    "T29n1562_062:0686c06": "言苦法智斷。然彼所說聖定忍位未決定故。",
    "T29n1562_062:0686c07": "不斷煩惱智亦應言未得決定。以苦法智現",
    "T29n1562_062:0686c08": "在前時。未已斷疑舊隨界故。若不為與疑隨",
    "T29n1562_062:0686c09": "界俱。聖忍何緣言未決定。又漸現觀是上坐",
    "T29n1562_062:0686c10": "宗。苦法智時餘疑未斷。應如聖忍未得決定。",
    "T29n1562_062:0686c11": "應亦未能斷諸煩惱。然彼宗說初苦智時。力",
    "T29n1562_062:0686c12": "能頓斷三結隨界。彼與聖道極相違故。謂最",
    "T29n1562_062:0686c13": "下品聖道生時。勢力已能浣濯相續。令彼三",
    "T29n1562_062:0686c14": "結隨界頓斷。由相續中緣無常苦空無我",
    "T29n1562_062:0686c15": "見都未有時。薩迦耶見戒禁取疑容相續轉",
    "T29n1562_062:0686c16": "故。苦法智現在前時頓斷三結。若爾便應於",
    "T29n1562_062:0686c17": "後後位觀餘聖諦功並唐捐。彼反詰言。何不",
    "T29n1562_062:0686c18": "乘難此位應得阿羅漢果。豈不為斷餘未斷",
    "T29n1562_062:0686c19": "結。此全無理。迷集等疑苦智能滅。理不成",
    "T29n1562_062:0686c20": "故。謂於集等有迷惑者。非由見苦於彼能解。",
    "T29n1562_062:0686c21": "以見苦相時未見彼相故。非未解彼滅迷彼",
    "T29n1562_062:0686c22": "疑。非苦智違集等疑故。或應苦智亦與諸餘",
    "T29n1562_062:0686c23": "見斷結相違。無差別因故。非常等見都未有",
    "T29n1562_062:0686c24": "時。於相續中諸見所斷。皆有斷義故。苦智",
    "T29n1562_062:0686c25": "生應皆頓斷。寧唯三結。由此彼說非應理",
    "T29n1562_062:0686c26": "因。彼反詰言。亦不應理。以未應得阿羅漢故。",
    "T29n1562_062:0686c27": "設於爾時見道所斷所有諸結皆斷盡者。亦",
    "T29n1562_062:0686c28": "未容得阿羅漢故。以能具見一切諦者修所",
    "T29n1562_062:0686c29": "斷結猶未斷故。由此或應許苦法智不能頓",
    "T29n1562_062:0687a01": "斷三結隨界。或復應許苦法智時頓斷一切",
    "T29n1562_062:0687a02": "見所斷結。如是則應於後後位觀餘聖諦功",
    "T29n1562_062:0687a03": "並唐捐。既爾不應許漸現觀。又詳上坐所",
    "T29n1562_062:0687a04": "立義宗。似許預流都未見諦。以彼上座自作",
    "T29n1562_062:0687a05": "是說。謂最下品聖道生時。勢力已能浣濯相",
    "T29n1562_062:0687a06": "續。令彼三結隨界頓斷。聖道生位必在未來。",
    "T29n1562_062:0687a07": "然彼所宗未來未有。若聖道未有能浣濯相",
    "T29n1562_062:0687a08": "續。令彼三結隨界頓斷。豈不說彼未見諦位。",
    "T29n1562_062:0687a09": "三結隨界身中已無。便成預流都未見諦。若",
    "T29n1562_062:0687a10": "彼意謂聖道生時。於相續中猶有隨界。如何",
    "T29n1562_062:0687a11": "可說聖道生時。勢力已能浣濯相續。三結隨",
    "T29n1562_062:0687a12": "界猶住其身。而言已能浣濯相續。如是意趣",
    "T29n1562_062:0687a13": "極為難了。若復意謂聖道正生。三結隨界爾",
    "T29n1562_062:0687a14": "時正滅。亦不應說聖道生時。勢力已能浣濯",
    "T29n1562_062:0687a15": "相續。夫言正滅必是現在。聖道生時隨界有",
    "T29n1562_062:0687a16": "故。又彼設謂隨界滅時不能為因牽後隨界。",
    "T29n1562_062:0687a17": "即依此義名已浣濯。亦不應說已浣濯言。但",
    "T29n1562_062:0687a18": "可說為正浣濯故。又前所說則成預流。都未",
    "T29n1562_062:0687a19": "見諦過終難免。彼於一諦理見仍未滿故。於",
    "T29n1562_062:0687a20": "一二三諦見未圓滿時。猶可名為見未見諦。",
    "T29n1562_062:0687a21": "要具見諦方名預流。以經說預流見諦圓滿",
    "T29n1562_062:0687a22": "故。況於一諦猶見未圓。而可名為得預流者。",
    "T29n1562_062:0687a23": "若謂聖道現在名生。爾時已能浣濯相續。則",
    "T29n1562_062:0687a24": "舊隨界是忍所斷。爾時智起彼體已無。則於",
    "T29n1562_062:0687a25": "自宗有相違過。又彼許忍非聖道收。如何能",
    "T29n1562_062:0687a26": "斷三結隨界。又現在世名為已生。說為生時",
    "T29n1562_062:0687a27": "不應正理。是故上座所立義宗。理或不應許",
    "T29n1562_062:0687a28": "漸現觀。或定應許見道諦時。方能無餘永斷",
    "T29n1562_062:0687a29": "三結。是則符順我對法宗。不應自言別立宗",
    "T29n1562_062:0687b01": "趣。"
}