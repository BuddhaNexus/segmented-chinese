{
    "T51n2067_006:0026c23": "弘贊法華傳卷第六",
    "T51n2067_006:0026c25": "藍谷沙門慧詳撰",
    "T51n2067_006:0026c26": "誦持第六",
    "T51n2067_006:0026c27": "西魏文皇帝外國山居沙門",
    "T51n2067_006:0026c28": "晉秣陵道場釋寶莊東晉山居釋法相",
    "T51n2067_006:0026c29": "東晉三賢寺釋僧生宋法華臺釋法宗",
    "T51n2067_006:0027a01": "宋高逸釋普明宋瓦官寺釋慧果",
    "T51n2067_006:0027a02": "宋祇洹寺釋道壽宋法華寺釋僧翼",
    "T51n2067_006:0027a03": "齊高座寺釋慧進齊柏林寺釋弘明",
    "T51n2067_006:0027a04": "齊靈根寺釋慧豫齊定林上寺釋超辯",
    "T51n2067_006:0027a05": "齊天柱山寺釋法慧宋羅璵妻費氏",
    "T51n2067_006:0027a06": "秦郡東寺沙彌後魏崇山釋淨見",
    "T51n2067_006:0027a07": "後魏釋跋澄後魏御史中丞陸載",
    "T51n2067_006:0027a08": "梁南澗寺釋慧觀梁新安太守五淹",
    "T51n2067_006:0027a09": "梁會稽釋僧遷梁齊寧寺釋通子",
    "T51n2067_006:0027a10": "梁餘杭釋慧度梁治城寺釋僧歡",
    "T51n2067_006:0027a11": "梁禪眾寺釋僧定梁匡山釋智登",
    "T51n2067_006:0027a12": "梁遊方沙門正則梁上行先生庾詵",
    "T51n2067_006:0027a13": "梁匡山釋寶玦(五俠寺僧附雍州僧附)",
    "T51n2067_006:0027a14": "梁銜草寺釋志湛梁憑法慧冥道見僧",
    "T51n2067_006:0027a15": "[0027a15] 西魏文皇帝。諱寶矩。坐四衢而翼諸子。駕三",
    "T51n2067_006:0027a16": "車而撝覺路。繫衣珠於庶品。示井清於高原。",
    "T51n2067_006:0027a17": "大起伽藍。深持淨戒。入如來室。偏存孤老。每",
    "T51n2067_006:0027a18": "誦法華。以為恒業。",
    "T51n2067_006:0027a19": "[0027a19] 昔外國山寺。有年少比丘。每誦法華。&#x751E;於寺",
    "T51n2067_006:0027a20": "外經行。遇羅剎女。鬼變為婦人。甚好姿首。來",
    "T51n2067_006:0027a21": "嬈此比丘。比丘被惑。遂與之通。通後。精神恍",
    "T51n2067_006:0027a22": "忽。無所覺知。鬼負之飛行。欲還本處規將",
    "T51n2067_006:0027a23": "噉。於夜前分。從一伽藍上過。比丘在鬼上。聞",
    "T51n2067_006:0027a24": "伽藍中有誦法華經聲。因即少醒。憶已所習。",
    "T51n2067_006:0027a25": "乃心暗誦之。鬼便覺重。漸漸近地。遂不能勝。",
    "T51n2067_006:0027a26": "棄之而去。比丘少時醒寤。聞有鐘聲。即尋聲",
    "T51n2067_006:0027a27": "到寺。扣門求進。具陳本末。然計去其鄉。已二",
    "T51n2067_006:0027a28": "千餘里。諸僧云。此人犯重。不可同止。有一",
    "T51n2067_006:0027a29": "上座云。此鬼神所惑。非是自心。既得脫免。顯",
    "T51n2067_006:0027b01": "經威力。可留住寺。令其懺悔。後遇彼鄉信。乃",
    "T51n2067_006:0027b02": "發遣之。",
    "T51n2067_006:0027b03": "[0027b03] 釋寶莊。或云法莊。俗姓申。淮南人也。以晉泰",
    "T51n2067_006:0027b04": "元中。年始十歲。投廬山遠法師。為弟子。少",
    "T51n2067_006:0027b05": "以苦節標名。元嘉初。止秣陵道場寺。業行精",
    "T51n2067_006:0027b06": "苦。常誦法華。每誦之時。恒淨衣別座。焚香合",
    "T51n2067_006:0027b07": "掌。注想靈山。然後徐發雅音。又盡文句。其",
    "T51n2067_006:0027b08": "諷詠將半。比房聞莊戶前。如有兵仗羽衛之",
    "T51n2067_006:0027b09": "聲。寶天神來聽也。宋大明初。卒於寺。春秋",
    "T51n2067_006:0027b10": "七十有六。",
    "T51n2067_006:0027b11": "[0027b11] 釋法相。不知其氏。自言河南人也。東晉義熙",
    "T51n2067_006:0027b12": "中。忽悟非常。超然出俗。隱居山谷。遊止無",
    "T51n2067_006:0027b13": "定。廓爾幽閑。不偶明執。誦法華經。日夜不",
    "T51n2067_006:0027b14": "懈。相。會因行經太山祠。日暮。因宿廟側民",
    "T51n2067_006:0027b15": "家。夜起誦經。忽聞扣門聲。相時出看。見有一",
    "T51n2067_006:0027b16": "人玄衣武冠。見相致敬云。是太山府君。聞師",
    "T51n2067_006:0027b17": "誦經。故來參聽。弟子廟中。一石函在。多有財",
    "T51n2067_006:0027b18": "物。以布施師。師可開取。其石蓋。重過千鈞。",
    "T51n2067_006:0027b19": "人莫勝舉。相試提之。飄然而開。於是。取得絹",
    "T51n2067_006:0027b20": "一百匹許。錢百餘貫。以施貧人。濟諸窮者。後",
    "T51n2067_006:0027b21": "渡江。止越城寺。忽然失志。遊蕩無度。時鎮",
    "T51n2067_006:0027b22": "北將軍司馬恬。惡其無道。招而鴆之。頻傾三",
    "T51n2067_006:0027b23": "鐘。神色不變。澹然無擾。恬大異之。慚懼悔",
    "T51n2067_006:0027b24": "愧。厚加供養。",
    "T51n2067_006:0027b25": "[0027b25] 釋僧生。姓袁氏。蜀郡陴人。少出家。以苦行致",
    "T51n2067_006:0027b26": "稱。成都宋豐等。請為三賢寺主。誦法華習禪",
    "T51n2067_006:0027b27": "定。&#x751E;於山中誦經。有虎來蹲其前。誦竟乃",
    "T51n2067_006:0027b28": "去。後每至諷詠。輒見左右四人為侍衛。年雖",
    "T51n2067_006:0027b29": "衰老。而翹勤彌勵。後嬰微疾。便語侍者云。吾",
    "T51n2067_006:0027c01": "將去矣。死後可為燒身。弟子依遺命。",
    "T51n2067_006:0027c02": "[0027c02] 釋法宗。臨海人。莫知氏族。少好遊獵。&#x751E;於",
    "T51n2067_006:0027c03": "剡。遇射孕鹿墮胎。鹿母銜箭。猶就地舐子。宗",
    "T51n2067_006:0027c04": "乃悟知貪生愛子。是有識所同。於是。摧弓折",
    "T51n2067_006:0027c05": "矢。出家業道。常分衛自資。受一食法。勤苦",
    "T51n2067_006:0027c06": "六時。以悔先罪。誦法華維摩。常升臺諷詠。響",
    "T51n2067_006:0027c07": "聞四遠。士鹿稟其歸戒者。三千餘人。遂開",
    "T51n2067_006:0027c08": "拓所住。以為精舍。因誦自號曰法華臺也。後",
    "T51n2067_006:0027c09": "不測所終。",
    "T51n2067_006:0027c10": "[0027c10] 釋普明。姓張。臨渭人。少出家。稟性清純。視",
    "T51n2067_006:0027c11": "不過步。蔬食布衣。以懺誦為業。三衣繩床。未",
    "T51n2067_006:0027c12": "&#x751E;遠體。若欲消息。坐而假寐。誦法華維摩二",
    "T51n2067_006:0027c13": "經。及諷誦之時。有別衣別座。未&#x751E;穢雜。每至",
    "T51n2067_006:0027c14": "勸發品。輒見普賢乘象。立在其前。誦維摩",
    "T51n2067_006:0027c15": "經。亦聞空中唱樂。又善神&#x546A;。所救皆愈。有鄉",
    "T51n2067_006:0027c16": "人王道真。妻病。請明來&#x546A;。明入門。婦便悶",
    "T51n2067_006:0027c17": "絕。俄見一物如狸。長數尺許。從狗竇出。因此",
    "T51n2067_006:0027c18": "而愈。明&#x751E;行水旁祠。巫覡自云。神見之。皆奔",
    "T51n2067_006:0027c19": "走。後遇疾。正坐燒香。不覺便逝。即宋孝建中",
    "T51n2067_006:0027c20": "卒。春秋八十五矣。",
    "T51n2067_006:0027c21": "[0027c21] 釋慧果。豫州人。少以蔬苦自業。宋初。遊京",
    "T51n2067_006:0027c22": "師。止瓦官寺。誦法華十地。&#x751E;於廁前。見一",
    "T51n2067_006:0027c23": "鬼。致敬於果云。昔為眾僧。而作維那。小不如",
    "T51n2067_006:0027c24": "法。墮在噉糞鬼中。法師德業高明。又慈悲為",
    "T51n2067_006:0027c25": "意。願助以拔濟之方也。又云。昔有錢三千。埋",
    "T51n2067_006:0027c26": "在柿樹根下。願取為福。果即告眾掘之。實得",
    "T51n2067_006:0027c27": "三千。為造法華一部。并設中會。後夢見此鬼",
    "T51n2067_006:0027c28": "云。已得改生。大勝昔日。果以宋大始六年",
    "T51n2067_006:0027c29": "卒。春秋七十有六。",
    "T51n2067_006:0028a01": "[0028a01] 釋道壽。未詳何許人也。清和恬寂。以恭孝稱。",
    "T51n2067_006:0028a02": "受五戒未&#x751E;犯。元嘉中。遭其父憂。因毀遘疾。",
    "T51n2067_006:0028a03": "自無痛癢。唯黃瘠骨立。經歷年歲。諸治不瘳。",
    "T51n2067_006:0028a04": "因爾發願。願疾愈出家。立誓之後。漸得平復。",
    "T51n2067_006:0028a05": "如願出俗。住祇洹寺。勤苦超絕。誦法華經三",
    "T51n2067_006:0028a06": "千遍。常見光瑞。元嘉十六年九月七日夜。見",
    "T51n2067_006:0028a07": "空中寶蓋。垂覆其上。後不知所終。",
    "T51n2067_006:0028a08": "[0028a08] 釋僧翼。吳興餘杭人。少而信悟。早有絕塵之",
    "T51n2067_006:0028a09": "操。初出家。止廬山。依慧遠修學。勤素苦節。",
    "T51n2067_006:0028a10": "見重門人。每誦法華一部。以晉義凞十三年。",
    "T51n2067_006:0028a11": "與同志遊會稽。履訪山水。至秦望西北。見五",
    "T51n2067_006:0028a12": "岫駢&#x5CEF;。有耆闍之狀。乃結草成菴。稱曰法華",
    "T51n2067_006:0028a13": "精舍。蔬食澗飲。三十餘年。以宋元嘉二十七",
    "T51n2067_006:0028a14": "年卒。春秋七十。",
    "T51n2067_006:0028a15": "[0028a15] 釋慧進。姓姚氏。吳興人也。少而雄勇。任性遊",
    "T51n2067_006:0028a16": "俠。年三十。忽悟心自啟。遂爾離俗。止京師高",
    "T51n2067_006:0028a17": "座寺。蔬食素衣。誓誦法華。用心勞苦。執卷輒",
    "T51n2067_006:0028a18": "病。乃發願。願造法華百部。以悔前障。始聚得",
    "T51n2067_006:0028a19": "錢一千六百。時有劫來。問進。有物不。答云。唯",
    "T51n2067_006:0028a20": "有造經錢在佛處。群劫聞之。赧然而去。於是。",
    "T51n2067_006:0028a21": "聚集信施。得以成經。滿足百部。經成之後。病",
    "T51n2067_006:0028a22": "亦少差。因誦法華一部。情願既滿。勵操逾堅。",
    "T51n2067_006:0028a23": "常迴諸福業。願生安養。未亡少時。忽聞空中",
    "T51n2067_006:0028a24": "聲曰。汝所願已足。必得生西方也。至齊永明",
    "T51n2067_006:0028a25": "三年。無病而卒。春秋八十有五。時。京師龍花",
    "T51n2067_006:0028a26": "寺。復有釋僧念。誦法華。蔬食避世。",
    "T51n2067_006:0028a27": "[0028a27] 釋弘明。本姓嬴。會稽山陰人也。少出家。貞苦",
    "T51n2067_006:0028a28": "有戒節。止山陰雲門寺。誦法華經習禪定。精",
    "T51n2067_006:0028a29": "勤禮懺。六時不輟。每旦即水瓶自滿。實諸天",
    "T51n2067_006:0028b01": "童子。以為給使也。明。&#x751E;於雲門坐禪。虎來",
    "T51n2067_006:0028b02": "入明堂內。伏于床前。見明端然不動。久之乃",
    "T51n2067_006:0028b03": "去。又時。見一小兒。來聽明誦經。明曰。汝是",
    "T51n2067_006:0028b04": "何人。答云。昔時此寺沙彌。盜帳下食。今墮圊",
    "T51n2067_006:0028b05": "中。聞上人道業。故來聽誦。願助方便使免斯",
    "T51n2067_006:0028b06": "累也。明即說法勸化。領解方隱。後於永興石",
    "T51n2067_006:0028b07": "姥巖入定。又有山精來惱明。明捉得。以繩繫",
    "T51n2067_006:0028b08": "之。鬼遜謝求脫云。不敢復來。乃解放。於是絕",
    "T51n2067_006:0028b09": "&#x8FF9;。元嘉中。郡守平昌孟顗。重其貞素。惡明",
    "T51n2067_006:0028b10": "出新安。止道樹精舍。後濟陽江齊之。於永興",
    "T51n2067_006:0028b11": "邑。立昭玄寺。復請明往住。大明末。陶里董",
    "T51n2067_006:0028b12": "氏。又為明。於村立柏林寺。要明還止。訓勗禪",
    "T51n2067_006:0028b13": "戒。門人成列。以齊永明四年。卒於柏林寺。春",
    "T51n2067_006:0028b14": "秋八十有四。",
    "T51n2067_006:0028b15": "[0028b15] 釋慧豫。黃龍人。來遊楊州。止靈根寺。少而務",
    "T51n2067_006:0028b16": "學。遍訪眾師。善談論。美風則。每聞臧否人",
    "T51n2067_006:0028b17": "物。輒塞耳不聽。或時以異言問止。瓶衣率素。",
    "T51n2067_006:0028b18": "日以一中自畢。精勤標節。以救苦為先。誦法",
    "T51n2067_006:0028b19": "華經。又習禪業。精於五門(總彰佛體門。開智慧門。顯不思議門。諸法",
    "T51n2067_006:0028b20": "正性門。了無異自性無礙解脫門)&#x751E;寢。見有三人來扣戶。並衣冠",
    "T51n2067_006:0028b21": "鮮潔。執持花蓋。豫問。覓誰。答云。法師應死。",
    "T51n2067_006:0028b22": "故來奉迎。豫曰。小事未了。可申一年不。答",
    "T51n2067_006:0028b23": "云。可爾。至明年滿一周而卒。是歲齊永明七",
    "T51n2067_006:0028b24": "年。春秋五十有七。",
    "T51n2067_006:0028b25": "[0028b25] 釋超辨。姓張。燉煌人也。幼而神悟孤發。履操",
    "T51n2067_006:0028b26": "深沈。誦法華金剛般若。後還都。止定林上寺。",
    "T51n2067_006:0028b27": "閑居養素畢命。山門誦法華。日限一遍。心敏",
    "T51n2067_006:0028b28": "口從。恒有餘力。禮千佛。凡一百五十餘萬拜。",
    "T51n2067_006:0028b29": "足不出門。三十餘載。以齊永明十年。終於山",
    "T51n2067_006:0028c01": "寺。春秋七十有三。葬于寺南。沙門僧祐。為造",
    "T51n2067_006:0028c02": "碑墓所。東莞劉勰制文。",
    "T51n2067_006:0028c03": "[0028c03] 釋法慧。本姓夏侯氏。少而秉志精苦。律行&#x6C37;",
    "T51n2067_006:0028c04": "嚴。以宋大明之末。東遊禹穴。隱于天柱山寺。",
    "T51n2067_006:0028c05": "誦法華一部。蔬食布衣。志耽人外。居閣不下。",
    "T51n2067_006:0028c06": "三十餘年。王侯稅駕。止拜房而返。唯汝南周",
    "T51n2067_006:0028c07": "顒。以信解兼深。特與相接。時有慕德希禮。或",
    "T51n2067_006:0028c08": "因顒介意。時一見者。以齊建武二年。卒于山",
    "T51n2067_006:0028c09": "寺。春秋八十有五。",
    "T51n2067_006:0028c10": "[0028c10] 清信女費氏者。寧蜀人。宋寧州刺史費悅之",
    "T51n2067_006:0028c11": "女也。出為羅璵之妻。少而敬信。誦法華經數",
    "T51n2067_006:0028c12": "年。勤至不倦。後忽得病苦心痛。閤門惶懼。屬",
    "T51n2067_006:0028c13": "纊待盡。費氏心念。我誦經勤苦。宜有益祐。庶",
    "T51n2067_006:0028c14": "不於此。遂致死也。既而睡臥。食頃。如&#x7AB9;如",
    "T51n2067_006:0028c15": "夢。見佛於&#x7A93;中授手。以摩其心。應時痊愈。一",
    "T51n2067_006:0028c16": "堂男女婢僕。悉&#x89A9;金光。亦聞異香氣。璵從妹。",
    "T51n2067_006:0028c17": "即王琰外族。曾祖尚書中兵郎費愔之夫人",
    "T51n2067_006:0028c18": "也。于時。省疾床前。亦具聞見。於是。大興信",
    "T51n2067_006:0028c19": "悟。虔或至終。每以此瑞。勸化子姪焉。",
    "T51n2067_006:0028c20": "[0028c20] 釋某。失其名。住秦郡東寺。有一沙彌。誦法華",
    "T51n2067_006:0028c21": "甚通利。唯到藥草喻品。靉靆二字。隨教隨忘。",
    "T51n2067_006:0028c22": "如是至千。師苦責之曰。汝誦一部經。熟利如",
    "T51n2067_006:0028c23": "此。豈不能作意憶此二字耶。師。夜即夢見一",
    "T51n2067_006:0028c24": "僧。謂之曰。汝不應責此沙彌。沙彌。前生在寺",
    "T51n2067_006:0028c25": "側東村。受優婆夷身。本誦法華一部。但其家",
    "T51n2067_006:0028c26": "法華。當時藥草喻品。白魚食去靉靆二字。于",
    "T51n2067_006:0028c27": "時經本無此二字。為其今生新受。習未成耳。",
    "T51n2067_006:0028c28": "其姓名某。經亦見在。脫不信者。可往驗之。師",
    "T51n2067_006:0028c29": "明旦就彼村。訪問此家。言畢。問主人云。有可",
    "T51n2067_006:0029a01": "供養處不。答曰。有之。問曰。有若為經盡。答",
    "T51n2067_006:0029a02": "云。有法華經一部。師索取看。藥草喻品。果缺",
    "T51n2067_006:0029a03": "二字。訪云。是大兒亡婦。生存受持之經。計",
    "T51n2067_006:0029a04": "亡。已得一十七年。果與此沙彌。年時胎月相",
    "T51n2067_006:0029a05": "應也。自後頻移歲稔。始得精熟。不知所終。",
    "T51n2067_006:0029a06": "[0029a06] 釋淨見。不知何許人。童稚出家。多住崇高及",
    "T51n2067_006:0029a07": "龍門山。誦法華經。至一萬三千遍。內精修妙",
    "T51n2067_006:0029a08": "觀。深入禪要。既誦持積久。身力疲困。過二",
    "T51n2067_006:0029a09": "十餘年後。忽聞住處北邊。有諸小兒。言語鬧",
    "T51n2067_006:0029a10": "亂。轉覺煩悶。亦不測小兒從何所來。時有一",
    "T51n2067_006:0029a11": "白頭老公。著白練裙襦。每來參問云。禪師四",
    "T51n2067_006:0029a12": "大何如。師答。漸覺羸頓。又不知何處。得多",
    "T51n2067_006:0029a13": "許小兒。日相煩亂。不復可忍。老公云。師往其",
    "T51n2067_006:0029a14": "戲處坐。待彼脫衣入水洗浴。師隨抱一小兒",
    "T51n2067_006:0029a15": "衣還。若來取者。慎勿與之。其若罵師。師慎",
    "T51n2067_006:0029a16": "勿應答。弟子自來語之。見。即隨老公語。往候",
    "T51n2067_006:0029a17": "之。諸小兒。果脫衣入池洗浴。乃抱得小兒衣",
    "T51n2067_006:0029a18": "還房。小兒尋後索衣。見。憶老公言囑。永不還",
    "T51n2067_006:0029a19": "之。小兒即惡口。毀謗禪師。言及宗祖。師亦",
    "T51n2067_006:0029a20": "不應。白頭老公尋至。語小兒云。汝入師懷裏。",
    "T51n2067_006:0029a21": "小兒初不肯從。老公驅逼數迴。始入見懷。沒",
    "T51n2067_006:0029a22": "在腹內。老公問師。四大何如。見云。氣力勝於",
    "T51n2067_006:0029a23": "從來。老公尋去。自爾已後。體力休強。禪誦",
    "T51n2067_006:0029a24": "數倍。識者云。此當是普賢菩薩。令山神驅",
    "T51n2067_006:0029a25": "諸藥之精。變為小兒。使其服之。除疾病耳。",
    "T51n2067_006:0029a26": "淨見。即邈禪師之教授禪法之師也。後不知",
    "T51n2067_006:0029a27": "所終。",
    "T51n2067_006:0029a28": "[0029a28] 釋跋澄。少出家。精神闇鈍。而長齋蔬食。年二",
    "T51n2067_006:0029a29": "十五。受具戒發心。誦法華經。願生西方。日誦",
    "T51n2067_006:0029b01": "一行。或至半偈。或都不得。年登八十。方始通",
    "T51n2067_006:0029b02": "利。後因眠息。夢見一人著朱衣武冠。手把請",
    "T51n2067_006:0029b03": "疏。開示跋澄云。天主帝釋。遣來奉請。澄答",
    "T51n2067_006:0029b04": "云。貧道願生西方。且忉利天。雖是勝處。然不",
    "T51n2067_006:0029b05": "稱貧道所願。朱衣人。於是即去。睡覺。召諸弟",
    "T51n2067_006:0029b06": "子。述向所夢。明日。又夢七層浮圖。澄身居",
    "T51n2067_006:0029b07": "第五層上。向西望見。寶繩階道。無有涯際。有",
    "T51n2067_006:0029b08": "二金剛。執杵在兩廂立。數箇青衣童子。捉白",
    "T51n2067_006:0029b09": "拂。拂此階道。問童子云。此是何所。答云。此",
    "T51n2067_006:0029b10": "是西方寶繩階道。來迎澄法師。法師睡覺。述",
    "T51n2067_006:0029b11": "斯事。語諸弟子云。汝可貿吾三衣六物。作一",
    "T51n2067_006:0029b12": "供齋。依語營辦。齋前問大眾云。見千佛以不。",
    "T51n2067_006:0029b13": "眾云。不見。復問。聞非常香氣以不。眾云。咸",
    "T51n2067_006:0029b14": "聞。齋竟。澡浴剃髮。端坐正念。於是而終。",
    "T51n2067_006:0029b15": "[0029b15] 後魏太子中庶子御史中丞陸載。本吳人也。",
    "T51n2067_006:0029b16": "為宋武咸陽王義真行軍大都督長史。後沒",
    "T51n2067_006:0029b17": "赫連。因即仕魏。有才調。善談謔。而性愛虛",
    "T51n2067_006:0029b18": "靜。常以佛法為意。每誦眾經。贊揚玄真。末年",
    "T51n2067_006:0029b19": "精到。經字放光。誦法華經。頻感舍利。",
    "T51n2067_006:0029b20": "[0029b20] 釋慧觀。不知何許人。流寓玄津。聽南澗寺仙",
    "T51n2067_006:0029b21": "法師講。最為領袖。後忽感惡疾。及開。自勗",
    "T51n2067_006:0029b22": "誦法華經。至心懺悔。精誠既徹。豁然消食。因",
    "T51n2067_006:0029b23": "以法華為業。梁武。&#x52C5;觀入壽光殿。既不得外",
    "T51n2067_006:0029b24": "講。因知製義。言味宮商。辭理包富。吳平世子",
    "T51n2067_006:0029b25": "蕭勸。臨嶺南番州。啟觀往彼。弘講法華。道",
    "T51n2067_006:0029b26": "俗歸心。每多祥瑞。後不知所終。",
    "T51n2067_006:0029b27": "[0029b27] 王淹。字公遠。瑯琊臨泝人。祖份。尚書左[仁-二+業]",
    "T51n2067_006:0029b28": "射。父琳。司徒左長史。長公主所生。官至黃門",
    "T51n2067_006:0029b29": "郎新安太守。專心佛道。無懈晨昏。持誦法華",
    "T51n2067_006:0029c01": "積有年稔。其第八弟固。亦菜食。誦法華經。淹",
    "T51n2067_006:0029c02": "亡。與固夢云。吾得生西方無量壽國。胎生在",
    "T51n2067_006:0029c03": "鐵葉蓮華內。五百歲方得出胎見佛。以誦法",
    "T51n2067_006:0029c04": "華苦到故。得生西方。以愚癡多疑故。受胎生。",
    "T51n2067_006:0029c05": "於是別矣。上報汝知。誦經勿懈也。",
    "T51n2067_006:0029c06": "[0029c06] 釋僧遷。會稽人。少而博學。多所該通。每常講",
    "T51n2067_006:0029c07": "說。著諸經疏。甚有精理。誦法華積五十餘載。",
    "T51n2067_006:0029c08": "以梁明帝天保四年九月二十七日向曉。夢",
    "T51n2067_006:0029c09": "見普賢菩薩乘白象。從東方來。手執白物。指",
    "T51n2067_006:0029c10": "僧遷頂。當時知是普賢。心中驚喜。唯得口稱",
    "T51n2067_006:0029c11": "南無普賢菩薩。未及施禮。即便覺&#x7AB9;。後不知",
    "T51n2067_006:0029c12": "所終。",
    "T51n2067_006:0029c13": "[0029c13] 釋通子。不知何許人。少出家。住齊寧寺。素與",
    "T51n2067_006:0029c14": "建初寺忍法師友善。聽靈耀義。甚有思工。誦",
    "T51n2067_006:0029c15": "法華經一部。不持細行。京師疫疾。染患臨終。",
    "T51n2067_006:0029c16": "忍師往看。謂曰。受生之處。願相報知。通曰。",
    "T51n2067_006:0029c17": "從來常慨此事。今冥因善惡。決當相報云。後",
    "T51n2067_006:0029c18": "得二年。了無報應。至三年正朝。忍往其緣家。",
    "T51n2067_006:0029c19": "家人併皆山屈。忍住家中守屋。忍&#x51F4;案。恍忽",
    "T51n2067_006:0029c20": "之間。見通公來。謂曰。近臨終有契。久欲相",
    "T51n2067_006:0029c21": "報。事緣不展。今故白知。吾今作太山小吏。亦",
    "T51n2067_006:0029c22": "無大苦。忍曰。公平生誦經聽講。是德業人。那",
    "T51n2067_006:0029c23": "止得此報。答曰。我賴得此耳。若無是者。豈得",
    "T51n2067_006:0029c24": "如今。言訖而去。忍因精苦。更逾常日。",
    "T51n2067_006:0029c25": "[0029c25] 釋慧度。吳興人。聽奉誠寺辯律師。精得大義。",
    "T51n2067_006:0029c26": "菜食長齋。誦法華經金剛般若。忽染疾暴亡。",
    "T51n2067_006:0029c27": "五日還活。自說見閻羅王。服遠冠衣纓。如今",
    "T51n2067_006:0029c28": "王者。侍衛亦然。始時儀容溫雅。亦判罪人事。",
    "T51n2067_006:0029c29": "便大瞋怒。鬢面動異。問度。有何業。答。誦法",
    "T51n2067_006:0030a01": "華經。王聳然彈指。又問。更誦何經。答。金剛",
    "T51n2067_006:0030a02": "般若。倍更駭肅。召出金床。與度坐。請誦。一",
    "T51n2067_006:0030a03": "遍究竟。王曰。此功德不可思議。法師年壽未",
    "T51n2067_006:0030a04": "盡。亦以經力扶持。猶延二紀。後果得二十四",
    "T51n2067_006:0030a05": "年。陳文帝元嘉時亡。春秋七十餘矣。",
    "T51n2067_006:0030a06": "[0030a06] 釋僧歡。未詳其姓氏。出家。住金陵治城寺。本",
    "T51n2067_006:0030a07": "羸病。乏氣力。乃至心於寺塔下懺悔。祈請懇",
    "T51n2067_006:0030a08": "到。誦法華經不輟。於少時間。&#x6B1D;然膂力。寺塔",
    "T51n2067_006:0030a09": "前。有兩石師子。形甚重大。歡忽以兩臂。各",
    "T51n2067_006:0030a10": "貫師子腹下。擎之而走。行十許里。都不覺倦。",
    "T51n2067_006:0030a11": "梁高祖。聞而駭之。乃&#x52C5;罷道。&#x96B7;裴邃北征。",
    "T51n2067_006:0030a12": "而殞。",
    "T51n2067_006:0030a13": "[0030a13] 釋僧定。不知何許人。住江陽禪眾寺。誦法華",
    "T51n2067_006:0030a14": "經一部。甚好聲韻。不能謹節。流宕塵俗。然每",
    "T51n2067_006:0030a15": "感諸天童子。為之給使。有時醉臥。法衣離身。",
    "T51n2067_006:0030a16": "自然卷襞。引被整覆。衣脫泥垢。未暇浣治。迺",
    "T51n2067_006:0030a17": "復取之。久以香潔。或瓶水自滿。或地恒掃淨。",
    "T51n2067_006:0030a18": "定醉眼&#x6199;唾。一時酒醒。見天童子在前。遍身",
    "T51n2067_006:0030a19": "沾唾。自爾折節。遵修戒業。後不知所終。",
    "T51n2067_006:0030a20": "[0030a20] 釋智登。不知何許人也。幼懷道德。於匡山大",
    "T51n2067_006:0030a21": "林道場。誦法華經。曉夜不息三年。已後意想。",
    "T51n2067_006:0030a22": "忽見空中有銀殿。當其頭上。涉歷三載。銀殿",
    "T51n2067_006:0030a23": "稍近。臨其頂上。如是經久。所&#x89A9;銀殿。乃變成",
    "T51n2067_006:0030a24": "金殿。稍稍轉迫。遂入房內。開眼閉眼。常在床",
    "T51n2067_006:0030a25": "前。久之。登試念輕身入殿。便見已居殿坐。甚",
    "T51n2067_006:0030a26": "覺怡悅。作意欲出。即還在本床。如是歷試。數",
    "T51n2067_006:0030a27": "十迴。彌生篤信。登既積行年歲。近遠稱傳。求",
    "T51n2067_006:0030a28": "受歸戒者。傾心日積。但耽好幽靜。厭毒。塵",
    "T51n2067_006:0030a29": "諠。造請百方。莫能引致。後因晉安王。從雍州",
    "T51n2067_006:0030b01": "下還陽都。累信祈請。冠蓋相望於道。王云。法",
    "T51n2067_006:0030b02": "師若不降屈。弟子鵠佇。終不寢食。王既苦請。",
    "T51n2067_006:0030b03": "兼傾郭道俗。懇到要屈。登於是。暫順物心。下",
    "T51n2067_006:0030b04": "郭赴信。與王相見。王即申弟子之禮。次郭邑",
    "T51n2067_006:0030b05": "道俗。求乞受戒。登云。白日喧雜。心多散亂。",
    "T51n2067_006:0030b06": "期在夜分。於是。道俗傾渴。夜集寺內。登乃出",
    "T51n2067_006:0030b07": "庭前暗坐。不許燭。大眾已集。合掌一心。登即",
    "T51n2067_006:0030b08": "說戒相。至受歸依正法戒。脣吻放光。遍照一",
    "T51n2067_006:0030b09": "眾。眾既&#x89A9;光。悲喜交集。競事禮拜。聲音喧鬧。",
    "T51n2067_006:0030b10": "不得受戒。登即閉口不語。光不復出。登云。本",
    "T51n2067_006:0030b11": "欲受菩薩戒。不欲期在禮光。今那見光競禮。",
    "T51n2067_006:0030b12": "癈於受戒耶。戒本云。戒光從口出。此證戒相",
    "T51n2067_006:0030b13": "也。非是戒也。向者始欲授戒。大眾即便喧鬧。",
    "T51n2067_006:0030b14": "戒法未起。宜更從初而始。大眾默聽。還說戒",
    "T51n2067_006:0030b15": "相。到歸依正法戒。口中還即光出。大眾復起",
    "T51n2067_006:0030b16": "禮拜。沸鬧聊亂。已復不得進戒。登又約勒。誡",
    "T51n2067_006:0030b17": "令靜聽。喧鬧逾甚。夜過徹曉。城市相傳。竟來",
    "T51n2067_006:0030b18": "觀看。遂不得受戒。明日登即歸山。還見金殿。",
    "T51n2067_006:0030b19": "因乃向諸同行人。說其所見云。登今者升殿。",
    "T51n2067_006:0030b20": "不復來矣。於是數日而終。",
    "T51n2067_006:0030b21": "[0030b21] 釋正則。不知何許人也。宿植芳因。早敦信悟。",
    "T51n2067_006:0030b22": "落采之後。即誦法華。&#x751E;與治城寺素法師。一",
    "T51n2067_006:0030b23": "夏同住。素。于時為人講法華經。夜須看讀而",
    "T51n2067_006:0030b24": "燈滅。欲出外取火。聞則師誦法華經。聲韻甚",
    "T51n2067_006:0030b25": "高。意稍嫌之。欲過語則。開戶舉簾將出。乃見",
    "T51n2067_006:0030b26": "滿寺人馬。帶甲持鉾。或坐或立。向則房看。素。",
    "T51n2067_006:0030b27": "於是不復敢出。退還所住。須臾斷契。又更",
    "T51n2067_006:0030b28": "舉簾。仍見向者人馬。立在空中。驗知是天神",
    "T51n2067_006:0030b29": "來聽。明日以問。則云。昨夜誦經。不覺聲高。",
    "T51n2067_006:0030c01": "但弄快耳。素後每向人讚說。聞者增信。",
    "T51n2067_006:0030c02": "[0030c02] 庾詵。字彥寶。新野人也。其先周大夫。後六世",
    "T51n2067_006:0030c03": "祖陷。晉散騎常侍遂昌縣侯。祖纂之。字道",
    "T51n2067_006:0030c04": "及。安西參軍。父叔。宋道茂。丞相參軍。詵幼",
    "T51n2067_006:0030c05": "勤學藝。長而精熟。緯候經史。書基算射。機巧",
    "T51n2067_006:0030c06": "畫繪。莫不該通。深愛泉石。造次不忘。有宅十",
    "T51n2067_006:0030c07": "&#x7546;。山池居半。弟子城等。多為邦邑。每有真",
    "T51n2067_006:0030c08": "舉。一為此用。不治產業。衣食蔬弊。&#x751E;遇火。止",
    "T51n2067_006:0030c09": "出書數簣。坐於池上。有為火來者。答云。唯恐",
    "T51n2067_006:0030c10": "損竹。詵從沮中田舍還。載米百五十斛。有人",
    "T51n2067_006:0030c11": "寄載三十斛。既至州。彼人云。君有三十斛。我",
    "T51n2067_006:0030c12": "有百五十斛。詵默然良久。竟無一言。隨其所",
    "T51n2067_006:0030c13": "取。口不復說。有疑其&#x96A3;善人為盜者。遂相據",
    "T51n2067_006:0030c14": "劾。事事&#x6B35;伏。詵矜之。以書質錢二萬。令門生",
    "T51n2067_006:0030c15": "偽為偷。親戚請代備之。其人辜釋。謝詵。詵",
    "T51n2067_006:0030c16": "曰。吾矜天下無辜。本不期爾報謝。平生無所",
    "T51n2067_006:0030c17": "遊狎。河東柳惲。琅&#x7458;王秀。蘭陵蕭&#x9834;曹。並相",
    "T51n2067_006:0030c18": "欽尚。欲與之交。詵不顧也。嘯&#x548F;風雲。研竅空",
    "T51n2067_006:0030c19": "有。以此自足。梁普通十年。湘東王在蕃。授記",
    "T51n2067_006:0030c20": "室參軍。不就。宅內立道場。旋遶禮懺。六時不",
    "T51n2067_006:0030c21": "輟。誦法華經。日夕一遍。三十餘年後。數夜之",
    "T51n2067_006:0030c22": "中。必有道人。自稱願公。容止非凡。聽誦讚",
    "T51n2067_006:0030c23": "歎。呼詵為上行先生。授香而去。中大通四年",
    "T51n2067_006:0030c24": "三月十一日。中時臥。驚覺曰。願公復至。當不",
    "T51n2067_006:0030c25": "得停。會無痛惱。顏色不變。言終而卒。年七",
    "T51n2067_006:0030c26": "十八。捨園宅為寺。即若上行。&#x751E;謂帝王世",
    "T51n2067_006:0030c27": "紀乘繁省之中。更撰帝歷二十卷。續郭璞周",
    "T51n2067_006:0030c28": "易新林二十卷。江陵記一卷。",
    "T51n2067_006:0030c29": "[0030c29] 釋寶玦。張孝秀弟也。出家住匡山寺。誦法華",
    "T51n2067_006:0031a01": "經。甚得通利。而不能善攝身口。梁邵陵王嫌",
    "T51n2067_006:0031a02": "之。夜遣二人。密往殺玦。玦時在床臥息。忽夢",
    "T51n2067_006:0031a03": "見四人到床前。手搖玦云。邵陵王遣人來殺",
    "T51n2067_006:0031a04": "汝。汝那得安眠。玦因驚覺。即起向後開門。仍",
    "T51n2067_006:0031a05": "覺前戶有人入聲。心轉惶怖。出至房後。本",
    "T51n2067_006:0031a06": "有池水。由來未經涉入。不測淺深。恍忽之間。",
    "T51n2067_006:0031a07": "忽見一船。二人倚篙待之。玦乃上船。到彼岸",
    "T51n2067_006:0031a08": "竟。即見邵陵王所遣二人。已在池邊。但礙水",
    "T51n2067_006:0031a09": "不得過。玦自後折節讀誦。善能斷契。人所倣",
    "T51n2067_006:0031a10": "&#x52B9;。時人。呼為廬山殺契者。是也。",
    "T51n2067_006:0031a11": "[0031a11] 釋志湛。齊州山莊人。是朗公曾孫之弟子也。",
    "T51n2067_006:0031a12": "立行純厚。省事少言。仁濟為務。每遊諸禽",
    "T51n2067_006:0031a13": "獸。而群不為亂。住人頭山邃谷中銜草寺。寺。",
    "T51n2067_006:0031a14": "即宋求那跋摩之所立也。讀誦法華。用為常",
    "T51n2067_006:0031a15": "業。將終之日。沙門寶誌。奏梁武曰。北方山莊",
    "T51n2067_006:0031a16": "縣人。今住銜草寺。須陀洹果聖僧者。今日入",
    "T51n2067_006:0031a17": "涅槃。揚都道俗。聞誌此告。皆遙禮拜。故湛之",
    "T51n2067_006:0031a18": "亡也。寂無餘惱。端然氣絕。兩手各舒一指。有",
    "T51n2067_006:0031a19": "西天竺僧。解云。若二果者舒兩指。驗湛初果",
    "T51n2067_006:0031a20": "也。收葬于人頭山。築塔安之。石灰&#x57FF;塗。鳥獸",
    "T51n2067_006:0031a21": "不敢淩污。今猶存焉。又范陽五侯寺僧。失其",
    "T51n2067_006:0031a22": "名。常誦法華。初死之時。權殯提下。後遷改",
    "T51n2067_006:0031a23": "葬。骸骨並枯。唯舌不壞。雍州有僧。亦誦法",
    "T51n2067_006:0031a24": "華。隱于白鹿山。感一童子常來供給。及死。置",
    "T51n2067_006:0031a25": "屍巖下。餘骸枯朽。唯舌如故。",
    "T51n2067_006:0031a26": "[0031a26] 梁太清四年。湘東王。號為承聖。遣大尉王僧",
    "T51n2067_006:0031a27": "辯。征侯景。次南陵。僧辯。遣憑法慧。至江北",
    "T51n2067_006:0031a28": "督軍資。法慧暴亡。經五日便穌。說云。至閻羅",
    "T51n2067_006:0031a29": "王所。階下見一僧。王先喚僧。上問。生時何",
    "T51n2067_006:0031b01": "業。答云。誦法華經。王遣人取高座。座至精",
    "T51n2067_006:0031b02": "妙。僧升座。誦得四紙許。王起到座前。頂禮三",
    "T51n2067_006:0031b03": "拜。遣人送之上生天道。"
}