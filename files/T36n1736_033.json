{
    "T36n1736_033:0249b02": "大方廣佛華嚴經隨疏演義鈔卷",
    "T36n1736_033:0249b03": "第三十三",
    "T36n1736_033:0249b05": "唐清涼山大華嚴寺沙門澄觀述",
    "T36n1736_033:0249b06": "[0249b06] 疏。又後三偈下。第二&#x8975;疊重釋。上之十偈從",
    "T36n1736_033:0249b07": "後漸收。於中有二。先正收後結歎。前中",
    "T36n1736_033:0249b08": "自有三重。第一收後三偈。為三無性觀者。",
    "T36n1736_033:0249b09": "唯識論云。即依此三性。立彼三無性。初則",
    "T36n1736_033:0249b10": "相無性。次無自然性。後由遠離前。所執我",
    "T36n1736_033:0249b11": "法性。釋曰。謂依遍計所執性。說相無自性",
    "T36n1736_033:0249b12": "性。由彼體相畢竟非有。猶如空中華繩",
    "T36n1736_033:0249b13": "上蛇故。故今偈云一切空無性妄心分別有。",
    "T36n1736_033:0249b14": "次依依他起性。立生無自性性。此如幻事",
    "T36n1736_033:0249b15": "託眾緣生。無始妄執自然性故。故今偈云",
    "T36n1736_033:0249b16": "如理而觀察一切皆無性。後依圓成實性。",
    "T36n1736_033:0249b17": "立勝義無自性性。謂即勝義。由遠離前遍",
    "T36n1736_033:0249b18": "計所執我法性故。故今偈云若實非實。若",
    "T36n1736_033:0249b19": "妄非妄。皆是假說。實即圓成。非妄即契圓成",
    "T36n1736_033:0249b20": "之智。圓成之智成於出世。並是假名。實尚",
    "T36n1736_033:0249b21": "不存何況非實。舉況總結。故云其非實妄",
    "T36n1736_033:0249b22": "及世間。一時總遣。[0249b22] 疏。又此五偈下。第二合前",
    "T36n1736_033:0249b23": "四喻。由依此義十偈正答。亦可分四。初諸",
    "T36n1736_033:0249b24": "法無體性一偈法說宗因。次四偈舉四同喻。",
    "T36n1736_033:0249b25": "三有四偈別合前喻。四者末後一偈結成",
    "T36n1736_033:0249b26": "前義。則五分具矣。[0249b26] 疏。又前五偈下。第三重總",
    "T36n1736_033:0249b27": "結。十偈可知。[0249b27] 疏。文殊一問下。第二結歎。以",
    "T36n1736_033:0249b28": "緣起深理幽玄該博故。問答包含。今釋竭愚",
    "T36n1736_033:0249b29": "發揚玄旨。勿以經少責疏文繁。第二財",
    "T36n1736_033:0249c01": "首菩薩。[0249c01] 疏。餘準此知者。上三各顯二義。下",
    "T36n1736_033:0249c02": "七不欲繁文。故令例知。若具說者。行二義",
    "T36n1736_033:0249c03": "者。一隨修何行時。二以何行化之。其能",
    "T36n1736_033:0249c04": "化行與所行行未必全同。如行施行時。或",
    "T36n1736_033:0249c05": "以施行化。或以禪慧行化故。解二義者。一",
    "T36n1736_033:0249c06": "隨有深淺之解。二說諸佛菩薩之解化故。",
    "T36n1736_033:0249c07": "言論二者。一隨何國俗言說。二宜用何等",
    "T36n1736_033:0249c08": "言辭化故。心樂二者。一隨希求何法。二稱",
    "T36n1736_033:0249c09": "根為說諸願樂故。方便二者。一隨何進",
    "T36n1736_033:0249c10": "趣時。二隨用何善巧等化故。思惟二者。一",
    "T36n1736_033:0249c11": "隨思求何義。二宜說云何思化故。觀察二",
    "T36n1736_033:0249c12": "者。一如說修學時。二稱宜為說觀察相",
    "T36n1736_033:0249c13": "故。[0249c13] 疏。準諸深經及此偈文略有四意者標",
    "T36n1736_033:0249c14": "也。下別釋四中。前三別明。後一總攝。就前",
    "T36n1736_033:0249c15": "三中。一佛見下。初一空不礙化答。二佛知",
    "T36n1736_033:0249c16": "下。智不礙悲答。三隨化下。化不違空答。",
    "T36n1736_033:0249c17": "[0249c17] 疏。四融上諸義等者。即總攝上三共為一",
    "T36n1736_033:0249c18": "致也。然前三中。初後即性相交徹。中一乃",
    "T36n1736_033:0249c19": "悲智雙運。故今融成悲智性相皆無障礙。就",
    "T36n1736_033:0249c20": "文更三。初明所化性相無礙。即前第一意。",
    "T36n1736_033:0249c21": "二從以斯義故下。躡前初意以辨能化。",
    "T36n1736_033:0249c22": "即前第二意。悲智無礙。悲對前事。智對前",
    "T36n1736_033:0249c23": "理。三今以寂滅非無下。更融前能所。兼",
    "T36n1736_033:0249c24": "具前第三意方成一味。於中二。先正明。後",
    "T36n1736_033:0249c25": "結釋。前中亦三。初融所化性相無礙以成能",
    "T36n1736_033:0249c26": "化。無化而化。即前第一意。二以通緣非有",
    "T36n1736_033:0249c27": "下。即融其能化。以成前第三化不失",
    "T36n1736_033:0249c28": "空。三所化既空有無二下。對於所化。成",
    "T36n1736_033:0249c29": "前第二能化悲智無礙之義。[0249c29] 疏。不礙有而觀",
    "T36n1736_033:0250a01": "空下。第二結釋。於中有五。一既云不礙有",
    "T36n1736_033:0250a02": "而觀空方能入理。結成問意。則前以空難。",
    "T36n1736_033:0250a03": "隨化非得意也。二不動下。既云不動真",
    "T36n1736_033:0250a04": "而隨化。結成答意。三從眾生不知此理",
    "T36n1736_033:0250a05": "下。結成化意。四從非直下。正結無違。非",
    "T36n1736_033:0250a06": "但無違。兼能相成。五故淨名下引證。但證",
    "T36n1736_033:0250a07": "為眾生說如斯法。即觀眾生品。維摩詰問",
    "T36n1736_033:0250a08": "文殊師利菩薩云。云何觀於眾生。文殊師",
    "T36n1736_033:0250a09": "利答言。我觀眾生如第五大。如第六陰。如",
    "T36n1736_033:0250a10": "第七情。如第十三入等。意明畢竟空。故次",
    "T36n1736_033:0250a11": "淨名問云。若爾云何行慈。答曰。當為眾生",
    "T36n1736_033:0250a12": "說如斯法。是即名為真實慈也。然上云寂",
    "T36n1736_033:0250a13": "滅非無之眾生者。體雖寂滅不無眾生之",
    "T36n1736_033:0250a14": "相。由寂滅故恒不異真。由非無故而恒",
    "T36n1736_033:0250a15": "成立。是故不動真際等者。即智論意。謂不",
    "T36n1736_033:0250a16": "動真際而建立諸法。不壞假名而說實",
    "T36n1736_033:0250a17": "相。細尋可見。[0250a17] 疏。大經亦云若知如來常不",
    "T36n1736_033:0250a18": "說法即二十六經。教體中已辯。[0250a18] 疏。今初。三",
    "T36n1736_033:0250a19": "頌若著我下。疏文有二。先總標二觀。後總",
    "T36n1736_033:0250a20": "相而言下釋經文於中先依二空觀釋。後",
    "T36n1736_033:0250a21": "依念處觀釋。今初。即二空觀者。謂界分別",
    "T36n1736_033:0250a22": "及四念處。皆明二空故。故便以二空科",
    "T36n1736_033:0250a23": "判經文。[0250a23] 疏。初一我空下。即界分別觀。謂十",
    "T36n1736_033:0250a24": "八界等中。求我不得故。言上半尋思觀者。",
    "T36n1736_033:0250a25": "斯為方便。即顯下半是如實觀。[0250a25] 疏。謂攬緣",
    "T36n1736_033:0250a26": "假立者。此釋初句。次來無所從下。釋次",
    "T36n1736_033:0250a27": "句。虛假似立下。雙結二句。[0250a27] 疏。以身觀身者。",
    "T36n1736_033:0250a28": "即借老子之言。彼云以身觀身。以家觀",
    "T36n1736_033:0250a29": "家。以國觀國。以天下觀天下。彼意令近",
    "T36n1736_033:0250b01": "取諸身遠取諸物。如觀一葉落知天下",
    "T36n1736_033:0250b02": "秋。雖不知空寂例知同也。[0250b02] 疏。此觀亦寂",
    "T36n1736_033:0250b03": "故不起心者。此釋不起心分別。然此句",
    "T36n1736_033:0250b04": "有二意。一既物我皆虛故。不分別物我之",
    "T36n1736_033:0250b05": "異。此意即淺故略不出。今明知空之心。即",
    "T36n1736_033:0250b06": "是此觀二我既寂。觀何由生。若觀不忘非見",
    "T36n1736_033:0250b07": "空矣。則空病亦空能所雙寂矣。[0250b07] 疏。內身揀",
    "T36n1736_033:0250b08": "於外器及他身者。釋初偈內身二字以念",
    "T36n1736_033:0250b09": "處。然四地中有於三身。然智論瑜伽各有解",
    "T36n1736_033:0250b10": "釋。今即瑜伽意。一以自身為內身。二以",
    "T36n1736_033:0250b11": "器物缾衣車乘等為外身。三以外有情妻",
    "T36n1736_033:0250b12": "子男女等為內外身。故今揀於後二。[0250b12] 疏。念",
    "T36n1736_033:0250b13": "處有二下。釋第二此中誰是我句。謂有問",
    "T36n1736_033:0250b14": "言。準念處觀觀身不淨。觀受是苦。觀心無",
    "T36n1736_033:0250b15": "常。觀法無我。今何觀身為無我耶。故今答",
    "T36n1736_033:0250b16": "云。有通有別。上以別難。今約通說。故",
    "T36n1736_033:0250b17": "於觀身得作無我及苦無常不淨之觀。今",
    "T36n1736_033:0250b18": "但舉無我耳。[0250b18] 疏。復有二種一小二大下。通",
    "T36n1736_033:0250b19": "釋一偈。以為通妨。謂有問言下。既別觀受",
    "T36n1736_033:0250b20": "及心法。法應無我何無不淨苦等觀耶。故",
    "T36n1736_033:0250b21": "今答云。約大乘說故。然大乘中具有二觀。",
    "T36n1736_033:0250b22": "謂約世諦則觀身等為不淨等。約第一",
    "T36n1736_033:0250b23": "義則觀身等同虛空等。今約大小對辯",
    "T36n1736_033:0250b24": "觀身不淨等唯屬小乘。觀身性相同虛",
    "T36n1736_033:0250b25": "空等唯屬於大。[0250b25] 疏。誰是我言已兼二我者。",
    "T36n1736_033:0250b26": "上約界分別觀釋誰是我。但遣人我。次",
    "T36n1736_033:0250b27": "第二偈方遣法我。今約大乘念處故兼二",
    "T36n1736_033:0250b28": "我。謂於四大五蘊求其主宰了不可得。但",
    "T36n1736_033:0250b29": "蘊等合即無人我。觀蘊等相緣成故。空則",
    "T36n1736_033:0250c01": "無法我。[0250c01] 疏。又別則身受不同等者。此亦通",
    "T36n1736_033:0250c02": "妨。謂有問言。大小二觀皆觀身受心法。今何",
    "T36n1736_033:0250c03": "三偈皆有身言。故為此通。以身受心法但",
    "T36n1736_033:0250c04": "合五蘊。五蘊皆身故。亦猶淨名方便品云。",
    "T36n1736_033:0250c05": "是身如聚沫不可撮磨。是身如泡不得久",
    "T36n1736_033:0250c06": "立。是身如焰從渴愛生。是身如芭蕉。中",
    "T36n1736_033:0250c07": "無有堅。是身如幻。從顛倒起。此則如次",
    "T36n1736_033:0250c08": "喻於五蘊皆名是身。若別說者。應言是",
    "T36n1736_033:0250c09": "色如聚沫。受如水上泡。想如熱時焰。諸行",
    "T36n1736_033:0250c10": "如芭蕉。諸識猶如幻。今皆言身明知四處",
    "T36n1736_033:0250c11": "皆得稱身。故云通則受等皆身。[0250c11] 疏。前問意",
    "T36n1736_033:0250c12": "下。結成前問。[0250c12] 疏。命謂命根等者。疏文有二。",
    "T36n1736_033:0250c13": "先釋上半。於中又二。先釋壽命二字。後總",
    "T36n1736_033:0250c14": "釋兩句。今初。先依小乘。即俱舍根品偈云。",
    "T36n1736_033:0250c15": "命根體即壽。能持燸及識。論引對法云。",
    "T36n1736_033:0250c16": "云何命根。謂三界壽。謂有別法能持燸識",
    "T36n1736_033:0250c17": "說名命根。此有三法。壽為能持故名為",
    "T36n1736_033:0250c18": "體。疏云色心色即是燸。燸必依色故。[0250c18] 疏。",
    "T36n1736_033:0250c19": "實謂由業種力下。約大乘釋。即唯識第一",
    "T36n1736_033:0250c20": "廣破小乘離色心外別有命根竟。示正義",
    "T36n1736_033:0250c21": "云。然依親生此識種子。由業所引功能差",
    "T36n1736_033:0250c22": "別住時。決定假立命根。而疏云。引一期報",
    "T36n1736_033:0250c23": "眾同分體者。通大小乘。大乘是假。小乘是",
    "T36n1736_033:0250c24": "實。故俱舍云。依同分及命令心等相續。又",
    "T36n1736_033:0250c25": "云。同分有情等。同謂身形等同互相似故。分",
    "T36n1736_033:0250c26": "者因義。謂由此分能令有情身形等同。言",
    "T36n1736_033:0250c27": "有情者。同分所依揀非情也。等者。揀於不",
    "T36n1736_033:0250c28": "等。正顯能依同分義也。論云。別有實物名",
    "T36n1736_033:0250c29": "為同分。彼言眾同分者。眾多同分故。廣",
    "T36n1736_033:0251a01": "如彼說。唯識廣破竟示正義云。然依有情",
    "T36n1736_033:0251a02": "身心相似分位差別假立同分。即大乘義具",
    "T36n1736_033:0251a03": "如疏文。[0251a03] 疏。從業緣起下。二通顯上半。先",
    "T36n1736_033:0251a04": "以因緣門釋。後況剎那下。以生滅門釋。[0251a04] 疏。",
    "T36n1736_033:0251a05": "喻以火輪下。釋偈下半。[0251a05] 疏。有三意。初二",
    "T36n1736_033:0251a06": "皆喻上生滅門。而初就所知。二就能知。",
    "T36n1736_033:0251a07": "第三意喻上因緣門。然上法說因果對明。",
    "T36n1736_033:0251a08": "今合喻中能所對說。命為能依。心為所",
    "T36n1736_033:0251a09": "依。依心假立故。是因緣故。生公云。如杖薪",
    "T36n1736_033:0251a10": "之火。旋之成輪。輪必資火而成照。情亦",
    "T36n1736_033:0251a11": "如之必資心而成用也。以彼情依於心。類",
    "T36n1736_033:0251a12": "此命依於心。[0251a12] 疏。然無常等經論異說。淨名",
    "T36n1736_033:0251a13": "涅槃諸經皆說。下第三住當廣示之。今依中",
    "T36n1736_033:0251a14": "邊蓋是一義耳。即第二論。彼論具有無常",
    "T36n1736_033:0251a15": "苦空無我。論云。無常三者。一無性無常。謂遍",
    "T36n1736_033:0251a16": "計所執。此常無故。二生滅無常。謂依他起。",
    "T36n1736_033:0251a17": "有起盡故。三垢淨無常。謂圓成實。位轉變",
    "T36n1736_033:0251a18": "故。苦三種者。一所取苦。謂遍計所執。是補",
    "T36n1736_033:0251a19": "特伽羅我執所取故。二事相苦。謂依他起。三",
    "T36n1736_033:0251a20": "苦相故。三和合苦。謂圓成實。苦相合故。空",
    "T36n1736_033:0251a21": "有三者。一無性空。謂遍計所執。此無理趣",
    "T36n1736_033:0251a22": "可說為有。由此非有說為空故。二異性空。",
    "T36n1736_033:0251a23": "謂依他起。以妄所執不如實有。非一切種",
    "T36n1736_033:0251a24": "性全無故。三自性空。謂圓成實。二空所顯",
    "T36n1736_033:0251a25": "為自性故。無我三者。一無相無我。謂遍計",
    "T36n1736_033:0251a26": "所執。此相本無故名無相。即此無相說為無",
    "T36n1736_033:0251a27": "我。二異相無我。謂依他起。此相雖有而不",
    "T36n1736_033:0251a28": "如彼遍計所執。故名異相。即此異相說為",
    "T36n1736_033:0251a29": "無我。三自相無我。謂圓成實。無我所顯以為",
    "T36n1736_033:0251b01": "自相。即此自相說為無我。彼論結云。如是",
    "T36n1736_033:0251b02": "所說。無常苦空無我四種。如其次第。依根",
    "T36n1736_033:0251b03": "本真實各分三種。釋曰。根本真實者。上論",
    "T36n1736_033:0251b04": "云。謂三自性所以名真實者。偈云。許於三",
    "T36n1736_033:0251b05": "自性。唯一常非有。一有而非真。一有無真",
    "T36n1736_033:0251b06": "實。釋曰。彼論具釋如其次第。一常非有即",
    "T36n1736_033:0251b07": "是遍計。一有非真即是依他。一有無真實即",
    "T36n1736_033:0251b08": "是圓成。釋此句云。唯圓成實亦有非有。唯",
    "T36n1736_033:0251b09": "有非有。於此性中許為真實。釋曰。論意云。",
    "T36n1736_033:0251b10": "具有具無。有此非有。故為真實。其無字屬",
    "T36n1736_033:0251b11": "上。非是無真實也。意明二性皆依於此",
    "T36n1736_033:0251b12": "真實上立。今經無苦而有無相故。疏依",
    "T36n1736_033:0251b13": "三無我開三無相。故彼論釋無我之中皆",
    "T36n1736_033:0251b14": "有無相。又亦依此三種無相對於三苦。以",
    "T36n1736_033:0251b15": "論對疏廣略可知。疏然皆融攝下。通妨。",
    "T36n1736_033:0251b16": "可知。[0251b16] 疏。然此唯識略有二分者。以唯識第",
    "T36n1736_033:0251b17": "二四師不同。謂安慧唯立一。自證分。二難",
    "T36n1736_033:0251b18": "陀立二。謂相見二分。三陳那立三。加自",
    "T36n1736_033:0251b19": "證分。四護法立四。於前三上加證自證",
    "T36n1736_033:0251b20": "分。依彼論宗。即以四分而為正義。故今疏。",
    "T36n1736_033:0251b21": "云略有二分。以諸經論及彼論文多說二",
    "T36n1736_033:0251b22": "故謂離二取相等故。而論文有三。初明",
    "T36n1736_033:0251b23": "立二。二明立三。三明立四。而安慧一分",
    "T36n1736_033:0251b24": "於二分中破之。傍出初立二分。論云。然",
    "T36n1736_033:0251b25": "有漏識自體生時。皆似所緣能緣相現。彼",
    "T36n1736_033:0251b26": "相應法應知亦爾。似所緣相說名相分。似",
    "T36n1736_033:0251b27": "能緣相說名見分。釋曰。謂依他二分似遍",
    "T36n1736_033:0251b28": "計所執二分。又以小乘相分名行相。能取",
    "T36n1736_033:0251b29": "所緣故。見分名事。是心心所自體相故。今",
    "T36n1736_033:0251c01": "似其心外之境名似所緣。是心外法此中",
    "T36n1736_033:0251c02": "無故。所變相分為所緣耳。若明相分未是",
    "T36n1736_033:0251c03": "顛倒。向心外取方為倒耳。又言見者。是能",
    "T36n1736_033:0251c04": "緣境義通心心所。非推求義。推求義者。唯",
    "T36n1736_033:0251c05": "慧能。故次破安慧唯立自證分。論云。若心",
    "T36n1736_033:0251c06": "心所無所緣相。應不能緣自所緣境。釋曰。",
    "T36n1736_033:0251c07": "謂緣色之心應不能緣色。論或應一一能",
    "T36n1736_033:0251c08": "緣一切。釋曰。謂隨一識等能緣一切境。",
    "T36n1736_033:0251c09": "以眼識無所緣。而能緣於色。餘識無色緣。",
    "T36n1736_033:0251c10": "亦應能緣色。既餘不能緣一切。明知無所",
    "T36n1736_033:0251c11": "緣者。是義不然。此中正義緣自境時。心上",
    "T36n1736_033:0251c12": "必有帶境之相。如鏡面上似面相生。次破",
    "T36n1736_033:0251c13": "無能緣。論云。若心心所。無能緣相。應不",
    "T36n1736_033:0251c14": "能緣。如虛空等。釋曰。同於虛空不能緣故。",
    "T36n1736_033:0251c15": "論云。或虛空等亦是能緣。釋曰。此反難云。",
    "T36n1736_033:0251c16": "謂心心所法無能緣而能緣所緣。此虛空等",
    "T36n1736_033:0251c17": "無能緣。亦應緣所緣。論云。故心心所必",
    "T36n1736_033:0251c18": "有二相。如契經說。一切唯有覺所覺義皆",
    "T36n1736_033:0251c19": "無。能覺所覺分各自然而轉。釋曰。此即厚嚴",
    "T36n1736_033:0251c20": "經。上半明無外境。下半明有見相二分。各",
    "T36n1736_033:0251c21": "各自從因緣所生名自然而轉。下結正",
    "T36n1736_033:0251c22": "義。論云。達無離識所緣境者。則所變相分",
    "T36n1736_033:0251c23": "是所緣。見分名自行相。相見所依自體名",
    "T36n1736_033:0251c24": "事。即自證分。釋曰。此中雖是立二分家義。",
    "T36n1736_033:0251c25": "已有三故。次論云。若無此者。應不自憶心",
    "T36n1736_033:0251c26": "心所法。如不曾更境必不能憶故。釋曰。",
    "T36n1736_033:0251c27": "此明有自證分。意云。相離於見無別自體。",
    "T36n1736_033:0251c28": "但二功能故。應別有一所依體。若無自證",
    "T36n1736_033:0251c29": "應不自憶心心所法。如不曾更境必不能",
    "T36n1736_033:0252a01": "憶。謂如見分不更相分之境則不能憶。要",
    "T36n1736_033:0252a02": "曾更之方能憶之。若無自證已滅心心所",
    "T36n1736_033:0252a03": "則不能憶。以曾不為自證緣故。則如見",
    "T36n1736_033:0252a04": "分不曾更境則不能憶。今能憶之。明先",
    "T36n1736_033:0252a05": "有自證已曾緣故。如於見分憶曾更境故。",
    "T36n1736_033:0252a06": "次下立三分。論云。然心心所一一生時。以",
    "T36n1736_033:0252a07": "理推徵各有三分。所量能量量果別故。相",
    "T36n1736_033:0252a08": "見必有所依體故。釋曰。所量是相分。能量",
    "T36n1736_033:0252a09": "是見分。量果是自證分。自證分與相見為",
    "T36n1736_033:0252a10": "所依故。如集量論伽陀中說。似境相所量。",
    "T36n1736_033:0252a11": "一能取相。二自證。三即能量及果。此三體",
    "T36n1736_033:0252a12": "無別。釋曰。所量如絹。能量如尺。量果如",
    "T36n1736_033:0252a13": "解。數智果是何義。成滿因義。言無別體",
    "T36n1736_033:0252a14": "者。同一識故。則離心無境。次立四分。論云。",
    "T36n1736_033:0252a15": "又心心所若細分別應有四分。三分如前。",
    "T36n1736_033:0252a16": "第四證自證分。此若無者誰證第三。心分",
    "T36n1736_033:0252a17": "既同。應皆證故。釋曰。見分是心分。須有",
    "T36n1736_033:0252a18": "自證分自證是心分。應有第四證。論云。又",
    "T36n1736_033:0252a19": "自證分應無有果。諸能量者皆有果故。釋",
    "T36n1736_033:0252a20": "曰。見分是能量。須有自證果。自證量見分。",
    "T36n1736_033:0252a21": "須有第四果。恐彼救云。&#x5374;用見分為第三",
    "T36n1736_033:0252a22": "果故。次論云。不應見分是第三果。見分或",
    "T36n1736_033:0252a23": "時非量攝故。由此見分不證第三。證自體",
    "T36n1736_033:0252a24": "者。必現量故。釋曰。意明見分通於三量。三",
    "T36n1736_033:0252a25": "量者。謂現量比量非量。即明見緣相時。或",
    "T36n1736_033:0252a26": "量非量不可非量法為現量果。或見緣相。",
    "T36n1736_033:0252a27": "是於比量及緣自證。復是現量故。自證是",
    "T36n1736_033:0252a28": "心體。得與比量非量而為果。見分非心體",
    "T36n1736_033:0252a29": "不得與自證而為其量果。故不得見分",
    "T36n1736_033:0252b01": "證於第三。證自體者。必現量故。第三四分",
    "T36n1736_033:0252b02": "既是現量。故得相證。無無窮失矣。意云",
    "T36n1736_033:0252b03": "若以見分為能量。但用三分亦得足矣。若",
    "T36n1736_033:0252b04": "以見分為所量。必須第四為量果。若通作",
    "T36n1736_033:0252b05": "喻者。絹如所量。尺如能量。智為量果。即",
    "T36n1736_033:0252b06": "自證分。若尺為所使智為能使。何物用智。",
    "T36n1736_033:0252b07": "即是於人如證自證分。人能用智。智能使",
    "T36n1736_033:0252b08": "人。故能更證。亦如明鏡。鏡像為相。鏡明為",
    "T36n1736_033:0252b09": "見。鏡面如自證。鏡背如證自證。面依於背。",
    "T36n1736_033:0252b10": "背復依面。故得互證。亦可以銅為證自證。",
    "T36n1736_033:0252b11": "鏡依於銅。銅依於鏡。此上四分即護法之後",
    "T36n1736_033:0252b12": "方有此義。論如是四分或攝為三。第四攝",
    "T36n1736_033:0252b13": "入自證分故。果體一故。論或攝為二。後三",
    "T36n1736_033:0252b14": "俱是能緣性故。攝論為二。亦攝入見故。論",
    "T36n1736_033:0252b15": "或攝為一。體無別故。如入楞伽伽陀中說。",
    "T36n1736_033:0252b16": "由自心執著。心似外境轉。彼所見非有。是",
    "T36n1736_033:0252b17": "故說唯心。如是處處說唯一心。此一心言",
    "T36n1736_033:0252b18": "亦攝心所故。識行相即是了別。了別即是",
    "T36n1736_033:0252b19": "識之見分。釋曰。此上論文釋偈了字。雖開",
    "T36n1736_033:0252b20": "合不同。今但略舉相見二分。故彼論初便立",
    "T36n1736_033:0252b21": "二分。處處多說相及見。故若了相分唯心所",
    "T36n1736_033:0252b22": "變此非顛倒。謂相為外心外取故是名顛",
    "T36n1736_033:0252b23": "倒。故上釋云依他二分似於遍計相見二分。",
    "T36n1736_033:0252b24": "今約遍計故成顛倒。上之四分文則似橫",
    "T36n1736_033:0252b25": "法相之要。故以引耳。[0252b25] 疏。令尋伺名等者。入",
    "T36n1736_033:0252b26": "如實觀者。此借加行位中。四尋伺觀。四如",
    "T36n1736_033:0252b27": "實觀。以解經文。四尋伺者。一名。二義。三自",
    "T36n1736_033:0252b28": "性四差別。今云名等等取下三。[0252b28] 疏。謂了",
    "T36n1736_033:0252b29": "名等下。即以意言釋尋伺觀相。於中有三。",
    "T36n1736_033:0252c01": "今初總釋。二意即意識下。即引攝論第七。",
    "T36n1736_033:0252c02": "釋意言相。論云。意謂意識。覺觀思惟。但緣",
    "T36n1736_033:0252c03": "名言分別。無別有義可緣。又必依名分別",
    "T36n1736_033:0252c04": "諸法。故云意言分別。三名言既唯下。會論",
    "T36n1736_033:0252c05": "釋經。顯四尋伺相。名詮自性。句詮差別。名",
    "T36n1736_033:0252c06": "句皆名自性。差別皆義故但云名義。[0252c06] 疏。既",
    "T36n1736_033:0252c07": "隨分別下。二別釋下半。未曾有一法得入",
    "T36n1736_033:0252c08": "於法性。然此句牒上攝論及經一切是分別",
    "T36n1736_033:0252c09": "言。故云既隨分別則妄計意流者。即引楞",
    "T36n1736_033:0252c10": "伽釋成。彼經第三。因說破外道所說皆是",
    "T36n1736_033:0252c11": "世論。末後婆羅門問言。癡愛業因故有三有",
    "T36n1736_033:0252c12": "耶。為無因耶。我時報言。此二者亦是世",
    "T36n1736_033:0252c13": "論。彼復問言。一切法皆入自相共相耶。我",
    "T36n1736_033:0252c14": "復報言。此二亦是世論。婆羅門云。乃至意流",
    "T36n1736_033:0252c15": "妄計外塵皆是世論故云妄計意流。[0252c15] 疏。尚未",
    "T36n1736_033:0252c16": "了唯心者。上躡前分別之義。為不入法性",
    "T36n1736_033:0252c17": "之由。此下舉況釋不入義然其要觀略有",
    "T36n1736_033:0252c18": "二種。一唯心識觀。二真如實觀。唯心觀淺尚",
    "T36n1736_033:0252c19": "未能了。真如觀妙彼安能入。法性即是真",
    "T36n1736_033:0252c20": "如異名。[0252c20] 疏。若能如是自覺通達下。上來順釋",
    "T36n1736_033:0252c21": "經文不入之義。今此反顯能入之義。即如實",
    "T36n1736_033:0252c22": "觀。於中先入唯心識觀。言自覺者。對上",
    "T36n1736_033:0252c23": "楞伽。楞伽云。彼婆羅門又問。頗有非世論",
    "T36n1736_033:0252c24": "不。佛答。云有。外道不能知。以於外性不實",
    "T36n1736_033:0252c25": "妄想虛偽計著故。謂妄想不生覺了有無。",
    "T36n1736_033:0252c26": "自心現量妄想不生。不受外塵妄想永息",
    "T36n1736_033:0252c27": "是名非世論。此是我法非汝有也。今言自",
    "T36n1736_033:0252c28": "覺略其大意。令覺自心耳。其通達之言即",
    "T36n1736_033:0252c29": "攝論意。通達唯是意言分別無有實法。即",
    "T36n1736_033:0253a01": "為入唯識方便。不取外相即入唯心。疏",
    "T36n1736_033:0253a02": "即復此心下。引起信論成真如實觀。故彼",
    "T36n1736_033:0253a03": "論云。心若馳散即當攝來令住正念。其正",
    "T36n1736_033:0253a04": "念者。當知唯心無外境界。釋曰。此即唯心",
    "T36n1736_033:0253a05": "識觀。次云即復此心亦無自相。念念不可得。",
    "T36n1736_033:0253a06": "釋曰。此即真如實觀。言妄想不生。亦楞伽",
    "T36n1736_033:0253a07": "經。已如前引。便入法性結成上義。[0253a07] 疏。上約",
    "T36n1736_033:0253a08": "心乖體非不即者。通難重釋。謂有難言。如",
    "T36n1736_033:0253a09": "淨名等一切皆如文字性離即是解脫。下經",
    "T36n1736_033:0253a10": "亦云。一切法皆如。諸佛境亦然。三毒四倒皆",
    "T36n1736_033:0253a11": "亦清淨。如何言說不入法性。今通有二。一",
    "T36n1736_033:0253a12": "約修行人心不入理。非約法體。不即法",
    "T36n1736_033:0253a13": "性。二約所觀。亦無可入故。下文云。如來深",
    "T36n1736_033:0253a14": "境界其量等虛空。一切眾生入而實無所入。",
    "T36n1736_033:0253a15": "[0253a15] 疏。六一偈通結者。通結五段。令離能所",
    "T36n1736_033:0253a16": "言。亦可近結前二偈者。能所相顯故。初",
    "T36n1736_033:0253a17": "明前偈。又觀一切下明後偈。以意言觀",
    "T36n1736_033:0253a18": "縱成如實。亦有能所云未除遣。加行偈",
    "T36n1736_033:0253a19": "云現前立少物。謂是唯識性。以有所得故。",
    "T36n1736_033:0253a20": "非實住唯識故。但為唯識方便。得通達",
    "T36n1736_033:0253a21": "位方入唯心。[0253a21] 疏。此相見二分由無始數習",
    "T36n1736_033:0253a22": "有種種似相似生者。即唯識意。而言似者。",
    "T36n1736_033:0253a23": "顯其無真但似二相。若執有實便成遍計。",
    "T36n1736_033:0253a24": "[0253a24] 疏。起法必滅下。釋下半。然躡上半起。上既",
    "T36n1736_033:0253a25": "心境相藉即皆從緣生。生法必滅一向絕故。",
    "T36n1736_033:0253a26": "剎那不住故云安得暫停。[0253a26] 疏。若了相無相",
    "T36n1736_033:0253a27": "下。正顯偈意。上順釋偈文明二取之失。今",
    "T36n1736_033:0253a28": "令了之。則令離二取。是經之意是則反釋",
    "T36n1736_033:0253a29": "經文。而順經意則了唯心成唯心識觀。若",
    "T36n1736_033:0253b01": "了無性下。成真如實觀。心境兩亡則住無",
    "T36n1736_033:0253b02": "分別。如上所引。通達位偈云若時於所緣",
    "T36n1736_033:0253b03": "智都無所得。爾時住唯識離二取相故。自",
    "T36n1736_033:0253b04": "覺智境即楞伽意。不動法界即大般若意。文",
    "T36n1736_033:0253b05": "殊室利分云。繫緣法界。一念法界。不動法",
    "T36n1736_033:0253b06": "界。知真法界。不應動搖。謂若言我入法界",
    "T36n1736_033:0253b07": "已動法界。能所兩亡入相斯寂。故不動法",
    "T36n1736_033:0253b08": "界是入法性。[0253b08] 疏。故末後偈結上諸觀下。總",
    "T36n1736_033:0253b09": "出此偈意明通結前。[0253b09] 疏。佛如是化下。總顯",
    "T36n1736_033:0253b10": "答意。第三業果甚深。[0253b10] 疏。四大無主等者。即",
    "T36n1736_033:0253b11": "淨名第二云。四大合故假名為身。四大無",
    "T36n1736_033:0253b12": "主。身亦無我。又此病起皆由著我。是故於",
    "T36n1736_033:0253b13": "我不應生著。今取彼文以釋今經。[0253b13] 疏。能",
    "T36n1736_033:0253b14": "造能受是謂為我者。我在因中即為能造。",
    "T36n1736_033:0253b15": "業為所造。我在果中即為能受。報為所受。",
    "T36n1736_033:0253b16": "此中且順我我所言。故淨名云。無我無造",
    "T36n1736_033:0253b17": "無受者。若僧伽師能造但是冥性。我是受",
    "T36n1736_033:0253b18": "者。而非造者。若衛世師我為能造亦為能",
    "T36n1736_033:0253b19": "受。[0253b19] 疏。此問所以也者。此中取前緣起甚深三",
    "T36n1736_033:0253b20": "重問意以釋今文。[0253b20] 疏。業報攬緣下。上以業",
    "T36n1736_033:0253b21": "遣我。此下以緣遣於我所。[0253b21] 疏。由法無我下。",
    "T36n1736_033:0253b22": "上明二我俱空。此下明不壞業果之相。空",
    "T36n1736_033:0253b23": "有無礙二諦雙存。是正理量聖教所明即聖",
    "T36n1736_033:0253b24": "言量。故淨名云。說法不有亦不無。以因緣",
    "T36n1736_033:0253b25": "故諸法生。無我無造無受者。善惡之業亦",
    "T36n1736_033:0253b26": "不亡。中論云。雖空而不斷。雖有而不常。",
    "T36n1736_033:0253b27": "罪福亦不失。是名佛所說。言不違現事者。",
    "T36n1736_033:0253b28": "即是現量。以現見苦樂等報。舉體即空不",
    "T36n1736_033:0253b29": "壞事故。[0253b29] 疏。法若定有下。反以釋成。故中",
    "T36n1736_033:0253c01": "論云。若無空義者。一切則不成等。[0253c01] 疏。無所",
    "T36n1736_033:0253c02": "有言該上業果者。案文但云作者無所有。",
    "T36n1736_033:0253c03": "以偈文窄故。實乃作者所作皆無所有。[0253c03] 疏。",
    "T36n1736_033:0253c04": "今依法性宗亦以如來藏性為鏡者。疏",
    "T36n1736_033:0253c05": "中分二。第一釋文。第二顯義。前中亦三。",
    "T36n1736_033:0253c06": "初辨定鏡體。二顯喻相。三出業性。今初。言",
    "T36n1736_033:0253c07": "亦以者。非揀本識。識亦喻於鏡故。楞伽",
    "T36n1736_033:0253c08": "云。譬如明鏡現眾色像現識處現亦復如",
    "T36n1736_033:0253c09": "是。但法相宗不用如來藏為鏡。今雙用二",
    "T36n1736_033:0253c10": "義故致亦言。言如來藏為鏡者。起信論釋",
    "T36n1736_033:0253c11": "本覺內體相合明中云。復次覺體相者。有",
    "T36n1736_033:0253c12": "四種大義與虛空等。猶如淨鏡。云何為四。",
    "T36n1736_033:0253c13": "一者如實空鏡。遠離一切心境界相。無法",
    "T36n1736_033:0253c14": "可現。非覺照義故。二者因熏習鏡。謂如實",
    "T36n1736_033:0253c15": "不空一切世間境界悉於中現。不出不入不",
    "T36n1736_033:0253c16": "失不壞常住一心。以一切法即真實性故。",
    "T36n1736_033:0253c17": "又一切染法所不能染。智體不動。具足無",
    "T36n1736_033:0253c18": "漏。熏眾生故。三者法出離鏡。謂不空法出",
    "T36n1736_033:0253c19": "煩惱。礙智礙。離和合相。淳淨明故。四者緣",
    "T36n1736_033:0253c20": "熏習鏡。謂依法出離故遍照眾生之心。令",
    "T36n1736_033:0253c21": "修善根隨念示現故。釋曰。四鏡之名者。一",
    "T36n1736_033:0253c22": "空鏡。謂離一切外物之體。二不空鏡。謂鏡",
    "T36n1736_033:0253c23": "體不無。能現萬像故。三淨鏡。謂已磨治",
    "T36n1736_033:0253c24": "離塵垢故。四受用鏡。謂置之高臺須者",
    "T36n1736_033:0253c25": "受用。四中前二自性淨。後二離垢淨。又初二",
    "T36n1736_033:0253c26": "就因隱時說。後二就果顯時說。又前二約",
    "T36n1736_033:0253c27": "空不空為二。後二約體用為二。又前二體。",
    "T36n1736_033:0253c28": "後二相故。云覺體相者。今約眾生。即前二",
    "T36n1736_033:0253c29": "鏡合而用之。以第二為能現。以第一顯",
    "T36n1736_033:0254a01": "本淨故。後之二鏡既在果位。約佛為境。故",
    "T36n1736_033:0254a02": "於福田甚深中用。[0254a02] 疏。然有二義下。第二顯",
    "T36n1736_033:0254a03": "喻相有三事。一鏡。二本質。三影像。以喻就",
    "T36n1736_033:0254a04": "法鏡則無二。質影各二。謂一是因影。境界",
    "T36n1736_033:0254a05": "為質故。合云業性。二是果影。業緣為質故。",
    "T36n1736_033:0254a06": "法說云果報生也。淨名云。是身如影從業",
    "T36n1736_033:0254a07": "緣現。是故結云二文影略下。引中論重化",
    "T36n1736_033:0254a08": "之義。正顯因果俱從緣空。[0254a08] 疏。合云業者。謂",
    "T36n1736_033:0254a09": "善惡等三下。第三出業體。等取無記。及等",
    "T36n1736_033:0254a10": "不動各成三類。言不失業果之相而為其",
    "T36n1736_033:0254a11": "性者。上是理性此即事性。如火熱性等。[0254a11] 疏。",
    "T36n1736_033:0254a12": "由無性故下。第二顯義。於中有二。先顯中",
    "T36n1736_033:0254a13": "道。後明染淨。今初。即融上理事二性。交徹",
    "T36n1736_033:0254a14": "無礙以成中道。[0254a14] 疏。又如。鏡現穢像下。第二",
    "T36n1736_033:0254a15": "約染淨。上及此段俱證。由不壞相方顯",
    "T36n1736_033:0254a16": "真空。此段亦中道義相。於中二。先略明。後",
    "T36n1736_033:0254a17": "此有四位下。開章廣釋。於中亦二。先正顯",
    "T36n1736_033:0254a18": "染淨。後兼明一異。今初。然但知。以鏡喻如",
    "T36n1736_033:0254a19": "來藏。影喻生死業果。則法喻昭然。一由真",
    "T36n1736_033:0254a20": "淨故能現者。即四鏡中第二鏡義。二由真",
    "T36n1736_033:0254a21": "淨故不為污。即第一鏡義。亦前即不染而",
    "T36n1736_033:0254a22": "染二即染而不染。又前即能隨緣。二即體不",
    "T36n1736_033:0254a23": "變。然二皆是能現之德。如玉之性雖染不",
    "T36n1736_033:0254a24": "污。若第三相對方顯正在泥中染而不染",
    "T36n1736_033:0254a25": "也。[0254a25] 疏。二所現二義者。一依他無性義。二無",
    "T36n1736_033:0254a26": "性緣成義。[0254a26] 疏。三相對二義者。一即真如隨",
    "T36n1736_033:0254a27": "緣。能成萬法方是真如。二即真如不變。方",
    "T36n1736_033:0254a28": "能現染。若變性淨不能現染。若不現染",
    "T36n1736_033:0254a29": "無隨緣德。[0254a29] 疏。四真淨虛染鎔融一味者。以",
    "T36n1736_033:0254b01": "如來藏。舉體成生死。如來藏外無生死故。",
    "T36n1736_033:0254b02": "生死即空是如來藏。離生死外無如來藏",
    "T36n1736_033:0254b03": "故。如波與水一味無差。[0254b03] 疏。此約染淨下。",
    "T36n1736_033:0254b04": "結成上義。謂如真如現依他時。設有淨",
    "T36n1736_033:0254b05": "分亦名為染。如鏡現像不揀淨穢。皆非",
    "T36n1736_033:0254b06": "鏡體故。唯能現得名為淨所現皆染。[0254b06] 疏。更",
    "T36n1736_033:0254b07": "約喻中下。二約一異門言鏡是定一者。謂",
    "T36n1736_033:0254b08": "如來藏唯一味故。所現定異者。生死緣差故。",
    "T36n1736_033:0254b09": "[0254b09] 疏。染淨雖虛下。通難釋成。先通異難。謂有",
    "T36n1736_033:0254b10": "問言。染淨皆虛豈非一耶。此約喻難。生死",
    "T36n1736_033:0254b11": "涅槃二俱虛寂豈非一耶。此約法難故。此",
    "T36n1736_033:0254b12": "釋云不相攝故。此通法喻。如所現像男不",
    "T36n1736_033:0254b13": "攝女故。生死不能攝涅槃故。以相就性",
    "T36n1736_033:0254b14": "故說生死及與涅槃二俱空寂一際無差。以",
    "T36n1736_033:0254b15": "性就相有染有淨。以有諍故說於生死。",
    "T36n1736_033:0254b16": "以無諍故說於涅槃。有煩惱時非無煩",
    "T36n1736_033:0254b17": "惱故。就虛相而說異耳。欲令一者。要如",
    "T36n1736_033:0254b18": "來藏而以統之。是第三義。[0254b18] 疏。鏡現染處下。",
    "T36n1736_033:0254b19": "二通一難。謂有問言。鏡能現染。復能現",
    "T36n1736_033:0254b20": "淨。豈非異耶。如來藏能成生死。復能成",
    "T36n1736_033:0254b21": "涅槃。豈非異耶。故今答云。現染淨處無異",
    "T36n1736_033:0254b22": "體故。生死涅槃一性現故。[0254b22] 疏。三像不異鏡",
    "T36n1736_033:0254b23": "是非異者。謂像本是異。鏡本是一。今像同",
    "T36n1736_033:0254b24": "鏡故非異也。故釋云鏡外無像故。同鏡一",
    "T36n1736_033:0254b25": "異相便無。生死本異。如來藏本一。今生死即",
    "T36n1736_033:0254b26": "如來藏。故生死非異。以如來藏外無生死",
    "T36n1736_033:0254b27": "故。疏。鏡不異像是非一義者。鏡本是一。像",
    "T36n1736_033:0254b28": "本非一。今鏡同像故非一也。正現像時去",
    "T36n1736_033:0254b29": "像亦失鏡者。釋成上義。謂去像失鏡明鏡",
    "T36n1736_033:0254c01": "同像。言同像者。同像非一。非是約鏡",
    "T36n1736_033:0254c02": "與像一也。思之。如來藏本是一。生死非",
    "T36n1736_033:0254c03": "一。今如來藏全體為生死故。同生死之萬",
    "T36n1736_033:0254c04": "差。正成生死時。若去生死即無如來藏。",
    "T36n1736_033:0254c05": "此明如來藏同生死之差。非約與生死一",
    "T36n1736_033:0254c06": "故是非一義也。第四亦一亦異門者。但約不",
    "T36n1736_033:0254c07": "壞性相。則一異歷然耳。四門一揆。則一異",
    "T36n1736_033:0254c08": "無礙。染淨相融。方為事事無礙之鏡像也。",
    "T36n1736_033:0254c09": "[0254c09] 疏。田喻業緣也者。即六地經云。業為田。識",
    "T36n1736_033:0254c10": "為種。無明所覆。愛水為潤。見網增長我慢",
    "T36n1736_033:0254c11": "溉灌。生名色芽。謂若不造業識不成種。",
    "T36n1736_033:0254c12": "如穀不入田終不生故。疏亦本識為田名",
    "T36n1736_033:0254c13": "言為種者。上約因緣合辨。故以業為田。今",
    "T36n1736_033:0254c14": "但約本識含於種子能起現行故。以本",
    "T36n1736_033:0254c15": "識為田。若初地中。亦云於三界田中復",
    "T36n1736_033:0254c16": "生苦芽。則約當果生處亦得名田。顯義",
    "T36n1736_033:0254c17": "無方也。成不相知類前可解。[0254c17] 疏。三幻師",
    "T36n1736_033:0254c18": "現幻喻。喻所生者。所生通因果。從若幻色",
    "T36n1736_033:0254c19": "喻報下別釋。先明果為所生。後若幻色喻",
    "T36n1736_033:0254c20": "業下。辨業為所生。業亦緣生者。如人受",
    "T36n1736_033:0254c21": "五戒為人業。必假戒師言教。三業之具方",
    "T36n1736_033:0254c22": "成業。故業亦緣生。[0254c22] 疏。故中論中下。義引論",
    "T36n1736_033:0254c23": "文證業果俱空。彼論偈云。譬如幻化人復",
    "T36n1736_033:0254c24": "作幻化人。如初幻化人是則名為業。幻化",
    "T36n1736_033:0254c25": "人所作則名為業果。既業果皆幻故知並空。",
    "T36n1736_033:0254c26": "[0254c26] 疏。若幻唯喻報下。反成上義。[0254c26] 疏。四衢喻四",
    "T36n1736_033:0254c27": "識住者。瑜伽八十四云。謂色受想行此之四",
    "T36n1736_033:0254c28": "蘊是識蘊所住。[0254c28] 疏。如鳥在殼者。殼為鳥卵。",
    "T36n1736_033:0254c29": "為母所附者。言含聲未吐者。庾信云。團團",
    "T36n1736_033:0255a01": "竹上禽。白玉裏黃金。裏有思晨鳥。含聲未",
    "T36n1736_033:0255a02": "吐音。借其言用。[0255a02] 疏。輪王七寶喻。增上業",
    "T36n1736_033:0255a03": "果者。非在身內故。言無來處者。輪王登",
    "T36n1736_033:0255a04": "位從空忽來。言七寶者。一輪寶。大如一由",
    "T36n1736_033:0255a05": "旬。或云四俱盧舍。三輪各減一俱盧舍。二",
    "T36n1736_033:0255a06": "珠寶。其狀八楞。大如人脾三象寶。即金&#x8107;",
    "T36n1736_033:0255a07": "山中八千象中之最下者。四馬寶。即帝釋&#x5ED0;",
    "T36n1736_033:0255a08": "中者。五兵寶。即是夜叉。六主藏臣寶。即地",
    "T36n1736_033:0255a09": "神。七女寶上即帝釋賜。下者人間或乾",
    "T36n1736_033:0255a10": "闥婆女輪。即北方天王令四夜叉持之。歸則",
    "T36n1736_033:0255a11": "在門之上一由旬住。帝釋所賜。若依此說",
    "T36n1736_033:0255a12": "則有來處。多是約教有殊。故小乘中說輪",
    "T36n1736_033:0255a13": "王歿後收在鐵圍山間。又有相似七寶。謂",
    "T36n1736_033:0255a14": "一劍寶。二皮寶。三殿寶。四床寶。五林寶。六",
    "T36n1736_033:0255a15": "衣寶。七履寶。如智論及薩遮尼乾經第三",
    "T36n1736_033:0255a16": "說。第四說法甚深。[0255a16] 疏。為一耶多耶。此亦有",
    "T36n1736_033:0255a17": "三重問意。此上即直問所以。二云偏取互",
    "T36n1736_033:0255a18": "乖者。是第二帶疑問。由滯一多二途不",
    "T36n1736_033:0255a19": "知何據。三云並立相違者。即第三成難問",
    "T36n1736_033:0255a20": "也。證一乖於說多。說多違於證一故。[0255a20] 疏。",
    "T36n1736_033:0255a21": "能證所證既並不殊者。能證即前案定。所證",
    "T36n1736_033:0255a22": "即釋成中法性。[0255a22] 疏。二者所悟一法即無礙法",
    "T36n1736_033:0255a23": "界等者。上之一意以法就機。許其有一有",
    "T36n1736_033:0255a24": "多。出多所以。是答直耳問意也。此下唯就",
    "T36n1736_033:0255a25": "法。體常一常多。遣其第二懷疑及第三難。",
    "T36n1736_033:0255a26": "上疑意云。為是一耶為是多耶。今云亦一",
    "T36n1736_033:0255a27": "亦多。上第三難云並立相違。今云相即故不",
    "T36n1736_033:0255a28": "相違。又不壞相故有一多。豈唯不違下。重",
    "T36n1736_033:0255a29": "成第三答難之意尚能相成。豈相違耶。[0255a29] 疏。然",
    "T36n1736_033:0255b01": "此九喻等下。上總顯偈意。此下別釋偈文。",
    "T36n1736_033:0255b02": "古但直釋。今將配問。言總答境界無量",
    "T36n1736_033:0255b03": "者。下之九事。皆佛分齊之境故。境界為總",
    "T36n1736_033:0255b04": "句故。[0255b04] 疏。不分而遍彌法界故者。即出現品意。",
    "T36n1736_033:0255b05": "彼身業中云。譬如梵王住自宮普現三千",
    "T36n1736_033:0255b06": "諸梵處。一切天人咸得見。實不分身向於",
    "T36n1736_033:0255b07": "彼。諸佛現身亦如是。一切十方無不遍。其",
    "T36n1736_033:0255b08": "身無數不可稱。亦不分身不分別。略引一",
    "T36n1736_033:0255b09": "文。餘可例取故。將頌文別對前問文理分",
    "T36n1736_033:0255b10": "明。第五福田甚深。[0255b10] 疏。一約眾生。由器有大",
    "T36n1736_033:0255b11": "別心有輕重故者。俱舍等。說由主財",
    "T36n1736_033:0255b12": "田異故施果差財。前難約田。今答約財主。",
    "T36n1736_033:0255b13": "然第一意正約主異含於心異。謂多財重",
    "T36n1736_033:0255b14": "心少財輕心等故。然器約觀解淺深。假之",
    "T36n1736_033:0255b15": "輕重復通深淺。約佛可知。[0255b15] 疏。體外方便者。",
    "T36n1736_033:0255b16": "無而別設。如無三說三等。體外方便者",
    "T36n1736_033:0255b17": "即佛權智鑒事差餘。即體上大用為體內",
    "T36n1736_033:0255b18": "方便。[0255b18] 疏。與前鏡喻因緣不同也。義無別者",
    "T36n1736_033:0255b19": "前業果中喻如來藏。約其自心故是因外。",
    "T36n1736_033:0255b20": "今將喻佛是喻緣。故起信云。真如內熏為",
    "T36n1736_033:0255b21": "因。善友習熏為緣。約四鏡中即後二鏡已",
    "T36n1736_033:0255b22": "出纏故。正取緣熏小鏡義兼法出離鏡。以",
    "T36n1736_033:0255b23": "法出離是緣熏習鏡之體故。義如前引。言",
    "T36n1736_033:0255b24": "餘義無別者。亦有一異染淨等義。則以佛",
    "T36n1736_033:0255b25": "為淨。以生為染。自他相望而論一異。謂",
    "T36n1736_033:0255b26": "心佛眾生三無差別等。[0255b26] 疏。普去一切煩惱故",
    "T36n1736_033:0255b27": "者。阿伽陀。此云普去故。[0255b27] 疏。又此五喻下。覆",
    "T36n1736_033:0255b28": "&#x758E;重釋。於中有二。先正釋五偈。後前四",
    "T36n1736_033:0255b29": "即善巧下。二總彰答意。今初阿伽陀喻",
    "T36n1736_033:0255c01": "滅惑障。日破闇喻。喻滅智障。月光普照",
    "T36n1736_033:0255c02": "喻。喻至平等智地。平等智地即法華意。故",
    "T36n1736_033:0255c03": "彼經云究竟至於一切智地。風喻普動諸",
    "T36n1736_033:0255c04": "有。火喻皆證無為至智地。即是菩提是滅",
    "T36n1736_033:0255c05": "智障果。證無為是證涅槃。是滅惑障果。",
    "T36n1736_033:0255c06": "二因無礙二果亦融動諸有者。即所化生。普",
    "T36n1736_033:0255c07": "令眾生滅二障之病證菩提涅槃之果。是",
    "T36n1736_033:0255c08": "此意也。前四已下總彰答意。第六正教甚深。",
    "T36n1736_033:0255c09": "[0255c09] 疏。一對初義者。謂約一人豎論。教能斷惑",
    "T36n1736_033:0255c10": "亦見即合斷惑。何以久而不斷。二對後義。",
    "T36n1736_033:0255c11": "後義約多人橫說。同見斷惑佛教是一。",
    "T36n1736_033:0255c12": "何以一斷一不斷耶。悉者俱合斷故。[0255c12] 疏。修",
    "T36n1736_033:0255c13": "有勤惰等者。先答初意。總有六對。略收下",
    "T36n1736_033:0255c14": "喻。勤惰是總意。障有淺深是樵濕喻。機有",
    "T36n1736_033:0255c15": "生熟亦是上喻及鑽火喻。未熱數息是機生",
    "T36n1736_033:0255c16": "故。緣有具闕即闕緣求火下三喻。功有厚",
    "T36n1736_033:0255c17": "薄即毛滴下三喻。[0255c17] 疏。修與不修下對後難",
    "T36n1736_033:0255c18": "意。雖多人同見不修不益。修則有益。[0255c18] 疏。然",
    "T36n1736_033:0255c19": "有五相等者。即瑜伽論八十五說。彼云。又",
    "T36n1736_033:0255c20": "有五相發勤精進速證通慧。謂有勢力",
    "T36n1736_033:0255c21": "者。由被甲精進故。有精進者。由加行精",
    "T36n1736_033:0255c22": "進故。有勇捍者。由廣大法中無怯劣精進",
    "T36n1736_033:0255c23": "故。有堅猛者。由寒熱蚊虻等所不能動",
    "T36n1736_033:0255c24": "精進故。有不捨善軛者。由於無下劣無",
    "T36n1736_033:0255c25": "喜足精進故。今但次不同耳。[0255c25] 疏。此喻約聞下。",
    "T36n1736_033:0255c26": "別釋此喻。於中四。一通明三慧釋。二約修",
    "T36n1736_033:0255c27": "消經。三結勸。四示不息相。[0255c27] 疏。聖道如火",
    "T36n1736_033:0255c28": "等者。二約修消經。即俱舍論文。謂聖道如",
    "T36n1736_033:0255c29": "火能燒惑薪。道火前相故名為燸。[0255c29] 疏。",
    "T36n1736_033:0256a01": "燸頂已前者。謂七方便中前三方便。即五",
    "T36n1736_033:0256a02": "停心觀。別相念觀。總相念觀也。以燸法為",
    "T36n1736_033:0256a03": "熱故。燸頂忍世第一法。此四方便為四善",
    "T36n1736_033:0256a04": "根。是加行位。然大小乘釋小有不同。大乘",
    "T36n1736_033:0256a05": "之義至初地廣釋。言已熟而息者。謂燸必",
    "T36n1736_033:0256a06": "至涅槃。頂終不斷善。忍不墮惡趣。第一",
    "T36n1736_033:0256a07": "入離生。至於燸位猶尚斷善。故云已熱",
    "T36n1736_033:0256a08": "而息。未入見道為火向不生。未熱數息",
    "T36n1736_033:0256a09": "即前三方便。更加懈怠何由造證。[0256a09] 疏。故",
    "T36n1736_033:0256a10": "遺教經對此明小水長流者。即是彼經八大",
    "T36n1736_033:0256a11": "人覺中釋精進相。經云。汝等比丘。若勤精",
    "T36n1736_033:0256a12": "進則事無難者。是故汝等當勤精進。譬如",
    "T36n1736_033:0256a13": "小水常流即能穿石。若行者之心數數懈",
    "T36n1736_033:0256a14": "廢。譬如鑽火未熱而息。雖欲得火火難可",
    "T36n1736_033:0256a15": "得。是名精進。釋曰。彼以鑽火數息以況",
    "T36n1736_033:0256a16": "懈怠。小水長流以比精進故。云對此名",
    "T36n1736_033:0256a17": "小水長流。[0256a17] 疏。禪宗六祖共傳斯喻下。三結",
    "T36n1736_033:0256a18": "勸。初引內教結勸。自達磨教可即用此喻",
    "T36n1736_033:0256a19": "展轉相承。但云六者後分南北。多紛競故。",
    "T36n1736_033:0256a20": "疏。願諸學者銘心書紳者。二引外典結勸。",
    "T36n1736_033:0256a21": "言銘心者。猶如刻銘長記不滅。言書紳",
    "T36n1736_033:0256a22": "者。即論語第七。子張問行。子曰。言忠信行",
    "T36n1736_033:0256a23": "篤敬雖蠻貊之邦行矣。言不忠信行不篤",
    "T36n1736_033:0256a24": "敬。雖州里行乎哉。立則見其參於前也。",
    "T36n1736_033:0256a25": "輿則見其倚於衡也。夫然後行。子張書諸",
    "T36n1736_033:0256a26": "紳。注孔曰。紳大帶也。疏若直就下。四示不",
    "T36n1736_033:0256a27": "息相。以智慧鑽注於一境等者。心一境性",
    "T36n1736_033:0256a28": "名之為定。一境之言通於事理。故遺教經",
    "T36n1736_033:0256a29": "云制之一處無事不辦。下經云禪定持心",
    "T36n1736_033:0256b01": "常一緣等。如了法無生名為般若。無生即",
    "T36n1736_033:0256b02": "境。此理一境。了即智慧。無住住故。名注一",
    "T36n1736_033:0256b03": "境。則能入理。言方便繩者。帶空涉有。照",
    "T36n1736_033:0256b04": "事照理。喻之以繩。有動用故。善巧迴轉",
    "T36n1736_033:0256b05": "者。若了無生而入理者。或觀生法求生",
    "T36n1736_033:0256b06": "不得。或忘能了入無念門。或起大悲方",
    "T36n1736_033:0256b07": "能入理。如是種種若事若理名巧迴轉。言",
    "T36n1736_033:0256b08": "心智無住者。亦通事理。且約理者。若以心",
    "T36n1736_033:0256b09": "知如是心住境。若以智了心是智住心。",
    "T36n1736_033:0256b10": "若內若外皆名為住。若住無住亦名為住。",
    "T36n1736_033:0256b11": "故經云若心有住則為非住。應無所住而",
    "T36n1736_033:0256b12": "生其心。謂生無所住心。則非有無住可生。",
    "T36n1736_033:0256b13": "不生於心則無住心生。即此契理亦名方",
    "T36n1736_033:0256b14": "便。故大品云。以無所得而為方便若不住",
    "T36n1736_033:0256b15": "事理生死涅槃。則事理無礙之方便也。四儀",
    "T36n1736_033:0256b16": "無間者。設爾有斷亦須知斷。若不斷時亦",
    "T36n1736_033:0256b17": "知無斷常。無念知則無間矣。瞥然起心即",
    "T36n1736_033:0256b18": "失止也。又違北宗。暫時忘照即失觀也。亦",
    "T36n1736_033:0256b19": "違南宗。寂照雙流即無斯過。"
}