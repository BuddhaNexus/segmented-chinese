{
    "X62n1204_003:0696b03": "蓮修起信錄卷第三",
    "X62n1204_003:0696b05": "海陵　程兆鸞　錄存",
    "X62n1204_003:0696b06": "往生徵信錄上",
    "X62n1204_003:0696b07": "六通圓朗果方成。無去無來見本真。一念空明除痛",
    "X62n1204_003:0696b08": "苦。十方寒冷變陽春。金鐘敲破難醒彼。木鐸虗懸罕",
    "X62n1204_003:0696b09": "度人。待到機緣成熟後。芒鞋擲去出紅塵。吾永清蓮",
    "X62n1204_003:0696b10": "社悟和是也。宿雨初晴。新春漸換。娑婆光陰。如此迅",
    "X62n1204_003:0696b11": "速。白頭修道。不知就裏玄機。能不生畏懼心耶。能不",
    "X62n1204_003:0696b12": "生勇猛心耶。道場弟子。功深者已往生。其未往生者。",
    "X62n1204_003:0696b13": "又少一歲了。少年易老。老更催殘。此時若不精進。更",
    "X62n1204_003:0696b14": "待何時。一朝命盡。閻君案下。對報無情。那時喚地呼",
    "X62n1204_003:0696b15": "天。悔之晚矣。阿彌陀佛在苦海接引眾生。但念佛名。",
    "X62n1204_003:0696b16": "即登聖境。最怕疑而不信。心願虗浮。行而不恒。始勤",
    "X62n1204_003:0696b17": "終怠。果然一念真誠。即得橫超三界。若悠悠忽忽。障",
    "X62n1204_003:0696b18": "重心輕。自願不堅。豈更有妙法度汝。偈曰。莊嚴妙體",
    "X62n1204_003:0696b19": "證如來。苦海茫茫實可哀。我欲法船皆度去。此身永",
    "X62n1204_003:0696b20": "不許東來。一點靈知障垢深。自家埋沒困紅塵。非關",
    "X62n1204_003:0696b21": "魔力聲威重。祇為諸修少利根。",
    "X62n1204_003:0696b22": "黃金為地寶為樓。不識年來幾萬秋。仙鳥清幽常寂",
    "X62n1204_003:0696b23": "樂。法音嘹喨少人愁。蓮花託體皆青眼。荷葉為衣少",
    "X62n1204_003:0696b24": "白頭。饌供天廚隨意食。瓊林寶所任遨遊。吾楞嚴庵",
    "X62n1204_003:0696c01": "明舟和尚也。",
    "X62n1204_003:0696c02": "漫說程途億萬賖。祇憑四字出塵沙。六時說法常依",
    "X62n1204_003:0696c03": "樹。三聖談經亂墜花。片片清流金玉注。層層寶閣翠",
    "X62n1204_003:0696c04": "雲遮。無寒無暑無煩惱。隨意安閒聽法華。吾蝗王廟",
    "X62n1204_003:0696c05": "僧松園也。今往生矣。",
    "X62n1204_003:0696c06": "四土蓮花四土香。土中各各見慈王。觀音常喚癡人",
    "X62n1204_003:0696c07": "醒。大勢頻催蓮蕚芳。自在閒雲三昧得。清幽甘露一",
    "X62n1204_003:0696c08": "心涼。果然業障全消盡。必定香林姓字揚。吾財神廟",
    "X62n1204_003:0696c09": "僧達源是也。",
    "X62n1204_003:0696c10": "動念我皆知。塵緣總是癡。千層登寶閣。五色踏蓮池。",
    "X62n1204_003:0696c11": "樂奏清音妙。功成寂滅遲。袈裟常挂體。春夏自然宜。",
    "X62n1204_003:0696c12": "吾承天寺住持文明和尚是也。",
    "X62n1204_003:0696c13": "一朵金蓮出寂光。踏蓮彈指到壇場。裝成寶閣無邊",
    "X62n1204_003:0696c14": "景。燒透沈檀分外香。坐上有賓皆達士。龕中供佛是",
    "X62n1204_003:0696c15": "慈王。我來此地多瀟灑。髣髴蓮邦清泰鄉。吾三觀殿",
    "X62n1204_003:0696c16": "住持往生和尚也。",
    "X62n1204_003:0696c17": "苦海茫茫。淨業能逃。凡僧證果。極樂逍遙。吾東斗壇",
    "X62n1204_003:0696c18": "和尚樹田是也。",
    "X62n1204_003:0696c19": "以上數僧。皆悟師弟子。在永清道場念佛。命終往",
    "X62n1204_003:0696c20": "生極樂。判語分明。豈妄說哉。",
    "X62n1204_003:0696c21": "我已得人身。我又人身出。我由地獄來。我將地獄入。",
    "X62n1204_003:0696c22": "出則事諸佛。入則度魂識。我度眾生靈。我即西方佛。",
    "X62n1204_003:0696c23": "吾高郵觀音庵尼緒修是也。吾隨悟師到此。與諸君",
    "X62n1204_003:0696c24": "一敘闊別。流光迅速。轉盼幾易春秋。吾前兩世受女",
    "X62n1204_003:0697a01": "身。又復週行六道三塗。甘受苦惱。度脫有緣。今歸上",
    "X62n1204_003:0697a02": "品。爾等既發心出世。當行菩薩道。精修六度萬行。忍",
    "X62n1204_003:0697a03": "受諸苦。盡度情緣。勿生退悔。苦海修持宜早。一切身",
    "X62n1204_003:0697a04": "外之事。棄之為要。何必以無益俗累。誤此有限之身。",
    "X62n1204_003:0697a05": "法音不斷演恒沙。讀過楞嚴誦法華。百八牟尼常宛",
    "X62n1204_003:0697a06": "轉。六時鳥語自諠譁。寶林璀璨生池畔。荷氣芬芳出",
    "X62n1204_003:0697a07": "水涯。從此芒鞋拋海內。慣將雙足踏蓮花。吾往生極",
    "X62n1204_003:0697a08": "樂觀音庵比丘尼本蓮是也。",
    "X62n1204_003:0697a09": "師生時在佛前發願。弟子逝後。願幻軀不腐。留勸",
    "X62n1204_003:0697a10": "後學。師圓寂。循例荼毗。舉火一晝夜。龕頂未焦。尸",
    "X62n1204_003:0697a11": "但薰黑。絲毫未損。眾易龕供奉。水師軍門萬公。捨",
    "X62n1204_003:0697a12": "資裝金。金剛不壞身。乃常住娑婆矣。附記於此。",
    "X62n1204_003:0697a13": "羣生沾福慧。極樂寶蓮中。功德今完足。全憑念佛功。",
    "X62n1204_003:0697a14": "吾兩世前為龍泉寺持戒僧。前一世為甘肅張姓子。",
    "X62n1204_003:0697a15": "官至陝西道。引見入都。遇悟和長老於紅螺山剎。談",
    "X62n1204_003:0697a16": "經兩日。茅塞頓開。志願皈依。賜名淨廣。修持三年。棄",
    "X62n1204_003:0697a17": "官歸里。每天念佛三萬。諷阿彌陀經十卷。晚間將一",
    "X62n1204_003:0697a18": "日功課。迴向佛前。每月放生三千文。喫六日齋。食三",
    "X62n1204_003:0697a19": "淨肉。至六十一歲生西。歸凡聖同居土。吾淨廣也。",
    "X62n1204_003:0697a20": "老老老。七寶池中苦空鳥。說英雄多少。都浮雲過了。",
    "X62n1204_003:0697a21": "離離白骨埋青草。呀。天荒地老。蓮邦境好。歸來宜早。",
    "X62n1204_003:0697a22": "吾韓惕夫。法派淨慧也。",
    "X62n1204_003:0697a23": "倐忽端陽。處處榴花爭放。光陰似箭忙。人生戲場。",
    "X62n1204_003:0697a24": "傀儡皮囊醜相。何處認家鄉。吾王敦仁。淨修。法名也。",
    "X62n1204_003:0697b01": "悟到本來面目。方知了却浮生。隄邊楊柳最無情。吹",
    "X62n1204_003:0697b02": "落飛花滿徑。不是佛門廣大。安能墜絮登茵。堅持五",
    "X62n1204_003:0697b03": "戒識知音。自有同修相近。吾張金門。法號淨源是也。",
    "X62n1204_003:0697b04": "金門始業儒。後慕長生導引之術。毀家貲廣行善",
    "X62n1204_003:0697b05": "事。甞漆一大葫蘆。自製種種藥劑置壺中。夏間荷",
    "X62n1204_003:0697b06": "壺肩上。芒鞋草笠行鄉間。遇人家。便詢汝家得無",
    "X62n1204_003:0697b07": "有病人否。有則量病出一刀圭。輒效。鄉人見之。即",
    "X62n1204_003:0697b08": "喜曰。葫蘆先生來矣。悟和法師奇其人。因其善扶",
    "X62n1204_003:0697b09": "鸞。藉其鸞力。悟師請佛降壇。金門始知固形鍊氣。",
    "X62n1204_003:0697b10": "終墮空亡。改修淨業。悟無生之理。信解超羣。",
    "X62n1204_003:0697b11": "呵呵我來了。遠見紅光一片。上接霄漢。謂是失慎。我",
    "X62n1204_003:0697b12": "却知是諸修念佛音光。與佛大悲光相續也。善哉善",
    "X62n1204_003:0697b13": "哉。吾高淨順也。悟和法師俗兄。",
    "X62n1204_003:0697b14": "三間茅屋半欹斜。貧賤蕭條是我家。此日蓮邦瀟灑",
    "X62n1204_003:0697b15": "勝。他年宿寞度年華。吾往生陳淨鵡是也。",
    "X62n1204_003:0697b16": "溷迹人間六十春。悲歡離合暗傷神。今朝修到蓮池",
    "X62n1204_003:0697b17": "地。方得逍遙撇世塵。吾往生王淨婆也。",
    "X62n1204_003:0697b18": "非我亦非人。塵勞掩性真。一朝心鏡澈。蓮放一枝春。",
    "X62n1204_003:0697b19": "吾秦淨德也。",
    "X62n1204_003:0697b20": "本是清真體。娑婆業障遮。花開心地淨。極樂即吾家。",
    "X62n1204_003:0697b21": "吾往生王淨主是也。",
    "X62n1204_003:0697b22": "五陋身成障垢多。為兒為女苦奔波。今朝方識塵中",
    "X62n1204_003:0697b23": "幻。含笑蓮邦吐碧荷。吾往生張淨澄是也。",
    "X62n1204_003:0697b24": "生西快樂說無邊。百法明門豈易言。棄却幻身歸自",
    "X62n1204_003:0697c01": "性。逍遙淨域享安全。吾往生胡淨陀也。",
    "X62n1204_003:0697c02": "諸修心地總難堅。皆為浮生利欲牽。待到如如功行",
    "X62n1204_003:0697c03": "足。自然獨鯉得朝天。吾往生魏淨園是也。",
    "X62n1204_003:0697c04": "滔滔苦海望無邊。眾苦沈淪歷有年。幸遇彌陀來指",
    "X62n1204_003:0697c05": "引。行心從此坐金蓮。吾乃智慧道場高淨志也。",
    "X62n1204_003:0697c06": "一朵金蓮含一佛。羣生度脫踏蓮花。逍遙清福羣仙",
    "X62n1204_003:0697c07": "比。却較羣仙百倍加。吾朱淨空是也。",
    "X62n1204_003:0697c08": "天花亂落如麻。極樂西方吾家。默坐心頭念佛。興來",
    "X62n1204_003:0697c09": "足踏蓮花。吾智慧道場錢淨願也。",
    "X62n1204_003:0697c10": "西生極樂養天真。拋却前生與後身。死後渾如湯沃",
    "X62n1204_003:0697c11": "雪。猶聽諸侶說紅塵。吾智慧道場往生錢淨傳也。",
    "X62n1204_003:0697c12": "松風吹。午夢回。睡眼模糊醒便歸。日落西山何處是。",
    "X62n1204_003:0697c13": "鐘聲一棒響如雷。吾智慧道場宋淨寂是也。",
    "X62n1204_003:0697c14": "一蓮含一性。心淨蓮花淨。君等欲歸西。堅持一念定。",
    "X62n1204_003:0697c15": "吾智慧道場盧淨香也。",
    "X62n1204_003:0697c16": "住世全憑陰隲文。出世全仗彌陀父。若能兩念成一",
    "X62n1204_003:0697c17": "念。步步金橋共玉路。吾趙淨恒也。",
    "X62n1204_003:0697c18": "生平最喜念彌陀。處世無端受折磨。此日逍遙歸淨",
    "X62n1204_003:0697c19": "域。紫金臺上恨娑婆。吾朱淨實也。",
    "X62n1204_003:0697c20": "一世辛勤到白頭。功名富貴等蜉蝣。茅廬今日新拋",
    "X62n1204_003:0697c21": "却。七寶樓臺任我遊。萬慮皆空遠俗塵。莊嚴極樂我",
    "X62n1204_003:0697c22": "先登。浮漚幻質君休戀。誓取蓮臺最上層。吾自皈依",
    "X62n1204_003:0697c23": "悟和大師。方悟過去皆幻。未來一空。既知出世之方。",
    "X62n1204_003:0697c24": "何敢偷閒自逸。從此精修淨業。懺悔前愆。全賴彌陀",
    "X62n1204_003:0698a01": "一聲。抱定真言四字。奉戒定心。決真實行。每日定課",
    "X62n1204_003:0698a02": "之外。行住坐臥。皆不離一句彌陀。雖疾病痛苦之時。",
    "X62n1204_003:0698a03": "猶勉力持念。如此三載。蒙佛慈悲。命終接引。年登花",
    "X62n1204_003:0698a04": "甲。果證蓮池。汝等道侶子孫。當以吾為榜樣。如此而",
    "X62n1204_003:0698a05": "修。如此而證。有厚望焉。西方極樂世界中品上生程",
    "X62n1204_003:0698a06": "淨體降書(此兆鸞父也)。",
    "X62n1204_003:0698a07": "眾生億類億心腸。苦海遷流遍四方。何不死心歸一",
    "X62n1204_003:0698a08": "念。霎時瀟灑證蓮邦。吾程淨戒也。吾生前皈依悟法",
    "X62n1204_003:0698a09": "師。對佛發真實信願行心。念佛持素。放生戒殺。每日",
    "X62n1204_003:0698a10": "定課外。助淨佛領眾念佛。二十年來。苦志修持。未嘗",
    "X62n1204_003:0698a11": "一刻鬆懈。故臨終正念分明。蒙三聖放光接引。壽盡",
    "X62n1204_003:0698a12": "歸西。蓮胎託質。四十九日。花開見佛。聞法授記。過去",
    "X62n1204_003:0698a13": "未來。洞明纖悉。然總不離彌陀。方得此大利益也。諸",
    "X62n1204_003:0698a14": "侶各宜勇猛。一人得道。億類蒙恩。爾等數珠一串。名",
    "X62n1204_003:0698a15": "播十方。諸佛讚歎。功行非淺。不可半途而止也。西方",
    "X62n1204_003:0698a16": "極樂世界上品生程淨戒降書(此兆鸞母也)。",
    "X62n1204_003:0698a17": "蒙佛慈悲攝授歸。淨緣初結俗緣非。後人莫懈持名",
    "X62n1204_003:0698a18": "念。本願彌陀誓不違。吾程應佐也。可歎娑婆世界。輪",
    "X62n1204_003:0698a19": "轉對報。終無了期。何如生極樂國。登不退地。彼岸修",
    "X62n1204_003:0698a20": "持。直至成佛。吾再前一世為貧人。喜拾字焚化。數十",
    "X62n1204_003:0698a21": "年未嘗少懈。今生得解元之報。死後功過兩平。汝母",
    "X62n1204_003:0698a22": "在世。守節清貞。又諷經茹素。死亦無罪。今吾孫淨佛。",
    "X62n1204_003:0698a23": "深信淨業。立社勸人。功德甚大。吾子淨體。不忘根本。",
    "X62n1204_003:0698a24": "刺血具表。為吾兩人受幽冥戒。法師賜名淨聞。又代",
    "X62n1204_003:0698b01": "吾等行獄空大懺七日。度脫歷劫以來宛親魂識。媳",
    "X62n1204_003:0698b02": "淨戒代做定課一年。孫淨佛。孫媳淨珠。各念佛圖四",
    "X62n1204_003:0698b03": "十八萬。所行一一功德。均為吾等迴向西方。子孝孫",
    "X62n1204_003:0698b04": "賢。感通佛祖。慈恩垂拔。得入蓮池。淨體問程氏宗祖。",
    "X62n1204_003:0698b05": "吾尚未得開花。不甚明了。今蒙菩薩攝授。方得到壇。",
    "X62n1204_003:0698b06": "淨佛速呈紙筆。吾略說數語。傳之子孫。謹守家規。遵",
    "X62n1204_003:0698b07": "重佛法。不忘先人修淨業之遺澤也。余乾隆年間",
    "X62n1204_003:0698b08": "人也。幼讀詩書。壯遊邦國。身列儒林。名揚江左。榜花",
    "X62n1204_003:0698b09": "開兮。盻金門七次。筆露垂兮。步玉闕三年。福種心田。",
    "X62n1204_003:0698b10": "詎仰雙龍之望。仁求書鏡。敢邀五鳳之榮。半世悠悠。",
    "X62n1204_003:0698b11": "一生逐逐。雖存磊落之心。終滯飛騰之志。鵷班未點。",
    "X62n1204_003:0698b12": "日落西山。龍鱗將成。風悲北墓。昔日陰曹奔走。今居",
    "X62n1204_003:0698b13": "淨域幽間。茲降乩也。有厚望焉。為人以慈孝為先。教",
    "X62n1204_003:0698b14": "子以孝忠第一。尊親敬長。鄰里謙和。正本清源。安貧",
    "X62n1204_003:0698b15": "樂道。濟人先求免死。易危為安。愛物必須放生。臨難",
    "X62n1204_003:0698b16": "得救。度量天空海闊。性情日暖風和。作種種陰功。行",
    "X62n1204_003:0698b17": "時時方便。精修十善。清淨六根。念佛度生。放生戒殺",
    "X62n1204_003:0698b18": "四恩方可普被。三有自爾均資。世法尚可明言。出世",
    "X62n1204_003:0698b19": "難於筆罄。四生六道。逐妄迷真。十聖三賢。知修待證。",
    "X62n1204_003:0698b20": "與其參禪入悟。獨朗孤明。不如念佛往生。至高極穩。",
    "X62n1204_003:0698b21": "煩惱除時。清泰之鄉得入。濃情淡處。菩提之路能修。",
    "X62n1204_003:0698b22": "心意識兮全離。自成華嚴。信願行兮具足。定入蓮邦。",
    "X62n1204_003:0698b23": "念念彌陀。心心嚮往。直入華池之境。終成歸願之堂。",
    "X62n1204_003:0698b24": "專持一行。進道無魔。頓越三賢。妙圓莫諭。何地不通。",
    "X62n1204_003:0698c01": "何光不接。水鳥樹林。樓臺殿閣。具百寶色。含萬道光。",
    "X62n1204_003:0698c02": "諸剎難與比肩。極樂莊嚴第一。十方世界。無量佛土。",
    "X62n1204_003:0698c03": "一切人天。總皆願往。偈曰。萬事皆空。一本相同。修遲",
    "X62n1204_003:0698c04": "修早。極樂相逢。西方極樂世界下品生。程應佐降書",
    "X62n1204_003:0698c05": "(此兆鸞祖也)。",
    "X62n1204_003:0698c06": "扯破情關出愛河。一輪心鏡自家磨。無明障翳全消",
    "X62n1204_003:0698c07": "盡。頃刻光華湛碧波。吾程淨珠也。吾在世功課微末。",
    "X62n1204_003:0698c08": "所幸信願兼全。每逢智慧道場開社之期。吾主持齋",
    "X62n1204_003:0698c09": "供。操作勤苦。數十年來。從未煩惱。壽終時淨佛在吾",
    "X62n1204_003:0698c10": "耳邊念佛。因得不失正念。大士接引生西。惟功行淺",
    "X62n1204_003:0698c11": "薄。所證甚低。道場諸侶。切勿效吾在世。錯過光陰。今",
    "X62n1204_003:0698c12": "日方知在娑婆精進一日。抵西方修習千年。何以故。",
    "X62n1204_003:0698c13": "西方全善無惡。此五濁世界。不善者多。修淨業人。如",
    "X62n1204_003:0698c14": "火中栽蓮。難得成就。非有大信願心。不能堅固不退",
    "X62n1204_003:0698c15": "也。可將吾言傳知遠近諸同道。光陰是寸金。既修淨",
    "X62n1204_003:0698c16": "業。不可學吾虗度。今悔之晚矣。西方中品生。淨珠降",
    "X62n1204_003:0698c17": "書(兆鸞妻也)。",
    "X62n1204_003:0698c18": "以上諸人。皆悟和法師弟子往生者。均以淨字為",
    "X62n1204_003:0698c19": "名。係悟師所傳淨宗法派也。",
    "X62n1204_003:0698c21": "蓮修起信錄卷第三"
}