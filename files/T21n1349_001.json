{
    "T21n1349_001:0863a04": "佛說稱讚如來功德神呪經一",
    "T21n1349_001:0863a05": "卷",
    "T21n1349_001:0863a07": "唐三藏法師義淨奉　制譯",
    "T21n1349_001:0863a08": "如是我聞。一時薄伽梵在王舍城鷲峯山頂。",
    "T21n1349_001:0863a09": "與大苾芻眾千二百五十人俱。菩薩摩訶薩",
    "T21n1349_001:0863a10": "萬二千人俱。皆是賢劫大菩薩眾。爾時世尊",
    "T21n1349_001:0863a11": "於此眾中。告慈氏菩薩摩訶薩曰。今現在十",
    "T21n1349_001:0863a12": "方諸佛如來勝妙吉祥名號。若有善男子善",
    "T21n1349_001:0863a13": "女人。於此如來名號。憶念受持一心恭敬。所",
    "T21n1349_001:0863a14": "有業障報障破戒重罪悉皆除滅。勝妙善根",
    "T21n1349_001:0863a15": "真實功德。勸請隨喜迴向發願一切功德。永",
    "T21n1349_001:0863a16": "不退轉菩提之心。我今欲說汝應諦聽。",
    "T21n1349_001:0863a17": "南無東方無垢光如來",
    "T21n1349_001:0863a18": "南無東南方眾辯莊嚴如來",
    "T21n1349_001:0863a19": "南無南方無垢月幢旗王如來",
    "T21n1349_001:0863a20": "南無西南方光焰莊嚴如來",
    "T21n1349_001:0863a21": "南無西方寶勝如來",
    "T21n1349_001:0863a22": "南無西北方俱摩羅光如來",
    "T21n1349_001:0863a23": "南無北方無畏無垢稱如來",
    "T21n1349_001:0863a24": "南無東北方離怖畏悚懼有大名稱如來",
    "T21n1349_001:0863a25": "南無上方師子奮迅意如來",
    "T21n1349_001:0863a26": "南無下方金華光如來",
    "T21n1349_001:0863a27": "爾時世尊復告慈氏菩薩。東方去此過十不",
    "T21n1349_001:0863a28": "可說百千億數微塵佛土。有佛世界名妙真",
    "T21n1349_001:0863a29": "珠。彼國有佛。號曰虛空功德目淨無垢光德",
    "T21n1349_001:0863b01": "相蓮花焰瑠璃色寶體香上妙供養以眾妙",
    "T21n1349_001:0863b02": "彩而為嚴飾頂上肉髻妙相無邊日月光明願",
    "T21n1349_001:0863b03": "力莊嚴變化莊嚴廣大莊嚴法界高勝無染寶",
    "T21n1349_001:0863b04": "王正遍知如來。授一無比菩薩記。彼佛滅度",
    "T21n1349_001:0863b05": "次當成佛。號曰毫相殊勝猶如初日燈光月",
    "T21n1349_001:0863b06": "焰波頭摩花身色如金滿虛空界光明廣大無",
    "T21n1349_001:0863b07": "礙莊嚴圓光十方普照一切無不明了幢相旗",
    "T21n1349_001:0863b08": "王正遍知如來。",
    "T21n1349_001:0863b09": "佛言慈氏。當知若有善男子善女人。能於此",
    "T21n1349_001:0863b10": "諸佛名受持禮拜專心恭敬。於十日中自說",
    "T21n1349_001:0863b11": "罪咎。復以勸請隨喜迴向發願勝妙善根。所",
    "T21n1349_001:0863b12": "有業障報障破戒重罪悉皆消滅。雖處生死",
    "T21n1349_001:0863b13": "未免流轉。而不退失求菩提心。所生之處族",
    "T21n1349_001:0863b14": "姓尊貴。遠離貧窮邊地下賤。六根圓滿眾人",
    "T21n1349_001:0863b15": "愛敬端正無比。常值善友不遇惡人。諸有願",
    "T21n1349_001:0863b16": "求悉皆隨意。財寶榮位無不遂心。命終之後",
    "T21n1349_001:0863b17": "生諸佛國。先作如是禮懺事已。至心讀誦此",
    "T21n1349_001:0863b18": "陀羅尼。即說呪曰。",
    "T21n1349_001:0863b19": "呾姪他　惡契莫契　三曼多目契騷鞞欲帝",
    "T21n1349_001:0863b20": "　陀泥　三摩瑜祇　質多鞞跋多　惡契目",
    "T21n1349_001:0863b21": "契　薩多陀泥　毘吠帝　三曼多寠泥(去)",
    "T21n1349_001:0863b22": "薩多曷羅謎目帝鉢唎目底　呬囇密麗　牟",
    "T21n1349_001:0863b23": "薩麗　阿三謎談謎　阿至麗　末至麗　菩",
    "T21n1349_001:0863b24": "提曷囉　膩薄呼掣　摩愈揭喇呬　辛底謗",
    "T21n1349_001:0863b25": "計　醯摩伐底　樹底伐底　達摩震帝　阿",
    "T21n1349_001:0863b26": "躃欹箄　曷囉敵箄　塞建陀　毘薄帝",
    "T21n1349_001:0863b27": "　莎訶",
    "T21n1349_001:0863b28": "爾時世尊復說頌曰。",
    "T21n1349_001:0863b29": "　六十億大仙　　皆受持此呪",
    "T21n1349_001:0863c01": "　彼常念不散　　現在十方住",
    "T21n1349_001:0863c02": "　於所在生中　　常值善知識",
    "T21n1349_001:0863c03": "　所有悕望者　　應念皆隨意",
    "T21n1349_001:0863c04": "　現前見諸佛　　而在蓮華座",
    "T21n1349_001:0863c05": "　常持此呪者　　具相而化生",
    "T21n1349_001:0863c06": "　念定皆安隱　　智慧日增明",
    "T21n1349_001:0863c07": "　所聞能受持　　諸句義不忘",
    "T21n1349_001:0863c08": "　若持諸佛名　　是世歸依處",
    "T21n1349_001:0863c09": "　不墮於惡趣　　常生善道中",
    "T21n1349_001:0863c10": "　此人由佛力　　常得殊勝處",
    "T21n1349_001:0863c11": "　乃至證菩提　　妙行常修習",
    "T21n1349_001:0863c12": "　佛土多千億　　黃金滿持施",
    "T21n1349_001:0863c13": "　若人持佛名　　福聚多於彼",
    "T21n1349_001:0863c14": "　斯人合供養　　隨其所在生",
    "T21n1349_001:0863c15": "　恒生富貴家　　勇健施無悋",
    "T21n1349_001:0863c16": "　一切諸香氣　　天赤栴檀香",
    "T21n1349_001:0863c17": "　經多百億劫　　常從其口生",
    "T21n1349_001:0863c18": "　若人舍宅中　　寫佛名供養",
    "T21n1349_001:0863c19": "　眷屬常安隱　　無諸惱亂事",
    "T21n1349_001:0863c20": "　若人常誦持　　長壽并無病",
    "T21n1349_001:0863c21": "　恒逢於善友　　臨終不亂心",
    "T21n1349_001:0863c22": "　如來功德聚　　福量難思議",
    "T21n1349_001:0863c23": "　智人應誦持　　當勤莫放逸",
    "T21n1349_001:0863c24": "爾時薄伽梵。為慈氏菩薩并諸大眾。說是經",
    "T21n1349_001:0863c25": "已。慈氏菩薩等及諸苾芻人天大眾。聞佛所",
    "T21n1349_001:0863c26": "說。皆大歡喜頂受奉行。",
    "T21n1349_001:0863c27": "佛說稱讚如來功德神呪經一卷"
}