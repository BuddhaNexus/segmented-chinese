{
    "T16n0656_001:0001a02": "No. 656",
    "T16n0656_001:0001a03": "菩薩瓔珞經卷第一(一名現在報)",
    "T16n0656_001:0001a05": "姚秦涼州沙門竺佛念譯",
    "T16n0656_001:0001a06": "普稱品第一",
    "T16n0656_001:0001a07": "[0001a07] 聞如是：[0001a07] 一時，佛在摩竭界普勝講堂，與大比",
    "T16n0656_001:0001a08": "丘眾俱，比丘十千、菩薩萬五千人，一切大聖",
    "T16n0656_001:0001a09": "靡不雲集。諸德具足不捨總持，其志弘普無",
    "T16n0656_001:0001a10": "所不包，辯才通達除去疑網，遊於神通解",
    "T16n0656_001:0001a11": "說深義，以權方便適化隨宜，慈及下劣得至",
    "T16n0656_001:0001a12": "彼岸，宣暢如來三昧正受。諸佛嗟歎天人所",
    "T16n0656_001:0001a13": "敬，所願自在而無罣礙，普遊殊勝奇特之域，",
    "T16n0656_001:0001a14": "神足變化眾相具足，降伏眾魔曉了法慧。分",
    "T16n0656_001:0001a15": "別諸法深知本際，觀察眾生昔所根原，演暢",
    "T16n0656_001:0001a16": "道品空無相願，於世八事而無染著，加以大",
    "T16n0656_001:0001a17": "慈救濟眾生，護身口意無有邪見，志崇精進",
    "T16n0656_001:0001a18": "心若金剛。雖執勤勞於無數劫，心恒勇猛無",
    "T16n0656_001:0001a19": "有厭惓。在諸大眾現師子威，降伏異學令",
    "T16n0656_001:0001a20": "不有退，以聖別號而印可之，諸佛遊處悉",
    "T16n0656_001:0001a21": "皆履行，皆是正覺之所修行。嚴淨道場巍巍",
    "T16n0656_001:0001a22": "無量，若行若坐入無底慧，心恒悅豫亦無怯",
    "T16n0656_001:0001a23": "弱，所講演法平等無二，以成未成視如同類，",
    "T16n0656_001:0001a24": "功稱名勳常得自在，修深法要訓以道教，",
    "T16n0656_001:0001a25": "若在大眾威相光光，神智妙達不可稱計。彈",
    "T16n0656_001:0001a26": "指之頃，遊於無量諸佛國土，供養十方諸正",
    "T16n0656_001:0001a27": "覺等。其名曰：歡曜菩薩、山雷菩薩、慧密",
    "T16n0656_001:0001a28": "菩薩、普明菩薩、濟彼菩薩、總持菩薩、金剛",
    "T16n0656_001:0001a29": "菩薩、石磨王菩薩、雷震菩薩、雨渧菩薩、",
    "T16n0656_001:0001b01": "善算菩薩、智積菩薩、法上菩薩、息意菩薩、",
    "T16n0656_001:0001b02": "除幻菩薩、善稱菩薩、虛空藏菩薩、威力菩薩、",
    "T16n0656_001:0001b03": "焰光菩薩、識機菩薩、盡慧菩薩、無邊際菩",
    "T16n0656_001:0001b04": "薩、堅固志菩薩、月光菩薩、法熾菩薩、無見",
    "T16n0656_001:0001b05": "菩薩、無等菩薩、日盛明菩薩。[0001b05] 如是十方諸",
    "T16n0656_001:0001b06": "佛世界眾菩薩等，普來雲集詣忍世界，欲聽",
    "T16n0656_001:0001b07": "如來說法瓔珞，大智根門趣菩薩藏，不可思",
    "T16n0656_001:0001b08": "議權現無量。及賢劫中彌勒、濡首，十六大",
    "T16n0656_001:0001b09": "聖&#x98B0;陀&#x60D2;等，八大神士、帝釋四天王與忉利",
    "T16n0656_001:0001b10": "天人、俱焰天、兜術天、不憍樂天、化自在天、",
    "T16n0656_001:0001b11": "魔子導師、梵天王、梵淨天王、善梵天王、梵",
    "T16n0656_001:0001b12": "具足天王、大神妙天、淨居天、離垢光天，上",
    "T16n0656_001:0001b13": "至一善住天、燕居無善神，及諸樹神、山神、",
    "T16n0656_001:0001b14": "金翅鳥神，及餘一切諸大尊神，一一尊復",
    "T16n0656_001:0001b15": "尊，及諸天、龍、鬼神、阿須倫、迦留羅、真陀羅、摩",
    "T16n0656_001:0001b16": "休勒、人及非人，各與眷屬來詣佛所，稽首",
    "T16n0656_001:0001b17": "畢而立侍焉。比丘、比丘尼、清信士、清信女，各",
    "T16n0656_001:0001b18": "自修敬，前為佛作禮，各坐一面。",
    "T16n0656_001:0001b19": "[0001b19] 爾時，世尊與若干百千之眾營從圍繞。佛昇",
    "T16n0656_001:0001b20": "嚴淨高廣師子之座，與諸大眾說法瓔珞。佛",
    "T16n0656_001:0001b21": "在眾中如須彌山，晃若金[卄/積]，威神光明超世",
    "T16n0656_001:0001b22": "無雙，道德威儀巍巍無量，放大光明靡所不",
    "T16n0656_001:0001b23": "照。復以神變感動十方，應時空中尋有百千",
    "T16n0656_001:0001b24": "寶珓珞蓋，眾珍雜廁遍覆其上，無價寶珠照",
    "T16n0656_001:0001b25": "虛空珠，懸處空中光從珠出，色像無比。於其",
    "T16n0656_001:0001b26": "空中，而興微雲雨諸香華。時，空中華積至于",
    "T16n0656_001:0001b27": "膝，復出大音遍滿世界。[0001b27] 時有菩薩名曰普照，",
    "T16n0656_001:0001b28": "承佛聖旨，即從座起長跪叉手，前白佛言：「今",
    "T16n0656_001:0001b29": "所神感未曾見聞，此何瑞應乃至於斯？唯",
    "T16n0656_001:0001c01": "願大聖敷演其義，使諸會者永無狐疑。」[0001c01] 佛",
    "T16n0656_001:0001c02": "告普照：「還復汝座。吾當與汝一一分別法瓔",
    "T16n0656_001:0001c03": "珞義，修立根門超越妄想，近一切智諸通慧",
    "T16n0656_001:0001c04": "地。」[0001c04] 爾時，世尊復以神足，觀諸菩薩所入定意，",
    "T16n0656_001:0001c05": "其法名曰道樹瓔珞，淨諸大士莊嚴道場，覺",
    "T16n0656_001:0001c06": "道正法而無所畏，遊諸聖慧而得自在，所入",
    "T16n0656_001:0001c07": "道門不失辯才。復以神通瓔珞其座，演暢分",
    "T16n0656_001:0001c08": "別不退轉地，解一法界空無所有。觀察眾生",
    "T16n0656_001:0001c09": "利鈍之性，堅固其心決一切法，除去塵勞隨",
    "T16n0656_001:0001c10": "順法要，所言信用無所染著，應對無疑來往",
    "T16n0656_001:0001c11": "發遣，說無礙智永離縛著，積功累德不懷希",
    "T16n0656_001:0001c12": "望，所說諸法真如審諦，不計有為當有成辦，",
    "T16n0656_001:0001c13": "相則無相，為興相為？曉了深妙十二緣起，",
    "T16n0656_001:0001c14": "尋究根源而不可限。[0001c14] 是時，普照菩薩復從座",
    "T16n0656_001:0001c15": "起，前白佛言：「願欲所問，唯然聽者，乃自宣",
    "T16n0656_001:0001c16": "陳。」[0001c16] 佛言：「善哉！在所欲問，若有疑者便自演暢，",
    "T16n0656_001:0001c17": "如來當為具發遣之。」[0001c17] 是時，普照見聽喜踊，尋",
    "T16n0656_001:0001c18": "時問曰：「何謂菩薩法瓔珞身？何謂菩薩除其",
    "T16n0656_001:0001c19": "妄見？何謂菩薩起出世法？何謂菩薩遊至",
    "T16n0656_001:0001c20": "世界？何謂菩薩親近如來？何謂菩薩不處母",
    "T16n0656_001:0001c21": "胎？何謂菩薩生輒神識不有錯亂？何謂菩薩",
    "T16n0656_001:0001c22": "而懷篤信？云何菩薩不自為己？何謂菩薩救",
    "T16n0656_001:0001c23": "眾緣苦？何謂菩薩法施財施？何謂菩薩分別",
    "T16n0656_001:0001c24": "空義？何謂菩薩除其陰蓋？何謂菩薩廣熾法",
    "T16n0656_001:0001c25": "戒？何謂菩薩聞法無厭？何謂菩薩遊戲止",
    "T16n0656_001:0001c26": "觀？何謂菩薩奉修禁戒？何謂菩薩誓離世法？",
    "T16n0656_001:0001c27": "何謂菩薩不處家業？何謂菩薩無著？何謂",
    "T16n0656_001:0001c28": "菩薩一坐一起？何謂菩薩口密心非？其所",
    "T16n0656_001:0001c29": "問義旨要如是。」[0001c29] 佛言：「普照！善哉善哉！乃問",
    "T16n0656_001:0002a01": "如來如此之義。汝今諦聽，善思念之！戢在",
    "T16n0656_001:0002a02": "心懷，無令捨之在凡夫行。」[0002a02] 普照對曰：「唯然，世",
    "T16n0656_001:0002a03": "尊！願樂欲聞大聖之法。」[0002a03] 是時，世尊告普照",
    "T16n0656_001:0002a04": "曰：「行菩薩道，當念十德瓔珞其體。身口意法",
    "T16n0656_001:0002a05": "無說人短，於諸同學不興輕慢，心平若空亦",
    "T16n0656_001:0002a06": "無增減，棄諸惡趣不加害人，視彼眾生如己",
    "T16n0656_001:0002a07": "無異，志得由身所知無盡。復以四諦教授眾",
    "T16n0656_001:0002a08": "生，持心寂然令寤使成。復以眾智瓔珞妙",
    "T16n0656_001:0002a09": "門，訓化二乘得至所趣，勤大乘學觀達諸法，",
    "T16n0656_001:0002a10": "修如來行功勳之德，教導以漸不行暴逸。自",
    "T16n0656_001:0002a11": "省己過不譏彼短，踰出眾難，常愛樂法，寂定",
    "T16n0656_001:0002a12": "無亂，蠲除諸疑望見之事，有猶豫者使得",
    "T16n0656_001:0002a13": "時寤，不捨道心所造德本。又教化人使不",
    "T16n0656_001:0002a14": "毀戒，常以大哀為人說經，所遊世界不離",
    "T16n0656_001:0002a15": "諸佛，宣示禁戒逮一切智。復以照曜瓔珞",
    "T16n0656_001:0002a16": "莊嚴諸佛寶淨道場，光明瓔珞靡不周遍，悉",
    "T16n0656_001:0002a17": "照三千大千世界，蔽此日月使無光明，正使",
    "T16n0656_001:0002a18": "神妙釋梵四王，所有威光悉不復現。如來至",
    "T16n0656_001:0002a19": "真難測之光，獨明獨顯無有及者，是謂普照！",
    "T16n0656_001:0002a20": "修菩薩道十德瓔珞而自纏裹。常念諸佛供",
    "T16n0656_001:0002a21": "養如來，嗟歎聖教，勸化眾生使入道門。復",
    "T16n0656_001:0002a22": "告眾生發大弘誓，其所趣向聞佛名號，將養",
    "T16n0656_001:0002a23": "萌類願生彼國，志弘大普不懷怯弱，深入聖",
    "T16n0656_001:0002a24": "慧不恥下問，常樂微妙，所言柔和而無自大，",
    "T16n0656_001:0002a25": "好喜隱居除諸貪嫉，見有行者代其歡喜，以",
    "T16n0656_001:0002a26": "功德力瓔珞道樹，報力心力及乳脯力，諸",
    "T16n0656_001:0002a27": "聖所居解脫之力，常以此法育養眾生，慈悲",
    "T16n0656_001:0002a28": "喜護不捨眾生。護諸緣著拔去根本，觀了三",
    "T16n0656_001:0002a29": "世無去來今，善惡報應都無所生，法法自滅",
    "T16n0656_001:0002b01": "法法自生，法不見滅法不見生，心無想念無",
    "T16n0656_001:0002b02": "我人壽，亦無往來無所歸趣，復以空法瓔",
    "T16n0656_001:0002b03": "珞諸根。[0002b03] 「吾昔成佛，皆由清淨空無之想，自致",
    "T16n0656_001:0002b04": "正覺。修行善本不造諸緣，興起善法無放逸",
    "T16n0656_001:0002b05": "行，去離世事不處俗法，所可演說流布十方，",
    "T16n0656_001:0002b06": "親侍禮拜諸佛世尊，所施清淨捨貪無欲，心",
    "T16n0656_001:0002b07": "意鮮潔而無垢穢，慧無邊際眼視通達，三礙",
    "T16n0656_001:0002b08": "六塵永已消盡，是謂菩薩法之瓔珞。[0002b08] 「菩薩復",
    "T16n0656_001:0002b09": "當發弘誓心，莊嚴瓔珞智度無極，隨其本器",
    "T16n0656_001:0002b10": "而與授法，如所聞慧便能建立，應如斯行則",
    "T16n0656_001:0002b11": "不退轉，執意堅牢追從善友。所行言教終不",
    "T16n0656_001:0002b12": "虛妄，念常恭恪不違經業，心習深智受而不",
    "T16n0656_001:0002b13": "失，常專一心念不錯亂，了病深淺後乃投藥，",
    "T16n0656_001:0002b14": "意樂忍辱行步審諦。所施財物亦無適莫，其",
    "T16n0656_001:0002b15": "意清密而無煩憒，學習根本心不流馳。人欲",
    "T16n0656_001:0002b16": "聞法，尋常指示令知要道，設見困厄不自濟",
    "T16n0656_001:0002b17": "者，便能惠施自致珍寶，加以善本眾妙之行，",
    "T16n0656_001:0002b18": "勸人持戒，所聞智慧成菩薩道。[0002b18] 「假使學人處",
    "T16n0656_001:0002b19": "在梵志，復能建立覺了所生不離忍辱，棄",
    "T16n0656_001:0002b20": "捐家業而修精進，觀達無常因緣之本，於諸",
    "T16n0656_001:0002b21": "憎愛不興二想，所為平等，令眾生類得無",
    "T16n0656_001:0002b22": "所從生法忍。常能憑其無極大哀，漸訓勸導",
    "T16n0656_001:0002b23": "弘誓之法，施於一切使得聞知，志性寂然知",
    "T16n0656_001:0002b24": "無吾我，一心禪思興其智慧，使不斷絕。其所",
    "T16n0656_001:0002b25": "施設不離四恩，救濟危厄使至無為，護身口",
    "T16n0656_001:0002b26": "過不犯三事，建立至真無上之法，意斷意",
    "T16n0656_001:0002b27": "止真如法性，修而不失，是謂，普照！皆是菩薩",
    "T16n0656_001:0002b28": "瓔珞所建。[0002b28] 「復次，普照！菩薩復當思惟校計料",
    "T16n0656_001:0002b29": "度無極，行施修戒和顏忍辱，精進寂靜不",
    "T16n0656_001:0002c01": "失意止。復以聖明一心定意，深察四諦甘露",
    "T16n0656_001:0002c02": "之道，直至無為無復虛偽，是謂智慧之所瓔",
    "T16n0656_001:0002c03": "珞。[0002c03] 「常當一意純淑其心，一切所有施而不&#x608B;，",
    "T16n0656_001:0002c04": "開化功勳解空脫門。若在行業訓導垂誡，廣",
    "T16n0656_001:0002c05": "接眾生隨順度之，而有殊勝仁和之德。曉了",
    "T16n0656_001:0002c06": "時宜若干品類，宣其慈心不著苦樂，悲哀一",
    "T16n0656_001:0002c07": "切不避劇難，寤彼眾生應正法教，施心滿世",
    "T16n0656_001:0002c08": "護使成就，瓔珞光明靡不照曜，普愍一切使",
    "T16n0656_001:0002c09": "濟彼岸。正使有人在隱蔽處，消除其闇永使",
    "T16n0656_001:0002c10": "無餘，無畏之力愍育一切，除其老病無放",
    "T16n0656_001:0002c11": "逸行。導師所至靡不從教，所含如海聞施他人，",
    "T16n0656_001:0002c12": "開化塵勞令無妄想。所居之處如華無著，了",
    "T16n0656_001:0002c13": "一切法寂寞清淨，其所演教分別因緣，所造",
    "T16n0656_001:0002c14": "德本習而致之。[0002c14] 「愍世哀苦故訓生類，虛空非",
    "T16n0656_001:0002c15": "實亦非真有，解知世法如泡如幻，眾生不寤",
    "T16n0656_001:0002c16": "習而不捨。雖處居家能離生難，道眼清淨",
    "T16n0656_001:0002c17": "亦如蓮華，神德巍巍不可稱計，正使世界眾",
    "T16n0656_001:0002c18": "生之類，咸共嗟歎莫知其原。」[0002c18] 是時，世尊重告",
    "T16n0656_001:0002c19": "普照：「夫坐道行解無去來，若見去來則有想",
    "T16n0656_001:0002c20": "著，分別罪福亦無起滅，斯皆自然空無所有。",
    "T16n0656_001:0002c21": "相住無主而無本末，亦無願求而可獲者，能",
    "T16n0656_001:0002c22": "自校計如此之法，是謂菩薩趣於聖道。[0002c22] 「復當",
    "T16n0656_001:0002c23": "分別三世之法，解知無二、無我、無人，及諸境",
    "T16n0656_001:0002c24": "界虛無所有。若見有來，則是報應緣起之",
    "T16n0656_001:0002c25": "法，無起無滅乃應道教。計聲有音，音無形",
    "T16n0656_001:0002c26": "像，分別文字斯皆無實，一切明達靡不通暢。",
    "T16n0656_001:0002c27": "[0002c27] 「菩薩瓔珞，真實無虛亦無罣礙，除去陰蓋悉",
    "T16n0656_001:0002c28": "無所有。若建所施在在所欲，設不有建斯應",
    "T16n0656_001:0002c29": "施度，心懷謹慎棄眾不可。持此心者，乃應戒",
    "T16n0656_001:0003a01": "律，達了諸法自然無住亦無本際，勤修思惟",
    "T16n0656_001:0003a02": "建立處所，精進禪思攝身口意，慧明自曜去",
    "T16n0656_001:0003a03": "眾穢行，乃應智慧。[0003a03] 「普照！復知神通所及得其",
    "T16n0656_001:0003a04": "報應，以其天眼便得徹視，皆由修奉施行禁",
    "T16n0656_001:0003a05": "戒，恒順正見無所毀犯。修法瓔珞致天耳聽，",
    "T16n0656_001:0003a06": "念行勸助因發道意，或復成就識念神通，憶",
    "T16n0656_001:0003a07": "過去世皆悉自然，為生類故積功累德。每自",
    "T16n0656_001:0003a08": "剋責不及彼證，懷來神通變化無極，捨諸識",
    "T16n0656_001:0003a09": "著思惟禪定平等無二，斯解因緣報應之果。",
    "T16n0656_001:0003a10": "以慧神通消滅眾垢，因其三昧究暢聖法而",
    "T16n0656_001:0003a11": "不二入，盡諸有漏不失道意使人修德，加慕",
    "T16n0656_001:0003a12": "世俗布施之德，雖有施恩不望其報，令無數",
    "T16n0656_001:0003a13": "人喜樂務法。能知一切靡不通暢，能使奉行",
    "T16n0656_001:0003a14": "菩薩之法，皆由精進不興懈怠，慈愍護彼一",
    "T16n0656_001:0003a15": "切成就。用眾生故不惜身命，不貪己身珍寶",
    "T16n0656_001:0003a16": "之貨，所生之處因奉道義，前人所求亦無疑",
    "T16n0656_001:0003a17": "難，聞慧信施不有猶豫，所行言教悉共信用。",
    "T16n0656_001:0003a18": "[0003a18] 「如來至真無所罣礙，所行寂靜亦無放逸，堅",
    "T16n0656_001:0003a19": "固忍辱而樂閑居，復化眾生自責不及，禪",
    "T16n0656_001:0003a20": "思脫門正受不亂，恒遊神通以自娛樂，復以",
    "T16n0656_001:0003a21": "無極光明之勳，適時隨宜分別一切章句義",
    "T16n0656_001:0003a22": "理，消滅諸患無所藏匿，恒常一心開道聖",
    "T16n0656_001:0003a23": "慧，示無數人報應之果。眾德具足，以勇猛",
    "T16n0656_001:0003a24": "力不為所侵，解了三世都無所有，去來今事",
    "T16n0656_001:0003a25": "無有增損，然後乃應智度無極。以能布施自",
    "T16n0656_001:0003a26": "發道意，欲使眾生一切普安，自散諸結不患",
    "T16n0656_001:0003a27": "己身。若人杖捶悉以能忍，亦化他人令行忍",
    "T16n0656_001:0003a28": "辱，具眾德本加以專心，修諸佛教勸諸生類",
    "T16n0656_001:0003a29": "出家學道。自觀惡露萬物不淨，輒厭惡趣功",
    "T16n0656_001:0003b01": "勳究竟。所行善業其心悅豫，智慧深達而",
    "T16n0656_001:0003b02": "不懷恨，篤信禁戒自致善德。復以和心慚愧",
    "T16n0656_001:0003b03": "不惑，常御神志不執&#x9E81;獷，思惟地獄湯火痛",
    "T16n0656_001:0003b04": "苦，歎天受福無極之樂，寂然無憂無復貪欲。",
    "T16n0656_001:0003b05": "有所惠施自去三想，心不猗內不受外塵，修",
    "T16n0656_001:0003b06": "行道法眾望休息，分別智慧自悟其心，空無",
    "T16n0656_001:0003b07": "想願建立脫門，除去顛倒無所傷害，是謂",
    "T16n0656_001:0003b08": "普照！菩薩瓔珞心無所著。[0003b08] 「其意平等空無不",
    "T16n0656_001:0003b09": "遍，不懷妄想，布施以備，調意安庠。為人說",
    "T16n0656_001:0003b10": "法不離空義，慈哀一切行不漏失。觀其眾生",
    "T16n0656_001:0003b11": "所受法識，知其志性而開化之。在所遊處導",
    "T16n0656_001:0003b12": "為一切，遵修聖明而現道義。無極大哀開度",
    "T16n0656_001:0003b13": "餘人，亦以善權方便之力，入諸外道異學之",
    "T16n0656_001:0003b14": "中，隨彼法則順從祠祀，觀其志趣使得度脫，",
    "T16n0656_001:0003b15": "令諸梵志興福無量。或在惡部盜賊之中，將",
    "T16n0656_001:0003b16": "導牽致而顯其行，緣此化度無數眾生，於往",
    "T16n0656_001:0003b17": "古世功德已備，見皆喜悅莫不恭恪，為雨",
    "T16n0656_001:0003b18": "甘露道法之味，除去眾生瞋恨之結。若復前",
    "T16n0656_001:0003b19": "人以若干惱而來犯之，不以厭患，而為頒",
    "T16n0656_001:0003b20": "示寂然之法，知其所興非真非實。[0003b20] 「如是，普",
    "T16n0656_001:0003b21": "照！菩薩所修心意瓔珞，而遊其中常樂於此，",
    "T16n0656_001:0003b22": "不見所樂樂無所樂，以真法性而娛樂之。明",
    "T16n0656_001:0003b23": "知眾生根本所趣，救濟使度無眾塵勞，危害",
    "T16n0656_001:0003b24": "之患永使無餘。執御其心平等如空，分別四",
    "T16n0656_001:0003b25": "大所興起滅，欲化眾生而訓誨之。所說真正",
    "T16n0656_001:0003b26": "無有憎愛，降棄一切邪見之心，堅心瓔珞堅",
    "T16n0656_001:0003b27": "固之幢。若干法品而與共戰，猶如勇猛大軍",
    "T16n0656_001:0003b28": "之將，降伏外敵使入法律。若入習俗施設法",
    "T16n0656_001:0003b29": "教，施便受報持戒生天，所造之德皆有報應，",
    "T16n0656_001:0003c01": "以此濟之令至無為。夫為菩薩自順瓔珞，心",
    "T16n0656_001:0003c02": "初未曾隨惡友語，然後乃全大士之行。意懷",
    "T16n0656_001:0003c03": "清白終無吾我，持心如山行無缺漏，智遍一",
    "T16n0656_001:0003c04": "切猶月初照。若在大眾無能及者，是謂，普照！",
    "T16n0656_001:0003c05": "菩薩瓔珞周滿一切。[0003c05] 「覺了虛寂空無所有，所",
    "T16n0656_001:0003c06": "生之處恒見光明，所聞輒解至成佛道，常念",
    "T16n0656_001:0003c07": "頒宣根門之要，自建立業無所侵害，&#x89A9;見本",
    "T16n0656_001:0003c08": "性自然起滅，過世八法無所罣礙，身口心意",
    "T16n0656_001:0003c09": "未曾有欺。復以權慧救濟眾生，窮厄之士令",
    "T16n0656_001:0003c10": "其飽足，持心如地不犯三過，日進其道不行",
    "T16n0656_001:0003c11": "放逸，逮不退轉牢固之心，不起法忍而現在",
    "T16n0656_001:0003c12": "前。十力不畏覺道正觀，捐棄吾我及人壽",
    "T16n0656_001:0003c13": "命，分別思惟有無之法，感動變化無量佛國，",
    "T16n0656_001:0003c14": "斯由神通而得自在。菩薩所宣言辭瓔珞，超",
    "T16n0656_001:0003c15": "越諸見無復希望，心向正道亦無顛倒，辯才",
    "T16n0656_001:0003c16": "無礙而無留滯，周旋往返不生想著，蠲除",
    "T16n0656_001:0003c17": "一切諸縛結使，憍慢自大永滅無餘。其聲音",
    "T16n0656_001:0003c18": "響如師子吼，亦如雷震無不聞聲，永立究竟",
    "T16n0656_001:0003c19": "乃至滅度，發於無極瓔珞之雲，演法雷吼法",
    "T16n0656_001:0003c20": "鼓電光。雨解脫味宣七覺意，念法清淨不離",
    "T16n0656_001:0003c21": "三寶，心如明月亦無沾污，通達往來不除正",
    "T16n0656_001:0003c22": "業，具足眾相殊勝之法，是謂，普照！菩薩瓔珞",
    "T16n0656_001:0003c23": "而無窮盡。上中下善中間通利，懷來炤曜",
    "T16n0656_001:0003c24": "不失禁戒，過去當來諸恒沙聖，靡不嗟歎斯",
    "T16n0656_001:0003c25": "菩薩德。如是，普照！賢聖道品妙法之藏，珍",
    "T16n0656_001:0003c26": "寶之門而不可盡。」",
    "T16n0656_001:0003c27": "菩薩瓔珞經識定品第二",
    "T16n0656_001:0003c28": "[0003c28] 爾時，座上有寶王菩薩，即從坐起長跪叉手，",
    "T16n0656_001:0003c29": "前白佛言：「唯然，世尊！菩薩所習意識瓔珞，多",
    "T16n0656_001:0004a01": "所開寤靡不蒙度，如今十方恒沙如來，及去",
    "T16n0656_001:0004a02": "來今諸滅度者，云何修學瓔珞戒品，使至彼",
    "T16n0656_001:0004a03": "岸，令眾生類普聞香熏？」[0004a03] 爾時，世尊告寶王曰：",
    "T16n0656_001:0004a04": "「諦聽諦聽！善思念之！吾今為汝敷演其義。菩",
    "T16n0656_001:0004a05": "薩習行戒品瓔珞，功德香熏自瓔珞身。」[0004a05] 寶王",
    "T16n0656_001:0004a06": "對曰：「願樂欲聞。」[0004a06] 世尊告曰：「奉遵道法，乃修戒",
    "T16n0656_001:0004a07": "定解脫之慧，勸眾生類篤信於戒，願其志性",
    "T16n0656_001:0004a08": "各充所願，曉了隨宜不失本誓，兼除一切愚",
    "T16n0656_001:0004a09": "惑之心。嚴淨道場具眾品宜，不以&#x9E81;獷使經",
    "T16n0656_001:0004a10": "其心，志常慕及一生補處。總持正法深遠之",
    "T16n0656_001:0004a11": "藏，意恒遊戲百千三昧，感動變化無以為喻，",
    "T16n0656_001:0004a12": "一切萬物悉皆無常，難得之寶不可恃怙。行",
    "T16n0656_001:0004a13": "權方便而無所住，眾生心惑不解正道，心著",
    "T16n0656_001:0004a14": "吾我不明無常。[0004a14] 「菩薩誓心為分別說，了一切",
    "T16n0656_001:0004a15": "空虛而不真，雖崇大道不捨二乘，所遊之剎",
    "T16n0656_001:0004a16": "莫不蒙慶，轉加精進倍行道業，於諸經法去",
    "T16n0656_001:0004a17": "其妄想。菩薩法要不離十地，以次上位不越",
    "T16n0656_001:0004a18": "其敘，加以智慧消眾塵勞，不及道者自致道",
    "T16n0656_001:0004a19": "門。恒念剋責意自念言：『施為是誰？受者何人？』",
    "T16n0656_001:0004a20": "如觀財寶皆無有主，設有毀辱當自制意，後",
    "T16n0656_001:0004a21": "若受報端正殊妙，所遊之處見莫不歡。[0004a21] 「若見",
    "T16n0656_001:0004a22": "貧匱裸形體者，躬自入海致如意珠，語以正",
    "T16n0656_001:0004a23": "法令知返復，以甘露法消竭眾難，念不馳",
    "T16n0656_001:0004a24": "泆。是故，寶王！菩薩道果之所瓔珞，意得自在，",
    "T16n0656_001:0004a25": "復以勇猛大力之教，建立訓導莫不隨順。若",
    "T16n0656_001:0004a26": "行若坐不離十念，心在三尊未曾忽忘，了知",
    "T16n0656_001:0004a27": "地獄苦痛之惱，至心寂靜去塵勞垢，眾惡不",
    "T16n0656_001:0004a28": "犯無能迴轉，應於正理奉修禁法，德光普照",
    "T16n0656_001:0004a29": "皆蒙潤澤。自計所有無所貪&#x608B;，施佛眾僧不",
    "T16n0656_001:0004b01": "興想著，或以權慧與王交接，輒能使王捐",
    "T16n0656_001:0004b02": "棄高位，若有人來求索頭目眼耳鼻口，即能",
    "T16n0656_001:0004b03": "惠施不逆人意。」[0004b03] 爾時，座上一切弟子諸菩薩",
    "T16n0656_001:0004b04": "等，聞此功勳瓔珞之德，踊躍歡喜不能自勝，",
    "T16n0656_001:0004b05": "思惟深邃善心生焉，各自興敬僉共供養，散",
    "T16n0656_001:0004b06": "眾名華若干珍寶，一時同聲稱歎其德：「我等",
    "T16n0656_001:0004b07": "宿福而遇善利，乃聞殊妙瓔珞之訓。若當眾",
    "T16n0656_001:0004b08": "生聞斯法教，勸發菩薩識定之要，諸福功勳",
    "T16n0656_001:0004b09": "不可稱量，安住所演諦而不虛。設有菩薩遭",
    "T16n0656_001:0004b10": "遇此識定瓔珞者，觀了諸法解無處所，識定",
    "T16n0656_001:0004b11": "瓔珞，神心澹然，不復貪食樂念為食，所可",
    "T16n0656_001:0004b12": "勸助興致福業。[0004b12] 「吾於昔佛上五百華，建志弘",
    "T16n0656_001:0004b13": "誓自致成佛，道果不朽興隆正法。復以禁戒",
    "T16n0656_001:0004b14": "消除眾垢，救彼眾苦如救頭然，令眾厄難必",
    "T16n0656_001:0004b15": "得濟度。自念往昔入海求寶，遭摩竭魚及水",
    "T16n0656_001:0004b16": "形山，吾為導主入識定瓔珞，尋有善神將示",
    "T16n0656_001:0004b17": "好道，快樂安隱還至本邦。斯由願誓精進不",
    "T16n0656_001:0004b18": "退，入禪正受無若干想，諸佛世尊之所遊堂，",
    "T16n0656_001:0004b19": "勸使眾生生於梵天及無想天，皆是識定瓔珞",
    "T16n0656_001:0004b20": "所致。[0004b20] 「若在人間十方國土，隨俗染化講度世",
    "T16n0656_001:0004b21": "道，復以十善諸道果證，利益眾生令達空慧，",
    "T16n0656_001:0004b22": "宣示一切不違聖教，解知本空都無所造，所",
    "T16n0656_001:0004b23": "殖德本不自為己，皆使獲於道法之果。設法",
    "T16n0656_001:0004b24": "傾沒能為重任，若遭苦惱永無憂慼，亦無妄",
    "T16n0656_001:0004b25": "想識著心者，將養身口使不漏失，以權方便",
    "T16n0656_001:0004b26": "深入生死，為說八解正受之味，建立世俗慕",
    "T16n0656_001:0004b27": "崇佛道。或演一教或若干品，趣引令入在聖",
    "T16n0656_001:0004b28": "賢律，漸漸牽示而滅度之，能令正法住若干",
    "T16n0656_001:0004b29": "劫。有餘眾生，令至無餘寂然泥洹，無生老",
    "T16n0656_001:0004c01": "死受形之患，不依四大地水火風。諸在邪見",
    "T16n0656_001:0004c02": "愚惑之部，示以正見一道之法。[0004c02] 「若在閑處修",
    "T16n0656_001:0004c03": "十二法勤苦之行，燕坐樹下而無所猗，思",
    "T16n0656_001:0004c04": "惟禪法唯空為務，一心靜定而無謬錯。菩薩",
    "T16n0656_001:0004c05": "識定瓔珞之寶，亦不念色有相無相，相自虛",
    "T16n0656_001:0004c06": "寂種好亦爾，分別內外了之為一，三世空寂",
    "T16n0656_001:0004c07": "無去來今，以識定心。復觀五陰性諸衰持入，",
    "T16n0656_001:0004c08": "為從何來、復從何滅？一一分別知為巧偽，非",
    "T16n0656_001:0004c09": "有生滅不興希望。亦復不見有是有非，不因",
    "T16n0656_001:0004c10": "心意得發道教，識興則興識滅則滅，不見相",
    "T16n0656_001:0004c11": "像亦無我想。亦復不著住立處所，內外六塵",
    "T16n0656_001:0004c12": "亦復如是。計挍耳目尚無所有，何況當有見",
    "T16n0656_001:0004c13": "聞之事？此則不然。[0004c13] 「寶王當知，菩薩瓔珞心",
    "T16n0656_001:0004c14": "識定法，不起不滅亦無終始，緣起則起、緣滅",
    "T16n0656_001:0004c15": "則滅，起不見起、滅不見滅，內自思惟增減之",
    "T16n0656_001:0004c16": "意，無苦樂想。所以然者，離吾我念，雖復在",
    "T16n0656_001:0004c17": "欲眾惱之中心無染著，以遠三界欲色無色，",
    "T16n0656_001:0004c18": "意如金剛不可沮壞。知本宿命究竟根元，",
    "T16n0656_001:0004c19": "而斷諸結不以為難，不見有極不見無極，是",
    "T16n0656_001:0004c20": "謂菩薩識定瓔珞。[0004c20] 「隨世訓誨恭奉尊長，不",
    "T16n0656_001:0004c21": "望其報，於百千劫勤修精進，具足成就道",
    "T16n0656_001:0004c22": "慧之法，宣諸菩薩平等持忍，諷誦通利啟",
    "T16n0656_001:0004c23": "受不忘。如來法身五分之性，一一頒暢",
    "T16n0656_001:0004c24": "言跡不飾，語常含笑心無所著，不起斷滅",
    "T16n0656_001:0004c25": "二見之想。若在大眾亦無適莫，於空無法亦",
    "T16n0656_001:0004c26": "無想念，內實充滿外現諮受，亦不生意我",
    "T16n0656_001:0004c27": "行過量彼有短乏，離諸利養無所希望。常自",
    "T16n0656_001:0004c28": "思惟知身無主，從頭至足達了本無，修行六",
    "T16n0656_001:0004c29": "度解無處所，挍計諸法悉是假號知無形質，",
    "T16n0656_001:0005a01": "一切諸法不可&#x89A9;見，分別音響亦無所聞。[0005a01] 「如",
    "T16n0656_001:0005a02": "是，寶王！菩薩大士修法瓔珞識定法者，見",
    "T16n0656_001:0005a03": "善不喜聞惡不慼，然後乃應精進瓔珞，入百",
    "T16n0656_001:0005a04": "千定恬然無想，天雷地震龍電霹靂，山崩水",
    "T16n0656_001:0005a05": "漂師子鳴吼，心意寂定永無錯亂。或時菩薩",
    "T16n0656_001:0005a06": "入定正受，乃經一劫及百千劫，形體軟美不",
    "T16n0656_001:0005a07": "復仰食，斯由定意，禪悅為食、八解為漿。或",
    "T16n0656_001:0005a08": "時，菩薩復以神足而入三昧，其三昧名號曰",
    "T16n0656_001:0005a09": "普照。見於東方江河沙剎諸佛國土，禮事供",
    "T16n0656_001:0005a10": "養不失威儀；如是南方西方北方，各江河沙",
    "T16n0656_001:0005a11": "諸佛國土，悉能供養諸佛世尊，演暢思惟識",
    "T16n0656_001:0005a12": "定瓔珞。[0005a12] 「如是，寶王！菩薩入定所感如是。且",
    "T16n0656_001:0005a13": "捨十方江河沙剎，一一諸剎滿其中塵，復舉",
    "T16n0656_001:0005a14": "一塵著諸佛剎，斯塵猶盡佛土難量。菩薩三",
    "T16n0656_001:0005a15": "昧皆悉&#x89A9;見一切眾會，亦聞彼佛演說瓔珞",
    "T16n0656_001:0005a16": "神識定意，了諸法本虛寂無主，從初起學乃",
    "T16n0656_001:0005a17": "至道場，思惟發意瓔珞道樹，悉過諸縛婬怒",
    "T16n0656_001:0005a18": "癡病，其心堅固不可移轉，正使天魔將眾億",
    "T16n0656_001:0005a19": "&#x59DF;，欲來毀壞識定意者，終不為彼之所屈還，",
    "T16n0656_001:0005a20": "不為邪部而見錯&#x609E;，意弘如海靡不容受，眾",
    "T16n0656_001:0005a21": "德瓔珞悉為成辦，恒講無常苦空非身，常非",
    "T16n0656_001:0005a22": "有常豈有身耶！諸計常者則離定遠，墮于生",
    "T16n0656_001:0005a23": "死不能自濟。[0005a23] 「菩薩所修唯務於道，其心恬然",
    "T16n0656_001:0005a24": "永無眾想，不離諸佛所造德業。意如太山不",
    "T16n0656_001:0005a25": "可移轉，獨步世界而無所畏，以四智辯包",
    "T16n0656_001:0005a26": "納諸法，指示眾生知道慧要，內實質直而無",
    "T16n0656_001:0005a27": "諛諂。所以然者，用本淨故。既無眾垢諸冥",
    "T16n0656_001:0005a28": "消索，慧光普照莫不蒙澤，心大弘廣而無邊",
    "T16n0656_001:0005a29": "岸，沐浴意穢令使鮮明，隨世所好悉能成",
    "T16n0656_001:0005b01": "辦，詣佛樹下自修法義。於一切法不有狐疑，",
    "T16n0656_001:0005b02": "於諸愍智具足成就，順諸所聞救濟&#x5C20;知，瓔",
    "T16n0656_001:0005b03": "珞定意拔濟亂者，及諸所習常得寂定，修行",
    "T16n0656_001:0005b04": "賢聖八道之品，立一切人使見正諦，是謂寶",
    "T16n0656_001:0005b05": "王！菩薩識定瓔珞之要。若有聞持在于懷者，",
    "T16n0656_001:0005b06": "未曾遠離諸佛世尊，得不退轉於無上正真",
    "T16n0656_001:0005b07": "之道。」[0005b07] 佛說是識定瓔珞時，於座上有無量億",
    "T16n0656_001:0005b08": "百千天、龍、鬼神、人與非人，皆發無上正真道",
    "T16n0656_001:0005b09": "意。復有異方菩薩六十二千人，得不起法忍。",
    "T16n0656_001:0005b10": "復有八千清信士女，遠塵離垢得法眼淨；五",
    "T16n0656_001:0005b11": "千比丘漏盡意解；九萬天子離諸貪欲。",
    "T16n0656_001:0005b12": "菩薩瓔珞經莊嚴道樹品第三",
    "T16n0656_001:0005b13": "[0005b13] 爾時，世尊告諸賢者：「吾昔無數阿僧祇劫，積",
    "T16n0656_001:0005b14": "功累行修清淨法，坐臥經行不捨四等，一時、",
    "T16n0656_001:0005b15": "一行、一念之頃修于十法。云何為十？一者、",
    "T16n0656_001:0005b16": "從兜術天降神下生，盡見十方無數佛剎，見",
    "T16n0656_001:0005b17": "諸菩薩一生補處，皆詣道樹修淨瓔珞，當舉",
    "T16n0656_001:0005b18": "右足欲詣道場慈愍眾生，三千大千剎土皆",
    "T16n0656_001:0005b19": "悉震動。菩薩自念：『吾昔誓願今日已辦，當",
    "T16n0656_001:0005b20": "壞魔界莊嚴佛土。』是謂菩薩摩訶薩大慈瓔",
    "T16n0656_001:0005b21": "珞進趣道場心不退轉。[0005b21] 「二者、盡見三千大千",
    "T16n0656_001:0005b22": "世界菩薩大士心識所念，又入定意三昧不",
    "T16n0656_001:0005b23": "亂，或見菩薩於空成道，或見閑靜樹下之處，",
    "T16n0656_001:0005b24": "或入水光空界三昧，莊嚴道樹不離大悲，是",
    "T16n0656_001:0005b25": "謂菩薩摩訶薩大悲瓔珞進趣道場心不退",
    "T16n0656_001:0005b26": "轉。[0005b26] 「三者、菩薩摩訶薩普見三千大千世界，進",
    "T16n0656_001:0005b27": "趣道場不捨喜心，吾今成佛必然不疑，以我",
    "T16n0656_001:0005b28": "法本普潤一切，悉與眾生同黃金色，三十二",
    "T16n0656_001:0005b29": "相八十種好，無央數眾前後圍繞，壞魔羅網",
    "T16n0656_001:0005c01": "成己國土，是謂菩薩摩訶薩修喜瓔珞心不",
    "T16n0656_001:0005c02": "退轉。[0005c02] 「四者、菩薩摩訶薩欲趣道場詣佛樹下，",
    "T16n0656_001:0005c03": "盡見十方阿僧祇剎，一生補處菩薩大士，盡",
    "T16n0656_001:0005c04": "修護心莊嚴道樹，令無數眾生同己護心，不",
    "T16n0656_001:0005c05": "捨一切瓔珞定意，是謂菩薩摩訶薩進趣道",
    "T16n0656_001:0005c06": "場護心正受心不退轉。[0005c06] 「五者、菩薩摩訶薩復",
    "T16n0656_001:0005c07": "見十方無數剎土，一生補處菩薩大士，皆轉",
    "T16n0656_001:0005c08": "法輪不退轉行，法無言說亦無形貌，一相無",
    "T16n0656_001:0005c09": "相空界無形，空猶無空況有法界，是謂菩薩",
    "T16n0656_001:0005c10": "摩訶薩瓔珞空無無形之法。[0005c10] 「六者、菩薩摩訶",
    "T16n0656_001:0005c11": "薩普觀十方恒沙剎土，通慧眾生諸根淳淑，",
    "T16n0656_001:0005c12": "意向三乘不捨法忍，慈悲喜護行六重法，四",
    "T16n0656_001:0005c13": "無礙慧一向道忍，自知受決。亦復見他授其",
    "T16n0656_001:0005c14": "決者，或授羅漢辟支佛決，菩薩自念：『吾從",
    "T16n0656_001:0005c15": "無數阿僧祇劫，捨身受身，皆是幻化非真實",
    "T16n0656_001:0005c16": "法，今得受決，進趣無上正真之道，成最正",
    "T16n0656_001:0005c17": "覺。』遊空往來無所罣礙，一時、一處得總持定，",
    "T16n0656_001:0005c18": "諸佛所歎苦習盡道，此苦非苦，苦由何生？",
    "T16n0656_001:0005c19": "解苦無苦乃應明慧，習由愛興，愛本無形亦",
    "T16n0656_001:0005c20": "不可見，生本無生，況法有滅？眾生愚惑，從",
    "T16n0656_001:0005c21": "起更樂習是得是，解習無習乃應明慧，諸法",
    "T16n0656_001:0005c22": "無生為磨滅法，盡者無生亦無有盡。諸法",
    "T16n0656_001:0005c23": "無盡，眾生愚惑謂盡非盡，於中興想莫貿",
    "T16n0656_001:0005c24": "諸法，盡者實盡，是謂明慧。道無相貌，非眼",
    "T16n0656_001:0005c25": "境界之所能見，八直平正坦然無礙，是謂明",
    "T16n0656_001:0005c26": "慧，是謂菩薩摩訶薩進趣道樹心不退轉。[0005c26] 「七",
    "T16n0656_001:0005c27": "者、菩薩摩訶薩盡觀三千大千剎土，眾生根",
    "T16n0656_001:0005c28": "源高下大小，或與如來心識同趣，本行共",
    "T16n0656_001:0005c29": "合智無增減，大慈大悲瓔珞其身，布施、持戒、",
    "T16n0656_001:0006a01": "忍辱、精進、禪定、智慧、善權方便，十六妙行百",
    "T16n0656_001:0006a02": "千總持，其心廣大不為褊狹，雖見羅漢辟",
    "T16n0656_001:0006a03": "支佛行，心無染著不從彼受，是謂菩薩摩訶",
    "T16n0656_001:0006a04": "薩莊嚴道樹心不退轉。[0006a04] 「八者、菩薩摩訶薩修",
    "T16n0656_001:0006a05": "行八百總持法門德行法門，菩薩得此法門",
    "T16n0656_001:0006a06": "者，眾行具滿莊嚴道樹。復有普忍法門，菩",
    "T16n0656_001:0006a07": "薩得此法門者，普潤一切雨甘露法。復有無",
    "T16n0656_001:0006a08": "相法門，菩薩得此法門者，盡入空行不退轉",
    "T16n0656_001:0006a09": "地。復有音響法門，菩薩得此法門者，八等",
    "T16n0656_001:0006a10": "行具不聞異音。復有身行法門，菩薩得此法",
    "T16n0656_001:0006a11": "門者，身行清淨不造眾惡。復有口行法門，菩",
    "T16n0656_001:0006a12": "薩得此法門者，不作四過無他惡行。復有意",
    "T16n0656_001:0006a13": "行法門，菩薩得此法門者，意不馳想寂然滅",
    "T16n0656_001:0006a14": "盡。復有無念法門，菩薩得此法門者，入滅",
    "T16n0656_001:0006a15": "盡定觀了無形。復有究竟法門，菩薩得此法",
    "T16n0656_001:0006a16": "門者，從此岸得至彼岸。復有無著法門，菩",
    "T16n0656_001:0006a17": "薩得此法門者，於生死法不起染著。復有",
    "T16n0656_001:0006a18": "無礙法門，菩薩得此法門者，通達往來不滯",
    "T16n0656_001:0006a19": "生死。復有應聲法門，菩薩得此法門者，隨",
    "T16n0656_001:0006a20": "行進趣不譏彼受。復有神足法門，菩薩得此",
    "T16n0656_001:0006a21": "法門者，變化自由禮事諸佛。復有清淨法門，",
    "T16n0656_001:0006a22": "菩薩得此法門者，淨於智慧無國土想。復有",
    "T16n0656_001:0006a23": "空行法門，菩薩得此法門者，解知諸法虛偽",
    "T16n0656_001:0006a24": "不真。復有幻化法門，菩薩得此法門者，觀",
    "T16n0656_001:0006a25": "了眾生權詐合數不可摸像。復有無形法門，",
    "T16n0656_001:0006a26": "菩薩得此法門者，眾生根原不可究盡。復",
    "T16n0656_001:0006a27": "有道種法門，菩薩得此法門者，修三十七道",
    "T16n0656_001:0006a28": "品不斷。復有意止法門，菩薩得此法門者，觀",
    "T16n0656_001:0006a29": "內外身念念不斷。復有意斷法門，菩薩得此",
    "T16n0656_001:0006b01": "法門者，觀察諸法無若干想。復有神足法門，",
    "T16n0656_001:0006b02": "菩薩得此法門者，住壽無數阿僧祇劫。復有",
    "T16n0656_001:0006b03": "諸根法門，菩薩得此法門者，道慧甚深牢固",
    "T16n0656_001:0006b04": "無礙。復有神力法門，菩薩得此法門者，安",
    "T16n0656_001:0006b05": "處諸法不可沮壞。復有覺意法門，菩薩得此",
    "T16n0656_001:0006b06": "法門者，以覺意華不為塵垢之所污染。復有",
    "T16n0656_001:0006b07": "道品法門，菩薩得此法門者，入定無礙心不",
    "T16n0656_001:0006b08": "錯亂。復有空慧法門，菩薩得此法門者，安",
    "T16n0656_001:0006b09": "處眾生永離欲怒。復有無相法門，菩薩得此",
    "T16n0656_001:0006b10": "法門者，使眾生類懷來道故。復有無願法門，",
    "T16n0656_001:0006b11": "菩薩得此法門者，教化眾生除去願求；是謂",
    "T16n0656_001:0006b12": "菩薩摩訶薩八百總持，略說其要，進趣道場",
    "T16n0656_001:0006b13": "莊嚴佛樹，心如金剛不可沮壞。[0006b13] 「九者、菩薩摩",
    "T16n0656_001:0006b14": "訶薩觀此三千大千世界，一足、二足、三足、四",
    "T16n0656_001:0006b15": "足至無數足，有愛欲心、無愛欲心、有瞋恚心、",
    "T16n0656_001:0006b16": "無瞋恚心、有愚癡心、無愚癡心、有苦樂心、無",
    "T16n0656_001:0006b17": "苦樂心，一時一起一念之頃皆能分別，為說",
    "T16n0656_001:0006b18": "苦空無我人想，是謂菩薩摩訶薩行無想定",
    "T16n0656_001:0006b19": "進趣道場莊嚴佛樹。[0006b19] 「十者、菩薩摩訶薩復觀",
    "T16n0656_001:0006b20": "三千大千世界，當來過去現在之心諸根寂",
    "T16n0656_001:0006b21": "靜，行應無上正真之道，是謂菩薩摩訶薩進",
    "T16n0656_001:0006b22": "趣道場莊嚴佛樹。」[0006b22] 佛復告族姓子：「菩薩摩訶",
    "T16n0656_001:0006b23": "薩初舉右足行第一步，於其中間修行十法，",
    "T16n0656_001:0006b24": "進趣道場莊嚴佛樹。云何為十？一者、菩薩摩",
    "T16n0656_001:0006b25": "訶薩當舉右足蹈地之時，自稱名號，三界",
    "T16n0656_001:0006b26": "至尊，過佛恒沙皆行七步，當來諸佛亦皆當",
    "T16n0656_001:0006b27": "然。吾今現在出現於世，三界獨尊亦無等侶，",
    "T16n0656_001:0006b28": "諸佛標式不可漏脫，是謂菩薩摩訶薩進趣",
    "T16n0656_001:0006b29": "道場莊嚴佛樹。[0006b29] 「復次，菩薩當舉右足蹈地之",
    "T16n0656_001:0006c01": "時，便作是念：『吾今已逮不退轉地，亦使眾",
    "T16n0656_001:0006c02": "生同我所趣，不捨弘誓廣大之心。』是謂菩薩",
    "T16n0656_001:0006c03": "摩訶薩莊嚴佛樹進至道場。[0006c03] 「復次，菩薩初舉",
    "T16n0656_001:0006c04": "右足蹈地之時，復作是念：『過去諸佛，先行",
    "T16n0656_001:0006c05": "是法，當觀一生補處菩薩，紹吾處者名號是",
    "T16n0656_001:0006c06": "誰？』即自右旋顧謂彌勒：『卿後如我成佛不久，",
    "T16n0656_001:0006c07": "百千天人聞皆欣然，異嚮同音稱善無量。快",
    "T16n0656_001:0006c08": "哉！世雄！佛種不斷。』當於爾時，十一那術諸",
    "T16n0656_001:0006c09": "天、人民見授彌勒印封，皆發無上正真之道，",
    "T16n0656_001:0006c10": "是謂菩薩摩訶薩莊嚴佛樹進至道場。[0006c10] 「復次，",
    "T16n0656_001:0006c11": "菩薩初舉右足蹈地之時，便作是念：『吾今已",
    "T16n0656_001:0006c12": "逮眾智自在，神慧無礙辯才通達，斯等眾生",
    "T16n0656_001:0006c13": "久抱狐疑，沒溺塵垢不求度脫。吾今當以智",
    "T16n0656_001:0006c14": "慧之火，焚燒心中狐疑之叢。』是謂菩薩摩訶",
    "T16n0656_001:0006c15": "薩莊嚴佛樹進趣道場。[0006c15] 「復次，菩薩初舉右足",
    "T16n0656_001:0006c16": "蹈地之時，便復念言：『吾今已得無為解脫，當",
    "T16n0656_001:0006c17": "復接度有為解脫，過去恒沙諸佛世尊皆悉",
    "T16n0656_001:0006c18": "同我無為解脫，當來諸佛亦獲此法。快哉！福",
    "T16n0656_001:0006c19": "報不有斷滅，妄想已盡無所貪求。』是謂菩薩",
    "T16n0656_001:0006c20": "摩訶薩進趣道場莊嚴佛樹。[0006c20] 「復次，菩薩摩訶",
    "T16n0656_001:0006c21": "薩初舉右足蹈地之時，復生此心：『眾生永處",
    "T16n0656_001:0006c22": "邪見顛倒，不&#x89A9;三向空無之慧。我今當演護",
    "T16n0656_001:0006c23": "心清淨，無覺無觀法性虛寂，知慚知愧眾行",
    "T16n0656_001:0006c24": "之本，苦空非身無人無壽，當以此心普覆一",
    "T16n0656_001:0006c25": "切。』是謂菩薩摩訶薩進趣道場莊嚴佛樹。[0006c25] 「復",
    "T16n0656_001:0006c26": "次，菩薩初舉右足欲趣浴池，琉璃水精七寶",
    "T16n0656_001:0006c27": "園觀，鳧鴈鴛鴦異類奇鳥，諸天導從不可稱",
    "T16n0656_001:0006c28": "量。『我今露形乃非其宜，設當入城村落人眾，",
    "T16n0656_001:0006c29": "謂為裸形不知慚恥，宜求袈裟以障于體。』時",
    "T16n0656_001:0007a01": "有天子名曰福蓋，即知菩薩心中所念，尋奉",
    "T16n0656_001:0007a02": "八萬四千金縷織成袈裟。菩薩自念：『過去諸",
    "T16n0656_001:0007a03": "佛法服云何？進趣行來斯用何法？』虛空神天",
    "T16n0656_001:0007a04": "叉手白言：『過去諸佛皆著織成金縷袈裟，亦",
    "T16n0656_001:0007a05": "如今日諸天所獻。』菩薩即受八萬四千織成",
    "T16n0656_001:0007a06": "金縷袈裟，以道神力而合為一。袈裟著體，三",
    "T16n0656_001:0007a07": "十二相八十種好盡皆外現，斯由曩昔施無",
    "T16n0656_001:0007a08": "想報行度無施，是謂菩薩摩訶薩進趣道場",
    "T16n0656_001:0007a09": "莊嚴佛樹。[0007a09] 「復次，菩薩舉右足時，便生此心：『眾",
    "T16n0656_001:0007a10": "生若干性行不同。吾今當以智慧光明，普照",
    "T16n0656_001:0007a11": "三千大千世界。』即放頂相光明，普照十方諸",
    "T16n0656_001:0007a12": "佛剎土。眾生之類見光明者，悉來雲集詣忍",
    "T16n0656_001:0007a13": "世界，奉事如來香華供養。威神所感，使令天",
    "T16n0656_001:0007a14": "地六返震動，是謂菩薩摩訶薩進趣道場莊",
    "T16n0656_001:0007a15": "嚴佛樹。[0007a15] 「復次，菩薩當舉足時，心自生念：『生分",
    "T16n0656_001:0007a16": "已盡更不受胎，三界獨尊無有疇匹，當號為",
    "T16n0656_001:0007a17": "佛、如來、至真、等正覺，十號具足。』十方剎土諸",
    "T16n0656_001:0007a18": "佛世尊，各各於其國土，告四部眾、天、龍、鬼神、",
    "T16n0656_001:0007a19": "乾沓和、阿須倫、迦留羅、緊陀羅、摩休勒、人與",
    "T16n0656_001:0007a20": "非人：『今日忍界釋迦文佛出現于世，眾相",
    "T16n0656_001:0007a21": "具足如星中月，福度眾生天人蒙祐，有欲興",
    "T16n0656_001:0007a22": "敬供養彼佛，宜知是時。』爾時，十方諸佛世界",
    "T16n0656_001:0007a23": "神通菩薩辯才具足，得總持門，千七百七十",
    "T16n0656_001:0007a24": "七億那術眾，皆來雲集詣此忍界，興致供養",
    "T16n0656_001:0007a25": "華至于膝。復有八十萬&#x59DF;天魔波旬，皆詣忍",
    "T16n0656_001:0007a26": "界，興致供養給事菩薩。復有百千億&#x59DF;神力",
    "T16n0656_001:0007a27": "龍王，各各七首，獻奉香湯浴洗菩薩。斯由",
    "T16n0656_001:0007a28": "曩昔口演甘露無厭足法，是謂菩薩摩訶薩",
    "T16n0656_001:0007a29": "進趣道場莊嚴佛樹。[0007a29] 「復次，菩薩內自生念：『眾",
    "T16n0656_001:0007b01": "生著有迷惑來久，設聞空無虛寂之法，意",
    "T16n0656_001:0007b02": "懷恐懼衣毛為&#x7AEA;。佛法深奧不可思議，漸當",
    "T16n0656_001:0007b03": "以次說道根原，分別眾生根原所由，玄鑒三",
    "T16n0656_001:0007b04": "世生法滅法，除去想著無貪&#x608B;心，從無數劫",
    "T16n0656_001:0007b05": "積行已來，所以不得道者皆由恩愛。吾今當",
    "T16n0656_001:0007b06": "除恩愛刺本，拔濟眾生安處無為。』是謂菩薩",
    "T16n0656_001:0007b07": "摩訶薩進趣道場莊嚴佛樹。[0007b07] 「如是，族姓子！菩",
    "T16n0656_001:0007b08": "薩大士降神出生、墮地舉右足，於其中間思",
    "T16n0656_001:0007b09": "惟十法，莊嚴道樹亦不退轉。[0007b09] 「復次，族姓子！菩",
    "T16n0656_001:0007b10": "薩初生時，墮地行七步欲趣金机，次舉左足",
    "T16n0656_001:0007b11": "內自思惟：『諸佛世尊句義無量道法淳粹，",
    "T16n0656_001:0007b12": "應度無極無起滅法，行無生滅不可思議，非",
    "T16n0656_001:0007b13": "是羅漢辟支所及。道當一意多念非道，道當",
    "T16n0656_001:0007b14": "少欲多欲非道，道當知足多求非道，道當正",
    "T16n0656_001:0007b15": "見邪見非道。』是時，菩薩復作是念：『過去諸佛",
    "T16n0656_001:0007b16": "所行正法，為何謂耶？』復作是念：『過去恒沙諸",
    "T16n0656_001:0007b17": "佛世尊出現於世，以神足力現身威德，十根",
    "T16n0656_001:0007b18": "本義不可思議。云何為十？』於是，族姓子！菩薩",
    "T16n0656_001:0007b19": "達士先舉左足，遍滿三千虛空境界，不嬈眾",
    "T16n0656_001:0007b20": "生無覺知者，其有眾生&#x89A9;足相輪，皆發無上",
    "T16n0656_001:0007b21": "正真道意，斯由曩昔禮敬之報，是謂菩薩摩",
    "T16n0656_001:0007b22": "訶薩進趣道場莊嚴佛樹。[0007b22] 「復次，族姓子！爾時，",
    "T16n0656_001:0007b23": "菩薩左足蹈地，心自生念：『古昔諸佛說法，",
    "T16n0656_001:0007b24": "云何分別句身義味？云何過去諸佛世尊進",
    "T16n0656_001:0007b25": "止行來威儀法則，以一句義演出無量諸佛",
    "T16n0656_001:0007b26": "法藏，從劫至劫乃至百劫，不能究盡一句之",
    "T16n0656_001:0007b27": "義？如來祕要不可思議，非是小節所能測度。』",
    "T16n0656_001:0007b28": "是謂菩薩摩訶薩進趣道場莊嚴佛樹。」[0007b28] 佛復",
    "T16n0656_001:0007b29": "告族姓子：「菩薩爾時放一毛孔光明，遍照無",
    "T16n0656_001:0007c01": "量諸佛剎土。於光明中，演說六度平等大法、",
    "T16n0656_001:0007c02": "空無想願不起法忍，亦使眾生畢志堅固，皆",
    "T16n0656_001:0007c03": "發無上正真道意，是謂菩薩進趣道場莊嚴",
    "T16n0656_001:0007c04": "佛樹。[0007c04] 「復次，族姓子！菩薩爾時，內自思惟：『吾",
    "T16n0656_001:0007c05": "今當以三昧正受，普遊虛空諸佛法界。』爾時，",
    "T16n0656_001:0007c06": "菩薩即入無形想定意，遍遊虛空諸佛法界，",
    "T16n0656_001:0007c07": "左右翼從，天世人民莫覺知者，謂為菩薩進",
    "T16n0656_001:0007c08": "趣金机，是謂菩薩摩訶薩進趣道場莊嚴佛",
    "T16n0656_001:0007c09": "樹。[0007c09] 「復次，族姓子！即化一形，遍滿三千大千",
    "T16n0656_001:0007c10": "世界，復還如故，眾生之類無覺知者，是謂",
    "T16n0656_001:0007c11": "菩薩進趣道場莊嚴佛樹。[0007c11] 「復次，族姓子！菩",
    "T16n0656_001:0007c12": "薩爾時，慧明之光遍照三千大千剎土，一一",
    "T16n0656_001:0007c13": "光中皆出音聲：『今日釋迦文佛、如來、至真、等",
    "T16n0656_001:0007c14": "正覺，於閻浮利地，當轉法輪度未度者，福",
    "T16n0656_001:0007c15": "利眾生名稱遠布。』是謂菩薩進趣道場莊嚴",
    "T16n0656_001:0007c16": "佛樹。[0007c16] 「復次，族姓子！菩薩爾時一念之頃，令",
    "T16n0656_001:0007c17": "十方界諸佛世尊，各各舒手扶接菩薩，一切",
    "T16n0656_001:0007c18": "眾會皆悉見之，是謂菩薩進趣道場莊嚴佛",
    "T16n0656_001:0007c19": "樹。[0007c19] 「復次，族姓子！諸佛法藏深奧難測，吾當",
    "T16n0656_001:0007c20": "以次布現三乘緣覺聲聞菩薩之道，聞法覺",
    "T16n0656_001:0007c21": "寤終不中滯，是謂菩薩摩訶薩進趣道場莊",
    "T16n0656_001:0007c22": "嚴佛樹。[0007c22] 「復次，族姓子！過去三世諸佛世尊，吾",
    "T16n0656_001:0007c23": "今欲成無為大道，皆當證明令我成道。諸佛",
    "T16n0656_001:0007c24": "稱善皆在前立：『汝從阿僧祇劫，苦行無數，布",
    "T16n0656_001:0007c25": "施持戒六度具足，國財妻子無所&#x608B;惜，今當",
    "T16n0656_001:0007c26": "成佛廣度眾生。我等扶接上至成佛不使中",
    "T16n0656_001:0007c27": "住。』是謂菩薩摩訶薩進趣道場莊嚴佛樹。[0007c27] 「復",
    "T16n0656_001:0007c28": "次，族姓子！菩薩分別過去現在未來，空無想",
    "T16n0656_001:0007c29": "願，亦是諸佛所應行法。從初發意乃至成佛，",
    "T16n0656_001:0008a01": "要當修習三向諸道、四等大慈、八無礙道，瓔",
    "T16n0656_001:0008a02": "珞其身，是謂菩薩摩訶薩進趣道場莊嚴佛",
    "T16n0656_001:0008a03": "樹。」[0008a03] 佛復告族姓子：「菩薩次舉右足當蹈地時，",
    "T16n0656_001:0008a04": "當具足此神足十慧不可思議。云何為十？有",
    "T16n0656_001:0008a05": "神足慧名曰無著，菩薩得此慧者，盡遊諸佛",
    "T16n0656_001:0008a06": "深要法藏，是謂菩薩摩訶薩進趣道場莊嚴",
    "T16n0656_001:0008a07": "佛樹。[0008a07] 「復有神慧名曰無形，菩薩得此神慧者，",
    "T16n0656_001:0008a08": "入無厭定意，諮受十方諸佛言教。[0008a08] 「復有無",
    "T16n0656_001:0008a09": "二神慧，菩薩得此神慧者，勸進眾生成無上",
    "T16n0656_001:0008a10": "等正覺，不取聲聞辟支佛道。[0008a10] 「復有虛空神",
    "T16n0656_001:0008a11": "慧，菩薩得此神慧者，盡觀世界空無我人。[0008a11] 「復",
    "T16n0656_001:0008a12": "有無相神慧，菩薩得此神慧者，演暢諸法",
    "T16n0656_001:0008a13": "解一相無相，亦無生滅著斷之法。[0008a13] 「復有空",
    "T16n0656_001:0008a14": "觀神慧，菩薩得此神慧者，見諸佛土成者",
    "T16n0656_001:0008a15": "敗者，如觀掌珠。[0008a15] 「復有棄壽神慧，菩薩得",
    "T16n0656_001:0008a16": "此神慧者，觀壽緣報捨形受形。[0008a16] 「復有無言說",
    "T16n0656_001:0008a17": "神慧，菩薩得此神慧者，說法無法想，亦無",
    "T16n0656_001:0008a18": "若干念。[0008a18] 「復有無近遠神慧，菩薩得此神慧者，",
    "T16n0656_001:0008a19": "不見諸法窠窟遠近。[0008a19] 「復有無生滅神慧，菩薩",
    "T16n0656_001:0008a20": "得此神慧者，分別十二因緣根本，生者滅者",
    "T16n0656_001:0008a21": "悉無所有，是謂菩薩摩訶薩十神足慧進趣",
    "T16n0656_001:0008a22": "道場莊嚴佛樹。」[0008a22] 佛復告族姓子：「菩薩初生舉",
    "T16n0656_001:0008a23": "左足時，復當具足十業無量究竟。云何為",
    "T16n0656_001:0008a24": "十？於是，族姓子！諸佛如來之所修行，如來",
    "T16n0656_001:0008a25": "降形出世教化，分別三世十二牽連，三界五",
    "T16n0656_001:0008a26": "道塵垢縛著，沐浴諸結永無塵曀，是謂菩薩",
    "T16n0656_001:0008a27": "修第一業進趣道場莊嚴佛樹。[0008a27] 「復次，族姓子！",
    "T16n0656_001:0008a28": "如來出世化諸眾生，安處三乘隨其所願；或",
    "T16n0656_001:0008a29": "有眾生，意趣羅漢不向佛門；或有眾生，習",
    "T16n0656_001:0008b01": "緣覺行不趣佛道；或有眾生，修無上道，不",
    "T16n0656_001:0008b02": "向聲聞緣覺辟支；或有眾生，退於佛道志慕",
    "T16n0656_001:0008b03": "小乘。",
    "T16n0656_001:0008b04": "[0008b04] 「爾時，菩薩誘進前人，逮成無上正真之道。或",
    "T16n0656_001:0008b05": "有眾生，在凡夫地不求方便上及三乘，菩",
    "T16n0656_001:0008b06": "薩勸進成三乘道，是謂菩薩第二之業進趣",
    "T16n0656_001:0008b07": "道場莊嚴佛樹。[0008b07] 「如來出世布現言教，以權方",
    "T16n0656_001:0008b08": "便適化眾生，荷負重擔為人重任。或與眾生",
    "T16n0656_001:0008b09": "現作父母兄弟朋友，或現國師尊長道士，或",
    "T16n0656_001:0008b10": "現大富長者、神力鬼王，周給貧困惠施七寶，",
    "T16n0656_001:0008b11": "開說道教成三乘果，是謂菩薩修習三業進",
    "T16n0656_001:0008b12": "趣道場莊嚴佛樹。[0008b12] 「如來出世轉無上法輪，不",
    "T16n0656_001:0008b13": "失四辯，觀察人心授十善行，分別演暢苦習",
    "T16n0656_001:0008b14": "盡道。或生迷惑沒溺三界，行權拔濟永離生",
    "T16n0656_001:0008b15": "死，是謂菩薩修第四業進趣道場莊嚴佛樹。",
    "T16n0656_001:0008b16": "[0008b16] 「如來世尊出現於世，恒以大悲加被眾生，如",
    "T16n0656_001:0008b17": "母愛子心不捨離。譬如龍王伊羅&#x9262;多羅，住",
    "T16n0656_001:0008b18": "於須彌金福山邊七寶宮殿，與諸龍女共相",
    "T16n0656_001:0008b19": "娛樂，若欲往至忉利天宮興致供養，化身",
    "T16n0656_001:0008b20": "七萬由延三十二頭，一一頭者邊有七牙，一",
    "T16n0656_001:0008b21": "一牙上有寶浴池，一一池中生七百蓮華，一",
    "T16n0656_001:0008b22": "一蓮華七百玉女，共相娛樂作倡伎樂，彈",
    "T16n0656_001:0008b23": "琴鼓瑟音聲不絕。復雨七寶乃至于膝，菩薩",
    "T16n0656_001:0008b24": "大士亦復如是，以四等心加被眾生，雨七覺",
    "T16n0656_001:0008b25": "意無窮法財，隨其志趣皆成道果，是謂菩薩",
    "T16n0656_001:0008b26": "修第五業進趣道場莊嚴佛樹。[0008b26] 「如來世尊以",
    "T16n0656_001:0008b27": "權方便隨時適化，可行知行可坐知坐、可言",
    "T16n0656_001:0008b28": "知言可默知默，遍入眾生心識所念，隨病療",
    "T16n0656_001:0008b29": "救不使增減，普令永處無為之岸，是謂菩薩",
    "T16n0656_001:0008c01": "修第六業進趣道場莊嚴佛樹。[0008c01] 「復次，族姓子！",
    "T16n0656_001:0008c02": "如來出世，化導眾生不自為身，為一人故",
    "T16n0656_001:0008c03": "經百千劫，代彼受苦不懷厭惓，安處佛慧成",
    "T16n0656_001:0008c04": "無上道，是謂菩薩修第七業進趣道場莊嚴",
    "T16n0656_001:0008c05": "佛樹。[0008c05] 「諸佛興出不壞法界，法性自爾亦非自",
    "T16n0656_001:0008c06": "爾，如爾真際亦不有壞非不有壞，修而不懼",
    "T16n0656_001:0008c07": "亦不恐畏，是謂菩薩修第八業進趣道場莊",
    "T16n0656_001:0008c08": "嚴佛樹。[0008c08] 「如來出世，當復具足一相無相，彈",
    "T16n0656_001:0008c09": "指之頃於過去未來現在法中，出生三世諸",
    "T16n0656_001:0008c10": "佛世尊，實而不異亦不變易，是謂菩薩修第",
    "T16n0656_001:0008c11": "九業進趣道場莊嚴佛樹。[0008c11] 「如來出世慈愍眾",
    "T16n0656_001:0008c12": "生，以一日之數令三世為一劫，其中眾生無",
    "T16n0656_001:0008c13": "覺知者，是謂菩薩初生墮地舉左足修行",
    "T16n0656_001:0008c14": "十業進趣道場莊嚴佛樹。」[0008c14] 佛復告族姓子：「菩",
    "T16n0656_001:0008c15": "薩初生墮地七步，於其中間復當思惟十法，",
    "T16n0656_001:0008c16": "降伏外道壞魔羅網，諸天侍衛，進趣道場莊",
    "T16n0656_001:0008c17": "嚴佛樹，乃至滅度終不捨離。云何為十？於",
    "T16n0656_001:0008c18": "是族姓子，先當降魔，身被慈仁之鎧，手執",
    "T16n0656_001:0008c19": "慧劍，善權前導，頭戴無畏華鬘，摧&#x5374;憍慢",
    "T16n0656_001:0008c20": "之眾，永除貢高。是謂，族姓子！先當修此第",
    "T16n0656_001:0008c21": "一難得之法。[0008c21] 「復次，族姓子！復當思惟玄妙廣",
    "T16n0656_001:0008c22": "義，斷漏取證，攝彼外道而為上首，加以神足",
    "T16n0656_001:0008c23": "神力無量，設彼現一，我當現二，趣使邪部安",
    "T16n0656_001:0008c24": "處正見。是謂，族姓子！菩薩當念修此第二難",
    "T16n0656_001:0008c25": "得之法。[0008c25] 「復次，族姓子！菩薩大士化度眾生，受",
    "T16n0656_001:0008c26": "法歡喜，必至堅固不趣餘道，是謂菩薩修行",
    "T16n0656_001:0008c27": "第三難得之法。[0008c27] 「復次，族姓子！諸佛世尊恒所",
    "T16n0656_001:0008c28": "行法，日夜四時觀察眾生，彈指之頃周遍十",
    "T16n0656_001:0008c29": "方恒沙剎土，周而復始不著三界，是謂菩薩",
    "T16n0656_001:0009a01": "修行第四難得之法。[0009a01] 「復次，族姓子！行無礙智，",
    "T16n0656_001:0009a02": "遍滿三千大千世界，雖度眾生不見有度，是",
    "T16n0656_001:0009a03": "謂菩薩修習第五難得之法。[0009a03] 「復次，族姓子！菩",
    "T16n0656_001:0009a04": "薩大士以神足力，遍遊十方恒沙剎土，遍觀",
    "T16n0656_001:0009a05": "眾生心識所念，或以一身化百千身還合為",
    "T16n0656_001:0009a06": "一，無覺知者，是謂菩薩修行第六難得之法。",
    "T16n0656_001:0009a07": "[0009a07] 「復次，族姓子！菩薩思惟四無礙慧，亦非羅漢",
    "T16n0656_001:0009a08": "辟支所修，亦非天龍鬼神八部之眾所能及",
    "T16n0656_001:0009a09": "逮，是謂菩薩修行第七難得之法。[0009a09] 「復次，族姓",
    "T16n0656_001:0009a10": "子！如來神力不可思議，十方無量諸佛剎土",
    "T16n0656_001:0009a11": "入一塵孔，周旋往來無有罣礙，還復如故無",
    "T16n0656_001:0009a12": "覺知者，是謂菩薩修行第八難得之法。[0009a12] 「復次，",
    "T16n0656_001:0009a13": "族姓子！如來、至真、等正覺，得四辯才無生滅",
    "T16n0656_001:0009a14": "智，遍滿三千大千世界，是謂菩薩修行第九",
    "T16n0656_001:0009a15": "難得之法。[0009a15] 「復次，族姓子！諸佛世尊行無盡",
    "T16n0656_001:0009a16": "法法門覆蓋眾生，十力、無畏、十八不共諸佛",
    "T16n0656_001:0009a17": "之法，是謂菩薩修行第十難得之法，進趣道",
    "T16n0656_001:0009a18": "場莊嚴佛樹。」"
}