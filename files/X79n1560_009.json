{
    "X79n1560_009:0509c09": "禪林僧寶傳卷第九",
    "X79n1560_009:0509c11": "宋明白庵居沙門 惠洪 撰",
    "X79n1560_009:0509c12": "龍牙居遯禪師",
    "X79n1560_009:0509c13": "[0509c13] 禪師名居遯。生於郭氏。撫州南城人也。年十四。依吉",
    "X79n1560_009:0509c14": "州滿田寺剃落。又六年詣嵩嶽受具。遯風骨&#x766F;。甚視",
    "X79n1560_009:0509c15": "瞻凝。遠性夷粹語論英發。初謁翠微不契。至臨濟亦",
    "X79n1560_009:0509c16": "不契。乃造洞山悟本价禪師。問如何是祖師西來意。",
    "X79n1560_009:0509c17": "价曰。待洞水逆流即告汝道。遯豁然大悟。研味其旨。",
    "X79n1560_009:0509c18": "悲欣交集。服勤八年。日增智證。价稱其能。馬氏方據",
    "X79n1560_009:0509c19": "有長沙。興崇梵坊。聞遯名請。說法于龍牙法濟禪寺。",
    "X79n1560_009:0509c20": "僧問。如何是道遯曰無異人心。又曰。夫言修道者。此",
    "X79n1560_009:0509c21": "是勸諭之詞。接引之語。從上已來。無法與人。只是相",
    "X79n1560_009:0509c22": "承種種方便。為說出意旨。令識自心。究竟無法可得。",
    "X79n1560_009:0509c23": "無道可修。故云菩提道自然。今言法者。是軌持之名。",
    "X79n1560_009:0509c24": "道是眾生體性。未有世界。早有此性。世界壞時。此性",
    "X79n1560_009:0510a01": "不滅。喚作隨流之性。常無變易。作麼生可持以與人。",
    "X79n1560_009:0510a02": "又可作意。而修得哉。僧又問。如何是祖師西來意。遯",
    "X79n1560_009:0510a03": "曰。待石烏龜解語。即向汝道。進曰。石龜語也。曰。向汝",
    "X79n1560_009:0510a04": "道什麼。其僧亦悟。又僧問。大庾嶺提不起時如何。遯",
    "X79n1560_009:0510a05": "曰。六祖為什麼將得去。又問。維摩掌擎世界。未審維",
    "X79n1560_009:0510a06": "摩在什麼處立。遯曰。汝道維摩掌擎世界。其對機峻",
    "X79n1560_009:0510a07": "峭無滲漏類如此。偽梁龍德五年癸未八月示疾。九",
    "X79n1560_009:0510a08": "月十三日夜半。有大星殞于方丈前。詰旦加趺而化。",
    "X79n1560_009:0510a09": "閱世八十有九。坐六十有九夏。",
    "X79n1560_009:0510a10": "[0510a10] 贊曰。予觀龍牙偈曰。學道先須有悟由。還如曾&#x9B2C;快",
    "X79n1560_009:0510a11": "龍舟。雖然舊閣閑田地。一度嬴來方始休。君若隨緣",
    "X79n1560_009:0510a12": "得似風。吹沙走石不勞功。但於事上通無事。見色聞",
    "X79n1560_009:0510a13": "聲不用聾。皆清深精密。如其為人。疑問翠微臨濟祖",
    "X79n1560_009:0510a14": "意。度禪板蒲團。機語在已見洞山之後。雪竇以瞎龍",
    "X79n1560_009:0510a15": "死水罪之。龍牙聞之必大笑。",
    "X79n1560_009:0510a16": "永明智覺禪師",
    "X79n1560_009:0510a17": "[0510a17] 智覺禪師者。諱延壽。餘杭王氏子。自其兒稚。知敬佛",
    "X79n1560_009:0510a18": "乘。及冠日一食。誦法華經。五行俱下。誦六十日而畢。",
    "X79n1560_009:0510a19": "有羊群跪而聽。年二十八。為華亭鎮將。&#x751E;舟而歸錢",
    "X79n1560_009:0510a20": "塘。見漁船萬尾戢戢。惻然意折。以錢易之。放于江。裂",
    "X79n1560_009:0510a21": "縫掖。投翠&#x5D53;永明禪師岑公。學出世法。會岑遷止龍",
    "X79n1560_009:0510a22": "冊寺。吳越文穆王。聞其風悅慕。聽其棄家。為剃髮。自",
    "X79n1560_009:0510a23": "受具。衣不繒纊。食無重味。持頭陀行。&#x751E;習定天台天",
    "X79n1560_009:0510a24": "柱&#x5CEF;之下。有烏類尺鷃巢衣&#x8975;中。時韶國師眼目出",
    "X79n1560_009:0510b01": "間。北面而師事之。韶曰。汝與元帥有緣。它日大作佛",
    "X79n1560_009:0510b02": "事。惜吾不及見耳。初說法於雪竇山。建隆元年。忠懿",
    "X79n1560_009:0510b03": "王移之。于靈隱新寺。為第一世。明年又移之。于永明",
    "X79n1560_009:0510b04": "寺。為第二世。眾至二千人。時號慈氏下生。指法以佛",
    "X79n1560_009:0510b05": "祖之語為銓準。曰迦葉波初聞偈曰。諸法從緣生。諸",
    "X79n1560_009:0510b06": "法從緣滅。我師大沙門。&#x751E;作如是說。此佛祖骨髓也。",
    "X79n1560_009:0510b07": "龍勝曰。無物從緣生。無物從緣滅。起唯諸緣起。滅唯",
    "X79n1560_009:0510b08": "諸緣滅。乃知色生時但是空生。色滅時但是空滅。譬",
    "X79n1560_009:0510b09": "如風性本不動。以緣起故動。儻風本性動。則寧有靜",
    "X79n1560_009:0510b10": "時哉。密室中若有風。風何不動。若無風遇緣即起。非",
    "X79n1560_009:0510b11": "特風為然。一切法皆然。維摩謂文殊師利曰。不來相",
    "X79n1560_009:0510b12": "而來。不見相而見。文殊乃曰。如是居士。若來已更不",
    "X79n1560_009:0510b13": "來。若去已更不去。所以者何。來者無所從來。去者無",
    "X79n1560_009:0510b14": "所至。所可見者。更不可見。此緣起無生之旨也。僧問。",
    "X79n1560_009:0510b15": "長沙偈曰。學道之人未識真。只為從來認識神。無始",
    "X79n1560_009:0510b16": "時來生死本。癡人喚作本來人。豈離識性別有真心",
    "X79n1560_009:0510b17": "耶。智覺曰。如來世尊於首楞嚴會上。為阿難揀別詳",
    "X79n1560_009:0510b18": "矣。而汝猶故不信。阿難以推窮。尋逐者為心。遭佛呵",
    "X79n1560_009:0510b19": "之。推窮尋逐者識也。若以識法隨相。行則煩惱。名識",
    "X79n1560_009:0510b20": "不名心也。意者憶也。憶想前境。起於妄。並是妄識。不",
    "X79n1560_009:0510b21": "干心事。心非有無。有無不染。心非垢淨。垢淨不汙。乃",
    "X79n1560_009:0510b22": "至迷悟凡聖。行住坐臥。&#x7ADD;是妄識非心也。心本不生。",
    "X79n1560_009:0510b23": "今亦不滅。若知自心如此。於諸佛亦然。故維摩曰。直",
    "X79n1560_009:0510b24": "心是道場。無&#x8657;假故。智覺以一代時教。流傳此土。不",
    "X79n1560_009:0510c01": "見大全。而天台賢首慈恩。性相三宗。又互相矛盾。乃",
    "X79n1560_009:0510c02": "為重閣。&#x8218;三宗知法比丘。更相設難。至波險處。以心",
    "X79n1560_009:0510c03": "宗旨要。折中之。因集方等秘經六十部。西天此土。聖",
    "X79n1560_009:0510c04": "賢之語三百家。以佐三宗之義。為一百卷。號宗鏡錄。",
    "X79n1560_009:0510c05": "天下學者傳誦焉。僧問。如和尚所論宗鏡。唯立一心",
    "X79n1560_009:0510c06": "之旨。能攝無量法門。此心含一切法耶。生一切法耶。",
    "X79n1560_009:0510c07": "若生者。是自生歟。從他而生歟。共生無因而生歟。答",
    "X79n1560_009:0510c08": "曰。此心不縱不橫。非他非自。何以知之。若言含一切",
    "X79n1560_009:0510c09": "法。即是橫。若言生一切法。即是縱。若言自生。則心豈",
    "X79n1560_009:0510c10": "復生心乎。若言他生。即不得自。矧曰有他乎。若言共",
    "X79n1560_009:0510c11": "生。則自他尚無有。以何為共哉。若言無因而生者。當",
    "X79n1560_009:0510c12": "思有因。尚不許言生。況曰無因哉。僧曰。審非四性所",
    "X79n1560_009:0510c13": "生。則世尊云何說。意根生意識。心如世畫師。無不從",
    "X79n1560_009:0510c14": "心造。然則豈非自生乎。又說心不孤起。必藉緣而起。",
    "X79n1560_009:0510c15": "有緣思生。無緣思不生。則豈非他生乎。又說。所言六",
    "X79n1560_009:0510c16": "觸。因緣生六受。得一切法。然則豈非共生乎。又說。十",
    "X79n1560_009:0510c17": "二因緣。非佛天人修羅作。性自爾故。然則豈非無因",
    "X79n1560_009:0510c18": "而生乎。智覺笑曰。諸佛隨緣差別。俯應群機。生善破",
    "X79n1560_009:0510c19": "惡。令入第一義諦。是四種悉檀。方便之語。如以空拳",
    "X79n1560_009:0510c20": "示小兒耳。豈有實法哉。僧曰。然則一切法是心否。曰",
    "X79n1560_009:0510c21": "若是即成二。僧曰。審爾則一切不立。俱非耶。曰非亦",
    "X79n1560_009:0510c22": "成二。汝豈不聞首楞嚴曰。我真文殊無是文殊。若有",
    "X79n1560_009:0510c23": "是者。則二文殊。然我今日。非無文殊。於中實無是非",
    "X79n1560_009:0510c24": "二相。僧曰。既無二相。宗一可乎。曰是非既乖大旨。一",
    "X79n1560_009:0511a01": "二還背圓宗。僧曰。如何用心。方稱此旨。曰。境智俱亡。",
    "X79n1560_009:0511a02": "云何說契。僧曰。如是則言思道斷。心智路絕矣。曰此",
    "X79n1560_009:0511a03": "亦強言。隨他意轉。雖欲隱形。而未忘跡。僧曰。如何得",
    "X79n1560_009:0511a04": "形&#x8FF9;俱忘。曰本無朕跡。云何說忘。僧曰。我知之矣。要",
    "X79n1560_009:0511a05": "當如人飲水。冷暖自知。當大悟時節。神而明之。曰我",
    "X79n1560_009:0511a06": "此門中。亦無迷悟。明與不明之理。撒手似君無一物。",
    "X79n1560_009:0511a07": "徒勞辛苦說千般。此事非上根大器。莫能荷擔。先德",
    "X79n1560_009:0511a08": "曰。盡十方世界。&#x8994;一人為伴。無有也。又曰。止是一人",
    "X79n1560_009:0511a09": "承紹祖位。終無第二人。若未親到。謾疲神思。借曰玄",
    "X79n1560_009:0511a10": "之又玄。妙之又妙。但是方便門中。旁贊助入之語。於",
    "X79n1560_009:0511a11": "自己分上。親照之時。反視之。皆為魔說。&#x8657;妄浮心。多",
    "X79n1560_009:0511a12": "諸巧見。不能成就圓覺。但以形言&#x8FF9;。文彩生時。皆是",
    "X79n1560_009:0511a13": "執方便門。迷真實道。要須如百尺竿頭。放身乃可耳。",
    "X79n1560_009:0511a14": "僧曰。願乞最後一言。曰化人問幻士。谷響答泉聲。欲",
    "X79n1560_009:0511a15": "達吾宗旨。泥牛水上行。又&#x751E;謂門弟子曰。夫佛祖正",
    "X79n1560_009:0511a16": "宗。則真唯識。纔有信處。皆可為人。若論修證之門。則",
    "X79n1560_009:0511a17": "諸方皆云。功未齊於諸聖。且教中所。許初心菩薩。皆",
    "X79n1560_009:0511a18": "可比知。亦許約教而會。先以聞解信入。後以無思契",
    "X79n1560_009:0511a19": "同。若入信門。便登祖位。且約現今世間之事。眾世界",
    "X79n1560_009:0511a20": "中。第一比知。第二現知。第三約教而知。第一比知者。",
    "X79n1560_009:0511a21": "且如即今有漏之身。夜皆有夢。夢中所見。好惡境界。",
    "X79n1560_009:0511a22": "憂喜宛然。覺來&#x7240;上安眠。何曾是實。並是夢中意識。",
    "X79n1560_009:0511a23": "思想所為。則可比知。覺時之事。皆如夢中無實。夫過",
    "X79n1560_009:0511a24": "去未來現在。三世境界。元是第八阿賴耶識親相分。",
    "X79n1560_009:0511b01": "唯是本識所變。若現在之境。是明了意識分別。若過",
    "X79n1560_009:0511b02": "去未來之境是獨散意識。思惟夢覺之境雖殊。俱不",
    "X79n1560_009:0511b03": "出於意識。則唯心之旨。比況昭然。第二現知者。即是",
    "X79n1560_009:0511b04": "對事分明。不待立況。且如現見青白等物時。物本自",
    "X79n1560_009:0511b05": "&#x8657;。不言我青我白。皆是眼識分。與同時意識。計度分",
    "X79n1560_009:0511b06": "別。為青為白。以意辨為色。以言說為青。皆是意言。自",
    "X79n1560_009:0511b07": "妄安置。以六塵鈍故。體不自立。名不自呼。一色既然。",
    "X79n1560_009:0511b08": "萬法咸爾。皆無自性。悉是意言。故曰。萬法本閑而人",
    "X79n1560_009:0511b09": "自&#x9599;。是以若有心起時。萬境皆有。若空心起處。萬境",
    "X79n1560_009:0511b10": "皆空。則空不自空。因心故空。有自不有。因心故有。既",
    "X79n1560_009:0511b11": "非空非有。則唯識唯心。若無於心。萬法安寄。又如過",
    "X79n1560_009:0511b12": "去之境。何曾是有。隨念起處。忽然現前。若想不生。境",
    "X79n1560_009:0511b13": "亦不現。此皆是眾生日用。可以現知。不待功成。豈假",
    "X79n1560_009:0511b14": "修得。凡有心者。並可證知。故先德曰。如大根人。知唯",
    "X79n1560_009:0511b15": "識者。恒觀自心。意言為境。此初觀時。雖未成聖。分知",
    "X79n1560_009:0511b16": "意言。則是菩薩。第三約教而知者。大經云。三界唯心。",
    "X79n1560_009:0511b17": "萬法唯識。此是所現本理。能詮正宗也。智覺乘大願",
    "X79n1560_009:0511b18": "力。為震旦法施主。聲被異國。高麗遣僧。航海問道。其",
    "X79n1560_009:0511b19": "國王投書。敘門弟子之禮。奉金絲織成伽&#x68C3;。水精數",
    "X79n1560_009:0511b20": "珠。金澡缾。等并僧三十六人。親承印記。相繼歸本國。",
    "X79n1560_009:0511b21": "各化一方。以開寶八年乙亥十二月示疾。二十六日",
    "X79n1560_009:0511b22": "辰時。焚香告眾。跏趺而化。明年正月六日。塔于大慈",
    "X79n1560_009:0511b23": "山。閱世七十有二。坐四十有二夏。",
    "X79n1560_009:0511b24": "[0511b24] 贊曰。予初讀自行錄。錄其行事。日百八件。計其貌狀。",
    "X79n1560_009:0511c01": "必枯悴&#x5C2B;劣。及見其畫像。凜然豐碩。眉目秀拔。氣和",
    "X79n1560_009:0511c02": "如春。味其平生。如千江之月。研其說法。如禹之治水。",
    "X79n1560_009:0511c03": "孔子之聞韶。羿之射。王良之御。孫子之用兵。左丘明",
    "X79n1560_009:0511c04": "太史公之文章。嗚呼。真乘悲願而至者也。",
    "X79n1560_009:0511c05": "雲居簡禪師",
    "X79n1560_009:0511c06": "[0511c06] 禪師名道簡。其先范陽人。史失其氏。天姿粹美。閑靜",
    "X79n1560_009:0511c07": "寡言。童子剃落。受滿分戒。&#x5FA7;游叢席。造雲居。謁膺禪",
    "X79n1560_009:0511c08": "師。膺與語連三日。大奇之。而誡令。刻苦事眾。於是簡",
    "X79n1560_009:0511c09": "躬探井臼。司樵爨。&#x5FA7;掌寺務。不妨商略古今。眾莫有",
    "X79n1560_009:0511c10": "知者。以臘高為堂中第一座。先是高安洞山。有神靈",
    "X79n1560_009:0511c11": "甚。膺公住三峰時受服役。既來雲居。神亦從至。舍於",
    "X79n1560_009:0511c12": "枯樹之下。而樹茂。號安樂樹神。屬膺將順寂。主事僧",
    "X79n1560_009:0511c13": "白曰。和尚即不諱。誰可繼者。曰堂中簡。主事僧意不",
    "X79n1560_009:0511c14": "在簡。謂令揀選。可當說法者。僉曰第二座可。然且攝",
    "X79n1560_009:0511c15": "禮。先請簡。簡豈敢當也。既申請。簡無所辭讓。即自持",
    "X79n1560_009:0511c16": "道具。入方丈。攝眾演法自如。主事僧大沮。簡知之。一",
    "X79n1560_009:0511c17": "夕遁去。安樂樹神者號泣。詰旦眾追至麥莊。悔過迎",
    "X79n1560_009:0511c18": "歸。聞空中連呼。曰和尚來也。僧問。如何是和尚家風。",
    "X79n1560_009:0511c19": "曰隨處得自在。問維摩豈不是金粟如來。曰是。曰為",
    "X79n1560_009:0511c20": "什麼&#x5374;在釋迦會下聽法。曰他不爭人我。問如何是",
    "X79n1560_009:0511c21": "朱頂王菩薩。曰問這赤頭漢作麼。問橫身蓋覆時如",
    "X79n1560_009:0511c22": "何。曰還蓋得麼。問&#x8675;子為什麼吞&#x5374;&#x8675;。師曰。在理何",
    "X79n1560_009:0511c23": "傷。問諸佛道不得處。和尚還道得麼。曰汝道。什麼處",
    "X79n1560_009:0511c24": "諸聖道不得。問路逢猛虎時如何。曰千人萬人不逢。",
    "X79n1560_009:0512a01": "偏汝便逢。問獨宿孤峰時如何。曰閑著七間僧堂不",
    "X79n1560_009:0512a02": "宿。阿誰教汝孤峰獨宿。問古人云。若欲保任此事。直",
    "X79n1560_009:0512a03": "須向高高山頂立。深深海裏行。意旨如何。曰高峰深",
    "X79n1560_009:0512a04": "海&#x9008;絕孤危。似汝閨閤中軟暖麼。又問。叢林多好論。",
    "X79n1560_009:0512a05": "尊貴邊事如何。曰要汝知大唐天子不書斷。會麼。簡",
    "X79n1560_009:0512a06": "契悟精深。履踐明驗。而對機應物。度越格量。天下宗",
    "X79n1560_009:0512a07": "之。師壽八十餘。無疾而化。廬州帥張崇為建塔于本",
    "X79n1560_009:0512a08": "山。",
    "X79n1560_009:0512a09": "[0512a09] 贊曰。大陽明安。&#x751E;疏藥山之語曰。高高山上標不出。",
    "X79n1560_009:0512a10": "深深海底藏不沒。其兒孫遵承之。以為妙得其旨。及",
    "X79n1560_009:0512a11": "聞雲居之言。則如真虎踞地而吼。百獸震恐。乃悟明",
    "X79n1560_009:0512a12": "安所示。蓋裴旻之虎也。予為作偈曰。高高山上立。深",
    "X79n1560_009:0512a13": "深海底行。道人行立處。塵世有誰爭。無間功不立。渠",
    "X79n1560_009:0512a14": "儂尊貴生。詶君顛倒欲。枯木一枝榮。"
}