{
    "X53n0841_008:0432b20": "俱舍頌疏記　論本第八",
    "X53n0841_008:0432b21": "富春沙門　遁麟　述",
    "X53n0841_008:0432b22": "三界有漏可破壞故有對治故名為世間此品廣明",
    "X53n0841_008:0432b23": "故名分別正理論名緣起品以明緣起義故所以品",
    "X53n0841_008:0432b24": "來者前之二品總明漏無漏法後之六品別明漏無",
    "X53n0841_008:0432c01": "漏就六品中前三品明有漏法後三品明無漏法先",
    "X53n0841_008:0432c02": "厭後欣故先明世等三品就中世品明果業品明因",
    "X53n0841_008:0432c03": "隨眠品明緣果麤易厭故先說所以根品之後世間",
    "X53n0841_008:0432c04": "品來又此品中所以先明有情後明器者外由內感",
    "X53n0841_008:0432c05": "故所以先明能依後明所依先明內果後明外果也。",
    "X53n0841_008:0432c06": "言已依三界分別心等者結前問起謂於前品未已",
    "X53n0841_008:0432c07": "依三界分別心等何謂三界也此明三界從下及上",
    "X53n0841_008:0432c08": "故先明地獄言捺落迦此云苦具亦云不可樂亦云",
    "X53n0841_008:0432c09": "非行處故婆沙問云何故彼趣名捺落迦答是那落",
    "X53n0841_008:0432c10": "迦所趣處故是中有那落迦故名捺落迦言那落迦",
    "X53n0841_008:0432c11": "者正理云那落名人迦名為惡人多造惡顛墜其中",
    "X53n0841_008:0432c12": "由如是故名那落迦趣或近人故名那落迦造重罪",
    "X53n0841_008:0432c13": "人速墮彼故(准上兩名捺落是短聲總談彼趣那是長聲別顯所有然今章中但一名耳)。",
    "X53n0841_008:0432c14": "言傍生以傍行者正理云彼趣多分身橫住故或彼",
    "X53n0841_008:0432c15": "趣中容有少分非傍行者有類多故多愚癡故新云",
    "X53n0841_008:0432c16": "如傍蠏等橫行名傍又云亦有不傍行者且從此說",
    "X53n0841_008:0432c17": "准婆沙問云何故名傍生答由形傍故行亦傍由行",
    "X53n0841_008:0432c18": "傍故形亦傍准此即應牛馬等類亦是傍行非如人",
    "X53n0841_008:0432c19": "等是居上故昔云畜生者從生為名畜(刃救反六畜也又許救反",
    "X53n0841_008:0432c20": "養也又許郁反有也養也又畜六反也)鬼謂餘生中喜盜他物者即前",
    "X53n0841_008:0432c21": "世為餘生也婆沙問云何故彼趣名閇戾多答施設",
    "X53n0841_008:0432c22": "論說如今時鬼世界主名琰魔如是劫初時有鬼世",
    "X53n0841_008:0432c23": "界名粃多是往彼生類皆名閇戾多即是粃多界中",
    "X53n0841_008:0432c24": "所有義從是已後皆立彼名有說被駈伇故名鬼恒",
    "X53n0841_008:0433a01": "為諸天子處處駈使常駈走故雜心從他希求名餓",
    "X53n0841_008:0433a02": "鬼有云鬼者歸也謂捨此身多歸於後際言人者多",
    "X53n0841_008:0433a03": "思慮者婆沙問云何故此趣名末奴沙答昔有轉輪",
    "X53n0841_008:0433a04": "王名曼駄多告諸人曰汝等若有所作應思惟稱量",
    "X53n0841_008:0433a05": "觀察爾時諸人即隨王教欲有所作皆先思惟稱量",
    "X53n0841_008:0433a06": "觀察便於種種工巧業處而得善巧以能用意思惟",
    "X53n0841_008:0433a07": "所作事故名末奴沙從是已來傳立斯號先來未立",
    "X53n0841_008:0433a08": "此號之時人或相呼以為雲頸或云多眾脛或名底",
    "X53n0841_008:0433a09": "落迦或名河沙茶有說多憍慢故名之為人以五趣",
    "X53n0841_008:0433a10": "中憍慢多故涅槃云人者身口柔耎莊子云此海若",
    "X53n0841_008:0433a11": "口穿牛鼻駱馬道謂之曰人(解云人之生也豈不伏牛乘馬可定不穿絡之",
    "X53n0841_008:0433a12": "處也)言天者婆沙問云何故名天答曰於諸趣中彼趣",
    "X53n0841_008:0433a13": "最勝樂善最妙最高故名為天有說光明增故名天",
    "X53n0841_008:0433a14": "以彼自然身光恒照晝夜等故復次戲樂故名天正",
    "X53n0841_008:0433a15": "理論云天謂光明威德熾盛遊戲談論勇悍凌餘涅",
    "X53n0841_008:0433a16": "槃經云天者名曰燈明能破黑闇故又天者名為吉",
    "X53n0841_008:0433a17": "祥又復天者名曰日有光明故初言四大王眾者謂",
    "X53n0841_008:0433a18": "東方治國南方增長西方醜目北方多聞如是四王",
    "X53n0841_008:0433a19": "住妙高山半若直言四王唯目四主兼言眾者即通",
    "X53n0841_008:0433a20": "所部所部謂七金山日月宮中四級天子支派通標",
    "X53n0841_008:0433a21": "故復言眾言三十三天者妙高山頂四面各有八部",
    "X53n0841_008:0433a22": "天眾謂金剛手等帝釋居中總有三十三處故名三",
    "X53n0841_008:0433a23": "十三天也梵云釋迦提婆因達羅釋迦姓也(此云能)提",
    "X53n0841_008:0433a24": "婆(天也)因達羅帝正云能天帝昔云釋提桓因云天帝",
    "X53n0841_008:0433b01": "釋者俱訛倒也過去字憍尸迦(此云爾見)名阿摩揭陀(此云",
    "X53n0841_008:0433b02": "無毒害)即過去修因之處因以為名往昔與三十三夫",
    "X53n0841_008:0433b03": "人以為伴侶有善法夫人圓生夫人歡喜夫人赦支",
    "X53n0841_008:0433b04": "夫人同修勝業故生天上有善法堂圓生樹赦支夫",
    "X53n0841_008:0433b05": "人等言時時唱快樂者謂晝夜八時唱樂也四都史",
    "X53n0841_008:0433b06": "多天者昔云兜率陀天是也此名知足一切後身菩",
    "X53n0841_008:0433b07": "薩咸皆生彼天中名一生五樂變化者謂此天隨心",
    "X53n0841_008:0433b08": "樂欲受用境即自能化種種樂具言於他化中得自",
    "X53n0841_008:0433b09": "在者謂此天欲得受用境便使餘劣天子等變化種",
    "X53n0841_008:0433b10": "種樂具受用也言等活者正理云眾苦逼身數悶如",
    "X53n0841_008:0433b11": "死尋蘇如本故名等活(新云如謂似死也)又牛頭唱活故活",
    "X53n0841_008:0433b12": "也二黑繩者一釋如章又云謂彼有情業感鐵璅狀",
    "X53n0841_008:0433b13": "若黑繩鋸斬故曰也又彼有情所有筋脉悉皆化作",
    "X53n0841_008:0433b14": "黑繩鋸斬故曰也合黨(上或音閤)釋義如章又彼有情將",
    "X53n0841_008:0433b15": "受罪時周迊有山一時合逼故曰眾合言受苦無間",
    "X53n0841_008:0433b16": "者謂彼苦具最極增上逼害有情相續不斷故名無",
    "X53n0841_008:0433b17": "間言無樂間苦者謂等活等七蹔遇涼風時時有等",
    "X53n0841_008:0433b18": "流樂以間其苦今此中無故曰也瞻部州者此土無",
    "X53n0841_008:0433b19": "相當故不翻名言南方有樹者准下器世間中云無",
    "X53n0841_008:0433b20": "熱池邊有此樹昔云閻浮提或云剡浮者並訛也。勝",
    "X53n0841_008:0433b21": "身州者梵云毗提訶州也昔云弗婆提及弗于逮並",
    "X53n0841_008:0433b22": "訛也西州梵名瞿陀尼此云牛貨因高樹下有一寶",
    "X53n0841_008:0433b23": "牛為貨易處故以名焉昔云瞿耶尼或云劬伽尼並",
    "X53n0841_008:0433b24": "訛也北州昔云鬱單越又云鳩樓皆訛也彼州壽命",
    "X53n0841_008:0433c01": "衣服飲食等皆勝餘方故曰勝處乃至風輪皆欲界",
    "X53n0841_008:0433c02": "攝者准此至風輪即過有情界也又對趣辨者趣唯",
    "X53n0841_008:0433c03": "有情界通非情即界寬趣狹也言梵眾者正理云大",
    "X53n0841_008:0433c04": "梵所有所化所領故名梵眾梵輔者於大梵前行列",
    "X53n0841_008:0433c05": "侍衛故名梵輔言獲得中間定者謂中間禪梵王所",
    "X53n0841_008:0433c06": "得以無尋故勝下界有伺故未及上故名中間言最",
    "X53n0841_008:0433c07": "初生故最後沒故者謂劫初時梵王最前生劫壞時",
    "X53n0841_008:0433c08": "最後而沒也意地樂受故名為淨者無五識故名意",
    "X53n0841_008:0433c09": "地離下喜貪說名為淨更有異生勝福方可者謂此",
    "X53n0841_008:0433c10": "方所中有勝福者彼往生故言異生生中此最殊勝",
    "X53n0841_008:0433c11": "者謂上五天唯聖者居此廣果天於異生中最勝非",
    "X53n0841_008:0433c12": "於聖天中勝也。已上三天凡聖雜居此下明五淨居",
    "X53n0841_008:0433c13": "天謂由雜修靜慮五品差別故感五淨居天言淨居",
    "X53n0841_008:0433c14": "者謂離欲諸聖以聖道水濯煩惱垢故名為淨淨身",
    "X53n0841_008:0433c15": "所止故名淨居或住於此窮生死邊如還債盡故名",
    "X53n0841_008:0433c16": "為淨淨者所住故名淨居或此天中無異生雜純聖",
    "X53n0841_008:0433c17": "所止故名淨居初無繁者繁謂繁雜或謂繁廣無繁",
    "X53n0841_008:0433c18": "雜中此最初故繁廣天中此最初故說名無繁解云",
    "X53n0841_008:0433c19": "前言繁雜即見修二性煩惱雜故後言繁廣即雜修",
    "X53n0841_008:0433c20": "靜慮五品不同名繁廣也或名無求不求趣入無色",
    "X53n0841_008:0433c21": "界故言無熱者或令生下煩惱名熱此初遠離得無",
    "X53n0841_008:0433c22": "熱名或復熱者熾盛為義謂上品雜修靜慮及果此",
    "X53n0841_008:0433c23": "猶未證故名無熱言雜修定障餘品至微者謂五品",
    "X53n0841_008:0433c24": "定障也除四品唯最下品在名為餘品至微也言有",
    "X53n0841_008:0434a01": "色天中至過此者謂簡無色故言於有色天中最勝",
    "X53n0841_008:0434a02": "又云或此已對治眾苦所依身最勝邊是名色究竟",
    "X53n0841_008:0434a03": "言除無想天者正理云無想天即廣果繫業果故不",
    "X53n0841_008:0434a04": "應別立為一天處然梵王是一要依同分立天處名",
    "X53n0841_008:0434a05": "非一梵王可名同分故與梵輔合立為一天處高下",
    "X53n0841_008:0434a06": "雖殊然地無別故婆沙云迦濕彌羅諸論師說初靜",
    "X53n0841_008:0434a07": "慮地唯有二處言無想天與廣果因果別名即無想",
    "X53n0841_008:0434a08": "無心定為因無心為果廣果有心定為因果故不同",
    "X53n0841_008:0434a09": "也言於是處得定即於是處生者證無色無處所也",
    "X53n0841_008:0434a10": "謂得四定欲界六處色界十六處差別不同若生無",
    "X53n0841_008:0434a11": "色皆於欲色命終處生故知離二界中更無別處言",
    "X53n0841_008:0434a12": "即於是處中有起者謂從四天處沒生下界時即於",
    "X53n0841_008:0434a13": "前生處而中有現前傳識故知不從別處來也言無",
    "X53n0841_008:0434a14": "色界至依同分轉者若爾有色界心依何不依命根",
    "X53n0841_008:0434a15": "等轉答有色界中命等劣故無色命等從勝定生強",
    "X53n0841_008:0434a16": "故從之而轉經部師說無色界心等相續無別有依",
    "X53n0841_008:0434a17": "言界是總名者謂界名通欲色等三故是總欲色等",
    "X53n0841_008:0434a18": "名互不相通故是別號以別標總名欲界等界義如",
    "X53n0841_008:0434a19": "前解言色者變礙義無色者論云彼體無色立無色",
    "X53n0841_008:0434a20": "名非彼但用色無為體(解云謂有四蘊為無色界體故用無色為體即無色界總",
    "X53n0841_008:0434a21": "無體故耳)頌言妙境者婆沙云諸欲下賤而躭欲者分別",
    "X53n0841_008:0434a22": "增益取為淨妙故說名妙問何故但言五妙欲境不",
    "X53n0841_008:0434a23": "言法境耶答婆沙云皆是愛所緣者立妙欲意所識",
    "X53n0841_008:0434a24": "法有非愛所緣故不立妙欲准正理立三界云若界",
    "X53n0841_008:0434b01": "有色有欲境名欲界或有色無欲境名色界或二俱",
    "X53n0841_008:0434b02": "無名無色界問三界者為一為多答論云三界無邊",
    "X53n0841_008:0434b03": "如虗空量故雖無有始起有情無量無邊佛出於世",
    "X53n0841_008:0434b04": "一一化度無數有情令證無餘般涅槃界而不窮盡",
    "X53n0841_008:0434b05": "猶若虗空又論云世界當言云何安住當言傍住經",
    "X53n0841_008:0434b06": "言譬如天雨滴如車軸無間無斷從空下[澍士+上]如是東",
    "X53n0841_008:0434b07": "方無間無斷無量世界或壞或成南西北方亦復如",
    "X53n0841_008:0434b08": "是不說上下有說亦有上下二方餘部經中說有十",
    "X53n0841_008:0434b09": "方故色究竟上復有欲界於欲界下有色究竟若有",
    "X53n0841_008:0434b10": "離一欲界貪時諸欲界貪皆得擇滅色無色界應知",
    "X53n0841_008:0434b11": "亦爾若發神通但往自界不往他界。",
    "X53n0841_008:0434b12": "五趣非善染者總有四類體非趣攝謂善染外器中",
    "X53n0841_008:0434b13": "有然此四類但是三界故正理云善染無記有情無",
    "X53n0841_008:0434b14": "情及中有等皆是界性言趣體唯無覆無記性者唯",
    "X53n0841_008:0434b15": "異熟生為趣體故由此已釋趣唯有情無情中無異",
    "X53n0841_008:0434b16": "熟生故問何故趣體不通長養正理云若通長養身",
    "X53n0841_008:0434b17": "在欲界修得天眼是長養性趣應雜亂。言中有非趣",
    "X53n0841_008:0434b18": "攝者以中有趣方便故非趣攝故論云契經亦簡中",
    "X53n0841_008:0434b19": "有異趣謂經言有七種有謂地獄有傍生有餓鬼有",
    "X53n0841_008:0434b20": "天有人有業有中有既於五趣外說中有故知不是",
    "X53n0841_008:0434b21": "趣攝有說諸趣或體相雜異趣相因而生於子如魚",
    "X53n0841_008:0434b22": "身者鹿子仙自昔傳聞其類無量一身兩趣故有相",
    "X53n0841_008:0434b23": "雜正理破云彼說不然自業趣定而彼生緣有種種",
    "X53n0841_008:0434b24": "故如菴羅女自樹而生喬答摩宗因日光趣故相因",
    "X53n0841_008:0434c01": "有非證雜因鹿子仙人魚身者等滿業異形相不同",
    "X53n0841_008:0434c02": "其實是人故趣無雜問阿素落何趣攝且釋名者素",
    "X53n0841_008:0434c03": "落是天之異名阿之言無以多謟誑無天行故名曰",
    "X53n0841_008:0434c04": "非天如人不仁亦名非人瑜伽佛地論說為天趣雜",
    "X53n0841_008:0434c05": "心鬼趣攝正法念經是鬼畜趣伽陀經鬼畜天三趣",
    "X53n0841_008:0434c06": "有云羅睺阿修羅是師子兒畜生趣攝慈恩師依瑜",
    "X53n0841_008:0434c07": "伽佛地為正婆沙評為鬼趣攝雜心解亦同又云亦",
    "X53n0841_008:0434c08": "不同立為第六趣無經說故問五趣形狀言語如何",
    "X53n0841_008:0434c09": "答天形上立皆作聖言人形現見劫初時人皆作聖",
    "X53n0841_008:0434c10": "言後隨處別作種種語鬼劫初時亦作聖言後隨處",
    "X53n0841_008:0434c11": "別言語不定傍生身形現見劫初皆作聖言後隨處",
    "X53n0841_008:0434c12": "別地獄有情其形如人初生皆作聖言後受苦已出",
    "X53n0841_008:0434c13": "種種苦聲此毗婆沙意解。",
    "X53n0841_008:0434c14": "言狀貌異者或青黃等種種顯色狀貌異故或長短",
    "X53n0841_008:0434c15": "等種種形色狀貌不同故言身異約體異明者謂約",
    "X53n0841_008:0434c16": "彼此長短等色體以明也言有異身據成就說者謂",
    "X53n0841_008:0434c17": "長短之人各自成就長短之色也此同舊解新云言",
    "X53n0841_008:0434c18": "身異者即是別指色身言或有異身者即是總標假",
    "X53n0841_008:0434c19": "者正理師云彼由身異者就依主釋身之異故或有",
    "X53n0841_008:0434c20": "異身者是所有義就多財釋彼解想異亦同言想異",
    "X53n0841_008:0434c21": "者欲界人天三受互起名為想異初靜慮中除其苦",
    "X53n0841_008:0434c22": "受彼由想異者疏釋同前身異新云彼由想異別捐",
    "X53n0841_008:0434c23": "想心或有異想總據假者正理師加一釋云久習想",
    "X53n0841_008:0434c24": "異今成性故且顯有情異想為體言語光明及衣冠",
    "X53n0841_008:0435a01": "等事一一皆與梵眾不同言梵王梵眾起一因想者",
    "X53n0841_008:0435a02": "正理云何緣梵眾同生此想由見梵王處所形色及",
    "X53n0841_008:0435a03": "神通等皆殊勝故又觀大梵先時已有已及餘天後",
    "X53n0841_008:0435a04": "方生故彼不能見從上地沒依初靜慮發宿命通不",
    "X53n0841_008:0435a05": "能了知上地境故何緣大梵亦生此想彼纔發心眾",
    "X53n0841_008:0435a06": "便生故謂己所化非速沒故或愚業果感趣理故或",
    "X53n0841_008:0435a07": "見己身形狀勢力壽量威德等過餘眾故由是梵王",
    "X53n0841_008:0435a08": "梵眾雖身有殊而生一想又憶念知先因梵王發願",
    "X53n0841_008:0435a09": "者論主釋云謂梵眾即住自天憶念此生前所更事",
    "X53n0841_008:0435a10": "謂先見彼長壽久住後重見時起如是念(解云謂先住極光淨",
    "X53n0841_008:0435a11": "天等曾見梵王長壽久住後生此地重獲見之故憶念知前所更事也)舊云此中且以",
    "X53n0841_008:0435a12": "梵王對梵眾明其身異梵補梵眾當處相望亦有身",
    "X53n0841_008:0435a13": "異故顯宗云身異者初靜慮中有表無表尋伺多識",
    "X53n0841_008:0435a14": "為因感身有差別故(准此約初禪當處相望亦為異身耳)言極光淨天",
    "X53n0841_008:0435a15": "見已者理實三天總攝今言極光淨者舉後攝初也",
    "X53n0841_008:0435a16": "第三識住即第二靜慮三天也若望三天上下身有",
    "X53n0841_008:0435a17": "異而言一者當處相望不約上下故正理云彼天中",
    "X53n0841_008:0435a18": "無有表業等為因所感差別身形故言身一即顯形",
    "X53n0841_008:0435a19": "等同處諸天相無差別言想異者解釋如章問二天",
    "X53n0841_008:0435a20": "喜受如何名樂答三受明義喜亦名樂問樂等是受",
    "X53n0841_008:0435a21": "如何名想答受想相應說名樂想等第四識住言想",
    "X53n0841_008:0435a22": "一者問豈不此天亦有近分中捨何言想一答彼樂",
    "X53n0841_008:0435a23": "寂靜恒無厭時不入近分捨故不同二禪喜受擾動",
    "X53n0841_008:0435a24": "有厭入捨也言由二善想者謂是善定心相應受故",
    "X53n0841_008:0435b01": "言異熟一想者謂第三禪樂業所招得恒無厭捨故",
    "X53n0841_008:0435b02": "即是無記想也言識住者此中說識於處所想樂住",
    "X53n0841_008:0435b03": "故兼取識也非如四識住唯取四蘊問既取五蘊何",
    "X53n0841_008:0435b04": "獨言識答以強故從強立目言三惡趣有重苦受者",
    "X53n0841_008:0435b05": "謂畜生餓鬼地獄各受種種苦也言及無想事者即",
    "X53n0841_008:0435b06": "無想果也言淨居天樂證寂滅者謂先在廣果雖復",
    "X53n0841_008:0435b07": "樂入淨居至彼天已復求寂滅故非識住。",
    "X53n0841_008:0435b08": "言有情居者有情是假居謂所居五蘊實法假居於",
    "X53n0841_008:0435b09": "實有情之居名有情居此中意明所居之法總而言",
    "X53n0841_008:0435b10": "之取自有情法非取他身非情中有故正理云以有",
    "X53n0841_008:0435b11": "情類於自依身愛住增強非於處所又於處所立有",
    "X53n0841_008:0435b12": "情居則有情居應成雜亂言生已名有情居故有情",
    "X53n0841_008:0435b13": "居不攝中有又諸中有非久所居故諸有情不樂安",
    "X53n0841_008:0435b14": "住言兼有頂者問此既非識住何得為有情居答彼",
    "X53n0841_008:0435b15": "以壞識故識以昧劣不名識住欣樂居止立有情居",
    "X53n0841_008:0435b16": "言惡業羅剎者具足應云羅剎婆(此云守護)所餘八天者",
    "X53n0841_008:0435b17": "即無雲福生廣果五淨居天等此之八天不樂安止",
    "X53n0841_008:0435b18": "非有情居。",
    "X53n0841_008:0435b19": "自地四蘊為識住者謂此四蘊是識所依是識所住",
    "X53n0841_008:0435b20": "若所依謂識俱生依同時助伴令識起故最極親近",
    "X53n0841_008:0435b21": "故名為依即是顯親由藉義所著識謂所著境通俱",
    "X53n0841_008:0435b22": "不俱引識起故諸有漏識隨著於彼具斯二義故名",
    "X53n0841_008:0435b23": "識住於地獄中亦愛自身或貪樂等故於地獄亦有",
    "X53n0841_008:0435b24": "識住若於非情他身四蘊雖是所緣可名所著而",
    "X53n0841_008:0435c01": "非是依非親俱故若依異地及無漏法二義俱闕故",
    "X53n0841_008:0435c02": "非識住如非即王可名王座者引喻釋也如不可即",
    "X53n0841_008:0435c03": "說王為王座識住亦爾不可自說為識住也如人船",
    "X53n0841_008:0435c04": "理者如人與船能乘所乘之道理也總說一切有取",
    "X53n0841_008:0435c05": "諸識者謂有漏識能取三有名為有取以簡無漏識",
    "X53n0841_008:0435c06": "背三有故四蘊如良田等者喻能所不同也又論云",
    "X53n0841_008:0435c07": "又法與識可俱時生與識良田可立識住識蘊不爾",
    "X53n0841_008:0435c08": "故非識住(解云田種必俱時識與識蘊無俱時理故非識住也)。",
    "X53n0841_008:0435c09": "應知其生略有四種者謂其眾生數雖無量今但四",
    "X53n0841_008:0435c10": "類攝之總盡故言略也此有兩問者一問四生名體",
    "X53n0841_008:0435c11": "二約處問生有情謂卵生等者正理云前所說界通",
    "X53n0841_008:0435c12": "情非情趣唯有情然不遍攝生唯遍攝故說有情無",
    "X53n0841_008:0435c13": "有非情名眾生若爾界趣應亦名生不爾界通情非",
    "X53n0841_008:0435c14": "情趣雖有情而非遍故此有情遍獨立生名問所以",
    "X53n0841_008:0435c15": "卵生在初者此等具緣多者在先明之卵假四緣一",
    "X53n0841_008:0435c16": "依處二濕氣三卵[穀禾+卵]四胎藏胎生具三除卵[穀禾+卵]濕生",
    "X53n0841_008:0435c17": "具二(陳胎卵二)化生但一緣(唯假依處)如諸天等者等餘化生",
    "X53n0841_008:0435c18": "謂那落迦中有等從星為名者謂春二月萬物生長",
    "X53n0841_008:0435c19": "今此夫人生長功德故取為名般遮羅者是地名(此云",
    "X53n0841_008:0435c20": "墊報也)殑伽河者(巨升反)昔云恒河是也頂生後為金輪",
    "X53n0841_008:0435c21": "王能破修羅及侵帝釋緣廣不述言頂生者約所生",
    "X53n0841_008:0435c22": "處為名非本名也。鴿鬘者或生已鴿恒隨逐王重如",
    "X53n0841_008:0435c23": "鬘菴羅衛女或從子生或從華枝生也正理云此四",
    "X53n0841_008:0435c24": "生人皆可得聖得聖無受卵濕二生以聖皆欣殊勝",
    "X53n0841_008:0436a01": "知見卵濕生類性多愚癡(此約多分說如人卵生等不愚癡)或諸卵",
    "X53n0841_008:0436a02": "生生皆再度故飛禽等世號再生聖怖多生故無受",
    "X53n0841_008:0436a03": "義濕生多分眾聚同生聖怖雜居故亦不受(解云濕生人聖",
    "X53n0841_008:0436a04": "不受之從多分說卵生可爾)揭洛荼此云妙翅色殊妙具眾色故",
    "X53n0841_008:0436a05": "昔云迦樓羅翻為金翅者訛謬也此鳥有四生具大",
    "X53n0841_008:0436a06": "威德身量廣大兩翅相去三百六萬里。菩薩得生自",
    "X53n0841_008:0436a07": "在者於受四生得自在也又引餘類者謂非釋種也",
    "X53n0841_008:0436a08": "我曹者曹之言輩若受化生無外種者死後不留大",
    "X53n0841_008:0436a09": "種身也以離根識故名為外論云若人信佛有持願",
    "X53n0841_008:0436a10": "通能久留身此不成釋(此是論主破餘師釋為留身界義)問化生何",
    "X53n0841_008:0436a11": "故死無遺形婆沙云由彼頓生故應頓滅如戲水者",
    "X53n0841_008:0436a12": "出沒亦然又論云因論生論若化生身如滅燈光死",
    "X53n0841_008:0436a13": "無遺者何故契經說化生揭路荼取化生龍為充所",
    "X53n0841_008:0436a14": "食以不知故為食取龍不說充飢斯有何失或龍未",
    "X53n0841_008:0436a15": "死暫得充飢死已還飢暫食何咎於四生內化生眾",
    "X53n0841_008:0436a16": "多謂三趣少分及二趣全故。",
    "X53n0841_008:0436a17": "二趣中間者謂前趣死後後趣生前二趣中間故名",
    "X53n0841_008:0436a18": "為中四有之內一有攝故名之為有中即是有名為",
    "X53n0841_008:0436a19": "中有中有名起不名生者雖生是起異名而約別義",
    "X53n0841_008:0436a20": "故但名起中有唯天眼見者准此生有分明肉眼天",
    "X53n0841_008:0436a21": "眼俱能見故故得名生。",
    "X53n0841_008:0436a22": "處無間是宗者夫論立義要具三支因謂因由是能",
    "X53n0841_008:0436a23": "成立之義宗謂所崇所立之義喻謂比況曉喻等義",
    "X53n0841_008:0436a24": "三支具足立義方成尋疏可知。像實有不成者此總",
    "X53n0841_008:0436b01": "破。一處無二並已下別破破中有四初鏡像同處破",
    "X53n0841_008:0436b02": "二二像並生破三約影光同處破四約近遠別見破",
    "X53n0841_008:0436b03": "依異大者謂像與鏡色各自有大種故不合並生也。",
    "X53n0841_008:0436b04": "陿水兩岸互見分明者謂陜水處但可容一岸之影",
    "X53n0841_008:0436b05": "今既二影重現故知是假以無一人能見二影故言",
    "X53n0841_008:0436b06": "互見即東岸人見西岸影西岸人見東岸影然曾見",
    "X53n0841_008:0436b07": "鏡懸置影中者如將鏡置屋簷下即有外之光像現",
    "X53n0841_008:0436b08": "於鏡面屋下即影也第四類言鏡面月像者准此取",
    "X53n0841_008:0436b09": "鏡面非人面新舊意同故舊云見鏡則近見像則遠",
    "X53n0841_008:0436b10": "新云若謂像色鏡面同處故知並取鏡面也詳疏取",
    "X53n0841_008:0436b11": "人面及月像為二以言於一鏡處有月面二像也此",
    "X53n0841_008:0436b12": "言像假是經部義非有部義言令如是見者謂顯經",
    "X53n0841_008:0436b13": "部所見鏡水中實無像色然諸本質因鏡水等緣因",
    "X53n0841_008:0436b14": "緣勢力而有像現令如是見非有似有實見之時還",
    "X53n0841_008:0436b15": "見本質爾時視像如何能見本質以諸法性功能差",
    "X53n0841_008:0436b16": "別難可思議所以能見非相續者謂非一體相續往",
    "X53n0841_008:0436b17": "彼生也受生即以此身相續往彼生故此顯像質體",
    "X53n0841_008:0436b18": "類差別非一相續也又像與質俱時而有者此約俱",
    "X53n0841_008:0436b19": "生非相續也言母身調適者謂身心悅豫無乾濕等",
    "X53n0841_008:0436b20": "疾。二交愛和合者謂俱起婬愛此中意取第三為證",
    "X53n0841_008:0436b21": "有天名中者餘師救也破云五不還中說有中般即",
    "X53n0841_008:0436b22": "是中天五不還中說有生般亦應許別有生等天也",
    "X53n0841_008:0436b23": "札火(爭熙反)江南謂破削木片為柿([目*弗]音)關中謂之札迸",
    "X53n0841_008:0436b24": "者(班盂反)謂散走壽量中間得般涅槃者謂生色界未",
    "X53n0841_008:0436c01": "盡彼壽量中間斷除煩惱成羅漢果是名中般言再",
    "X53n0841_008:0436c02": "生者父母為一生出家為再生今婆羅門受法亦謂",
    "X53n0841_008:0436c03": "出家也琰魔王者(以冉反)或云閻羅王等皆是梵音楚",
    "X53n0841_008:0436c04": "夏聲之訛轉也此言諍息謂犯罪人不自知過於苦",
    "X53n0841_008:0436c05": "不忍違拒獄率由王示語便知己罪意分而受息諍",
    "X53n0841_008:0436c06": "息罪皆由王故故名諍息又云閻魔此云雙杜羅此",
    "X53n0841_008:0436c07": "云王此王兄妹皆作地獄王兄治男事妹治女事故",
    "X53n0841_008:0436c08": "言雙王(云云)。",
    "X53n0841_008:0436c09": "俱舍頌疏記"
}