{
    "T46n1916_009:0535b08": "釋禪波羅蜜次第法門卷第九",
    "T46n1916_009:0535b10": "隋天台智者大師說",
    "T46n1916_009:0535b11": "弟子法慎記",
    "T46n1916_009:0535b12": "弟子灌頂再治",
    "T46n1916_009:0535b13": "釋禪波羅蜜修證第七之五",
    "T46n1916_009:0535b14": "[0535b14] 明修證無漏禪。今明無漏有二種。一者對治",
    "T46n1916_009:0535b15": "無漏。二者緣理無漏。故大集經云。有二種",
    "T46n1916_009:0535b16": "行。一者慧行。二者行行。行行者。即是九想背",
    "T46n1916_009:0535b17": "捨等對治無漏也。緣事起行對治破諸煩惱",
    "T46n1916_009:0535b18": "故。名行行無漏行也。二慧行者。即是四諦。",
    "T46n1916_009:0535b19": "十二因緣真空正觀緣理斷惑故。名慧行無",
    "T46n1916_009:0535b20": "漏行也。第一前釋對治無漏。此約九種法門",
    "T46n1916_009:0535b21": "明也。一九想。二八念。三十想。四八背捨。五",
    "T46n1916_009:0535b22": "八勝處六十一切處。七九次第定。八師子奮",
    "T46n1916_009:0535b23": "迅三昧。九超越三昧。今此九種禪通說為對",
    "T46n1916_009:0535b24": "治無漏。及次第淺深之義皆如前。第一卷中",
    "T46n1916_009:0535b25": "說。今就此九種法門中。即有二種對治無漏",
    "T46n1916_009:0535b26": "道。一者壞法道。二者不壞法道。壞法道者即",
    "T46n1916_009:0535b27": "是九想八念十想是也。善修此三。若發真無",
    "T46n1916_009:0535b28": "漏。即成壞法阿羅漢也。二不壞法道。即是",
    "T46n1916_009:0535b29": "背捨勝處一切處九次第定師子奮迅超越等",
    "T46n1916_009:0535c01": "三昧。具足此禪。發真無漏成不壞法大阿羅",
    "T46n1916_009:0535c02": "漢也。今通釋第一壞法觀中三種法門。所以",
    "T46n1916_009:0535c03": "此三法門。名壞法觀者。行人心厭六欲猶如",
    "T46n1916_009:0535c04": "怨賊。故修九想以為對治。作此觀時雖破壞",
    "T46n1916_009:0535c05": "六欲而多生恐怖。若修八種正念恐怖即除。",
    "T46n1916_009:0535c06": "既貪欲心薄又無怖畏。爾時欲斷三界結使",
    "T46n1916_009:0535c07": "即應進修十想。十想成就。即便殺諸結賊成",
    "T46n1916_009:0535c08": "阿羅漢。是人既壞滅欲界身相。不能具足三",
    "T46n1916_009:0535c09": "界觀練熏修三明八解。故名。壞法也問曰。九",
    "T46n1916_009:0535c10": "想與十想有何異耶。答曰。有異不異。異者九",
    "T46n1916_009:0535c11": "想如縛賊。十想如殺賊。九想為初學。十想為",
    "T46n1916_009:0535c12": "成就。九想為因。十想為果。故經云。二為甘",
    "T46n1916_009:0535c13": "露門。一者不淨觀門。二者阿那波那門。不異",
    "T46n1916_009:0535c14": "者善修九想。即具足十想。此義在下當明之。",
    "T46n1916_009:0535c15": "初釋九想觀門者。一脹想。二壞想。三血塗想。",
    "T46n1916_009:0535c16": "四膿爛想。五青瘀想。六噉想。七散想。八骨",
    "T46n1916_009:0535c17": "想。九燒想。此九種法門通稱想者。能轉心轉",
    "T46n1916_009:0535c18": "想所謂能轉不淨中淨顛倒想。故名為想。今",
    "T46n1916_009:0535c19": "釋九想。即開為四意。一明修證。二明對治。三",
    "T46n1916_009:0535c20": "明攝法。四明趣道。一明修證者。行人先持戒",
    "T46n1916_009:0535c21": "清淨令心不悔易受觀法。能破婬欲諸煩惱",
    "T46n1916_009:0535c22": "賊。故爾時當先。觀人初死之時辭談言語息",
    "T46n1916_009:0535c23": "出不反忽已死亡氣滅身冷無所覺知。室家",
    "T46n1916_009:0535c24": "驚慟號天叫地。言說方爾奄便何去。此為大",
    "T46n1916_009:0535c25": "畏。無可免者。譬如劫盡火燒無有遺脫。如",
    "T46n1916_009:0535c26": "偈說。",
    "T46n1916_009:0535c27": " 死至無貧富  無勤修善法",
    "T46n1916_009:0535c28": " 無貴亦無賤  老少無免者",
    "T46n1916_009:0535c29": " 無祈請可救  亦無欺誑處",
    "T46n1916_009:0536a01": " 無捍格得脫  一切無免者",
    "T46n1916_009:0536a02": "[0536a02] 死法名永離恩愛之處一切有生之所惡。雖",
    "T46n1916_009:0536a03": "知可惡甚無得免者。我身不久必當如是。同",
    "T46n1916_009:0536a04": "於木石無所別知。我今不應貪著五欲不覺",
    "T46n1916_009:0536a05": "死至同於牛羊。牛羊禽獸雖見死者跳騰哮",
    "T46n1916_009:0536a06": "吼不自覺悟。我既已得人身識別好醜。當求",
    "T46n1916_009:0536a07": "甘露不死之法。如偈說。",
    "T46n1916_009:0536a08": " 六情根完具  智鑒亦明利",
    "T46n1916_009:0536a09": " 而不求道法  唐受身智慧",
    "T46n1916_009:0536a10": " 禽獸皆亦智  欲樂以自恣",
    "T46n1916_009:0536a11": " 而不知方便  為道修善事",
    "T46n1916_009:0536a12": " 既已得人身  而但自放恣",
    "T46n1916_009:0536a13": " 不知修善行  與彼復何異",
    "T46n1916_009:0536a14": " 三惡道眾生  不得修道業",
    "T46n1916_009:0536a15": " 已得此人身  當勉自益利",
    "T46n1916_009:0536a16": "[0536a16] 行者思惟是已。即取我所愛人若男若女。脫",
    "T46n1916_009:0536a17": "衣露體臥置地上於前如死尸想一心三昧觀",
    "T46n1916_009:0536a18": "此死尸心甚驚畏破愛著心。此則略說死想",
    "T46n1916_009:0536a19": "以為九想前方便也。復次九想有二種。一者",
    "T46n1916_009:0536a20": "利根。二者鈍根。若利根之人懸心存想死脹",
    "T46n1916_009:0536a21": "等事悉得成就。若鈍根之人懸作不成必須",
    "T46n1916_009:0536a22": "見人初死至尸所取是相已繫心修習。既見",
    "T46n1916_009:0536a23": "相分明心想成就即發三昧。於後雖離死尸",
    "T46n1916_009:0536a24": "隨想即見。一脹想者。行者對死尸邊見&#x80EE;脹",
    "T46n1916_009:0536a25": "如韋囊盛風異於本相。此身中無主妄識役",
    "T46n1916_009:0536a26": "御視聽言語。以此自誑今何所趣。但見空舍",
    "T46n1916_009:0536a27": "&#x80EE;脹項直。此身姿容妖媚細膚朱脣素齒長",
    "T46n1916_009:0536a28": "眼直鼻平額高眉如是好身令人心惑。今但",
    "T46n1916_009:0536a29": "見&#x80EE;脹好在何處。男女之相亦不可識。即取",
    "T46n1916_009:0536b01": "此相以觀我所愛人。作此訶責欲心臭屎囊",
    "T46n1916_009:0536b02": "&#x80EE;脹可惡。何足貪著為此沈沒。自念我身未",
    "T46n1916_009:0536b03": "脫此法。一心三昧除世貪愛。二壞想。行者",
    "T46n1916_009:0536b04": "復觀死尸風吹日曝轉大烈壞在地。六分破",
    "T46n1916_009:0536b05": "碎五臟屎尿臭穢盈流惡露已現。我所著者",
    "T46n1916_009:0536b06": "以此觀之無可愛樂。我為癡惑為此屎囊薄",
    "T46n1916_009:0536b07": "皮所誑。如燈蛾投火。但貪明色不顧燒身之",
    "T46n1916_009:0536b08": "禍。自念我身亦爾。未脫此法。一心三昧除世",
    "T46n1916_009:0536b09": "貪愛。三血塗漫想。行者復觀死尸既見破壞",
    "T46n1916_009:0536b10": "處處膿血流溢從頭至足點污。不淨臭穢腥",
    "T46n1916_009:0536b11": "臊&#x80EE;脹不可親近。我所愛者以此觀之無可",
    "T46n1916_009:0536b12": "愛樂。我為癡惑坐是沈淪污穢不淨好在何",
    "T46n1916_009:0536b13": "處。自念我身未脫此法。一心三昧除世貪愛",
    "T46n1916_009:0536b14": "四膿爛想。行者觀死尸風熱水漬日漸經久",
    "T46n1916_009:0536b15": "身上九孔蟲膿流出皮肉處處膿爛。滂沱在",
    "T46n1916_009:0536b16": "地臭氣轉增我所愛者以此觀之好容美貌",
    "T46n1916_009:0536b17": "為此昏迷。今見臭爛甚於糞穢何可貪著。自",
    "T46n1916_009:0536b18": "念我身未脫此法一心三昧除世貪愛。五青",
    "T46n1916_009:0536b19": "瘀想。行者復觀死尸膿血稍盡風日所變皮",
    "T46n1916_009:0536b20": "肉黃赤瘀黑青[黑*敢]臭氣。轉增我所愛者以此",
    "T46n1916_009:0536b21": "觀之桃華之色誑惑於我今何所在。自念我",
    "T46n1916_009:0536b22": "身未脫此法一心三昧除世貪愛六噉想。行",
    "T46n1916_009:0536b23": "者復觀死尸蟲蛆唼食烏挑其眼狐狗咀嚼虎",
    "T46n1916_009:0536b24": "狼&#x7234;裂身殘缺駁脫落可惡我所愛人以此觀",
    "T46n1916_009:0536b25": "之本時形體清潔服飾莊嚴嬌態自惑。今見",
    "T46n1916_009:0536b26": "破壞本相皆失甚可厭惡。自念我身未脫此",
    "T46n1916_009:0536b27": "法一心三昧除世貪愛。七散想。行者復觀死",
    "T46n1916_009:0536b28": "尸禽獸分裂身形破散風吹日曝筋斷骨離頭",
    "T46n1916_009:0536b29": "首交橫。我所愛人以此觀之人相何在。自念",
    "T46n1916_009:0536c01": "我身未脫是法一心三昧除世貪愛。八骨想。",
    "T46n1916_009:0536c02": "行者復觀死尸皮肉等已盡但見白骨。見骨",
    "T46n1916_009:0536c03": "有二種。一者見筋相連。二者筋盡骨離。復",
    "T46n1916_009:0536c04": "有二種。一則餘血膏膩染污。二則骨白如珂",
    "T46n1916_009:0536c05": "如貝。我所愛人以此觀之髑髏可畏堅強之",
    "T46n1916_009:0536c06": "相甚於瓦石。柔軟細觸一旦皆失。自念我身",
    "T46n1916_009:0536c07": "未免此法一心三昧除世貪愛。九燒想。行者",
    "T46n1916_009:0536c08": "復到死尸林中。或見[卄/積]多草木焚燒死尸腹",
    "T46n1916_009:0536c09": "破肥出爆裂煙臭甚可驚畏。或見但燒白骨",
    "T46n1916_009:0536c10": "煙焰洞然薪盡火滅形同灰土。假令不燒不",
    "T46n1916_009:0536c11": "埋亦歸磨滅。我所愛人以此觀之身相皆盡",
    "T46n1916_009:0536c12": "甚於兵刃。沐浴香熏華粉嚴飾軟肥細體清",
    "T46n1916_009:0536c13": "溫諂佞。以此惑人今皆磨滅竟何所在。自",
    "T46n1916_009:0536c14": "念我身未脫此法一心三昧除世貪愛二明九",
    "T46n1916_009:0536c15": "想對治者。行者修九想既通。必須增想重修",
    "T46n1916_009:0536c16": "令觀行熟利。隨所觀時心即與定相應。想法",
    "T46n1916_009:0536c17": "持心無分散意。此則能破六欲除世貪愛。六",
    "T46n1916_009:0536c18": "欲者。一者色欲。二形貌欲。三威儀姿態欲。四",
    "T46n1916_009:0536c19": "言語音聲欲。五細滑欲。六人相欲。此六欲中",
    "T46n1916_009:0536c20": "能生六種著。色欲者有人染著赤色。若赤白",
    "T46n1916_009:0536c21": "色若黃白色黑色若赤黑色若青色若青白色",
    "T46n1916_009:0536c22": "若桃華色。無智愚人見此等色沒溺迷醉。若",
    "T46n1916_009:0536c23": "形貌欲有人。但著形貌面如滿月。修目高眉",
    "T46n1916_009:0536c24": "細腰纖指相好端嚴。心即惑著。威儀欲者有",
    "T46n1916_009:0536c25": "人著威儀姿態行步汪洋揚眉頓臉含笑嬌盈",
    "T46n1916_009:0536c26": "便生愛染。言語欲者有人但愛語聲若聞巧",
    "T46n1916_009:0536c27": "言華說應意承旨音詞清雅歌詠讚歎悅動人",
    "T46n1916_009:0536c28": "心。愚夫淺識為之迷惑細滑欲者有人但愛",
    "T46n1916_009:0536c29": "身形柔軟肥膚光悅猶若兜羅之綿。寒時體",
    "T46n1916_009:0537a01": "溫熱時體涼。按摩接待身服熏香。凡情沒溺",
    "T46n1916_009:0537a02": "為此危喪。雜欲者。有人皆著五事。人相欲者。",
    "T46n1916_009:0537a03": "有人皆不著五事。但著人相若男若女雖見",
    "T46n1916_009:0537a04": "上五事。若不得所愛之人猶不染著。若遇適",
    "T46n1916_009:0537a05": "意之人則能捨世所重頓亡軀命。如是六欲",
    "T46n1916_009:0537a06": "世世誑惑眾生。沈淪生死沒溺三塗。不得解",
    "T46n1916_009:0537a07": "脫。若能善修九想對治除滅。則六欲賊破散",
    "T46n1916_009:0537a08": "疾證涅槃。所以者何。初死想破威儀語言二",
    "T46n1916_009:0537a09": "欲。次脹想壞想噉想破形貌欲。次血塗漫想",
    "T46n1916_009:0537a10": "青瘀想膿爛想多破色欲。次骨想燒想多除",
    "T46n1916_009:0537a11": "細滑欲。九想除雜欲及所著人相欲噉。想散",
    "T46n1916_009:0537a12": "想骨想偏除人相欲殘噉離散白骨中不見有",
    "T46n1916_009:0537a13": "人可著故。以是九想觀能破欲結瞋癡亦薄。",
    "T46n1916_009:0537a14": "三毒薄故九十八使山皆動。漸漸增進其道",
    "T46n1916_009:0537a15": "以金剛三昧摧破結使山得三乘道。九想雖",
    "T46n1916_009:0537a16": "是不淨觀因是能成大事。譬如大海中死尸",
    "T46n1916_009:0537a17": "溺人依之即得度也。三明攝法者。是九想法",
    "T46n1916_009:0537a18": "緣欲界身色想陰攝。亦身念處少分。或欲界",
    "T46n1916_009:0537a19": "攝或初禪二禪攝。未離欲散心人得欲界繫。",
    "T46n1916_009:0537a20": "離欲人得色界。繫&#x80EE;脹等八想欲界初禪二",
    "T46n1916_009:0537a21": "禪中攝。淨骨想欲界初禪二禪四禪中攝。三",
    "T46n1916_009:0537a22": "禪中樂多故無是想。四明九想趣道者。修九",
    "T46n1916_009:0537a23": "想有二種。若按事而修此則但能伏欲界結",
    "T46n1916_009:0537a24": "後別修十想以斷見思成無學道。二者若善",
    "T46n1916_009:0537a25": "修九想即具十想從事入理此。則不煩別約",
    "T46n1916_009:0537a26": "餘門修十想。所以者何如。行者觀人死時動",
    "T46n1916_009:0537a27": "轉言語須臾間忽然已滅。身體&#x80EE;脹爛壞分",
    "T46n1916_009:0537a28": "散各各變異。是則無常。若著此身無常壞時",
    "T46n1916_009:0537a29": "是即為苦。若無常苦不得自在者是則無我。",
    "T46n1916_009:0537b01": "不淨無常苦無我故。則世間不可樂著。觀身",
    "T46n1916_009:0537b02": "如是。食雖在口腦涎流下與唾和合成味。而",
    "T46n1916_009:0537b03": "咽與吐無異。下人腹中即為糞穢。即是食不",
    "T46n1916_009:0537b04": "淨想。以此九想觀觀身無常變易念念皆滅。",
    "T46n1916_009:0537b05": "即是死想。以是九想厭世間樂。知煩惱斷即",
    "T46n1916_009:0537b06": "安隱寂滅。即是斷想。以是九想遮諸煩惱即",
    "T46n1916_009:0537b07": "離想。以九想厭世間故。知五陰滅。更不須",
    "T46n1916_009:0537b08": "生是處安隱。即是盡想。若能如是善修九想",
    "T46n1916_009:0537b09": "即具十想斷見思惑。當知是人必定趣三乘",
    "T46n1916_009:0537b10": "道。復次摩訶衍中說若善修九想開身念處",
    "T46n1916_009:0537b11": "門。身念處開三念處門。四念處開三十七品",
    "T46n1916_009:0537b12": "門。三十七品開涅槃門。入涅槃故則滅一切",
    "T46n1916_009:0537b13": "憂苦。菩薩憐愍眾生故。雖於九想能入涅槃。",
    "T46n1916_009:0537b14": "而亦不取實際作證。所以者何。若色中無味",
    "T46n1916_009:0537b15": "相眾生即不應著於色若。色中無離相今亦",
    "T46n1916_009:0537b16": "不應從色得解脫。以色中有味故眾生則著",
    "T46n1916_009:0537b17": "於色。色中有離相故眾生從色得解脫。而味",
    "T46n1916_009:0537b18": "不即離離不即味。離味處無脫處離脫處無",
    "T46n1916_009:0537b19": "味處。當知色即非縛非脫。爾時不隨生死不",
    "T46n1916_009:0537b20": "證。涅槃但以大悲憐憫一切眾生。於此不淨",
    "T46n1916_009:0537b21": "觀中成就一切佛法。大品經云。九想即是菩",
    "T46n1916_009:0537b22": "薩摩訶衍。次釋八念法門。所言八念者。一念",
    "T46n1916_009:0537b23": "佛二念法。三念僧。四念戒。五念捨。六念天。",
    "T46n1916_009:0537b24": "七念入出息。八念死。此八通稱念者。一心緣",
    "T46n1916_009:0537b25": "中憶持不忘失故。名之為念。今釋八念即為",
    "T46n1916_009:0537b26": "三意。一明教門所為。二明修證三明趣道之",
    "T46n1916_009:0537b27": "相。一明教門所為者。佛弟子於阿蘭若處空",
    "T46n1916_009:0537b28": "舍塚間山林曠野。善修九想外不淨厭患其",
    "T46n1916_009:0537b29": "身而作是念。我云何將是底下不淨臭屎尿",
    "T46n1916_009:0537c01": "囊以自隨逐。爾時嗇然驚怖舉身毛豎。及為",
    "T46n1916_009:0537c02": "惡魔作種種形色來恐怖之。欲令其道退沒。",
    "T46n1916_009:0537c03": "以是故念佛。次九想後說八念以除怖畏。如",
    "T46n1916_009:0537c04": "經中說。佛告諸比丘。若於阿蘭若處有驚怖",
    "T46n1916_009:0537c05": "心。爾時應當念佛恐怖即滅。若不念佛應當",
    "T46n1916_009:0537c06": "念法恐怖即除。若不念法應當念僧恐怖即",
    "T46n1916_009:0537c07": "除。故知三念為除怖畏說也。問曰。經說三",
    "T46n1916_009:0537c08": "念因緣為除怖畏後五念復云何。答曰。是比",
    "T46n1916_009:0537c09": "丘自布施持戒怖畏即除。所以者何。若彼破",
    "T46n1916_009:0537c10": "戒畏墮地獄。若慳貪畏墮餓鬼。及貧窮中自",
    "T46n1916_009:0537c11": "念。我有是淨戒布施。則歡喜上諸天皆是布",
    "T46n1916_009:0537c12": "施持戒果報。我亦有是福德。是故念天。亦能",
    "T46n1916_009:0537c13": "令怖畏。不生十六行中。念阿那波那時細心",
    "T46n1916_009:0537c14": "覺尚滅。何況怖畏&#x9E81;覺。念死者念五陰身念",
    "T46n1916_009:0537c15": "念生滅。從生已來恒與死俱。今何以畏死。是",
    "T46n1916_009:0537c16": "五念佛雖不別說。當知是為深除怖畏。所以",
    "T46n1916_009:0537c17": "者何。念他功德以除恐怖則難。念自功德以",
    "T46n1916_009:0537c18": "除怖畏則易。以是義故不別說。二明修證八",
    "T46n1916_009:0537c19": "念。念佛者若行者於阿蘭若中。心有怖畏應",
    "T46n1916_009:0537c20": "當念佛。佛是多陀阿伽度阿羅訶三藐三佛",
    "T46n1916_009:0537c21": "陀。乃至婆伽婆。十號具足。三十二相八十種",
    "T46n1916_009:0537c22": "好。大慈大悲十力四無所畏十八不共法。智",
    "T46n1916_009:0537c23": "慧光明神通無量能度無量十方眾生。是我",
    "T46n1916_009:0537c24": "大師救護一切我當何畏。一心憶念恐怖即",
    "T46n1916_009:0537c25": "除。二念法者。行者應念是法。巧出得今世",
    "T46n1916_009:0537c26": "果無諸熱惱。不待時能到善處通達無礙。巧",
    "T46n1916_009:0537c27": "出者善說二諦不相違故。是法能出二邊故",
    "T46n1916_009:0537c28": "名巧出。得今世果者諸外道法皆無今世果。",
    "T46n1916_009:0537c29": "唯佛法中因緣展轉生。所謂持戒清淨故得",
    "T46n1916_009:0538a01": "心不。悔得心不悔故生法歡喜。生法歡喜故",
    "T46n1916_009:0538a02": "得心樂。得心樂故則能攝心。攝心故得如實",
    "T46n1916_009:0538a03": "智。得如實智故得厭離。得厭離故得離欲。離",
    "T46n1916_009:0538a04": "欲故得解脫。解脫果報故得涅槃。是名得今",
    "T46n1916_009:0538a05": "世果報。無熱惱者無三毒生死熱惱也。不待",
    "T46n1916_009:0538a06": "時者。諸外道受法要須待時節。佛法不爾譬",
    "T46n1916_009:0538a07": "如薪遇火即然不待時。到善處者若行佛法",
    "T46n1916_009:0538a08": "必至人天樂果三乘涅槃之處。通達無礙者",
    "T46n1916_009:0538a09": "得三法印故通達無礙也。我修如是等法當",
    "T46n1916_009:0538a10": "何所畏。一心憶念恐怖即除。三念僧者。行者",
    "T46n1916_009:0538a11": "應念僧。僧是佛弟子眾。具五分法身。是中",
    "T46n1916_009:0538a12": "有四雙八輩二十七人。應受供養禮事。世間",
    "T46n1916_009:0538a13": "無上福田。所謂若聲聞僧。若辟支佛僧。若菩",
    "T46n1916_009:0538a14": "薩僧神。智無量能救苦難度脫眾生。如是聖",
    "T46n1916_009:0538a15": "眾是我真伴當何所畏。一心憶念恐怖即除。",
    "T46n1916_009:0538a16": "四念戒者。行者應念是戒。能遮諸惡安隱住",
    "T46n1916_009:0538a17": "處是中戒有二種。所謂有漏戒無漏戒。復有",
    "T46n1916_009:0538a18": "二種。一律儀戒。二定共戒。律儀戒能遮諸",
    "T46n1916_009:0538a19": "惡身得安隱。定共戒能遮諸煩惱心得內樂。",
    "T46n1916_009:0538a20": "無漏戒能破無明諸惡根本得解脫樂。我修",
    "T46n1916_009:0538a21": "如是之法當何所畏。一心憶念恐怖即除。五",
    "T46n1916_009:0538a22": "念捨者。行者應念。捨有二種。一者捨施捨。二",
    "T46n1916_009:0538a23": "者諸煩惱捨。捨施有二種。一者捨財。二者捨",
    "T46n1916_009:0538a24": "法。是二種捨皆名為捨。即是一切善法根本。",
    "T46n1916_009:0538a25": "行者自念我有身已來亦有如是捨施功德。",
    "T46n1916_009:0538a26": "我當何畏。一心憶念怖畏即除。六念天者。行",
    "T46n1916_009:0538a27": "者應念四天王天乃至他化自在天彼諸天等",
    "T46n1916_009:0538a28": "悉因往昔戒施善根。得生彼處長夜快樂。善",
    "T46n1916_009:0538a29": "法護念我等復當憶念。天有四種。一者名天。",
    "T46n1916_009:0538b01": "二者生天。三者淨天。四者義生天。如是等",
    "T46n1916_009:0538b02": "天果報清淨。若我有戒施之善。捨命之時必",
    "T46n1916_009:0538b03": "生彼處。當何所畏。一心憶念恐怖即除。七",
    "T46n1916_009:0538b04": "念阿那波那者。如前六十特勝初門中說。行",
    "T46n1916_009:0538b05": "者若心驚怖即當調息緣息出入覺知滿十。",
    "T46n1916_009:0538b06": "即當發言念阿那波那。如是至十六神即歸。",
    "T46n1916_009:0538b07": "一心念息恐怖即除。次念死者。死有二種。一",
    "T46n1916_009:0538b08": "者自死。二他因緣死。是二種死常隨此身。若",
    "T46n1916_009:0538b09": "他不殺自亦當死。何足生怖。譬如勇士入陣",
    "T46n1916_009:0538b10": "以死往遮則心安無懼。如是一心念死怖畏",
    "T46n1916_009:0538b11": "即除。是則略說八念對治恐怖。是中法相並",
    "T46n1916_009:0538b12": "如摩訶衍廣分別。三明八念趣道之相者。若",
    "T46n1916_009:0538b13": "如前說止是權除怖畏及諸障難。今明善修",
    "T46n1916_009:0538b14": "八念即是一途入道法門。釋八念入道有二",
    "T46n1916_009:0538b15": "意。一者次第修行入道之相。二者一一念各",
    "T46n1916_009:0538b16": "得入道。次第修行入道者。行者欲求解脫煩",
    "T46n1916_009:0538b17": "惱之病。先當念佛如醫王念法如良藥。念僧",
    "T46n1916_009:0538b18": "如瞻病。念戒如禁忌飲食。念捨如將養。念天",
    "T46n1916_009:0538b19": "如身病少差。念阿那波那使發禪定。念死即",
    "T46n1916_009:0538b20": "悟無常四諦。若三界病盡即得聖道。二者明",
    "T46n1916_009:0538b21": "一一念各是入道方法者。念佛即是念佛三",
    "T46n1916_009:0538b22": "昧入道之相。如文殊般若及諸經中說。念法",
    "T46n1916_009:0538b23": "者如經說。諸佛所師所謂法也。若四諦十二",
    "T46n1916_009:0538b24": "因緣六波羅蜜中道實相。如是等法皆是入",
    "T46n1916_009:0538b25": "道之法。念僧者如觀世音三昧藥上等經中",
    "T46n1916_009:0538b26": "說。念戒如前十種戒中說。念施如摩訶衍中",
    "T46n1916_009:0538b27": "檀波羅蜜入道相中說。餘三念者若念天及",
    "T46n1916_009:0538b28": "第一義天即入道。若念阿那波那入道之相。",
    "T46n1916_009:0538b29": "具如通明中說。念死如下死想義中說。當知",
    "T46n1916_009:0538c01": "八念隨修一念即得入道不須餘習。菩薩為",
    "T46n1916_009:0538c02": "求佛道故行是八念心無依倚。大悲方便廣",
    "T46n1916_009:0538c03": "習法門以化眾生。當知八念即是菩薩摩訶",
    "T46n1916_009:0538c04": "衍也。次釋十想法門。十想者。一無常想。二苦",
    "T46n1916_009:0538c05": "想三。無我想。四食不淨想。五一切世間不",
    "T46n1916_009:0538c06": "可樂想。六死想。七不淨想。八斷想。九離想。",
    "T46n1916_009:0538c07": "十盡想。今釋十想即為三意。一明次位。二明",
    "T46n1916_009:0538c08": "修證。三明趣道想第一所言次位者。於佛教",
    "T46n1916_009:0538c09": "所說諸法中有三種道。一見道。二修道。三無",
    "T46n1916_009:0538c10": "學道。今此十。想即約三道以明位次。所以者",
    "T46n1916_009:0538c11": "何。壞法人於乾慧地已具九想伏諸結。使今",
    "T46n1916_009:0538c12": "修無常等三想即是總相觀。為破六十二見",
    "T46n1916_009:0538c13": "諸顛倒法。入見道中得初果故。次有食不淨",
    "T46n1916_009:0538c14": "想等四想。此為須陀洹斯陀含人入修道中。",
    "T46n1916_009:0538c15": "欲斷五下分結證阿那含果故。說是四種別",
    "T46n1916_009:0538c16": "相事觀助成正觀。斷思惟惑。後斷離盡等三",
    "T46n1916_009:0538c17": "想。為阿那含人行阿羅漢向修無學道。為欲",
    "T46n1916_009:0538c18": "斷離色無色愛證阿羅漢故說。當知十想約",
    "T46n1916_009:0538c19": "三道以辯次位。一往義則可見。第二明修證。",
    "T46n1916_009:0538c20": "一無常想者。觀一切有為法無常智慧相應",
    "T46n1916_009:0538c21": "故。名無常想。所以者何。一切有為法新新",
    "T46n1916_009:0538c22": "生滅故。屬因緣故。不增積故。生時無所從來。",
    "T46n1916_009:0538c23": "滅時無所去處。故名無常。是中無常有二種。",
    "T46n1916_009:0538c24": "一者眾生無常。二者世界無常。眾生無常者。",
    "T46n1916_009:0538c25": "行者觀我及一切眾生。從歌羅邏來色心生",
    "T46n1916_009:0538c26": "滅變異。乃至老死無暫停時。所以者何。一切",
    "T46n1916_009:0538c27": "有為悉屬生住滅三相遷變。故知無常所謂",
    "T46n1916_009:0538c28": "欲生異生欲住異住欲滅異滅。如是變易無",
    "T46n1916_009:0538c29": "常剎那迅速無暫停息。故知一切眾生悉皆",
    "T46n1916_009:0539a01": "無常。世界無常者。如偈說。",
    "T46n1916_009:0539a02": " 大地草木皆磨滅  須彌巨海亦崩竭",
    "T46n1916_009:0539a03": " 諸天住處皆燒盡  爾時世界何處常",
    "T46n1916_009:0539a04": "[0539a04] 復次如佛說無常觀有二種。一者有餘。二者",
    "T46n1916_009:0539a05": "無餘。一切人物皆盡唯有名在。是名有餘。若",
    "T46n1916_009:0539a06": "人物滅盡是名無餘。所以者何。若言以三相",
    "T46n1916_009:0539a07": "故。一切有為法為無常者。三相自不可得。云",
    "T46n1916_009:0539a08": "何有無常。如生時無住滅離生時亦無住滅。",
    "T46n1916_009:0539a09": "若生時即有住滅即壞生相。以生滅相違故。",
    "T46n1916_009:0539a10": "若言離生有滅住亦壞三相義。若離生則滅",
    "T46n1916_009:0539a11": "無所滅故。當知三相不可得。若無有三相。云",
    "T46n1916_009:0539a12": "何言無常。若不得無常相即見聖道。是名無",
    "T46n1916_009:0539a13": "常想。問曰。若爾佛何故說無常為聖諦。答曰。",
    "T46n1916_009:0539a14": "為對治破著常顛倒故。是中不應求實。若心",
    "T46n1916_009:0539a15": "計無常為實者即墮斷見。復次有餘無常想",
    "T46n1916_009:0539a16": "如上特勝通明中說。無餘者在下慧行中當",
    "T46n1916_009:0539a17": "廣說。問曰。何以聖行初門先說無常想。答",
    "T46n1916_009:0539a18": "曰。一切凡夫未見道時各貴所行。或言持戒",
    "T46n1916_009:0539a19": "為重。或言多聞為重。或言十二頭陀為重。或",
    "T46n1916_009:0539a20": "言禪定為重。如是各各所行為貴。更不復勤",
    "T46n1916_009:0539a21": "求涅槃。佛言。是諸功德皆是趣涅槃道分。若",
    "T46n1916_009:0539a22": "觀諸法無常是為真涅槃道。如是種種因緣",
    "T46n1916_009:0539a23": "故。諸法雖空而說是無常想。二苦想者。行者",
    "T46n1916_009:0539a24": "應作是思惟。若一切有餘法無常遷變即是",
    "T46n1916_009:0539a25": "苦想。所以者何。從內六情外六塵和合故。生",
    "T46n1916_009:0539a26": "六種識。六種識中生三種受。謂苦受樂受捨",
    "T46n1916_009:0539a27": "受。是三種受中生老病死恩愛別離求不得怨",
    "T46n1916_009:0539a28": "憎會五陰盛等。八苦之所逼切故名為苦。復",
    "T46n1916_009:0539a29": "次是苦受以事即是苦故。一切眾生所不欲。",
    "T46n1916_009:0539b01": "是樂受以為順情故。一切眾生所愛。若生貪",
    "T46n1916_009:0539b02": "著無常敗壞即現受眾苦。後受地獄畜生餓",
    "T46n1916_009:0539b03": "鬼等苦。如是等種種諸苦皆從求樂生故。知",
    "T46n1916_009:0539b04": "樂即是苦。捨受雖復情中不覺苦樂不取不",
    "T46n1916_009:0539b05": "棄。理實無常遷逼亦為大苦。如是觀時於三",
    "T46n1916_009:0539b06": "界中不見樂相可生貪著。心生厭畏是名苦",
    "T46n1916_009:0539b07": "想。問曰。若無常即是苦者。道聖諦有為無常",
    "T46n1916_009:0539b08": "亦應是苦。答曰。道聖諦雖無常而能滅苦不",
    "T46n1916_009:0539b09": "生諸著。又與空無我等諸智慧和合故。但是",
    "T46n1916_009:0539b10": "無常而非苦也。三無我想者。行者當深思惟",
    "T46n1916_009:0539b11": "若有為法悉是苦者。苦即是無我。所以者何。",
    "T46n1916_009:0539b12": "五受陰中悉皆是苦。若是苦者即不自在。若",
    "T46n1916_009:0539b13": "不自在是則無我。何以故。若有我自在者則",
    "T46n1916_009:0539b14": "不應為苦所逼。知苦即是無我。復次五陰十",
    "T46n1916_009:0539b15": "二入十八界中。諸法從緣生則無自性故。若",
    "T46n1916_009:0539b16": "即陰離陰。更求我等十六知見皆不可得。既",
    "T46n1916_009:0539b17": "不得我則捨一切諸見執著心無所取。便得",
    "T46n1916_009:0539b18": "解脫。是名無我想。是無常苦無我三想觀行",
    "T46n1916_009:0539b19": "深細。在下釋苦諦中更當廣說。問曰。無常苦",
    "T46n1916_009:0539b20": "無我。為是一事為是三事。若是一事一事不",
    "T46n1916_009:0539b21": "應說三。若是三事佛何故說無常即苦。苦即",
    "T46n1916_009:0539b22": "無我。答。三是一事。所謂受有漏法觀門分別",
    "T46n1916_009:0539b23": "故。有三種異。無常行想應是無常想。苦行想",
    "T46n1916_009:0539b24": "應是苦想。無我行想應是無我想。無常不令",
    "T46n1916_009:0539b25": "入三界。苦令知三界過罪。無我則捨世間。復",
    "T46n1916_009:0539b26": "次無常生厭。苦生怖畏。無我拔出令得解脫。",
    "T46n1916_009:0539b27": "復次無常者遮常見。苦遮令世涅槃見。無我",
    "T46n1916_009:0539b28": "者遮著處見。無常者世間所可著常法是。苦",
    "T46n1916_009:0539b29": "者世間計樂處是。無我者世間所可計我牢",
    "T46n1916_009:0539c01": "固者是。如是等種種分別並如摩訶衍中廣",
    "T46n1916_009:0539c02": "說也。四食不淨想者。行者雖知無常苦空無",
    "T46n1916_009:0539c03": "我。若於飲食猶生貪著。當修食不淨想以為",
    "T46n1916_009:0539c04": "對治。諦觀此食皆是不淨因緣故有。如肉是",
    "T46n1916_009:0539c05": "精血水道中生。是為膿蟲住處。如酥乳酪血",
    "T46n1916_009:0539c06": "變所成。與爛膿無異。飯似白蟲羹如糞汁。一",
    "T46n1916_009:0539c07": "切飯食&#x53A8;人執作汁垢不淨。若著口中腦有",
    "T46n1916_009:0539c08": "爛涎二道流下與唾和合。然後成味。其狀如",
    "T46n1916_009:0539c09": "吐。從腹門入地持水爛風動火煮。如釜熟糜",
    "T46n1916_009:0539c10": "滓濁下沈清者在上。譬如釀酒滓。濁者為屎",
    "T46n1916_009:0539c11": "清者為尿。腰有三孔風吹膿汁散入百脈。先",
    "T46n1916_009:0539c12": "與血和合凝變為肉。從新肉生脂骨髓。以是",
    "T46n1916_009:0539c13": "因緣故生身根。從新舊肉令生五情根。從",
    "T46n1916_009:0539c14": "此五根則生五識。次第生意識分別取相籌",
    "T46n1916_009:0539c15": "量好醜。然後生我我所心等諸煩惱及諸罪",
    "T46n1916_009:0539c16": "業。觀食如是本末因緣種種不淨。知內四大",
    "T46n1916_009:0539c17": "與外四大則無有異。但以我見力故強計為",
    "T46n1916_009:0539c18": "我。有行者如是思惟知食罪過。若我貪著當",
    "T46n1916_009:0539c19": "墮地獄餓鬼吞熱鐵丸。或墮畜生&#x732A;狗之中",
    "T46n1916_009:0539c20": "噉食糞穢。如是觀食則生厭想。因厭食故五",
    "T46n1916_009:0539c21": "欲亦薄。即是食不淨想。五一切世間不可樂",
    "T46n1916_009:0539c22": "想者。行者若念世間色欲滋味眷屬親里服",
    "T46n1916_009:0539c23": "飾園觀國土人事等。則生樂想。惡覺不息障",
    "T46n1916_009:0539c24": "離欲道故。行者應當深心諦觀世間過罪之",
    "T46n1916_009:0539c25": "相。過罪有二種。一者眾生。二者國土。眾生",
    "T46n1916_009:0539c26": "過罪者。一切眾生皆有八苦之患無可貪著。",
    "T46n1916_009:0539c27": "復觀眾生貪欲多故。不擇好醜猶如禽獸。瞋",
    "T46n1916_009:0539c28": "恚重故乃至不受佛語不敬聞法不畏惡道。",
    "T46n1916_009:0539c29": "愚癡多故所求不以道理不識尊卑。或慳貪",
    "T46n1916_009:0540a01": "憍慢嫉&#x59AC;很戾諂誑讒賊邪見無信不識恩",
    "T46n1916_009:0540a02": "義。或罪業多故造作五逆不敬三寶輕蔑善",
    "T46n1916_009:0540a03": "人。世間眾生善者甚少弊惡者多。深觀如是",
    "T46n1916_009:0540a04": "煩惱過罪應生厭離。如是不可親厚國土。過",
    "T46n1916_009:0540a05": "罪者。如偈說。",
    "T46n1916_009:0540a06": " 或有國多寒  或有國多熱",
    "T46n1916_009:0540a07": " 有國無救護  或有國多惡",
    "T46n1916_009:0540a08": " 有國多饑餓  或有國多病",
    "T46n1916_009:0540a09": " 有國不修福  如是無樂處",
    "T46n1916_009:0540a10": "[0540a10] 行者深觀欲界惡事如是無有樂處。乃至上",
    "T46n1916_009:0540a11": "三界果報破壞時憂苦甚於下界。譬如極高",
    "T46n1916_009:0540a12": "處墮落摧碎爛壞。經言。三界無安。猶如火",
    "T46n1916_009:0540a13": "宅。眾苦充滿。甚可怖畏。若常觀是相則深生",
    "T46n1916_009:0540a14": "厭離愛覺不生。是名世間不可樂想。六死想",
    "T46n1916_009:0540a15": "者。行者若修上來諸想多少懈怠心生不能",
    "T46n1916_009:0540a16": "疾斷漏。是時應須深修死無想。如佛說死想",
    "T46n1916_009:0540a17": "義。有一比丘偏袒白佛。我能修死想。佛言。",
    "T46n1916_009:0540a18": "汝云何修。比丘言。我不望一歲活。佛言。汝為",
    "T46n1916_009:0540a19": "放逸修死想者。復有比丘言。我不望七月活。",
    "T46n1916_009:0540a20": "有比丘言。七日六日五日四日三日二日活。",
    "T46n1916_009:0540a21": "佛言。汝等皆是放逸修死想者。有比丘言。從",
    "T46n1916_009:0540a22": "旦至食。有一比丘言。一食頃。佛言。汝等皆",
    "T46n1916_009:0540a23": "是放逸修死想者。有一比丘偏袒白佛言。我",
    "T46n1916_009:0540a24": "於出息不保入息。入息不保出息佛言。善哉",
    "T46n1916_009:0540a25": "善哉。是真修死想者。是真不放逸行。若能如",
    "T46n1916_009:0540a26": "是修死想者。當知是人破懈怠賊。一切善法",
    "T46n1916_009:0540a27": "恒得現前。是名修死想也。七不淨想者。如前",
    "T46n1916_009:0540a28": "通明觀。見身三十六物五種不淨。是中應廣",
    "T46n1916_009:0540a29": "說。八斷想。九離想。十盡想者。緣涅槃斷煩惱",
    "T46n1916_009:0540b01": "結使故名斷想。離結使故。故名為離想。盡諸",
    "T46n1916_009:0540b02": "結使故名為盡想。問曰。若爾者一想便足。何",
    "T46n1916_009:0540b03": "故說三。答曰。如前一法三說。無常即苦苦即",
    "T46n1916_009:0540b04": "無我。此想亦如是。斷想有餘涅槃。盡想無",
    "T46n1916_009:0540b05": "餘涅槃。離想二涅槃方便門。當知壞法人成",
    "T46n1916_009:0540b06": "就十想。即成阿羅漢具足二種涅槃故說。九",
    "T46n1916_009:0540b07": "想十想為壞法道也。十想義種種分別。具如",
    "T46n1916_009:0540b08": "摩訶衍中廣說。第三明趣道相者即有三種",
    "T46n1916_009:0540b09": "一者漸次入壞法道。具如前說。二者非次第",
    "T46n1916_009:0540b10": "壞法道。從初發心即具修十想斷諸結使得",
    "T46n1916_009:0540b11": "阿羅漢果具足二種涅槃故。摩訶衍云。若於",
    "T46n1916_009:0540b12": "煖頂忍世間第一法。正智慧觀離諸煩惱是",
    "T46n1916_009:0540b13": "離想。得無漏道斷結使是斷想。入涅槃時滅",
    "T46n1916_009:0540b14": "五受陰不復相續。是名盡想當知從初乾慧",
    "T46n1916_009:0540b15": "地來即說離想等。此則異前所說三想併在",
    "T46n1916_009:0540b16": "後無學道中也。三者隨分入道。若於十想之",
    "T46n1916_009:0540b17": "中隨修一想善得成就。即能斷三界結使得",
    "T46n1916_009:0540b18": "阿羅漢。證二種涅槃。故經云。善修無常能",
    "T46n1916_009:0540b19": "斷一切欲愛色愛無色愛掉慢無明三界結使",
    "T46n1916_009:0540b20": "永盡無餘。當知無常即是具足入道不煩惱",
    "T46n1916_009:0540b21": "想。下九想亦當如是。一一分別趣道之相。復",
    "T46n1916_009:0540b22": "次菩薩摩訶薩行菩薩道時心廣大故。欲為",
    "T46n1916_009:0540b23": "一切眾生習甘露法藥。雖知諸法畢竟空寂。",
    "T46n1916_009:0540b24": "而亦具足成就十想。是菩薩於一一想中。次",
    "T46n1916_009:0540b25": "第入一切法門旋轉無閡為眾生說。當知十",
    "T46n1916_009:0540b26": "想即是菩薩摩訶衍也。"
}