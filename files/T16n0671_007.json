{
    "T16n0671_007:0553b22": "入楞伽經卷第七",
    "T16n0671_007:0553b24": "元魏天竺三藏菩提留支譯",
    "T16n0671_007:0553b25": "無常品第八",
    "T16n0671_007:0553b26": "爾時聖者大慧菩薩復白佛言：「世尊！世尊說",
    "T16n0671_007:0553b27": "無常無常者，一切外道亦說無常。世尊！如",
    "T16n0671_007:0553b28": "來依於名字章句說如是言，諸行無常是",
    "T16n0671_007:0553b29": "生滅法。世尊！此法為是真實？為是虛妄？世",
    "T16n0671_007:0553c01": "尊！復有幾種無常？」",
    "T16n0671_007:0553c02": "佛告聖者大慧菩薩言：「善哉！善哉！善哉大慧！",
    "T16n0671_007:0553c03": "一切外道虛妄分別說八種無常。何等為八？",
    "T16n0671_007:0553c04": "一者、發起所作而不作，是名無常。何者名",
    "T16n0671_007:0553c05": "為發起？謂生法不生法，常法無常法，名為",
    "T16n0671_007:0553c06": "發起無常；二者、形相休息，名為無常；三者、色",
    "T16n0671_007:0553c07": "等即是無常；四者、色轉變故異異無常，諸法",
    "T16n0671_007:0553c08": "相續自然而滅，如乳酪轉變，於一切法不",
    "T16n0671_007:0553c09": "見其轉亦不見滅，名為無常；五者、復有",
    "T16n0671_007:0553c10": "餘外道等，以無物故，名為無常；六者、有法",
    "T16n0671_007:0553c11": "無法而悉無常，以一切法本不生故，名為",
    "T16n0671_007:0553c12": "無常，以無常法彼中和合，是故無常；七者、復",
    "T16n0671_007:0553c13": "有餘外道等，本無後有名為無常，謂依諸",
    "T16n0671_007:0553c14": "大所生相滅，不見其生離相續體，名為無",
    "T16n0671_007:0553c15": "常；八者、不生無常，謂為非常是故無常，見",
    "T16n0671_007:0553c16": "諸法有無生不生，乃至微塵觀察不見法生，",
    "T16n0671_007:0553c17": "故言不生，諸法非生。大慧！是名無生無常",
    "T16n0671_007:0553c18": "相，而諸外道不知彼法所以不生，是故分",
    "T16n0671_007:0553c19": "別諸法不生，故言無常。復次，大慧！外道分",
    "T16n0671_007:0553c20": "別無常之法，言有於物，彼諸外道自心虛",
    "T16n0671_007:0553c21": "妄分別無常常非無常，以有物故。何以故？",
    "T16n0671_007:0553c22": "自體不滅故，自體不滅者，無常之體常不滅",
    "T16n0671_007:0553c23": "故。大慧！若無常法是有物者應生諸法，以",
    "T16n0671_007:0553c24": "彼無常能作因故。大慧！若一切法不離無",
    "T16n0671_007:0553c25": "常者，諸法有無一切應見。何以故？如杖木",
    "T16n0671_007:0553c26": "瓦石，能破可破之物悉皆破壞，見彼種種異",
    "T16n0671_007:0553c27": "異相故，是故無常因一切法無法，亦非因亦",
    "T16n0671_007:0553c28": "非果。大慧！復有諸過，以彼因果無差別",
    "T16n0671_007:0553c29": "故；而不得言此是無常而彼是果，以因果",
    "T16n0671_007:0554a01": "差別故；不得言一切法常，以一切法無",
    "T16n0671_007:0554a02": "因故。大慧！諸法有因，而諸凡夫不覺不知，",
    "T16n0671_007:0554a03": "異因不能生異果故。大慧！若異因能生異",
    "T16n0671_007:0554a04": "果者，因異應生一切諸法，若爾復更有",
    "T16n0671_007:0554a05": "過，應因果差別而見差別。大慧！若其無常",
    "T16n0671_007:0554a06": "是有物者，應同因體所作之事；復更有過，",
    "T16n0671_007:0554a07": "於一法中即應具足一切諸法，以同一切",
    "T16n0671_007:0554a08": "所作，因果業相無差故；復更有過，自有無",
    "T16n0671_007:0554a09": "常，無常有無常體故；復更有過，一切諸法",
    "T16n0671_007:0554a10": "無常應常故；復更有過，若其無常同諸法",
    "T16n0671_007:0554a11": "者墮三世法。大慧！過去色同無常故已滅，",
    "T16n0671_007:0554a12": "未來法未生，以同色無常故不生；現在有",
    "T16n0671_007:0554a13": "法不離於色，以色與彼諸大相，依五大依",
    "T16n0671_007:0554a14": "塵，是故不滅，以彼彼不相離故。大慧！一切",
    "T16n0671_007:0554a15": "外道不滅諸大，三界依大依微塵等，是故",
    "T16n0671_007:0554a16": "依彼法說生住滅。大慧！離於此法更無四",
    "T16n0671_007:0554a17": "大諸塵等法，以彼外道虛妄分別離一切法",
    "T16n0671_007:0554a18": "更有無常，是故外道說言諸大不生不滅，以",
    "T16n0671_007:0554a19": "自體相常不滅故，是故彼說發起作事中間",
    "T16n0671_007:0554a20": "不作名為無常。諸大更有發起諸大，無彼",
    "T16n0671_007:0554a21": "彼異相同相不生滅法，以見諸法不生滅",
    "T16n0671_007:0554a22": "故，而於彼處生無常智。大慧！何者名為形",
    "T16n0671_007:0554a23": "相休息無常？謂能造所造形相，見形相異如",
    "T16n0671_007:0554a24": "長短，非諸大滅而見諸大形相轉變，彼人",
    "T16n0671_007:0554a25": "墮在僧佉法中。大慧！復形相無常者，謂何",
    "T16n0671_007:0554a26": "等人即色名無常，彼人見於形相無常，而",
    "T16n0671_007:0554a27": "非諸大是無常法；若諸大無常，則諸世間一",
    "T16n0671_007:0554a28": "切不得論說世事；若論世事，墮盧迦耶陀",
    "T16n0671_007:0554a29": "邪見朋黨，以說一切諸法唯名，復見諸法",
    "T16n0671_007:0554b01": "自體相生。大慧！轉變無常者，謂見諸色種種",
    "T16n0671_007:0554b02": "異相，非諸大轉變，譬如見金作莊嚴具形",
    "T16n0671_007:0554b03": "相轉變金體不異，餘法轉變亦復如是。大",
    "T16n0671_007:0554b04": "慧！如是外道虛妄分別見法無常，火不燒",
    "T16n0671_007:0554b05": "諸大，自體不燒，以彼諸大自體差別故。大",
    "T16n0671_007:0554b06": "慧！諸外道說若火能燒諸大者，則諸大斷滅",
    "T16n0671_007:0554b07": "是故不燒。「大慧！我說大及諸塵非常非無",
    "T16n0671_007:0554b08": "常。何以故？我不說外境界有故，我說三界",
    "T16n0671_007:0554b09": "但是自心，不說種種諸相是有，是故說言",
    "T16n0671_007:0554b10": "不生不滅，唯是四大因緣和合，非大及塵是",
    "T16n0671_007:0554b11": "實有法，以虛妄心分別二種可取能取法，",
    "T16n0671_007:0554b12": "如實能知二種分別，是故離外有無見相，唯",
    "T16n0671_007:0554b13": "是自心分別作業，而名為生而業不生，以",
    "T16n0671_007:0554b14": "離有無分別心故。大慧！何故非常非不常？",
    "T16n0671_007:0554b15": "以有世間及出世間上上諸法，是故不得",
    "T16n0671_007:0554b16": "說言是常。何故非無常？以能覺知唯是自",
    "T16n0671_007:0554b17": "心分別見故，是故非無常。而諸外道墮",
    "T16n0671_007:0554b18": "在邪見執著二邊，不知自心虛妄分別，非",
    "T16n0671_007:0554b19": "諸聖人分別無常。大慧！一切諸法總有三",
    "T16n0671_007:0554b20": "種，何等為三？一者、世間法相，二者、出世間法",
    "T16n0671_007:0554b21": "相，三者、出世間上上勝法相，以依言語種",
    "T16n0671_007:0554b22": "種說法，而諸凡夫不覺不知。」爾時世尊重說",
    "T16n0671_007:0554b23": "偈言：",
    "T16n0671_007:0554b24": "「遠離於始造，　　及與形相異；",
    "T16n0671_007:0554b25": "　無常名有物，　　外道妄分別。",
    "T16n0671_007:0554b26": "　諸法無有滅，　　諸大自性住；",
    "T16n0671_007:0554b27": "　墮於種種見，　　外道說無常。",
    "T16n0671_007:0554b28": "　彼諸外道說，　　諸法不生滅；",
    "T16n0671_007:0554b29": "　諸大體自常，　　何等法無常？",
    "T16n0671_007:0554c01": "　一切世唯心，　　而心見二境；",
    "T16n0671_007:0554c02": "　可取能取法，　　我我所法無。",
    "T16n0671_007:0554c03": "　三界上下法，　　我說皆是心；",
    "T16n0671_007:0554c04": "　離於諸心法，　　更無有可得。」",
    "T16n0671_007:0554c05": "入楞伽經入道品第九",
    "T16n0671_007:0554c06": "爾時聖者大慧菩薩摩訶薩復白佛言：「世尊！",
    "T16n0671_007:0554c07": "惟願世尊，為我說諸一切菩薩聲聞辟支",
    "T16n0671_007:0554c08": "佛入滅盡定次第相，我及一切諸菩薩等，若",
    "T16n0671_007:0554c09": "得善知入滅盡定次第之相巧方便者，不",
    "T16n0671_007:0554c10": "墮聲聞辟支佛三昧三摩跋提滅盡定樂，不",
    "T16n0671_007:0554c11": "墮聲聞辟支佛外道迷惑之法。」佛告聖者大",
    "T16n0671_007:0554c12": "慧菩薩言：「善哉！善哉！善哉大慧！諦聽！諦聽！當",
    "T16n0671_007:0554c13": "為汝說。」大慧菩薩白佛言：「善哉世尊！唯然",
    "T16n0671_007:0554c14": "受教。」佛告大慧：「菩薩從初地乃至六地入",
    "T16n0671_007:0554c15": "滅盡定，聲聞辟支佛亦入滅盡定。大慧！諸菩",
    "T16n0671_007:0554c16": "薩摩訶薩，於七地中念念入滅盡定，以諸",
    "T16n0671_007:0554c17": "菩薩悉能遠離一切諸法有無相故。大慧！聲",
    "T16n0671_007:0554c18": "聞辟支佛不能念念入滅盡定，以聲聞辟",
    "T16n0671_007:0554c19": "支佛緣有為行入滅盡定，墮在可取能取",
    "T16n0671_007:0554c20": "境界，是故聲聞辟支佛不能入七地中念",
    "T16n0671_007:0554c21": "念滅盡定，以聲聞辟支佛生驚怖想，恐墮",
    "T16n0671_007:0554c22": "諸法無異相故；以覺諸法種種異相有法",
    "T16n0671_007:0554c23": "無法善不善法同相異相而入滅盡定，是故",
    "T16n0671_007:0554c24": "聲聞辟支佛不能入七地中念念滅盡定，",
    "T16n0671_007:0554c25": "以無善巧方便智故。大慧！七地菩薩摩訶",
    "T16n0671_007:0554c26": "薩，轉滅聲聞辟支佛心、意、意識。大慧！初地乃",
    "T16n0671_007:0554c27": "至六地菩薩摩訶薩，見於三界但是自心心、",
    "T16n0671_007:0554c28": "意、意識，離我我所法，唯是自心分別，不墮",
    "T16n0671_007:0554c29": "外法種種諸相，唯是凡夫內心愚癡，墮於二",
    "T16n0671_007:0555a01": "邊見於可取能取之法，以無知故，而不覺",
    "T16n0671_007:0555a02": "知無始世來身口及意妄想煩惱戲論熏習而",
    "T16n0671_007:0555a03": "生諸法。大慧！於八地中一切菩薩聲聞辟",
    "T16n0671_007:0555a04": "支佛入涅槃想。大慧！諸菩薩摩訶薩，承己",
    "T16n0671_007:0555a05": "自心三昧佛力，不入三昧樂門，墮涅槃而",
    "T16n0671_007:0555a06": "住，以不滿足如來地故，若彼菩薩住三昧",
    "T16n0671_007:0555a07": "分者，休息度脫一切眾生，斷如來種滅如",
    "T16n0671_007:0555a08": "來家，為示如來不可思議諸境界故，是故",
    "T16n0671_007:0555a09": "不入涅槃。大慧！聲聞辟支佛墮三昧樂門",
    "T16n0671_007:0555a10": "法，是故聲聞辟支佛生涅槃想。大慧！諸菩薩",
    "T16n0671_007:0555a11": "摩訶薩，從初地來乃至七地具巧方便，觀",
    "T16n0671_007:0555a12": "察心、意、意識之相，遠離我我所取相之法，觀",
    "T16n0671_007:0555a13": "察我空法空，觀察同相異相，善解四無礙巧",
    "T16n0671_007:0555a14": "方便義，自在次第入於諸地菩提分法。大慧！",
    "T16n0671_007:0555a15": "我若不說諸菩薩摩訶薩同相異相法者，一",
    "T16n0671_007:0555a16": "切菩薩不如實知諸地次第，恐墮外道邪",
    "T16n0671_007:0555a17": "見等法故，我次第說諸地相。大慧！若人次",
    "T16n0671_007:0555a18": "第入諸地者不墮餘道，我說諸地次第相",
    "T16n0671_007:0555a19": "者，唯自心見諸地次第，及三界中種種行相，",
    "T16n0671_007:0555a20": "而諸凡夫不覺不知，以諸凡夫不覺知故，",
    "T16n0671_007:0555a21": "是故我及一切諸佛，說於諸地次第之相，及",
    "T16n0671_007:0555a22": "建立三界種種行相。復次，大慧！聲聞辟支佛",
    "T16n0671_007:0555a23": "於第八菩薩地中，樂著寂滅三昧樂門醉",
    "T16n0671_007:0555a24": "故，不能善知唯自心見，墮自相同相熏習",
    "T16n0671_007:0555a25": "障礙故，墮人無我法無我見過故，以分別",
    "T16n0671_007:0555a26": "心名為涅槃，而不能知諸法寂靜。大慧！諸",
    "T16n0671_007:0555a27": "菩薩摩訶薩，以見寂靜三昧樂門，憶念本",
    "T16n0671_007:0555a28": "願大慈悲心度諸眾生，知十無盡如實行智，",
    "T16n0671_007:0555a29": "是故不即入於涅槃。大慧！諸菩薩摩訶薩，",
    "T16n0671_007:0555b01": "遠離虛妄分別之心，遠離能取可取境界，名",
    "T16n0671_007:0555b02": "入涅槃，以如實智知一切諸法唯是自心，",
    "T16n0671_007:0555b03": "是故不生分別之心，是故菩薩不取心、意、",
    "T16n0671_007:0555b04": "意識，不著外法實有之相，而非不為佛法",
    "T16n0671_007:0555b05": "修行，依根本智展轉修行，為於自身求佛",
    "T16n0671_007:0555b06": "如來證地智故。大慧！如人睡夢度大海水，",
    "T16n0671_007:0555b07": "起大方便欲度自身，未度中間忽然便",
    "T16n0671_007:0555b08": "寤，作是思惟：『此為是實？為是虛妄？』彼復思",
    "T16n0671_007:0555b09": "惟：『如是之相非實非虛，唯是我本虛妄分",
    "T16n0671_007:0555b10": "別不實境界，熏習因故見種種色，形相顛倒",
    "T16n0671_007:0555b11": "不離有無，意識熏習於夢中見。』大慧！菩薩",
    "T16n0671_007:0555b12": "摩訶薩亦復如是，於八地中見分別心，初",
    "T16n0671_007:0555b13": "地七地諸法同相，如夢如幻平等無差，離",
    "T16n0671_007:0555b14": "諸功用可取能取分別之心，見心心數法，為",
    "T16n0671_007:0555b15": "於未得上上佛法修行者令得故，菩薩摩訶",
    "T16n0671_007:0555b16": "薩修行勝法，名為涅槃，非滅諸法名為涅",
    "T16n0671_007:0555b17": "槃。菩薩摩訶薩，遠離心、意、意識分別相故，",
    "T16n0671_007:0555b18": "得無生法忍。大慧！第一義中亦無次第，無",
    "T16n0671_007:0555b19": "次第行，諸法寂靜亦如虛空。」大慧菩薩白佛",
    "T16n0671_007:0555b20": "言：「世尊！世尊說：『聲聞辟支佛入第八菩",
    "T16n0671_007:0555b21": "薩地寂滅樂門。』如來復說：『聲聞辟支佛不知",
    "T16n0671_007:0555b22": "但是自心分別』，復說『諸聲聞得人無我，而不",
    "T16n0671_007:0555b23": "得法無我空。』若如是說，聲聞辟支佛尚未",
    "T16n0671_007:0555b24": "能證初地之法，何況八地寂滅樂門？」佛告",
    "T16n0671_007:0555b25": "大慧：「我今為汝分別宣說。大慧！聲聞有三",
    "T16n0671_007:0555b26": "種，言入八地寂滅門者，此是先修菩薩行",
    "T16n0671_007:0555b27": "者墮聲聞地，還依本心修菩薩行，同入八",
    "T16n0671_007:0555b28": "地寂滅樂門，非增上慢寂滅聲聞，以彼不能",
    "T16n0671_007:0555b29": "入菩薩行，未曾覺知三界唯心，未曾修行",
    "T16n0671_007:0555c01": "菩薩諸法，未曾修行諸波羅蜜十地之行，",
    "T16n0671_007:0555c02": "是故決定寂滅聲聞，不能證彼菩薩所行寂",
    "T16n0671_007:0555c03": "滅樂門。」爾時世尊重說偈言：",
    "T16n0671_007:0555c04": "「唯心無所有，　　諸行及佛地；",
    "T16n0671_007:0555c05": "　去來現在佛，　　三世說如是。",
    "T16n0671_007:0555c06": "　七地為心地，　　無所有八地；",
    "T16n0671_007:0555c07": "　二地名為行，　　餘地名我地。",
    "T16n0671_007:0555c08": "　內身證及淨，　　此名為我地；",
    "T16n0671_007:0555c09": "　自在最勝處，　　阿迦尼吒天。",
    "T16n0671_007:0555c10": "　炤曜如炎火，　　出妙諸光明；",
    "T16n0671_007:0555c11": "　種種美可樂，　　化作於三界。",
    "T16n0671_007:0555c12": "　化現三界色，　　或有在光化；",
    "T16n0671_007:0555c13": "　彼處說諸乘，　　是我自在地。",
    "T16n0671_007:0555c14": "　十地為初地，　　初地為八地；",
    "T16n0671_007:0555c15": "　九地為七地，　　七地為八地。",
    "T16n0671_007:0555c16": "　二地為三地，　　四地為五地；",
    "T16n0671_007:0555c17": "　三地為六地，　　寂滅有何次？",
    "T16n0671_007:0555c18": "　決定諸聲聞，　　不行菩薩行；",
    "T16n0671_007:0555c19": "　同入八地者，　　是本菩薩行。」",
    "T16n0671_007:0555c20": "入楞伽經問如來常無常品第十",
    "T16n0671_007:0555c21": "爾時聖者大慧菩薩摩訶薩白佛言：「世尊！如",
    "T16n0671_007:0555c22": "來、應、正遍知，為是常耶為無常耶？」佛告聖",
    "T16n0671_007:0555c23": "者大慧菩薩言：「大慧！如來、應、正遍知，非常",
    "T16n0671_007:0555c24": "非無常。何以故？二邊有過故。大慧！有無二",
    "T16n0671_007:0555c25": "邊應有過失。大慧！若言如來是常法者則",
    "T16n0671_007:0555c26": "同常因。大慧！以諸外道說言微塵諸因常",
    "T16n0671_007:0555c27": "故，非是作法。大慧！是故不得言如來常，",
    "T16n0671_007:0555c28": "以非作法而言常故。大慧！亦不得言如來",
    "T16n0671_007:0555c29": "無常，言無常者即是同於有為作法，五陰",
    "T16n0671_007:0556a01": "可見能見法無，五陰滅故，五陰滅者諸佛如",
    "T16n0671_007:0556a02": "來亦應同滅，而佛如來非斷絕法。大慧！凡",
    "T16n0671_007:0556a03": "作法者皆是無常，如瓶衣車屋及疊席等",
    "T16n0671_007:0556a04": "皆是作法，是故無常。大慧！若言一切皆無",
    "T16n0671_007:0556a05": "常者，一切智一切智人一切功德亦應無",
    "T16n0671_007:0556a06": "常，以同一切作法相故。又復有過，若言一",
    "T16n0671_007:0556a07": "切皆無常者，諸佛如來應是作法，而佛如來",
    "T16n0671_007:0556a08": "非是作法，以無更說有勝因故，是故我言",
    "T16n0671_007:0556a09": "如來非常亦非無常。復次，大慧！如來非常。",
    "T16n0671_007:0556a10": "何以故？虛空之性亦無修行諸功德故。大",
    "T16n0671_007:0556a11": "慧！譬如虛空非常非無常。何以故？以離常",
    "T16n0671_007:0556a12": "無常故，以不墮一異俱不俱，有無非有非",
    "T16n0671_007:0556a13": "無，常無常非常非無常，是故離於一切諸過",
    "T16n0671_007:0556a14": "不可得說。復次，大慧！亦不得言如來是",
    "T16n0671_007:0556a15": "常。何以故？若言常者同於兔馬駝驢龜蛇蠅",
    "T16n0671_007:0556a16": "魚等角，是故不得言如來常。復次，大慧！亦",
    "T16n0671_007:0556a17": "不得言如來是常，恐墮不生常故，是故不",
    "T16n0671_007:0556a18": "得言如來世尊常。復次，大慧！更有餘法，",
    "T16n0671_007:0556a19": "依彼法故，得言如來世尊是常。何以故？依",
    "T16n0671_007:0556a20": "內證智證常法故，是故得言如來是常。大",
    "T16n0671_007:0556a21": "慧！諸佛如來內證智法，常恒清涼不變。大慧！",
    "T16n0671_007:0556a22": "諸佛、如來、應、正遍知，若出於世不出於世，",
    "T16n0671_007:0556a23": "法性常，如是法體常，如是法軌則常，如是",
    "T16n0671_007:0556a24": "以彼法性，一切聲聞辟支佛等，亦不曾聞",
    "T16n0671_007:0556a25": "亦不曾見，如是法體，非虛空中，毛道凡夫",
    "T16n0671_007:0556a26": "不覺不知。大慧！諸佛如來內證智者依彼得",
    "T16n0671_007:0556a27": "名。大慧！以依如實智慧修行得名為佛，",
    "T16n0671_007:0556a28": "非心、意、意識、無明五陰熏習得名。大慧！一切",
    "T16n0671_007:0556a29": "三界不實妄想分別戲論得名。大慧！不實分",
    "T16n0671_007:0556b01": "別二種法者，而得名為常與無常，而佛如",
    "T16n0671_007:0556b02": "來不墮二法，不墮能取可取二邊，如來寂",
    "T16n0671_007:0556b03": "靜二法不生故。是故，大慧！諸佛、如來、應、正遍",
    "T16n0671_007:0556b04": "知，不得言是常與無常。大慧！凡所言語，而",
    "T16n0671_007:0556b05": "得說言常與無常，遠離一切分別盡者，不",
    "T16n0671_007:0556b06": "得言取常無常法，是故我遮一切凡夫，不",
    "T16n0671_007:0556b07": "得分別常與無常，以得真實寂靜法者得",
    "T16n0671_007:0556b08": "盡分別不生分別。」爾時世尊重說偈言：",
    "T16n0671_007:0556b09": "「離於常無常，　　非常非無常；",
    "T16n0671_007:0556b10": "　若見如是佛，　　彼不墮惡道。",
    "T16n0671_007:0556b11": "　若說常無常，　　諸功德虛妄；",
    "T16n0671_007:0556b12": "　無智者分別，　　遮說常無常。",
    "T16n0671_007:0556b13": "　所有立法者，　　皆有諸過失；",
    "T16n0671_007:0556b14": "　若能見唯心，　　彼不墮諸過。」",
    "T16n0671_007:0556b15": "入楞伽經佛性品第十一",
    "T16n0671_007:0556b16": "爾時聖者大慧菩薩摩訶薩復請佛言：「世尊！",
    "T16n0671_007:0556b17": "惟願如來、應、正遍知為我說，善逝為我說，陰、",
    "T16n0671_007:0556b18": "界、入生滅之相。世尊！若無我者誰生誰滅？世",
    "T16n0671_007:0556b19": "尊！一切凡夫依生滅住不見苦盡，是故不",
    "T16n0671_007:0556b20": "知涅槃之相。」佛告聖者大慧菩薩言：「善哉！",
    "T16n0671_007:0556b21": "善哉！善哉大慧！汝今諦聽當為汝說。」大慧",
    "T16n0671_007:0556b22": "白佛言：「善哉世尊！唯然受教。」佛告大慧：「如",
    "T16n0671_007:0556b23": "來之藏是善不善因故，能與六道作生死",
    "T16n0671_007:0556b24": "因緣，譬如伎兒出種種伎，眾生依於如來",
    "T16n0671_007:0556b25": "藏故，五道生死。大慧！而如來藏離我我所，",
    "T16n0671_007:0556b26": "諸外道等不知不覺，是故三界生死因緣不",
    "T16n0671_007:0556b27": "斷。大慧！諸外道等妄計我故，不能如實見",
    "T16n0671_007:0556b28": "如來藏，以諸外道無始世來虛妄執著種種",
    "T16n0671_007:0556b29": "戲論諸熏習故。大慧！阿梨耶識者，名如來",
    "T16n0671_007:0556c01": "藏，而與無明七識共俱，如大海波常不斷",
    "T16n0671_007:0556c02": "絕身俱生故，離無常過離於我過自性清",
    "T16n0671_007:0556c03": "淨，餘七識者，心、意、意識等念念不住是生滅",
    "T16n0671_007:0556c04": "法，七識由彼虛妄因生，不能如實分別諸",
    "T16n0671_007:0556c05": "法，觀於高下長短形相故，執著名相故，能",
    "T16n0671_007:0556c06": "令自心見色相故，能得苦樂故，能離解脫",
    "T16n0671_007:0556c07": "因故，因名相生隨煩惱貪故，依彼念因",
    "T16n0671_007:0556c08": "諸根滅盡故，不次第生故，餘自意分別不",
    "T16n0671_007:0556c09": "生苦樂受故，是故入少想定、滅盡定，入",
    "T16n0671_007:0556c10": "三摩跋提、四禪、實諦解脫而修行者生解脫",
    "T16n0671_007:0556c11": "相，以不知轉滅虛妄相故。大慧！如來藏",
    "T16n0671_007:0556c12": "識不在阿梨耶識中，是故七種識有生有",
    "T16n0671_007:0556c13": "滅，如來藏識不生不滅。何以故？彼七種識",
    "T16n0671_007:0556c14": "依諸境界念觀而生，此七識境界一切聲聞",
    "T16n0671_007:0556c15": "辟支佛外道修行者不能覺知，不如實知",
    "T16n0671_007:0556c16": "人無我故，以取同相別相法故，以見陰界",
    "T16n0671_007:0556c17": "入法等故。大慧！如來藏如實見五法體相法",
    "T16n0671_007:0556c18": "無我故不生，如實知諸地次第展轉和合",
    "T16n0671_007:0556c19": "故，餘外道不正見不能觀察。大慧！菩薩住",
    "T16n0671_007:0556c20": "不動地，爾時得十種三昧門等為上首，得",
    "T16n0671_007:0556c21": "無量無邊三昧，依三昧佛住持，觀察不可思",
    "T16n0671_007:0556c22": "議諸佛法及自本願力故，遮護三昧門實際",
    "T16n0671_007:0556c23": "境界，遮已入自內身聖智證法真實境界，不",
    "T16n0671_007:0556c24": "同聲聞辟支佛外道修行所觀境界，爾時過",
    "T16n0671_007:0556c25": "彼十種聖道，入於如來意生身智身，離諸功",
    "T16n0671_007:0556c26": "用三昧心故。是故，大慧！諸菩薩摩訶薩欲",
    "T16n0671_007:0556c27": "證勝法如來藏阿梨耶識者，應當修行令",
    "T16n0671_007:0556c28": "清淨故。大慧！若如來藏阿梨耶識名為無",
    "T16n0671_007:0556c29": "者，離阿梨耶識無生無滅，一切凡夫及諸",
    "T16n0671_007:0557a01": "聖人，依彼阿梨耶識故有生有滅，以依阿",
    "T16n0671_007:0557a02": "梨耶識故，諸修行者入自內身聖行所證，現",
    "T16n0671_007:0557a03": "法樂行而不休息。大慧！此如來心阿梨耶識",
    "T16n0671_007:0557a04": "如來藏諸境界，一切聲聞辟支佛諸外道等",
    "T16n0671_007:0557a05": "不能分別。何以故？以如來藏是清淨相，客",
    "T16n0671_007:0557a06": "塵煩惱垢染不淨。大慧！我依此義依勝鬘",
    "T16n0671_007:0557a07": "夫人，依餘菩薩摩訶薩深智慧者，說如來藏",
    "T16n0671_007:0557a08": "阿梨耶識，共七種識生名轉滅相，為諸聲",
    "T16n0671_007:0557a09": "聞辟支佛等示法無我，對勝鬘說言，如來",
    "T16n0671_007:0557a10": "藏是如來境界。大慧！如來藏識阿梨耶識境",
    "T16n0671_007:0557a11": "界，我今與汝及諸菩薩甚深智者，能了分別",
    "T16n0671_007:0557a12": "此二種法，諸餘聲聞辟支佛及外道等執著",
    "T16n0671_007:0557a13": "名字者，不能了知如此二法。大慧！是故汝",
    "T16n0671_007:0557a14": "及諸菩薩摩訶薩當學此法。」爾時世尊重說",
    "T16n0671_007:0557a15": "偈言：",
    "T16n0671_007:0557a16": "「甚深如來藏，　　與七識俱生；",
    "T16n0671_007:0557a17": "　取二法則生，　　如實知不生。",
    "T16n0671_007:0557a18": "　如鏡像現心，　　無始習所熏；",
    "T16n0671_007:0557a19": "　如實觀察者，　　諸境悉空無。",
    "T16n0671_007:0557a20": "　如癡見指月，　　觀指不觀月；",
    "T16n0671_007:0557a21": "　計著名字者，　　不見我真實。",
    "T16n0671_007:0557a22": "　心如巧伎兒，　　意如狡猾者，",
    "T16n0671_007:0557a23": "　意識及五識，　　虛妄取境界；",
    "T16n0671_007:0557a24": "　如伎兒和合，　　誑惑於凡夫。」",
    "T16n0671_007:0557a25": "入楞伽經五法門品第十二",
    "T16n0671_007:0557a26": "爾時聖者大慧菩薩摩訶薩復請佛言：「世尊！",
    "T16n0671_007:0557a27": "惟願如來、應、正遍知為我說，善逝為我說，",
    "T16n0671_007:0557a28": "五法體相及二無我差別行相，我及一切諸",
    "T16n0671_007:0557a29": "菩薩等，若得善知五法體相、二種無我差別",
    "T16n0671_007:0557b01": "相者，修行是法次第入於一切諸地，修",
    "T16n0671_007:0557b02": "行是法能入一切諸佛法中，入諸佛法者，",
    "T16n0671_007:0557b03": "乃至能入如來自身內證智地。」佛告聖者大",
    "T16n0671_007:0557b04": "慧菩薩言：「善哉！善哉！善哉大慧！汝今諦聽，",
    "T16n0671_007:0557b05": "當為汝說。」大慧菩薩言：「善哉世尊！唯然受",
    "T16n0671_007:0557b06": "教。」佛告大慧：「我為汝說五法體相、二種無",
    "T16n0671_007:0557b07": "我差別行相。大慧！何等五法？一者、名，二者、相，",
    "T16n0671_007:0557b08": "三者、分別，四者、正智，五者、真如。內身修行證",
    "T16n0671_007:0557b09": "聖人智離斷常見現如實修行者，入三昧",
    "T16n0671_007:0557b10": "樂三摩跋提行門故。大慧！一切凡夫不覺",
    "T16n0671_007:0557b11": "不知五法體相、二種無我，惟以自心見於",
    "T16n0671_007:0557b12": "外物，是故生於分別之心非謂聖人。」大慧",
    "T16n0671_007:0557b13": "白佛言：「世尊！云何凡夫生分別心非聖人",
    "T16n0671_007:0557b14": "也？」佛告大慧：「一切凡夫執著名相隨順生",
    "T16n0671_007:0557b15": "法，隨順生法已見種種相，墮我我所邪見",
    "T16n0671_007:0557b16": "心中，執著具足一切法相，執著已入於無明",
    "T16n0671_007:0557b17": "黑闇障處，入障處已起於貪心，起貪心已",
    "T16n0671_007:0557b18": "而能造作貪瞋癡業，造業行已不能自止，",
    "T16n0671_007:0557b19": "如蠶作繭以分別心而自纏身，墮在六道",
    "T16n0671_007:0557b20": "大海險難，如轆轤迴轉不自覺知，以無智",
    "T16n0671_007:0557b21": "故不知一切諸法如幻，不知無我我所諸",
    "T16n0671_007:0557b22": "法非實從於妄想分別而生，而不知離可",
    "T16n0671_007:0557b23": "見能見，而不知離生住滅相，不知自心虛",
    "T16n0671_007:0557b24": "妄而生，謂知隨順自在天、時、微塵、我生。",
    "T16n0671_007:0557b25": "大慧！何者為名？謂眼識見前色等法相，如",
    "T16n0671_007:0557b26": "聲相、耳相、鼻相、舌相、身相。大慧！如是等相，我",
    "T16n0671_007:0557b27": "說名為名相。大慧！何者分別？以依何等法",
    "T16n0671_007:0557b28": "說名取相，了別此法如是如是畢竟不異，",
    "T16n0671_007:0557b29": "謂象馬車步人民等分別種種相，是名分別。",
    "T16n0671_007:0557c01": "大慧！何者正智？以觀察名相，觀察已不見",
    "T16n0671_007:0557c02": "實法，以彼迭共因生故見，迭共生者諸識",
    "T16n0671_007:0557c03": "不復起，分別識相不斷不常，是故不墮一",
    "T16n0671_007:0557c04": "切外道聲聞辟支佛地。大慧！是名正智。復次，",
    "T16n0671_007:0557c05": "大慧！菩薩摩訶薩依正智，不取名相法以",
    "T16n0671_007:0557c06": "為有，不取不見相以為無。何以故？以離",
    "T16n0671_007:0557c07": "有無邪見故，以不見名相是正智義，是故",
    "T16n0671_007:0557c08": "我說名為真如。大慧！菩薩住真如法者，得",
    "T16n0671_007:0557c09": "入無相寂靜境界，入已得入菩薩摩訶薩",
    "T16n0671_007:0557c10": "初歡喜地，菩薩得初歡喜地時，證百金剛",
    "T16n0671_007:0557c11": "三昧明門，捨離二十五有一切果業，過諸聲",
    "T16n0671_007:0557c12": "聞辟支佛地，住如來家真如境界，如實修行",
    "T16n0671_007:0557c13": "知五法相如幻如夢，如實觀察一切諸法，起",
    "T16n0671_007:0557c14": "自內身證聖智修行，如是展轉遠離虛妄",
    "T16n0671_007:0557c15": "世間覺觀所樂之地，次第乃至法雲地；入法",
    "T16n0671_007:0557c16": "雲地已，次入三昧力自在神通諸華莊嚴如",
    "T16n0671_007:0557c17": "來之地；入如來地已，為教化眾生現種種",
    "T16n0671_007:0557c18": "光明應莊嚴身如水中月，依無盡句善縛",
    "T16n0671_007:0557c19": "所縛，隨眾生信者而為說法，離心、意、意識",
    "T16n0671_007:0557c20": "身故。大慧！菩薩入真如已得佛地中如是",
    "T16n0671_007:0557c21": "如是無量無邊法。」大慧復白佛言：「世尊！世尊",
    "T16n0671_007:0557c22": "為五法入三法？為三法入五法中？為自體",
    "T16n0671_007:0557c23": "相各各差別？」佛告大慧：「三法入五法中。大",
    "T16n0671_007:0557c24": "慧！非但三法入五法中，八種識、二種無我亦",
    "T16n0671_007:0557c25": "入五法。大慧！云何三法入五法中？大慧！名",
    "T16n0671_007:0557c26": "相名為分別法相。大慧！依彼二法分別生",
    "T16n0671_007:0557c27": "心心數法，一時非前後，如日共光明一時，",
    "T16n0671_007:0557c28": "而有分別種種相。大慧！是名三相，依因緣",
    "T16n0671_007:0557c29": "力生故。大慧！正智真如名第一義諦相，依",
    "T16n0671_007:0558a01": "不滅法故。復次，大慧！著於自心見分別法",
    "T16n0671_007:0558a02": "差別有八種，以分別諸相以為實故，離我",
    "T16n0671_007:0558a03": "我所生滅之法，爾時得證二無我法。大慧！",
    "T16n0671_007:0558a04": "五法法門入諸佛地，諸地法相亦入五法門",
    "T16n0671_007:0558a05": "中，一切聲聞辟支佛法亦入五法門中，如來",
    "T16n0671_007:0558a06": "內身證聖智法亦入五法門中。復次，大慧！五",
    "T16n0671_007:0558a07": "法相名分別真如正智。大慧！何者名為相？",
    "T16n0671_007:0558a08": "相者見色形相狀貌勝不如，是名為相。大",
    "T16n0671_007:0558a09": "慧！依彼法相起分別相，此是瓶此是牛馬",
    "T16n0671_007:0558a10": "羊等，此法如是如是不異。大慧！是名為名。",
    "T16n0671_007:0558a11": "大慧！依於彼法立名，了別示現彼相，是",
    "T16n0671_007:0558a12": "故立彼種種名字牛羊馬等，是名分別心心",
    "T16n0671_007:0558a13": "數法。大慧！觀察名相乃至微塵，常不見",
    "T16n0671_007:0558a14": "一法相，諸法不實，以虛妄心生分別故。",
    "T16n0671_007:0558a15": "大慧！言真如者名為不虛，決定畢竟盡自",
    "T16n0671_007:0558a16": "性自體，正見真如相，我及諸菩薩及諸佛、",
    "T16n0671_007:0558a17": "如來、應、正遍知，說名異義一。大慧！如是等",
    "T16n0671_007:0558a18": "隨順正智，不斷不常，無分別分別不行處，",
    "T16n0671_007:0558a19": "隨順自身內證聖智，離諸一切外道聲聞辟",
    "T16n0671_007:0558a20": "支佛等惡見朋黨不正智中。大慧！於五法、三",
    "T16n0671_007:0558a21": "法相、八種識、二種無我，一切佛法皆入五法",
    "T16n0671_007:0558a22": "中。大慧！汝及諸菩薩摩訶薩，為求勝智應",
    "T16n0671_007:0558a23": "當修學。大慧！汝知五法不隨他教故。」爾時",
    "T16n0671_007:0558a24": "世尊重說偈言：",
    "T16n0671_007:0558a25": "「五法自體相，　　及與八種識；",
    "T16n0671_007:0558a26": "　二種無我法，　　攝取諸大乘。",
    "T16n0671_007:0558a27": "　名相及分別，　　三法自體相；",
    "T16n0671_007:0558a28": "　正智及真如，　　是第一義相。」",
    "T16n0671_007:0558a29": "入楞伽經恒河沙品第十三",
    "T16n0671_007:0558a30": "爾時聖者大慧菩薩摩訶薩白佛言：「世尊！如",
    "T16n0671_007:0558b01": "世尊依名字說過去未來現在諸佛如恒河",
    "T16n0671_007:0558b02": "河沙。世尊！佛說如是，為依如來口中所說，",
    "T16n0671_007:0558b03": "我隨順取？為更有義？願為我說。」佛告聖者",
    "T16n0671_007:0558b04": "大慧菩薩言：「大慧！如我所說名字章句，莫",
    "T16n0671_007:0558b05": "如是取。大慧！三世諸佛非恒河河沙等。何",
    "T16n0671_007:0558b06": "以故？所說譬喻過世間者，非如譬喻。何",
    "T16n0671_007:0558b07": "以故？以有相似不相似故。大慧！諸佛、如來、",
    "T16n0671_007:0558b08": "應、正遍知，不定說過世間相似不相似譬",
    "T16n0671_007:0558b09": "喻。何以故？大慧！我說譬喻但是少分故。大",
    "T16n0671_007:0558b10": "慧！我及諸佛、如來、應、正遍知，所說譬喻但說",
    "T16n0671_007:0558b11": "少義。何以故？愚癡凡夫諸外道等，著諸法",
    "T16n0671_007:0558b12": "常增長邪見，隨順世間輪迴生死，為彼",
    "T16n0671_007:0558b13": "生厭聞生驚怖，又聞諸佛如恒河沙，便於",
    "T16n0671_007:0558b14": "如來無上聖道生易得想求出世法。大慧！",
    "T16n0671_007:0558b15": "是故我說諸佛如來如恒河河沙。何以故？我",
    "T16n0671_007:0558b16": "餘經中說佛出世如優曇華，眾生聞已，言佛",
    "T16n0671_007:0558b17": "道難得不修精進，是故我說諸佛如來如",
    "T16n0671_007:0558b18": "恒河河沙。大慧！我說諸佛出世如優曇華",
    "T16n0671_007:0558b19": "者，依可化眾生義故，我說諸佛如優曇華。",
    "T16n0671_007:0558b20": "大慧，而優曇華於世間中無人曾見，當亦",
    "T16n0671_007:0558b21": "不見。大慧！諸佛如來世間曾見現見當見。大",
    "T16n0671_007:0558b22": "慧！我說如是，非依自身所得法說，是故",
    "T16n0671_007:0558b23": "說言如優曇華，諸佛如來亦復如是。大慧！",
    "T16n0671_007:0558b24": "我依內身證法說法，是故說過世間譬喻，",
    "T16n0671_007:0558b25": "以諸凡夫無信眾生，不能信我所說譬喻。",
    "T16n0671_007:0558b26": "何以故？說自內身聖智境界，無譬喻可說，",
    "T16n0671_007:0558b27": "遠離心、意、意識過諸見地，諸佛如來真如",
    "T16n0671_007:0558b28": "之法不可說故，是故我說種種譬喻。大慧！我",
    "T16n0671_007:0558b29": "說諸佛如恒河河沙者，是少分譬喻。大慧！",
    "T16n0671_007:0558c01": "諸佛如來平等非不平等，以非分別分別",
    "T16n0671_007:0558c02": "故。大慧！譬如恒河河中所有之沙，魚鼈龜",
    "T16n0671_007:0558c03": "龍牛羊象馬諸獸踐蹈，而彼河沙不生分別",
    "T16n0671_007:0558c04": "不瞋不恚，亦不生心彼惱亂我，無分別故",
    "T16n0671_007:0558c05": "淨離諸垢。大慧！諸佛、如來、應、正遍知亦復如",
    "T16n0671_007:0558c06": "是，內身證得聖智，滿足諸力神通自在功",
    "T16n0671_007:0558c07": "德如恒河沙，一切外道邪論諸師愚癡魚鼈，",
    "T16n0671_007:0558c08": "以瞋恚心毀罵如來，如來不動不生分別，",
    "T16n0671_007:0558c09": "本願力故為與眾生三昧三摩跋提，一切諸",
    "T16n0671_007:0558c10": "樂令滿足故，不分別分別。大慧！是故我說",
    "T16n0671_007:0558c11": "諸佛如來如恒河河沙等，等者平等無有異",
    "T16n0671_007:0558c12": "相，以離愛身故。大慧！譬如恒河河沙不離",
    "T16n0671_007:0558c13": "地相。大慧！大地火燒火不異地故，火不燒",
    "T16n0671_007:0558c14": "地地大有火相續體故。大慧！愚癡凡夫墮",
    "T16n0671_007:0558c15": "顛倒智，自心分別言地被燒，而地不燒，以",
    "T16n0671_007:0558c16": "不離地而得更有四大火身故。大慧！諸",
    "T16n0671_007:0558c17": "佛如來亦復如是，諸佛如來法身之體，如恒",
    "T16n0671_007:0558c18": "河河沙等，不滅不失故。大慧！譬如恒河河",
    "T16n0671_007:0558c19": "沙無量無邊。大慧！諸佛如來亦復如是，出",
    "T16n0671_007:0558c20": "於世間放無量光，遍於一切諸佛大會，為",
    "T16n0671_007:0558c21": "化眾生令覺知故。大慧！如恒河河沙更",
    "T16n0671_007:0558c22": "不生相，如彼微塵微塵體相如是而住。大",
    "T16n0671_007:0558c23": "慧！諸佛如來亦復如是，於世間中不生不",
    "T16n0671_007:0558c24": "滅，諸佛如來斷有因故。大慧！如恒河河沙",
    "T16n0671_007:0558c25": "若出於河亦不可見入於河中亦不可見，",
    "T16n0671_007:0558c26": "亦不起心我出入河。大慧！諸佛如來智慧",
    "T16n0671_007:0558c27": "之力亦復如是，度諸眾生亦不盡滅亦不",
    "T16n0671_007:0558c28": "增長。何以故？諸法無身故。大慧！一切有身",
    "T16n0671_007:0558c29": "皆是無常磨滅之法，非無身法，諸佛如來唯",
    "T16n0671_007:0559a01": "法身故。大慧！譬如有人欲得蘇油，押恒",
    "T16n0671_007:0559a02": "河沙，終不可得，無蘇油故。大慧！諸佛如來",
    "T16n0671_007:0559a03": "為諸眾生苦惱，所押瞋不可得，不捨自",
    "T16n0671_007:0559a04": "法界相，不捨自法味相，不捨本願與眾生",
    "T16n0671_007:0559a05": "樂，以得具足大慈大悲，我若不令一切眾",
    "T16n0671_007:0559a06": "生入涅槃者，我身亦不入於涅槃。大慧！如",
    "T16n0671_007:0559a07": "恒河河沙隨水而流終不逆流。大慧！諸佛如",
    "T16n0671_007:0559a08": "來為諸眾生說法亦爾，隨順涅槃而非逆",
    "T16n0671_007:0559a09": "流。大慧！是故我說諸佛如來如恒河河沙。",
    "T16n0671_007:0559a10": "大慧！言恒河河沙隨順流者非是去義，若",
    "T16n0671_007:0559a11": "佛如來有去義者，諸佛如來應無常滅。大",
    "T16n0671_007:0559a12": "慧！世間本際尚不可知，不可知者我云何",
    "T16n0671_007:0559a13": "依而說去義？是故如來非為去義。大慧！去",
    "T16n0671_007:0559a14": "義者名為斷義，愚癡凡夫不覺不知。」大慧",
    "T16n0671_007:0559a15": "白佛言：「世尊！世尊若眾生在於世間輪迴，",
    "T16n0671_007:0559a16": "去來本際不可知者，云何如來而得解脫，",
    "T16n0671_007:0559a17": "復令眾生得於解脫？」佛告大慧言：「大慧！言",
    "T16n0671_007:0559a18": "解脫者，離於一切戲論煩惱無始熏習分別",
    "T16n0671_007:0559a19": "心故，如實能知唯自心見外所分別心迴",
    "T16n0671_007:0559a20": "轉故，是故我說名為解脫。大慧！言解脫者",
    "T16n0671_007:0559a21": "非是滅法，是故汝今問我，若不知本際云",
    "T16n0671_007:0559a22": "何得解脫者，此問不成。大慧！言本際者，是",
    "T16n0671_007:0559a23": "分別心一體異名。大慧！離分別心更無眾",
    "T16n0671_007:0559a24": "生，即此分別名為眾生。大慧！真實智慧觀",
    "T16n0671_007:0559a25": "內外法，無法可知能知故。大慧！以一切法",
    "T16n0671_007:0559a26": "本際來寂靜。大慧！不如實知唯自心見虛",
    "T16n0671_007:0559a27": "妄分別，是故生於分別之心，如實知者不",
    "T16n0671_007:0559a28": "生分別。」爾時世尊重說偈言：",
    "T16n0671_007:0559a29": "「觀察於諸佛，　　譬如恒河沙；",
    "T16n0671_007:0559b01": "　不滅亦不生，　　彼人能見佛。",
    "T16n0671_007:0559b02": "　遠離諸塵垢，　　如恒河河沙；",
    "T16n0671_007:0559b03": "　隨順流不變，　　法身亦如是。」",
    "T16n0671_007:0559b04": "入楞伽經卷第七"
}