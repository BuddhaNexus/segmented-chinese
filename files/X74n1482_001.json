{
    "X74n1482_001:0555c03": " 重梓佛母准提焚修悉地懺悔玄文序",
    "X74n1482_001:0555c05": "准提菩薩。以威神之德。濟渡羣迷。洪宣心呪。於是慧",
    "X74n1482_001:0555c06": "根鈍質。得無畏定力。降伏魔怨。直見本來。豈止方便",
    "X74n1482_001:0555c07": "一門現大神通。俾其獲福已哉。然而獲福正自無量。",
    "X74n1482_001:0555c08": "余先襄毅公。自幼奉持。心不退轉。以是從布衣擢高",
    "X74n1482_001:0555c09": "第。土木之變扈駕北狩。出百死間。關萬里。自後深沐",
    "X74n1482_001:0555c10": "恩眷。服繡衣。秉威鉞。削平宼亂。鎮撫華夷。雖藎誠失",
    "X74n1482_001:0555c11": "自性生。然每于艱險處。顯蒙佑庇。簪纓累葉。歷有祥",
    "X74n1482_001:0555c12": "徵。先君蘭齋公虔持一生。梓有准提儀軌。鑄施准提",
    "X74n1482_001:0555c13": "寶鏡一百八座。仕至極品。墮水不濡。遇宼辟易。予亦",
    "X74n1482_001:0555c14": "遵奉受持罔懈。早試思賦青雲。父命應襲。謬叨天錫",
    "X74n1482_001:0555c15": "文廕金吾。甲申人日。夢山石崩飛。潛身無地。聞空中",
    "X74n1482_001:0555c16": "語曰。但持我呪。爾難可免。三月十九日。闖賊陷京。余",
    "X74n1482_001:0555c17": "率家丁巷戰。銛予刺胸。依不受損。徒步奔南。屢遇暴",
    "X74n1482_001:0555c18": "不能害。已而拜屯田戎。副監寧南矦軍。渡洞庭湖。颶",
    "X74n1482_001:0555c19": "風起。舟幾覆。不入死。自念身微福薄。菩薩慈悲種種",
    "X74n1482_001:0555c20": "相協。遂發願。普同有情。登彼極樂。後張公完真。陳公",
    "X74n1482_001:0555c21": "天章。相繼總制淅閩。賴菩薩能仁。啟廸從幕下。克全",
    "X74n1482_001:0555c22": "萬萬生命。兩公交章功。予題授漳之別駕。託以撫循。",
    "X74n1482_001:0555c23": "迨壬辰。瓜代甫離。三日而漳受圍。不及難。由是觀之。",
    "X74n1482_001:0555c24": "持呪功德。豈淺鮮哉。先余入閩。謁隱空和尚于廣濟",
    "X74n1482_001:0556a01": "寺也。見准提焚修悉地寶懺并繪護法諸真。得未曾",
    "X74n1482_001:0556a02": "有。詢其事最奇。國初時。有夏道人者。業織。每夜心怖",
    "X74n1482_001:0556a03": "遇老僧授呪懺云。持之可無怖。能解說。一日織次。抒",
    "X74n1482_001:0556a04": "落地。還在手。如是者再。忽現諸壇將。拜而問之。告曰。",
    "X74n1482_001:0556a05": "汝心誠。大聖命我護。乃懸鏡懇禱。迓繪工。次第從鏡",
    "X74n1482_001:0556a06": "中圖像。此懺法所自始也。後道人坐脫。肉身供養福",
    "X74n1482_001:0556a07": "州。余往瞻禮。得請其懺文并圖像歸。亦異數云。夫情",
    "X74n1482_001:0556a08": "緣未斷。舉動生愆。欲證菩提。先除舊業。故知求福即",
    "X74n1482_001:0556a09": "是愆端。能悔方膺福報。葢本覺顯照。具有神通。炎火",
    "X74n1482_001:0556a10": "變於青蓮。苦海易於甘露。是准提菩薩與護法諸真。",
    "X74n1482_001:0556a11": "皆其自心現相獲福。寧有量乎。爰授剞劂。流傳天下。",
    "X74n1482_001:0556a12": "願持呪懺者。直下承當而已。壬辰季夏三教弟子項",
    "X74n1482_001:0556a13": "謙。法名弘慈。盥手焚香敬序。",
    "X74n1482_001:0556a14": "(五月初十日准提菩薩聖誕)",
    "X74n1482_001:0556a20": " 佛母准提焚修悉地儀文寶懺序",
    "X74n1482_001:0556a22": "埽道人默甞閱大藏中。准提經有三譯。一名佛說七",
    "X74n1482_001:0556a23": "俱胝佛母心大准提陀羅尼經。唐武周沙門地婆訶",
    "X74n1482_001:0556a24": "羅譯。約一千六百餘字。一名佛說七俱胝佛母准提",
    "X74n1482_001:0556b01": "妙明陀羅尼經。并念誦觀行等法。唐天竺三藏金剛",
    "X74n1482_001:0556b02": "智譯。視地婆訶羅所譯。其字。約多六倍。一名七俱胝",
    "X74n1482_001:0556b03": "佛母所說准提陀羅尼經。唐特進試鴻臚卿大興善",
    "X74n1482_001:0556b04": "寺三藏沙門大廣智不空奉詔譯。視金剛智所譯。字",
    "X74n1482_001:0556b05": "約相等。其經文。呪語。篇章長短。既大懸絕。句字差別。",
    "X74n1482_001:0556b06": "復難會通。藏本。又有七俱胝佛母心大准提呪。與三",
    "X74n1482_001:0556b07": "譯所載。音字俱異。又世本。有番准提呪。字句更異。並",
    "X74n1482_001:0556b08": "可莊嚴轉閱。存而不論者也。至於布像。結契。梵書筆",
    "X74n1482_001:0556b09": "畫。三譯及世本。無一印合。約略現相執持。以不空譯",
    "X74n1482_001:0556b10": "為正。若根本身契。以地婆金剛二譯為正。而梵字梵",
    "X74n1482_001:0556b11": "音。傳譌舛錯。諸本授梓流傳。異同不可究詰。其最先",
    "X74n1482_001:0556b12": "入藏頒行者。無如宋道[(厂@((既旡)日+口))*支]法師。顯密圓通。成佛心要",
    "X74n1482_001:0556b13": "集。上下二卷。先言顯脩。後言密脩。謂顯脩者。參禪。以",
    "X74n1482_001:0556b14": "至見性成佛。密脩者。但能致心專誦陀羅尼真言。依",
    "X74n1482_001:0556b15": "秘密之法。加持身心。便得速成佛道。所求皆遂。又說",
    "X74n1482_001:0556b16": "七持。三密。法甚詳。三密者。身密結印。口密誦呪。意密",
    "X74n1482_001:0556b17": "作觀也。又謂准提。為大總持呪法。獨部別行。能含攝",
    "X74n1482_001:0556b18": "佛部諸呪。蓮華部諸菩薩呪。金剛部諸神呪。寶部諸",
    "X74n1482_001:0556b19": "天呪。羯磨部諸鬼神呪。五部中。部各為五。二十五部。",
    "X74n1482_001:0556b20": "一切諸呪。無不攝者。諸呪。不攝准提。如大海能攝百",
    "X74n1482_001:0556b21": "川。百川不攝大海。即其中。六字妙明真言。是觀世音",
    "X74n1482_001:0556b22": "微妙本心。與准提。次第相須。有七十七俱胝佛。一時",
    "X74n1482_001:0556b23": "現前。同聲宣說。依經梵本。有十萬偈。龍樹菩薩。勘成",
    "X74n1482_001:0556b24": "持明儀軌。為震旦所宗。自餘諸呪。先須持戒。方得誦",
    "X74n1482_001:0556c01": "習。此呪。不論染淨。惟當專持。俾中下根器。易於獲益",
    "X74n1482_001:0556c02": "是名呪王。誠不思議導迷方便也。明萬曆間。有淨居",
    "X74n1482_001:0556c03": "潔大師。輯顯密要言。一卷。天啟間。古虔青蓮居士謝",
    "X74n1482_001:0556c04": "于教。編輯准提淨業。三卷。序謂所編。即顯密圓通之",
    "X74n1482_001:0556c05": "旨。而首及布字法。先持誦。而後觀行。又以多字難觀。",
    "X74n1482_001:0556c06": "且以一字攝之。一字者。梵書淨法界真言[口*藍]字。曲為",
    "X74n1482_001:0556c07": "初幾。一多無礙。此編之功在准提者不小也。准提刻",
    "X74n1482_001:0556c08": "本行世者。不可勝記。士大夫受持徵驗者。亦不可勝",
    "X74n1482_001:0556c09": "記。如淨業所載給諫賀少龍久持此呪。一夕夢童子",
    "X74n1482_001:0556c10": "送九華衣。遂得生天。部郎袁了凡先生黃。艱於科第。",
    "X74n1482_001:0556c11": "自記云。先求鄉舉。立願滿三千善。次求進賢。立願滿",
    "X74n1482_001:0556c12": "一萬善。究竟取效准提。以見靈驗。則知非立志行善。",
    "X74n1482_001:0556c13": "省身改過。習行方便之人。不得謂佛菩薩有虗語也。",
    "X74n1482_001:0556c14": "即如吾里中。項氏一門。從准提持明得力。自襄毅公",
    "X74n1482_001:0556c15": "忠始。公當土木北狩。出百死。而成大勳。平宼亂。而膺",
    "X74n1482_001:0556c16": "世蔭。以至大金吾蘭齋公俊卿。凌風波。而飭鑾衛。捍",
    "X74n1482_001:0556c17": "邊彊。而登極品。喆嗣牧公謙。值滄桑陵谷之變遷。攖",
    "X74n1482_001:0556c18": "闖賊巷戰之險難。既渡湖颶。而職屯戎。因去金吾。而",
    "X74n1482_001:0556c19": "晉別駕。輯寧撫循。全活無算。瓜期解綬。危城不嬰。良",
    "X74n1482_001:0556c20": "以忠孝世篤。文行性成。故自襄毅。金吾。以至閩漳別",
    "X74n1482_001:0556c21": "駕。代能受持准提。戩穀自天。澹災集福。此明效大驗。",
    "X74n1482_001:0556c22": "在目前無疑義者。蘭齋公。畢生虔持。梓有准提儀軌。",
    "X74n1482_001:0556c23": "鑄施准提寶鏡。而牧公。克世其業。會有天授。從入閩",
    "X74n1482_001:0556c24": "時。得此准提焚修悉地寶懺儀文。及諸法像神圖。於",
    "X74n1482_001:0557a01": "廣濟寺隱空和尚。隱公。傳自明初夏道人。感老僧授",
    "X74n1482_001:0557a02": "懺文。天神授鏡像。後真人坐脫。肉身供養福州。此尤",
    "X74n1482_001:0557a03": "不思議大因緣。而牧公為之虔摹繡梓。偕入藏冊流",
    "X74n1482_001:0557a04": "通。具見濟世利生。箕裘世讚之大願力矣。而埽道人",
    "X74n1482_001:0557a05": "之得瞻禮敘讚此刻。自信於准提。曾非小小因緣。自",
    "X74n1482_001:0557a06": "庚戌年二十一歲。為雪嶠禪師。結千指庵。於經山。遇",
    "X74n1482_001:0557a07": "貝林法師。在殿後山菴中。能以竹筆。匾樣如篦刷者。",
    "X74n1482_001:0557a08": "慣作梵書。因乞書准提呪。覿面縱橫成字。傳本特真。",
    "X74n1482_001:0557a09": "并授二合彈舌梵音。時從雲捿大師。授記散持。已閱",
    "X74n1482_001:0557a10": "三載。始解二合彈舌之義。歸而勒梵書於石。存三塔",
    "X74n1482_001:0557a11": "大乘堂中。受持六載。歲至丙辰六月。遂有梁生之奇",
    "X74n1482_001:0557a12": "驗。時居北門菩薩橋椿樹頭。大樓中。暑臥簟上。忽樓",
    "X74n1482_001:0557a13": "三間齊圮。巨梁。巨棟。巨磚。巨瓦。堆垛傾頺。反藉三大",
    "X74n1482_001:0557a14": "梁。架立遮護。其梁皆去身不寸。瓦礫著身。輕如紙樸。",
    "X74n1482_001:0557a15": "余時惟高聲持呪。久之得出。如夢中事。無纖毫剝膚",
    "X74n1482_001:0557a16": "之災。則余二十七歲時事也。適是冬憨山國師。東遊",
    "X74n1482_001:0557a17": "至徑山。茶毗紫柏尊者。入塔於寂照菴後。余亟走皈",
    "X74n1482_001:0557a18": "依。得示梁生偈語。因更字焉。聞子將。嚴印持。顏生生。",
    "X74n1482_001:0557a19": "諸道友。聞余持明得力。萬死一生。偕設大供。於武林",
    "X74n1482_001:0557a20": "淨慈宗鏡堂。延請憨師。說受持准提法。憨師上堂。痛",
    "X74n1482_001:0557a21": "切授記。復入室。示以根本身契。與刻傳手印。堅固逈",
    "X74n1482_001:0557a22": "別。更示以九聖梵字觀門。令攝入[口*藍]之一字。又示以",
    "X74n1482_001:0557a23": "唵字梵音。作吼聲。如饑虎吞物。動搖山嶽。氣盡乃已。",
    "X74n1482_001:0557a24": "[口*藍]之一字。閉口彈舌。作鼻音。如壯士怒咄。葢去聲。非",
    "X74n1482_001:0557b01": "平聲也。又云但辦一片肯切心。不淨處。即得淨。不得",
    "X74n1482_001:0557b02": "間斷一日。即千日難補。十齋日。即准提齋日。亦不得",
    "X74n1482_001:0557b03": "間斷一日。非千日可補。在家居士。五欲濃厚。惟此一",
    "X74n1482_001:0557b04": "門。最易得力。此憨師親口授記。今肉身。現在曹溪。進",
    "X74n1482_001:0557b05": "香者。咸稱七祖也。當日受持士庶。合四十餘人。到底",
    "X74n1482_001:0557b06": "歷今四十餘年。不間一日。如法受持者。獨埽道人一",
    "X74n1482_001:0557b07": "人。曾於里中宣公橋。俗名油罈最深者。昏夜宴歸。船",
    "X74n1482_001:0557b08": "傍墮水。許久。濡衣而出。於大江燕子磯。俗名野雞頭",
    "X74n1482_001:0557b09": "最險者。失風觸石。船破幾沉。竟得沮袽而免。又於德",
    "X74n1482_001:0557b10": "州北御河駛流中。盜擁入舟。拔刀相向。連退數武。復",
    "X74n1482_001:0557b11": "擁出舟。推墮河心。忽到彼岸。水僅濡足。盜去還舟。急",
    "X74n1482_001:0557b12": "湍百尺。有童永雋。汩沒無影。爾時惟知持呪。不知其",
    "X74n1482_001:0557b13": "他。陷險如夷。不遑殫述。即如乙酉兵燹。東塔西。有藥",
    "X74n1482_001:0557b14": "山園。奉供准提栴檀像。於龍樹檀。一時山房。焚劫靡",
    "X74n1482_001:0557b15": "遺。獨像之一出一還。若有神焉司之。今尚供研山知",
    "X74n1482_001:0557b16": "津閣也。又如丁元公淨伊禪師。為居士時。曾為余依",
    "X74n1482_001:0557b17": "不空譯。寫准提像於藥山園中。開光之日。忽有骨董",
    "X74n1482_001:0557b18": "家。以准提真言梵書舊紅牙軸。梵書古甆罏。銅香盒。",
    "X74n1482_001:0557b19": "來助裝演供養者。並感召中不思議事。是日中秋。雪",
    "X74n1482_001:0557b20": "嶠大師。開堂東塔。過觀。歎云。好一片梵呪法界。遂成",
    "X74n1482_001:0557b21": "二律。和者累百。元公。精禪理。兼工圖篆。工楷法。因久",
    "X74n1482_001:0557b22": "寓此園。為余備集准提法門。種種顛末。手書成帙。積",
    "X74n1482_001:0557b23": "且寸許。題云。正入不思議法門品。又跋云。若能證此",
    "X74n1482_001:0557b24": "秘密法門時。便於日用一切境界中。悉以不思議應。",
    "X74n1482_001:0557c01": "不戒自戒。不施自施。如是乃至不智慧自智慧。不萬",
    "X74n1482_001:0557c02": "行自萬行。不三心自三心。故為成就不思議法門。不",
    "X74n1482_001:0557c03": "歷劫位。現身成佛也。淨伊禪師述義如此。余且什襲",
    "X74n1482_001:0557c04": "藏之。而余疇昔所序刻准提。亦既數數矣。一為吳門",
    "X74n1482_001:0557c05": "聖恩寺沙門弘壁。作准提懺願儀梵本跋。一為同藉",
    "X74n1482_001:0557c06": "瑞安林太史任先增志。作准提集說序。一為蜀綿劉",
    "X74n1482_001:0557c07": "信淨宇烈。准提緣。亦名淨因集。苕上閔學憲弘復度。",
    "X74n1482_001:0557c08": "所梓序。一為同藉會稽張太史受菴星。所分輯准提",
    "X74n1482_001:0557c09": "掌果。宣城梅中翰生生士生。所梓序。一為素華旭大",
    "X74n1482_001:0557c10": "師。作准提持法序。一為四明周邦臺。所輯簡易持誦",
    "X74n1482_001:0557c11": "法。箬菴問禪師所定。馮總鎮子淵源淮。所梓序。一為",
    "X74n1482_001:0557c12": "中原周中丞元亮亮工。弟亮節。作准提經三譯兼行",
    "X74n1482_001:0557c13": "序。大抵諸刻。皆原本於顯密圓通。而加意損益之。其",
    "X74n1482_001:0557c14": "謂以淨而靈。以信而入。佛法皆然。不獨准提。若夫令",
    "X74n1482_001:0557c15": "人橫出三界。疾趨菩提。自利利他。確有赫驗。則無如",
    "X74n1482_001:0557c16": "准提者。真所謂異方便也。或以持准提者。曲遂希望",
    "X74n1482_001:0557c17": "之心為嫌。則念佛希望往生。參禪希望悟道。圓宗密",
    "X74n1482_001:0557c18": "教。機用皆同。觀音鈔云。雖念念求。而無能求所求之",
    "X74n1482_001:0557c19": "相。則如觀法。布輪月於一心。安明珠於眾體。即是吾",
    "X74n1482_001:0557c20": "夫子。洗心退藏於密。齋戒以神明其德之義。又非可",
    "X74n1482_001:0557c21": "以諸別呪成就相。同論也。埽道人於戊辰歲。受職都",
    "X74n1482_001:0557c22": "門。蘭齋項翁。往還綦密。相與揚確所梓准提儀軌。茲",
    "X74n1482_001:0557c23": "復得與嗣君牧公。矜式玄文。實出希有。更涓茲仲春",
    "X74n1482_001:0557c24": "六日。就項氏本支薙染。為同塵開士者。啟建懺壇於",
    "X74n1482_001:0558a01": "賢谿之太平菴。更為創舉殊勝道場。一時多緇白詞",
    "X74n1482_001:0558a02": "家。各作准提三目十八臂頌。如是准提妙果。一經一",
    "X74n1482_001:0558a03": "緯。一始一終。而五大部陀羅尼之總持斯在。襄毅公",
    "X74n1482_001:0558a04": "之堂構式靈。貽謀燕翼者斯在。埽道人特為吐露生",
    "X74n1482_001:0558a05": "平夙因勝事。以表准提神通。勸請觀誦。聊當受持諸",
    "X74n1482_001:0558a06": "同志。一部法門鼓吹云爾。",
    "X74n1482_001:0558a07": "順治丁酉仲春朔日國子司業前戊辰二甲進士紫",
    "X74n1482_001:0558a08": "霄飛仙裔孫曹溪憨祖受持弟子福徵道一居士",
    "X74n1482_001:0558a09": "埽菴譚貞默槃談撰。時年六十八歲。",
    "X74n1482_001:0558a15": " 佛母準提脩懺儀序",
    "X74n1482_001:0558a17": "觀夫天下人物。莫不有此靈心。在法界中。以各因所",
    "X74n1482_001:0558a18": "引所感故。有種種差別以交錯。成此凡聖之文。而佛",
    "X74n1482_001:0558a19": "聖之設教利生。亦各因其所近。以導引之。感激之。使",
    "X74n1482_001:0558a20": "彼各自原其始返其終。而不失其性情之正。然此更",
    "X74n1482_001:0558a21": "有世法出世法之方便。至如諸佛菩薩。充滿剎塵。獨",
    "X74n1482_001:0558a22": "有觀音。與準提之救世。最為靈應。而法界中。亦無一",
    "X74n1482_001:0558a23": "人不知有觀音與準提者。正以準提。即觀音之普門",
    "X74n1482_001:0558a24": "示現也。不見其呪。先以觀音妙明王真言冠其首。以",
    "X74n1482_001:0558b01": "準提真言成其終。葢此呪乃法界秘密藏中之三昧",
    "X74n1482_001:0558b02": "王。能出生諸佛菩薩之智德莊嚴。以故稱之為佛母。",
    "X74n1482_001:0558b03": "以準此凡聖之情。提此遮那之性。為主中主之鏡印",
    "X74n1482_001:0558b04": "也。惟此菩薩有必救之心。以故群靈有必求之信。使",
    "X74n1482_001:0558b05": "此無感應。則盡法界無有肯信受也。持呪與念佛全",
    "X74n1482_001:0558b06": "同。惟參禪則稍異。呪以信為主。禪以疑為端。信極則",
    "X74n1482_001:0558b07": "無疑而直入。疑極則必信而頓通。在持呪與念佛。決",
    "X74n1482_001:0558b08": "不許疑。稍疑則如輪刀上陣。而志不勇猛。必自取敗",
    "X74n1482_001:0558b09": "也。而參禪雖曰疑情。而先必深信有教外別傳之旨。",
    "X74n1482_001:0558b10": "但不知古人言句之異。而猛欲發明之為疑也。非謂",
    "X74n1482_001:0558b11": "疑此或有或無。不可必也。若如此疑。則又是信之極。",
    "X74n1482_001:0558b12": "求之切也。又何始終之不同哉。此中有二義。一利於",
    "X74n1482_001:0558b13": "童蒙。以其心無雜慮。但恐彼無求心。能有求心。則推",
    "X74n1482_001:0558b14": "開秘藏。光燦天然矣。二忌於聰明。以其心多散亂。不",
    "X74n1482_001:0558b15": "能專銳一心。如能一心。則全收法界。體露真常矣。以",
    "X74n1482_001:0558b16": "故聖學以顏曾之愚魯。獨得心傳。而游夏之文華。難",
    "X74n1482_001:0558b17": "於入室。況持此呪。獨以收攝身意口之放心於三相",
    "X74n1482_001:0558b18": "應處。退藏於密而默識貫通。於參贊位育也。誰謂佛",
    "X74n1482_001:0558b19": "教不與聖學相表裏哉。然則儒宗自有克己慎獨足",
    "X74n1482_001:0558b20": "矣。何必更持佛呪乎。曰。從來諸儒專以世教為事。而",
    "X74n1482_001:0558b21": "未肯於身心性命中求透露。至遇生死危難。水火刀",
    "X74n1482_001:0558b22": "兵中。得大神通解脫之機用者。幾人哉。正以彼志不",
    "X74n1482_001:0558b23": "在生死性命。是故借此呪力。以引導之。如有別傳。大",
    "X74n1482_001:0558b24": "藥能療萬病。亦必有藥引。始能道達於五臟六腑。十",
    "X74n1482_001:0558c01": "二經絡而通乎。風寒暑濕。表裏虗實。使無此引。則閉",
    "X74n1482_001:0558c02": "塞而不能自達也。以故準提。稱為佛母。如母能救子。",
    "X74n1482_001:0558c03": "子能求母。則兩得之矣。如子不專心求母。則母徒有",
    "X74n1482_001:0558c04": "倚門而悲耳。天下群情各有志願之所到。即是藥引",
    "X74n1482_001:0558c05": "之所到至。於却病延年。脫胎換骨。與起死迴生。超凡",
    "X74n1482_001:0558c06": "越聖。又在引之淺深與志之勇怯也。又若蒙者陷於",
    "X74n1482_001:0558c07": "無憤無求。或為五欲所引。聰者陷於偷心傍瞥。或為",
    "X74n1482_001:0558c08": "異端所迷。即有求而非關性命。即有持而不專久常。",
    "X74n1482_001:0558c09": "不求正法。而能證真。決無是也。惟久持此呪。最能啟",
    "X74n1482_001:0558c10": "蒙攝聰。速應危險之求。神化魔冤之業。此非所謂秘",
    "X74n1482_001:0558c11": "密金剛王哉。嘉禾項牧公居士。素承家學淵源。忠孝",
    "X74n1482_001:0558c12": "名世。獨於準提得其法脉。常較梓其修禮法儀。而譚",
    "X74n1482_001:0558c13": "埽翁詳為序其顛末。深得顯密圓通之旨也。今吾燈",
    "X74n1482_001:0558c14": "侍者。是其嫡侄。因得讀吾充智證傳。大有感激於宗",
    "X74n1482_001:0558c15": "門綱要。而參禮於予。敘從前親石頭。余集翁之機緣。",
    "X74n1482_001:0558c16": "且請序此法儀。以表揚其感引道交之旨。予以設壇",
    "X74n1482_001:0558c17": "修懺。須恊眾人之力。而有時若要直捷易精。只須持",
    "X74n1482_001:0558c18": "此一呪而無間。則亦不負上承下仰之法。可速得成",
    "X74n1482_001:0558c19": "就此王三昧也。因是曲為之闡發云。",
    "X74n1482_001:0558c20": "寓龍淵浪杖人道盛題",
    "X74n1482_001:0559a03": "大准提菩薩焚修悉地懺悔玄文",
    "X74n1482_001:0559a06": "淨口真言",
    "X74n1482_001:0559a07": "唵修唎修唎摩訶修唎修修唎娑婆訶",
    "X74n1482_001:0559a08": "淨身真言",
    "X74n1482_001:0559a09": "唵哆唎哆唎咄侈唎咄咄哆唎娑婆訶",
    "X74n1482_001:0559a10": "淨手真言",
    "X74n1482_001:0559a11": "唵住佉羅耶娑婆訶(以上俱念三遍)",
    "X74n1482_001:0559a12": "入壇三禮(先敷具。胡跪拈香。起立執爐。想云)",
    "X74n1482_001:0559a13": "志心信禮。准提大菩薩住玅月輪三摩地。面圓如滿",
    "X74n1482_001:0559a14": "月。身分十八臂。現慈悲。坐蓮臺。持寶器。體掛珠瓔珞。",
    "X74n1482_001:0559a15": "胸藏題卍字。八大菩薩恒遶護。開大總持門。諸緣皆",
    "X74n1482_001:0559a16": "濟度。願同歸玅真。如正覺路(想已。長跪作梵唱云)。",
    "X74n1482_001:0559a17": "　大慈大悲憫眾生　　大喜大捨濟含識",
    "X74n1482_001:0559a18": "　相好光明以自嚴　　眾等志心歸命禮",
    "X74n1482_001:0559a19": "(一心奉請)。南無常住十方佛南無常住十方法",
    "X74n1482_001:0559a20": "南無常住十方僧(每位長跪執爐。三請一叩首。下倣此)。",
    "X74n1482_001:0559a21": "南無七俱胝佛母尊那九界菩薩",
    "X74n1482_001:0559a22": "南無無相法界菩薩南無佛頂大輪菩薩",
    "X74n1482_001:0559a23": "南無不動尊王菩薩南無聖觀自在菩薩",
    "X74n1482_001:0559a24": "南無不空[綜示+(ㄙ/月)]索菩薩南無聖金剛手菩薩",
    "X74n1482_001:0559b01": "南無伊迦惹吒菩薩南無嚩囉曩契菩薩",
    "X74n1482_001:0559b02": "南無戲縵歌舞菩薩南無香花燈塗菩薩",
    "X74n1482_001:0559b03": "南無鈎索鎻鈴菩薩",
    "X74n1482_001:0559b04": "南無甘露軍吒利菩薩",
    "X74n1482_001:0559b05": "南無烏樞瑟摩菩薩南無聖降三世菩薩",
    "X74n1482_001:0559b06": "南無准提會上諸尊菩薩摩訶薩",
    "X74n1482_001:0559b07": "南無祖師龍樹菩薩南無北辰玅見菩薩",
    "X74n1482_001:0559b08": "南無內部大威杜將主菩薩",
    "X74n1482_001:0559b09": "南無聖孫那哩將主菩薩",
    "X74n1482_001:0559b10": "南無頂行將主菩薩",
    "X74n1482_001:0559b11": "南無聖軍吒唎將主菩薩",
    "X74n1482_001:0559b12": "南無聖矜羯囉將主菩薩",
    "X74n1482_001:0559b13": "南無聖[口*制]吒[口*迦]將主菩薩",
    "X74n1482_001:0559b14": "南無阿梨智母將主菩薩",
    "X74n1482_001:0559b15": "南無乾闥婆王將主菩薩",
    "X74n1482_001:0559b16": "南無灌頂部主菩薩南無穢跡金剛菩薩",
    "X74n1482_001:0559b17": "南無明蛇使者菩薩",
    "X74n1482_001:0559b18": "南無護法諸天一切聖聚(請已白云)",
    "X74n1482_001:0559b19": "弟子(某甲)。持誦七俱胝佛母尊那菩薩大准提陀羅",
    "X74n1482_001:0559b20": "尼。祈求悉地。惟願十方三寶諸大菩薩無量聖眾。加",
    "X74n1482_001:0559b21": "持護念。願得隨意。所求悉地圓滿(白已讚云)。",
    "X74n1482_001:0559b22": "　佛身充滿於法界　　普現一切羣生前",
    "X74n1482_001:0559b23": "　隨緣赴感靡不週　　而常處此菩提座",
    "X74n1482_001:0559b24": "志心歸命。禮大慈大悲本尊教主七十七俱胝正等",
    "X74n1482_001:0559c01": "覺(一拜後同)。",
    "X74n1482_001:0559c02": "　菩薩面圓如滿月　　黃金白色相端嚴",
    "X74n1482_001:0559c03": "　我今頂禮誓歸依　　願覩尊顏常供養",
    "X74n1482_001:0559c04": "志心歸命。禮大慈大悲本尊教主七俱胝佛母尊那",
    "X74n1482_001:0559c05": "菩薩摩訶薩。",
    "X74n1482_001:0559c06": "　菩薩面具三目相　　四大海水等澄清",
    "X74n1482_001:0559c07": "　我今頂禮誓歸依　　願得五種眼清淨",
    "X74n1482_001:0559c08": "志心歸命。禮大慈大悲本尊教主七俱胝佛母尊那",
    "X74n1482_001:0559c09": "菩薩摩訶薩。",
    "X74n1482_001:0559c10": "　菩薩耳鐺寶嚴飾　　種種殊勝巧莊嚴",
    "X74n1482_001:0559c11": "　我今頂禮誓歸依　　願得耳通聞玅法",
    "X74n1482_001:0559c12": "志心歸命。禮大慈大悲本尊教主七俱胝佛母尊那",
    "X74n1482_001:0559c13": "菩薩摩訶薩。",
    "X74n1482_001:0559c14": "　菩薩胸藏題卍字　　玅圓月相現光明",
    "X74n1482_001:0559c15": "　我今頂禮誓歸依　　願得心通聞了悟",
    "X74n1482_001:0559c16": "志心歸命。禮大慈大悲本尊教主七俱胝佛母尊那",
    "X74n1482_001:0559c17": "菩薩摩訶薩。",
    "X74n1482_001:0559c18": "　菩薩花冠嚴頂上　　冠中化現五如來",
    "X74n1482_001:0559c19": "　我今頂禮誓歸依　　願得慈尊親灌頂",
    "X74n1482_001:0559c20": "志心歸命。禮大慈大悲本尊教主七俱胝佛母尊那",
    "X74n1482_001:0559c21": "菩薩摩訶薩。",
    "X74n1482_001:0559c22": "　菩薩天衣逾潔白　　六銖掛體勝莊嚴",
    "X74n1482_001:0559c23": "　我今頂禮誓歸依　　願得善哉解脫服",
    "X74n1482_001:0559c24": "志心歸命。禮大慈大悲本尊教主七俱胝佛母尊那",
    "X74n1482_001:0560a01": "菩薩摩訶薩。",
    "X74n1482_001:0560a02": "　菩薩身掛珠瓔珞　　臂指環釧寶莊嚴",
    "X74n1482_001:0560a03": "　我今頂禮誓歸依　　願具如來四八相",
    "X74n1482_001:0560a04": "志心歸命。禮大慈大悲本尊教主七俱胝佛母尊那",
    "X74n1482_001:0560a05": "菩薩摩訶薩。",
    "X74n1482_001:0560a06": "　菩薩端坐蓮華座　　巍巍不動若金山",
    "X74n1482_001:0560a07": "　我今頂禮誓歸依　　願當來坐菩提座",
    "X74n1482_001:0560a08": "志心歸命。禮大慈大悲本尊教主七俱胝佛母尊那",
    "X74n1482_001:0560a09": "菩薩摩訶薩。",
    "X74n1482_001:0560a10": "　菩薩遍身諸支分　　常放無量大光明",
    "X74n1482_001:0560a11": "　我今頂禮誓歸依　　願得慧光來護念",
    "X74n1482_001:0560a12": "志心歸命。禮大慈大悲本尊教主七俱胝佛母尊那",
    "X74n1482_001:0560a13": "菩薩摩訶薩。",
    "X74n1482_001:0560a14": "　菩薩手作說法印　　表示善說一切法",
    "X74n1482_001:0560a15": "　我今頂禮誓歸依　　願得諸法悉通達",
    "X74n1482_001:0560a16": "志心歸命。禮大慈大悲本尊教主七俱胝佛母尊那",
    "X74n1482_001:0560a17": "菩薩摩訶薩。",
    "X74n1482_001:0560a18": "　菩薩手持玅寶幢　　表示世間為最勝",
    "X74n1482_001:0560a19": "　我今頂禮誓歸依　　願我能建大法幢",
    "X74n1482_001:0560a20": "志心歸命。禮大慈大悲本尊教主七俱胝佛母尊那",
    "X74n1482_001:0560a21": "菩薩摩訶薩。",
    "X74n1482_001:0560a22": "　菩薩作施無畏印　　提携險難諸眾生",
    "X74n1482_001:0560a23": "　我今頂禮誓歸依　　願我速離諸恐怖",
    "X74n1482_001:0560a24": "志心歸命。禮大慈大悲本尊教主七俱胝佛母尊那",
    "X74n1482_001:0560b01": "菩薩摩訶薩。",
    "X74n1482_001:0560b02": "　菩薩手持玅蓮花　　表示六根常清淨",
    "X74n1482_001:0560b03": "　我今頂禮誓歸依　　願我離垢如蓮華",
    "X74n1482_001:0560b04": "志心歸命。禮大慈大悲本尊教主七俱胝佛母尊那",
    "X74n1482_001:0560b05": "菩薩摩訶薩。",
    "X74n1482_001:0560b06": "　菩薩手持智慧劒　　能斷煩惱諸結縛",
    "X74n1482_001:0560b07": "　我今頂禮誓歸依　　願我貪嗔癡能斷",
    "X74n1482_001:0560b08": "志心歸命。禮大慈大悲本尊教主七俱胝佛母尊那",
    "X74n1482_001:0560b09": "菩薩摩訶薩。",
    "X74n1482_001:0560b10": "　菩薩手持灌澡瓶　　流出甘露潤眾生",
    "X74n1482_001:0560b11": "　我今頂禮誓歸依　　願我常蒙佛灌頂",
    "X74n1482_001:0560b12": "志心歸命。禮大慈大悲本尊教主七俱胝佛母尊那",
    "X74n1482_001:0560b13": "菩薩摩訶薩。",
    "X74n1482_001:0560b14": "　菩薩手持玅寶鬘　　種種嚴飾最殊勝",
    "X74n1482_001:0560b15": "　我今頂禮誓歸依　　願我得繫玅法繒",
    "X74n1482_001:0560b16": "志心歸命。禮大慈大悲本尊教主七俱胝佛母尊那",
    "X74n1482_001:0560b17": "菩薩摩訶薩。",
    "X74n1482_001:0560b18": "　菩薩手持金剛索　　善能引入於一切",
    "X74n1482_001:0560b19": "　我今頂禮誓歸依　　願我得入相應法",
    "X74n1482_001:0560b20": "志心歸命。禮大慈大悲本尊教主七俱胝佛母尊那",
    "X74n1482_001:0560b21": "菩薩摩訶薩。",
    "X74n1482_001:0560b22": "　菩薩手持天妙菓　　表示菩提果圓成",
    "X74n1482_001:0560b23": "　我今頂禮誓歸依　　願我廣修諸善果",
    "X74n1482_001:0560b24": "志心歸命。禮大慈大悲本尊教主七俱胝佛母尊那",
    "X74n1482_001:0560c01": "菩薩摩訶薩。",
    "X74n1482_001:0560c02": "　菩薩手持八輻輪　　威光照耀於三界",
    "X74n1482_001:0560c03": "　我今頂禮誓歸依　　願我常轉大法輪",
    "X74n1482_001:0560c04": "志心歸命。禮大慈大悲本尊教主七俱胝佛母尊那",
    "X74n1482_001:0560c05": "菩薩摩訶薩。",
    "X74n1482_001:0560c06": "　菩薩手持大鉞斧　　能破堅固不善法",
    "X74n1482_001:0560c07": "　我今頂禮誓歸依　　願我擊碎人我山",
    "X74n1482_001:0560c08": "志心歸命。禮大慈大悲本尊教主七俱胝佛母尊那",
    "X74n1482_001:0560c09": "菩薩摩訶薩。",
    "X74n1482_001:0560c10": "　菩薩手持大法螺　　一音清震三千界",
    "X74n1482_001:0560c11": "　我今頂禮誓歸依　　願我能說一切法",
    "X74n1482_001:0560c12": "志心歸命禮(此下照前拜念大慈大悲本尊教主等云)。",
    "X74n1482_001:0560c13": "　菩薩手持金剛鈎　　善能鈎召於一切",
    "X74n1482_001:0560c14": "　我今頂禮誓歸依　　願我成就鈎召法",
    "X74n1482_001:0560c15": "志心歸命禮(照前拜念)。",
    "X74n1482_001:0560c16": "　菩薩手持如意瓶　　流出寶藏及經典",
    "X74n1482_001:0560c17": "　我今頂禮誓歸依　　願我受用常如意",
    "X74n1482_001:0560c18": "志心歸命禮(照前拜念)。",
    "X74n1482_001:0560c19": "　菩薩手持金剛杵　　天龍八部咸歸仰",
    "X74n1482_001:0560c20": "　我今頂禮誓歸依　　願我調伏難調者",
    "X74n1482_001:0560c21": "志心歸命禮(照前拜念)。",
    "X74n1482_001:0560c22": "　菩薩手持般若經　　中含甚深微玅義",
    "X74n1482_001:0560c23": "　我今頂禮誓歸依　　願我無師自然覺",
    "X74n1482_001:0560c24": "志心歸命禮(照前拜念)。",
    "X74n1482_001:0561a01": "　菩薩手持摩尼珠　　光明圓潔無瑕翳",
    "X74n1482_001:0561a02": "　我今頂禮誓歸依　　願我心地活潑潑",
    "X74n1482_001:0561a03": "志心歸命禮(照前拜念)。",
    "X74n1482_001:0561a04": "　佛母尊那大菩薩　　現十八臂坐壇中",
    "X74n1482_001:0561a05": "　八大菩薩護八方　　弟子一心歸命禮",
    "X74n1482_001:0561a06": "志心歸命禮(照前拜念)。",
    "X74n1482_001:0561a07": "(已上諸位隨偈解相禮時作觀。惟首尊總具相好。百七十七俱胝數佛同時顯現。受我敬禮。末尊應觀一",
    "X74n1482_001:0561a08": "身十八臂。有八菩薩。圍遶八方。餘隨偈作觀。重在手持何物)。",
    "X74n1482_001:0561a09": "志心歸命。禮大慈大悲本尊教主無相法界菩薩摩",
    "X74n1482_001:0561a10": "訶薩(先唱偈。然後頂禮。餘倣此)。",
    "X74n1482_001:0561a11": "　無相法界大菩薩　　三十二相遍莊嚴",
    "X74n1482_001:0561a12": "　分身塵剎化眾生　　弟子一心歸命禮",
    "X74n1482_001:0561a13": "志心歸命。禮大慈大悲本尊教主佛頂大輪菩薩摩",
    "X74n1482_001:0561a14": "訶薩。",
    "X74n1482_001:0561a15": "　佛頂大輪大菩薩　　三頭六臂現威神",
    "X74n1482_001:0561a16": "　嚴持器仗伏邪魔　　弟子一心歸命禮",
    "X74n1482_001:0561a17": "志心歸命。禮大慈大悲本尊教主不動尊王菩薩摩",
    "X74n1482_001:0561a18": "訶薩。",
    "X74n1482_001:0561a19": "　不動尊王大菩薩　　毗盧遮那佛化身",
    "X74n1482_001:0561a20": "　手持劍索護輪壇　　弟子一心歸命禮",
    "X74n1482_001:0561a21": "志心歸命。禮大慈大悲本尊教主聖觀自在菩薩摩",
    "X74n1482_001:0561a22": "訶薩。",
    "X74n1482_001:0561a23": "　聖觀自在大菩薩　　蓮華部主最勝王",
    "X74n1482_001:0561a24": "　尋聲救苦大慈悲　　弟子一心歸命禮",
    "X74n1482_001:0561b01": "志心歸命。禮大慈大悲本尊教主不空[綜示+(ㄙ/月)]索菩薩摩",
    "X74n1482_001:0561b02": "訶薩。",
    "X74n1482_001:0561b03": "　不空[綜示+(ㄙ/月)]索大菩薩　　鼻噓火燄頂龍王",
    "X74n1482_001:0561b04": "　觀音菩薩所化身　　弟子一心歸命禮",
    "X74n1482_001:0561b05": "志心歸命。禮大慈大悲本尊教主聖金剛手菩薩摩",
    "X74n1482_001:0561b06": "訶薩。",
    "X74n1482_001:0561b07": "　聖金剛手大菩薩　　大力忿怒持明王",
    "X74n1482_001:0561b08": "　善能調伏諸惡魔　　弟子一心歸命禮",
    "X74n1482_001:0561b09": "志心歸命。禮大慈大悲本尊教主伊迦惹吒菩薩摩",
    "X74n1482_001:0561b10": "訶薩。",
    "X74n1482_001:0561b11": "　伊迦惹吒大菩薩　　身大青色象皮衣",
    "X74n1482_001:0561b12": "　不違本誓護准提　　弟子一心歸命禮",
    "X74n1482_001:0561b13": "志心歸命。禮大慈大悲本尊教主嚩囉曩契菩薩摩",
    "X74n1482_001:0561b14": "訶薩。",
    "X74n1482_001:0561b15": "　嚩囉曩契大菩薩　　現大威力役龍神",
    "X74n1482_001:0561b16": "　復能除毒救眾生　　弟子一心歸命禮",
    "X74n1482_001:0561b17": "志心歸命。禮大慈大悲本尊教主戲縵歌舞菩薩摩",
    "X74n1482_001:0561b18": "訶薩。",
    "X74n1482_001:0561b19": "　戲縵歌舞大菩薩　　行罡步斗鎮九洲",
    "X74n1482_001:0561b20": "　蕩除惡業驅邪魔　　弟子一心歸命禮",
    "X74n1482_001:0561b21": "志心歸命。禮大慈大悲本尊教主香花燈塗菩薩摩",
    "X74n1482_001:0561b22": "訶薩。",
    "X74n1482_001:0561b23": "　香花燈塗大菩薩　　馥郁照曜於四方",
    "X74n1482_001:0561b24": "　諸邪聞見斂威容　　弟子一心歸命禮",
    "X74n1482_001:0561c01": "志心歸命。禮大慈大悲本尊教主鈎索鎻鈴菩薩摩",
    "X74n1482_001:0561c02": "訶薩。",
    "X74n1482_001:0561c03": "　鈎索鎻鈴大菩薩　　手持法器鎮北方",
    "X74n1482_001:0561c04": "　群魔惡鬼悉潛藏　　弟子一心歸命禮",
    "X74n1482_001:0561c05": "志心歸命。禮大慈大悲本尊教主甘露軍吒唎菩薩",
    "X74n1482_001:0561c06": "摩訶薩。",
    "X74n1482_001:0561c07": "　甘露軍吒唎大菩薩　　加持法水淨壇場",
    "X74n1482_001:0561c08": "　辟除魔障護行人　　弟子一心歸命禮",
    "X74n1482_001:0561c09": "志心歸命。禮大慈大悲本尊教主烏樞瑟摩菩薩摩",
    "X74n1482_001:0561c10": "訶薩。",
    "X74n1482_001:0561c11": "　烏樞瑟摩大菩薩　　消除穢惡辟群魔",
    "X74n1482_001:0561c12": "　淨不淨處悉現身　　弟子一心歸命禮",
    "X74n1482_001:0561c13": "志心歸命。禮大慈大悲本尊教主聖降三世菩薩摩",
    "X74n1482_001:0561c14": "訶薩。",
    "X74n1482_001:0561c15": "　聖降三世大菩薩　　大力忿怒持明王",
    "X74n1482_001:0561c16": "　善能調伏諸惡魔　　弟子一心歸命禮",
    "X74n1482_001:0561c17": "志心歸命。禮大慈大悲我等祖師龍樹菩薩摩訶薩。",
    "X74n1482_001:0561c18": "　祖師龍樹大菩薩　　開持明藏示眾生",
    "X74n1482_001:0561c19": "　得聞玅法感祖恩　　弟子一心歸命禮",
    "X74n1482_001:0561c20": "志心歸命。禮大慈大悲護法北辰玅見菩薩摩訶薩。",
    "X74n1482_001:0561c21": "　北辰玅見大菩薩　　身現五住金剛神",
    "X74n1482_001:0561c22": "　手持寶劍伏妖魔　　弟子一心歸命禮",
    "X74n1482_001:0561c23": "志心歸命。禮大慈大悲內部大威杜將主菩薩摩訶",
    "X74n1482_001:0561c24": "薩。",
    "X74n1482_001:0562a01": "　大威將主杜菩薩　　內壇教主護准提",
    "X74n1482_001:0562a02": "　飛騰九地顯神通　　弟子一心歸命禮",
    "X74n1482_001:0562a03": "志心歸命。禮大慈大悲內部將主聖孫那哩菩薩摩",
    "X74n1482_001:0562a04": "訶薩。",
    "X74n1482_001:0562a05": "　聖孫那哩大菩薩　　三頭六臂現金光",
    "X74n1482_001:0562a06": "　慈悲普濟大乾坤　　弟子一心歸命禮",
    "X74n1482_001:0562a07": "志心歸命。禮大慈大悲頂行將主菩薩摩訶薩。",
    "X74n1482_001:0562a08": "　頂行將主大菩薩　　統領諸真護准提",
    "X74n1482_001:0562a09": "　手持寶杵伏妖魔　　弟子一心歸命禮",
    "X74n1482_001:0562a10": "志心歸命。禮大慈大悲本尊教主聖軍吒唎將主菩",
    "X74n1482_001:0562a11": "薩摩訶薩。",
    "X74n1482_001:0562a12": "　聖軍吒唎大菩薩　　外壇護法廣威靈",
    "X74n1482_001:0562a13": "　手持戟杵鎮壇場　　弟子一心歸命禮",
    "X74n1482_001:0562a14": "志心歸命。禮大慈大悲聖矜羯囉菩薩摩訶薩。",
    "X74n1482_001:0562a15": "　聖矜羯囉大菩薩　　手持玅菓度眾生",
    "X74n1482_001:0562a16": "　尋聲接引大慈悲　　弟子一心歸命禮",
    "X74n1482_001:0562a17": "志心歸命。禮大慈大悲聖[口*制]叱迦菩薩摩訶薩。",
    "X74n1482_001:0562a18": "　聖[口*制]叱迦大菩薩　　忿怒玅相震八方",
    "X74n1482_001:0562a19": "　赤心火燄百邪驚　　弟子一心歸命禮",
    "X74n1482_001:0562a20": "志心歸命。禮大慈大悲阿梨智母菩薩摩訶薩。",
    "X74n1482_001:0562a21": "　阿梨智母大菩薩　　五百神靈屬降生",
    "X74n1482_001:0562a22": "　愛子真童隨聖身　　弟子一心歸命禮",
    "X74n1482_001:0562a23": "志心歸命。禮大慈大悲乾闥婆王菩薩摩訶薩。",
    "X74n1482_001:0562a24": "　乾闥婆王大菩薩　　降魔見性現金身",
    "X74n1482_001:0562b01": "　豹冠龍劍象巍蛾　　弟子一心歸命禮",
    "X74n1482_001:0562b02": "志心歸命。禮大慈大悲灌頂部主菩薩摩訶薩。",
    "X74n1482_001:0562b03": "　灌頂部主大菩薩　　廣施甘露潤眾生",
    "X74n1482_001:0562b04": "　十方善信悉沾霖　　弟子一心歸命禮",
    "X74n1482_001:0562b05": "志心歸命。禮大慈大悲穢跡金剛菩薩摩訶薩。",
    "X74n1482_001:0562b06": "　穢跡金剛大菩薩　　縱橫變化伏邪魔",
    "X74n1482_001:0562b07": "　地水火風悉現形　　弟子一心歸命禮",
    "X74n1482_001:0562b08": "志心歸命。禮大慈大悲明蛇使者菩薩摩訶薩。",
    "X74n1482_001:0562b09": "　明蛇使者大菩薩　　天醫內院顯威靈",
    "X74n1482_001:0562b10": "　消灾除病救眾生　　弟子一心歸命禮",
    "X74n1482_001:0562b11": "志心歸命。禮大慈大悲護法諸天一切聖眾。",
    "X74n1482_001:0562b12": "　護法諸天諸聖眾　　十方圍遶護輪壇",
    "X74n1482_001:0562b13": "　不忘自部獻印明　　助我闡揚准提法",
    "X74n1482_001:0562b14": "　稽首歸依蘇悉地(跪念)　　頭面頂禮七俱胝",
    "X74n1482_001:0562b15": "　我今稱讚大准提　　惟願慈悲垂加護",
    "X74n1482_001:0562b16": "曩謨薩哆喃三藐三菩馱俱胝喃怛致陀唵折唎主",
    "X74n1482_001:0562b17": "唎准提娑嚩賀(或一或三或七遍。伺出壇。在觀堂。持百八遍)",
    "X74n1482_001:0562b18": "願佛慈悲求懺悔。",
    "X74n1482_001:0562b19": "志心懺悔",
    "X74n1482_001:0562b20": "弟子(某甲)。自從無始曠大劫來。至於今日。迷無我覺。",
    "X74n1482_001:0562b21": "計有我人。我計既興。常緣我所。根塵浩遶。識蔭奔波。",
    "X74n1482_001:0562b22": "繫動身心。猶如電轉。清淨眼耳鼻舌身意一念不覺。",
    "X74n1482_001:0562b23": "翻作六師。偷法王財。共邊見賊。賊既熾盛。破涅槃城。",
    "X74n1482_001:0562b24": "殘害法身。焚燒慧命。如是等罪。數越塵沙。從迷至迷。",
    "X74n1482_001:0562c01": "莫測終始。今始覺悟。深愧自慚。曉夜驚惶。身心戰慄。",
    "X74n1482_001:0562c02": "永斷迷覺。貪愛我人。投涅槃城。歸安樂國。以無我覺。",
    "X74n1482_001:0562c03": "降伏六師。收法王財。納三堅藏。資給慧命。增益法身。",
    "X74n1482_001:0562c04": "燃法性燈。常照無盡。行願事理。塵界不違。三寶三乘",
    "X74n1482_001:0562c05": "誓當弘護。迷覺之罪隨懺消除。願從今日。乃至菩提。",
    "X74n1482_001:0562c06": "念念堅固。念念精進。身心自在。辯說無礙。於一念中。",
    "X74n1482_001:0562c07": "具一切智。須知諸法畢竟空寂。而常度脫一切眾生。",
    "X74n1482_001:0562c08": "同證涅槃。不以涅槃為證。",
    "X74n1482_001:0562c09": "大輪明王滅罪真言",
    "X74n1482_001:0562c10": "南無悉地哩野地尾迦喃薩哩嚩呾哆孽哆喃唵微",
    "X74n1482_001:0562c11": "囉枳微囉枳摩訶斫羯囉曰惹曰唧哩薩埵薩埵娑",
    "X74n1482_001:0562c12": "囉底娑囉底怛囉異怛囉異尾哆摩[寧*頁]三般左[寧*頁]怛",
    "X74n1482_001:0562c13": "囉摩尼悉多孽哩野怛囕焰娑婆訶",
    "X74n1482_001:0562c14": "懺悔已。志心歸命。禮常住三寶。",
    "X74n1482_001:0562c15": "志心發願",
    "X74n1482_001:0562c16": "　願我所修行　　一切諸善果　　禮念歸懺力",
    "X74n1482_001:0562c17": "　回施諸有情　　出離三界苦　　速證於菩提",
    "X74n1482_001:0562c18": "　回向我所求　　助成勝悉地",
    "X74n1482_001:0562c19": "發願回向已。志心歸命。禮常住三寶。",
    "X74n1482_001:0562c20": "　歸依諸如來(四句一拜)　　五智十身佛",
    "X74n1482_001:0562c21": "　願共諸眾生　　同入金剛界",
    "X74n1482_001:0562c22": "　歸依最上乘　　瑜伽秘密教",
    "X74n1482_001:0562c23": "　願共諸眾生　　同入金剛界",
    "X74n1482_001:0562c24": "　歸依不退轉　　大悲菩薩僧",
    "X74n1482_001:0563a01": "　願共諸眾生　　同入金剛界",
    "X74n1482_001:0563a02": "　歸依三寶已　　所有諸功德",
    "X74n1482_001:0563a03": "　回施諸有情　　共成無上道",
    "X74n1482_001:0563a04": "上來頂禮大准提菩薩焚修悉地懺悔玄文。功德圓",
    "X74n1482_001:0563a05": "滿。無限良因。散沾沙界。和南聖眾。",
    "X74n1482_001:0563a06": "(行者入觀誦持時。先當了知諸佛眾生與我此心同一圓明。竪窮橫徧。現前一念。具足無減。無二無別。而",
    "X74n1482_001:0563a07": "恒安住。甚深境界。慈念有情。以三密相應。而作悉地然持中所示觀雖多。無越梵字呪聲。總相別相。又復",
    "X74n1482_001:0563a08": "遠離能觀所觀。能持所持。一事一理。皆是不思議秘密理境。如是行持。何愁佛果不圓。罪障不滅。悉地不",
    "X74n1482_001:0563a09": "成耶)。",
    "X74n1482_001:0563a11": "順治壬辰季夏佛弟子項謙法名弘慈從閩中三"
}