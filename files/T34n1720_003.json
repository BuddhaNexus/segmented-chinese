{
    "T34n1720_003:0382b02": "法華玄論卷第三",
    "T34n1720_003:0382b04": "胡吉藏撰",
    "T34n1720_003:0382b05": "[0382b05] 問。釋論解問乘品云。列十種大經所謂雲經",
    "T34n1720_003:0382b06": "大雲經華手經法華經等。是摩訶波若經於",
    "T34n1720_003:0382b07": "中最為深大。又論第百卷云。法華是祕密",
    "T34n1720_003:0382b08": "法明阿羅漢受記作佛。波若非祕密法不明",
    "T34n1720_003:0382b09": "二乘作佛。又論釋畢定品云。須菩提聞法",
    "T34n1720_003:0382b10": "華經明一切眾生皆作佛。又聞波若經中有",
    "T34n1720_003:0382b11": "退。是故今問佛。是菩薩為畢定為不畢定。",
    "T34n1720_003:0382b12": "又釋論大明品云。諸餘善法入波若中。論",
    "T34n1720_003:0382b13": "云諸餘善法謂法華經。又云法華是波若果",
    "T34n1720_003:0382b14": "名。是五處論文有三相違。初文列般若勝",
    "T34n1720_003:0382b15": "而法華等劣。第二文般若淺法華深。餘三不",
    "T34n1720_003:0382b16": "別淺深。此三相違云何會通耶。[0382b16] 答。依五時",
    "T34n1720_003:0382b17": "之說四宗之論。言此相害鉾楯不可會通。",
    "T34n1720_003:0382b18": "[0382b18] 問。云何爾耶。[0382b18] 答。眾師並云般若淺而法華",
    "T34n1720_003:0382b19": "深。決定無有言般若勝而法華劣。故知不可",
    "T34n1720_003:0382b20": "通也。[0382b20] 問。既與舊說相違今云何融會耶。[0382b20] 答。",
    "T34n1720_003:0382b21": "須廣詳舊論意乃明所以然者。此雖數句之",
    "T34n1720_003:0382b22": "文乃網羅佛教。不可輕言宜諦詳究。[0382b22] 問。舊",
    "T34n1720_003:0382b23": "說云何。[0382b23] 答。宋道場寺惠觀法師著涅槃序明",
    "T34n1720_003:0382b24": "教有二種。一頓教即華嚴之流。二漸教謂五",
    "T34n1720_003:0382b25": "時之說。後人更加其一復有無方教也。三大",
    "T34n1720_003:0382b26": "法師並皆用之。爰至北土還影五教製於四",
    "T34n1720_003:0382b27": "宗。今依大乘經論詳其得失。釋論云佛法有",
    "T34n1720_003:0382b28": "二種一者大乘藏二者小乘三藏。又云佛法",
    "T34n1720_003:0382b29": "有二道一者聲聞道二菩提薩埵道。前約法",
    "T34n1720_003:0382c01": "分兩後就人開二。又釋論云佛滅後迦葉與",
    "T34n1720_003:0382c02": "阿難結集三藏。文殊彌勒亦與阿難結集摩",
    "T34n1720_003:0382c03": "訶衍藏。大經云字有二種。一半字二滿字。",
    "T34n1720_003:0382c04": "為聲聞說半字為菩薩說滿字。又云諸大眾",
    "T34n1720_003:0382c05": "凡有二種。一求小乘二求大乘。昔於波羅捺",
    "T34n1720_003:0382c06": "為聲聞轉小法輪。今始於此拘尸那城為諸",
    "T34n1720_003:0382c07": "菩薩轉大法輪。又法華云昔於波羅捺轉生",
    "T34n1720_003:0382c08": "滅小輪。今至鷲山轉無生滅大輪。又法華",
    "T34n1720_003:0382c09": "明二種教。一教聲聞二教菩薩。教聲聞者",
    "T34n1720_003:0382c10": "如雇之除糞。教菩薩者如付窮子財。從付財",
    "T34n1720_003:0382c11": "已去皆是教菩薩。又唯有草菴及以大宅。",
    "T34n1720_003:0382c12": "唯有中道化城及以寶所。又攝大乘論明聲",
    "T34n1720_003:0382c13": "聞法菩薩法。聲聞法但斷惑障。菩薩法斷",
    "T34n1720_003:0382c14": "惑智二障。又地論明二藏與釋論同。又淨名",
    "T34n1720_003:0382c15": "云菩薩法藏所攝。則知有聲聞法藏所攝。",
    "T34n1720_003:0382c16": "又中論云聲聞法入第一義道。摩訶衍入第",
    "T34n1720_003:0382c17": "一義道。又一切經初皆列二眾。一小乘眾二",
    "T34n1720_003:0382c18": "大乘眾。如是等處處經論但明大小二乘。",
    "T34n1720_003:0382c19": "故唯有二種法輪不應立三教也。又以理推",
    "T34n1720_003:0382c20": "之眾生根有二種。一堪受佛道二不堪受大",
    "T34n1720_003:0382c21": "道。堪受大道為說佛乘名為大乘。不堪受",
    "T34n1720_003:0382c22": "者為說小乘。故知但應有二不應立三也。又",
    "T34n1720_003:0382c23": "三教之言無的明據不可用也。[0382c23] 次明亦無漸",
    "T34n1720_003:0382c24": "教。舊云波若是三乘通教凡引四文。初云欲",
    "T34n1720_003:0382c25": "得聲聞地者。當學波若乃至欲得菩薩地者。",
    "T34n1720_003:0382c26": "當學般若。又云是波若中廣說三乘之教。",
    "T34n1720_003:0382c27": "又云二乘智斷是菩薩無生法忍。又云欲住",
    "T34n1720_003:0382c28": "須陀洹者亦不應離是忍。故知波若是三乘",
    "T34n1720_003:0382c29": "通教。[0382c29] 評曰。論序說波若因緣意云。於三藏",
    "T34n1720_003:0383a01": "中但為聲聞說法未說菩薩行。今欲為彌勒",
    "T34n1720_003:0383a02": "等廣說菩薩行故說波若。不言今欲通說三",
    "T34n1720_003:0383a03": "乘人行故說波若。即知波若非三乘通教。",
    "T34n1720_003:0383a04": "又論云波若不屬二乘但屬菩薩。若波若是",
    "T34n1720_003:0383a05": "三乘通教者則應通屬三乘。不應但屬菩薩。",
    "T34n1720_003:0383a06": "又論云在菩薩心中名波若。在聲聞心中名",
    "T34n1720_003:0383a07": "道品。又云在菩薩心中名陀羅尼。在二乘心",
    "T34n1720_003:0383a08": "中名為道品。若波若是三乘通教則在三乘",
    "T34n1720_003:0383a09": "心通名波若。不應有別名也。又難曰。若三乘",
    "T34n1720_003:0383a10": "通學波若波若是三乘通教者。涅槃經云三",
    "T34n1720_003:0383a11": "乘之人同觀中道。下智觀故得聲聞菩提。",
    "T34n1720_003:0383a12": "乃至上智觀故得諸佛菩提。亦應是三乘通",
    "T34n1720_003:0383a13": "教。若言蓋是涅槃一枝之義不足以證大宗",
    "T34n1720_003:0383a14": "者。勸學品勸三乘學波若亦是一句之言。不",
    "T34n1720_003:0383a15": "足以證其通致。又云波若出生三乘。故是三",
    "T34n1720_003:0383a16": "乘通教者。大經云即是聲聞藏出生諸聲聞。",
    "T34n1720_003:0383a17": "即是因緣藏出生緣覺。應是三乘通教。又勝",
    "T34n1720_003:0383a18": "鬘經明大地出四寶藏。攝受正法能生五乘。",
    "T34n1720_003:0383a19": "亦應是三乘通教。[0383a19] 問。此非難也。涅槃勝鬘",
    "T34n1720_003:0383a20": "明一乘佛性。波若不然。故不得為例。[0383a20] 答。若",
    "T34n1720_003:0383a21": "涅槃正明佛性。復有同明三乘觀中道者。",
    "T34n1720_003:0383a22": "波若正明教菩薩法亦勸三乘同學波若。此",
    "T34n1720_003:0383a23": "義應齊云何非例。又引釋論辨十種大經明",
    "T34n1720_003:0383a24": "波若最勝。既勝法華豈淺涅槃等耶。[0383a24] 問。波若",
    "T34n1720_003:0383a25": "未明常故知淺也。[0383a25] 答。經題中以引文竟今當",
    "T34n1720_003:0383a26": "更說。攝大乘論引波若云。乘有三種因乘緣",
    "T34n1720_003:0383a27": "乘果乘。果乘者謂常樂我淨。若爾波若以明",
    "T34n1720_003:0383a28": "四德云何非常。但人不解經意謂言無常耳。",
    "T34n1720_003:0383a29": "[0383a29] 問。龍樹何故不依此釋耶。[0383a29] 答。論主亦明無",
    "T34n1720_003:0383b01": "為波若。又云常住波若非無此意。[0383b01] 問。波若",
    "T34n1720_003:0383b02": "非三乘通教者何故勸三乘人通學波若耶。",
    "T34n1720_003:0383b03": "[0383b03] 答。今當為子述之。從波若至涅槃皆是教菩",
    "T34n1720_003:0383b04": "薩法。但教菩薩法凡有二種。一顯教二亦顯",
    "T34n1720_003:0383b05": "亦密。如法華涅槃顯教菩薩。故明三乘人皆",
    "T34n1720_003:0383b06": "是菩薩波若亦顯亦密顯教菩薩密教二乘。",
    "T34n1720_003:0383b07": "顯教菩薩者令菩薩修學波若成佛道也。密",
    "T34n1720_003:0383b08": "教二乘者勸二乘學波若。亦令二乘成佛道",
    "T34n1720_003:0383b09": "也。如付財中說密示大法以為己任。故付窮",
    "T34n1720_003:0383b10": "子財。窮子根鈍不知不覺。謂學波若得證三",
    "T34n1720_003:0383b11": "乘。若言學波若成三乘者。猶窮子之氣類耳。",
    "T34n1720_003:0383b12": "[0383b12] 問。經及釋論親明學波若成二乘。云何作",
    "T34n1720_003:0383b13": "此釋耶。[0383b13] 答。學波若成二乘者此終是不識波",
    "T34n1720_003:0383b14": "若是菩薩法證二乘耳。若必識波若是菩薩",
    "T34n1720_003:0383b15": "法即學波若不證二乘。[0383b15] 問。何以知然。[0383b15] 答。若",
    "T34n1720_003:0383b16": "學波若證二乘者即在二乘心應名真波若。",
    "T34n1720_003:0383b17": "何故論云在二乘心不名波若。又何得初勸",
    "T34n1720_003:0383b18": "二乘學於波若。後證二乘果而不名波若耶。",
    "T34n1720_003:0383b19": "希求味之賢留心此意也。又學波若成二乘",
    "T34n1720_003:0383b20": "者。此是波若少許氣分耳。何以知之。釋論云",
    "T34n1720_003:0383b21": "二乘證空比菩薩空。譬如毛孔空比十方空。",
    "T34n1720_003:0383b22": "又攝大乘論云。二乘但得人空不得法空。故",
    "T34n1720_003:0383b23": "知二乘但得波若少許氣分。[0383b23] 問。若如後意者",
    "T34n1720_003:0383b24": "即以此言證波若。是三乘通教既得少許氣",
    "T34n1720_003:0383b25": "分。豈非通耶。[0383b25] 答。若得少分便說波若是三",
    "T34n1720_003:0383b26": "乘通教者。大經云如人得食亦名涅槃。二乘",
    "T34n1720_003:0383b27": "斷三界惑豈不得涅槃少分耶。故不應以少",
    "T34n1720_003:0383b28": "分之言證三乘通教。又小波若云。此經為大",
    "T34n1720_003:0383b29": "乘者說為最上乘者說。故知波若不通教三",
    "T34n1720_003:0383c01": "乘。[0383c01] 問。前言波若密教二乘。又何所據耶。",
    "T34n1720_003:0383c02": "[0383c02] 答。法華信解品云。而昔於菩薩前毀訾聲聞",
    "T34n1720_003:0383c03": "樂小法者。然佛實以大乘教化。故知波若密",
    "T34n1720_003:0383c04": "說一乘。此亦得即是顯說一乘。但窮子鈍根",
    "T34n1720_003:0383c05": "不覺知耳。以此推之不應言波若是三乘通",
    "T34n1720_003:0383c06": "教。又攝大乘論云。波若密說一乘。所以然者。",
    "T34n1720_003:0383c07": "一切法皆是真如。三乘不離真如。即說一乘",
    "T34n1720_003:0383c08": "義。但二乘人不覺知耳。又說一切處求人不",
    "T34n1720_003:0383c09": "可得。若無有人云何分別此是聲聞人此緣",
    "T34n1720_003:0383c10": "覺人此菩薩人耶。以無我同故當知即是密",
    "T34n1720_003:0383c11": "說一乘也。又三乘人同斷惑障。以斷惑障。故",
    "T34n1720_003:0383c12": "即是同一乘也。又古舊義云。波若已會法但",
    "T34n1720_003:0383c13": "未會人。會法者一切法皆入諸法實相中。皆",
    "T34n1720_003:0383c14": "入摩訶衍中亦皆入波若中。故云若有實語",
    "T34n1720_003:0383c15": "攝一切善法者。當知波若是也。故知波若已",
    "T34n1720_003:0383c16": "會諸行。諸行皆入大乘。但二乘根緣未熟未",
    "T34n1720_003:0383c17": "堪開會。故言未會人耳。以密會法竟。當知已",
    "T34n1720_003:0383c18": "是說一乘但未會人。故二乘人不覺知也。",
    "T34n1720_003:0383c19": "次言淨名是抑揚法輪。嘆凡夫有反覆。毀聲",
    "T34n1720_003:0383c20": "聞為敗根。[0383c20] 評曰。是亦不然。論主釋波若魔事",
    "T34n1720_003:0383c21": "品云。譬如癡犬不從大家求食。從作務者索。",
    "T34n1720_003:0383c22": "犬者聲聞人也。大家者云大乘教也。作務",
    "T34n1720_003:0383c23": "者小乘經也。淨名雖挫之以敗根。未及波若",
    "T34n1720_003:0383c24": "抑之以癡犬。抑揚之言亦為謬說也。又法華",
    "T34n1720_003:0383c25": "云。而昔於菩薩前毀訾聲聞樂小法者。然佛",
    "T34n1720_003:0383c26": "實以大乘教化。此即指波若為抑揚。非以淨",
    "T34n1720_003:0383c27": "名為褒貶也。又淨名具呵大小何故言抑小",
    "T34n1720_003:0383c28": "揚大。[0383c28] 問曰。雖具呵大小而終嘆大乘。故是",
    "T34n1720_003:0383c29": "抑小揚大。[0383c29] 難曰。終為揚大何故呵大小。既",
    "T34n1720_003:0384a01": "云大則非專揚大。此義如釋名中廣說。第四",
    "T34n1720_003:0384a02": "法華為一乘教乃應無疑而義亦未善。論解",
    "T34n1720_003:0384a03": "波若畢定品須菩提聞法華經明一切作佛。",
    "T34n1720_003:0384a04": "又聞波若有退。是故今問為畢定為不畢定。",
    "T34n1720_003:0384a05": "若爾不應法華偏明一乘。波若都無此說。又",
    "T34n1720_003:0384a06": "論云法華是波若異名。不應法華明一乘教",
    "T34n1720_003:0384a07": "波若未明也。[0384a07] 問。若無五時者寧有五味相生",
    "T34n1720_003:0384a08": "譬耶。[0384a08] 答。五味與五時義不相應。乃欲證成",
    "T34n1720_003:0384a09": "反為自害。五時中以波若為第二時。五味中",
    "T34n1720_003:0384a10": "波若為第四。雖欲曲會云波若即是法華平",
    "T34n1720_003:0384a11": "等大慧。此乃迴文就義非所以也。大經云如",
    "T34n1720_003:0384a12": "我前於摩訶波若中說我無我無有二相。可",
    "T34n1720_003:0384a13": "是平等大慧引法華耶。此出人情深非文義",
    "T34n1720_003:0384a14": "也。又攝大乘論明乘有三。初二乘次大乘",
    "T34n1720_003:0384a15": "三一乘。一乘最勝何不言三時耶。[0384a15] 又五相",
    "T34n1720_003:0384a16": "略經明教有三種。第一鹿野為聲聞說四諦。",
    "T34n1720_003:0384a17": "第二為大根說諸法離自性不生不滅。此亦",
    "T34n1720_003:0384a18": "有上有餘不了義說起諍論處。第三為求一",
    "T34n1720_003:0384a19": "切乘者。說諸法離自性不生不滅。無上無",
    "T34n1720_003:0384a20": "餘非諍論處。此經一卷與攝大乘論相應。",
    "T34n1720_003:0384a21": "何故不依經說三時耶。又無量義經且明三",
    "T34n1720_003:0384a22": "時。初為聲聞說四諦。而八億諸天來下聽",
    "T34n1720_003:0384a23": "法發菩提心。次說甚深十二因緣。為求辟支",
    "T34n1720_003:0384a24": "佛人。無量眾生發菩提心住聲聞地。次說方",
    "T34n1720_003:0384a25": "等十二部摩訶波若華嚴海空。宣說菩薩歷",
    "T34n1720_003:0384a26": "劫修行。依此則有三時。今復說無量義亦",
    "T34n1720_003:0384a27": "是四時。復說法華則為五時。涅槃為六時。",
    "T34n1720_003:0384a28": "初說人天乘應為七時。何不立七時。不應",
    "T34n1720_003:0384a29": "偏立四宗定執五教也。又釋論云佛於鹿園",
    "T34n1720_003:0384b01": "說法無量菩薩得無生法忍。無量菩薩得一",
    "T34n1720_003:0384b02": "生補處現身作佛。豈可言鹿園但小乘耶。",
    "T34n1720_003:0384b03": "又大經云我初成道亦有菩薩已曾問我是甚",
    "T34n1720_003:0384b04": "深義。即初後皆說涅槃不應言涅槃是漸而",
    "T34n1720_003:0384b05": "華嚴是頓。又像法決疑經云或有見我入於",
    "T34n1720_003:0384b06": "涅槃。或有我是報佛為百千釋迦之所圍繞。",
    "T34n1720_003:0384b07": "若爾不應言華嚴是初成道時頓說至涅槃時",
    "T34n1720_003:0384b08": "不說。是故漸頓不成也。又釋論有二種法",
    "T34n1720_003:0384b09": "輪。一顯示法輪二祕密法輪。顯示者如鹿&#x8597;",
    "T34n1720_003:0384b10": "說小法五人及八萬天得道是也。祕密法輪",
    "T34n1720_003:0384b11": "者於鹿&#x8597;說大法。無量人發菩提心。乃至",
    "T34n1720_003:0384b12": "現身成佛如向所引也。如鹿&#x8597;有此二事。",
    "T34n1720_003:0384b13": "以判顯密者。一切處皆例然。如在祇洹身",
    "T34n1720_003:0384b14": "子等見釋迦說法。諸菩薩見祇洹舍那說法",
    "T34n1720_003:0384b15": "徒眾充滿法界說法界法門。二乘不聞不見",
    "T34n1720_003:0384b16": "皆其類也。又以四句總貫眾經。一始說小",
    "T34n1720_003:0384b17": "終說大。如鹿&#x8597;先說小後明大乘。二初大",
    "T34n1720_003:0384b18": "後小。初成道說華嚴教。鹿&#x8597;已去說小教。",
    "T34n1720_003:0384b19": "三始終俱大。如初後皆說涅槃。四始終俱小。",
    "T34n1720_003:0384b20": "如釋論云從初轉法輪至大涅槃集作阿含。",
    "T34n1720_003:0384b21": "以顯密二教及四句不同。豈可局在五時限",
    "T34n1720_003:0384b22": "以三教。但知如來隨緣說法教無定也。[0384b22] 問。",
    "T34n1720_003:0384b23": "如是等經皆屬無方教攝故無過也。[0384b23] 答。無方",
    "T34n1720_003:0384b24": "之言經論無據不應立之。又不應立無方教。",
    "T34n1720_003:0384b25": "所以然者。如以大品為第二時。諸餘波若",
    "T34n1720_003:0384b26": "皆屬第二時者。以涅槃為第五時。諸餘常",
    "T34n1720_003:0384b27": "經皆屬第五時。但應以類攝經。不應以無",
    "T34n1720_003:0384b28": "方收教。若言相生者為次第。不相生者為無",
    "T34n1720_003:0384b29": "方者。安知八部波若並皆相生耶。又五時",
    "T34n1720_003:0384c01": "是相生之言撿既不成。況有不相成為無方",
    "T34n1720_003:0384c02": "教。又龍樹天親俱以類而分大小。呵梨法",
    "T34n1720_003:0384c03": "勝以例而開三藏。不應立無方教也。[0384c03] 問。北",
    "T34n1720_003:0384c04": "地諸地論師明四宗五宗等說。是事云何。",
    "T34n1720_003:0384c05": "[0384c05] 答。此皆影四五時教故作是說耳。五時既不",
    "T34n1720_003:0384c06": "成四宗自廢。又菩提留支此云道希。其親",
    "T34n1720_003:0384c07": "翻地論但明半滿。留支是地論之宗。即知",
    "T34n1720_003:0384c08": "半滿有本。而依四宗無根。而輒信深不測其",
    "T34n1720_003:0384c09": "所以也。[0384c09] 問。子雖廣彈三教及斥五時。引前",
    "T34n1720_003:0384c10": "論五文云何會通。龍樹傳云。智慧日已頹。斯",
    "T34n1720_003:0384c11": "人令再耀。世昏寢已久。斯人悟令覺。外國為",
    "T34n1720_003:0384c12": "之立廟宗之如佛。楞伽經云。有大德比丘名",
    "T34n1720_003:0384c13": "龍樹菩薩住初歡喜地。為人說大乘。摩耶經",
    "T34n1720_003:0384c14": "云七百年中有一比丘名曰龍樹。滅邪見幢",
    "T34n1720_003:0384c15": "燃正法炬。以經傳而推之理非謬說。若斯言",
    "T34n1720_003:0384c16": "可領則如白日朗其胸衿。甘露流其四體。",
    "T34n1720_003:0384c17": "如其未曉即寄心靡託。冥若夜遊。請為通之",
    "T34n1720_003:0384c18": "使無毫滯。[0384c18] 答。文異常規義乖舊格。雖欲會",
    "T34n1720_003:0384c19": "通正恐未可即心。今當為子粗陳綱要。第",
    "T34n1720_003:0384c20": "一文云波若於十種經中最大者。然撿眾經",
    "T34n1720_003:0384c21": "之極以實相為宗。統群聖之心用妙惠為主。",
    "T34n1720_003:0384c22": "夫萬化非無宗而宗之者。無相虛宗非無契",
    "T34n1720_003:0384c23": "而契之者無心。故聖人以無心之妙惠契彼",
    "T34n1720_003:0384c24": "無相之虛宗。內外並冥緣智俱寂。豈容名數",
    "T34n1720_003:0384c25": "於其間哉。斯二窮得一之原盡重玄之妙。",
    "T34n1720_003:0384c26": "理無不統教無不攝。如空之含萬像若海之",
    "T34n1720_003:0384c27": "納百川。波若盛明斯意論稱最大豈虛構",
    "T34n1720_003:0384c28": "哉。[0384c28] 問。子明大之有以今用何文證之。[0384c28] 答。四",
    "T34n1720_003:0384c29": "悉檀攝十二部經八萬法藏。前三悉檀猶可",
    "T34n1720_003:0385a01": "破可壞。第一義悉檀不可破不可壞。最上無",
    "T34n1720_003:0385a02": "過者此經正明第一義悉檀故。云故說第一",
    "T34n1720_003:0385a03": "義悉檀故說是經。即知波若盛明實相證初",
    "T34n1720_003:0385a04": "境大義也。又云前三悉檀皆歸第一義。即",
    "T34n1720_003:0385a05": "知八萬法藏為顯第一義。波若既正明第一",
    "T34n1720_003:0385a06": "義。即攝八萬法藏。故知最大也。二者龍樹",
    "T34n1720_003:0385a07": "開九十章以明二惠。六十六品明實惠。從無",
    "T34n1720_003:0385a08": "盡品竟經辨方便惠此二惠是十方三世諸佛",
    "T34n1720_003:0385a09": "法身父母。如淨名云智度菩薩母方便以為",
    "T34n1720_003:0385a10": "父。一切眾導師無不由是生。此證第二智大",
    "T34n1720_003:0385a11": "義也。以此二義即於一切經中最大。豈但十",
    "T34n1720_003:0385a12": "經耶。蓋是論主略言十耳。[0385a12] 問。眾經且明斯",
    "T34n1720_003:0385a13": "二。豈獨波若將非論主一時揄揚耶。[0385a13] 答。波",
    "T34n1720_003:0385a14": "若專明此二餘經不爾。又眾經明此二者皆",
    "T34n1720_003:0385a15": "攝入波若中。故前云諸餘善法者謂法華皆",
    "T34n1720_003:0385a16": "入波若中也。蓋是論主理實言之非隨情稱",
    "T34n1720_003:0385a17": "嘆。[0385a17] 問。餘經明此二攝屬波若者。亦應波若",
    "T34n1720_003:0385a18": "明此二攝屬餘經。即餘經為大非獨波若。",
    "T34n1720_003:0385a19": "[0385a19] 答。已如前判波若專明此二。又波若初說此",
    "T34n1720_003:0385a20": "二餘經無此兩義。故不得稱波若也。古有",
    "T34n1720_003:0385a21": "大品師謂波若為得道經。此言符論最大之",
    "T34n1720_003:0385a22": "旨。以一切得道皆由波若故波若最大。此通",
    "T34n1720_003:0385a23": "上第一文也。第二文明法華是祕密法明二",
    "T34n1720_003:0385a24": "乘作佛。波若非祕密法不明二乘作佛。故波",
    "T34n1720_003:0385a25": "若淺而法華深者。諸講論師雖誦此言多不",
    "T34n1720_003:0385a26": "體其意旨。故異釋紛然。或讚楊波若抑破法",
    "T34n1720_003:0385a27": "華。或懸信師說不詳文意。今斷如是種種異",
    "T34n1720_003:0385a28": "說以龍樹論文為正。論云波若非祕密法不",
    "T34n1720_003:0385a29": "明二乘受記作佛故也。而法華是祕密法明",
    "T34n1720_003:0385b01": "阿羅漢受記作佛故也。正據二乘作佛不作",
    "T34n1720_003:0385b02": "佛故辨祕密非祕密也。[0385b02] 問。波若不明二乘作",
    "T34n1720_003:0385b03": "佛。何故是顯示教。法華明二乘作佛。何故",
    "T34n1720_003:0385b04": "是祕密教耶。[0385b04] 答。前已釋竟。今當廣述。波若",
    "T34n1720_003:0385b05": "但明菩薩是佛因故作佛。二乘非佛因故不",
    "T34n1720_003:0385b06": "作佛。此義於昔易解故名顯示。法華經明二",
    "T34n1720_003:0385b07": "乘作佛與昔教相違。於昔難解故名祕密。論",
    "T34n1720_003:0385b08": "主云如用藥為藥其事即易。用毒為藥其事",
    "T34n1720_003:0385b09": "即難。波若明菩薩作佛如用藥為藥。不明",
    "T34n1720_003:0385b10": "二乘作佛如不用毒為藥。法華經明二乘作",
    "T34n1720_003:0385b11": "佛如用毒為藥。其義即難解所以為祕也。",
    "T34n1720_003:0385b12": "[0385b12] 問。祕密與顯示為深為淺為大為小。[0385b12] 答。總",
    "T34n1720_003:0385b13": "論此二義即有兩途。一者小乘為顯示大乘",
    "T34n1720_003:0385b14": "為祕密。如論第四卷云。佛法有二種一顯",
    "T34n1720_003:0385b15": "示二祕密。顯示教中明阿羅漢斷煩惱清淨。",
    "T34n1720_003:0385b16": "諸菩薩未斷煩惱未清淨。即菩薩不及阿羅",
    "T34n1720_003:0385b17": "漢。故烈羅漢在前而菩薩居後。祕密法中",
    "T34n1720_003:0385b18": "明諸菩薩得六神通斷一切煩惱。智慧清淨",
    "T34n1720_003:0385b19": "超出二乘之上。此文正約小乘淺易為顯示。",
    "T34n1720_003:0385b20": "大乘甚深為祕密。若爾者則波若之與法華",
    "T34n1720_003:0385b21": "皆明菩薩得無生忍具六神通。並屬祕密甚",
    "T34n1720_003:0385b22": "深教攝。即指三藏教為顯示也。二者以明義",
    "T34n1720_003:0385b23": "猶淺為顯示。明義甚深為祕密。如第百卷說。",
    "T34n1720_003:0385b24": "波若但明菩薩作佛者。波若已明佛乘是實",
    "T34n1720_003:0385b25": "未明二乘作佛者。未開二乘是方便。約此",
    "T34n1720_003:0385b26": "一義有劣法華。故名波若為淺。法華即明佛",
    "T34n1720_003:0385b27": "乘是實復開二乘為權。故法華為深也。此",
    "T34n1720_003:0385b28": "同就大乘中自有淺深。故分顯祕二教。[0385b28] 問。",
    "T34n1720_003:0385b29": "波若未開權顯實應是祕密。法華已開權顯",
    "T34n1720_003:0385c01": "實應屬顯示。何故不爾耶。[0385c01] 答。若以未了為",
    "T34n1720_003:0385c02": "祕以了為顯者則如所問。但今以淺易為顯",
    "T34n1720_003:0385c03": "示甚深為祕密。故以波若為顯示。法華為祕",
    "T34n1720_003:0385c04": "密。說經因緣中已明此義竟。[0385c04] 問。若波若明",
    "T34n1720_003:0385c05": "義未了故稱顯示者。前何故言波若於一切",
    "T34n1720_003:0385c06": "大乘經最為深大耶。[0385c06] 答。各有其義。所言深",
    "T34n1720_003:0385c07": "大者據前二義也。後云未了者就未明二乘",
    "T34n1720_003:0385c08": "作佛也。[0385c08] 問。若法華勝明義已了波若劣明義",
    "T34n1720_003:0385c09": "未了者。何初言波若勝明義已了。法華劣",
    "T34n1720_003:0385c10": "明義未了耶。[0385c10] 答。不例也。初辨波若廣明實",
    "T34n1720_003:0385c11": "相等二義故勝。法華不專明二義故法華劣",
    "T34n1720_003:0385c12": "耳。不言波若明義已了法華明義未了。以判",
    "T34n1720_003:0385c13": "勝劣。若是法華勝波若劣者正就了不了判",
    "T34n1720_003:0385c14": "也。[0385c14] 問。汝為自作此判。為義有所求耶。[0385c14] 答。",
    "T34n1720_003:0385c15": "理數自然何繁今問。作此釋竟復見關中僧",
    "T34n1720_003:0385c16": "叡小品經序。盛判二經優劣將余意同。叡",
    "T34n1720_003:0385c17": "公言波若照也法華實也。論其窮理盡性夷",
    "T34n1720_003:0385c18": "明萬行則實不如照。取其大明真化解本無",
    "T34n1720_003:0385c19": "三則照不如實。是故嘆照則波若之功重。",
    "T34n1720_003:0385c20": "美實即法華之用高。考關中此文深見論意",
    "T34n1720_003:0385c21": "妙得經旨也。[0385c21] 第三畢定品云。須菩提聞法",
    "T34n1720_003:0385c22": "華經辨不退。復聞波若中有退。是故問佛。",
    "T34n1720_003:0385c23": "是菩薩為畢定為不畢定。佛答皆畢定。畢",
    "T34n1720_003:0385c24": "定者初心後心一切菩薩皆不退。是故畢定",
    "T34n1720_003:0385c25": "也。此論意明波若與法華無有優劣。以波若",
    "T34n1720_003:0385c26": "法華同明一切眾生畢定作佛。是故二經無",
    "T34n1720_003:0385c27": "優劣。既無優劣則二經同名祕密也。[0385c27] 問。此",
    "T34n1720_003:0385c28": "文與第二文相違云何會通。[0385c28] 答。論主云波若",
    "T34n1720_003:0385c29": "非一時一會說。以此言推者則前分明退者",
    "T34n1720_003:0386a01": "在法華之前。後分不退者在法華之後也。",
    "T34n1720_003:0386a02": "故兩言不相違也。又五不思議中佛最不可",
    "T34n1720_003:0386a03": "思議。如大經云。或見佛今夜入滅。或十五",
    "T34n1720_003:0386a04": "日後方始問訊。或一年後方取涅槃。像法",
    "T34n1720_003:0386a05": "決疑經云。或見今日雙樹泥洹。或見應生出",
    "T34n1720_003:0386a06": "家。或見為舍那處蓮華藏。或見佛身滿於虛",
    "T34n1720_003:0386a07": "空。若爾者不可定波若前而法華後法華前",
    "T34n1720_003:0386a08": "而波若後。故適時而聞隨機而見也。第五法",
    "T34n1720_003:0386a09": "華是波若異名者。論云波若不屬二乘但屬",
    "T34n1720_003:0386a10": "菩薩。即波若是教菩薩法法華明一乘。亦",
    "T34n1720_003:0386a11": "明教菩薩法佛所護念。是故波若法華異名",
    "T34n1720_003:0386a12": "也。又要從二慧父母乃生諸佛。波若既明此",
    "T34n1720_003:0386a13": "二者則法華明作佛亦同波若。即波若法華",
    "T34n1720_003:0386a14": "不異但開權一邊異波若耳。[0386a14] 問。以波若望法",
    "T34n1720_003:0386a15": "華既具三義。可得將波若望涅槃亦具三義",
    "T34n1720_003:0386a16": "以不。[0386a16] 答。亦具三義。例此可知。一者波若正",
    "T34n1720_003:0386a17": "明境智二義涅槃不正明此義。例法華可知。",
    "T34n1720_003:0386a18": "以二義故波若勝而涅槃劣也。[0386a18] 問。何以知然。",
    "T34n1720_003:0386a19": "[0386a19] 答。論列十種大經云波若最大。十種經中",
    "T34n1720_003:0386a20": "有大雲經。大雲經明佛性常住等。故知波若",
    "T34n1720_003:0386a21": "勝涅槃劣也。二者波若未明眾生有佛性。",
    "T34n1720_003:0386a22": "例如未明二乘作佛。故波若劣而涅槃勝也。",
    "T34n1720_003:0386a23": "三者二經無異。波若既與法華同明二乘作",
    "T34n1720_003:0386a24": "佛亦同明佛性。故二經齊也。又波若唯教菩",
    "T34n1720_003:0386a25": "薩則涅槃亦然是故無異。[0386a25] 問。波若後分明義",
    "T34n1720_003:0386a26": "與法華同。明不退何處有同明佛性與涅槃",
    "T34n1720_003:0386a27": "齊耶。[0386a27] 答。波若文既明一切菩薩不退。即知",
    "T34n1720_003:0386a28": "皆有佛性。又既與法華齊。法華經中說佛性",
    "T34n1720_003:0386a29": "即是波若明有佛性也。此略舉三文以論同",
    "T34n1720_003:0386b01": "異耳不可以局餘義。[0386b01] 問。波若與淨名法華同",
    "T34n1720_003:0386b02": "異云何。[0386b02] 答。淨名及波若初分並已顯佛乘是",
    "T34n1720_003:0386b03": "實。但未開二乘是權此處無異。今略明四義",
    "T34n1720_003:0386b04": "不同也。一者波若廣說菩薩行如釋論云。今",
    "T34n1720_003:0386b05": "欲為彌勒等廣說菩薩行也。淨名略明菩薩",
    "T34n1720_003:0386b06": "二種要行。一淨佛國土二成就眾生。如佛",
    "T34n1720_003:0386b07": "國土品說淨土行。從方便品去破三種人明",
    "T34n1720_003:0386b08": "成就眾生。方便品破凡夫見。故說生死過",
    "T34n1720_003:0386b09": "患也。嘆法身功德令凡夫人入菩薩法門。",
    "T34n1720_003:0386b10": "次破二乘見明菩薩法門如弟子品說。三破",
    "T34n1720_003:0386b11": "菩薩大乘見如菩薩品說。凡夫著生死。生",
    "T34n1720_003:0386b12": "死是凡夫煩惱。二乘滯涅槃。涅槃是二乘煩",
    "T34n1720_003:0386b13": "惱。菩薩著佛道。佛道是大乘煩惱。故破此三",
    "T34n1720_003:0386b14": "種人皆悟不凡不聖不小不大不二法門。然",
    "T34n1720_003:0386b15": "後以權實二智適化。無方隨緣益物。淨名大",
    "T34n1720_003:0386b16": "致為如此也。[0386b16] 問。淨名經何故明成就眾生淨",
    "T34n1720_003:0386b17": "佛國土耶。[0386b17] 答。釋論云。菩薩得無生忍已後",
    "T34n1720_003:0386b18": "無有餘事。唯成就眾生淨佛國土。淨名既",
    "T34n1720_003:0386b19": "得無生故今行斯二事。又適化不同不須問",
    "T34n1720_003:0386b20": "也。淨名破三種人令入菩薩法門。此三種",
    "T34n1720_003:0386b21": "人即是五乘人。破凡夫謂人天乘也。次破聲",
    "T34n1720_003:0386b22": "聞即二乘人。破菩薩即大乘人。破五乘人令",
    "T34n1720_003:0386b23": "入菩薩法門。與法華會五乘歸一何異答",
    "T34n1720_003:0386b24": "顯實與法華同未開權與法華異。[0386b24] 問。云何顯",
    "T34n1720_003:0386b25": "實同。云何未開權異。[0386b25] 答。破三種人顯菩薩法",
    "T34n1720_003:0386b26": "門甚深微妙無礙無方。法華亦明菩薩法門",
    "T34n1720_003:0386b27": "甚深微妙究竟真實。是故同也。但雖破三種",
    "T34n1720_003:0386b28": "人明其是有所得。未明五乘皆是方便。是故",
    "T34n1720_003:0386b29": "異法華也。又三異一同。三異者一者未開三",
    "T34n1720_003:0386c01": "是方便。二未會三歸一。三未廢三立一也。",
    "T34n1720_003:0386c02": "一同者淨名呵大小乘法華亦破三乘異執故",
    "T34n1720_003:0386c03": "言同也。[0386c03] 問。二種破義有異不應言同。淨名",
    "T34n1720_003:0386c04": "破其有所得義。法華破其執五乘異義。何",
    "T34n1720_003:0386c05": "得言同。[0386c05] 答。此義即兩經有異。但法華破執。",
    "T34n1720_003:0386c06": "破執必是有所得。今取同是有所得。是故被",
    "T34n1720_003:0386c07": "破。所以言同也。[0386c07] 問。但淨名顯實與法華同。",
    "T34n1720_003:0386c08": "波若顯實亦與法華同。[0386c08] 答。一切大乘經明道",
    "T34n1720_003:0386c09": "無異。即顯實皆同。但波若淨名之時二乘根",
    "T34n1720_003:0386c10": "緣未熟故未得開權。至法華時二乘根緣始",
    "T34n1720_003:0386c11": "熟故方得開權耳。不可言未開權故亦未顯",
    "T34n1720_003:0386c12": "實。波若淨名辨菩薩無礙之道究竟無餘。",
    "T34n1720_003:0386c13": "法華辨菩薩行復何能過此耶。[0386c13] 問。以何文波",
    "T34n1720_003:0386c14": "若淨名已顯實耶。[0386c14] 答。法華信解品云一切諸",
    "T34n1720_003:0386c15": "佛所有祕藏。但為菩薩演其實事。而不為",
    "T34n1720_003:0386c16": "我說斯真要。豈非指波若為祕藏真實法耶。",
    "T34n1720_003:0386c17": "[0386c17] 問。淨名波若未明三界外事。如未辨五百",
    "T34n1720_003:0386c18": "由旬。顯實云何無異。[0386c18] 答。若以五百由旬為",
    "T34n1720_003:0386c19": "界外者。大品明四百由旬寧非界外耶。又",
    "T34n1720_003:0386c20": "華嚴涅槃諸大乘經無有分明文辨三界內外",
    "T34n1720_003:0386c21": "事。但勝鬘分明說耳。可言華嚴涅槃未明界",
    "T34n1720_003:0386c22": "外事耶。[0386c22] 問。法華明羅漢受記作佛。即是明",
    "T34n1720_003:0386c23": "界外事。淨名大品亦爾耶。[0386c23] 答。釋論解大品",
    "T34n1720_003:0386c24": "往生品。云菩薩從一佛土至一佛土。至一佛",
    "T34n1720_003:0386c25": "土者此是出三界外淨土。云何言不明界外",
    "T34n1720_003:0386c26": "事耶。又明菩薩捨肉身受法性生身。二乘",
    "T34n1720_003:0386c27": "亦爾。豈非明界外事耶。又大品淨名未明界",
    "T34n1720_003:0386c28": "外事者。為未得開權故。若分明說界外事。",
    "T34n1720_003:0386c29": "則辨羅漢生處。便是開權。此時根緣未堪",
    "T34n1720_003:0387a01": "故不說。但直明三界外淨土菩薩往生。則",
    "T34n1720_003:0387a02": "菩薩利根懸得領解。二乘根鈍故不知界外",
    "T34n1720_003:0387a03": "更受生身。又難若言淨名大品未明二乘作",
    "T34n1720_003:0387a04": "佛亦未顯實者。華嚴云大藥王樹根不生二",
    "T34n1720_003:0387a05": "處。謂深水火坑。既言二乘不生菩提心。若",
    "T34n1720_003:0387a06": "爾華嚴應未顯實也。又華嚴法界品明二乘",
    "T34n1720_003:0387a07": "未入法界。法華已明入一乘。然一乘法界是",
    "T34n1720_003:0387a08": "異名耳。豈可言華嚴未明二乘作佛。故顯實",
    "T34n1720_003:0387a09": "亦未足耶。[0387a09] 問。何故華嚴未明二乘作佛耶。",
    "T34n1720_003:0387a10": "[0387a10] 答。華嚴多是初成道時。二乘根緣未熟故說",
    "T34n1720_003:0387a11": "其未得成佛。如淨名大品之時二乘根緣未",
    "T34n1720_003:0387a12": "熟故未開權。諸菩薩道緣已熟故已顯實也。",
    "T34n1720_003:0387a13": "不可言未開權故亦不顯實矣。二者大品令",
    "T34n1720_003:0387a14": "二乘人口自說菩薩行密教二乘。淨名經令",
    "T34n1720_003:0387a15": "菩薩人說菩薩行密教二乘。密教二乘不出",
    "T34n1720_003:0387a16": "自他兩門。故二經為異。三者密教二乘復有",
    "T34n1720_003:0387a17": "二門。一佛自密教即大品付財也。二菩薩密",
    "T34n1720_003:0387a18": "教謂淨名等也。四者密教二乘者。二乘有二",
    "T34n1720_003:0387a19": "病。一者住著空有。故大經云二乘人名有所",
    "T34n1720_003:0387a20": "得。波若多破其住著之心。辨無住無得。叡",
    "T34n1720_003:0387a21": "師釋論序云。知滯有之為患故波若為之照",
    "T34n1720_003:0387a22": "即其事也。二者二乘人不能知無方無礙之",
    "T34n1720_003:0387a23": "用。淨名等經正辨菩薩無方無礙之用。菩薩",
    "T34n1720_003:0387a24": "體無礙法。故心有無礙慧身有無礙通。口具",
    "T34n1720_003:0387a25": "無礙辯以密斥二乘。令悄鄙小心欣慕大智。",
    "T34n1720_003:0387a26": "此皆大判耳。[0387a26] 問。大品法華涅槃華嚴四經同",
    "T34n1720_003:0387a27": "明因果。因果何異。[0387a27] 答。大品因果者釋論云。",
    "T34n1720_003:0387a28": "佛於三藏中為諸聲聞說種種法未說菩薩",
    "T34n1720_003:0387a29": "行。今欲為諸菩薩說菩薩行故說波若。中論",
    "T34n1720_003:0387b01": "云先於聲聞法中說生滅十二因緣。次為菩",
    "T34n1720_003:0387b02": "薩說無生滅十二因緣。以二論詳之。三藏望",
    "T34n1720_003:0387b03": "波若即是開生滅無生滅二種義。以菩薩行",
    "T34n1720_003:0387b04": "無生滅因故得不斷不常果。無生滅因即是",
    "T34n1720_003:0387b05": "波若。不斷不常果即是薩婆若。故經云以不",
    "T34n1720_003:0387b06": "住法住波若中。以無所捨行檀等六度。不生",
    "T34n1720_003:0387b07": "故具足三十七品等。所以叡師云。啟彰玄門",
    "T34n1720_003:0387b08": "以不住為始。妙歸三慧無得為終。不住為始",
    "T34n1720_003:0387b09": "謂行不住因。無得為終即是得無所得果。",
    "T34n1720_003:0387b10": "適化當時即便取悟也。波若因果大宗若斯。",
    "T34n1720_003:0387b11": "法華因果者此經正開權顯實。故辨因明果。",
    "T34n1720_003:0387b12": "可謂融會今昔結束始終。總序釋迦一化之",
    "T34n1720_003:0387b13": "大意也。一期出世教門雖多不出權實二智",
    "T34n1720_003:0387b14": "真應兩身。初則開權顯實。明三乘為方便一",
    "T34n1720_003:0387b15": "乘為真實。故破昔三因三果。明今日一因一",
    "T34n1720_003:0387b16": "果。以因無別感唯有一因。果無異酬唯有一",
    "T34n1720_003:0387b17": "果。時眾雖知唯有一因無有異因。唯有一果",
    "T34n1720_003:0387b18": "無有異果。未知一果為同昔果。為異昔果。",
    "T34n1720_003:0387b19": "是故次辨開近顯遠。近謂如來應&#x8FF9;。遠即常",
    "T34n1720_003:0387b20": "住法身。但昔方便說近以覆遠。今開近顯遠。",
    "T34n1720_003:0387b21": "近遠既彰則本&#x8FF9;義顯。本&#x8FF9;義顯故成一果",
    "T34n1720_003:0387b22": "義。果義既成一因始立。是故此經正明一因",
    "T34n1720_003:0387b23": "一果。法華之會聞便領悟也。次明涅槃辨因",
    "T34n1720_003:0387b24": "果者。依壽量品明諸子有二種。一不失心二",
    "T34n1720_003:0387b25": "失心。不失心子聞波若法華皆得領解。餘失",
    "T34n1720_003:0387b26": "心子不肯服藥。保執昔無常教。是以如來唱",
    "T34n1720_003:0387b27": "滅。因此廣破無常病逗以常藥。正以佛性為",
    "T34n1720_003:0387b28": "因涅槃為果。[0387b28] 問。此經正明常無常今昔開",
    "T34n1720_003:0387b29": "覆。何故以佛性為因涅槃為果耶。[0387b29] 答。為釋",
    "T34n1720_003:0387c01": "成常無常意故明佛性為因涅槃為果。如來",
    "T34n1720_003:0387c02": "之身所以常者良由本有佛性。見佛性故。所",
    "T34n1720_003:0387c03": "以為常故純陀品云。未見佛性名為無常。見",
    "T34n1720_003:0387c04": "佛性故常恒無變。故佛性之因涅槃之果更",
    "T34n1720_003:0387c05": "無有異。隱名佛性顯名涅槃。亦隱名如來藏",
    "T34n1720_003:0387c06": "顯則成法身。又隱則為因顯則為果。然佛性",
    "T34n1720_003:0387c07": "未曾隱顯。約眾生不了故名為隱。若得了悟",
    "T34n1720_003:0387c08": "自為顯也。[0387c08] 問。佛性為因涅槃為果為釋成常",
    "T34n1720_003:0387c09": "無常義。三寶一體異體復釋何義耶。[0387c09] 答。亦",
    "T34n1720_003:0387c10": "釋成常無常義及因果義。昔三寶異體。是故",
    "T34n1720_003:0387c11": "無常。今三寶一體。所以常住。故長壽品末",
    "T34n1720_003:0387c12": "云。如汝父母各各異。故知是故無常。以三",
    "T34n1720_003:0387c13": "寶不異所以常住也。以三寶一體故果義則",
    "T34n1720_003:0387c14": "成。果義既成因義便顯。所以復是釋成因果。",
    "T34n1720_003:0387c15": "[0387c15] 問。然作此釋者與舊何異。[0387c15] 答。涅槃明常者",
    "T34n1720_003:0387c16": "此是對治悉且。非究竟說。大經云諸優婆",
    "T34n1720_003:0387c17": "塞常樂觀察諸對治門。謂常無常乃至我無",
    "T34n1720_003:0387c18": "我。昔破邪常故說無常。今斥無常是故說常。",
    "T34n1720_003:0387c19": "然如來身未曾常與無常。常無常方便用具",
    "T34n1720_003:0387c20": "足。三寶未曾一體異體。一體異體方便具足。",
    "T34n1720_003:0387c21": "涅槃正宗大意如此。其中一化教門有未了",
    "T34n1720_003:0387c22": "者並皆融會。故涅槃亦名開祕密藏經也。",
    "T34n1720_003:0387c23": "[0387c23] 問。法華中三根聲聞皆得領悟。何故三脩沙",
    "T34n1720_003:0387c24": "門至涅槃時猶執苦無常耶。[0387c24] 答。以是義故開",
    "T34n1720_003:0387c25": "失心子不失心子。不失心是利根人。聞初段",
    "T34n1720_003:0387c26": "開三顯一後章開近顯遠。皆得領悟。餘失心",
    "T34n1720_003:0387c27": "子聞而不解。故至涅槃方得悟也。[0387c27] 問。身子等",
    "T34n1720_003:0387c28": "昔有二執。一執三乘異二執佛無常。聞法華",
    "T34n1720_003:0387c29": "教二執皆除即便領悟。失心子至涅槃時猶",
    "T34n1720_003:0388a01": "具二執。則涅槃教起應破三乘異執復破無",
    "T34n1720_003:0388a02": "常執也。[0388a02] 答。事如所問。明佛常住即破無常",
    "T34n1720_003:0388a03": "執。明同一佛性破三乘異執。二病既消即便",
    "T34n1720_003:0388a04": "領解。[0388a04] 問。法華破二執有二段經文。涅槃破",
    "T34n1720_003:0388a05": "二執復云何耶。[0388a05] 答。法華離破故開二門。涅",
    "T34n1720_003:0388a06": "槃合破但有一段。何以知之。開宗即辨常",
    "T34n1720_003:0388a07": "便說佛性。故知合破也。以根性不同取悟非",
    "T34n1720_003:0388a08": "一。法華離破未解至涅槃合說便解。又法華",
    "T34n1720_003:0388a09": "廣明一乘廣破異執。略明常義略破無常執。",
    "T34n1720_003:0388a10": "涅槃廣破無常執略破異執。以取悟不同故",
    "T34n1720_003:0388a11": "廣略互顯。華嚴明因果者前已釋竟。此經",
    "T34n1720_003:0388a12": "但為菩薩廣開舍那能化所化二種因果法",
    "T34n1720_003:0388a13": "門。皆是無方無礙。任道平正無所斥奪究竟",
    "T34n1720_003:0388a14": "圓滿。望前諸教謂根本法輪。所以明根本法",
    "T34n1720_003:0388a15": "輪者。三世諸佛出世唯應為菩薩直說。究竟",
    "T34n1720_003:0388a16": "之因圓滿之果。菩薩行此因故直趣佛果。故",
    "T34n1720_003:0388a17": "名根本法輪。但為眾生薄福鈍根不堪受此",
    "T34n1720_003:0388a18": "法。是故方便息於大化種種雜說。或前小後",
    "T34n1720_003:0388a19": "大或始三終一或先無常後常。皆是釋迦屈",
    "T34n1720_003:0388a20": "曲為緣。故深隱說法。若任道而言唯應有華",
    "T34n1720_003:0388a21": "嚴教也。[0388a21] 問。四經同明因果。何故涅槃具明",
    "T34n1720_003:0388a22": "緣正兩因緣正兩果。緣因即因與因因。緣果",
    "T34n1720_003:0388a23": "即果與果果等五性之義。而餘經不明此耶。",
    "T34n1720_003:0388a24": "[0388a24] 答。受悟不同故聖教非一。如華嚴開世心",
    "T34n1720_003:0388a25": "十地等因及依正二果。而餘教不作此說。故",
    "T34n1720_003:0388a26": "知逗緣不同也。[0388a26] 問。何故餘經不逗緣說此法",
    "T34n1720_003:0388a27": "耶。[0388a27] 答。大品法華是合明義。涅槃是開明義。",
    "T34n1720_003:0388a28": "所以合明義者。大品直明無所住因無所",
    "T34n1720_003:0388a29": "得果。破眾生有所得心即便了悟。不須別",
    "T34n1720_003:0388b01": "開緣正因果也。法華直破異因異果明一",
    "T34n1720_003:0388b02": "因一果。眾生即得了悟。亦不開緣正因果。",
    "T34n1720_003:0388b03": "大經為鈍根眾生聞上合說未悟故。廣開緣",
    "T34n1720_003:0388b04": "正兩因兩果始得領解也。以根緣宜。聞合",
    "T34n1720_003:0388b05": "以取悟則為之合。應聞開以受道故為之開",
    "T34n1720_003:0388b06": "也。[0388b06] 問。就大品法華華嚴亦有緣正文以不。",
    "T34n1720_003:0388b07": "[0388b07] 答。傍有此義。釋論解方便品云。波若為種子",
    "T34n1720_003:0388b08": "是正因。五度等為水是緣因。能生菩提&#x83D3;樹。",
    "T34n1720_003:0388b09": "又大品已有明佛性義。亦有緣正因義也。法",
    "T34n1720_003:0388b10": "華中明眾生有佛性即正因。萬行等是緣因。",
    "T34n1720_003:0388b11": "華嚴中正法性起文云。微塵中有一經卷。",
    "T34n1720_003:0388b12": "經卷中廣說一切事。此即是眾生身中有佛",
    "T34n1720_003:0388b13": "性。破微塵出經卷。即是除煩惱見佛性也。",
    "T34n1720_003:0388b14": "佛性既是正因。諸菩薩修行三十心十地等",
    "T34n1720_003:0388b15": "即是緣因也。[0388b15] 問。若皆有緣正二因者。云何",
    "T34n1720_003:0388b16": "有四經之異。[0388b16] 答。但眾經皆有傍正二義。波",
    "T34n1720_003:0388b17": "若廣破有所得明無依無得為正宗。佛性一",
    "T34n1720_003:0388b18": "乘為其傍義。法華廣明一因一果為其正宗。",
    "T34n1720_003:0388b19": "無所得及佛性為其傍義。涅槃廣明佛性常",
    "T34n1720_003:0388b20": "住。為斥無常之病為其正宗。一乘及無所得",
    "T34n1720_003:0388b21": "為其傍義。又眾經逗緣不同互相開避。波若",
    "T34n1720_003:0388b22": "已廣明無所得實相故法華不明之。未廣說",
    "T34n1720_003:0388b23": "一乘因果。故廣明之。法華已明一乘因果故",
    "T34n1720_003:0388b24": "涅槃不廣明之。未廣明佛性常住。故廣說之。",
    "T34n1720_003:0388b25": "又唯是一道三義說之。無境不照義故名波",
    "T34n1720_003:0388b26": "若。真極無二義稱為妙法華。常恒不變義目",
    "T34n1720_003:0388b27": "為涅槃。又在菩薩心故名波若。在佛心故名",
    "T34n1720_003:0388b28": "薩波若。具在佛菩薩心故名一乘又須領。眾",
    "T34n1720_003:0388b29": "經顯道無異而作異名說之。如大品作波若",
    "T34n1720_003:0388c01": "之名。不作一乘及佛性之目。法華作一乘之",
    "T34n1720_003:0388c02": "名。不作波若佛性之稱。乃至涅槃亦然。[0388c02] 問。",
    "T34n1720_003:0388c03": "何以知然。[0388c03] 答。法華無佛性文。而天親釋法",
    "T34n1720_003:0388c04": "華論有七處明佛性。故知一乘是佛性異名。",
    "T34n1720_003:0388c05": "謂論主知名雖異而體是同。故就法華中明",
    "T34n1720_003:0388c06": "有佛性義淺識之流迷名喪實。聞名異故謂",
    "T34n1720_003:0388c07": "實亦異。便言一乘非是佛性。又釋論云若如",
    "T34n1720_003:0388c08": "法觀佛波若及涅槃。是三即一相其實無有",
    "T34n1720_003:0388c09": "異。故知波若是涅槃異名佛性別稱。但隨",
    "T34n1720_003:0388c10": "諸眾生力為之立異字。如將息病人以一種",
    "T34n1720_003:0388c11": "食作諸異味。又隨義說譬喻之一金作諸異",
    "T34n1720_003:0388c12": "器。以此推之不得局以五時限之四教也。譬",
    "T34n1720_003:0388c13": "喻義後當廣說之也。"
}