{
    "X28n0585_007:0041b09": "讀教記卷第七",
    "X28n0585_007:0041b11": "天台沙門　法照",
    "X28n0585_007:0041b12": "玅玄(七)",
    "X28n0585_007:0041b13": "提謂經",
    "X28n0585_007:0041b14": "玅玄(十)(十)復次釋論結集法藏初從波羅柰至泥洹夕",
    "X28n0585_007:0041b15": "凡所說小乘法結為三法藏從初生至雙樹凡說大",
    "X28n0585_007:0041b16": "乘結為摩訶衍藏柰苑之前不預小乘攝何者爾時",
    "X28n0585_007:0041b17": "未有僧寶故不應用提謂為初教也若言提謂是祕",
    "X28n0585_007:0041b18": "密教一音異解者不應在顯露之初。",
    "X28n0585_007:0041b19": "籤(十)(十三)第五結集難中二初難不預五時次何者下",
    "X28n0585_007:0041b20": "釋不預所以六難一音可見。",
    "X28n0585_007:0041b21": "玄(十)(十五)若如提謂波利聞五戒不起法忍三百人得",
    "X28n0585_007:0041b22": "信忍四天王得柔順忍皆服長樂之藥佩長生之符",
    "X28n0585_007:0041b23": "住於戒中見諸佛母即是乳中殺人也。",
    "X28n0585_007:0041b24": "籤(十)(十九)次正明不定即今世發習且以提謂為首提",
    "X28n0585_007:0041c01": "謂猶屬顯露未假祕密故至鹿苑方分顯祕。",
    "X28n0585_007:0041c02": "玄(十)(二十二)祕密合者初為提謂說五戒法已有密悟",
    "X28n0585_007:0041c03": "無生忍者。",
    "X28n0585_007:0041c04": "四教義(一)(七)問曰提謂經說五戒明人天善何意不開",
    "X28n0585_007:0041c05": "為五教義耶(云云)答曰三藏教明世間布施持戒禪",
    "X28n0585_007:0041c06": "定即是人天之教並是正因緣所生善法此已為三",
    "X28n0585_007:0041c07": "藏所攝故不須為五也。",
    "X28n0585_007:0041c08": "光明文句(上)(十一)提謂經云五戒是佩長生之符不死",
    "X28n0585_007:0041c09": "之印即常德也出入不亂往還無間即淨德也統御",
    "X28n0585_007:0041c10": "一身即我德也以立道根即樂德也此是五戒對四",
    "X28n0585_007:0041c11": "德。",
    "X28n0585_007:0041c12": "記(一)(三十)以大乘人了知五戒體是心性若受若持一",
    "X28n0585_007:0041c13": "一順性性具四德故五無非常樂我淨。",
    "X28n0585_007:0041c14": "大師只云為三藏所攝而神智以鹿苑收之玄文",
    "X28n0585_007:0041c15": "柰苑之前不預小乘攝又三百人得信忍乃至乳",
    "X28n0585_007:0041c16": "中殺人等者當知二文各有所以初破北地師別",
    "X28n0585_007:0041c17": "立人天教次明引明不定教也釋籤云若言下難",
    "X28n0585_007:0041c18": "一音者此點出大師縱破他師之文非謂提謂無",
    "X28n0585_007:0041c19": "有密悟。",
    "X28n0585_007:0041c20": "六因四緣",
    "X28n0585_007:0041c21": "玅玄(十)(十)成論亦明三因四緣一切諸法皆為因緣所",
    "X28n0585_007:0041c22": "成。",
    "X28n0585_007:0041c23": "釋籤(十)(十四)言成論三因四緣者三因謂生因習因依",
    "X28n0585_007:0041c24": "因生因者若法生時能與其因如業為報因習因者",
    "X28n0585_007:0042a01": "如習貪欲貪欲增長依因者如心心數法依色香等",
    "X28n0585_007:0042a02": "四緣者因緣者具足三因次第緣者心心數法次第",
    "X28n0585_007:0042a03": "而生緣緣者如識生眼識增上緣者諸餘緣也若俱",
    "X28n0585_007:0042a04": "舍中因緣五因性成論以所作因即是增上故不別",
    "X28n0585_007:0042a05": "立但立報因即生因是自分因即習因是共因即依",
    "X28n0585_007:0042a06": "因是。",
    "X28n0585_007:0042a07": "止觀(八)(廿四)云何名習因習果阿毗曇人云習因是自",
    "X28n0585_007:0042a08": "分因習果是依果。",
    "X28n0585_007:0042a09": "輔行(八下)(五)言習因是自分因等者新譯經中名同類",
    "X28n0585_007:0042a10": "因故俱舍云能作及俱有同類與相應徧行并異熟",
    "X28n0585_007:0042a11": "許因唯六種今且依大論略出六因相次消今文論",
    "X28n0585_007:0042a12": "三十二云言六因者所作因共因自種因徧因相應",
    "X28n0585_007:0042a13": "因報因言四緣者謂因緣次第緣緣緣增上緣新譯",
    "X28n0585_007:0042a14": "次第緣名等無間緣緣緣名所緣緣餘二名同(云云)",
    "X28n0585_007:0042a15": "所作因者不礙於他相應因者心心數法同相同緣",
    "X28n0585_007:0042a16": "以心心法共相應故名相應因心心數法以心相應",
    "X28n0585_007:0042a17": "為因名相應因如親友知識和合成事共因者一切",
    "X28n0585_007:0042a18": "有為法各共生因以共生故更相佐助如兄弟同生",
    "X28n0585_007:0042a19": "互相成濟自種因者過去善法與現在善法為因現",
    "X28n0585_007:0042a20": "在善法與未來善法為因惡無記法亦復如是一切",
    "X28n0585_007:0042a21": "各各有自種因徧因者苦集諦下十一徧使名為徧",
    "X28n0585_007:0042a22": "因報因者行善惡因得善惡報名為報因言四緣者",
    "X28n0585_007:0042a23": "如上五因名為因緣心心數法次第無間相續而起",
    "X28n0585_007:0042a24": "名次第緣心心數法託緣生故名為緣緣諸法生時",
    "X28n0585_007:0042b01": "不生障礙名增上緣復次心心數法從四緣生無想",
    "X28n0585_007:0042b02": "滅定從三緣生除於緣緣諸餘心數不相應行及色",
    "X28n0585_007:0042b03": "從二緣生除次第緣及緣緣餘有為法劣故無有從",
    "X28n0585_007:0042b04": "於一緣生者報生心心數法從五因生除於徧因無",
    "X28n0585_007:0042b05": "漏心心數法從三因生謂相應共及無障礙成論但",
    "X28n0585_007:0042b06": "應三因四緣具如玄釋籤第十記今業相發屬習報",
    "X28n0585_007:0042b07": "兩因習因者自種因文兼釋於習果報因因於前世",
    "X28n0585_007:0042b08": "前念善惡故後世後念善惡得起並名習因既心心",
    "X28n0585_007:0042b09": "數法共相因依亦得名為相應因也不障礙故亦得",
    "X28n0585_007:0042b10": "名為所作因也俱有助作故亦名共因若蔽相起亦",
    "X28n0585_007:0042b11": "名徧因以此習因未能招報不名報因言報果者亦",
    "X28n0585_007:0042b12": "但四因所作自種共因報因當果相現故云報果據",
    "X28n0585_007:0042b13": "理實是報因而已不與五部染法為通因故非徧行",
    "X28n0585_007:0042b14": "因非心心所無相應因若以習因對四緣中得是因",
    "X28n0585_007:0042b15": "緣等三不託緣而起無所緣緣習因起時亦有增上",
    "X28n0585_007:0042b16": "及有無間相續之義亦名次第報果但在增上因緣",
    "X28n0585_007:0042b17": "夫因緣之義佛法根本背邪向正之始入道修觀之",
    "X28n0585_007:0042b18": "源故習佛法者不可全迷。",
    "X28n0585_007:0042b19": "垂裕記(五)(廿五)四緣六因及以十二並是生死生死即",
    "X28n0585_007:0042b20": "三道(云云)十二秪是四六而已故知但是離合說耳",
    "X28n0585_007:0042b21": "且如無明即是行家之能通也即同類因行必四相",
    "X28n0585_007:0042b22": "即俱有也行中五部亦同類也無明行中心心所法",
    "X28n0585_007:0042b23": "共行共感所作必同行有必招識等異熟此行必有",
    "X28n0585_007:0042b24": "徧行五部之惑若四緣中論云增上即能作因緣五",
    "X28n0585_007:0042c01": "因性比六因說可知。",
    "X28n0585_007:0042c02": "正理論又六因中徧行一因唯是染汙餘之五因通",
    "X28n0585_007:0042c03": "染不染又相應徧行二因唯心餘之四因通色通心",
    "X28n0585_007:0042c04": "又徧行異熟二因通三界繫餘之四因通及不通繫",
    "X28n0585_007:0042c05": "徧行異熟唯有漏餘之四因通漏無漏又徧行異熟",
    "X28n0585_007:0042c06": "二因唯是非學非無學餘之四因行通三種(凡夫學人無學",
    "X28n0585_007:0042c07": "人)又六因中能作一因通四諦及非諦攝徧行異熟",
    "X28n0585_007:0042c08": "二因唯通苦集餘之三因通苦集道三諦攝。",
    "X28n0585_007:0042c18": "止觀云集諦下十一徧使名徧因者補註(十四)(十五)云",
    "X28n0585_007:0042c19": "苦下五見及疑無明集下邪見見取無明疑此之",
    "X28n0585_007:0042c20": "十一徧為五部作因名徧因也五部染法者四諦",
    "X28n0585_007:0042c21": "下見惑為四修惑為一即五也北峰曰因緣者親",
    "X28n0585_007:0042c22": "生為因疎助為緣然約法顯相且以三道為言則",
    "X28n0585_007:0042c23": "煩惱為因業行為緣因緣和合則招苦報報起惑",
    "X28n0585_007:0042c24": "業循環無窮也或問成論三因於六因中如何會",
    "X28n0585_007:0043a01": "同曰生因既云若法生時義兼所作亦可所作即",
    "X28n0585_007:0043a02": "增上緣非生因攝習因既云貪欲增長貪欲是惑",
    "X28n0585_007:0043a03": "即兼徧因依因既云心心數法兼相應因餘三籤",
    "X28n0585_007:0043a04": "文自對也或問俱舍頌云許因唯六種釋籤却云",
    "X28n0585_007:0043a05": "五因性者何也曰六因四緣大論所釋順有宗義",
    "X28n0585_007:0043a06": "故具明六若成論但說三因乃順空宗義所作即",
    "X28n0585_007:0043a07": "是增上緣故故不別立但云五也前後存沒義恐",
    "X28n0585_007:0043a08": "如此當知六四既以三道為當體即以四大為所",
    "X28n0585_007:0043a09": "依也。",
    "X28n0585_007:0043a10": "楞伽制肉",
    "X28n0585_007:0043a11": "楞伽阿跋多羅寶經四卷(宋天竺三藏求那跋陀羅譯)。",
    "X28n0585_007:0043a12": "入楞伽經十卷(元魏三藏菩提流支譯)。",
    "X28n0585_007:0043a13": "大乘入楞伽經七卷(大唐于闐三藏實叉難陀譯)",
    "X28n0585_007:0043a14": "斷食肉品(四字函第六卷唐譯)爾時佛告大慧一切諸肉有無",
    "X28n0585_007:0043a15": "量緣菩薩於中當生慈愍不應噉食(云云)是故菩薩",
    "X28n0585_007:0043a16": "不應食肉(云云)若我聽許聲聞食肉我則非是住慈",
    "X28n0585_007:0043a17": "心者修觀行者行頭陀者趣大乘者云何而勸諸善",
    "X28n0585_007:0043a18": "男子及善女人於諸眾生生一子想斷一切肉大慧",
    "X28n0585_007:0043a19": "我於諸處說遮十種許三種者是漸禁斷令其修學",
    "X28n0585_007:0043a20": "今此經中自死他殺凡是肉者一切悉斷(偈云)象脇與",
    "X28n0585_007:0043a21": "大雲涅槃央掘摩及此楞伽經我皆制斷肉。",
    "X28n0585_007:0043a22": "釋籤(十)(十一)寄此兼判楞伽成方等部他云楞伽非第",
    "X28n0585_007:0043a23": "三時七卷經文第六卷中大慧問言外道尚遮不許",
    "X28n0585_007:0043a24": "食肉何況如來大悲含育而許自他令食肉耶若大",
    "X28n0585_007:0043b01": "乘中梵網已制猶作此說當知楞伽四含之後為漸",
    "X28n0585_007:0043b02": "制之始下佛答中仍云菩薩不應食肉故知仍存小",
    "X28n0585_007:0043b03": "教中開　玅玄(十)(十一)。",
    "X28n0585_007:0043b04": "記主研覈制肉之文判屬方等既對梵網已制而",
    "X28n0585_007:0043b05": "說則曰仍云菩薩及以漸制何但制菩薩也北峰",
    "X28n0585_007:0043b06": "謂三乘俱制葢有取焉偈指涅槃者此乃譯師於",
    "X28n0585_007:0043b07": "滅後見涅槃亦制故引成流類足偈文云。",
    "X28n0585_007:0043b08": "雙游",
    "X28n0585_007:0043b09": "涅槃經(三)(三)長壽品云何共聖行娑羅迦隣提",
    "X28n0585_007:0043b10": "釋籤(十)(十七)大經第八鳥喻品云善男子鳥有二種一",
    "X28n0585_007:0043b11": "名迦隣提二名鴛鴦游止共俱不相捨離此品答前",
    "X28n0585_007:0043b12": "共聖行。",
    "X28n0585_007:0043b13": "涅槃疏(二)(十一)若二鳥雙游明其二用二鳥俱息明其",
    "X28n0585_007:0043b14": "雙寂。",
    "X28n0585_007:0043b15": "原夫涅槃開演常宗為顯常即無常無常即常故",
    "X28n0585_007:0043b16": "取喻二鳥游息共俱以答共聖行之問也疏(七)(四)此",
    "X28n0585_007:0043b17": "中備有凡凡共行(圓教內凡外凡共修圓行)凡聖共行(生佛雖異常無",
    "X28n0585_007:0043b18": "常一)非凡非聖共行(理即之位非內外凡非分極聖即常無常用未始暫缺也)又",
    "X28n0585_007:0043b19": "云取其雌雄共俱飛息不離以況一中無量無量",
    "X28n0585_007:0043b20": "中一(一是常無量無常也顯二用相即)非一非無量(雙息)而一而無",
    "X28n0585_007:0043b21": "量(雙飛)呼為雙流乃名共行(文)凡聖共修故稱曰雙",
    "X28n0585_007:0043b22": "非約二用立共行名又此二用經意雖局菩薩所",
    "X28n0585_007:0043b23": "修法體徧收一切依正諫書約二用分割為難解",
    "X28n0585_007:0043b24": "謗準本疏三翻釋義二用相即顯生身即尊特也",
    "X28n0585_007:0043c01": "竹菴以事理二造對於二用又以一法為並息二",
    "X28n0585_007:0043c02": "法為雙游未也應先了理造三千之體非常非無",
    "X28n0585_007:0043c03": "常事造三千之用能常能無常二用既全體作相",
    "X28n0585_007:0043c04": "即之義斯成本疏稍難今當略辨分文為二。",
    "X28n0585_007:0043c11": "初云生死涅槃在下在高者迷悟對分耳眾生迷",
    "X28n0585_007:0043c12": "故有生死名為下諸佛悟故得涅槃名為高以此",
    "X28n0585_007:0043c13": "經正談三德涅槃乃如來所證之果然所證果本",
    "X28n0585_007:0043c14": "非別法全指眾生生死三道當體常寂良以生佛",
    "X28n0585_007:0043c15": "各具三千故常無常二用高下無虧雖爾各具迷",
    "X28n0585_007:0043c16": "悟乍分互即互融體用不二雙游者全體起用具",
    "X28n0585_007:0043c17": "常無常事造三千也並息者指用歸體非常非無",
    "X28n0585_007:0043c18": "常理造三千也事理既即游息亦俱法法咸然心",
    "X28n0585_007:0043c19": "心徧具故在高在下平等無差次文即事而理即",
    "X28n0585_007:0043c20": "理而事者事即事造三千理即理造三千事造之",
    "X28n0585_007:0043c21": "中具於二用用全體起當處即理理造之體法法",
    "X28n0585_007:0043c22": "具足互融互攝不可思議即此玅體起於二用體",
    "X28n0585_007:0043c23": "既互攝用豈相乖故知二用克就事論全由理圓",
    "X28n0585_007:0043c24": "故二用即然此事理本無二體全是三諦故有次",
    "X28n0585_007:0044a01": "番二諦即中中即二諦三千諸法一一無非即三",
    "X28n0585_007:0044a02": "諦故中邊既即三豈有三三諦俱亡雖亡而照故",
    "X28n0585_007:0044a03": "有第三亡照釋也三諦俱亡故非二中雖亡而照",
    "X28n0585_007:0044a04": "三諦俱照故而二中雖有三番後二只是中邊亡",
    "X28n0585_007:0044a05": "照又復後二只是釋成初番事理法體而已故知",
    "X28n0585_007:0044a06": "欲顯事中二用相即若不約圓詮事理法體而辨",
    "X28n0585_007:0044a07": "則相即之義無自而明矣既約法體故曰義成雌",
    "X28n0585_007:0044a08": "雄亦成者雄喻於實即常用也雌喻於權無常用",
    "X28n0585_007:0044a09": "也所喻二用既即能喻雙游可知故云亦成豎判",
    "X28n0585_007:0044a10": "者初二句結前生後其語猶略應云約事理相即",
    "X28n0585_007:0044a11": "明二用雙游其義既成名字等五前約法體橫判",
    "X28n0585_007:0044a12": "雖曰法法全體約行人修證何妨在下在高高下",
    "X28n0585_007:0044a13": "雖殊而位位之中三千具足故迷則俱迷悟則俱",
    "X28n0585_007:0044a14": "悟故曰名字已去不唯顯佛九亦同彰乃至果成",
    "X28n0585_007:0044a15": "咸稱常樂二用相即位位具足故曰皆成結中橫",
    "X28n0585_007:0044a16": "豎只是六即理同故即法法實相橫義也事異故",
    "X28n0585_007:0044a17": "六修證迷悟豎義也即橫論豎一一具足即豎論",
    "X28n0585_007:0044a18": "橫無有缺減即橫即豎事理義圓矣。",
    "X28n0585_007:0044a19": "華嚴教主",
    "X28n0585_007:0044a20": "華嚴經云摩耶夫人為盧舍那母(云云)。",
    "X28n0585_007:0044a21": "梵網經云爾時釋迦從初現蓮華藏世界東方來入",
    "X28n0585_007:0044a22": "天宮中說魔受化經已下生閻浮提迦夷羅國母名",
    "X28n0585_007:0044a23": "摩耶父名白淨吾名悉達七歲出家三十成道號為",
    "X28n0585_007:0044a24": "釋迦牟尼於寂滅道場坐金剛華王座說法。",
    "X28n0585_007:0044b01": "玅玄(十)(十七)寂滅道場始成正覺(云云)此乃明釋迦最",
    "X28n0585_007:0044b02": "初說頓也。",
    "X28n0585_007:0044b03": "文句(九)(十八)梵網經結成華嚴教華臺為本華葉為末",
    "X28n0585_007:0044b04": "別為一緣作如此說而本末不得相離。",
    "X28n0585_007:0044b05": "玅樂(九)(廿七)若華嚴中十方臺葉互為主伴此梵網經",
    "X28n0585_007:0044b06": "唯一臺葉故天台戒疏判云華臺華葉本迹之殊所",
    "X28n0585_007:0044b07": "以華臺華葉本迹定者被緣雖別道理恒同所結既",
    "X28n0585_007:0044b08": "同能結豈別。",
    "X28n0585_007:0044b09": "淨名玄(一)盧舍那佛說華嚴經(云云)。",
    "X28n0585_007:0044b10": "玅宗(下)(七)有須現者即為現之如梵網華嚴及此經等",
    "X28n0585_007:0044b11": "相多身大也不須現者即以力加令於劣身不取分",
    "X28n0585_007:0044b12": "齊見三十二相即無有邊以知丈六是法界故也。",
    "X28n0585_007:0044b13": "解謗(廿)(三)汝執藏塵為尊特相樹下之身有此相否故",
    "X28n0585_007:0044b14": "昇須彌山頂品云爾時如來威神力故十方一切世",
    "X28n0585_007:0044b15": "界一切四天下閻浮提中悉見如來坐於樹下各有",
    "X28n0585_007:0044b16": "菩薩承佛神力而演說法靡不自謂常對於佛爾時",
    "X28n0585_007:0044b17": "世尊不離一切菩提樹下而上昇須彌向帝釋殿豈",
    "X28n0585_007:0044b18": "非華嚴是千百億應身所說此身既被別圓之機見",
    "X28n0585_007:0044b19": "是尊特何須獨指華臺受職身耶。",
    "X28n0585_007:0044b20": "娑婆世界五時施化說華嚴教葢千百億身中之",
    "X28n0585_007:0044b21": "一乃現相之本也解謗己闢淨覺之失後人不本",
    "X28n0585_007:0044b22": "經文有現起之相尚執三雙六隻之義以即劣尊",
    "X28n0585_007:0044b23": "特而申明之未詳鑑堂云示現與現起看經中有",
    "X28n0585_007:0044b24": "文無文出解謗書。",
    "X28n0585_007:0044c01": "涅槃五味",
    "X28n0585_007:0044c02": "玅玄(十)(十五)今依大經二十七云置毒乳中乳即殺人",
    "X28n0585_007:0044c03": "酪酥醍醐亦能殺人此謂過去佛所嘗聞大乘實相",
    "X28n0585_007:0044c04": "之教譬之以毒今值釋迦聲教其毒即發結惑人死",
    "X28n0585_007:0044c05": "輔行(九下)(十四)爾時有菩薩名無垢藏王白佛言如佛所",
    "X28n0585_007:0044c06": "說諸佛菩薩成就智慧功德百千萬億實不可說我",
    "X28n0585_007:0044c07": "意猶謂不如此經能生諸佛阿耨菩提佛印可竟佛",
    "X28n0585_007:0044c08": "言譬如從牛出乳譬從佛出十二部經從乳出酪譬",
    "X28n0585_007:0044c09": "從十二部經出修多羅從酪出生酥譬從修多羅出",
    "X28n0585_007:0044c10": "方等典從生酥出熟酥譬從方等出般若波羅蜜從",
    "X28n0585_007:0044c11": "熟酥出醍醐譬從般若波羅蜜出大涅槃。",
    "X28n0585_007:0044c12": "玅玄(十)(廿四)若華嚴為乳三藏為酪此則方便味濃大",
    "X28n0585_007:0044c13": "乘味薄(云云)此取相生次第為譬不取濃淡淺深",
    "X28n0585_007:0044c14": "籤(十)(廿七)不以味濃為乳味淡為酪故知自約次第相",
    "X28n0585_007:0044c15": "生為譬。",
    "X28n0585_007:0044c16": "玅玄(十)(十八)漸機於頓教未轉全生如乳三藏中轉革",
    "X28n0585_007:0044c17": "凡成聖喻變乳為酪即是次第相生為第二時教不",
    "X28n0585_007:0044c18": "取濃淡優劣為喻也。",
    "X28n0585_007:0044c19": "籤(十)(廿二)次漸機下釋味名所以言不取濃淡者秪是",
    "X28n0585_007:0044c20": "小機於華嚴如乳非酪濃於華嚴。",
    "X28n0585_007:0044c21": "玄(十)(十七)又頓教最初始入內凡仍呼為乳呼為乳者",
    "X28n0585_007:0044c22": "意不在淡以初故本故。",
    "X28n0585_007:0044c23": "義例(六)六者名義通局如置毒譬經中唯譬五道不",
    "X28n0585_007:0044c24": "同佛性不變五味唯喻一代五時濃淡濃淡雖殊皆",
    "X28n0585_007:0045a01": "從牛出今文從義處處徧入或定不定或行或人或",
    "X28n0585_007:0045a02": "教或位或時或部不可壅義而守其名故用置毒則",
    "X28n0585_007:0045a03": "有兩種醍醐殺人若用五味則有兩種乳不等。",
    "X28n0585_007:0045a04": "別行疏記(下)(十五)應知約教明五味者不取濃淡但語",
    "X28n0585_007:0045a05": "相生以其頓乳即醍醐故若約機者有濃淡義然就",
    "X28n0585_007:0045a06": "三乘極鈍者說為此一類於彼華嚴全無顯益如鯹",
    "X28n0585_007:0045a07": "血乳說三藏時此機成酪次第漸濃至於極味。",
    "X28n0585_007:0045a08": "四教儀問將五味對五時教其意如何答有二一者",
    "X28n0585_007:0045a09": "但取相生次第二者取其濃淡。",
    "X28n0585_007:0045a10": "北峰師曰原經意由無垢藏王歎涅槃教勝佛印",
    "X28n0585_007:0045a11": "可後敘出五味故知若非濃淡歎教不成若相生",
    "X28n0585_007:0045a12": "者約義通也玅玄約教相生次第則不取濃淡若",
    "X28n0585_007:0045a13": "約機行不無其義四明之說善矣義例云故用置",
    "X28n0585_007:0045a14": "毒則有兩種醍醐殺人若用五味則有兩種乳不",
    "X28n0585_007:0045a15": "等然置毒兩種非無乳等五味兩種非無醍醐葢",
    "X28n0585_007:0045a16": "互顯也若兩箇唯字望下義通八種云。",
    "X28n0585_007:0045a17": "通別五時",
    "X28n0585_007:0045a18": "玅玄(十)(二十)三引信解品四大聲聞領教證次第者(云",
    "X28n0585_007:0045a19": "云)。",
    "X28n0585_007:0045a20": "籤(十)(廿二)言次第者華嚴初云於菩提道場始成正覺",
    "X28n0585_007:0045a21": "在初明矣諸部小乘雖云初成自是小機見為初耳",
    "X28n0585_007:0045a22": "據信解品脫玅著麤故知居次大集云如來成道始",
    "X28n0585_007:0045a23": "十六年故知方等在鹿苑後仁王云如來成道二十",
    "X28n0585_007:0045a24": "九年已為我說摩訶般若故知般若在方等後亦知",
    "X28n0585_007:0045b01": "仁王在大品後法華云四十餘年大經云臨滅度時",
    "X28n0585_007:0045b02": "當知次第有所據也。",
    "X28n0585_007:0045b03": "玄(十)(廿二)夫五味半滿論別別有齊限論通通於初後",
    "X28n0585_007:0045b04": "若華嚴頓乳別但在初通則至後故無量義云次說",
    "X28n0585_007:0045b05": "般若歷劫修行華嚴海空法華會入佛慧即是通至",
    "X28n0585_007:0045b06": "二經又像法決疑經云今日座中無央數眾各見不",
    "X28n0585_007:0045b07": "同(云云)夫日初出前照高山日若垂沒亦應餘輝峻",
    "X28n0585_007:0045b08": "嶺故蓮華藏海通至涅槃之後況前教耶若修多羅",
    "X28n0585_007:0045b09": "半酪之教別論在第二時通論亦至於後何者迦留",
    "X28n0585_007:0045b10": "陀夷於法華中面得授記後入聚落被害作結戒緣",
    "X28n0585_007:0045b11": "起又如身子法華請主後入滅均提持三衣至佛問",
    "X28n0585_007:0045b12": "(云云)當知三藏通至於後若方等教半滿相對是生",
    "X28n0585_007:0045b13": "酥教別論是第三時通論亦至於後何者陀羅尼云",
    "X28n0585_007:0045b14": "(止)法華後(如後授記中節)般若帶半論滿是熟蘇教",
    "X28n0585_007:0045b15": "別在第四時通論亦至初後何者從得道夜至泥洹",
    "X28n0585_007:0045b16": "夜常說般若(云云)當知般若亦至後若涅槃醍醐滿",
    "X28n0585_007:0045b17": "教別論在第五時通論亦至於初何者釋論云從初",
    "X28n0585_007:0045b18": "發心常觀涅槃行道前來諸教豈無發心菩薩觀涅",
    "X28n0585_007:0045b19": "槃耶(云云)此則通至於前若法華顯露邊論不見在",
    "X28n0585_007:0045b20": "前祕密邊論理無障礙故身子云我昔從佛聞如是",
    "X28n0585_007:0045b21": "法見諸菩薩授記作佛豈非證昔通記之文。",
    "X28n0585_007:0045b22": "籤(十)(廿六)初明前四味通後次若涅槃下明涅槃法華",
    "X28n0585_007:0045b23": "通至於前初文自四(云云)初文又二初明通二經次",
    "X28n0585_007:0045b24": "明通至涅槃初文言二經者謂般若法華以般若亦",
    "X28n0585_007:0045c01": "得名華嚴故法華佛慧不殊初故次通至涅槃為二",
    "X28n0585_007:0045c02": "初正引經次夫日下述意初文者彼經既有住世無",
    "X28n0585_007:0045c03": "量劫之言又見報身蓮華藏海說心地法門等故知",
    "X28n0585_007:0045c04": "華嚴至涅槃後以彼像法決疑結涅槃故(云云)次文",
    "X28n0585_007:0045c05": "者二人雖於法華得記此後猶作三藏結戒之緣(云",
    "X28n0585_007:0045c06": "云)文在涅槃故知涅槃共結小藏(云云)通記者昔日",
    "X28n0585_007:0045c07": "授記佛意不壅小乘情隔自無悕取況約祕密已記",
    "X28n0585_007:0045c08": "二乘據斯以論通至鹿苑。",
    "X28n0585_007:0045c09": "玄(十)(十)如提謂時無量人天得無生忍成道六年已說",
    "X28n0585_007:0045c10": "央掘摩羅涅槃云我初成道恒沙菩薩來問是義如",
    "X28n0585_007:0045c11": "汝無異當知鹿苑不應純半。",
    "X28n0585_007:0045c12": "籤(十)(十三)次引諸文皆是十二年前已有滿教",
    "X28n0585_007:0045c13": "淨名疏(五)(三十)問自淨名彈訶之前亦應有滯方便者",
    "X28n0585_007:0045c14": "因訶轉教何不出之答未可定判故不別出。",
    "X28n0585_007:0045c15": "略記(下之上)(一)問自淨名等者亦應合有方等生酥通",
    "X28n0585_007:0045c16": "乳酪耶若其有者何不說之答文雖爾應須具如法",
    "X28n0585_007:0045c17": "華玄文第十卷中今若復欲論理有者鹿苑理須密",
    "X28n0585_007:0045c18": "說彈斥又華嚴中四何須更論亦是其例既其一切",
    "X28n0585_007:0045c19": "俱通初後豈可方等不通於初準此問前亦應問後",
    "X28n0585_007:0045c20": "文無者略若爾一音之教非無小得但失於鈍以歷",
    "X28n0585_007:0045c21": "五時故不全用玄文所引。",
    "X28n0585_007:0045c22": "玄(十)(八)問殃掘之經六年所說列次第眾委悉餘經彈",
    "X28n0585_007:0045c23": "斥明常分明餘教釋梵四王及十弟子乃至文殊皆",
    "X28n0585_007:0045c24": "被訶斥同聞宛然應入次第。",
    "X28n0585_007:0046a01": "籤(十)(十二)言央掘列眾者彼經初云爾時世尊與無量",
    "X28n0585_007:0046a02": "菩薩摩訶薩及四眾天龍八部毗盧遮富單那等日",
    "X28n0585_007:0046a03": "月天子及護世等皆云無量。",
    "X28n0585_007:0046a04": "不明別五時則不見化儀次第不明通五時則不",
    "X28n0585_007:0046a05": "見隨宜赴物問玅玄明般若法華涅槃皆有徧前",
    "X28n0585_007:0046a06": "獨方等不明者何曰玅玄云方等彈訶教在三藏",
    "X28n0585_007:0046a07": "之後被訶之時應在十二年前有云若約顯露如",
    "X28n0585_007:0046a08": "玄文則無若約祕密如淨名疏則有也有引殃掘",
    "X28n0585_007:0046a09": "經是如來成道六年所說證方等顯露徧前有云",
    "X28n0585_007:0046a10": "殃掘經六年說者乃祕密說非今結集者若今結",
    "X28n0585_007:0046a11": "集者文中即無六年之說葢由天台見他文指出",
    "X28n0585_007:0046a12": "耳却引玅玄如提謂等文為證頃因此說曾閱彼",
    "X28n0585_007:0046a13": "經雖無六年之文正是玄籤第十所引者葢在大",
    "X28n0585_007:0046a14": "藏量字函四卷成文宋天竺三藏求那跋陀羅譯。",
    "X28n0585_007:0046a15": "方等授記",
    "X28n0585_007:0046a16": "玅玄(十)(廿三)陀羅尼云先於王舍城授聲聞記今復於",
    "X28n0585_007:0046a17": "舍衛國祇陀林中復授聲聞記昔於波羅柰授聲聞",
    "X28n0585_007:0046a18": "記身子云世尊不虗所言真實故能第二第三授我",
    "X28n0585_007:0046a19": "等記故知方等至法華後。",
    "X28n0585_007:0046a20": "籤(十)(廿七)言至法華後者即指王城授記同於法華舍",
    "X28n0585_007:0046a21": "衛國記即指方等在法華後彼經下文云舍利弗聞",
    "X28n0585_007:0046a22": "文殊得記問文殊師利於汝意云何文殊語舍利弗",
    "X28n0585_007:0046a23": "汝意云何猶如枯樹更生華不(云云)燋種生芽不舍",
    "X28n0585_007:0046a24": "利弗言不也文殊言若不可得云何問我得記生歡",
    "X28n0585_007:0046b01": "喜不授記無形無相無我無有言語無去來今猶如",
    "X28n0585_007:0046b02": "野馬如是觀者乃名得記此文是文殊破舍利弗得",
    "X28n0585_007:0046b03": "記之相。",
    "X28n0585_007:0046b04": "文句(四)(五)七得記不得記者(云云)。",
    "X28n0585_007:0046b05": "大乘入楞伽經(第六卷變化品四字函)爾時大慧菩薩摩訶薩",
    "X28n0585_007:0046b06": "復白佛言世尊如來何故授阿羅漢阿耨多羅三藐",
    "X28n0585_007:0046b07": "三菩提記(云云)佛言諦聽當為汝說大慧我為無餘",
    "X28n0585_007:0046b08": "涅槃界故密勸令彼修善薩行此界他土有諸菩薩",
    "X28n0585_007:0046b09": "心樂求於聲聞涅槃令捨是心進修大行故作是說",
    "X28n0585_007:0046b10": "又變化佛與化聲聞而授記別非法性佛大慧授聲",
    "X28n0585_007:0046b11": "聞記是祕密說。",
    "X28n0585_007:0046b12": "輔行(六下)(三)問若言方等不記二乘何故楞伽第二變",
    "X28n0585_007:0046b13": "化品中大慧問佛如來何故授聲聞記佛言三意故",
    "X28n0585_007:0046b14": "記一為入無餘界者密勸修菩薩行故二為此界他",
    "X28n0585_007:0046b15": "土菩薩樂求聲聞涅槃者勸捨此心修大行故三變",
    "X28n0585_007:0046b16": "化佛授聲聞記非法性佛大慧授聲聞記是秘密說",
    "X28n0585_007:0046b17": "判曰今聞法華是顯露記不同方等隱密與記若據",
    "X28n0585_007:0046b18": "斯理淨名大品皆應有之何獨楞伽故方等云第二",
    "X28n0585_007:0046b19": "第三授我等記初意自為已入滅者次第二義但為",
    "X28n0585_007:0046b20": "斥於鈍根菩薩對彼說記何關二乘第三判非法性",
    "X28n0585_007:0046b21": "佛者此是以實而隔於權未若法華顯久遠本我土",
    "X28n0585_007:0046b22": "不毀而眾見燒況法性之佛尚不記菩薩何獨聲聞",
    "X28n0585_007:0046b23": "故知三義並異法華當知大慧發起密說是故發問",
    "X28n0585_007:0046b24": "授記之事故知彼經義屬方等與法華異豈待固論",
    "X28n0585_007:0046c01": "數數斥奪二乘等故故法華中三周授記偏語聲聞",
    "X28n0585_007:0046c02": "者為顯餘經所不說故是故委授劫國之名菩薩授",
    "X28n0585_007:0046c03": "記處處有文故但通途云當作佛乃至本門某生當",
    "X28n0585_007:0046c04": "得法華稱玅斯言可凭。",
    "X28n0585_007:0046c05": "玅樂(三)(廿六)如華嚴法界何所不含隔彼聲聞使如聾",
    "X28n0585_007:0046c06": "瘂後分雖有授記事乖鹿苑初聞一向唯小方等尚",
    "X28n0585_007:0046c07": "昧般若猶生雖楞伽方等有記小之言楞伽乃密對",
    "X28n0585_007:0046c08": "菩薩方等為斥奪聲聞故一代教文彰灼唯此。",
    "X28n0585_007:0046c09": "方等陀羅尼授記品(第二卷覆字函)佛告五百大弟子眾汝",
    "X28n0585_007:0046c10": "等亦當各各作佛俱同一號號寶月王如來無所著",
    "X28n0585_007:0046c11": "至真等正覺(云云)。",
    "X28n0585_007:0046c12": "記主云楞伽乃密對菩薩方等為斥奪聲聞葢點",
    "X28n0585_007:0046c13": "云楞伽方等陀羅尼二經之意也楞伽密記小乘",
    "X28n0585_007:0046c14": "佛對菩薩說出方等陀羅尼經小之後舍利弗與",
    "X28n0585_007:0046c15": "文殊問答之文即斥奪也。",
    "X28n0585_007:0046c16": "十行橫學",
    "X28n0585_007:0046c17": "玅玄(十)(廿四)別教復有四(云云)。",
    "X28n0585_007:0046c18": "釋籤(十)(廿七)別教復有四者別教十住修生無生十行",
    "X28n0585_007:0046c19": "修無量十向修於無作登地證無作故云有四又十",
    "X28n0585_007:0046c20": "行中習諸佛法具足於一十六門亦名為四問住已",
    "X28n0585_007:0046c21": "習八何故行中更習十六答前是自行隨用一門後",
    "X28n0585_007:0046c22": "為化他是故行中更習前八是故十六俱須廣習。",
    "X28n0585_007:0046c23": "玄(四)(八)道滅即苦集苦集即道滅。",
    "X28n0585_007:0046c24": "籤(五)(三)苦集即道滅者發心之來誰不為斷煩惱生死",
    "X28n0585_007:0047a01": "廣集佛法求無上道但此教意達道滅體於生死煩",
    "X28n0585_007:0047a02": "惱之中故云眾生心行中求此則實知真斷玅修理",
    "X28n0585_007:0047a03": "證故豎行住行猶迷迴向薄知初地少證即其意也",
    "X28n0585_007:0047a04": "籤(五)(一)今此四四諦雖並在別教既約生滅等四豎判",
    "X28n0585_007:0047a05": "一教別教菩薩即此自行而用化他故十行中橫辨",
    "X28n0585_007:0047a06": "此四全為利物所以四相各附彼教而為相狀。",
    "X28n0585_007:0047a07": "輔行(六下)(一)應知此中若全不兼文之元意如何次第",
    "X28n0585_007:0047a08": "出假之位即能授他圓教四門。",
    "X28n0585_007:0047a09": "輔行(六下)(四)圓教六根名下根者出假名同功逾十向",
    "X28n0585_007:0047a10": "此是相似圓融三諦不同次第出假之位。",
    "X28n0585_007:0047a11": "輔行(六下)(五)通別入空但照六界兩教出假長短不同",
    "X28n0585_007:0047a12": "尚未能出佛法界假豈能九界見即中耶(云云)縱帶",
    "X28n0585_007:0047a13": "此空即十界假既無法性的非圓融。",
    "X28n0585_007:0047a14": "北峯師曰良以別教迷中重故不能頓修中道之",
    "X28n0585_007:0047a15": "觀遂使如來說此一教始終次第邊居中外破九",
    "X28n0585_007:0047a16": "顯一機緣稟之依教起行於十行中自既未能圓",
    "X28n0585_007:0047a17": "修安能為他圓說住行猶迷自行化他皆須斷九",
    "X28n0585_007:0047a18": "考之文理只是但中故雜編云十向圓修可由實",
    "X28n0585_007:0047a19": "道十行實無作且順權方良以修中之位已深出",
    "X28n0585_007:0047a20": "假之位尚淺位深故知昔日化他無非玅行位淺",
    "X28n0585_007:0047a21": "故知將來自行亦是但中不應以實難權以他妨",
    "X28n0585_007:0047a22": "自。",
    "X28n0585_007:0047a24": "讀教記卷第七"
}