{
    "T34n1728_002:0929a11": "觀音義疏卷下",
    "T34n1728_002:0929a13": "隋天台智者大師說　弟子灌頂記",
    "T34n1728_002:0929a14": "第二從若有眾生多於婬欲去。是明意機也。",
    "T34n1728_002:0929a15": "釋此為二。初貼文二觀解。貼文為二。初正",
    "T34n1728_002:0929a16": "明意機。次結意機。意機約三毒為三章。章各",
    "T34n1728_002:0929a17": "有三。一明有苦。二默念。此兩即是明機。三明",
    "T34n1728_002:0929a18": "離即是明其應三也。通稱毒者。侵害行人喻",
    "T34n1728_002:0929a19": "之如毒。但名有單複。有人解云。三毒多者不",
    "T34n1728_002:0929a20": "知其是過故不求觀音。少者念觀音梵行之",
    "T34n1728_002:0929a21": "德。所以能感。意謂此解乖文。文云。若有眾生",
    "T34n1728_002:0929a22": "多於婬欲念即得離。云何對面違經耶。今明",
    "T34n1728_002:0929a23": "三毒多者。能念觀音菩薩有力令多得離。何",
    "T34n1728_002:0929a24": "況少相。此則以多況少爾。大論云。女人",
    "T34n1728_002:0929a25": "違戒垢謗法餘殃。不擇禽獸不避高牆廣塹",
    "T34n1728_002:0929a26": "之難。不計名聞德行。破家亡國滅族傾宗。",
    "T34n1728_002:0929a27": "禍延其身。如術婆伽禍延其國。如周敗褒姒。",
    "T34n1728_002:0929a28": "淨住及禪經明。多欲人有欲蟲男蟲淚出而",
    "T34n1728_002:0929a29": "青白。女蟲吐血而紅赤。又言。有欲鬼嬈動其",
    "T34n1728_002:0929b01": "心令生倒惑。如大經云。若習近貪欲是報熟",
    "T34n1728_002:0929b02": "時。此舉多欲相也。若少欲人蟲鬼潛伏。無過",
    "T34n1728_002:0929b03": "狂醉是少欲相。瞋恚多者今世人不喜見。",
    "T34n1728_002:0929b04": "如渴馬護水如射師子母。故遺教云。劫功德",
    "T34n1728_002:0929b05": "賊無過瞋恚。華嚴云。一念瞋起障百法明",
    "T34n1728_002:0929b06": "門。菩薩以瞋乖慈障道事重。大集云。一念起",
    "T34n1728_002:0929b07": "瞋一切魔鬼得便。涅槃云。習近瞋恚。若例",
    "T34n1728_002:0929b08": "婬恚亦應有鬼。如柰女經。瞋則有蝎蟲是",
    "T34n1728_002:0929b09": "名多瞋相。與上相違是瞋少相愚癡多者邪",
    "T34n1728_002:0929b10": "畫諸見。撥無因果謗毀大乘。如大經。例前亦",
    "T34n1728_002:0929b11": "應有蟲鬼。三毒過患如此。欲離此故至心存",
    "T34n1728_002:0929b12": "念觀音。即得離也。有人解云。起伏相違稱之",
    "T34n1728_002:0929b13": "為離。非滅離也。今謂經文說離何意言非。若",
    "T34n1728_002:0929b14": "依請觀音者。淨於三毒根成佛道無疑。今作",
    "T34n1728_002:0929b15": "十番明救三毒。三番是伏惑論離。七番是斷",
    "T34n1728_002:0929b16": "惑論離也。問。離煩惱須智慧。但念豈得離耶。",
    "T34n1728_002:0929b17": "答。經稱常念即是正念。體達煩惱性無所有。",
    "T34n1728_002:0929b18": "住貪欲際即是實際。絕四句無能無所念性",
    "T34n1728_002:0929b19": "清淨。如此正念非是智慧。更何處覓智慧。此",
    "T34n1728_002:0929b20": "慧不離煩惱。其誰能離耶。若如所難必須別",
    "T34n1728_002:0929b21": "用。智慧破煩惱者。此則有惑可斷有智能斷。",
    "T34n1728_002:0929b22": "非唯惑不可斷慧還成惑。豈得名斷惑之慧",
    "T34n1728_002:0929b23": "耶。今此正念不以色念不以非色念。如是四",
    "T34n1728_002:0929b24": "句亦以色念亦以非色念。如是四句或次第",
    "T34n1728_002:0929b25": "論非念。或不次第論非念。或不次第論念。或",
    "T34n1728_002:0929b26": "次第論念。或次第論離。或不次第論離。次就",
    "T34n1728_002:0929b27": "觀解者。七番例上可解。今但順逆兩意約界",
    "T34n1728_002:0929b28": "外作也。不取分段三毒相。今取善欲之心名",
    "T34n1728_002:0929b29": "貪。大經云。一切善法欲為其本。二乘欲樂涅",
    "T34n1728_002:0929c01": "槃名貪。厭生死名瞋。不達此理名癡。開三毒",
    "T34n1728_002:0929c02": "即有八萬四千宛然具足。淨名云。結習未盡",
    "T34n1728_002:0929c03": "華則著身。二乘未斷此三毒。即變易三毒相",
    "T34n1728_002:0929c04": "也。未斷別惑菩薩亦同有此三毒。故云菩薩",
    "T34n1728_002:0929c05": "貪求佛法於恒沙劫未曾暫捨。多學問無厭",
    "T34n1728_002:0929c06": "足即貪相。惡賤二乘不喜聞其名。故言寧起",
    "T34n1728_002:0929c07": "惡癩野干心不起二乘心。如大樹折枝之譬。",
    "T34n1728_002:0929c08": "豈非瞋相。無明重數甚多。佛菩提智之所能",
    "T34n1728_002:0929c09": "斷。佛性未了了者皆是癡相。欲除此三煩",
    "T34n1728_002:0929c10": "惱故。常念觀音隨機應赴即得永離。永離有",
    "T34n1728_002:0929c11": "兩種。若此菩薩於生身中全未除別惑。就變",
    "T34n1728_002:0929c12": "易論全未永離。若生身中已侵別惑。就變易",
    "T34n1728_002:0929c13": "中除殘論永離。次明逆說三毒觀者。一切",
    "T34n1728_002:0929c14": "眾生名為少欲瞋癡。何以故。止瞋三途之",
    "T34n1728_002:0929c15": "苦。貪人天之樂。二乘只瞋生死欲得涅槃樂。",
    "T34n1728_002:0929c16": "皆名為少。菩薩不爾。樂求佛法非但求一佛",
    "T34n1728_002:0929c17": "法。遍求一切不可說佛法。如海吞眾流猶自",
    "T34n1728_002:0929c18": "不滿。非但不受生死亦不受涅槃。故大品五",
    "T34n1728_002:0929c19": "不受此即大瞋。無明力大佛智能斷。菩薩於",
    "T34n1728_002:0929c20": "無明大力之惑尚在。又癡如虛空不可盡。乃",
    "T34n1728_002:0929c21": "至老死如虛空不可盡。如此三毒即為三法",
    "T34n1728_002:0929c22": "門。一取二捨三不取不捨。大慈大悲四攝十",
    "T34n1728_002:0929c23": "力無畏三昧解脫無上菩提。淨佛國土化度",
    "T34n1728_002:0929c24": "眾生。名為取門。即大貪也。一切法空無所有",
    "T34n1728_002:0929c25": "不住不著。般若如大火炎四邊不可取。大涅",
    "T34n1728_002:0929c26": "槃空迦毘羅城空。言語道斷心行處滅。不以",
    "T34n1728_002:0929c27": "四句得菩提。無得無證即是捨門。名為大瞋",
    "T34n1728_002:0929c28": "也。中道非取非捨。不憎不愛。不斷不常。無去",
    "T34n1728_002:0929c29": "無來。無生無滅。如鏡中像不可見而見。見而",
    "T34n1728_002:0930a01": "不可見。非可見非不可見。遮二邊故不可言",
    "T34n1728_002:0930a02": "說。淨名杜口名為中道。此即大癡。故文殊云。",
    "T34n1728_002:0930a03": "我是貪欲尸利瞋恚尸利邪見尸利。此即其",
    "T34n1728_002:0930a04": "明證。欲滿此三法門。常念觀音即得滿願一",
    "T34n1728_002:0930a05": "切。聖人自行化他無不從此三門而入。離此",
    "T34n1728_002:0930a06": "更無有道。故無行經云。貪欲即是道。恚癡亦",
    "T34n1728_002:0930a07": "如是。如是三法中。具足一切佛法。一切佛法",
    "T34n1728_002:0930a08": "不出萬行波羅蜜。不受三昧廣大之用中道",
    "T34n1728_002:0930a09": "實相。此三法門不可宣示。愍眾生故或作順",
    "T34n1728_002:0930a10": "說或作逆說互有去取。此即四悉檀意赴緣",
    "T34n1728_002:0930a11": "利益。如華嚴四十二明。險難國寶莊嚴城",
    "T34n1728_002:0930a12": "婆須密多女。說離欲際法門。一切眾生隨類",
    "T34n1728_002:0930a13": "見我。我皆為其女像。見我者得歡喜三昧。共",
    "T34n1728_002:0930a14": "我語得無礙妙音三昧。執我手得詣諸佛剎",
    "T34n1728_002:0930a15": "三昧。共我宿者得解脫光明三昧。目視我者",
    "T34n1728_002:0930a16": "得寂靜法門。見我嚬伸得壞散外道法門。",
    "T34n1728_002:0930a17": "阿黎宜我者得攝一切眾生三昧。阿眾鞞我",
    "T34n1728_002:0930a18": "者得諸功德密藏。住是離欲法門廣為利益。",
    "T34n1728_002:0930a19": "此豈非逆順欲法門導利群品耶。又四十一",
    "T34n1728_002:0930a20": "滿幢城滿足王。於正殿行王法。其犯法者斬",
    "T34n1728_002:0930a21": "截燒煮劈裂屠膾。嗔目訶責苦楚治罪。善財",
    "T34n1728_002:0930a22": "生疑。王斷事已執善財手入其宮。見不可思",
    "T34n1728_002:0930a23": "議境界不可譬喻。語善財云。我知幻化法門。",
    "T34n1728_002:0930a24": "化作眾生。而苦治之。以調一切。其見聞者發",
    "T34n1728_002:0930a25": "菩提心。此豈非瞋法門。方便命婆羅門五熱",
    "T34n1728_002:0930a26": "炙身即是癡法門如前說。次此應明別圓兩",
    "T34n1728_002:0930a27": "觀觀三毒慈悲機感例可知。不具記。第三從",
    "T34n1728_002:0930a28": "若有女人去。明身業為機亦為三。一貼文。",
    "T34n1728_002:0930a29": "二引事證。三觀解。貼文為二。一求願滿。二",
    "T34n1728_002:0930b01": "結歎求。又為二。一求男二求女。文云。女人求",
    "T34n1728_002:0930b02": "男若是無子則絕嗣。有子則父母俱欣。云何",
    "T34n1728_002:0930b03": "獨標女人求男耶。解者或云。女厭女身非求",
    "T34n1728_002:0930b04": "子也。又解女性多愛欣子偏重故標女人。今",
    "T34n1728_002:0930b05": "解女人以無子為苦。夫之所棄並婦所輕旁",
    "T34n1728_002:0930b06": "人所笑。又婦有七失。六猶可忍無子最劇。容",
    "T34n1728_002:0930b07": "惡性妬不能事公姑貪食無子拙。無子既苦",
    "T34n1728_002:0930b08": "故以標女人求男也。求男文為三。一立願。",
    "T34n1728_002:0930b09": "二修行。三德業。願與行如文。德業者。明士有",
    "T34n1728_002:0930b10": "百行智居其首。若但智而無福則位卑而財",
    "T34n1728_002:0930b11": "貧觸途壈坎。智與福合彌相扶顯福則財位",
    "T34n1728_002:0930b12": "高昇。慧則名聞博遠。故言便生福德智慧之",
    "T34n1728_002:0930b13": "男也。求女文中但明願與德業不明修行者。",
    "T34n1728_002:0930b14": "行同禮拜故不重論。願德既殊故須各辯。女",
    "T34n1728_002:0930b15": "人端正七德之初。但端正無相者或早孤少",
    "T34n1728_002:0930b16": "寡相祿不佳。今明貌與相相扶彌顯其德。端",
    "T34n1728_002:0930b17": "正則招寵愛相則招於祿敬。故文云。眾人愛",
    "T34n1728_002:0930b18": "敬。若愛帶慢何謂為德。愛而敬之故是相也。",
    "T34n1728_002:0930b19": "有人解。宿植德本是釋疑。眾人咸謂。觀",
    "T34n1728_002:0930b20": "音但能交會父母智慧端正兒之宿植。若",
    "T34n1728_002:0930b21": "是觀音與其智慧端正。則墮無因之過。私難",
    "T34n1728_002:0930b22": "此語。若言福慧是兒業。觀音唯能會其受生。",
    "T34n1728_002:0930b23": "兒無生緣觀音會生。兒無福慧觀音亦能使",
    "T34n1728_002:0930b24": "有。觀音遂不能令無福。種福何能使無生而",
    "T34n1728_002:0930b25": "生。論福畏墮無因。論生何不畏墮無因。若爾。",
    "T34n1728_002:0930b26": "聖人全不能與福慧。只能作媒人。此不可解",
    "T34n1728_002:0930b27": "也。難觀音不能令兒有福慧者。上一人稱名",
    "T34n1728_002:0930b28": "多人皆脫羅剎之難。此無因而不與彼。無機",
    "T34n1728_002:0930b29": "那忽脫耶。今明聖力甚大無所不與。能使先",
    "T34n1728_002:0930c01": "世有福慧者託生也。縱令先世不植善緣。亦",
    "T34n1728_002:0930c02": "能令其於中陰中修福。此義出中陰經也。今",
    "T34n1728_002:0930c03": "不取此句為釋疑之意。若有禮拜福不唐捐。",
    "T34n1728_002:0930c04": "此結成身業之機。亦是釋疑之義。結義可解。",
    "T34n1728_002:0930c05": "釋疑者若言禮拜願滿。自有禮拜不蒙願滿",
    "T34n1728_002:0930c06": "者。何得云不唐捐。唐者言徒。捐者言棄。由心",
    "T34n1728_002:0930c07": "不志即願未滿。禮拜之功冥資不失。此得",
    "T34n1728_002:0930c08": "是釋疑也。問。禮拜是身業機亦應脫水火等",
    "T34n1728_002:0930c09": "難不。答。此舉男女為言端爾。次引事證者。",
    "T34n1728_002:0930c10": "應驗傳有人姓鬲。四月八日生月氏國癡",
    "T34n1728_002:0930c11": "人。次觀解者。果報求男女者如阿含中。地獄",
    "T34n1728_002:0930c12": "界已上乃至欲天皆有無子之苦。禮拜求願",
    "T34n1728_002:0930c13": "亦能滿心。次明修因論男女者。先辯法門。",
    "T34n1728_002:0930c14": "次明與願。法門者無明為父貪愛為母。六根",
    "T34n1728_002:0930c15": "男六塵女。識為媒嫁生出無量煩惱之子孫。",
    "T34n1728_002:0930c16": "此男女不勞願求任運成眷屬也。若外書以天",
    "T34n1728_002:0930c17": "陽地陰沈動為男女。何況佛法而無此耶。若",
    "T34n1728_002:0930c18": "就佛為國王經教為夫人。出生一切菩薩佛",
    "T34n1728_002:0930c19": "子。又善權方便父。智度菩薩母。一切諸導師。",
    "T34n1728_002:0930c20": "無不由是生。又慈悲為女善心為男。或禪定",
    "T34n1728_002:0930c21": "靜細為女。觀慧分別為男。二乘定多慧少。菩",
    "T34n1728_002:0930c22": "薩定少慧多。大經云。若聞大涅槃佛性之法。",
    "T34n1728_002:0930c23": "當知是人有丈夫相。正觀剛決為男。無緣慈",
    "T34n1728_002:0930c24": "悲含覆一切為女。今借世間男女以表法門",
    "T34n1728_002:0930c25": "爾。問。那得以男女表法門。無男女故即無法",
    "T34n1728_002:0930c26": "門。如大經永離十相名大涅槃。大論云。無",
    "T34n1728_002:0930c27": "男女相故名無相。淨名云。一切諸法非男非",
    "T34n1728_002:0930c28": "女。如佛所說亦非男非女。安樂行云。亦不",
    "T34n1728_002:0930c29": "分別是男是女。入不二法門云。無聲聞心即",
    "T34n1728_002:0931a01": "無於定。無菩薩心即無於慧。小乘三藏緣諦",
    "T34n1728_002:0931a02": "理。吾聞解脫之中無有言說。成論入空平等",
    "T34n1728_002:0931a03": "亦無男女。男女既無所表安在。故知無定慧",
    "T34n1728_002:0931a04": "法門也。答。大乘實相不當有男女及無男女。",
    "T34n1728_002:0931a05": "善巧方便以四悉檀說於有無。天女云。無離",
    "T34n1728_002:0931a06": "文字說解脫義。文字性離即是解脫。皆以文",
    "T34n1728_002:0931a07": "字有去來今。非謂菩提實相亦爾。非有非無",
    "T34n1728_002:0931a08": "非二而二。明此二法未曾相離。譬如一身有",
    "T34n1728_002:0931a09": "左右手。定慧亦爾。定靜慧照。雖復二分。不離",
    "T34n1728_002:0931a10": "法性。言定即有慧。言慧即有定。譬如女人而",
    "T34n1728_002:0931a11": "有左手。亦如男子而有右手。定慧亦爾。",
    "T34n1728_002:0931a12": "無緣之慈具正觀慧而以定當名。中道種智。",
    "T34n1728_002:0931a13": "具大慈定以智標目。何但理然今文亦爾。文",
    "T34n1728_002:0931a14": "云。便生福德智慧之男。此語自具二法門何",
    "T34n1728_002:0931a15": "勞有疑而稱男子也。文云。便生端正有相之",
    "T34n1728_002:0931a16": "女。端正無邪醜表中道正觀。離二邊之醜。",
    "T34n1728_002:0931a17": "即慧義也。相即三十二相慈心所種。即表",
    "T34n1728_002:0931a18": "定義也。雖具二而名女。故知此文若作男",
    "T34n1728_002:0931a19": "女二解。即表定慧不二而二。若作不二解。",
    "T34n1728_002:0931a20": "即表定慧二而不二。理實非二非不二。赴緣",
    "T34n1728_002:0931a21": "為二為不二。即是表二法門文義斯在。次明",
    "T34n1728_002:0931a22": "應機滿願者。果報滿願如前說。修因者。若就",
    "T34n1728_002:0931a23": "修五戒事論。不殺是仁不盜是廉。屬女表定",
    "T34n1728_002:0931a24": "法。不妄語是質直不婬是貞良不飲酒是",
    "T34n1728_002:0931a25": "離邪昏。此屬男表慧法。若不得此五戒男女。",
    "T34n1728_002:0931a26": "則失人天道。孤獨墮在三途。歸命求救五戒",
    "T34n1728_002:0931a27": "完全即男女願滿。十善例可知。修禪時。方",
    "T34n1728_002:0931a28": "便修慧精進等三方便為男。念一心為女。若",
    "T34n1728_002:0931a29": "就支林。覺觀喜為男。樂一心為女。乃至非想",
    "T34n1728_002:0931b01": "禪禪中細作可解。次明聲聞男女者。五停心",
    "T34n1728_002:0931b02": "觀。治瞋用慈治散用數。此二為女。治貪用不",
    "T34n1728_002:0931b03": "淨。治癡用因緣。治障道用念佛。此三屬男。又",
    "T34n1728_002:0931b04": "直緣諦理正智決斷名為男。出觀用法緣慈",
    "T34n1728_002:0931b05": "為女。若不得此兩法。即當墮落凡夫。為火宅",
    "T34n1728_002:0931b06": "燒害貧窮孤露。若蒙垂應五停心男女生",
    "T34n1728_002:0931b07": "即得入真。出觀男女生得入假。二義既滿則",
    "T34n1728_002:0931b08": "不復畏二十五有也。次支佛者。緣方便道起",
    "T34n1728_002:0931b09": "慈觀名女。慧觀為男。若發真緣理名男。出",
    "T34n1728_002:0931b10": "觀緣慈名女。支佛譬鹿猶有迴顧之慈也。若",
    "T34n1728_002:0931b11": "不得如此定慧。何由速出殷勤求法。若得願",
    "T34n1728_002:0931b12": "滿坦然快樂。次明六度菩薩。菩薩有慈悲不",
    "T34n1728_002:0931b13": "斷惑在生死利物名女。行六度方便智慧名",
    "T34n1728_002:0931b14": "男。女人法應生子。慈悲法應受生死化物。化",
    "T34n1728_002:0931b15": "於前人善心開發。即是生子義。前人生五度",
    "T34n1728_002:0931b16": "者是生女。前人生智慧是生男。若定慧義不",
    "T34n1728_002:0931b17": "成。則菩薩行不立。故求觀音而獲願滿。次",
    "T34n1728_002:0931b18": "通菩薩。既斷煩惱則有智斷緣諦理之慧為",
    "T34n1728_002:0931b19": "男。慈悲扶餘習入三界名女。何以故。如男法",
    "T34n1728_002:0931b20": "不生表智慧決斷斷於煩惱。不生三界而今",
    "T34n1728_002:0931b21": "還生者。乃是慈扶餘習故得更生。稱之為女。",
    "T34n1728_002:0931b22": "求願觀音蒙此願滿。次明別教十信菩薩。修",
    "T34n1728_002:0931b23": "福德莊嚴五波羅蜜為女。從一地二地智慧",
    "T34n1728_002:0931b24": "莊嚴為男。三十心名男女交處聖胎。初地中",
    "T34n1728_002:0931b25": "道正智開發名為男生。無緣慈心發名為女",
    "T34n1728_002:0931b26": "生。此兩要在初地方得開發。亦名男女雙生。",
    "T34n1728_002:0931b27": "若不如此即墮二乘生死兩邊之過。生此男",
    "T34n1728_002:0931b28": "女者生大歡喜故稱歡喜地。慈悲被物物荷",
    "T34n1728_002:0931b29": "恩故稱為大慈大悲。大慈大悲能成佛道生",
    "T34n1728_002:0931c01": "出般若。是諸佛之祖母故稱為大女。十力無",
    "T34n1728_002:0931c02": "畏等眾生不知故不名為大也。次圓教以無",
    "T34n1728_002:0931c03": "緣慈悲種三十二相業亦名為女。此女端正",
    "T34n1728_002:0931c04": "有相以中道智慧為男。此男質直福德。十信",
    "T34n1728_002:0931c05": "六根清淨名為處胎。初住慈智男女雙生。若",
    "T34n1728_002:0931c06": "得此男不畏愛見大悲順道法愛。亦不畏無",
    "T34n1728_002:0931c07": "慧方便縛無方便慧縛。方便與慧俱解者。即",
    "T34n1728_002:0931c08": "男女具足二求願滿也。變易兩番可解。復次",
    "T34n1728_002:0931c09": "從五戒十善齊第六天已來皆無禪定。番番",
    "T34n1728_002:0931c10": "悉是散心慧法狂男子也。但慧無定四禪有",
    "T34n1728_002:0931c11": "支林一心名為男女福慧備也。從三界定慧",
    "T34n1728_002:0931c12": "男女。男無破惑之功。女無生出無漏之力。此",
    "T34n1728_002:0931c13": "無用之男女。從二乘通教等。慧有斷惑之用。",
    "T34n1728_002:0931c14": "則是幹事之男。女有發生無漏紹繼之德也。",
    "T34n1728_002:0931c15": "從二乘通教所有定慧不能破無明見佛性雖",
    "T34n1728_002:0931c16": "男而女。定則不能懷於中道之子猶如石女。",
    "T34n1728_002:0931c17": "雖女而男。故大經云。二乘之人定多慧少不",
    "T34n1728_002:0931c18": "見佛性。通教菩薩之人慧多定少亦不見佛",
    "T34n1728_002:0931c19": "性。自此之前我等皆名邪見人也。唯有別教",
    "T34n1728_002:0931c20": "登地真明慧發無緣慈成。此乃名為真正男",
    "T34n1728_002:0931c21": "女。圓教初住見中道時。定慧具足男女相滿。",
    "T34n1728_002:0931c22": "方稱經文男則福德女則端正。故知借事表",
    "T34n1728_002:0931c23": "法。何得作媒嫁解觀音耶。第三從是故眾生",
    "T34n1728_002:0931c24": "去。是勸受持也。即為三。一勸持。二格量。三",
    "T34n1728_002:0931c25": "結勸。持者上說觀音得名因緣其力廣大。既",
    "T34n1728_002:0931c26": "不辯形質相對正述名論德。若欲歸崇宜奉",
    "T34n1728_002:0931c27": "持名號。故舉持名為勸也。二格量為四。一格",
    "T34n1728_002:0931c28": "量本。二問。三答。四正格量。格量本者舉三",
    "T34n1728_002:0931c29": "多。六十二億舉福田多。盡形壽舉時節多。四",
    "T34n1728_002:0932a01": "事具足舉種子多。舊但三意今持名號多。凡",
    "T34n1728_002:0932a02": "舉四多為格量本也。次問答如文。次正格量",
    "T34n1728_002:0932a03": "者。還舉四少以格四多也。功德正等持名少",
    "T34n1728_002:0932a04": "田少時少種子少。問。何意以少敵多。答。佛眼",
    "T34n1728_002:0932a05": "稱量不增不減。四多重倍功德正齊如此。格",
    "T34n1728_002:0932a06": "量秋毫無謬。問。何意等。舊解有五。一云其福",
    "T34n1728_002:0932a07": "實殊引物論等。此解乃是虛談。觀音遂無實",
    "T34n1728_002:0932a08": "德可貴也。二云田有高下薄瘠所致。如供養",
    "T34n1728_002:0932a09": "百初果不如一二果乃至無學。此亦非歎德之",
    "T34n1728_002:0932a10": "意。乃是以下比高法應優劣爾。三心有濃",
    "T34n1728_002:0932a11": "淡故令福不等。四時得解不得解。此二釋皆",
    "T34n1728_002:0932a12": "是前人心力致福。何關觀音德高也。五有緣",
    "T34n1728_002:0932a13": "無緣者。如供毀路人罪福淺。供毀父母罪福",
    "T34n1728_002:0932a14": "深也。今明一多性不可得無有二相。一則非",
    "T34n1728_002:0932a15": "一多則非多。同入如實際實際正等無異。一",
    "T34n1728_002:0932a16": "中解無量故說六十二億。無量中解一故說",
    "T34n1728_002:0932a17": "觀音展轉生非實者。則是一無一實一從無",
    "T34n1728_002:0932a18": "量生故。多無多實多從一生故其理正均。故",
    "T34n1728_002:0932a19": "言不異智者。無所畏者照其事理既明不生",
    "T34n1728_002:0932a20": "疑畏。故言正等也。法華論云。畢竟決定知法",
    "T34n1728_002:0932a21": "故。法即法性真如法身。是故六十二億佛名",
    "T34n1728_002:0932a22": "與觀音名功德無差別也。又約觀解者。二觀",
    "T34n1728_002:0932a23": "發中道二觀實不等而言等者。以中道等故。",
    "T34n1728_002:0932a24": "故言為等。如乞人等彼難勝如來故言等也。",
    "T34n1728_002:0932a25": "三結成一時稱名福不可盡。大品云。一華散",
    "T34n1728_002:0932a26": "空乃至畢苦其福不盡。如文第二問答。從無",
    "T34n1728_002:0932a27": "盡意白佛言云何遊娑婆下前。問。何緣得名",
    "T34n1728_002:0932a28": "佛。答。眾生三業顯機為境法身靈智冥應。境",
    "T34n1728_002:0932a29": "智因緣名觀世音。此義已竟。今問。云何遊此",
    "T34n1728_002:0932b01": "娑婆世界。佛答以普門示現。三業顯應應眾",
    "T34n1728_002:0932b02": "生冥機等十義。一問二答。問即為三。一云",
    "T34n1728_002:0932b03": "何遊是問身業。云何說是問口業。方便是問",
    "T34n1728_002:0932b04": "意業。此是聖人三業無謀而遍應一切。亦名",
    "T34n1728_002:0932b05": "三不失三輪不思議化也。亦名三不護。三不",
    "T34n1728_002:0932b06": "護者。明觀音住不思議圓普法門。實不作意",
    "T34n1728_002:0932b07": "計校籌量。次第經營方施此應。既無分別",
    "T34n1728_002:0932b08": "亦無前後。任運成就譬如明鏡隨對即現一",
    "T34n1728_002:0932b09": "時等應。故言三業不護也。三無失者。眾生根",
    "T34n1728_002:0932b10": "機不同深淺有異。觀音雖不作念逗機。逗機",
    "T34n1728_002:0932b11": "無失契當前人。冥會事理故言不失。三輪不",
    "T34n1728_002:0932b12": "思議化者。若示為佛身亦示佛心佛口。乃至",
    "T34n1728_002:0932b13": "示執金剛神身。亦示金剛心口。雖普現色身",
    "T34n1728_002:0932b14": "屈曲利物。於法身智慧無所損減淨名云。善",
    "T34n1728_002:0932b15": "能分別諸法相。於第一義而不動。不動而動。",
    "T34n1728_002:0932b16": "此乃不思義化故也。問。意業云何可示。答。聖",
    "T34n1728_002:0932b17": "意無能測者。若欲示之。乃至昆蟲亦能得知",
    "T34n1728_002:0932b18": "也。佛答為三。一別答。二總答。三勸供養。初",
    "T34n1728_002:0932b19": "別答還答三問。應以之言是答其方便之力",
    "T34n1728_002:0932b20": "意業問也。何以故。意地觀機見其所宜。宜示",
    "T34n1728_002:0932b21": "何身宜說何法。隨而化之。故知應以是答意",
    "T34n1728_002:0932b22": "也。現身是答身業。說法是答口業。故知具",
    "T34n1728_002:0932b23": "答三問也。又但作二答兼得於三。論其現",
    "T34n1728_002:0932b24": "身不止色陰而已。必具五陰。即兼答意也。口",
    "T34n1728_002:0932b25": "亦依身即兼答口。若說法者不止如樹木無",
    "T34n1728_002:0932b26": "心。欲知智在說巧運四悉檀方便。即兼口以",
    "T34n1728_002:0932b27": "答意也。二釋俱明答三問也。從別答中凡現",
    "T34n1728_002:0932b28": "三十三身十九說法。束為十界身。而文闕二",
    "T34n1728_002:0932b29": "界者。或指上品云菩薩身。或翻脫落或依",
    "T34n1728_002:0932c01": "古本正法華文。或言觀音即是菩薩身。何須",
    "T34n1728_002:0932c02": "更現若三解皆有難今所不用。今依古本為",
    "T34n1728_002:0932c03": "明菩薩義故。然菩薩一界或權或實。種種應",
    "T34n1728_002:0932c04": "化義不可闕。故釋菩薩界也。又無地獄界身",
    "T34n1728_002:0932c05": "者。或指上品或言苦重不可度。或言其形破",
    "T34n1728_002:0932c06": "壞人見驚畏故不現。今明別釋雖無總。答中",
    "T34n1728_002:0932c07": "有文云以種種形遊諸國土。何得言無耶。又",
    "T34n1728_002:0932c08": "請觀音云。或遊戲地獄大悲代受苦。或言止",
    "T34n1728_002:0932c09": "代受苦不論說法。若依方等婆藪教化即有",
    "T34n1728_002:0932c10": "說法。釋論云。菩薩化地獄多作佛身。獄卒見",
    "T34n1728_002:0932c11": "不敢遮。以此而推。應有地獄界身說法也。",
    "T34n1728_002:0932c12": "若爾。十法界身則為具足。今通約十身四句",
    "T34n1728_002:0932c13": "料簡。自有一界身度一界。自有十界身度十",
    "T34n1728_002:0932c14": "界。自有一界身度十界。自有十界身度一界",
    "T34n1728_002:0932c15": "也。若妙覺法身應實報土。為舍那佛受化之",
    "T34n1728_002:0932c16": "人。純諸菩薩皆求佛道更無異身。此一界度",
    "T34n1728_002:0932c17": "一界也。若方便有餘土五人同生皆求大乘。",
    "T34n1728_002:0932c18": "上文云。而於彼土求佛智慧於此土為佛。亦",
    "T34n1728_002:0932c19": "是一界度一界也。若同居土寂滅道場。初成",
    "T34n1728_002:0932c20": "佛先開頓說。稟教之徒皆有見思煩惱之人。",
    "T34n1728_002:0932c21": "而是圓機同感佛身。亦得是一界身度一界",
    "T34n1728_002:0932c22": "也。若寂滅道場稟教之徒諸界不同。或人或",
    "T34n1728_002:0932c23": "天龍神鬼等。又根性圓別兩異。雖諸界不同",
    "T34n1728_002:0932c24": "同見一佛身而為說法者。即是一界度多界",
    "T34n1728_002:0932c25": "也。若有一界之機但見一界身現則不得度。",
    "T34n1728_002:0932c26": "則示種種之身眷屬圍繞。共逗一緣。是名多",
    "T34n1728_002:0932c27": "界身度一界也。若佛身菩薩身遍作十法界",
    "T34n1728_002:0932c28": "身。遍入諸道各令得見。同其形像而為說法。",
    "T34n1728_002:0932c29": "此是多界度多界。用此四句。歷五味五時現",
    "T34n1728_002:0933a01": "身皆如此。復次約說法多少者。如善財從百",
    "T34n1728_002:0933a02": "一十知識聞諸法門。則多法為一人說。如",
    "T34n1728_002:0933a03": "淨名云。為聲聞說四諦。為緣覺說十二因緣。",
    "T34n1728_002:0933a04": "乃至為梵王說勝慧。為帝釋說無常。一人用",
    "T34n1728_002:0933a05": "一法為一人說。若如通教說般若三乘人同",
    "T34n1728_002:0933a06": "稟。此則一法為多人說也。若是一切無礙人",
    "T34n1728_002:0933a07": "一道出生死開佛知見。此則多法為多人說。",
    "T34n1728_002:0933a08": "復次因果相對明多少者。五戒十善因少果",
    "T34n1728_002:0933a09": "亦少。聲聞五停心煖頂等入二涅槃此因多",
    "T34n1728_002:0933a10": "果少。支佛見花飛葉落即得道此因少果多。",
    "T34n1728_002:0933a11": "諸菩薩萬行成就萬德果圓因多果亦多。觀",
    "T34n1728_002:0933a12": "音明了眾生根之所趣。或示現身多少。或說",
    "T34n1728_002:0933a13": "法多少。或修因多少。或證果多少。逗彼機宜",
    "T34n1728_002:0933a14": "必無有差。有人云。現因身說果法。現果身說",
    "T34n1728_002:0933a15": "因法現一身說多法。現多身說一法。或現身",
    "T34n1728_002:0933a16": "而無說。此比十法界機狹。舊釋三十三身為",
    "T34n1728_002:0933a17": "三。初三乘人。二四眾。三八部。各有枝末以",
    "T34n1728_002:0933a18": "人天為聖末。以其是受道器故。童男童女",
    "T34n1728_002:0933a19": "為四眾未。可成四眾故。執金剛為八部末。",
    "T34n1728_002:0933a20": "同有大力故。若爾。執金剛力大何意為末。",
    "T34n1728_002:0933a21": "答此最在後為掩跡故也。今明三十三身文",
    "T34n1728_002:0933a22": "為八番。一聖身。二天身。三人身。四四眾身。",
    "T34n1728_002:0933a23": "五婦女身。六童男女身。七八部身。八金剛身。",
    "T34n1728_002:0933a24": "明其次第出自人意爾。一明聖人先明佛者。",
    "T34n1728_002:0933a25": "為是應佛為是化佛。但聖人逗物具有二義。",
    "T34n1728_002:0933a26": "若一時欻有為化。應同始終名應。若尋此",
    "T34n1728_002:0933a27": "文明於應義也。問。何不以真佛為眾生說法",
    "T34n1728_002:0933a28": "而以應耶。答。佛身多種。若應化非真佛。亦非",
    "T34n1728_002:0933a29": "說法人。真佛者據妙覺法身究竟極地毘盧",
    "T34n1728_002:0933b01": "遮那乃名真佛。真佛淵遠不可說示。云何能",
    "T34n1728_002:0933b02": "解。如妙音所作文殊不知。況下地凡夫為示",
    "T34n1728_002:0933b03": "真身耶。如為牛羊彈琴不如作蚊虻之聲。若",
    "T34n1728_002:0933b04": "從妙覺應。為實報圓滿相好光明無量。同四",
    "T34n1728_002:0933b05": "十一地實報土眾生。為說一實諦正真之法",
    "T34n1728_002:0933b06": "而教化之。如此之應非餘界所堪也。何以故。",
    "T34n1728_002:0933b07": "此等諸地已分入地位。不可以餘界身應。亦",
    "T34n1728_002:0933b08": "不得以餘佛身應。如此應者唯應彼土。非餘",
    "T34n1728_002:0933b09": "土所堪也。復次變易土明應佛者。小乘經云。",
    "T34n1728_002:0933b10": "三界外無生大乘五種意生身方生方便土。",
    "T34n1728_002:0933b11": "此即三界外受生生變易土也。釋論云。法性",
    "T34n1728_002:0933b12": "身菩薩生三界外。既有生寧無應佛。法華云。",
    "T34n1728_002:0933b13": "我於餘國作佛更有異名。即是此義也。此",
    "T34n1728_002:0933b14": "應佛即有兩相。一示勝應身。圓滿相海如前",
    "T34n1728_002:0933b15": "實報之應。二示劣應。令見者劣於前。但為二",
    "T34n1728_002:0933b16": "佛更不示為種種諸身。何故爾。五種意生",
    "T34n1728_002:0933b17": "利鈍之別。赴此根性故示二身。但說次第不",
    "T34n1728_002:0933b18": "次第兩種大乘。故不須餘身餘法化也。若圓",
    "T34n1728_002:0933b19": "人無明未破及已分破。別人於回向中及分",
    "T34n1728_002:0933b20": "破無明者。此人生於彼土則利。別人未修未",
    "T34n1728_002:0933b21": "破。及通教斷惑者。三藏中斷惑者。生彼皆鈍",
    "T34n1728_002:0933b22": "也。凡聖同居土明應佛者。土有二種。一淨二",
    "T34n1728_002:0933b23": "穢。如富樓那土西方等土。其中眾生具三毒",
    "T34n1728_002:0933b24": "見思。無三惡名果報嚴淨。此名淨土。如此娑",
    "T34n1728_002:0933b25": "婆三惡四趣荊棘丘墟。是名穢土。若淨若穢",
    "T34n1728_002:0933b26": "皆是凡聖同居土也。二土眾生各有二種。根",
    "T34n1728_002:0933b27": "利濁重根鈍濁重。根利濁輕根鈍濁輕。濁重",
    "T34n1728_002:0933b28": "者若娑婆眾生身形醜惡矬短卑小。命止",
    "T34n1728_002:0933b29": "八十或復中夭。煩惱熾盛諸見心彊。時節麁",
    "T34n1728_002:0933c01": "險。是為五濁重也。淨土不爾。是為五濁輕也。",
    "T34n1728_002:0933c02": "何故爾。不多修福德生重濁土。多修福德生",
    "T34n1728_002:0933c03": "於輕土。若穢土中生有戒乘俱緩。有乘急戒",
    "T34n1728_002:0933c04": "緩。有乘緩戒急。有戒乘俱急。戒急受人天",
    "T34n1728_002:0933c05": "身。乘急有感聖之機機有二種。一大二小。小",
    "T34n1728_002:0933c06": "機則示三藏佛身說法。大機應以舍那佛身",
    "T34n1728_002:0933c07": "說法。是故降神母胎即示兩相。頓機所感即",
    "T34n1728_002:0933c08": "見舍那菩薩與百千圍繞處胎說法。十方眾",
    "T34n1728_002:0933c09": "聖皆在胎中。出胎光明遍滿寂滅道場。成盧",
    "T34n1728_002:0933c10": "舍那佛轉一實諦無量四諦等法輪。譬如日",
    "T34n1728_002:0933c11": "出高山前照。即聞頓教見佛性得度也。故涅",
    "T34n1728_002:0933c12": "槃云。雪山有草名曰忍辱。牛若食者即得醍",
    "T34n1728_002:0933c13": "醐。此之謂也。若小機之人感佛。正念入母胎",
    "T34n1728_002:0933c14": "出生王宮。六年苦行樹下坐草。成老比丘佛。",
    "T34n1728_002:0933c15": "於鹿野苑轉生滅四諦法輪。拘隣五人初得",
    "T34n1728_002:0933c16": "甘露悟小乘道。既非醍醐未名得度。故云。但",
    "T34n1728_002:0933c17": "離虛妄名為解脫。其實未得一切解脫。未堪",
    "T34n1728_002:0933c18": "大教如聾如啞。於其無益於大教中。止有冥",
    "T34n1728_002:0933c19": "勳之力。取譬如乳。聞方便說三界斷見思",
    "T34n1728_002:0933c20": "時。爾時轉乳名酪。次聞方等四種四諦。用大",
    "T34n1728_002:0933c21": "彈小恥權慕實。起殷重心名為生酥。次聞",
    "T34n1728_002:0933c22": "般若三種四諦轉教。其心稍純名為熟酥。次",
    "T34n1728_002:0933c23": "聞法華捨三方便。但說一實佛之知見。聲聞",
    "T34n1728_002:0933c24": "疑除受記作佛。菩薩迷去增道損生。爾時名",
    "T34n1728_002:0933c25": "為醍醐。菩薩之人處處得去。鈍者亦同二乘。",
    "T34n1728_002:0933c26": "二乘之人始自於此得見佛性。故云。始見我",
    "T34n1728_002:0933c27": "身聞我所說。即皆信受入如來慧。證前大機",
    "T34n1728_002:0933c28": "人初得醍醐也。除先修習學小乘者。我今亦",
    "T34n1728_002:0933c29": "令得聞此經入如來慧。即證小機始於法華",
    "T34n1728_002:0934a01": "得入醍醐也。若復有鈍根於法華不悟。更於",
    "T34n1728_002:0934a02": "般若調熟至于涅槃。說勝三修。即明常住得",
    "T34n1728_002:0934a03": "見佛性。乃是醍醐。是為同居穢國示現佛身",
    "T34n1728_002:0934a04": "說圓漸法。或示種種身說圓漸法。四句此開",
    "T34n1728_002:0934a05": "五味義。穢國既爾淨國亦然。既有利鈍兩機。",
    "T34n1728_002:0934a06": "寧不頓漸二說以明應身及說法也。此中應",
    "T34n1728_002:0934a07": "明別圓本觀所起慈悲。今遍法界起應例前",
    "T34n1728_002:0934a08": "思之云云。問。經但言遊於娑婆。不言實報方",
    "T34n1728_002:0934a09": "便等國。答。總答中云遊諸國土諸是不一。豈",
    "T34n1728_002:0934a10": "止獨娑婆耶。又如大本。文云。若能深觀見我",
    "T34n1728_002:0934a11": "在耆闍崛山共聲聞菩薩僧。此即娑婆而是",
    "T34n1728_002:0934a12": "方便也。又云。即見我純諸菩薩無聲聞緣覺",
    "T34n1728_002:0934a13": "者。即此是實報也。故約二土明義無咎。問。",
    "T34n1728_002:0934a14": "二土同稱為法性云何異。答。真諦中道此則",
    "T34n1728_002:0934a15": "大異。次明應以菩薩得度者。或上地下地三",
    "T34n1728_002:0934a16": "藏通別圓等輔佛不同。若佛於實報作佛。觀",
    "T34n1728_002:0934a17": "音即為實報菩薩形。或作方便土菩薩形。或",
    "T34n1728_002:0934a18": "作同居土菩薩形。赴利鈍兩緣。赴利緣者即",
    "T34n1728_002:0934a19": "如華嚴中法慧金剛藏等。赴鈍緣者或如彌",
    "T34n1728_002:0934a20": "勒等。若佛轉五味法門。法門興廢輔佛菩薩",
    "T34n1728_002:0934a21": "亦節節興廢。若權若實廣利眾生。此中亦應",
    "T34n1728_002:0934a22": "明別圓本觀機應。次明應以支佛者。如文殊",
    "T34n1728_002:0934a23": "二萬億劫作支佛。化眾生現身說法。次明應",
    "T34n1728_002:0934a24": "以聲聞身者。或作三藏或作通教聲聞。或作",
    "T34n1728_002:0934a25": "隨五味轉。聲聞內祕外現莊嚴。四枯四榮引",
    "T34n1728_002:0934a26": "導眾生。次引華嚴中諸菩薩比丘入法界所",
    "T34n1728_002:0934a27": "見住不思議法門者。成此義也。次引大經四",
    "T34n1728_002:0934a28": "種觀十二因緣觀。別圓本地慈悲不取不捨。",
    "T34n1728_002:0934a29": "今作四種聖人普應一切。問。佛云何度佛。答。",
    "T34n1728_002:0934b01": "等覺菩薩作佛身度初地佛。何意不得。如人",
    "T34n1728_002:0934b02": "亦能度人云云。二明梵身者。梵即色天主名",
    "T34n1728_002:0934b03": "為尸棄。此云頂髻。瓔珞明四禪皆有王。此言",
    "T34n1728_002:0934b04": "梵者。應是初禪頂。猶有覺觀語法得為千界",
    "T34n1728_002:0934b05": "之主也。觀音修白色三昧不取不捨。不取故",
    "T34n1728_002:0934b06": "不隨禪生。不捨故應為梵王說出欲論四句",
    "T34n1728_002:0934b07": "現身以權引實。應以帝釋身者。此地居天主",
    "T34n1728_002:0934b08": "也。具云釋迦提桓因陀羅。釋迦言能。桓只",
    "T34n1728_002:0934b09": "是提婆。提婆即是天。因陀羅名主。能作天主。",
    "T34n1728_002:0934b10": "菩薩修難伏三昧不取不捨。說種種勝論。四",
    "T34n1728_002:0934b11": "句現身以權引實。自在天是欲界頂。具云婆",
    "T34n1728_002:0934b12": "舍跋提。此云他化自在。假他所作以成己樂。",
    "T34n1728_002:0934b13": "即是魔主也。淨名云。多是不思議解脫菩薩",
    "T34n1728_002:0934b14": "住赤色三昧不取不捨。應為魔王令諸魔界",
    "T34n1728_002:0934b15": "即是佛界。四句現身以權引實。大自在即色",
    "T34n1728_002:0934b16": "界頂魔醯首羅也。樓炭稱為阿迦尼吒。華嚴",
    "T34n1728_002:0934b17": "稱為色究竟。或有人以為第六天。而諸經論",
    "T34n1728_002:0934b18": "多稱大自在是色界頂。釋論云。過淨居天有",
    "T34n1728_002:0934b19": "十住菩薩號大自在。大千界主。十住經云。大",
    "T34n1728_002:0934b20": "自在天光明勝一切眾生。涅槃獻供大自在",
    "T34n1728_002:0934b21": "天最勝故非第六天。釋論云。魔醯首羅此稱",
    "T34n1728_002:0934b22": "大自在。騎白牛八臂三眼是諸天將。未知此",
    "T34n1728_002:0934b23": "是同名為即指王為將。天大將軍者。如金光",
    "T34n1728_002:0934b24": "明即以散脂為大將。大經云。八健提天中力",
    "T34n1728_002:0934b25": "士。釋論稱魔醯首羅如前。又稱鳩摩伽。此云",
    "T34n1728_002:0934b26": "童子。騎孔雀擎雞持鐸捉赤旛。韋紐此稱遍",
    "T34n1728_002:0934b27": "聞。四臂捉貝持輪騎金翅烏。皆是諸天大將。",
    "T34n1728_002:0934b28": "未知此大將軍定是何等四句相對。小王身",
    "T34n1728_002:0934b29": "者。或云天王為大人王為小。就人王中四種",
    "T34n1728_002:0934c01": "轉輪王自有大小。如非四輪王者名粟散王。",
    "T34n1728_002:0934c02": "自有小大。中國名大附庸名小。傳傳相望。今",
    "T34n1728_002:0934c03": "言小者。小尚為之何況其大耶。此亦有四",
    "T34n1728_002:0934c04": "句。何獨為福業受報。入同居土具足化他。",
    "T34n1728_002:0934c05": "共修功德慈心利物。是為王也。長者身者。應",
    "T34n1728_002:0934c06": "釋十長人之德內合法門。居士者。多積賄貨",
    "T34n1728_002:0934c07": "居業豐盈。以此為名也。宰官者。宰主義官是",
    "T34n1728_002:0934c08": "功能義。謂三台以功能能輔政於主故云",
    "T34n1728_002:0934c09": "宰官。郡縣亦稱為宰官。宰政民下也。婆羅",
    "T34n1728_002:0934c10": "門者。稱為淨行。劫初種族山野自閑人以稱",
    "T34n1728_002:0934c11": "之也。一一身皆有四句本觀。次列四眾釋如",
    "T34n1728_002:0934c12": "舊。次婦女者。不明小王婦女者。王家禁固不",
    "T34n1728_002:0934c13": "得遊散。化物為難故不作。若如妙音即云於",
    "T34n1728_002:0934c14": "王後宮變為女像也。童男女者。取妙莊嚴",
    "T34n1728_002:0934c15": "二子釋之。華嚴童子算砂嬉戲也。七明八部",
    "T34n1728_002:0934c16": "者。上列大威德天。今更舉二十八天等。或可",
    "T34n1728_002:0934c17": "星宿掌人間者也。龍有四種。一守天宮殿持",
    "T34n1728_002:0934c18": "令不落人間。屋上作龍像之爾。二興雲致",
    "T34n1728_002:0934c19": "雨益人間者。三地龍決江開瀆。四伏藏守轉",
    "T34n1728_002:0934c20": "輪王大福人藏也。肇師但出三不出天龍。夜",
    "T34n1728_002:0934c21": "叉此云捷疾。此有三處。海島空中天上。傳傳",
    "T34n1728_002:0934c22": "相持不得食人。佛初成道及說法傳唱至天。",
    "T34n1728_002:0934c23": "乾闥婆此云香陰。帝釋樂神。在須彌南金剛",
    "T34n1728_002:0934c24": "窟住。天欲作樂其心動。什師云。在寶山中住",
    "T34n1728_002:0934c25": "身有異相。即上奏樂也。阿脩羅千頭二千手。",
    "T34n1728_002:0934c26": "萬頭二萬手。或三頭六手。此云無酒。一持",
    "T34n1728_002:0934c27": "不飲酒戒。男醜女端。在眾相山中住。或言居",
    "T34n1728_002:0934c28": "海底。風輪持水如雲居其下。上文云。居在",
    "T34n1728_002:0934c29": "大海邊。有大力口訶日月。日月為之失光。掌",
    "T34n1728_002:0935a01": "搏須彌須彌為之跛[跳兆+我]。入海齊腰。見天飲",
    "T34n1728_002:0935a02": "甘露。而四天下採華。置四海中釀。海中眾",
    "T34n1728_002:0935a03": "生業力持。進失甘露退不成酒。即斷酒故云",
    "T34n1728_002:0935a04": "無酒。神不飲酒故得大力也。迦樓羅者。此云",
    "T34n1728_002:0935a05": "金翅。翅頭金色因以名之。此鳥與龍約汝繞",
    "T34n1728_002:0935a06": "須彌令斷。我搏海見泥。我不如輸子為汝給",
    "T34n1728_002:0935a07": "使汝不如輸子與我噉。天力持須彌不可斷",
    "T34n1728_002:0935a08": "故龍輸子。卵生食卵龍。不能食三生。濕生",
    "T34n1728_002:0935a09": "食二胎生食三。化生食四。緊那羅者。天帝絲",
    "T34n1728_002:0935a10": "竹樂神。小不如乾闥婆。形似人而頭有角。亦",
    "T34n1728_002:0935a11": "呼為疑神。亦為人非人。今不取人非人釋緊",
    "T34n1728_002:0935a12": "那羅。此乃是結八部數爾。摩睺者。什師云。",
    "T34n1728_002:0935a13": "是地龍。肇師云。是大蟒腹行也。八部皆能變",
    "T34n1728_002:0935a14": "本形在座聽法也。金剛非八部數。手執此寶",
    "T34n1728_002:0935a15": "護持佛法。或言。在欲色天中教化諸天。即大",
    "T34n1728_002:0935a16": "權神也。經云。是吾之兄。問。上界身可化下。下",
    "T34n1728_002:0935a17": "界身云何化上。答。菩薩所為應以得度乃應",
    "T34n1728_002:0935a18": "之爾。如王聞蟻鬪。第二從成就如是功德",
    "T34n1728_002:0935a19": "者。是總答也。此則結別開總。成就如是功德",
    "T34n1728_002:0935a20": "是結別也。以種種形遊諸國土是總答也。諸",
    "T34n1728_002:0935a21": "名不一。橫則遍周十方。豎則冠通三土。隨機",
    "T34n1728_002:0935a22": "變現何止三十三身。託化逐緣豈局在娑",
    "T34n1728_002:0935a23": "婆世界。以種種形總明示現身廣。遊諸國土",
    "T34n1728_002:0935a24": "總明所化處廣。度脫眾生總明得益廣。言雖",
    "T34n1728_002:0935a25": "略上義極廣前故。稱為總答也。善財入法界",
    "T34n1728_002:0935a26": "文雖廣義未必該十法界。地人見文廣判為",
    "T34n1728_002:0935a27": "圓宗。見法華文略判為不真宗。若尋此意無",
    "T34n1728_002:0935a28": "不真之義也。三從是故汝等去。是勸供養也。",
    "T34n1728_002:0935a29": "佛答前問先總後別。末勸受持而眾生仰",
    "T34n1728_002:0935b01": "荷冥益。但可持名秉字而已。故前開三段始",
    "T34n1728_002:0935b02": "終開合於義相稱。佛答後問前別後總。末",
    "T34n1728_002:0935b03": "勸供養眾生既荷顯益。見色聞聲故勸供",
    "T34n1728_002:0935b04": "養。此則開合始終相稱。而總別前後者互舉",
    "T34n1728_002:0935b05": "爾。有人以總答為歎德。此分文傷義。問。後",
    "T34n1728_002:0935b06": "勸供養受旨奉瓔珞。前勸持名何得無耶。答。",
    "T34n1728_002:0935b07": "默然持名故不彰文。供養事顯須脫瓔珞也。",
    "T34n1728_002:0935b08": "又欲成冥顯義前是顯機。更持名默念即成",
    "T34n1728_002:0935b09": "冥機。後是冥機。復更供養即成顯機。合二",
    "T34n1728_002:0935b10": "義具足。問。亦應更成二應耶。答。二機既具必",
    "T34n1728_002:0935b11": "知有應。故不更說。初勸供養。二奉旨。初又",
    "T34n1728_002:0935b12": "二。先稱美功德如文。二出供養之意。意者正",
    "T34n1728_002:0935b13": "由能施眾生無畏從德受名。眾生於畏得脫",
    "T34n1728_002:0935b14": "為作此名。德既無量名亦應多。不可說不可",
    "T34n1728_002:0935b15": "說也。奉旨供養中為六。一奉命。二不受。三",
    "T34n1728_002:0935b16": "重奉。四佛勸。五受。六結其德。經文不定。或",
    "T34n1728_002:0935b17": "眾寶瓔珞或珠或眾寶珠。此翻譯減長爾。",
    "T34n1728_002:0935b18": "眾寶者。眾寶間珠共為嚴飾也。若依瓔珞經。",
    "T34n1728_002:0935b19": "從初住銅寶瓔珞乃至等覺摩尼瓔珞。今無",
    "T34n1728_002:0935b20": "盡意位高。那忽止直百千兩金。答。此略言百",
    "T34n1728_002:0935b21": "姓萬氏爾。實不啻堪此也。若就觀解者。",
    "T34n1728_002:0935b22": "將事表理何得一向事解耶。頸者表中道一",
    "T34n1728_002:0935b23": "實之理。以眾多無著法門莊嚴實相如瓔珞",
    "T34n1728_002:0935b24": "在頸。解者表菩薩為常捨行故。一切願行功",
    "T34n1728_002:0935b25": "德乃至佛智菩提涅槃。亦不住不著無依無",
    "T34n1728_002:0935b26": "倚故言解也。大集云。戒定慧陀羅尼以為瓔",
    "T34n1728_002:0935b27": "珞。莊嚴法身也。百千是十萬。此表一地有萬",
    "T34n1728_002:0935b28": "功德。即十萬也。法施者。舊云。如法施重法施",
    "T34n1728_002:0935b29": "求法施學法施皆名法施。無盡意重法故施",
    "T34n1728_002:0935c01": "也。今明如法施也。正以財通於法名財。即是",
    "T34n1728_002:0935c02": "法財。即因緣生法即空即假即中。三諦一心",
    "T34n1728_002:0935c03": "一切具足。於法平等於財亦等。如此施者即",
    "T34n1728_002:0935c04": "是法施。不肯受者。事解無盡意奉命供養。我",
    "T34n1728_002:0935c05": "未奉命那忽輒受。亦是事須遜讓。觀解者。不",
    "T34n1728_002:0935c06": "受三昧廣大之用故無所受重白愍我者。或",
    "T34n1728_002:0935c07": "可請上愍下。或可地位相齊故相愍。或可我",
    "T34n1728_002:0935c08": "為四眾故施。仁愍四眾故受。以無所受而受",
    "T34n1728_002:0935c09": "諸受。佛勸愍者。即是愍一切眾生及四眾",
    "T34n1728_002:0935c10": "也。正以菩薩為物故施為物故受。二分者。表",
    "T34n1728_002:0935c11": "事理二。因奉二佛者。將二因趣二果也。理圓",
    "T34n1728_002:0935c12": "即法佛。事圓即報佛。二佛表二果也。第三從",
    "T34n1728_002:0935c13": "持地說去。歎聞品功德也。文云。聞是觀世",
    "T34n1728_002:0935c14": "音者。是聞上冥益一段問答也。普門品者。是",
    "T34n1728_002:0935c15": "聞顯益一段問答也。此中明自在業。者若是",
    "T34n1728_002:0935c16": "凡夫之業為愛所潤。有漏因緣不得自在。觀",
    "T34n1728_002:0935c17": "音為調伏十法界。示此三業慈悲力潤隨感",
    "T34n1728_002:0935c18": "受生。不為煩惱所累。故言自在業。為中道第",
    "T34n1728_002:0935c19": "一義諦所攝。於二諦中得自在無等等者二",
    "T34n1728_002:0935c20": "乘雖出三界猶有上法非是無等。佛是極地",
    "T34n1728_002:0935c21": "故言無等。發求佛心故言無等等。等於佛",
    "T34n1728_002:0935c22": "也。又約心。心中具足八萬四千法門。若發",
    "T34n1728_002:0935c23": "實相心即是等八萬四千法門也。亦是八萬四",
    "T34n1728_002:0935c24": "千波羅蜜。亦是八萬四千塵勞門為如來種",
    "T34n1728_002:0935c25": "故。經云。發心畢竟二不別。如是二心前心難。",
    "T34n1728_002:0935c26": "今發初心等於後心。初心難發故言是無等。",
    "T34n1728_002:0935c27": "等於後心名無等等。此即四悉檀意明發心",
    "T34n1728_002:0935c28": "也。發心有三。一名字發。即五品弟子。二相似",
    "T34n1728_002:0935c29": "發。是六根清淨。三分真發。即初住已上此。",
    "T34n1728_002:0936a01": "發心是真發心也。",
    "T34n1728_002:0936a02": "觀音義疏卷下"
}