{
    "T51n2076_001:0196b09": "No. 2076",
    "T51n2076_001:0196b10": "景德傳燈錄序",
    "T51n2076_001:0196b12": "翰林學士朝散大夫行左司諫知制誥同",
    "T51n2076_001:0196b13": "修國史判史館事柱國南陽郡開國侯食",
    "T51n2076_001:0196b14": "邑一千百戶賜紫金魚袋臣楊億 撰",
    "T51n2076_001:0196b15": "[0196b15] 昔釋迦文。以受然燈之夙記當賢劫之次補。",
    "T51n2076_001:0196b16": "降神演化四十九年。開權實頓漸之門。垂半",
    "T51n2076_001:0196b17": "滿偏圓之教。隨機悟理。爰有三乘之差。接物",
    "T51n2076_001:0196b18": "利生。乃度無邊之眾。其悲濟廣大矣。其軌式",
    "T51n2076_001:0196b19": "備具矣。而雙林入滅。獨顧於飲光。屈昫相傳。",
    "T51n2076_001:0196b20": "首從於達磨。不立文字直指心源。不踐楷梯",
    "T51n2076_001:0196b21": "徑登佛地。逮五葉而始盛。分千燈而益繁。達",
    "T51n2076_001:0196b22": "寶所者蓋多。轉法輪者非一。蓋大雄付囑之",
    "T51n2076_001:0196b23": "旨。正眼流通之道。教外別行不可思議者也。",
    "T51n2076_001:0196b24": "[0196b24] 聖宋啟運人靈幽贊",
    "T51n2076_001:0196b25": "[0196b25] 太祖以神武戡亂。而崇淨剎。闢度門。",
    "T51n2076_001:0196b26": "[0196b26] 太宗以欽明御辯。而述祕詮。暢真諦。",
    "T51n2076_001:0196b27": "[0196b27] 皇上睿文繼志而序聖教繹宗風。煥雲章於",
    "T51n2076_001:0196b28": "義天。振金聲於覺苑。蓮藏之言密契。竺乾之",
    "T51n2076_001:0196b29": "緒克昌。殖眾善者滋多。傳了義者間出。圓頓",
    "T51n2076_001:0196c01": "之化流於區域。有東吳僧道原者。冥心禪悅。",
    "T51n2076_001:0196c02": "索隱空宗。披弈世之祖圖。采諸方之語錄。次",
    "T51n2076_001:0196c03": "序其源派。錯綜其辭句。由七佛以至大法眼",
    "T51n2076_001:0196c04": "之嗣。凡五十二世。一千七百一人。成三十卷。",
    "T51n2076_001:0196c05": "目之曰景德傳燈錄。詣闕奉進冀於流布。",
    "T51n2076_001:0196c06": "[0196c06] 皇上為佛法之外護。嘉釋子之勤業。載懷重",
    "T51n2076_001:0196c07": "慎。思致悠久。乃詔翰林學士左司諫知制",
    "T51n2076_001:0196c08": "誥臣楊億。兵部員外郎知制誥臣李維。太常",
    "T51n2076_001:0196c09": "丞臣王曙等。同加刊削。俾之裁定。臣等昧",
    "T51n2076_001:0196c10": "三學之旨迷五性之方。乏臨川翻譯之能。懵",
    "T51n2076_001:0196c11": "毘邪語默之要。恭承嚴命。不敢牢讓。竊用探",
    "T51n2076_001:0196c12": "索匪遑寧居。考其論譔之意。蓋以真空為本。",
    "T51n2076_001:0196c13": "將以述曩聖入道之因。標昔人契理之說。機緣",
    "T51n2076_001:0196c14": "交激。若拄於箭鋒。智藏發光。旁資於鞭影。誘",
    "T51n2076_001:0196c15": "道後學。敷暢玄猷。而捃摭之來。徵引所出。糟",
    "T51n2076_001:0196c16": "粕多在。油素可尋。其有大士。示徒。以一音而",
    "T51n2076_001:0196c17": "開演。含靈聳聽。乃千聖之證明。屬概舉之是",
    "T51n2076_001:0196c18": "資。取少分而斯可。若乃別加潤色失其指歸。",
    "T51n2076_001:0196c19": "既非華竺之殊言。頗近錯雕之傷寶。如此之",
    "T51n2076_001:0196c20": "類悉仍其舊。況又事資紀實。必由於善敘。言",
    "T51n2076_001:0196c21": "以行遠。非可以無文。其有標錄事緣。縷詳軌",
    "T51n2076_001:0196c22": "&#x8FF9;。或辭條之紛糾。或言筌之猥俗。並從刊削。",
    "T51n2076_001:0196c23": "俾之綸貫。至有儒臣居士之問答。爵位姓氏之",
    "T51n2076_001:0196c24": "著明。校歲歷以愆殊。約史籍而差謬。咸用刪",
    "T51n2076_001:0196c25": "去。以資傳信。自非啟投針之玄趣。馳激電之",
    "T51n2076_001:0196c26": "迅機。開示妙明之真心。祖述苦空之深理。即",
    "T51n2076_001:0196c27": "何以契傳燈之喻。施刮膜之功。若乃但述感",
    "T51n2076_001:0196c28": "應之徵符。專敘參遊之轍&#x8FF9;。此已標於僧史。",
    "T51n2076_001:0196c29": "亦奚取於禪詮。聊存世系之名。庶紀師承之",
    "T51n2076_001:0197a01": "自然而舊錄所載。或掇粗而遺精。別集具存。",
    "T51n2076_001:0197a02": "當尋文而補闕。率加采擷。爰從附益。逮於序",
    "T51n2076_001:0197a03": "論之作。或非古德之文。問廁編聯徒增楦釀",
    "T51n2076_001:0197a04": "(楦釀二字出唐張燕公文集。謂冗長也)亦用簡別多所屏去。汔茲周",
    "T51n2076_001:0197a05": "歲方遂終篇。臣等性識媿於冥煩。學問慚於",
    "T51n2076_001:0197a06": "涉獵。天機素淺。文力無餘。妙道在人。雖刳心",
    "T51n2076_001:0197a07": "而斯久。玄言絕俗。固牆面以居多。濫膺推擇",
    "T51n2076_001:0197a08": "之私。靡著發揮之&#x52B9;。已克終於紬繹。將仰奉",
    "T51n2076_001:0197a09": "於清間。莫副宸襟空塵睿覽。謹上。",
    "T51n2076_001:0197a10": "重刊景德傳燈錄狀",
    "T51n2076_001:0197a11": "[0197a11] 湖州路。道場山。護聖萬歲禪寺。耆舊僧希渭。",
    "T51n2076_001:0197b01": "係慶元路昌國州人氏俗姓董。自幼投禮本",
    "T51n2076_001:0197b02": "路在城觀音禪寺絕照和尚為師。[利-禾+言]到法名",
    "T51n2076_001:0197b03": "投禮慈溪縣開壽普光禪寺龍源和尚薙髮為",
    "T51n2076_001:0197b04": "僧。仍禮五臺律寺雪涯和尚受具戒。挾策西",
    "T51n2076_001:0197b05": "遊。放包靈隱。後值先師龍源和尚。遷住茲山。",
    "T51n2076_001:0197b06": "隨師參請。迨今有年。每念師恩未由報&#x52B9;。伏",
    "T51n2076_001:0197b07": "&#x89A9;。從上佛祖景德傳燈錄三十卷。七佛至法",
    "T51n2076_001:0197b08": "眼之嗣。凡五十二世。景德至延祐丙辰。凡三",
    "T51n2076_001:0197b09": "百一十七年。舊板銷朽無存。後學慕之罔及。",
    "T51n2076_001:0197b10": "為此發心重刊。忽得本路天聖禪寺松廬和",
    "T51n2076_001:0197b11": "尚所藏廬山穩庵古冊。最為善本。良愜素志。",
    "T51n2076_001:0197c01": "遂於丙辰年正月初十日。將衣&#x9262;估唱得統",
    "T51n2076_001:0197c02": "金一萬二千餘緡。是日命工刊行于世。流通",
    "T51n2076_001:0197c03": "祖道。此錄總計三十六萬七千九百一十七",
    "T51n2076_001:0197c04": "字。至當年臘月一日畢工。隨即印捨三百部",
    "T51n2076_001:0197c05": "於兩浙。安眾名山。方丈蒙堂眾寮各一部。以",
    "T51n2076_001:0197c06": "便湖海辦道禪衲參究。集茲善利。用報四恩。",
    "T51n2076_001:0197c07": "併資三有者。",
    "T51n2076_001:0197c08": "[0197c08] 大元廷祐三年臘月一日",
    "T51n2076_001:0197c09": "[0197c09] 耆舊僧 希渭 謹狀",
    "T51n2076_001:0197c10": "[0197c10] 小比丘 文雅 董役",
    "T51n2076_001:0197c11": "[0197c11] 當山住持嗣祖比丘 士洵 主緣",
    "T51n2076_001:0197d01": "西來年表",
    "T51n2076_001:0197d02": "&nbsp;南齊&nbsp;太祖高皇帝姓蕭諱道成受宋禪即位都金陵&nbsp;後魏&nbsp;高祖孝文皇帝。諱宏。姓拓跋氏。第六帝。即位改元延興當宋明帝泰始七年辛亥歲。至太和十八年。遷都洛陽。二十年改姓元氏&nbsp;",
    "T51n2076_001:0197d03": "己未&nbsp;建元元年&nbsp;太和三年&nbsp;",
    "T51n2076_001:0197d04": "庚申&nbsp;二年&nbsp;四年&nbsp;",
    "T51n2076_001:0197d05": "辛酉&nbsp;三年&nbsp;五年&nbsp;",
    "T51n2076_001:0197d06": "壬戌&nbsp;四年帝崩&nbsp;六年&nbsp;",
    "T51n2076_001:0197d07": "&nbsp;世祖武帝&nbsp;諱賾即位&nbsp;",
    "T51n2076_001:0197d08": "癸亥&nbsp;永明元年&nbsp;七年&nbsp;",
    "T51n2076_001:0197d09": "甲子&nbsp;二年&nbsp;八&nbsp;",
    "T51n2076_001:0197d10": "乙丑&nbsp;三&nbsp;九&nbsp;",
    "T51n2076_001:0197d11": "丙寅&nbsp;四&nbsp;十&nbsp;",
    "T51n2076_001:0197d12": "丁卯&nbsp;五&nbsp;十一&nbsp;",
    "T51n2076_001:0197d13": "戊辰&nbsp;六&nbsp;十二&nbsp;",
    "T51n2076_001:0197d14": "己巳&nbsp;七&nbsp;十三&nbsp;",
    "T51n2076_001:0197d15": "庚午&nbsp;八&nbsp;十四&nbsp;",
    "T51n2076_001:0197d16": "辛未&nbsp;九&nbsp;十五&nbsp;",
    "T51n2076_001:0197d17": "壬申&nbsp;十 豫章王嶷薨&nbsp;十六&nbsp;",
    "T51n2076_001:0197d18": "癸酉&nbsp;十一年 正月文惠太子薨 七月帝崩&nbsp;十七&nbsp;",
    "T51n2076_001:0198a01": "&nbsp;&#x6B1D;林王&nbsp;諱昭業即位&nbsp;",
    "T51n2076_001:0198a02": "甲戌&nbsp;隆昌元年 七月帝廢&nbsp;十八 遷都洛陽&nbsp;",
    "T51n2076_001:0198a03": "&nbsp;海陵王&nbsp;諱昭文即位改元&nbsp;&nbsp;",
    "T51n2076_001:0198a04": "&nbsp;延興元年 十一月帝廢&nbsp;&nbsp;",
    "T51n2076_001:0198a05": "&nbsp;高宗明帝&nbsp;諱鸞 十一月即位&nbsp;&nbsp;",
    "T51n2076_001:0198a06": "&nbsp;建武元年 改元&nbsp;&nbsp;",
    "T51n2076_001:0198a07": "乙亥&nbsp;二年&nbsp;十九&nbsp;",
    "T51n2076_001:0198a08": "丙子&nbsp;三&nbsp;二十 改姓元氏&nbsp;",
    "T51n2076_001:0198a09": "丁丑&nbsp;四 傅大士生&nbsp;二十一&nbsp;",
    "T51n2076_001:0198a10": "戊寅&nbsp;永泰元年 帝崩&nbsp;二十二&nbsp;",
    "T51n2076_001:0198a11": "&nbsp;東昏侯&nbsp;諱寶卷即位&nbsp;&nbsp;",
    "T51n2076_001:0198a12": "己卯&nbsp;永元元年&nbsp;二十三年 帝崩&nbsp;",
    "T51n2076_001:0198a13": "&nbsp;&nbsp;世宗宣武皇帝&nbsp;諱恪即位改元&nbsp;",
    "T51n2076_001:0198a14": "庚辰&nbsp;二年&nbsp;景明元年&nbsp;",
    "T51n2076_001:0198a15": "辛巳&nbsp;三年 帝廢&nbsp;二年&nbsp;",
    "T51n2076_001:0198a16": "&nbsp;和帝&nbsp;諱寶融即位改元&nbsp;&nbsp;",
    "T51n2076_001:0198a17": "&nbsp;中興元年&nbsp;&nbsp;",
    "T51n2076_001:0198a18": "壬午&nbsp;二年 禪位于梁 右南齊蕭氏七主合二十四年禪梁&nbsp;三年&nbsp;",
    "T51n2076_001:0198a19": "&nbsp;梁&nbsp;都金陵&nbsp;",
    "T51n2076_001:0198a20": "&nbsp;高祖武皇帝&nbsp;諱衍姓蕭受禪于齊 建元天監&nbsp;&nbsp;",
    "T51n2076_001:0198a21": "&nbsp;天監元年&nbsp;&nbsp;",
    "T51n2076_001:0198a22": "癸未&nbsp;二&nbsp;四年&nbsp;",
    "T51n2076_001:0198a23": "甲申&nbsp;三&nbsp;正始元年&nbsp;",
    "T51n2076_001:0198a24": "乙酉&nbsp;四&nbsp;二&nbsp;",
    "T51n2076_001:0198a25": "丙戌&nbsp;五&nbsp;三&nbsp;",
    "T51n2076_001:0198a26": "丁亥&nbsp;六&nbsp;四&nbsp;",
    "T51n2076_001:0198a27": "戊子&nbsp;七&nbsp;永平元年&nbsp;",
    "T51n2076_001:0198a28": "己丑&nbsp;八&nbsp;二&nbsp;",
    "T51n2076_001:0198a29": "庚寅&nbsp;九&nbsp;三&nbsp;",
    "T51n2076_001:0199a01": "辛卯&nbsp;十&nbsp;四&nbsp;",
    "T51n2076_001:0199a02": "壬辰&nbsp;十一 傅大士納妻&nbsp;延昌元年&nbsp;",
    "T51n2076_001:0199a03": "癸巳&nbsp;十二&nbsp;二&nbsp;",
    "T51n2076_001:0199a04": "甲午&nbsp;十三 誌公示滅&nbsp;三&nbsp;",
    "T51n2076_001:0199a05": "乙未&nbsp;十四&nbsp;四 帝崩&nbsp;",
    "T51n2076_001:0199a06": "丙申&nbsp;十五&nbsp;肅宗孝明皇帝&nbsp;諱翊即位改元&nbsp;",
    "T51n2076_001:0199a07": "&nbsp;&nbsp;熙平元年&nbsp;",
    "T51n2076_001:0199a08": "丁酉&nbsp;十六年&nbsp;二年&nbsp;",
    "T51n2076_001:0199a09": "戊戌&nbsp;十七&nbsp;神龜元年&nbsp;",
    "T51n2076_001:0199a10": "己亥&nbsp;十八&nbsp;二年&nbsp;",
    "T51n2076_001:0199a11": "庚子&nbsp;普通元年 達磨至傅大士逢嵩頭陀&nbsp;正光元年正宗記。依梁僧寶唱續法記云。此年達磨至梁。而入魏。於理可取&nbsp;",
    "T51n2076_001:0199a12": "辛丑&nbsp;二 傅大士唱賣妻子&nbsp;二&nbsp;",
    "T51n2076_001:0199a13": "壬寅&nbsp;三&nbsp;三&nbsp;",
    "T51n2076_001:0199a14": "癸卯&nbsp;四&nbsp;四&nbsp;",
    "T51n2076_001:0199a15": "甲辰&nbsp;五&nbsp;五&nbsp;",
    "T51n2076_001:0199a16": "乙巳&nbsp;六 詔迎傅大士&nbsp;孝昌元年&nbsp;",
    "T51n2076_001:0199a17": "丙午&nbsp;七&nbsp;二&nbsp;",
    "T51n2076_001:0199a18": "丁未&nbsp;大通元年三月改元。舊本傳燈云。十月一日達磨至金陵。誤也&nbsp;三 傳燈舊云。十一月二十三日。達磨屆于洛陽誤也&nbsp;",
    "T51n2076_001:0199a19": "戊申&nbsp;二&nbsp;武泰元年二月帝崩。立幼主釗四月崩立莊帝五宗記引寶唱續法記云。達磨此年示滅。於理可取&nbsp;",
    "T51n2076_001:0199a20": "&nbsp;&nbsp;敬宗孝莊皇帝&nbsp;諱子攸。四月即位改元建義&nbsp;",
    "T51n2076_001:0199a21": "&nbsp;&nbsp;建義元年九月又改元永安&nbsp;",
    "T51n2076_001:0199a22": "&nbsp;&nbsp;永安元年&nbsp;",
    "T51n2076_001:0199a23": "己酉&nbsp;中大通元年&nbsp;二&nbsp;",
    "T51n2076_001:0199a24": "庚戌&nbsp;二&nbsp;三 十二月帝崩。若依寶唱續法傳即魏使歸洛。奏遇達磨西歸。當在此年蓋明帝已崩。而孝莊尚在位故也&nbsp;",
    "T51n2076_001:0199a25": "辛亥&nbsp;三 太子統薨&nbsp;前廢帝&nbsp;諱恭。二月即位改元普泰&nbsp;",
    "T51n2076_001:0199a26": "&nbsp;&nbsp;普泰元年&nbsp;",
    "T51n2076_001:0199a27": "壬子&nbsp;四&nbsp;二 二月帝廢&nbsp;",
    "T51n2076_001:0199a28": "&nbsp;&nbsp;後廢帝&nbsp;諱朗。普泰元年六月高懽立帝於信都改元中興元年至二年四月廢之&nbsp;",
    "T51n2076_001:0199a29": "&nbsp;&nbsp;出帝&nbsp;諱脩廣。普泰二年四月即位改元太昌&nbsp;",
    "T51n2076_001:0200a01": "&nbsp;&nbsp;太昌元年 十二月又改永熙&nbsp;",
    "T51n2076_001:0200a02": "&nbsp;&nbsp;永熙元年&nbsp;",
    "T51n2076_001:0200a03": "癸丑&nbsp;五&nbsp;二&nbsp;",
    "T51n2076_001:0200a04": "甲寅&nbsp;六&nbsp;三年十月帝迫於其相高懽。出居關中。懽立清河王世子善見為主都鄴。是為東魏。於是魏分為東西。十二月帝遇鴆崩&nbsp;",
    "T51n2076_001:0200a05": "&nbsp;右後魏十二主。合一百四十九年分為東西魏&nbsp;",
    "T51n2076_001:0200a06": "&nbsp;&nbsp;西魏&nbsp;都長安&nbsp;東魏&nbsp;都鄴&nbsp;",
    "T51n2076_001:0200a07": "&nbsp;&nbsp;文皇帝&nbsp;諱寶炬。京兆王愉之子宇文泰奉帝即位&nbsp;孝靜帝&nbsp;諱善見。高懽奉帝即位。改元永熙。三年為天平&nbsp;",
    "T51n2076_001:0200a08": "&nbsp;&nbsp;&nbsp;天平元年&nbsp;",
    "T51n2076_001:0200a09": "乙卯&nbsp;大同元年&nbsp;大統元年&nbsp;二年&nbsp;",
    "T51n2076_001:0200a10": "丙辰&nbsp;二年&nbsp;二年&nbsp;三年舊本傳燈云。十月五日達磨卒。十二月葬洛陽熊耳山。時洛陽屬東魏。誤&nbsp;",
    "T51n2076_001:0200a11": "丁巳&nbsp;三年&nbsp;三年&nbsp;四年&nbsp;",
    "T51n2076_001:0200a12": "戊午&nbsp;四年&nbsp;四年&nbsp;元象元年&nbsp;",
    "T51n2076_001:0200a13": "己未&nbsp;五年&nbsp;五年&nbsp;興和元年舊傳燈云。奉使自西域回。奏啟達磨壙。見空棺隻履。誤&nbsp;",
    "T51n2076_001:0200a14": "庚申&nbsp;六年&nbsp;六年&nbsp;二年&nbsp;",
    "T51n2076_001:0200a15": "辛酉&nbsp;七年&nbsp;七年&nbsp;三年&nbsp;",
    "T51n2076_001:0200a16": "壬戌&nbsp;八年&nbsp;八年&nbsp;四年&nbsp;",
    "T51n2076_001:0200a17": "癸亥&nbsp;九年&nbsp;九年&nbsp;武定元年&nbsp;",
    "T51n2076_001:0200a18": "甲子&nbsp;十年&nbsp;十年&nbsp;二年&nbsp;",
    "T51n2076_001:0200a19": "乙丑&nbsp;十一年&nbsp;十一年&nbsp;三年&nbsp;",
    "T51n2076_001:0200a20": "丙寅&nbsp;中大同元年&nbsp;十二年&nbsp;四年&nbsp;",
    "T51n2076_001:0200a21": "丁卬&nbsp;太清元年&nbsp;十三年&nbsp;五年&nbsp;",
    "T51n2076_001:0200a22": "戊辰&nbsp;二年侯景反&nbsp;十四年&nbsp;六年&nbsp;",
    "T51n2076_001:0200a23": "己巳&nbsp;三年五月帝崩&nbsp;十五年&nbsp;七年&nbsp;",
    "T51n2076_001:0200a24": "&nbsp;簡文帝&nbsp;諱綱即位改元&nbsp;&nbsp;&nbsp;",
    "T51n2076_001:0200a25": "庚午&nbsp;大寶元年&nbsp;十六年&nbsp;八年五月禪于北齊&nbsp;",
    "T51n2076_001:0200a26": "&nbsp;&nbsp;&nbsp;右東魏一主十七年&nbsp;",
    "T51n2076_001:0200a27": "&nbsp;&nbsp;&nbsp;北齊&nbsp;都鄴&nbsp;",
    "T51n2076_001:0200a28": "&nbsp;&nbsp;&nbsp;文宣帝&nbsp;諱洋姓高。懽之第三子。五月受禪。建元天保&nbsp;",
    "T51n2076_001:0200a29": "&nbsp;&nbsp;&nbsp;天保元年&nbsp;",
    "T51n2076_001:0201a01": "辛未&nbsp;二年侯景廢帝。而立豫章王楝。尋&#x5F11;帝。十一月景又廢楝。自立僭號。元帝討而斬之&nbsp;十七年&nbsp;二年三祖見二祖&nbsp;",
    "T51n2076_001:0201a02": "&nbsp;&nbsp;廢帝&nbsp;諱欽。文帝長子。即位不改號&nbsp;&nbsp;",
    "T51n2076_001:0201a03": "&nbsp;孝元帝&nbsp;諱繹十一月即位於江陵&nbsp;&nbsp;&nbsp;",
    "T51n2076_001:0201a04": "壬申&nbsp;承聖元年&nbsp;元年&nbsp;三年&nbsp;",
    "T51n2076_001:0201a05": "癸酉&nbsp;二年&nbsp;二年&nbsp;四年&nbsp;",
    "T51n2076_001:0201a06": "甲戌&nbsp;三年十一月帝為魏軍所執尋&#x5F11;之&nbsp;三年正月宇文泰廢帝而立齊王廓&nbsp;五年思大止大蘇山&nbsp;",
    "T51n2076_001:0201a07": "&nbsp;敬帝&nbsp;諱方智。元帝既被執。蕭速自立為後梁。都江陵。王僧辯陳&#x8987;先。奉帝為梁主。承聖四年九月即位&nbsp;恭帝&nbsp;諱廓。文帝子。宇文泰立之。不改號。止稱元年&nbsp;&nbsp;",
    "T51n2076_001:0201a08": "&nbsp;&nbsp;元年&nbsp;&nbsp;",
    "T51n2076_001:0201a09": "乙亥&nbsp;紹泰元年&nbsp;二年&nbsp;六年&nbsp;",
    "T51n2076_001:0201a10": "丙子&nbsp;大平元年&nbsp;三年 十二月帝遜位于周&nbsp;七年&nbsp;",
    "T51n2076_001:0201a11": "&nbsp;&nbsp;右西魏三主合二十三年&nbsp;&nbsp;",
    "T51n2076_001:0201a12": "&nbsp;&nbsp;後周&nbsp;都長安&nbsp;&nbsp;",
    "T51n2076_001:0201a13": "&nbsp;&nbsp;閔帝&nbsp;諱覺姓宇文。文帝泰之子。受禪于西魏即位止稱元年&nbsp;&nbsp;",
    "T51n2076_001:0201a14": "&nbsp;&nbsp;元年 南史以次年為元年&nbsp;&nbsp;",
    "T51n2076_001:0201a15": "丁丑&nbsp;二年 十月進丞相陳&#x8987;先爵。為陳王。帝遜位于陳&nbsp;二年 九月宇文護貶帝為洛陽公。尋&#x5F11;之&nbsp;八年&nbsp;",
    "T51n2076_001:0201a16": "&nbsp;右梁四主合五十六年&nbsp;&nbsp;&nbsp;",
    "T51n2076_001:0201a17": "&nbsp;&nbsp;明帝&nbsp;諱毓。文帝泰之長子。宇文護立之。即位改元武定&nbsp;&nbsp;",
    "T51n2076_001:0201a18": "&nbsp;陳&nbsp;都金陵&nbsp;武定元年南史云亦稱元年不改號&nbsp;&nbsp;",
    "T51n2076_001:0201a19": "&nbsp;高祖武帝&nbsp;諱&#x8987;先姓陳氏受禪于梁。即位建元永定&nbsp;&nbsp;&nbsp;",
    "T51n2076_001:0201a20": "&nbsp;永定元年&nbsp;&nbsp;&nbsp;",
    "T51n2076_001:0201a21": "戊寅&nbsp;二年 智者進具&nbsp;二年&nbsp;九年&nbsp;",
    "T51n2076_001:0201a22": "己卯&nbsp;三年 六月帝崩&nbsp;武成元年陳紀云方建年號&nbsp;十年 十月帝崩&nbsp;",
    "T51n2076_001:0201a23": "&nbsp;文帝&nbsp;諱舊始興王長子即位&nbsp;&nbsp;廢帝&nbsp;諱殷。文宣帝長子&nbsp;",
    "T51n2076_001:0201a24": "庚辰&nbsp;天嘉元年&nbsp;二年&nbsp;乾明元年太后令廢帝&nbsp;",
    "T51n2076_001:0202a01": "&nbsp;智者謁思大於大蘇山&nbsp;武帝&nbsp;諱邕。文帝第四子。以遺詔即位&nbsp;昭帝&nbsp;諱演。懽之第六子。八月即位。改元皇建&nbsp;",
    "T51n2076_001:0202a02": "&nbsp;&nbsp;&nbsp;皇建元年&nbsp;",
    "T51n2076_001:0202a03": "辛巳&nbsp;二年&nbsp;保定元年&nbsp;二年帝崩&nbsp;",
    "T51n2076_001:0202a04": "&nbsp;&nbsp;後梁宣帝崩。子巋立。是為明帝。改元天保&nbsp;武成帝&nbsp;諱湛。懽之第九子。即位改元大寧&nbsp;",
    "T51n2076_001:0202a05": "&nbsp;&nbsp;&nbsp;大寧元年&nbsp;",
    "T51n2076_001:0202a06": "壬午&nbsp;三年&nbsp;二年&nbsp;清河元年&nbsp;",
    "T51n2076_001:0202a07": "癸未&nbsp;四年&nbsp;三年&nbsp;二年&nbsp;",
    "T51n2076_001:0202a08": "甲申&nbsp;五年&nbsp;四年&nbsp;三年&nbsp;",
    "T51n2076_001:0202a09": "乙酉&nbsp;六年&nbsp;五年&nbsp;四年帝禪位于太子。自稱太上皇&nbsp;",
    "T51n2076_001:0202a10": "&nbsp;&nbsp;&nbsp;後主&nbsp;諱緯。受禪即位。改元天統&nbsp;",
    "T51n2076_001:0202a11": "&nbsp;&nbsp;&nbsp;天統元年&nbsp;",
    "T51n2076_001:0202a12": "丙戌&nbsp;天康元年四月帝崩&nbsp;天和元年&nbsp;二年&nbsp;",
    "T51n2076_001:0202a13": "&nbsp;廢帝&nbsp;諱伯宗。文帝長子&nbsp;&nbsp;&nbsp;",
    "T51n2076_001:0202a14": "丁亥&nbsp;光大元年思大遷南嶽&nbsp;二年&nbsp;三年&nbsp;",
    "T51n2076_001:0202a15": "戊子&nbsp;二年帝廢&nbsp;三年&nbsp;四年&nbsp;",
    "T51n2076_001:0202a16": "&nbsp;宣帝&nbsp;諱頊。昭烈王之子。以大后命即位&nbsp;&nbsp;&nbsp;",
    "T51n2076_001:0202a17": "己丑&nbsp;天建元年傅大士卒智者往金陵&nbsp;四年&nbsp;五年&nbsp;",
    "T51n2076_001:0202a18": "庚寅&nbsp;二年&nbsp;五年&nbsp;武平元年&nbsp;",
    "T51n2076_001:0202a19": "辛卯&nbsp;三年&nbsp;六年&nbsp;二年&nbsp;",
    "T51n2076_001:0202a20": "壬辰&nbsp;四年&nbsp;建德元年&nbsp;三年&nbsp;",
    "T51n2076_001:0202a21": "癸巳&nbsp;五年&nbsp;二年&nbsp;四年&nbsp;",
    "T51n2076_001:0202a22": "甲午&nbsp;六年&nbsp;三年 廢釋道二教&nbsp;五年&nbsp;",
    "T51n2076_001:0202a23": "乙未&nbsp;七年 智者隱天台&nbsp;四年&nbsp;六年&nbsp;",
    "T51n2076_001:0202a24": "丙申&nbsp;八年&nbsp;五年&nbsp;七年十二月為周武所敗。改元隆化。隆化元年。德安王延宗。即位於晉陽。改元德昌。尋為周所虜&nbsp;",
    "T51n2076_001:0202a25": "&nbsp;&nbsp;&nbsp;幼主&nbsp;名恒。後主以望氣者言有革易。故傳位幼主。自稱太上皇&nbsp;",
    "T51n2076_001:0202a26": "丁酉&nbsp;九年 思大卒&nbsp;六年&nbsp;承光元年正月幼主即位。在位十八日。與後主並為周所虜國滅&nbsp;",
    "T51n2076_001:0202a27": "&nbsp;&nbsp;右北齊六主。合二十八年。為周所滅&nbsp;",
    "T51n2076_001:0203a01": "戊戌&nbsp;十年&nbsp;宣政元年帝總戎北伐。六月崩于乘興&nbsp;",
    "T51n2076_001:0203a02": "&nbsp;&nbsp;宣帝&nbsp;諱斌。武帝長子。即位&nbsp;",
    "T51n2076_001:0203a03": "己亥&nbsp;十一年&nbsp;大成元年正月立魯王衍。為皇太子二月傳位太子。自稱天元皇帝&nbsp;",
    "T51n2076_001:0203a04": "&nbsp;&nbsp;靜帝&nbsp;諱衍。後改名闡。宣帝長子。宣帝於鄴宮傳位。改元大象&nbsp;",
    "T51n2076_001:0203a05": "&nbsp;&nbsp;大象元年&nbsp;",
    "T51n2076_001:0203a06": "庚子&nbsp;十二年&nbsp;二年宣帝崩。復釋道二教。以大丞相楊堅為相國。進爵為王。備九鍚&nbsp;",
    "T51n2076_001:0203a07": "辛丑&nbsp;十三年&nbsp;大定元年正月改元。二月遜位于隋&nbsp;",
    "T51n2076_001:0203a08": "&nbsp;&nbsp;右後周五主。合二十六年。禪于隋&nbsp;",
    "T51n2076_001:0203a09": "&nbsp;&nbsp;隋&nbsp;都長安&nbsp;",
    "T51n2076_001:0203a10": "&nbsp;&nbsp;高祖文皇帝&nbsp;諱堅。姓楊氏。大定元年二月。受禪于周。即位建元開皇&nbsp;",
    "T51n2076_001:0203a11": "&nbsp;&nbsp;開皇元年&nbsp;",
    "T51n2076_001:0203a12": "壬寅&nbsp;十四年正月帝崩&nbsp;二年&nbsp;",
    "T51n2076_001:0203a13": "&nbsp;後主&nbsp;諱叔寶。宣帝長子。即位&nbsp;&nbsp;",
    "T51n2076_001:0203a14": "癸卯&nbsp;至德元年&nbsp;三年&nbsp;",
    "T51n2076_001:0203a15": "甲辰&nbsp;二年&nbsp;四年&nbsp;",
    "T51n2076_001:0203a16": "乙巳&nbsp;三年&nbsp;五年 後梁蕭琮立&nbsp;",
    "T51n2076_001:0203a17": "丙午&nbsp;四年&nbsp;六年 後梁改元廣運&nbsp;",
    "T51n2076_001:0203a18": "丁未&nbsp;禎明元年&nbsp;七年 後梁三主。合三十三年。是歲隋廢之&nbsp;",
    "T51n2076_001:0203a19": "戊申&nbsp;二年&nbsp;八年&nbsp;",
    "T51n2076_001:0203a20": "己酉&nbsp;三年正月隋將韓擒。入建業虜後主國亡&nbsp;九年 平陳天下一統&nbsp;",
    "T51n2076_001:0203a21": "&nbsp;右陳五主。合三十三年。隋滅之&nbsp;&nbsp;",
    "T51n2076_001:0203a22": "庚戌&nbsp;&nbsp;十年&nbsp;",
    "T51n2076_001:0203a23": "辛亥&nbsp;&nbsp;十一年&nbsp;",
    "T51n2076_001:0203a24": "壬子&nbsp;&nbsp;十二年 四祖見三祖&nbsp;",
    "T51n2076_001:0203a25": "癸丑&nbsp;&nbsp;十三年 二祖卒&nbsp;",
    "T51n2076_001:0203a26": "甲寅&nbsp;&nbsp;十四年&nbsp;",
    "T51n2076_001:0203a27": "乙卯&nbsp;&nbsp;十五年&nbsp;",
    "T51n2076_001:0203a28": "丙辰&nbsp;&nbsp;十六年&nbsp;",
    "T51n2076_001:0203a29": "丁巳&nbsp;&nbsp;十七年 智者卒&nbsp;",
    "T51n2076_001:0203a30": "戊午&nbsp;&nbsp;十八年&nbsp;",
    "T51n2076_001:0203a31": "己未&nbsp;&nbsp;十九年&nbsp;",
    "T51n2076_001:0203a32": "庚申&nbsp;&nbsp;二十年&nbsp;",
    "T51n2076_001:0204a01": "辛酉&nbsp;&nbsp;仁壽元年&nbsp;",
    "T51n2076_001:0204a02": "壬戌&nbsp;&nbsp;二年&nbsp;",
    "T51n2076_001:0204a03": "癸亥&nbsp;&nbsp;三年&nbsp;",
    "T51n2076_001:0204a04": "甲子&nbsp;&nbsp;四年 七月帝崩&nbsp;",
    "T51n2076_001:0204a05": "&nbsp;&nbsp;煬帝&nbsp;諱廣。高祖第二子。即位&nbsp;",
    "T51n2076_001:0204a06": "乙丑&nbsp;&nbsp;大業元年&nbsp;",
    "T51n2076_001:0204a07": "丙寅&nbsp;&nbsp;二年 三祖卒&nbsp;",
    "T51n2076_001:0204a08": "丁卯&nbsp;&nbsp;三年&nbsp;",
    "T51n2076_001:0204a09": "戊辰&nbsp;&nbsp;四年&nbsp;",
    "T51n2076_001:0204a10": "己巳&nbsp;庚午 辛未 壬申 癸酉&nbsp;五年 六年 七年 八年 九年&nbsp;",
    "T51n2076_001:0204a11": "甲戌&nbsp;乙亥 丙子&nbsp;十年 十一年 十二年&nbsp;",
    "T51n2076_001:0204a12": "丁丑&nbsp;&nbsp;十三年 帝幸江都。遙尊為太上皇&nbsp;",
    "T51n2076_001:0204a13": "&nbsp;&nbsp;恭帝&nbsp;諱侑。煬帝之孫。元德太子昭之子。十一月唐公入京立帝。改元義寧&nbsp;",
    "T51n2076_001:0204a14": "&nbsp;&nbsp;義寧元年&nbsp;",
    "T51n2076_001:0204a15": "戊寅&nbsp;&nbsp;二年二月煬帝崩。五月帝遜位于唐&nbsp;",
    "T51n2076_001:0204a16": "&nbsp;&nbsp;右隋三主。合三十八年。禪于唐&nbsp;",
    "T51n2076_001:0204a17": "達磨至中國。今取正宗記為定。蓋依梁僧寶唱續法記。昔那連耶舍。與萬天懿。譯七佛至二十八祖傳法事。梁簡文帝。因使臣劉懸運往北齊取其書詔寶唱編入續法記也&nbsp;",
    "T51n2076_001:0204b02": "景德傳燈錄卷第一",
    "T51n2076_001:0204b04": "七佛天竺祖師",
    "T51n2076_001:0204b05": "七佛",
    "T51n2076_001:0204b06": "毘婆尸佛尸棄佛",
    "T51n2076_001:0204b07": "毘舍浮佛拘留孫佛",
    "T51n2076_001:0204b08": "拘那含牟尼佛迦葉佛",
    "T51n2076_001:0204b09": "釋迦牟尼佛",
    "T51n2076_001:0204b10": "天竺一十五祖(內一祖旁出無錄)",
    "T51n2076_001:0204b11": "第一祖摩訶迦葉第二祖阿難(旁出末田底迦)",
    "T51n2076_001:0204b12": "第三祖商那和修第四祖優波&#x6BF1;多",
    "T51n2076_001:0204c01": "第五祖提多迦第六祖彌遮迦",
    "T51n2076_001:0204c02": "第七祖婆須蜜第八祖佛陀難提",
    "T51n2076_001:0204c03": "第九祖伏馱蜜多第十祖&#x8107;尊者",
    "T51n2076_001:0204c04": "第十一祖富那夜奢第十二祖馬鳴大士",
    "T51n2076_001:0204c05": "第十三祖迦毘摩羅第十四祖龍樹大士",
    "T51n2076_001:0204c06": "敘七佛",
    "T51n2076_001:0204c07": "[0204c07] 古佛應世。綿歷無窮。不可以周知而悉數也。",
    "T51n2076_001:0204c08": "故近譚賢劫有千如來。暨于釋迦。但紀七佛。",
    "T51n2076_001:0204c09": "案長阿含經云。七佛精進力。放光滅暗冥。各",
    "T51n2076_001:0204c10": "各坐諸樹。於中成正覺。又曼殊室利為七佛",
    "T51n2076_001:0204c11": "祖師。金華善慧大士。登松山頂行道。感七佛",
    "T51n2076_001:0204c12": "引前維摩接後。今之撰述。斷自七佛而下。",
    "T51n2076_001:0204d01": "[0204d01] 毘婆尸佛(過去莊嚴劫第九百九十八尊)偈曰。",
    "T51n2076_001:0204d02": " 身從無相中受生  猶如幻出諸形象",
    "T51n2076_001:0204d03": " 幻人心識本來無  罪福皆空無所住",
    "T51n2076_001:0204d04": "[0204d04] 長阿含經云。人壽八萬歲時此佛出世。種剎",
    "T51n2076_001:0204d05": "利。姓拘利若。父槃頭。母槃頭婆提。居槃",
    "T51n2076_001:0204d06": "頭婆提城。坐波波羅樹下。說法三會。度人",
    "T51n2076_001:0204d07": "三十四萬八千人。神足二。一名騫茶。二名提",
    "T51n2076_001:0204d08": "舍。侍者無憂。子方膺。",
    "T51n2076_001:0204d09": "[0204d09] 尸棄佛(莊嚴劫第九百九十九尊)偈曰。",
    "T51n2076_001:0204d10": " 起諸善法本是幻  造諸惡業亦是幻",
    "T51n2076_001:0204d11": " 身如聚沫心如風  幻出無根無實性",
    "T51n2076_001:0204d12": "[0204d12] 長阿含經云。人壽七萬歲時此佛出世。種剎",
    "T51n2076_001:0205a01": "利。姓拘利若。父明相。母光耀。居光相城。坐",
    "T51n2076_001:0205a02": "分陀利樹下。說法三會。度人二十五萬。神",
    "T51n2076_001:0205a03": "足二。一名阿毘浮。二名婆婆。侍者忍行。子無",
    "T51n2076_001:0205a04": "量。",
    "T51n2076_001:0205a05": "[0205a05] 毘舍浮佛(莊嚴劫第一千尊)偈曰。",
    "T51n2076_001:0205a06": " 假借四大以為身  心本無生因境有",
    "T51n2076_001:0205a07": " 前境若無心亦無  罪福如幻起亦滅",
    "T51n2076_001:0205a08": "[0205a08] 長阿含經云。人壽六萬歲時此佛出世。種剎",
    "T51n2076_001:0205a09": "利。姓拘利若。父善燈。母稱戒。居無喻城。坐",
    "T51n2076_001:0205a10": "婆羅樹下。說法二會。度人一十三萬。神足二。",
    "T51n2076_001:0205a11": "一扶遊。二&#x6B1D;多摩。侍者寂滅。子妙覺。",
    "T51n2076_001:0205a12": "[0205a12] 拘留孫佛(見在賢劫第一尊)偈曰。",
    "T51n2076_001:0205a13": " 見身無實是佛身  了心如幻是佛幻",
    "T51n2076_001:0205a14": " 了得身心本性空  斯人與佛何殊別",
    "T51n2076_001:0205a15": "[0205a15] 長阿含經云。人壽四萬歲時此佛出世。種婆",
    "T51n2076_001:0205a16": "羅門。姓迦葉。父禮得。母善枝。居安和城。坐",
    "T51n2076_001:0205a17": "尸利沙樹下。說法一會。度人四萬。神足二。一",
    "T51n2076_001:0205a18": "薩尼。二毘樓。侍者善覺。子上勝。",
    "T51n2076_001:0205a19": "[0205a19] 拘那含牟尼佛(賢劫第二尊)偈曰。",
    "T51n2076_001:0205a20": " 佛不見身知是佛  若實有知別無佛",
    "T51n2076_001:0205a21": " 智者能知罪性空  坦然不怖於生死",
    "T51n2076_001:0205a22": "[0205a22] 長阿含經云。人壽三萬歲時此佛出世。種婆",
    "T51n2076_001:0205a23": "羅門姓迦葉。父大德。母善勝。居清淨城。坐烏",
    "T51n2076_001:0205a24": "暫婆羅門樹下。說法一會。度人三萬。神足二。",
    "T51n2076_001:0205a25": "一舒槃那。二&#x6B1D;多樓。侍者安和。子道師。",
    "T51n2076_001:0205a26": "[0205a26] 迦葉佛(賢劫第三尊)偈曰。",
    "T51n2076_001:0205a27": " 一切眾生性清淨  從本無生無可滅",
    "T51n2076_001:0205a28": " 即此身心是幻生  幻化之中無罪福",
    "T51n2076_001:0205a29": "[0205a29] 長阿含經云。人壽二萬歲時此佛出世。種婆",
    "T51n2076_001:0205b01": "羅門。姓迦葉。父梵德。母財主。居波羅柰城。",
    "T51n2076_001:0205b02": "坐尼拘律樹下。說法一會。度人二萬。神足二。",
    "T51n2076_001:0205b03": "一提舍。二婆羅婆。侍者善友。子集軍。",
    "T51n2076_001:0205b04": "[0205b04] 釋迦牟尼佛(賢劫第四尊)姓剎利。父淨飯天。母大清",
    "T51n2076_001:0205b05": "淨妙。位登補處生兜率天上。名曰勝善天人。",
    "T51n2076_001:0205b06": "亦名護明大士。度諸天眾說補處行。亦於十",
    "T51n2076_001:0205b07": "方界中現身說法。普耀經云。佛初生剎利王",
    "T51n2076_001:0205b08": "家。放大智光明照十方世界。地涌金蓮華自",
    "T51n2076_001:0205b09": "然捧雙足。東西及南北各行於七步。分手指",
    "T51n2076_001:0205b10": "天地作師子吼聲。上下及四維無能尊我者。",
    "T51n2076_001:0205b11": "即周昭王二十四年甲寅歲四月八日也。至",
    "T51n2076_001:0205b12": "四十二年二月八日。年十九欲求出家。而自",
    "T51n2076_001:0205b13": "念言。當復何遇。即於四門遊觀見四等事。心",
    "T51n2076_001:0205b14": "有悲喜而作思惟。此老病死終可厭離。於是",
    "T51n2076_001:0205b15": "夜子時有一天人。名曰淨居。於&#x7A93;牖中叉手",
    "T51n2076_001:0205b16": "白太子言。出家時至可去矣。太子聞已心生",
    "T51n2076_001:0205b17": "歡喜。即逾城而去。於檀特山中修道。始於阿",
    "T51n2076_001:0205b18": "藍迦藍處。三年學不用處定。知非便捨。復至",
    "T51n2076_001:0205b19": "&#x6B1D;頭藍弗處。三年學非非想定。知非亦捨。又",
    "T51n2076_001:0205b20": "至象頭山同諸外道。日食麻麥經于六年。故",
    "T51n2076_001:0205b21": "經云。以無心意無授行而悉摧伏諸外道。先",
    "T51n2076_001:0205b22": "歷試邪法示諸方便發諸異見令至菩提。故",
    "T51n2076_001:0205b23": "普集經云。菩薩於二月八日明星出時。成佛",
    "T51n2076_001:0205b24": "號天人師。時年三十矣。即穆王三年癸未歲",
    "T51n2076_001:0205b25": "也。既而於鹿野苑中。為憍陳如等五人轉四",
    "T51n2076_001:0205b26": "諦法輪而論道果。說法住世四十九年。後告",
    "T51n2076_001:0205b27": "弟子摩訶迦葉。吾以清淨法眼涅槃妙心實",
    "T51n2076_001:0205b28": "相無相微妙正法將付於汝。汝當護持。并&#x52C5;",
    "T51n2076_001:0205b29": "阿難副貳傳化無令斷絕。而說偈言。",
    "T51n2076_001:0205c01": " 法本法無法  無法法亦法",
    "T51n2076_001:0205c02": " 今付無法時  法法何曾法",
    "T51n2076_001:0205c03": "[0205c03] 爾時世尊說此偈已。復告迦葉。吾將金縷僧",
    "T51n2076_001:0205c04": "伽梨衣傳付於汝。轉授補處。至慈氏佛出世",
    "T51n2076_001:0205c05": "勿令朽壞。迦葉聞偈頭面禮足曰。善哉善哉。",
    "T51n2076_001:0205c06": "我當依&#x52C5;。恭順佛故。爾時世尊至拘尸那城。",
    "T51n2076_001:0205c07": "告諸大眾。吾今背痛欲入涅槃。即往熙連河",
    "T51n2076_001:0205c08": "側娑羅雙樹下。右&#x8107;累足泊然宴寂。復從棺",
    "T51n2076_001:0205c09": "起為母說法。特示雙足化婆耆。并說無常偈",
    "T51n2076_001:0205c10": "曰。",
    "T51n2076_001:0205c11": " 諸行無常  是生滅法  生滅滅已",
    "T51n2076_001:0205c12": " 寂滅為樂",
    "T51n2076_001:0205c13": "[0205c13] 時諸弟子即以香薪競茶毘之。燼後金棺如",
    "T51n2076_001:0205c14": "故。爾時大眾即於佛前以偈讚曰。",
    "T51n2076_001:0205c15": " 凡俗諸猛熾  何能致火爇",
    "T51n2076_001:0205c16": " 請尊三昧火  闍維金色身",
    "T51n2076_001:0205c17": "[0205c17] 爾時金棺從坐而舉高七多羅樹。往反空中",
    "T51n2076_001:0205c18": "化火三昧須臾灰生。得舍利八斛四斗。即穆",
    "T51n2076_001:0205c19": "王五十二年壬申歲二月十五日也。自世尊",
    "T51n2076_001:0205c20": "滅後一千一十七年教至中夏。即後漢永平",
    "T51n2076_001:0205c21": "十年戊辰歲也。",
    "T51n2076_001:0205c22": "[0205c22] 第一祖摩訶迦葉。摩竭陀國人也。姓婆羅",
    "T51n2076_001:0205c23": "門。父飲澤。母香志。昔為鍛金師。善明金性使",
    "T51n2076_001:0205c24": "其柔伏。付法傳云。嘗於久遠劫中毘婆尸佛",
    "T51n2076_001:0205c25": "入涅槃後。四眾起塔。塔中像面上金色有少",
    "T51n2076_001:0205c26": "缺壞。時有貧女將金珠往金師所請飾佛面。",
    "T51n2076_001:0205c27": "既而因共發願。願我二人為無姻夫妻。由是",
    "T51n2076_001:0205c28": "因緣九十一劫身皆金色。後生梵天。天壽盡",
    "T51n2076_001:0205c29": "生中天摩竭陀國婆羅門家。名曰迦葉波。此",
    "T51n2076_001:0206a01": "云飲光勝尊。蓋以金色為號也。繇是志求出",
    "T51n2076_001:0206a02": "家冀度諸有。佛言。善來比丘。鬚髮自除袈裟",
    "T51n2076_001:0206a03": "著體。常於眾中稱歎第一。復言。吾以清淨法",
    "T51n2076_001:0206a04": "眼將付於汝。汝可流布無令斷絕。涅槃經云。",
    "T51n2076_001:0206a05": "爾時世尊欲涅槃時。迦葉不在眾會。佛告諸",
    "T51n2076_001:0206a06": "大弟子。迦葉來時可令宣揚正法眼藏。爾時",
    "T51n2076_001:0206a07": "迦葉在耆闍堀山賓&#x9262;羅窟。&#x89A9;勝光明即入",
    "T51n2076_001:0206a08": "三昧。以淨天眼觀見世尊。於熙連河側入般",
    "T51n2076_001:0206a09": "涅槃。乃告其徒曰。如來涅槃也。何其駛哉。即",
    "T51n2076_001:0206a10": "至雙樹間悲戀號泣。佛於金棺內現雙足。爾",
    "T51n2076_001:0206a11": "時迦葉告諸比丘。佛已茶毘。金剛舍利非我",
    "T51n2076_001:0206a12": "等事。我等宜當結集法眼無令斷絕。乃說偈",
    "T51n2076_001:0206a13": "曰。",
    "T51n2076_001:0206a14": " 如來弟子  且莫涅槃  得神通者",
    "T51n2076_001:0206a15": " 當赴結集",
    "T51n2076_001:0206a16": "[0206a16] 於是得神通者。悉集王舍耆闍堀山賓&#x9262;羅",
    "T51n2076_001:0206a17": "窟。時阿難為漏未盡不得入會。後證阿羅漢",
    "T51n2076_001:0206a18": "果。由是得入。迦葉乃白眾言。此阿難比丘多",
    "T51n2076_001:0206a19": "聞總持有大智慧。常隨如來梵行清淨。所聞",
    "T51n2076_001:0206a20": "佛法如水傳器無有遺餘。佛所讚歎聰敏第",
    "T51n2076_001:0206a21": "一。宜可請彼集修多羅藏。大眾默然。迦葉告",
    "T51n2076_001:0206a22": "阿難曰。汝今宜宣法眼。阿難聞語信受。觀察",
    "T51n2076_001:0206a23": "眾心。而宣偈言。",
    "T51n2076_001:0206a24": " 比丘諸眷屬  離佛不莊嚴",
    "T51n2076_001:0206a25": " 猶如虛空中  眾星之無月",
    "T51n2076_001:0206a26": "[0206a26] 說是偈已。禮眾僧足升法坐而說是言。如是",
    "T51n2076_001:0206a27": "我聞一時佛住某處說某經教。乃至人天等",
    "T51n2076_001:0206a28": "作禮奉行。時迦葉問諸比丘。阿難所言不錯",
    "T51n2076_001:0206a29": "謬乎。皆曰。不異世尊所說。迦葉乃告阿難言。",
    "T51n2076_001:0206b01": "我今年不久留。今將正法付囑於汝。汝善守",
    "T51n2076_001:0206b02": "護。聽吾偈言。",
    "T51n2076_001:0206b03": " 法法本來法  無法無非法",
    "T51n2076_001:0206b04": " 何於一法中  有法有不法",
    "T51n2076_001:0206b05": "[0206b05] 說偈已。乃持僧伽梨衣入雞足山。俟慈氏下",
    "T51n2076_001:0206b06": "生。即周孝王五年丙辰歲也(五年當作四年自此至第十三祖迦毘摩",
    "T51n2076_001:0206b07": "羅年數錯誤今皆依史記年表中六甲改正)。[0206b07] 第二祖阿難。王舍城人也。",
    "T51n2076_001:0206b08": "姓剎利帝。父斛飯王。實佛之從弟也。梵語",
    "T51n2076_001:0206b09": "阿難陀。此云慶喜。亦云歡喜。如來成道夜生",
    "T51n2076_001:0206b10": "因為之名。多聞博達智慧無礙。世尊以為總",
    "T51n2076_001:0206b11": "持第一。嘗所讚歎。加以宿世有大功德。受持",
    "T51n2076_001:0206b12": "法藏如水傳器。佛乃命為侍者。後阿闍世王",
    "T51n2076_001:0206b13": "白言。仁者。如來迦葉尊勝二師皆已涅槃。而",
    "T51n2076_001:0206b14": "我多故悉不能&#x89A9;。仁者。般涅槃時願垂告別。",
    "T51n2076_001:0206b15": "阿難許之。後自念言。我身危脆猶如聚沫。況",
    "T51n2076_001:0206b16": "復衰老豈堪長久。又念。阿闍世王與吾有約。",
    "T51n2076_001:0206b17": "乃詣王宮告之曰。吾欲入涅槃來辭耳。門者",
    "T51n2076_001:0206b18": "曰。王寢不可以聞。阿難曰。俟王覺時當為我",
    "T51n2076_001:0206b19": "說。時阿闍世王夢中見一寶蓋。七寶嚴飾千",
    "T51n2076_001:0206b20": "萬億眾圍繞瞻仰。俄而風雨暴至吹折其柄。",
    "T51n2076_001:0206b21": "珍寶瓔珞悉墜於地。心甚驚異。既寤。門者具",
    "T51n2076_001:0206b22": "白上事王聞語已。失聲號慟哀感天地。即至",
    "T51n2076_001:0206b23": "毘舍離城。見阿難在常河中流跏趺而坐。王",
    "T51n2076_001:0206b24": "乃作禮而說偈言。",
    "T51n2076_001:0206b25": " 稽首三界尊  棄我而至此",
    "T51n2076_001:0206b26": " 暫憑悲願力  且莫般涅槃",
    "T51n2076_001:0206b27": "[0206b27] 時毘舍離王亦在河側。復說偈言。",
    "T51n2076_001:0206b28": " 尊者一何速  而歸寂滅場",
    "T51n2076_001:0206b29": " 願住須臾間  而受於供養",
    "T51n2076_001:0206c01": "[0206c01] 爾時阿難見二國王咸來勸請。乃說偈言。",
    "T51n2076_001:0206c02": " 二王善嚴住  勿為苦悲戀",
    "T51n2076_001:0206c03": " 涅槃當我淨(舊本作靜此依寶林傳正宗記易此一字)",
    "T51n2076_001:0206c04": " 而無諸有故",
    "T51n2076_001:0206c05": "[0206c05] 阿難復念。我若偏向一國而般涅槃。諸國爭",
    "T51n2076_001:0206c06": "競。無有是處。應以平等度諸有情。遂於常",
    "T51n2076_001:0206c07": "河中流將入寂滅。是時山河大地六種震動。",
    "T51n2076_001:0206c08": "雪山中有五百仙人。&#x89A9;茲瑞應飛空而至。禮",
    "T51n2076_001:0206c09": "阿難足胡跪白言。我於長老當證佛法。願垂",
    "T51n2076_001:0206c10": "大慈度脫我等。阿難默然受請。即變殑伽河",
    "T51n2076_001:0206c11": "悉為金地。為其仙眾說諸大法。阿難復念。先",
    "T51n2076_001:0206c12": "所度脫弟子應當來集。須臾五百羅漢從空",
    "T51n2076_001:0206c13": "而下。為諸仙人出家受具。其仙眾中有二羅",
    "T51n2076_001:0206c14": "漢。一名商那和修。二名末田底迦。阿難知是",
    "T51n2076_001:0206c15": "法器。乃告之曰。昔如來以大法眼付大迦葉。",
    "T51n2076_001:0206c16": "迦葉入定而付於我。我今將滅。用傳於汝汝",
    "T51n2076_001:0206c17": "受吾教。當聽偈言。",
    "T51n2076_001:0206c18": " 本來付有法  付了言無法",
    "T51n2076_001:0206c19": " 各各須自悟  悟了無無法",
    "T51n2076_001:0206c20": "[0206c20] 阿難付法眼藏竟。踊身虛空作十八變。入風",
    "T51n2076_001:0206c21": "奮迅三昧分身四分。一分奉忉利天。一分奉",
    "T51n2076_001:0206c22": "娑竭羅龍宮。一分奉毘舍離(舊本作毘舍離龍王今依寶林傳正宗記",
    "T51n2076_001:0206c23": "除龍字)王。一分奉阿闍世王。各造寶塔而供養之。",
    "T51n2076_001:0206c24": "乃厲王十二年癸巳歲也(當作十年)。",
    "T51n2076_001:0206c25": "[0206c25] 第三祖商那和修者(正宗記云。梵語商諾迦此云自然服。以生時身自有衣也。洪",
    "T51n2076_001:0206c26": "覺範志林云。謂僧伽梨衣與雲巖同也。而傳燈曰自然服。即西域九枝秀草名未詳)摩突羅國人",
    "T51n2076_001:0206c27": "也。亦名舍那婆斯姓毘舍多。父林勝。母憍奢",
    "T51n2076_001:0206c28": "耶。在胎六年而生。梵云商諾迦。此云自然服。",
    "T51n2076_001:0206c29": "即西域九枝秀草名也。若羅漢聖人降生則",
    "T51n2076_001:0207a01": "此草生於淨潔之地。和脩生時瑞草斯應。昔",
    "T51n2076_001:0207a02": "如來行化至摩突羅國。見一青林枝葉茂盛。",
    "T51n2076_001:0207a03": "語阿難曰。此林地名優留茶。吾滅度後一百",
    "T51n2076_001:0207a04": "年。有比丘商那和脩。於此地轉妙法輪。後百",
    "T51n2076_001:0207a05": "歲果誕。和脩出家證道。受慶喜尊者法眼。化",
    "T51n2076_001:0207a06": "導有情及止此林。降二火龍歸順佛教。龍因",
    "T51n2076_001:0207a07": "施其地以建梵宮。尊者化緣既久思付正法。",
    "T51n2076_001:0207a08": "尋於吒利國得優波&#x6BF1;多以為給侍。因問&#x6BF1;",
    "T51n2076_001:0207a09": "多曰。汝年幾耶。答曰。我年十七。師曰。汝身",
    "T51n2076_001:0207a10": "十七性十七耶。答曰。師髮已白。為髮白耶。",
    "T51n2076_001:0207a11": "心白耶。師曰。我但髮白。非心白耳。&#x6BF1;多曰。",
    "T51n2076_001:0207a12": "我身十七。非性十七也。和脩知是法器。後三",
    "T51n2076_001:0207a13": "載遂為落髮受具。乃告曰昔如來以無上法",
    "T51n2076_001:0207a14": "眼藏付囑迦葉。展轉相授而至於我。我今付",
    "T51n2076_001:0207a15": "汝勿令斷絕。汝受吾教。聽吾偈言。",
    "T51n2076_001:0207a16": " 非法亦非心(舊本作非法亦非法今依寶林傳正宗記改作非法亦非心也)",
    "T51n2076_001:0207a17": " 無心亦無法  說是心法時",
    "T51n2076_001:0207a18": " 是法非心法",
    "T51n2076_001:0207a19": "[0207a19] 說偈已。即隱於罽賓國南象白山中。後於三",
    "T51n2076_001:0207a20": "昧中見弟子&#x6BF1;多。有五百徒眾常多懈慢。尊",
    "T51n2076_001:0207a21": "者乃往彼。現龍奮迅三昧以調伏之。而說偈",
    "T51n2076_001:0207a22": "曰。",
    "T51n2076_001:0207a23": " 通達非彼此  至聖無長短",
    "T51n2076_001:0207a24": " 汝除輕慢意  疾得阿羅漢",
    "T51n2076_001:0207a25": "[0207a25] 五百比丘聞偈已。依教奉行皆獲無漏。尊者",
    "T51n2076_001:0207a26": "乃作十八變火光三昧用焚其身。&#x6BF1;多收舍",
    "T51n2076_001:0207a27": "利葬於梵迦羅山。五百比丘人持一幡。迎導",
    "T51n2076_001:0207a28": "至彼建塔供養。乃宣王二十三年乙未歲也",
    "T51n2076_001:0207a29": "(當作二十二年)。",
    "T51n2076_001:0207b01": "[0207b01] 第四祖優波&#x6BF1;多者。吒利國人也。亦名優波",
    "T51n2076_001:0207b02": "崛多。又名鄔波&#x6BF1;多。姓首陀。父善意。十七",
    "T51n2076_001:0207b03": "出家。二十證果。隨方行化至摩突羅國。得度",
    "T51n2076_001:0207b04": "者甚眾。由是魔宮震動。波旬愁怖遂竭其魔",
    "T51n2076_001:0207b05": "力以害正法。尊者即入三昧觀其所由。波旬",
    "T51n2076_001:0207b06": "復伺便。密持瓔珞縻之于頸。及尊者出定。",
    "T51n2076_001:0207b07": "乃取人狗蛇三屍化為華鬘。軟言慰諭波旬",
    "T51n2076_001:0207b08": "曰。汝與我瓔珞甚是珍妙。吾有華鬘以相酬",
    "T51n2076_001:0207b09": "奉波旬大喜引頸受之。即變為三種臭屍蟲",
    "T51n2076_001:0207b10": "蛆壞爛。波旬厭惡大生憂惱。盡己神力不能",
    "T51n2076_001:0207b11": "移動。乃升六欲天告諸天王。又詣梵王求其",
    "T51n2076_001:0207b12": "解免。彼各告言。十力弟子所作神變。我輩凡",
    "T51n2076_001:0207b13": "陋何能去之。波旬曰。然則奈何。梵王曰。汝",
    "T51n2076_001:0207b14": "可歸心尊者即能除斷。乃為說偈令其迴向",
    "T51n2076_001:0207b15": "曰。",
    "T51n2076_001:0207b16": " 若因地倒  還因地起  離地求起",
    "T51n2076_001:0207b17": " 終無其理",
    "T51n2076_001:0207b18": "[0207b18] 波旬受教已。即下天宮禮尊者足哀露懺悔。",
    "T51n2076_001:0207b19": "&#x6BF1;多告曰。汝自今去。於如來正法更不作",
    "T51n2076_001:0207b20": "嬈害否。波旬曰。我誓迴向佛道永斷不善。&#x6BF1;",
    "T51n2076_001:0207b21": "多曰。若然者汝可口自唱言歸依三寶。魔王",
    "T51n2076_001:0207b22": "合掌三唱。華鬘悉除乃歡喜踊躍。作禮尊者",
    "T51n2076_001:0207b23": "而說偈曰。",
    "T51n2076_001:0207b24": " 稽首三昧尊  十力聖弟子",
    "T51n2076_001:0207b25": " 我今願迴向  勿令有劣弱",
    "T51n2076_001:0207b26": "[0207b26] 尊者在世化導證果最多。每度一人以一籌",
    "T51n2076_001:0207b27": "置於石室。其室縱十八肘。廣十二肘。充滿其",
    "T51n2076_001:0207b28": "間。最後有一長者子。名曰香眾。來禮尊者志",
    "T51n2076_001:0207b29": "求出家。尊者問曰。汝身出家心出家。答曰。我",
    "T51n2076_001:0207c01": "來出家非為身心。尊者曰。不為身心復誰出",
    "T51n2076_001:0207c02": "家。答曰。夫出家者無我我故。無我我故即心",
    "T51n2076_001:0207c03": "不生滅。心不生滅即是常道。諸佛亦常。心無",
    "T51n2076_001:0207c04": "形相其體亦然。尊者曰。汝當大悟心自通達。",
    "T51n2076_001:0207c05": "宜依佛法僧紹隆聖種。即為剃度受具足戒",
    "T51n2076_001:0207c06": "仍告之曰。汝父嘗夢金日而生汝。可名提多",
    "T51n2076_001:0207c07": "迦。復謂曰。如來以大法眼藏。次第傳授以至",
    "T51n2076_001:0207c08": "於我。今復付汝。聽吾偈言。",
    "T51n2076_001:0207c09": " 心自本來心  本心非有法",
    "T51n2076_001:0207c10": " 有法有本心  非心非本法",
    "T51n2076_001:0207c11": "[0207c11] 付法已。乃踊身虛空呈十八變。然復本坐跏",
    "T51n2076_001:0207c12": "趺而逝。多迦以室內籌用焚其軀。收舍利建",
    "T51n2076_001:0207c13": "塔供養即平王三十一年庚子歲也(當作三十年)。",
    "T51n2076_001:0207c14": "[0207c14] 第五祖提多迦者。摩伽陀國人也。初生之時",
    "T51n2076_001:0207c15": "父夢金日自屋而出照耀天地。前有大山諸",
    "T51n2076_001:0207c16": "寶嚴飾。山頂泉涌滂沱四流。後遇&#x6BF1;多尊者。",
    "T51n2076_001:0207c17": "為解之曰。寶山者吾身也。泉涌者法無盡也。",
    "T51n2076_001:0207c18": "日從屋出者汝今入道之相也。照耀天地者",
    "T51n2076_001:0207c19": "汝智慧超越也。尊者本名香眾。師因易今名",
    "T51n2076_001:0207c20": "焉。梵云提多迦。此云通真量也。多迦聞師說",
    "T51n2076_001:0207c21": "已歡喜踊躍。而唱偈言。",
    "T51n2076_001:0207c22": " 巍巍七寶山  常出智慧泉",
    "T51n2076_001:0207c23": " 迴為真法味  能度諸有緣",
    "T51n2076_001:0207c24": "[0207c24] &#x6BF1;多尊者亦說偈曰。",
    "T51n2076_001:0207c25": " 我法傳於汝  當現大智慧",
    "T51n2076_001:0207c26": " 金日從屋出  照耀於天地",
    "T51n2076_001:0207c27": "[0207c27] 提多迦聞師妙偈設禮奉持。後至中印度。彼",
    "T51n2076_001:0207c28": "國有八千大仙。彌遮迦為首。聞尊者至率眾",
    "T51n2076_001:0207c29": "瞻禮。謂尊者曰。昔與師同生梵天。我遇阿私",
    "T51n2076_001:0208a01": "陀僊人授我僊法。師逢十力弟子修習禪那。",
    "T51n2076_001:0208a02": "自此報分殊塗已經六劫。尊者曰。支離累劫",
    "T51n2076_001:0208a03": "誠哉不虛。今可捨邪歸正以入佛乘。彌遮迦",
    "T51n2076_001:0208a04": "曰。昔阿私陀僊人授我記云。汝&#x5374;後六劫。當",
    "T51n2076_001:0208a05": "遇同學獲無漏果。今也相遇非宿緣邪。願師",
    "T51n2076_001:0208a06": "慈悲令我解脫。尊者即度出家命聖授戒餘",
    "T51n2076_001:0208a07": "僊眾始生我慢。尊者示大神通。於是俱發菩",
    "T51n2076_001:0208a08": "提心一時出家。乃告彌遮迦曰。昔如來以大",
    "T51n2076_001:0208a09": "法眼藏密付迦葉。展轉相授而至於我。我今",
    "T51n2076_001:0208a10": "付汝當護念之。乃說偈曰。",
    "T51n2076_001:0208a11": " 通達本法心  無法無非法",
    "T51n2076_001:0208a12": " 悟了同未悟  無心亦無法",
    "T51n2076_001:0208a13": "[0208a13] 說偈已。踊身虛空作十八變火光三昧自焚",
    "T51n2076_001:0208a14": "其軀。彌遮迦與八千比丘同收舍利。於班茶",
    "T51n2076_001:0208a15": "山中起塔供養。即莊王七年己丑歲也(當作五年)。",
    "T51n2076_001:0208a16": "[0208a16] 第六祖彌遮迦者。中印度人也。既傳法已遊",
    "T51n2076_001:0208a17": "化至北天竺國。見雉堞之上有金色祥雲。歎",
    "T51n2076_001:0208a18": "曰。斯道人氣也。必有大士為吾法嗣乃入城。",
    "T51n2076_001:0208a19": "於闤闠間有一人。手持酒器逆而問曰。師何",
    "T51n2076_001:0208a20": "方而來欲往何所。師曰。從自心來欲往無處。",
    "T51n2076_001:0208a21": "曰識我手中物否。師曰。此是觸器而負淨者。",
    "T51n2076_001:0208a22": "曰師還識我否。師曰。我即不識識即非我。又",
    "T51n2076_001:0208a23": "謂曰。汝試自稱名氏。吾當後示本因。彼人說",
    "T51n2076_001:0208a24": "偈而答。我從無量劫。至于生此國。本姓頗羅",
    "T51n2076_001:0208a25": "墮。名字婆須蜜。師曰。我師提多迦說。世尊昔",
    "T51n2076_001:0208a26": "遊北印度。語阿難言。此國中吾滅後三百年",
    "T51n2076_001:0208a27": "有一聖人。姓頗羅墮。名婆須蜜。而於禪祖當",
    "T51n2076_001:0208a28": "獲第七。世尊記汝。汝應出家。彼乃置器禮師",
    "T51n2076_001:0208a29": "側立而言曰。我思往劫嘗作檀那。獻一如來",
    "T51n2076_001:0208b01": "寶坐。彼佛記我云。汝於賢劫釋迦法中宣傳",
    "T51n2076_001:0208b02": "至教。今符師說。願加度脫。師即與披剃復圓",
    "T51n2076_001:0208b03": "戒相。乃告之曰。正法眼藏今付於汝勿令斷",
    "T51n2076_001:0208b04": "絕。乃說偈曰。",
    "T51n2076_001:0208b05": " 無心無可得  說得不名法",
    "T51n2076_001:0208b06": " 若了心非心  始解心心法",
    "T51n2076_001:0208b07": "[0208b07] 師說偈已。入師子奮迅三昧。踊身虛空高七",
    "T51n2076_001:0208b08": "多羅樹。&#x5374;復本坐化火自焚。婆須蜜收靈骨",
    "T51n2076_001:0208b09": "貯七寶函。建浮圖寘于上級。即襄王十七年",
    "T51n2076_001:0208b10": "甲申歲也(當作十五年)。",
    "T51n2076_001:0208b11": "[0208b11] 第七祖婆須蜜者。北天竺國人也。姓頗羅墮。",
    "T51n2076_001:0208b12": "常服淨衣執酒器遊行里閈。或吟或嘯人謂",
    "T51n2076_001:0208b13": "之狂。及遇彌遮迦尊者。宣如來往誌。自惺",
    "T51n2076_001:0208b14": "前緣投器出家。授法行化至迦摩羅國廣興",
    "T51n2076_001:0208b15": "佛事。於法坐前忽有一智者。自稱我名佛陀",
    "T51n2076_001:0208b16": "難提。今與師論義。師曰。仁者論即不義。義即",
    "T51n2076_001:0208b17": "不論。若擬論義終非義論。難提知師義勝。心",
    "T51n2076_001:0208b18": "即欽伏曰。我願求道霑甘露味。尊者遂與剃",
    "T51n2076_001:0208b19": "度而授具戒。復告之曰。如來正法眼藏。我今",
    "T51n2076_001:0208b20": "付汝汝當護持。乃說偈曰。",
    "T51n2076_001:0208b21": " 心同虛空界  示等虛空法",
    "T51n2076_001:0208b22": " 證得虛空時  無是無非法",
    "T51n2076_001:0208b23": "[0208b23] 尊者即入慈心三昧。時梵王帝釋及諸天眾。",
    "T51n2076_001:0208b24": "俱來作禮。而說偈言。",
    "T51n2076_001:0208b25": " 賢劫眾聖祖  而當第七位",
    "T51n2076_001:0208b26": " 尊者哀念我  請為宣佛地",
    "T51n2076_001:0208b27": "[0208b27] 尊者從三昧起示眾云。我所得法而非有故。",
    "T51n2076_001:0208b28": "若識佛地離有無故。說此語已。還入三昧示",
    "T51n2076_001:0208b29": "涅槃相。難提即於本坐起七寶塔以葬全身。",
    "T51n2076_001:0208c01": "即定王十九年辛未歲也(當作十七年)。",
    "T51n2076_001:0208c02": "[0208c02] 第八祖佛陀難提者。迦摩羅國人也。姓瞿曇",
    "T51n2076_001:0208c03": "氏。頂有肉髻辯捷無礙。初遇婆須蜜尊者出",
    "T51n2076_001:0208c04": "家受教。既而領徒行化至提伽國城毘舍羅",
    "T51n2076_001:0208c05": "家。見舍上有白光上騰。謂其徒曰。此家當有",
    "T51n2076_001:0208c06": "聖人。口無言說真大乘器。不行四衢知觸穢",
    "T51n2076_001:0208c07": "耳。言訖。長者出致禮問何所須。尊者曰。我求",
    "T51n2076_001:0208c08": "侍者。曰我有一子。名伏馱蜜多。年已五十。口",
    "T51n2076_001:0208c09": "未曾言足未曾履。尊者曰。如汝所說真吾弟",
    "T51n2076_001:0208c10": "子。尊者見之遽起禮拜。而說偈曰。",
    "T51n2076_001:0208c11": " 父母非我親  誰是最親者",
    "T51n2076_001:0208c12": " 諸佛非我道  誰為最道者",
    "T51n2076_001:0208c13": "[0208c13] 尊者以偈答曰。",
    "T51n2076_001:0208c14": " 汝言與心親  父母非可比",
    "T51n2076_001:0208c15": " 汝行與道合  諸佛心即是",
    "T51n2076_001:0208c16": " 外求有相佛  與汝不相似",
    "T51n2076_001:0208c17": " 欲識汝本心  非合亦非離",
    "T51n2076_001:0208c18": "[0208c18] 伏馱蜜多聞師妙偈便行七步。師曰。此子昔",
    "T51n2076_001:0208c19": "曾值佛悲願廣大。慮父母愛情難捨故不言",
    "T51n2076_001:0208c20": "不履耳。時長者遂捨令出家。尊者尋授具戒。",
    "T51n2076_001:0208c21": "復告之曰。我今以如來正法眼藏付囑於汝",
    "T51n2076_001:0208c22": "勿令斷絕。乃說偈曰。",
    "T51n2076_001:0208c23": " 虛空無內外  心法亦如此",
    "T51n2076_001:0208c24": " 若了虛空故  是達真如理",
    "T51n2076_001:0208c25": "[0208c25] 伏馱蜜多承師付囑。以偈讚曰。",
    "T51n2076_001:0208c26": " 我師禪祖中  當得為第八",
    "T51n2076_001:0208c27": " 法化眾無量  悉獲阿羅漢",
    "T51n2076_001:0208c28": "[0208c28] 爾時尊者佛陀難提。即現神變&#x5374;復本坐儼",
    "T51n2076_001:0208c29": "然寂滅。眾興寶塔葬其全身。即景王十二年",
    "T51n2076_001:0209a01": "丙寅歲也(當作十年)。",
    "T51n2076_001:0209a02": "[0209a02] 第九祖伏馱蜜多者。提伽國人。姓毘舍羅。既",
    "T51n2076_001:0209a03": "受佛陀難提付囑。後至中印度行化。時有長",
    "T51n2076_001:0209a04": "者香蓋。&#x643A;一子而來瞻禮尊者曰。此子處胎",
    "T51n2076_001:0209a05": "六十歲。因號難生。復嘗會一仙者。謂此兒非",
    "T51n2076_001:0209a06": "凡當為法器。今遇尊者可令出家。尊者即與",
    "T51n2076_001:0209a07": "落髮授戒。羯磨之際祥光燭坐。仍感舍利三",
    "T51n2076_001:0209a08": "十(一作七)粒現前。自此精進忘疲。既而師告曰。",
    "T51n2076_001:0209a09": "如來大法眼藏今付於汝。汝護念之。乃說偈",
    "T51n2076_001:0209a10": "曰。",
    "T51n2076_001:0209a11": " 真理本無名  因名顯真理",
    "T51n2076_001:0209a12": " 受得真實法  非真亦非偽",
    "T51n2076_001:0209a13": "[0209a13] 尊者付法已。即入滅盡三昧而般涅槃。眾以",
    "T51n2076_001:0209a14": "香油旃檀闍維真體。收舍利建塔于那爛陀",
    "T51n2076_001:0209a15": "寺。即敬王三十五年甲寅歲也(當作三十三年)。",
    "T51n2076_001:0209a16": "[0209a16] 第十祖&#x8107;尊者。中印度人也。本名難生。初尊",
    "T51n2076_001:0209a17": "者將誕。父夢一白象背有寶坐坐上安一明",
    "T51n2076_001:0209a18": "珠。從門而入光照四眾。既覺遂生。後值伏馱",
    "T51n2076_001:0209a19": "尊者。執侍左右未嘗睡眠。謂其&#x8107;不至席。遂",
    "T51n2076_001:0209a20": "號&#x8107;尊者焉。初至華氏國憩一樹下。右手指",
    "T51n2076_001:0209a21": "地而告眾曰。此地變金色當有聖人入會。言",
    "T51n2076_001:0209a22": "訖即變金色。時有長者子富那夜奢。合掌前",
    "T51n2076_001:0209a23": "立。尊者問。汝從何來。夜奢曰。我心非往。尊",
    "T51n2076_001:0209a24": "者曰。汝何處住。曰我心非止。尊者曰。汝不定",
    "T51n2076_001:0209a25": "耶。曰諸佛亦然。尊者曰。汝非諸佛。曰諸佛亦",
    "T51n2076_001:0209a26": "非尊者。因說偈曰。",
    "T51n2076_001:0209a27": " 此地變金色  預知於聖至",
    "T51n2076_001:0209a28": " 當坐菩提樹  覺華而成已",
    "T51n2076_001:0209a29": "[0209a29] 夜奢復說偈曰。",
    "T51n2076_001:0209b01": " 師坐金色地  常說真實義",
    "T51n2076_001:0209b02": " 迴光而照我  令入三摩諦",
    "T51n2076_001:0209b03": "[0209b03] 尊者知其意。即度出家復具戒品。乃告之曰。",
    "T51n2076_001:0209b04": "如來大法眼藏今付於汝。汝護念之。乃說偈",
    "T51n2076_001:0209b05": "言。",
    "T51n2076_001:0209b06": " 真體自然真  因真說有理",
    "T51n2076_001:0209b07": " 領得真真法  無行亦無止",
    "T51n2076_001:0209b08": "[0209b08] 尊者付法已。即現神變而入涅槃。化火自焚。",
    "T51n2076_001:0209b09": "四眾各以衣&#x88D3;(古得切)盛舍利。隨處興塔而供",
    "T51n2076_001:0209b10": "養之。即貞王二十二年己亥歲也(當作二十七年)。",
    "T51n2076_001:0209b11": "[0209b11] 第十一祖富那夜奢。華氏國人也。姓瞿曇氏。",
    "T51n2076_001:0209b12": "父寶身。既得法於&#x8107;尊者。尋詣波羅柰國。有",
    "T51n2076_001:0209b13": "馬鳴大士迎而作禮。因問曰。我欲識佛。何者",
    "T51n2076_001:0209b14": "即是。師曰。汝欲識佛。不識者是。曰佛既不識",
    "T51n2076_001:0209b15": "焉知是乎。師曰。既不識佛焉知不是。曰此是",
    "T51n2076_001:0209b16": "鋸義。師曰。彼是木義。復問。鋸義者何。曰與",
    "T51n2076_001:0209b17": "師平出。又問。木義者何。師曰。汝被我解。馬",
    "T51n2076_001:0209b18": "鳴豁然惺悟。稽首歸依遂求剃度。師謂眾",
    "T51n2076_001:0209b19": "曰。此大士者。昔為毘舍離國王。其國有一類",
    "T51n2076_001:0209b20": "人如馬裸露。王運神力分身為蠶。彼乃得衣。",
    "T51n2076_001:0209b21": "王後復生中印度。馬人感戀悲鳴。因號馬鳴",
    "T51n2076_001:0209b22": "焉。如來記云。吾滅度後六百年。當有賢者馬",
    "T51n2076_001:0209b23": "鳴。於波羅柰國摧伏異道。度人無量繼吾傳",
    "T51n2076_001:0209b24": "化。今正是時。即告之曰。如來大法眼藏今付",
    "T51n2076_001:0209b25": "於汝。即說偈曰。",
    "T51n2076_001:0209b26": " 迷悟如隱顯  明暗不相離",
    "T51n2076_001:0209b27": " 今付隱顯法  非一亦非二",
    "T51n2076_001:0209b28": "[0209b28] 尊者付法已。即現神變湛然圓寂。眾興寶塔",
    "T51n2076_001:0209b29": "以閟全身。即安王十四年戊戌歲也(當作十九年)。",
    "T51n2076_001:0209c01": "[0209c01] 第十二祖馬鳴大士者。波羅柰國人也。亦名",
    "T51n2076_001:0209c02": "功勝。以有作無作諸功德最為殊勝故名焉。",
    "T51n2076_001:0209c03": "既受法於夜奢尊者。後於華氏國轉妙法輪。",
    "T51n2076_001:0209c04": "忽有老人坐前仆地。師謂眾曰。此非庸流當",
    "T51n2076_001:0209c05": "有異相。言訖不見。俄從地踊出一金色人。復",
    "T51n2076_001:0209c06": "化為女子右手指師。而說偈曰。",
    "T51n2076_001:0209c07": " 稽首長老尊  當受如來記",
    "T51n2076_001:0209c08": " 今於此地上  宣通第一義",
    "T51n2076_001:0209c09": "[0209c09] 說偈已瞥然不見。師曰。將有魔來與吾校力。",
    "T51n2076_001:0209c10": "有頃風雨暴至天地晦冥。師曰。魔之來信矣。",
    "T51n2076_001:0209c11": "吾當除之。即指空中現一大金龍。奮發威神",
    "T51n2076_001:0209c12": "震動山岳。師儼然於坐魔事隨滅。經七日有",
    "T51n2076_001:0209c13": "一小蟲。大若蟭螟潛形坐下。師以手取之示",
    "T51n2076_001:0209c14": "眾曰。斯乃魔之所變。盜聽吾法耳。乃放之令",
    "T51n2076_001:0209c15": "去。魔不能動。師告之曰。汝但歸依三寶即得",
    "T51n2076_001:0209c16": "神通。遂復本形作禮懺悔。師問曰。汝名誰耶。",
    "T51n2076_001:0209c17": "眷屬多少。曰我名迦毘摩羅有三千眷屬。師。",
    "T51n2076_001:0209c18": "曰。汝盡神力變化若何。曰我化巨海極為小",
    "T51n2076_001:0209c19": "事。師曰。汝化性海得否。曰何謂性海。我未嘗",
    "T51n2076_001:0209c20": "知。師即為說性海云。山河大地皆依建立。三",
    "T51n2076_001:0209c21": "昧六通(舊云六神通依正宗記除神字)由茲發現。迦毘摩羅聞",
    "T51n2076_001:0209c22": "言遂發信心與徒眾三千俱求剃度。師乃召",
    "T51n2076_001:0209c23": "五百羅漢與授具戒。復告之曰。如來大法眼",
    "T51n2076_001:0209c24": "藏今當付汝。汝聽偈言。",
    "T51n2076_001:0209c25": " 隱顯即本法  明暗元不二",
    "T51n2076_001:0209c26": " 今付悟了法  非取亦非離",
    "T51n2076_001:0209c27": "[0209c27] 付法已。即入龍奮迅三昧。挺身空中如日輪",
    "T51n2076_001:0209c28": "相。然後示滅。四眾以真體藏之龍龕。即顯王",
    "T51n2076_001:0209c29": "三十七年甲午歲也(當作四十二年)。[0209c29] 第十三祖迦毘摩",
    "T51n2076_001:0210a01": "羅者。華氏國人也。初為外道有徒三千通諸",
    "T51n2076_001:0210a02": "異論。後於馬鳴尊者得法領徒至西印度。彼",
    "T51n2076_001:0210a03": "有太子。名雲自在。仰尊者名請於宮中供養",
    "T51n2076_001:0210a04": "尊者曰。如來有教沙門不得親近國王大臣",
    "T51n2076_001:0210a05": "權勢之家。太子曰。今我國城之北有大山焉。",
    "T51n2076_001:0210a06": "山中有一石窟。師可禪寂于此否。尊者曰諾。",
    "T51n2076_001:0210a07": "即入彼山行數里逢一大蟒。尊者直進不顧。",
    "T51n2076_001:0210a08": "遂盤繞師身。師因與受三歸依。蟒聽訖而去。",
    "T51n2076_001:0210a09": "尊者將至石窟。復有一老人素服而出合掌",
    "T51n2076_001:0210a10": "問訊。尊者曰。汝何所止。答曰。我昔&#x751E;為比丘",
    "T51n2076_001:0210a11": "多樂寂靜。有初學比丘數來請益。而我煩於",
    "T51n2076_001:0210a12": "應答起瞋恨想。命終墮為蟒身。住是窟中今",
    "T51n2076_001:0210a13": "已千載。適遇尊者。獲聞戒法故來謝耳。尊者",
    "T51n2076_001:0210a14": "問曰。此山更有何人居止。曰北去十里有大",
    "T51n2076_001:0210a15": "樹蔭覆五百大龍。其樹王名龍樹。常為龍眾",
    "T51n2076_001:0210a16": "說法。我亦聽受耳。尊者遂與徒眾詣彼。龍樹",
    "T51n2076_001:0210a17": "出迎尊者曰。深山孤寂龍蟒所居。大德至尊",
    "T51n2076_001:0210a18": "何枉神足。師曰。吾非至尊來訪賢者。龍樹默",
    "T51n2076_001:0210a19": "念曰。此師得決定性明道眼否。是大聖繼真",
    "T51n2076_001:0210a20": "乘否。師曰。汝雖心語吾已意知。但辦出家。何",
    "T51n2076_001:0210a21": "慮吾之不聖。龍樹聞已悔謝。尊者即與度脫。",
    "T51n2076_001:0210a22": "及五百龍眾俱受具戒。復告龍樹曰。今以如",
    "T51n2076_001:0210a23": "來大法眼藏付囑於汝。諦聽偈言。",
    "T51n2076_001:0210a24": " 非隱非顯法  說是真實際",
    "T51n2076_001:0210a25": " 悟此隱顯法  非愚亦非智",
    "T51n2076_001:0210a26": "[0210a26] 付法已。即現神變化火焚身。龍樹收五色舍",
    "T51n2076_001:0210a27": "利建塔瘞之。即赧王四十一年壬辰歲也(當作",
    "T51n2076_001:0210a28": "四十六年)。",
    "T51n2076_001:0210a29": "[0210a29] 第十四祖龍樹尊者。西天竺國人也。亦名龍",
    "T51n2076_001:0210b01": "勝。始於毘羅尊者得法。後至南印度。彼國之",
    "T51n2076_001:0210b02": "人多信福業。聞尊者為說妙法遞相謂曰。人",
    "T51n2076_001:0210b03": "有福業世間第一。徒言佛信誰能&#x89A9;之。尊者",
    "T51n2076_001:0210b04": "曰。汝欲見佛性先須除我慢。彼人曰。佛性大",
    "T51n2076_001:0210b05": "小。尊者曰。非大非小非廣非狹。無福無報不",
    "T51n2076_001:0210b06": "死不生。彼聞理勝悉迴初心。尊者復於座上",
    "T51n2076_001:0210b07": "現自在身如滿月輪。一切眾唯聞法音不&#x89A9;",
    "T51n2076_001:0210b08": "師相。彼眾中有長者子。名迦那提婆。謂眾曰。",
    "T51n2076_001:0210b09": "識此相否。眾曰。目所未&#x89A9;安能辨識。提婆曰。",
    "T51n2076_001:0210b10": "此是尊者現佛性體相以示我等。何以知之。",
    "T51n2076_001:0210b11": "蓋以。無相三昧形如滿月。佛性之義廓然虛",
    "T51n2076_001:0210b12": "明。言訖。輪相即隱復居本座。而說偈言。",
    "T51n2076_001:0210b13": " 身現圓月相  以表諸佛體",
    "T51n2076_001:0210b14": " 說法無其形  用辨非聲色",
    "T51n2076_001:0210b15": "[0210b15] 彼眾聞偈頓悟無生。咸願出家以求解脫。尊",
    "T51n2076_001:0210b16": "者即為剃髮命諸聖授具。其國先有外道五",
    "T51n2076_001:0210b17": "千餘人。作大幻術眾皆宗仰。尊者悉為化之",
    "T51n2076_001:0210b18": "令歸三寶。復造大智度論中論十二門論垂",
    "T51n2076_001:0210b19": "之於世。後告上首弟子迦那提婆曰。如來大",
    "T51n2076_001:0210b20": "法眼藏今當付汝。聽吾偈言。",
    "T51n2076_001:0210b21": " 為明隱顯法  方說解脫理",
    "T51n2076_001:0210b22": " 於法心不證  無瞋亦無喜",
    "T51n2076_001:0210b23": "[0210b23] 付法訖入月輪三昧廣現神變。復就本座凝",
    "T51n2076_001:0210b24": "然禪寂。迦那提婆與諸四眾。共建寶塔以葬",
    "T51n2076_001:0210b25": "焉。即秦始皇三十五年己丑歲也。"
}