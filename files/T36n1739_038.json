{
    "T36n1739_038:0984c22": "新華嚴經論卷第三十八",
    "T36n1739_038:0984c24": "長者李通玄撰",
    "T36n1739_038:0984c25": "善財童子善知識十地位。自此已後十箇地",
    "T36n1739_038:0984c26": "中修行。一依安住地神所智悲之行。以彼十",
    "T36n1739_038:0984c27": "住十行位中出世智悲之行。猶多滯淨。以十",
    "T36n1739_038:0984c28": "迴向大願和融出世間真俗二智。使恒處世",
    "T36n1739_038:0984c29": "間行大慈悲智無淨染。雖處世間。如淨蓮花",
    "T36n1739_038:0985a01": "處水不污開敷菡萏色香第一。菩薩處世大",
    "T36n1739_038:0985a02": "悲行花開敷功德第一。下九箇天神一箇",
    "T36n1739_038:0985a03": "瞿波女總是女類。並是俗流無出家類。明以",
    "T36n1739_038:0985a04": "前出世間入於世間如迴向法長養大悲。以",
    "T36n1739_038:0985a05": "女表之。夜神者。以明入於世間無明大夜以",
    "T36n1739_038:0985a06": "法照凡令開敷明解故。以出纏妙智入俗接",
    "T36n1739_038:0985a07": "生名之為神。亦以慈悲之行。處於天地晝夜",
    "T36n1739_038:0985a08": "之中。以為神位持世間法。則養眾生故。以家",
    "T36n1739_038:0985a09": "法以化初心。智未具者。若以智滿。便同俗士。",
    "T36n1739_038:0985a10": "現同外道工巧技術。智增悲妙。便入諸天地",
    "T36n1739_038:0985a11": "靈神位中。生持世法祐護眾生。以其靈智十",
    "T36n1739_038:0985a12": "方應現各不同。然其本身不離一切諸佛眾",
    "T36n1739_038:0985a13": "會。而亦不壞十方。示現佛身故。應知如是次",
    "T36n1739_038:0985a14": "第修學不滯其功。",
    "T36n1739_038:0985a15": "第二推德昇進中。從如諸菩薩摩訶薩已下。",
    "T36n1739_038:0985a16": "至辭退而去。有七行半經。約立五門。一推德",
    "T36n1739_038:0985a17": "昇進。二示善知識所在。云在此閻浮提摩竭",
    "T36n1739_038:0985a18": "提國。三舉城之名號迦毘羅。四舉善知識夜",
    "T36n1739_038:0985a19": "神號婆珊婆演底。五禮敬辭去。隨文釋義者。",
    "T36n1739_038:0985a20": "城名迦毘羅者。此云黃色。此城上古有黃頭",
    "T36n1739_038:0985a21": "仙。於此修仙道故立名也。表法中。以夜神智",
    "T36n1739_038:0985a22": "會中道合中宮黃色。黃為福慶之色。應真菩",
    "T36n1739_038:0985a23": "薩內懷白法外現黃色。是福德之色故。城",
    "T36n1739_038:0985a24": "名黃色。摩竭提國是如來示現成菩提道處。",
    "T36n1739_038:0985a25": "明此位昇進會本位故。如十住中初位妙峯",
    "T36n1739_038:0985a26": "山頂。以方便定力。會佛出纏智慧妙理之體。",
    "T36n1739_038:0985a27": "此十地中初地菩薩位會如來智慧入纏大慈",
    "T36n1739_038:0985a28": "悲中菩提果故。已後例然。神名婆珊婆演底",
    "T36n1739_038:0985a29": "者。此云主當春生。為此神主當眾生春生諸",
    "T36n1739_038:0985b01": "苗稼也。表法中。是主當初地菩薩昇進春生",
    "T36n1739_038:0985b02": "萬行之苗稼也。以能常於生死海破一切眾",
    "T36n1739_038:0985b03": "生為明暗故。名為夜天。又智自在故。名之為",
    "T36n1739_038:0985b04": "天。",
    "T36n1739_038:0985b05": "第一正入當位法門中。從爾時善財童子已",
    "T36n1739_038:0985b06": "下至我唯知此破一切眾生癡暗法光明解脫",
    "T36n1739_038:0985b07": "門。於中約立五門。一念善知識教思惟昇進。",
    "T36n1739_038:0985b08": "二漸次遊行至於彼城從東門入佇立未久便",
    "T36n1739_038:0985b09": "見日沒。三以四種念善知識勝德。四見夜神",
    "T36n1739_038:0985b10": "於虛空中處寶樓閣香蓮花藏師子座上身如",
    "T36n1739_038:0985b11": "金色目髮紺青形貌端嚴。五善財見其夜神",
    "T36n1739_038:0985b12": "以身投地禮夜神申請所求。從見夜神已後",
    "T36n1739_038:0985b13": "復立六門。一見夜神身色端正皮膚金色目",
    "T36n1739_038:0985b14": "髮紺青。二見夜神身著朱衣梵冠瓔珞。三見",
    "T36n1739_038:0985b15": "夜神星像炳然在體。四見夜神一一毛孔皆",
    "T36n1739_038:0985b16": "化度無量眾生隨根與法或生天上人間聲聞",
    "T36n1739_038:0985b17": "緣覺所得不同。五見夜神或示現菩薩三昧",
    "T36n1739_038:0985b18": "種種自在。六善財投身於地禮夜神足合掌",
    "T36n1739_038:0985b19": "申請所求法門。此之境界身量毛孔乃是法",
    "T36n1739_038:0985b20": "界之身。極其法界際境界也。令修行者倣而",
    "T36n1739_038:0985b21": "學之。十地方終舉樣極令學纔得其分也。乃",
    "T36n1739_038:0985b22": "是全中之分故。以智之境界及時不遷。即全",
    "T36n1739_038:0985b23": "約位昇進。即分於申請所求中。復立十七門。",
    "T36n1739_038:0985b24": "一善財冀望依善知識獲佛功德法藏。二夜",
    "T36n1739_038:0985b25": "神稱歎善財授與自己所行之法。三舉法門",
    "T36n1739_038:0985b26": "名目名菩薩破一切眾生癡暗法光明解脫。",
    "T36n1739_038:0985b27": "四善男子我於惡慧眾生已下。舉自所行大",
    "T36n1739_038:0985b28": "慈悲之行。五夜神說二十一行頌以自己所",
    "T36n1739_038:0985b29": "知之法勸善財修學令入。六善財白夜神發",
    "T36n1739_038:0985c01": "心久近。七又問夜神得此法門其已久如。八",
    "T36n1739_038:0985c02": "從乃往古世過如須彌山微塵數劫舉自發心",
    "T36n1739_038:0985c03": "久近劫數。九舉劫名寂靜光。十舉世界名出",
    "T36n1739_038:0985c04": "生妙寶。十一舉有四天下名寶月燈光。十二",
    "T36n1739_038:0985c05": "舉城名蓮花光王名善法度十三舉城東有一",
    "T36n1739_038:0985c06": "大菩提樹下有佛號一切法雷音王城正覺。",
    "T36n1739_038:0985c07": "十四舉有夜神名淨月所告有佛出興。十五",
    "T36n1739_038:0985c08": "舉自己身為王夫人名法慧月。因供養彼佛",
    "T36n1739_038:0985c09": "發菩提心。經須彌山微塵數劫。不生惡道種",
    "T36n1739_038:0985c10": "諸善根。經八十須彌山微塵數劫。常受安樂。",
    "T36n1739_038:0985c11": "於彼佛菩薩所常修善根。而未滿足菩薩善",
    "T36n1739_038:0985c12": "根。十六復過萬劫於賢劫前有劫名無憂。世",
    "T36n1739_038:0985c13": "界名離垢光。有五百佛於中出現。我為長者",
    "T36n1739_038:0985c14": "女名妙慧光明。其本夜神生在妙幢王城中作",
    "T36n1739_038:0985c15": "夜神。又來震動我宅放光現相。讚歎妙眼如",
    "T36n1739_038:0985c16": "來所有功德。自為前導引至佛所。我纔見佛",
    "T36n1739_038:0985c17": "即得三昧。名出生見佛調伏眾生三世智光",
    "T36n1739_038:0985c18": "明輪。十七得三昧力故。得憶念如須彌山微",
    "T36n1739_038:0985c19": "塵數劫其中諸佛出現。於彼佛所聽聞妙法。",
    "T36n1739_038:0985c20": "以聞妙法故即得此破一切眾生癡暗法光明",
    "T36n1739_038:0985c21": "解脫。得此解脫已即見其身。遍往佛剎微塵",
    "T36n1739_038:0985c22": "數世界。已上明發心久近。已經八十一須彌",
    "T36n1739_038:0985c23": "山微塵數劫。又經萬劫。其中一須彌山微塵",
    "T36n1739_038:0985c24": "數劫又一萬劫。於佛菩薩所。修善根方得三",
    "T36n1739_038:0985c25": "昧。名見佛調伏眾生三世智光明輪。又以憶",
    "T36n1739_038:0985c26": "念劫中得見一切須彌山微塵數佛。以諸佛",
    "T36n1739_038:0985c27": "所修行聽聞妙法。方得此破一切眾生癡暗",
    "T36n1739_038:0985c28": "法光明解脫門者。在憶念劫中。方得此破一",
    "T36n1739_038:0985c29": "切眾生癡暗法光明門。此明得法久近。總是",
    "T36n1739_038:0986a01": "八十二須彌山微塵數劫。又經一萬劫爾所",
    "T36n1739_038:0986a02": "劫中。常以女身行菩薩行。明修大慈悲心深",
    "T36n1739_038:0986a03": "厚。舉劫長遠。以最後憶念劫中該含三世一",
    "T36n1739_038:0986a04": "念普周皆是一念中多劫也。如初舉遍往佛",
    "T36n1739_038:0986a05": "剎微塵數世界一一世界中佛悉供養承事。",
    "T36n1739_038:0986a06": "次舉百佛剎微塵數世界。次千次百千次不",
    "T36n1739_038:0986a07": "可說佛剎微塵數佛剎悉皆遍往承事。及所",
    "T36n1739_038:0986a08": "說法門悉皆領受。漸漸增長滿十方法界供",
    "T36n1739_038:0986a09": "養諸佛。教化安樂一切眾生。此是初地以百",
    "T36n1739_038:0986a10": "為首。便滿十方一切法界無盡佛剎。不同三",
    "T36n1739_038:0986a11": "乘但言百佛不云百佛剎微塵及以不可說佛",
    "T36n1739_038:0986a12": "剎微塵世界等事。自餘如經具明。意明處世",
    "T36n1739_038:0986a13": "行悲深厚不求出世之心盡窮劫也。此是初",
    "T36n1739_038:0986a14": "歡喜地善知識。以檀波羅蜜為主。餘九為伴。",
    "T36n1739_038:0986a15": "此明入俗同纏長養大慈悲門。具足檀波羅",
    "T36n1739_038:0986a16": "蜜令得圓滿。以修慈故。多生不離女身以表。",
    "T36n1739_038:0986a17": "無出世相。常處俗流也。此十地中總明處世",
    "T36n1739_038:0986a18": "長養大慈悲門。十箇善知識無出家相。總為",
    "T36n1739_038:0986a19": "女天。說多生因本發菩提心時。亦是女身。以",
    "T36n1739_038:0986a20": "表十地是入眾生界長養大慈悲之行也。以",
    "T36n1739_038:0986a21": "表女是慈悲能長養子孫無疲勞故。用明菩",
    "T36n1739_038:0986a22": "薩養眾生故。",
    "T36n1739_038:0986a23": "第二推德昇進中。從如諸菩薩摩訶薩已下。",
    "T36n1739_038:0986a24": "至辭退而去。長行有十五行半經。偈頌十行",
    "T36n1739_038:0986a25": "經。於中約立五門。一推德昇進。二示善知識",
    "T36n1739_038:0986a26": "居處所在。云此閻浮提摩竭提國。菩提場內",
    "T36n1739_038:0986a27": "有主夜神名普德淨光三善財說頌歎婆珊婆",
    "T36n1739_038:0986a28": "演底夜天神德。四善財說頌已頂禮夜神足。",
    "T36n1739_038:0986a29": "五辭退而去。此普德淨光夜神。是婆珊婆演",
    "T36n1739_038:0986b01": "底。往劫為王夫人時。於夜覺悟之。師於八十",
    "T36n1739_038:0986b02": "二須彌山微塵數劫。又經一萬劫。常為其師",
    "T36n1739_038:0986b03": "引接示導。如前所說者是。不云南方。直云摩",
    "T36n1739_038:0986b04": "竭提國菩提場內者。表修行處生死之慈悲。",
    "T36n1739_038:0986b05": "不出菩提體別有世間慈悲行故。故閻浮提",
    "T36n1739_038:0986b06": "及摩竭提國是世間菩提場內者。表此世間",
    "T36n1739_038:0986b07": "在菩提場內。明會世間慈悲之行是菩提心",
    "T36n1739_038:0986b08": "內所行之行不別有也。表處纏大慈大悲之",
    "T36n1739_038:0986b09": "行與覺體一也。明果作因因果一也。如下善",
    "T36n1739_038:0986b10": "財歎夜天頌云。多劫在惡趣。始得見聞汝。亦",
    "T36n1739_038:0986b11": "應歡喜受以滅煩惱故。以明修大慈悲行。要",
    "T36n1739_038:0986b12": "經多劫住生死苦海不以為厭。慈悲行方得",
    "T36n1739_038:0986b13": "成就故。明修出世道一念而即現前。行大慈",
    "T36n1739_038:0986b14": "大悲行不限劫數也。自餘如文自具明也。多",
    "T36n1739_038:0986b15": "劫約俗一念約真。二事通融自體無礙。即乃",
    "T36n1739_038:0986b16": "是一念中多劫。多劫中一念。以真俗體不礙",
    "T36n1739_038:0986b17": "故。",
    "T36n1739_038:0986b18": "第一正入當位法門中。從爾時善財童子已",
    "T36n1739_038:0986b19": "下。至我唯得此菩薩寂靜禪定樂普遊步解",
    "T36n1739_038:0986b20": "脫門。於此段中。約立五門。一念善知識教思",
    "T36n1739_038:0986b21": "惟昇進。二漸次遊行至普德淨光夜神所禮",
    "T36n1739_038:0986b22": "敬申請。三夜神為善財說種種法。四夜神說",
    "T36n1739_038:0986b23": "自行法門名。菩薩寂靜禪定樂普遊步解脫",
    "T36n1739_038:0986b24": "門授與善財。五夜神正說以此法門。普見",
    "T36n1739_038:0986b25": "三世一切諸佛及國土道場眾會。及救護一",
    "T36n1739_038:0986b26": "切眾生故。隨文釋義者。法門名菩薩寂靜禪",
    "T36n1739_038:0986b27": "定樂普遊步解脫門者。此是戒波羅蜜。以法",
    "T36n1739_038:0986b28": "身為戒體。即一切境界性自禪故。法界性禪",
    "T36n1739_038:0986b29": "即智自遍周。以智遍周所以普遊步故。常處",
    "T36n1739_038:0986c01": "生死行大慈悲。長養自體大慈悲心。於法性",
    "T36n1739_038:0986c02": "之中具菩薩行遍法界故。菩薩寂靜禪定樂",
    "T36n1739_038:0986c03": "普遊步解脫門。明處生死中菩提法樂。亦能",
    "T36n1739_038:0986c04": "具足菩薩大慈悲。復能遍行普賢道故。此明",
    "T36n1739_038:0986c05": "自心菩提場內菩薩大悲之行。名普德淨光",
    "T36n1739_038:0986c06": "夜神者。智悲遍周照眾生之長夜故。名為淨",
    "T36n1739_038:0986c07": "光。具慈育俗名之為德。其智不為性自大用",
    "T36n1739_038:0986c08": "遍周名之為神。如此禪體。以菩薩行大寂靜",
    "T36n1739_038:0986c09": "法界無礙大慈悲心。寂用遍周故。約其功用",
    "T36n1739_038:0986c10": "安四禪之名。經云。分明了達成就增長思惟",
    "T36n1739_038:0986c11": "觀察堅固莊嚴不起一切妄想分別大悲救護",
    "T36n1739_038:0986c12": "一切眾生一心不動修習初禪者。以法身根",
    "T36n1739_038:0986c13": "本智正緣念。度一切眾生不名妄想。以不",
    "T36n1739_038:0986c14": "緣惡法故。以法性理中所分別所緣利物。皆",
    "T36n1739_038:0986c15": "以智為依止。成大慈悲之門無世染習故。不",
    "T36n1739_038:0986c16": "名妄想。又云息一切意業攝一切眾生智力",
    "T36n1739_038:0986c17": "勇猛喜心悅豫修第二禪者。息一切意業是",
    "T36n1739_038:0986c18": "偏慈不普心也。喜心悅豫者。以此二地菩薩",
    "T36n1739_038:0986c19": "行以法性菩提之慈。以攝化一切眾生之法",
    "T36n1739_038:0986c20": "悅樂故。名為二禪。思惟一切眾生自性離生",
    "T36n1739_038:0986c21": "死。修第三禪者。明以普見一切眾生同一菩",
    "T36n1739_038:0986c22": "提法性自體解脫。以為禪體。不自獨見一身",
    "T36n1739_038:0986c23": "有禪體故。以一切眾生總體解脫故。修第三",
    "T36n1739_038:0986c24": "禪。經云。一切眾生自性厭離生死修第三禪",
    "T36n1739_038:0986c25": "者。自性厭離生死。此是譯經者誤也。應云一",
    "T36n1739_038:0986c26": "切眾生性自離生死故。修第三禪。悉能息滅",
    "T36n1739_038:0986c27": "一切眾生眾苦熱惱。修第四禪者。此一乘菩",
    "T36n1739_038:0986c28": "薩。從初發心乘如來菩提心根本智乘。修大",
    "T36n1739_038:0986c29": "悲行處生死海。觀達眾生根本源底同一如來",
    "T36n1739_038:0987a01": "菩提體用智海。便常以法界智日。常於不達",
    "T36n1739_038:0987a02": "迷暗之夜。為一切眾生解諸迷暗。不同前三",
    "T36n1739_038:0987a03": "乘別求自己清淨樂果而實未曾而得究竟一",
    "T36n1739_038:0987a04": "切樂果。是故說法華經會三歸一。來歸此法",
    "T36n1739_038:0987a05": "故。已下所有利眾生之行門。如經具明。此是",
    "T36n1739_038:0987a06": "持上上十善戒。以菩提體為戒體。以居菩提",
    "T36n1739_038:0987a07": "場內夜神表之。以菩提心成大慈悲為戒體。",
    "T36n1739_038:0987a08": "十迴向以舡師為戒體。十行中釋天童子。以",
    "T36n1739_038:0987a09": "工巧諸技術以為戒體。十住中海雲比丘。觀",
    "T36n1739_038:0987a10": "十二緣生法自體清淨以為戒體。於此第二",
    "T36n1739_038:0987a11": "地中。以菩提場內普德淨光夜神以為戒體。",
    "T36n1739_038:0987a12": "此明菩提中智處於世間修慈悲門。以為戒",
    "T36n1739_038:0987a13": "體。此是第二離垢地中善知識。以戒波羅蜜",
    "T36n1739_038:0987a14": "為主。餘九為伴。治菩提心處於生死海行於",
    "T36n1739_038:0987a15": "慈悲。不自在障令得自在故。此明和融菩提",
    "T36n1739_038:0987a16": "生死一不自在使令自在。此位中。以菩提體",
    "T36n1739_038:0987a17": "觀三界無生滅性。是總相觀。",
    "T36n1739_038:0987a18": "第二推德昇進中。從如諸菩薩摩訶薩已下。",
    "T36n1739_038:0987a19": "至辭退而去。長行并頌。有二十五行經。於中",
    "T36n1739_038:0987a20": "約立五門。一推德令善財昇進。二示善知識",
    "T36n1739_038:0987a21": "處云去此不遠於菩提場右邊有一夜神名喜",
    "T36n1739_038:0987a22": "目觀察眾生。三普德淨光天重為善財說頌。",
    "T36n1739_038:0987a23": "四善財頂禮普德淨光神足。五辭退而去。釋",
    "T36n1739_038:0987a24": "曰。去此不遠者。明以菩提為第二戒波羅蜜",
    "T36n1739_038:0987a25": "在菩提場內。此第三忍波羅蜜還以菩提為忍",
    "T36n1739_038:0987a26": "行故。去此不遠。於菩提場右邊者。以右為智",
    "T36n1739_038:0987a27": "位。左為悲門。明以菩提起行成其忍慈。不忍",
    "T36n1739_038:0987a28": "即無慈故。明以有忍故。能行慈悲。有一夜神",
    "T36n1739_038:0987a29": "名喜目。觀察眾生者。是忍中之慈。名之喜目。",
    "T36n1739_038:0987b01": "不捨眾生。名為觀察。又觀根攝化名為觀察",
    "T36n1739_038:0987b02": "眾生夜天神者。前位以菩提為戒體。都淨三",
    "T36n1739_038:0987b03": "界有欲之心。下界散動心欲上二界忻禪樂淨",
    "T36n1739_038:0987b04": "心欲。此第三發光地。以修八禪能同彼禪。不",
    "T36n1739_038:0987b05": "染禪性。能同欲界。不染欲性。名為發光地。名",
    "T36n1739_038:0987b06": "為夜天。其智應真。號之為神。於三界中教化",
    "T36n1739_038:0987b07": "眾生自在。名之為天。亦明此位一一別治三",
    "T36n1739_038:0987b08": "界中欲習令清淨。得三界中同別之相。名觀",
    "T36n1739_038:0987b09": "察眾生夜天神。四地生諸佛家。五地習世間",
    "T36n1739_038:0987b10": "藝能。六地三空寂滅神通定現前。得寂用神",
    "T36n1739_038:0987b11": "通自在。周遍十方攝化眾生。此已上得出世",
    "T36n1739_038:0987b12": "間中世間自在故。第七地已去入世間自在。",
    "T36n1739_038:0987b13": "如十迴向中。亦有此勢分。十住十行亦然。又",
    "T36n1739_038:0987b14": "有勢分不同。如十迴向中。即迴十住十行中",
    "T36n1739_038:0987b15": "解脫入於世間。至第七迴向位中。昇進通聖。",
    "T36n1739_038:0987b16": "即見觀音正趣菩薩。至第九第十迴向中。却",
    "T36n1739_038:0987b17": "還世間。智通於神持眾生界。乃至九地總是",
    "T36n1739_038:0987b18": "神位。十地釋氏女瞿波。是如來往昔為太子",
    "T36n1739_038:0987b19": "時妻。表十地慈心法喜已滿故。從前十迴向",
    "T36n1739_038:0987b20": "已後。修處世間慈悲之位。至第二地。菩提場",
    "T36n1739_038:0987b21": "內普德淨光神。是會菩提體一分之極。從此",
    "T36n1739_038:0987b22": "二地已後至三地。以於菩提場中起用。一一",
    "T36n1739_038:0987b23": "禪界同別修行六地中。方於菩提體中起用",
    "T36n1739_038:0987b24": "始寂用自在。第七地純是處纏。修菩提中慈",
    "T36n1739_038:0987b25": "悲及智使令圓滿。至八地方始智悲任用無",
    "T36n1739_038:0987b26": "功而自成猶須念本願及佛加持方始明了。",
    "T36n1739_038:0987b27": "九地十地方始學佛十力四無所畏。前從普",
    "T36n1739_038:0987b28": "光明殿說十信心位已。次昇天明五位昇進。",
    "T36n1739_038:0987b29": "猶恐隨言說教中。不能具足體會其五位中",
    "T36n1739_038:0987c01": "昇進同異之意。於此法界品中。以善財求善",
    "T36n1739_038:0987c02": "知識名目居處國土城名年歲。園林報果南",
    "T36n1739_038:0987c03": "北東西近遠男女聖凡天人龍神以法及像表",
    "T36n1739_038:0987c04": "之。令會其聖意昇進次第之行。使令學者善",
    "T36n1739_038:0987c05": "得其宜。不令錯謬不滯其功。於中有十三行",
    "T36n1739_038:0987c06": "頌。歎如來境界喜目夜神能知。如文具明。",
    "T36n1739_038:0987c07": "第一正入當位法門中。從爾時善財童子已",
    "T36n1739_038:0987c08": "下。至我唯知此普喜幢解脫門。於此門中。約",
    "T36n1739_038:0987c09": "分五門。一念善知識教思惟昇進。二善財意",
    "T36n1739_038:0987c10": "欲詣喜目觀察眾生夜神所。三夜神神力加",
    "T36n1739_038:0987c11": "持善財令知親近善知識多所饒益。四善財",
    "T36n1739_038:0987c12": "蒙加持已速發此念。自知由親近善知識能",
    "T36n1739_038:0987c13": "勇猛勤修一切智道。五善財詣喜目夜神所",
    "T36n1739_038:0987c14": "觀察夜神。攝化眾生饒益境界。從此所見",
    "T36n1739_038:0987c15": "夜神。在於如來眾會道場。坐蓮花藏師子之",
    "T36n1739_038:0987c16": "座。已下長科為十二段。一爾時善財童子發",
    "T36n1739_038:0987c17": "是念已已下。至皆令歡喜而得利益。有五行",
    "T36n1739_038:0987c18": "半經。明初觀喜目夜天攝化境界分。二所謂",
    "T36n1739_038:0987c19": "出無量化身雲充滿十方一切世界已下。至",
    "T36n1739_038:0987c20": "如是宣說一切菩薩種種行法而為利益。於",
    "T36n1739_038:0987c21": "中有八十三行半經。明以十波羅蜜攝化眾",
    "T36n1739_038:0987c22": "生分。三復於一一諸毛孔中出無量種種眾",
    "T36n1739_038:0987c23": "生身雲已下。至主方神等相似身雲周遍十",
    "T36n1739_038:0987c24": "方充滿法界。有十七行半經。明菩薩喜目夜",
    "T36n1739_038:0987c25": "神毛孔化身十方同類攝眾生分。四於彼一",
    "T36n1739_038:0987c26": "切眾生之前現種種聲已下。至從初發心所",
    "T36n1739_038:0987c27": "集功德。有八行經。明喜目夜神出現遍滿十",
    "T36n1739_038:0987c28": "方音聲說喜目神初發心來所有功德親近諸",
    "T36n1739_038:0987c29": "佛及所行波羅蜜海分。五所謂承事一切諸",
    "T36n1739_038:0988a01": "善知識已下。至令無量眾生住如來地。有四",
    "T36n1739_038:0988a02": "十六行半經。明前所現音聲所說喜目神所",
    "T36n1739_038:0988a03": "修行及供養諸佛教化眾生境界分。六爾時",
    "T36n1739_038:0988a04": "善財童子見聞如上所現一切諸希有事已下。",
    "T36n1739_038:0988a05": "至堪修普賢菩薩行故。有八行半經。明善財",
    "T36n1739_038:0988a06": "童子見如上教化境界得入此喜目夜神所行",
    "T36n1739_038:0988a07": "法名不思議大勢力普喜幢自在力解脫法門",
    "T36n1739_038:0988a08": "分。七爾時善財童子已下。一行半經。明善財",
    "T36n1739_038:0988a09": "說頌歎喜目神功德分。八頌中有十行頌。明",
    "T36n1739_038:0988a10": "正申頌意歎夜神道德分。九爾時善財童子",
    "T36n1739_038:0988a11": "已下。三行經。明善財問夜神得解脫久近分。",
    "T36n1739_038:0988a12": "十我念過去世已下。至其心不忘失。有二十",
    "T36n1739_038:0988a13": "六行頌。明夜神答善財住劫久近分。十一從",
    "T36n1739_038:0988a14": "此後供養十億那由佛已下。至了知十法界",
    "T36n1739_038:0988a15": "一切無差別。有六十五行頌。答善財住劫供",
    "T36n1739_038:0988a16": "養諸佛久近多少之數於此供養分。中有十",
    "T36n1739_038:0988a17": "一段。前十段各有十佛名。後一段有一佛名。",
    "T36n1739_038:0988a18": "皆配十一地中隨位昇進。一地配十佛名號。",
    "T36n1739_038:0988a19": "十地配百佛名號。十一地配一佛名號。明後",
    "T36n1739_038:0988a20": "一攝前多故。明一地具十地行故。以十波羅",
    "T36n1739_038:0988a21": "蜜互參成故。第一從此後供養十億那由佛",
    "T36n1739_038:0988a22": "者。配初歡喜地。明初總攝末故。初含多故。願",
    "T36n1739_038:0988a23": "廣大故。初地明勝願發心初即多故。是總相",
    "T36n1739_038:0988a24": "義。此初地是第二地中初地故。乃至十地是",
    "T36n1739_038:0988a25": "第三地中十地故。初佛功德海者。是第三地",
    "T36n1739_038:0988a26": "中初地。檀波羅蜜門為主。餘九為伴。以此位",
    "T36n1739_038:0988a27": "是第三地中前後地內十波羅蜜。總在此位",
    "T36n1739_038:0988a28": "中。餘位亦倣此相收。如帝網相。入一入多故。",
    "T36n1739_038:0988a29": "此明忍體總收因果遍也。五位中位。位皆然。",
    "T36n1739_038:0988b01": "第二一切寶光剎其劫名天勝者。第二離垢",
    "T36n1739_038:0988b02": "地。戒波羅蜜為戒體故。天者。表淨戒自在勝",
    "T36n1739_038:0988b03": "於煩惱。名為天勝故。五百佛興世者。以戒波",
    "T36n1739_038:0988b04": "羅蜜為主。五位中五百箇波羅蜜。總以戒淨",
    "T36n1739_038:0988b05": "體收。名為五百佛興世。若於自心境自體無",
    "T36n1739_038:0988b06": "垢。外別見他佛是人未離魔業。初佛號月光",
    "T36n1739_038:0988b07": "輪。表戒光圓滿。餘九佛號。是戒中主伴。波羅",
    "T36n1739_038:0988b08": "蜜因果名號如下。如是等諸佛我悉曾供養尚",
    "T36n1739_038:0988b09": "於諸法中無而計為有者。為智波羅蜜未圓明",
    "T36n1739_038:0988b10": "昇進未熟戒取猶在。表以昇進生熟論之。至",
    "T36n1739_038:0988b11": "於十地智波羅蜜圓明。有五百重昇進。習氣",
    "T36n1739_038:0988b12": "生熟不同。此明總相中別同中之異。以一發",
    "T36n1739_038:0988b13": "菩提心已受無量安樂。所修生熟十地猶存。",
    "T36n1739_038:0988b14": "十一地方盡二愚至佛位。為對習氣安立諸",
    "T36n1739_038:0988b15": "地。職位治之。計其理智十地差別。如空中鳥",
    "T36n1739_038:0988b16": "跡。然約其習氣同別行相非無。次第從此復",
    "T36n1739_038:0988b17": "有劫。名曰梵光明者。是第三發光地位修八",
    "T36n1739_038:0988b18": "禪。都治三界習障欲界樂欲障上二界樂禪",
    "T36n1739_038:0988b19": "障。現第一義天光淨無障。號劫名梵光明。梵",
    "T36n1739_038:0988b20": "名淨也。治天界染淨習氣。一分淨名為淨光",
    "T36n1739_038:0988b21": "明。世界名蓮花燈。此是當位行無染名也。莊",
    "T36n1739_038:0988b22": "厭極殊妙以忍波羅蜜為莊嚴故。名極殊妙。",
    "T36n1739_038:0988b23": "以忍為行首故。彼有無量佛者。以明忍體總",
    "T36n1739_038:0988b24": "收諸行故。云彼有無量佛我悉曾供養者。以",
    "T36n1739_038:0988b25": "忍辱恭敬。為供養一切佛故。初寶須彌佛者。",
    "T36n1739_038:0988b26": "以第三地忍辱謙敬。為行中高勝故。如須彌",
    "T36n1739_038:0988b27": "山高勝也。此佛為主。餘佛為此忍中之伴。已",
    "T36n1739_038:0988b28": "下一一隨十地十一地十波羅蜜萬行主伴配",
    "T36n1739_038:0988b29": "之。一切諸佛。皆依此五位行中理智願得佛",
    "T36n1739_038:0988c01": "果故。離此法別見佛者。無有是處。以智所行。",
    "T36n1739_038:0988c02": "及處說名劫量大智之境。都無有時日歲月",
    "T36n1739_038:0988c03": "也。皆須約自實佛實智實法而論。不可隨自",
    "T36n1739_038:0988c04": "他虛妄見也。若智滿行周一切總佛。第四地配",
    "T36n1739_038:0988c05": "精進波羅蜜八十那由他佛者。表八正覺道",
    "T36n1739_038:0988c06": "為精進行體故。餘八邪之行非佛故。那由他",
    "T36n1739_038:0988c07": "者。萬行總數。次第五地禪波羅蜜中。劫名寂",
    "T36n1739_038:0988c08": "靜慧。剎號金剛寶。表法性身為禪體。明語默",
    "T36n1739_038:0988c09": "皆寂靜也。金剛總明禪體無壞性。於中有千",
    "T36n1739_038:0988c10": "佛次第而出興者。表禪攝用歸本。以十地中",
    "T36n1739_038:0988c11": "一地有百波羅蜜為主伴。此禪位中收十地位",
    "T36n1739_038:0988c12": "為千次第也。第六地般若為主有。劫名善出",
    "T36n1739_038:0988c13": "現者表。智慧善能出現諸法剎。號香燈雲者",
    "T36n1739_038:0988c14": "表。智慧為香破暗為燈說法普覆為雲。億佛",
    "T36n1739_038:0988c15": "於中現者。以般若從用。以億舉數之。前位千",
    "T36n1739_038:0988c16": "此位億也。第七地中有五百諸佛。於中而出",
    "T36n1739_038:0988c17": "興者。表方便波羅蜜。通收五位門出世智慧。",
    "T36n1739_038:0988c18": "總入俗同事成大悲行故。舉五百佛為行數。",
    "T36n1739_038:0988c19": "劫名集堅固王者。處纏不污方名堅固。王者",
    "T36n1739_038:0988c20": "自在義。第八地有八十那由他佛者表無功",
    "T36n1739_038:0988c21": "用之大用。已終八正之總備。第九地六十億",
    "T36n1739_038:0988c22": "那由他佛者。一那由他當此溝。是此第二十",
    "T36n1739_038:0988c23": "數。表法師之位。法雲普雨六道化周。亦表第",
    "T36n1739_038:0988c24": "一般若。總通十地位雨法滿故。第十地中有",
    "T36n1739_038:0988c25": "三十六那由他佛者。表智圓三世六位齊明",
    "T36n1739_038:0988c26": "因果徹故。以智增明三世六位無始終一圓",
    "T36n1739_038:0988c27": "智故。第十一地有一佛者。表收三世六位為",
    "T36n1739_038:0988c28": "一法界無礙大用故。此收別同本依根本智",
    "T36n1739_038:0988c29": "故。成普賢門佛果圓故。一多徹故。一如經細",
    "T36n1739_038:0989a01": "看文義。皆自有此意。非是人情強安立也。第",
    "T36n1739_038:0989a02": "十二段中。善男子已下至我唯知此大勢力普",
    "T36n1739_038:0989a03": "喜幢解脫門。有九行半經。明都結已上發心",
    "T36n1739_038:0989a04": "始末因果劫量分。於此段中。彼轉輪聖王名",
    "T36n1739_038:0989a05": "十方主能紹隆佛種者。豈異人乎。文殊師利",
    "T36n1739_038:0989a06": "是也。爾時夜天神覺悟我者。普賢菩薩之所",
    "T36n1739_038:0989a07": "化也。其王寶女蒙彼夜神所化者。即此喜目",
    "T36n1739_038:0989a08": "神是。表法是依根本智法身之理起差別智。",
    "T36n1739_038:0989a09": "行表大慈悲不限時劫。以佛剎微塵數以況",
    "T36n1739_038:0989a10": "之經如是等劫量修行得此大勢力普喜幢解",
    "T36n1739_038:0989a11": "脫者。明第三地修三界別對治四禪八定得自",
    "T36n1739_038:0989a12": "在故。處世行慈悲行忍。行一分終故。始於一",
    "T36n1739_038:0989a13": "切善惡眾生常歡喜不厭故。以此修行劫數。",
    "T36n1739_038:0989a14": "答前善財所問發心久近故。明忍性遍周一",
    "T36n1739_038:0989a15": "時總答又明智無前後故。經云禪波羅蜜所",
    "T36n1739_038:0989a16": "有資具者。明施戒忍精進四念觀三十七道",
    "T36n1739_038:0989a17": "品等是禪家資具。亦以五停心觀十八事物",
    "T36n1739_038:0989a18": "空閑寂靜是禪家資具。亦以師弟法智之正",
    "T36n1739_038:0989a19": "教是禪家資具。亦以十波羅蜜與四攝四無",
    "T36n1739_038:0989a20": "量為助。顯法界體用自在。是禪家資具。此是",
    "T36n1739_038:0989a21": "第三發光地善知識。以忍波羅蜜為主。餘九",
    "T36n1739_038:0989a22": "為伴。治三界中。住禪染淨二障。一分行大慈",
    "T36n1739_038:0989a23": "悲使無礙故。如是染淨二習。一分微薄始於",
    "T36n1739_038:0989a24": "善惡眾生。一分不生厭捨。得大勢力普喜幢",
    "T36n1739_038:0989a25": "解脫門。前五位十地中。言說所陳恐不能了。",
    "T36n1739_038:0989a26": "意至此位中以善財求善知識名目處。所男",
    "T36n1739_038:0989a27": "女長者比丘比丘尼優婆夷菩薩夜神等名行",
    "T36n1739_038:0989a28": "相狀。託法及事以表之。使令易解。",
    "T36n1739_038:0989a29": "第二推德昇進門中。從如諸菩薩摩訶薩已",
    "T36n1739_038:0989b01": "下至辭退而去。有十四行經。約分為五門。一",
    "T36n1739_038:0989b02": "推德昇進。二示善知識所在。三舉善知識夜",
    "T36n1739_038:0989b03": "神名普救眾生妙德。四勸善財令往詣。五禮",
    "T36n1739_038:0989b04": "敬辭退。隨文釋義者。在此會中有一夜神者。",
    "T36n1739_038:0989b05": "明菩提及智悲圓滿名在此會中。夜神如前",
    "T36n1739_038:0989b06": "所釋。此是十地中第四焰慧地。生諸佛家住",
    "T36n1739_038:0989b07": "菩提位。長大慈悲門。以第二地夜神名普德",
    "T36n1739_038:0989b08": "淨光在菩提場內。明與菩提心相會。為初地",
    "T36n1739_038:0989b09": "是勝願發心二地。方會真體得中道故。自此",
    "T36n1739_038:0989b10": "已後直至十地。長養大慈悲心方終。十一也",
    "T36n1739_038:0989b11": "純是普賢之處世妙行前三。地治三界業一",
    "T36n1739_038:0989b12": "終。名為發光地此地。生如來家淨慧現前名",
    "T36n1739_038:0989b13": "焰慧地自餘。如文自具。",
    "T36n1739_038:0989b14": "第一正入當位法門中。從爾時善財童子已",
    "T36n1739_038:0989b15": "下。長科為十四段。一爾時善財童子已下至",
    "T36n1739_038:0989b16": "作是願已有六行半經。明正念喜目夜神之",
    "T36n1739_038:0989b17": "教思惟趣入不違其善知識教分。二往詣普",
    "T36n1739_038:0989b18": "救眾生妙德夜神所已下至放光入善財頂充",
    "T36n1739_038:0989b19": "滿其身有五行經。明普救夜神放眉間光明",
    "T36n1739_038:0989b20": "名智燈普照入善財身分。三善財爾時已下",
    "T36n1739_038:0989b21": "至令得一切智清淨光明故有三十九行經。",
    "T36n1739_038:0989b22": "明善財蒙光入身即見智燈普照法門所照境",
    "T36n1739_038:0989b23": "界及普救夜神所行之教化眾生境界海無邊",
    "T36n1739_038:0989b24": "分。四時善財童子見此夜神如是神力已下",
    "T36n1739_038:0989b25": "至以偈讚曰有五行經。明善財見其夜神神",
    "T36n1739_038:0989b26": "力以偈讚德分。五善財正說二十行半偈。重",
    "T36n1739_038:0989b27": "明前所見法分。六爾時善財童子說此頌已",
    "T36n1739_038:0989b28": "已下至修何等行而得清淨有三行經。是善",
    "T36n1739_038:0989b29": "財請問修何等行而得清淨及問得此解脫其",
    "T36n1739_038:0989c01": "已久如分。七夜神云善男子已下至我承佛",
    "T36n1739_038:0989c02": "神力今為汝說有九行半經。明夜神推法難",
    "T36n1739_038:0989c03": "知非是天人及二乘所能測知推以佛神力為",
    "T36n1739_038:0989c04": "汝說分。八善男子乃往古世已下至示現如",
    "T36n1739_038:0989c05": "來出現不思議相有九十七行經。明轉輪王",
    "T36n1739_038:0989c06": "城北菩提樹前寶花光明池中蓮花十度放光",
    "T36n1739_038:0989c07": "饒益不同及一切境界普興莊嚴雲分。九善",
    "T36n1739_038:0989c08": "男子此普照三世一切如來已下。至頌有四",
    "T36n1739_038:0989c09": "十八行半經。明寶花燈王城北蓮花中初佛",
    "T36n1739_038:0989c10": "出現普賢菩薩告知輪王與眷屬俱往見佛及",
    "T36n1739_038:0989c11": "偈讚如來出現分。所說十行頌讚如來德。如",
    "T36n1739_038:0989c12": "經具明。十爾時轉輪聖王已下至發阿耨多",
    "T36n1739_038:0989c13": "羅三藐三菩提心。有七十二行半經。明轉輪",
    "T36n1739_038:0989c14": "聖王及女興供其女妙眼獲益發菩提心分。",
    "T36n1739_038:0989c15": "十一善男子我念過去由普賢菩薩善知識已",
    "T36n1739_038:0989c16": "下至聽聞說法依教修行有十六行半經。明",
    "T36n1739_038:0989c17": "都結已上修行因緣眷屬名號及因普賢發起",
    "T36n1739_038:0989c18": "善根分。此初佛所得法菩薩普現一切世間",
    "T36n1739_038:0989c19": "調伏眾生解脫門。十二善男子過毘盧遮那",
    "T36n1739_038:0989c20": "大威德世界圓滿清淨劫已次有世界名寶輪",
    "T36n1739_038:0989c21": "妙莊嚴劫名大光有五百佛於中出現已下",
    "T36n1739_038:0989c22": "十佛所此普救夜神。於一一佛所受生而為",
    "T36n1739_038:0989c23": "不同供養聽聞諸法。如文自具。十三善男子",
    "T36n1739_038:0989c24": "此世界中有如是等佛剎微塵數劫。一切如",
    "T36n1739_038:0989c25": "來於中出現。我皆承事恭敬供養。所說法門",
    "T36n1739_038:0989c26": "皆不忘一文一句已下至頌有十行半經。明",
    "T36n1739_038:0989c27": "總都結所經諸劫供養諸佛得法門分。此段",
    "T36n1739_038:0989c28": "明智滿行周自佛會為一法界故。都舉佛剎",
    "T36n1739_038:0989c29": "微塵為量也。大約且以自佛果遍故。如下一",
    "T36n1739_038:0990a01": "段頌。總都結如上所供養佛數。作十一段。十",
    "T36n1739_038:0990a02": "十為首。總有須彌山微塵數佛。曾所供養。此",
    "T36n1739_038:0990a03": "都言十一地自行佛果故。自行相應他佛自",
    "T36n1739_038:0990a04": "會一體也。不可作一面自他之求。十四我唯",
    "T36n1739_038:0990a05": "知此菩薩普現一切世間調伏眾生解脫已",
    "T36n1739_038:0990a06": "下。是推德昇進。隨文釋義者。云往古過佛剎",
    "T36n1739_038:0990a07": "微塵數劫有劫名圓滿清淨者。此是一切智",
    "T36n1739_038:0990a08": "之圓滿普照之體也。其世界名毘盧遮那威",
    "T36n1739_038:0990a09": "德者。此是種種差別智之純雜光明自在。此",
    "T36n1739_038:0990a10": "是精進行之遍周。有須彌山微塵數佛於中",
    "T36n1739_038:0990a11": "出現者。是精進位昇進差別智廣量高出世",
    "T36n1739_038:0990a12": "間之果也。前位舉三十六那由他又一無量。",
    "T36n1739_038:0990a13": "又五百更有一佛為昇進見佛智之廣量。此",
    "T36n1739_038:0990a14": "須彌山微塵為佛量也。明勝進高昇。此世界",
    "T36n1739_038:0990a15": "東際輪圍山側有四天下。名寶燈花幢者。明",
    "T36n1739_038:0990a16": "東際及以寶燈花幢者。總明修差別智也。有",
    "T36n1739_038:0990a17": "百萬億那由他諸國土者。此明一切智智主",
    "T36n1739_038:0990a18": "伴法門眷屬攝生報居境界也。此四天下閻",
    "T36n1739_038:0990a19": "浮提內有一國土名寶花燈者。此明差別智",
    "T36n1739_038:0990a20": "自在照曜義也。於中眾生具行十善有轉輪",
    "T36n1739_038:0990a21": "王於中出現名毘盧遮那妙寶蓮花髻。於蓮",
    "T36n1739_038:0990a22": "花中忽然化生者。表一切智種種差別智生",
    "T36n1739_038:0990a23": "皆無所生而生無所染也。三十二相者智所",
    "T36n1739_038:0990a24": "報生也。七寶具足者。表七菩提分也。王四天",
    "T36n1739_038:0990a25": "下者。四智遍周也。恒以正法教導群生者。正",
    "T36n1739_038:0990a26": "智現行無邪行也。王有千子者。萬行具足也。",
    "T36n1739_038:0990a27": "夫人寶女。並表法樂慈悲也。其有一女名普",
    "T36n1739_038:0990a28": "智焰妙德眼者。此是普救夜神會智悲之行。",
    "T36n1739_038:0990a29": "其此世界淨穢合成愚智同居即是。此位會",
    "T36n1739_038:0990b01": "融染淨成智悲二行。於其城北菩提樹前有",
    "T36n1739_038:0990b02": "香池名寶花光明者。此表法身戒定體之香",
    "T36n1739_038:0990b03": "也。香池之內出大蓮花。名普現三世一切如",
    "T36n1739_038:0990b04": "來莊嚴境界雲者。是於法身中起十波羅蜜",
    "T36n1739_038:0990b05": "行也。能現一切諸佛境界如雲故。須彌山微",
    "T36n1739_038:0990b06": "塵數佛於中出現者。總明一切諸佛皆以一切",
    "T36n1739_038:0990b07": "智智大慈大悲十波羅蜜法身池中起精進行",
    "T36n1739_038:0990b08": "而出現故。已下香池中蓮花十度放光者。明",
    "T36n1739_038:0990b09": "節級利生。十千年前此大蓮花放淨光明名",
    "T36n1739_038:0990b10": "現諸神通成就眾生。若有眾生遇斯光者。心",
    "T36n1739_038:0990b11": "自開悟無不了知者。配檀波羅蜜為主。餘九",
    "T36n1739_038:0990b12": "為伴。十千年後佛當出現者。每以智波羅蜜",
    "T36n1739_038:0990b13": "為佛出現互體為十。及以百千萬。皆以智為",
    "T36n1739_038:0990b14": "十佛也。又九千年前放淨光明名一切眾生",
    "T36n1739_038:0990b15": "離垢燈者。配戒波羅蜜為主。餘九為伴。九千",
    "T36n1739_038:0990b16": "年後佛當出現者。至智波羅蜜是佛出現八",
    "T36n1739_038:0990b17": "千年前放大光明。名一切眾生業果音。若有",
    "T36n1739_038:0990b18": "眾生遇斯光者。悉得自知諸業果報者。配忍",
    "T36n1739_038:0990b19": "波羅蜜中十波羅蜜。八千年後佛當出現已",
    "T36n1739_038:0990b20": "下。七六五四三二一。總如是以配之。末後云",
    "T36n1739_038:0990b21": "供養佛剎微塵數佛者。智滿行遍自心如佛。",
    "T36n1739_038:0990b22": "行總如佛。見總如佛。十方世界無不是佛故。",
    "T36n1739_038:0990b23": "已下頌中一百一十箇佛號者。配此十地十",
    "T36n1739_038:0990b24": "一地因果佛位故。頌云初佛名智焰。即是初",
    "T36n1739_038:0990b25": "歡喜地。檀波羅蜜為主。餘九為伴。是初地中",
    "T36n1739_038:0990b26": "檀波羅蜜中十波羅蜜。互為主伴。皆隨波羅",
    "T36n1739_038:0990b27": "蜜佛名號審觀之自見意況。從此次第復有",
    "T36n1739_038:0990b28": "十佛出。初名虛空處者。此配第二離垢地。戒",
    "T36n1739_038:0990b29": "波羅蜜。以戒性如虛空。以身為戒體故。餘九",
    "T36n1739_038:0990c01": "箇佛名是此位中戒為主伴波羅蜜名故。從",
    "T36n1739_038:0990c02": "此後次第復有十佛。出第一光幢佛者。配第",
    "T36n1739_038:0990c03": "三發光地中忍波羅蜜。以修八禪淨治三惑",
    "T36n1739_038:0990c04": "障。名之為光。惑亡成忍不動名幢。已下九箇",
    "T36n1739_038:0990c05": "佛號是主伴波羅蜜行中果也。如是已下一",
    "T36n1739_038:0990c06": "一地中十波羅蜜參融。皆十佛果名號如上",
    "T36n1739_038:0990c07": "配之。自見其意。都舉佛剎微塵數佛者。智滿",
    "T36n1739_038:0990c08": "行遍無不佛故。皆悉承事者。即聖凡同體無",
    "T36n1739_038:0990c09": "一法不佛空無間也。以普眼觀之。徹其心境",
    "T36n1739_038:0990c10": "無不佛也。智隨敬行一切皆佛故。如是見者。",
    "T36n1739_038:0990c11": "以事而論亦實如是。表法而論之一切總實。",
    "T36n1739_038:0990c12": "是故若一法一物不是佛見者。當知是人即",
    "T36n1739_038:0990c13": "是邪見非正見也。即有能所是非諸見競生。",
    "T36n1739_038:0990c14": "不得入此普賢文殊智眼境界。如是見初心",
    "T36n1739_038:0990c15": "及智滿不移。地地中以總別六相義明之。經",
    "T36n1739_038:0990c16": "云毘盧遮那藏妙寶蓮花髻轉輪王者。豈異",
    "T36n1739_038:0990c17": "人乎。今彌勒菩薩是者。一切智智藏圓滿是",
    "T36n1739_038:0990c18": "佛果滿。菩薩行亦周。其王妃圓滿面者。以智",
    "T36n1739_038:0990c19": "滿法悅是。圓滿面又面者。表見聞香味諸法",
    "T36n1739_038:0990c20": "滿故。以表法悅如妻義也。今寂靜音海夜神",
    "T36n1739_038:0990c21": "配第五禪門。表禪悅樂也。非如世間妻取少",
    "T36n1739_038:0990c22": "分像也。王女妙德眼童女者。表以智行慈無",
    "T36n1739_038:0990c23": "染淨二習也。又經云。善男子。過毘盧遮那大",
    "T36n1739_038:0990c24": "威德世界圓滿清淨劫已。次有世界名寶輪",
    "T36n1739_038:0990c25": "莊嚴。劫名大光。於中有五百佛出現。我皆承",
    "T36n1739_038:0990c26": "事者。此十一地中都行五位中。各十波羅蜜",
    "T36n1739_038:0990c27": "互為其體。一位有百。共為五百。於中隨佛出",
    "T36n1739_038:0990c28": "現。事佛之身。或為夜神。或為輪王。或為阿修",
    "T36n1739_038:0990c29": "羅王者。是佛果中隨位之行。最後為妓女者。",
    "T36n1739_038:0991a01": "表法悅樂。明十一地中五百行滿約如是知",
    "T36n1739_038:0991a02": "離行自法自佛果外一向別緣身外他佛而求",
    "T36n1739_038:0991a03": "真者。本非修道見道人也。若自行位果及者。",
    "T36n1739_038:0991a04": "諸佛自相應也。以自佛果相應故。設強求而",
    "T36n1739_038:0991a05": "得見者。是暫化現也。非自行所及故。此明一",
    "T36n1739_038:0991a06": "位中具十地法。地地之內皆有十種十地體",
    "T36n1739_038:0991a07": "故。以十波羅蜜互參而成故。同別具足也。如",
    "T36n1739_038:0991a08": "是皆如帝網門一多相徹。此是第四焰慧地",
    "T36n1739_038:0991a09": "善知識。以精進波羅蜜為主。餘九為伴。治處",
    "T36n1739_038:0991a10": "世。間修慈悲懈怠不樂精進捨眾生障使令",
    "T36n1739_038:0991a11": "專精進教化眾生故。此五位十地位同佛果",
    "T36n1739_038:0991a12": "一一約修行智慈所及所行所到處。施設佛",
    "T36n1739_038:0991a13": "名不可如情。要期立志暫見佛化身也。一一",
    "T36n1739_038:0991a14": "須立自智自行及處而為名佛。一一以名下",
    "T36n1739_038:0991a15": "義次第配當自見其意。不可於自法外別作",
    "T36n1739_038:0991a16": "安摸。善男子。我唯知此菩薩普現一切世間",
    "T36n1739_038:0991a17": "調伏眾生解脫者。明推德昇進。",
    "T36n1739_038:0991a18": "第二推德勝進中。從如諸菩薩摩訶薩已下",
    "T36n1739_038:0991a19": "至辭退而去。有八行半經。約立六門一推德",
    "T36n1739_038:0991a20": "勝進。二示善知識所在云去此不遠。三舉夜",
    "T36n1739_038:0991a21": "神名號寂靜音海。四舉夜神徒眾主之神數。",
    "T36n1739_038:0991a22": "五勸善財往問。六聞善知識所在禮敬辭去。",
    "T36n1739_038:0991a23": "釋曰前云眾會中。此云不遠者。表前是精進",
    "T36n1739_038:0991a24": "波羅蜜總將眾行會菩提體不離菩提體中。",
    "T36n1739_038:0991a25": "故言眾會中。此明以禮定進修勝位。於此位",
    "T36n1739_038:0991a26": "中習世技術工巧諸餘藝能勝前位故。不離",
    "T36n1739_038:0991a27": "菩提體故。不離精進行故。而有巧能名。去此",
    "T36n1739_038:0991a28": "不遠夜神名寂靜音海者。明寂用遍周也。寂",
    "T36n1739_038:0991a29": "靜是定也。音海是用故。明依此第五地禪門。",
    "T36n1739_038:0991b01": "因定起慧。用如海廣大故。坐摩尼幢莊嚴蓮",
    "T36n1739_038:0991b02": "花座者。明定體無垢無染著也。百萬阿僧祇",
    "T36n1739_038:0991b03": "夜神前後圍遶者。明定體遍周行亦遍周。百",
    "T36n1739_038:0991b04": "萬者數之長也。舉百萬阿僧祇。此方云百萬",
    "T36n1739_038:0991b05": "不可數也。數既不窮其源。但約行十方攝化",
    "T36n1739_038:0991b06": "益眾生之行遍故。此寂靜音海夜神。是普救",
    "T36n1739_038:0991b07": "眾生妙德夜神之母。表定能成精進行故。若",
    "T36n1739_038:0991b08": "無定者。一切諸行皆有疲勞。",
    "T36n1739_038:0991b09": "第一正入當位法門中。從初長科為十段。一",
    "T36n1739_038:0991b10": "爾時善財童子已下至了知信解自在安住有",
    "T36n1739_038:0991b11": "兩行半經。是念前善友教而不忘失分。二而",
    "T36n1739_038:0991b12": "往寂靜音海夜神所已下至云何修菩薩道有",
    "T36n1739_038:0991b13": "五行經。明善財申自所求分。三時彼夜神告",
    "T36n1739_038:0991b14": "善財言已下至廣大喜莊嚴解脫有兩行半",
    "T36n1739_038:0991b15": "經。明夜神。為善財說自行法門分。四善財言",
    "T36n1739_038:0991b16": "大聖此解脫門為何事業已下至我為其說菩",
    "T36n1739_038:0991b17": "薩直心有六十五行經。明夜神答善財修此",
    "T36n1739_038:0991b18": "法門所行事業及方便分。五善男子我以此",
    "T36n1739_038:0991b19": "等無量法施已下至無量無邊生大歡喜有十",
    "T36n1739_038:0991b20": "七行半經。明夜神答前善財所問行何境界",
    "T36n1739_038:0991b21": "分。六善男子我觀毘盧遮那如來已下至能",
    "T36n1739_038:0991b22": "說一切無邊法故有三十二行經。是答前所問",
    "T36n1739_038:0991b23": "作何觀察分。七善男子我入此菩薩念念出",
    "T36n1739_038:0991b24": "生廣大喜莊嚴解脫光明海已下至汝應思惟",
    "T36n1739_038:0991b25": "隨順悟入有三十四行經。答前善財所問行",
    "T36n1739_038:0991b26": "何境界分。八爾時善財童子白寂諍音海夜",
    "T36n1739_038:0991b27": "神已下至增長積集堅固安住圓滿有十六行",
    "T36n1739_038:0991b28": "經。答善財所問云何修行此法門分。以十波",
    "T36n1739_038:0991b29": "羅蜜為修行。九善財童子言聖者已發阿耨",
    "T36n1739_038:0991c01": "多羅三藐三菩提心其已久如已下至念念出",
    "T36n1739_038:0991c02": "生廣大喜莊嚴解脫有五十四行半經。答善",
    "T36n1739_038:0991c03": "財所問所發大菩提心其已久如分。十得此",
    "T36n1739_038:0991c04": "解脫已能入十不可說已下至頌有五十八行",
    "T36n1739_038:0991c05": "經。明寂靜音海神自說所行此行念念出生",
    "T36n1739_038:0991c06": "廣大喜莊嚴解脫已所入法門所供養三世諸",
    "T36n1739_038:0991c07": "佛及所發心世界猶今現在分。此表定體時",
    "T36n1739_038:0991c08": "不遷故。一切時總如是。已下有十行頌。明夜",
    "T36n1739_038:0991c09": "神自說本行勸善財修行。如文自明。善男子",
    "T36n1739_038:0991c10": "我唯知此念念出生廣大喜莊嚴解脫已下推",
    "T36n1739_038:0991c11": "德昇進。隨文釋義者。云念念出生廣大喜莊",
    "T36n1739_038:0991c12": "嚴解脫者明禪悅遍周利生廣大。稱本願行",
    "T36n1739_038:0991c13": "以立其名。理行互嚴名之莊嚴。夜神號寂靜",
    "T36n1739_038:0991c14": "音海。明理性無為。故名寂靜。言音響應等利",
    "T36n1739_038:0991c15": "含生。名為音海。明即音是定體用故。如善財",
    "T36n1739_038:0991c16": "夜神發心久如夜神云此花藏世界海東過十",
    "T36n1739_038:0991c17": "世界海有世界海名一切淨光寶已下。至然",
    "T36n1739_038:0991c18": "後命終生此花藏莊嚴世界海娑婆世界。有",
    "T36n1739_038:0991c19": "四十八行半經。明夜神所供養十佛出興。皆",
    "T36n1739_038:0991c20": "以身承事供養。及所聞法。此是所行之事。答",
    "T36n1739_038:0991c21": "善財所問發心久近。若以表法門中。是　地",
    "T36n1739_038:0991c22": "中修十地行。次生娑婆世界先見三佛。然後",
    "T36n1739_038:0991c23": "見毘盧遮那如來。得此念念出生廣大喜莊",
    "T36n1739_038:0991c24": "嚴解脫者是一地入十地十一地法門。得三",
    "T36n1739_038:0991c25": "世智印印三世佛。悉皆承事悉皆聞法。如經",
    "T36n1739_038:0991c26": "具明以表禪體遍該三世一念普印諸法無去",
    "T36n1739_038:0991c27": "來今。是所答善財發菩提心之久近。十佛之",
    "T36n1739_038:0991c28": "後供養佛剎微塵數佛者。表十地之後智印",
    "T36n1739_038:0991c29": "普周於一塵中。遍多佛剎住一塵中。以智無",
    "T36n1739_038:0992a01": "障礙故。無表裏故。等諸佛智同眾生心故。約",
    "T36n1739_038:0992a02": "法界禪定體用論也。言花藏世界東過十世",
    "T36n1739_038:0992a03": "界海者。表十地勝進故。東者發明初首也。有",
    "T36n1739_038:0992a04": "世界海名一切淨光寶者。表第五地禪體該",
    "T36n1739_038:0992a05": "諸位故。中有世界種名一切如來願光明音",
    "T36n1739_038:0992a06": "者即表此第五地中初歡喜地發十不可壞心",
    "T36n1739_038:0992a07": "為世界種故。此明法界大智悲為種。以初地",
    "T36n1739_038:0992a08": "依十方諸佛勝願發心名如來願光明音。又",
    "T36n1739_038:0992a09": "以古德云。以三千大千世界數至恒沙名一",
    "T36n1739_038:0992a10": "世界性。性至恒沙為一世界種。中有世界",
    "T36n1739_038:0992a11": "名清淨光金莊嚴者。約禪體普收直至金剛",
    "T36n1739_038:0992a12": "智。一切香金剛摩尼王。為體者。以戒定慧",
    "T36n1739_038:0992a13": "解脫知見香金剛智性自無垢為體。此為五",
    "T36n1739_038:0992a14": "位十地勝進之體王者。表智自在也。形如樓",
    "T36n1739_038:0992a15": "閣者。十地之智重重重重無盡。知見慈悲喜",
    "T36n1739_038:0992a16": "捨眾法莊嚴眾妙寶雲以為其際者。以悲願",
    "T36n1739_038:0992a17": "大雲而成十種地住。於一切寶瓔珞海者。以",
    "T36n1739_038:0992a18": "萬行瓔珞海。安立十地次第。妙宮殿雲而覆",
    "T36n1739_038:0992a19": "其上者。無性廣大悲宮智殿。而含覆眾生。淨",
    "T36n1739_038:0992a20": "穢雜居者。明法界大寂定門智悲齊進佛國。",
    "T36n1739_038:0992a21": "與眾生國不礙同體。該含性無裏外淨穢等",
    "T36n1739_038:0992a22": "見。此世界中乃往古世有劫名普光幢者。表",
    "T36n1739_038:0992a23": "本智光明。國名普滿妙藏者。表普光明智等。",
    "T36n1739_038:0992a24": "一切眾生共有。名之為藏。道場名一切寶藏",
    "T36n1739_038:0992a25": "妙月光明者。表第五地自性清淨禪為道場。",
    "T36n1739_038:0992a26": "能顯現智慧寶藏。皆於其中出故。有佛名不",
    "T36n1739_038:0992a27": "退轉法界音者。得此如上道場法門。方便治",
    "T36n1739_038:0992a28": "惑。即得不退轉法界轉法輪音故。於此成阿",
    "T36n1739_038:0992a29": "耨多羅三藐三菩提者。以如上法顯惑亡即",
    "T36n1739_038:0992b01": "菩提也。無別成壞也。我於爾時作菩提樹神",
    "T36n1739_038:0992b02": "名具足福德燈光明幢者。表無性理之菩提",
    "T36n1739_038:0992b03": "妙智為神。從智起無量慈悲萬行中報德功",
    "T36n1739_038:0992b04": "果名具足福德。以智慧恒能照根攝化。名燈",
    "T36n1739_038:0992b05": "光明。智恒無體可傾動。常能破一切眾生煩",
    "T36n1739_038:0992b06": "惱為幢。守護道場者。明此第五地定體不動。",
    "T36n1739_038:0992b07": "是護義。亦是道場故。以定能發慧惑亡守護",
    "T36n1739_038:0992b08": "道場總在其中。從此已下總供養十佛及以",
    "T36n1739_038:0992b09": "入法。總表十地勝進門。一一次第配當自見",
    "T36n1739_038:0992b10": "眉目。從此初佛配初地。次二地次三地。於中",
    "T36n1739_038:0992b11": "所生之身。是隨地位中之行所供之佛。是行",
    "T36n1739_038:0992b12": "中之果。設約事中。亦不違此表法。若設欲見",
    "T36n1739_038:0992b13": "他佛者。智不及此法門。行不相應。無由相應",
    "T36n1739_038:0992b14": "得見佛故。如供養十佛及佛剎微塵數佛者。",
    "T36n1739_038:0992b15": "是十地果終之相智眼所觀。此明五地禪中",
    "T36n1739_038:0992b16": "十地總相後生娑婆世界供養四佛者。即明",
    "T36n1739_038:0992b17": "五地已前初二三四地中之果。一時供養三",
    "T36n1739_038:0992b18": "世一切世界諸佛者。即明此五地中十一地",
    "T36n1739_038:0992b19": "智圓普賢行滿智印三世古今未來。悉皆一",
    "T36n1739_038:0992b20": "際無別時故。約實如是無虛假故。亦明此地",
    "T36n1739_038:0992b21": "禪體理智之中性圓三世總皆一性。三世諸",
    "T36n1739_038:0992b22": "佛一時無前後故。直以定體法身智境。以實",
    "T36n1739_038:0992b23": "而論。若約妄情不可見也。此是難勝地善知",
    "T36n1739_038:0992b24": "識。以禪波羅蜜為主。餘九為伴。治寂用不",
    "T36n1739_038:0992b25": "自在障令得自在。此地所以名難勝地者。以",
    "T36n1739_038:0992b26": "此地於禪定中善學世智五明世。技一切皆",
    "T36n1739_038:0992b27": "知定用功及故。六地入寂滅大用般若門。如",
    "T36n1739_038:0992b28": "下主城神是。亦如前十住中第六住海幢比",
    "T36n1739_038:0992b29": "丘是入寂滅定離出入息。化身如雲。設教如",
    "T36n1739_038:0992c01": "海。",
    "T36n1739_038:0992c02": "新華嚴經論卷第三十八"
}