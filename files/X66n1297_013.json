{
    "X66n1297_013:0361a07": "宗鑑法林卷十三",
    "X66n1297_013:0361a09": "集雲堂　編",
    "X66n1297_013:0361a10": "　　大鑒下三世",
    "X66n1297_013:0361a11": "潭州東寺如會禪師(馬祖一嗣)嘗患門徒以即心即佛",
    "X66n1297_013:0361a12": "之談誦憶不已。且謂佛於何住而曰即心。心如畵",
    "X66n1297_013:0361a13": "師而曰即佛。遂示眾曰。心不是佛。智不是道。劍去",
    "X66n1297_013:0361a14": "久矣。汝方刻舟。",
    "X66n1297_013:0361a15": "心不是佛。智不是道。青山白雲。落花芳艸。若是伶俐",
    "X66n1297_013:0361a16": "阿師。終不回頭轉腦。(鼓山珪)",
    "X66n1297_013:0361a17": "雨散雲收後。崔嵬數十峰。倚闌頻顧望。回首與誰同。",
    "X66n1297_013:0361a18": "(徑山杲)",
    "X66n1297_013:0361a19": "太平時節歲豐登。旅不齎糧戶不扃。官路無人夜無",
    "X66n1297_013:0361a20": "月。唱歌歸去恰三更。(開善謙)",
    "X66n1297_013:0361a21": "昨日因過竹院西。隣家稚子隔溪啼。山寒水肅半黃",
    "X66n1297_013:0361a22": "落。無數歸鴉卜樹棲。(虗堂愚)",
    "X66n1297_013:0361a23": "天晴日頭出。雨下地上溼。盡情都說了。祇恐信不及。",
    "X66n1297_013:0361a24": "(無門開)",
    "X66n1297_013:0361b01": "心不是佛。智不是道。舉得十分。未敢相保。攜條拄杖",
    "X66n1297_013:0361b02": "閒行。切忌回頭轉腦。(照堂一)",
    "X66n1297_013:0361b03": "禪和包。小娘腰。老虎毛。將軍刀。更有江流上。一條紙",
    "X66n1297_013:0361b04": "畵橋。(漢關喻)",
    "X66n1297_013:0361b05": "東寺因崔相國入殿見雀拋糞於佛頂上。乃問一",
    "X66n1297_013:0361b06": "切眾生皆有佛性。為甚却拋糞於佛頭上。師曰它",
    "X66n1297_013:0361b07": "終不向鷂子頭上拋。",
    "X66n1297_013:0361b08": "法燈欽代云怕佛。　金山銓云。面赤不如語直。　磬",
    "X66n1297_013:0361b09": "山鼎云。崔相好一杓。可惜放過。待道終不向鷂子頭",
    "X66n1297_013:0361b10": "上拋。遂與一摑。使東寺也知些臭氣好。",
    "X66n1297_013:0361b11": "東寺問仰山甚處人。山曰廣南人。師曰我聞廣南",
    "X66n1297_013:0361b12": "有鎮海明珠是否。曰是。師曰此珠如何。曰黑月即",
    "X66n1297_013:0361b13": "隱白月即現。師曰將得來否。曰將得來。師曰何不",
    "X66n1297_013:0361b14": "呈似老僧。曰。某甲昨到溈山。被索此珠。直得無言",
    "X66n1297_013:0361b15": "可對。無理可伸。師曰。真獅子兒。善能哮[口*后]。",
    "X66n1297_013:0361b16": "佛鑑懃云。東寺祇索一顆。仰山傾出一栲栳。　天寧",
    "X66n1297_013:0361b17": "琦云。仰山雖是個獅子兒。怎奈把鎮海明珠作豌豆",
    "X66n1297_013:0361b18": "賣却。千古之下遭人檢點。今日黨理不黨親。便是東",
    "X66n1297_013:0361b19": "寺到來也須勘過了打。　洞山瑩云。可惜東寺被他",
    "X66n1297_013:0361b20": "珠光一爍。直得龍頭蛇尾。當時何不喚侍者快將糞",
    "X66n1297_013:0361b21": "箕掃帚來。",
    "X66n1297_013:0361b22": "善舞太阿鋒。決無傷手厄。慣編猛虎鬚。必有全身策。",
    "X66n1297_013:0361b23": "鎮海珠。巧呈似。離色離聲離名字。栴檀林裏爇栴檀。",
    "X66n1297_013:0361b24": "獅子窟中吼獅子。(圓悟勤)",
    "X66n1297_013:0361c01": "無言可對口纔開。已是和光吐出來。東寺不知何意",
    "X66n1297_013:0361c02": "志。深深一丈掘坑埋。(雲衲慶)",
    "X66n1297_013:0361c03": "東寺因仰山機緣相見了却入客位。復具威儀再",
    "X66n1297_013:0361c04": "上人事。師纔見乃曰。已相見了也。山曰與麼相見。",
    "X66n1297_013:0361c05": "莫不當否。師便歸方丈閉却門。山歸舉似溈山。溈",
    "X66n1297_013:0361c06": "曰寂子是什麼心行。山曰。若不與麼。怎識得伊。",
    "X66n1297_013:0361c07": "保福展云。仰山大似蚊子上鐵牛。　承天宗云。仰山",
    "X66n1297_013:0361c08": "識得東寺。強說道理即得。相見即不可。直使溈山親",
    "X66n1297_013:0361c09": "來也未能得與東寺相見在。",
    "X66n1297_013:0361c10": "袁州南源道明禪師(馬祖一嗣)上堂。快馬一鞭。快人一",
    "X66n1297_013:0361c11": "言。有事何不出頭來。無事各宜珍重。僧問如何是",
    "X66n1297_013:0361c12": "一言。師乃吐舌曰。待我有廣長舌相即向汝道。",
    "X66n1297_013:0361c13": "黃鳥聲乾綠柳陰。長門猶說不逢春。玉簫吹處花空",
    "X66n1297_013:0361c14": "落。翠輦過時月已淪。(遠菴僼)",
    "X66n1297_013:0361c15": "南源因洞山來參。纔上法堂。師曰已相見了也。洞",
    "X66n1297_013:0361c16": "便下去。至明日却上。問昨日已蒙和尚慈悲。不知",
    "X66n1297_013:0361c17": "甚處是與某甲相見處。師曰。心心無間斷。流入於",
    "X66n1297_013:0361c18": "性海。曰洎合放過。遂辭去。師曰多學佛法廣作利",
    "X66n1297_013:0361c19": "益。曰多學佛法即不問。如何是廣作利益。師曰一",
    "X66n1297_013:0361c20": "物莫違即是。",
    "X66n1297_013:0361c21": "知有前期在。難分此夜中。母將故人酒。不及石尤風。",
    "X66n1297_013:0361c22": "(澗菴怡)",
    "X66n1297_013:0361c23": "越州大珠慧海禪師(馬祖一嗣)僧問如何是佛。師曰清",
    "X66n1297_013:0361c24": "談對面非佛而誰。",
    "X66n1297_013:0362a01": "法眼云。是即沒交涉。",
    "X66n1297_013:0362a02": "偃蹇蒼髯十萬本。參差翠玉數千竿。風敲月戶三秋",
    "X66n1297_013:0362a03": "冷。雨打茅堂六月寒。(石溪月)",
    "X66n1297_013:0362a04": "大珠曰。身口意清淨是名佛出世。身口意不淨是",
    "X66n1297_013:0362a05": "名佛滅度。",
    "X66n1297_013:0362a06": "黃龍南云。也好箇消息。古人一期方便與你諸人討",
    "X66n1297_013:0362a07": "箇入路。既得箇入路。又須得箇出路。登山須到頂。入",
    "X66n1297_013:0362a08": "海須到底。不到頂不知宇宙之寬廣。不到底不知滄",
    "X66n1297_013:0362a09": "海之淺深。既知寬廣又知淺深。乃頌。",
    "X66n1297_013:0362a10": "一蹋蹋翻四大海。一摑摑倒須彌山。撒手到家人不",
    "X66n1297_013:0362a11": "識。鵲噪鴉鳴拍樹間。",
    "X66n1297_013:0362a12": "大珠問座主蘊何經論。曰講金剛經。師曰。若言如",
    "X66n1297_013:0362a13": "來有所說則為謗佛。若言不是佛說又是謗經。除",
    "X66n1297_013:0362a14": "此之外。試與老僧說看。",
    "X66n1297_013:0362a15": "法林音代云。和尚幸是大人。",
    "X66n1297_013:0362a16": "百非四句都拈了。敢問云何會此經。却是虗空能講",
    "X66n1297_013:0362a17": "得。熾然常說有誰聽。(本覺一)",
    "X66n1297_013:0362a18": "洪州百丈惟政禪師(馬祖一嗣)老宿見日影透牕乃問。",
    "X66n1297_013:0362a19": "牕就日。日就牕。師曰。長老房中有客。歸去好。",
    "X66n1297_013:0362a20": "牕就日兮日就牕。前塵不了費商量。房中有客還歸",
    "X66n1297_013:0362a21": "去。歸到無歸始見常。(侶巖荷)",
    "X66n1297_013:0362a22": "惟政問南泉。諸方善知識還有不說似人底法也",
    "X66n1297_013:0362a23": "無。泉曰有。師曰作麼生是。曰不是心不是佛不是",
    "X66n1297_013:0362a24": "物。師曰恁麼即說似人了也。曰。某甲即與麼。和尚",
    "X66n1297_013:0362b01": "作麼生。師曰。我又不是善知識。怎知有說不說底",
    "X66n1297_013:0362b02": "法。曰。某甲不會。請和尚說。師曰我太煞為汝說了",
    "X66n1297_013:0362b03": "也。(或作涅槃)",
    "X66n1297_013:0362b04": "溈山哲云。百丈祇知瞻前不知顧後。當時待伊道某",
    "X66n1297_013:0362b05": "甲不會。但云老僧亦不會。百丈若下得此一語。非惟",
    "X66n1297_013:0362b06": "與南泉為宗匠。亦乃與天下人為宗匠。　天奇瑞云。",
    "X66n1297_013:0362b07": "者兩箇漢。拈頭失尾拈尾失頭。既有不說底法。還許",
    "X66n1297_013:0362b08": "你賓主問答也無。饒你檢點得出。進退無門。更誇精",
    "X66n1297_013:0362b09": "細。轉見不堪。諸人到此作麼生。請歸堂。珍重。",
    "X66n1297_013:0362b10": "涅槃老子順風吹。囉哩哩囉爭得知。隔嶺幾多人錯",
    "X66n1297_013:0362b11": "聽。一時喚作鷓鴣詞。(白雲端)",
    "X66n1297_013:0362b12": "不會誰不會。相逢且喫茶。不尋雲水路。爭得到僧家。",
    "X66n1297_013:0362b13": "(長靈卓)",
    "X66n1297_013:0362b14": "鸞膠續斷絃。猊血化驢乳。從來不為人。今古參佛祖。",
    "X66n1297_013:0362b15": "箭既離絃無返回。將欲奪之必固與。語時默。默時語。",
    "X66n1297_013:0362b16": "人從陳州來。却往許州去。(圓悟勤)",
    "X66n1297_013:0362b17": "倒腹傾腸說向君。不知何故尚沉吟。而今便好猛提",
    "X66n1297_013:0362b18": "取。付與世間無事人。(徑山杲)",
    "X66n1297_013:0362b19": "一個拽來還拽去。一人牽去又牽來。深山一段無根",
    "X66n1297_013:0362b20": "樹。直至如今鋸不開。(千巖長)",
    "X66n1297_013:0362b21": "惟政因入京。路逢官人喫飯。忽見驢鳴。官人召曰",
    "X66n1297_013:0362b22": "頭陀。師舉頭。官人却指驢。師却指官人。",
    "X66n1297_013:0362b23": "保福展云。惟政因齋慶讚。　法眼別云。但作驢鳴。",
    "X66n1297_013:0362b24": "　支提愛云。一家有事百家忙。",
    "X66n1297_013:0362c01": "京兆章敬懷惲禪師(馬祖一嗣)因百丈遣僧來囑曰。待",
    "X66n1297_013:0362c02": "伊陞堂次。乃展坐具禮拜了。將伊一隻鞵以袖拂",
    "X66n1297_013:0362c03": "却上塵。倒覆向下。其僧至。一如丈教。師乃曰老僧",
    "X66n1297_013:0362c04": "罪過。",
    "X66n1297_013:0362c05": "黃龍新云。百丈逞盡神通。不消章敬道箇老僧罪過。",
    "X66n1297_013:0362c06": "　鼓山珪云。黃龍孟八郎。猶欠一著在。祇知百丈逞",
    "X66n1297_013:0362c07": "神通。殊不知百丈伎倆俱盡。祇知章敬道箇老僧罪",
    "X66n1297_013:0362c08": "過。不知章敬一款便招。會麼。蛇吞蝦蟆猶自可。更有",
    "X66n1297_013:0362c09": "蜈蚣在後頭。",
    "X66n1297_013:0362c10": "章敬因僧問心法雙忘指歸何所。師曰郢人無污",
    "X66n1297_013:0362c11": "徒勞運斤。曰請師不返之言。師曰即無返句。",
    "X66n1297_013:0362c12": "洞山云。道即甚易。罕遇作家。　魯菴遠云。語不知邪",
    "X66n1297_013:0362c13": "正。邪正足以障語。言不知賓主。賓主足以害言。章敬",
    "X66n1297_013:0362c14": "知即知。其如障語害言何。",
    "X66n1297_013:0362c15": "洪州泐潭法會禪師(馬祖一嗣)問馬祖如何是祖師西",
    "X66n1297_013:0362c16": "來意。祖曰低聲近前來。師近前。祖打一摑曰。六耳",
    "X66n1297_013:0362c17": "不同謀。來日來。師至來日獨入法堂曰請和尚道。",
    "X66n1297_013:0362c18": "祖曰。且去。待老僧上堂時出來與汝證盟。師乃悟",
    "X66n1297_013:0362c19": "曰。謝大眾證明。繞法堂一匝便去。",
    "X66n1297_013:0362c20": "黃龍南云。在古人尚六耳不同謀。那堪今日三二百",
    "X66n1297_013:0362c21": "眾浩浩地商量。禍事禍事。　昭覺勤云。南老不妨因",
    "X66n1297_013:0362c22": "風吹火。未免隨語生解。若有問道林西來意。但云水",
    "X66n1297_013:0362c23": "長船高。泥多佛大。",
    "X66n1297_013:0362c24": "雞聲茅店月華明。客夢沉迷尚未醒。開得眼來天大",
    "X66n1297_013:0363a01": "曉。髼頭垢面便奔程。(絕象鑒)",
    "X66n1297_013:0363a02": "十八佳人嫁未酬。每憑媒妁善搜求。一從嫁却潘郎",
    "X66n1297_013:0363a03": "後。便解人前不識羞。(竹屋簡)",
    "X66n1297_013:0363a04": "六月炎天雪滿巔。那知身到清凉山。文殊舉手金剛",
    "X66n1297_013:0363a05": "窟。收取玻瓈盞子還。(磬山脩)",
    "X66n1297_013:0363a06": "池州杉山智堅禪師(馬祖一嗣)因普請擇蕨次。南泉拈",
    "X66n1297_013:0363a07": "起一莖曰者箇大好供養。師曰。非惟者箇。百味珍",
    "X66n1297_013:0363a08": "饈它亦不顧。泉曰。雖然如是。箇箇須嘗過始得。",
    "X66n1297_013:0363a09": "報慈遂徵云。且道是相見語。不是相見語。　翠巖芝",
    "X66n1297_013:0363a10": "徵云。祇如杉山與麼道。還免得無過麼。若免得。未具",
    "X66n1297_013:0363a11": "眼在。免不得。又違前話。",
    "X66n1297_013:0363a12": "杉山喫飯次。南泉收生飯曰生[口*尒]。師曰無生。泉曰",
    "X66n1297_013:0363a13": "猶是末。纔行數步。師召曰長老。泉回顧曰作麼。師",
    "X66n1297_013:0363a14": "曰莫道是末。",
    "X66n1297_013:0363a15": "神鼎揆云。衲僧家粥足飯足便休。黏牙搭齒堪作甚",
    "X66n1297_013:0363a16": "麼。兩箇漢各與二十拄杖。與麼判斷還有過麼。檢點",
    "X66n1297_013:0363a17": "得出亦領三十拄杖。",
    "X66n1297_013:0363a18": "古老巡堂親掠生。渡水行舟不易耕。莫道無生猶是",
    "X66n1297_013:0363a19": "末。纖毫不了亂縱橫。(智門祚)",
    "X66n1297_013:0363a20": "生前一曲賴同條。別管清音調自高。一夜西風吹不",
    "X66n1297_013:0363a21": "散。梅花奏落徹雲霄。(神鼎揆)",
    "X66n1297_013:0363a22": "杉山一日與歸宗南泉路次。逢虎。各從邊過了。泉",
    "X66n1297_013:0363a23": "問歸宗。適來見虎似箇甚麼。宗曰似箇貓兒。復問",
    "X66n1297_013:0363a24": "師。師曰似箇狗子。師却問泉。泉曰似箇大蟲。",
    "X66n1297_013:0363b01": "大溈智云。三個老漢聚頭寐語。若要徹一時。參取者",
    "X66n1297_013:0363b02": "大蟲始得。復頌。",
    "X66n1297_013:0363b03": "一虎三人見不同。高低各自立宗風。為伊途路不得",
    "X66n1297_013:0363b04": "力。空過浮生一夢中。",
    "X66n1297_013:0363b05": "一物兩名也大奇。三人那箇可為師。頂門未具金剛",
    "X66n1297_013:0363b06": "眼。透出縱橫孰辨伊。(開先瑛)",
    "X66n1297_013:0363b07": "五五二十五。大蟲元是虎。狗子與猫兒。豈可同時語。",
    "X66n1297_013:0363b08": "夜閉門。早關戶。須信利牙爪可怖。家家門首透長安。",
    "X66n1297_013:0363b09": "盡是舉子朝天路。(佛鑑懃)",
    "X66n1297_013:0363b10": "筠州逍遙禪師(馬祖一嗣)因鹿西和尚曰念念攀緣心",
    "X66n1297_013:0363b11": "心永寂。師曰昨日亦有人恁麼道。曰道什麼。師曰",
    "X66n1297_013:0363b12": "不知。曰請和尚道。師以拂子驀口打。西拂袖便出。",
    "X66n1297_013:0363b13": "師召眾曰。大眾。直是頂門上著眼。也鑑它不破。",
    "X66n1297_013:0363b14": "蔣山懃云。老僧雖頂門無眼。也驗得他骨出。何以見",
    "X66n1297_013:0363b15": "得。古墓毒蛇頭戴角。南山猛虎尾吒[哎乂+少]。",
    "X66n1297_013:0363b16": "撫州石鞏慧藏禪師(馬祖一嗣)昔為獵人。因趁鹿遇馬",
    "X66n1297_013:0363b17": "祖。乃問見鹿過否。祖曰汝是何人。曰獵人。祖曰汝",
    "X66n1297_013:0363b18": "解射麼。曰解射。祖曰一箭射幾箇。曰射一箇。祖曰",
    "X66n1297_013:0363b19": "汝不解射。曰和尚解射否。祖曰解射。曰一箭射幾",
    "X66n1297_013:0363b20": "箇。祖曰射一羣。曰彼此生命何得射他一羣。祖曰",
    "X66n1297_013:0363b21": "汝既知如是。何不自射。曰。若教某甲自射。直是無",
    "X66n1297_013:0363b22": "下手處。祖曰者漢曠劫無明煩惱今日頓息。師遂",
    "X66n1297_013:0363b23": "擲下弓箭投祖出家。",
    "X66n1297_013:0363b24": "清凉欽云。且作麼生是一箭射一羣底道理。直是三",
    "X66n1297_013:0363c01": "千大千世界生命也不消一箭。　雪竇顯云。馬師一",
    "X66n1297_013:0363c02": "箭一羣信彩。射得有甚用處。不如石鞏一箭一箇。却",
    "X66n1297_013:0363c03": "是好手。翠峰今日效古人之作。擬放一箭。高聲喝云。",
    "X66n1297_013:0363c04": "看箭。又云中也。　翠巖芝云。馬祖一箭一羣猶未善",
    "X66n1297_013:0363c05": "在。山僧一箭射蠢動含靈。無不中者。雖然如是。祇道",
    "X66n1297_013:0363c06": "得一半。更有一半留與諸上座道。",
    "X66n1297_013:0363c07": "石鞏因僧問生死到來如何回避。師曰者底無生",
    "X66n1297_013:0363c08": "死。",
    "X66n1297_013:0363c09": "圓悟勤云。還識者底麼。俊鶻沖霄去。懵鳥泊籬頭。",
    "X66n1297_013:0363c10": "　鐵機信云。大小石鞏。只顧貪程。不顧失脚。",
    "X66n1297_013:0363c11": "幽蘭春谷襲人衣。香徑離披樵客歸。欲執斧柯重伐",
    "X66n1297_013:0363c12": "柯。年殘枝葉逐雲飛。(磬山鼎)",
    "X66n1297_013:0363c13": "石鞏凡見僧以弓架箭示之。一日三平至。師曰看",
    "X66n1297_013:0363c14": "箭。平乃撥開胸曰。此是殺人箭。活人箭又作麼生。",
    "X66n1297_013:0363c15": "師乃扣弓弦三下。平乃作禮。師曰三十年張弓架",
    "X66n1297_013:0363c16": "箭。祇射得半箇聖人。遂拗折弓箭。平後舉似大顛。",
    "X66n1297_013:0363c17": "顛曰既是活人箭。為什麼向弓弦上辨。平無對。顛",
    "X66n1297_013:0363c18": "曰三十年後要舉此話也難。",
    "X66n1297_013:0363c19": "雲門問長慶。作麼生免得他道半個聖人。慶云若不",
    "X66n1297_013:0363c20": "還價怎辨真偽。門云入水見長人。　首山念云。人人",
    "X66n1297_013:0363c21": "盡道三平中的。莫屈他也無。良久云。機關不是韓光",
    "X66n1297_013:0363c22": "作。莫把胸襟當等閒。　雪竇顯云。要先拗折不難。怎",
    "X66n1297_013:0363c23": "奈三平中的了。然則老宿要活三平。且未免張弓架",
    "X66n1297_013:0363c24": "箭。　支提愛云。射虎不真。徒勞沒羽。　高峰妙云。石",
    "X66n1297_013:0364a01": "鞏張弓旁若無人。三平承箭弄巧成拙。然雖如是。半",
    "X66n1297_013:0364a02": "箇聖人又作麼生。落花有意隨流水。流水無心戀落",
    "X66n1297_013:0364a03": "花。　中峰本云。穿百步楊。透九重鼓。固是眼親手便。",
    "X66n1297_013:0364a04": "其如半箇聖人有隱身之術。石鞏之技窮矣。　鼓山",
    "X66n1297_013:0364a05": "賢云。披胸當箭宛有大人之作。然祇認得殺人箭。再",
    "X66n1297_013:0364a06": "問活人箭。錯過多少時也。鞏為作死馬醫。雖然救得。",
    "X66n1297_013:0364a07": "也祇是半箇了也。　法林音云。又道一箭射一箇。",
    "X66n1297_013:0364a08": "三十年來事一弓。一弓弓擬定寰中。寧知半聖雖投",
    "X66n1297_013:0364a09": "款。納璧牽羊信不通。(正覺逸)",
    "X66n1297_013:0364a10": "張弓架箭豈徒然。中的雖多命不全。半聖投機無別",
    "X66n1297_013:0364a11": "意。功高何必畵淩烟。(佛慧泉)",
    "X66n1297_013:0364a12": "張弓架箭三十年。射得三平半不全。爭似萬人齊指",
    "X66n1297_013:0364a13": "處。斜陽一雁落秋天。(佛國白)",
    "X66n1297_013:0364a14": "解擘當胸箭。因何祇半人。為從途路曉。所以不全身。",
    "X66n1297_013:0364a15": "(靈巖安)",
    "X66n1297_013:0364a16": "認得斑斑急上弦。吼風一鏃去驚天。近前仔細來觀",
    "X66n1297_013:0364a17": "覰。誰把藍田石射穿。(心聞賁)",
    "X66n1297_013:0364a18": "石鞏問西堂藏。你還解捉虗空麼。曰捉得。師曰作",
    "X66n1297_013:0364a19": "麼生捉。堂以手撮虗空一下。師曰你不解捉。堂却",
    "X66n1297_013:0364a20": "問師兄作麼生捉。師把堂鼻孔曳。堂作忍痛聲曰。",
    "X66n1297_013:0364a21": "大煞曳人鼻孔。直欲脫去。師曰直須恁麼捉虗空",
    "X66n1297_013:0364a22": "始得。",
    "X66n1297_013:0364a23": "寶壽方云。我若作西堂。待道還捉得虗空麼。亦云捉",
    "X66n1297_013:0364a24": "得。云作麼生捉。直把石鞏一脚蹋倒。　白巖符云。旋",
    "X66n1297_013:0364b01": "乾轉坤不無。石鞏當時被西堂近前劈面便掌。又作",
    "X66n1297_013:0364b02": "麼生。",
    "X66n1297_013:0364b03": "朗州中邑洪恩禪師(馬祖一嗣)每見僧拍手鼓脣曰嗚",
    "X66n1297_013:0364b04": "[口*耶]嗚[口*耶]。仰山至。從東過西。從西過東。復向中心立。",
    "X66n1297_013:0364b05": "師曰什麼處得此三昧。山曰於曹溪脫印子上學",
    "X66n1297_013:0364b06": "來。師曰接什麼人。曰接一宿覺。乃問和尚甚處得",
    "X66n1297_013:0364b07": "此三昧。師曰我於馬大師處學來。",
    "X66n1297_013:0364b08": "瑯琊覺云。愁人莫向愁人說。　法林音云。笑殺旁觀。",
    "X66n1297_013:0364b09": "曹溪脫印傳來錯。章敬師承受處麤。將謂胡鬚天下",
    "X66n1297_013:0364b10": "赤。元來更有赤鬚胡。(正覺逸)",
    "X66n1297_013:0364b11": "仰山善問。中邑善應。覆去翻來。拍拍是令。(慈受深)",
    "X66n1297_013:0364b12": "中邑因仰山問如何得見性去。師曰。譬如一室有",
    "X66n1297_013:0364b13": "六牕。內有一獼猴。外有一獼猴從東邊喚猩猩。獼",
    "X66n1297_013:0364b14": "猴即應。如是六牕俱喚俱應。山禮拜曰。適來蒙和",
    "X66n1297_013:0364b15": "尚譬喻。無不了知。更有一事。祇如內獼猴瞌睡。外",
    "X66n1297_013:0364b16": "獼猴欲相見時如何。師下禪牀捉山手作舞曰。猩",
    "X66n1297_013:0364b17": "猩我與汝相見了也。",
    "X66n1297_013:0364b18": "信相顯云。諸人要見二老麼。我也與你說箇譬喻。中",
    "X66n1297_013:0364b19": "邑大似箇金師。仰山將塊金來。使金師酬價。金師亦",
    "X66n1297_013:0364b20": "盡價相酬。臨成交易。賣金底更與貼秤。金師雖然暗",
    "X66n1297_013:0364b21": "喜。心中未免偷疑。何故。若非細作。定是賊贓。　雲居",
    "X66n1297_013:0364b22": "錫云。中邑當時若不得仰山者一句語。何處有中邑",
    "X66n1297_013:0364b23": "也。　崇壽稠云。還有人定得此道理麼。若定不得。祇",
    "X66n1297_013:0364b24": "是箇弄精魂手脚。佛性義在什麼處。　報慈遂云。若",
    "X66n1297_013:0364c01": "不是仰山。怎得見中邑。且道什麼處是仰山得見中",
    "X66n1297_013:0364c02": "邑處。　東塔明云。大小中邑。錯下名言。又喚作佛性。",
    "X66n1297_013:0364c03": "又喚作獼猴。復鼓掌呵呵笑云。是何言歟。　翠巖哲",
    "X66n1297_013:0364c04": "云。大小中邑被仰山一拶。未免手忙脚亂。翠巖則不",
    "X66n1297_013:0364c05": "然。如何得明見佛性。劈脊便棒。何故免得猩猩貪瞌",
    "X66n1297_013:0364c06": "睡。勞他六戶喚頻頻。",
    "X66n1297_013:0364c07": "凍眠雪屋夜摧頹。窈窕籬門夜不開。寒槁園林看變",
    "X66n1297_013:0364c08": "態。春風吹起律筒灰。(天童覺)",
    "X66n1297_013:0364c09": "人人有箇老獼猴。暮四朝三卒未休。喚著便能知落",
    "X66n1297_013:0364c10": "處。八花甎上輥金毬。(慈受深)",
    "X66n1297_013:0364c11": "一室虗涵對六窗。獼猴留在更無雙。忘懷絕慮獼猴",
    "X66n1297_013:0364c12": "死。一國安寧六國降。(南堂靜)",
    "X66n1297_013:0364c13": "一室蕭然。五窗廓爾。中邑仰山自作自起。拈弄一箇",
    "X66n1297_013:0364c14": "猢猻。作出千般舉止。澣盆澣盆。我識得你。(皖山凝)",
    "X66n1297_013:0364c15": "洪州泐潭常興禪師(馬祖一嗣)因南泉來見。師面壁而",
    "X66n1297_013:0364c16": "坐。泉撫師背。師曰阿誰。曰普願。師曰如何。曰也尋",
    "X66n1297_013:0364c17": "常。師曰汝何多事。",
    "X66n1297_013:0364c18": "面壁堆危引客過。問誰那更問如何。道尋常已成多",
    "X66n1297_013:0364c19": "事。檢點儂家事更多。(西巖惠)",
    "X66n1297_013:0364c20": "汾州大達無業國師(馬祖一嗣)僧問如何是佛。師曰莫",
    "X66n1297_013:0364c21": "妄想。又僧問如何是佛。師曰即心是佛。",
    "X66n1297_013:0364c22": "雪竇顯於莫妄想處云。塞却鼻孔。於即心是佛處云。",
    "X66n1297_013:0364c23": "拄却舌頭。　昭覺勤云。正當恁麼時。舌頭又拄却。鼻",
    "X66n1297_013:0364c24": "孔又塞却。還有轉身吐氣處也無。便打。　古南門云。",
    "X66n1297_013:0365a01": "一轉語無繩自縛。一轉語金鍮不辨。一轉語堆山積",
    "X66n1297_013:0365a02": "嶽。更有一轉語三十年後。",
    "X66n1297_013:0365a03": "王令威嚴誰敢擬。纖毫纔動鐵輪隨。時人祇見錐頭",
    "X66n1297_013:0365a04": "利。幾人能見利頭錐。(懶菴霈)",
    "X66n1297_013:0365a05": "無業示眾。若有一毫頭聖凡情念未盡。未免入驢",
    "X66n1297_013:0365a06": "胎馬腹裏去。",
    "X66n1297_013:0365a07": "白雲端云。直饒一毫頭聖凡情念淨盡。亦未免入驢",
    "X66n1297_013:0365a08": "胎馬腹裏去。　磬山脩云。未盡淨盡。山僧今日齊拈",
    "X66n1297_013:0365a09": "却。諸人還見一毫頭麼。喝一喝云。切忌鑽龜打瓦。",
    "X66n1297_013:0365a10": "無業何太切。白雲何太孤。胡鬚將謂赤。更有赤鬚胡。",
    "X66n1297_013:0365a11": "(南巖勝)",
    "X66n1297_013:0365a12": "一道如絃直。心親手更親。箭穿紅日影。方見射鵰人。",
    "X66n1297_013:0365a13": "(鼓山珪)",
    "X66n1297_013:0365a14": "信州鵞湖大義禪師(馬祖一嗣)因唐憲宗詔入麟德殿",
    "X66n1297_013:0365a15": "論義。法師問如何是禪。師以手點空。法師無對。宗",
    "X66n1297_013:0365a16": "曰。法師講無窮經論。祇者一點尚不奈何。",
    "X66n1297_013:0365a17": "說理談真面紫宸。鵞湖大義枉勞神。由來佛性難名",
    "X66n1297_013:0365a18": "邈。爭似君王默契親。(天目禮)",
    "X66n1297_013:0365a19": "鵞湖又問諸碩德曰行住坐臥畢竟以何為道。有",
    "X66n1297_013:0365a20": "曰知者是道。師曰。不可以智知。不可以識識。安得",
    "X66n1297_013:0365a21": "知者是乎。有曰無分別是道。師曰。善能分別諸法",
    "X66n1297_013:0365a22": "相。於第一義而不動。安得無分別是乎。有曰四禪",
    "X66n1297_013:0365a23": "八定是道。師曰。佛身無為。不墮諸數。安得四禪八",
    "X66n1297_013:0365a24": "定是乎。眾皆杜口。",
    "X66n1297_013:0365b01": "徑山杲云。相罵饒你接[此/束]。相唾饒你潑水。　天寧琦",
    "X66n1297_013:0365b02": "云。僧投寺裏宿。賊打不防家。",
    "X66n1297_013:0365b03": "鵞湖舉順宗問尸利禪師曰。大地眾生如何得見",
    "X66n1297_013:0365b04": "性成佛去。利曰。佛性如水中月。可見不可取。師曰。",
    "X66n1297_013:0365b05": "佛性非見必見。水中月如何攫取。帝乃問。何者是",
    "X66n1297_013:0365b06": "佛性。師曰不離陛下所問。帝默契之。",
    "X66n1297_013:0365b07": "瀛山誾云。若道不離陛下所問即是佛性。鵞湖眉毛",
    "X66n1297_013:0365b08": "亦須倒豎。何故。祇曉眼橫。不知鼻直。　法林音云。奴",
    "X66n1297_013:0365b09": "見婢殷勤。",
    "X66n1297_013:0365b10": "因地而倒因地起。離地求起無是理。不離所問語雖",
    "X66n1297_013:0365b11": "親。認著依前還不是。(枯禪鏡)",
    "X66n1297_013:0365b12": "洛京佛光如滿禪師(馬祖一嗣)因唐順宗問。佛從何方",
    "X66n1297_013:0365b13": "來。滅向何方去。既言常在世。佛今在何處。師曰。佛",
    "X66n1297_013:0365b14": "從無為來。滅向無為去。法身等虗空。常在無心處。",
    "X66n1297_013:0365b15": "帝大悅。",
    "X66n1297_013:0365b16": "法身廣大等虗空。生滅何須較異同。夾路桃花風雨",
    "X66n1297_013:0365b17": "後。馬蹏何處避殘紅。(月江印)",
    "X66n1297_013:0365b18": "濛溪禪師(馬祖一嗣)問僧甚處來。曰定州。師曰定州近",
    "X66n1297_013:0365b19": "日有甚奇特事。曰。某甲旦過。但聞鹽貴米賤。苦無",
    "X66n1297_013:0365b20": "奇特事。師曰。我者裏也只如此。麤粥淡飯與僧別",
    "X66n1297_013:0365b21": "無奇特事。你又來者裏覓箇甚麼。",
    "X66n1297_013:0365b22": "雅淡梳糚色色真。眉清目秀總分明。幸然不染[赤*(栗木+土)][赤*支]",
    "X66n1297_013:0365b23": "氣。似錦花添數十層。(頻吉祥)",
    "X66n1297_013:0365b24": "京兆興善惟寬禪師(馬祖一嗣)因僧問狗子還有佛性",
    "X66n1297_013:0365c01": "也無。師曰有。曰和尚還有也無。師曰無。曰。一切眾",
    "X66n1297_013:0365c02": "生皆有佛性。和尚為甚麼却無。師曰我非眾生。曰",
    "X66n1297_013:0365c03": "既非眾生莫是佛否。師曰不是佛。曰畢竟是何物。",
    "X66n1297_013:0365c04": "師曰亦不是物。曰可見可思否。師曰。思之不可及。",
    "X66n1297_013:0365c05": "見之不可議。是名不可思議。",
    "X66n1297_013:0365c06": "法林音於不是佛處別云。是佛則有也。",
    "X66n1297_013:0365c07": "拈却者僧問。去却京兆答。浩歌歸去來。清風徧六合。",
    "X66n1297_013:0365c08": "(五祖演)",
    "X66n1297_013:0365c09": "裂破須彌鼻孔。蹋翻大海乾坤。面前百千諸佛。盡是",
    "X66n1297_013:0365c10": "我家兒孫。(楚安方)",
    "X66n1297_013:0365c11": "京兆因僧問道在何處。師曰道在目前。曰我何不",
    "X66n1297_013:0365c12": "見。師曰汝有我故所以不見。曰。我有我故即不見。",
    "X66n1297_013:0365c13": "和尚還見否。師曰有汝有我展轉不見。曰無我無",
    "X66n1297_013:0365c14": "汝還見否。師曰無我無汝阿誰求見。",
    "X66n1297_013:0365c15": "神鼎揆云。京兆為憐三歲子。不惜兩行眉。究竟勞而",
    "X66n1297_013:0365c16": "無功。者僧祇解傍門尋討。不覺身在帝鄉。試問無人",
    "X66n1297_013:0365c17": "無我畢竟是誰求見。驀喝一喝云。毗婆尸佛早留心。",
    "X66n1297_013:0365c18": "直至如今不得妙。復頌。",
    "X66n1297_013:0365c19": "了無一物堪比論。鼻孔依然搭上脣。暖日爍開巖畔",
    "X66n1297_013:0365c20": "雪。何山松柏不青青。",
    "X66n1297_013:0365c21": "京兆草堂禪師(馬祖一嗣)曾參海昌。昌問什麼處來。師",
    "X66n1297_013:0365c22": "曰道場來。昌曰者裏是什麼所在。師曰賊不打貧",
    "X66n1297_013:0365c23": "兒家。",
    "X66n1297_013:0365c24": "汾陽昭代。和聲便打。",
    "X66n1297_013:0366a01": "覓得桃源好避秦。桃源花笑最關情。自從拓落乾坤",
    "X66n1297_013:0366a02": "外。那管消長風雨聲。(磬山鼎)",
    "X66n1297_013:0366a03": "潭州三角山總印禪師(馬祖一嗣)示眾。若論此事。眨上",
    "X66n1297_013:0366a04": "眉毛早已蹉過也。麻谷便問。眨上眉毛即不問。如",
    "X66n1297_013:0366a05": "何是此事。師曰蹉過也。谷乃掀倒禪牀。師便打。",
    "X66n1297_013:0366a06": "長慶稜代云。悄然。　保福展云。三角賊過後張弓。",
    "X66n1297_013:0366a07": "　翠峯顯云。兩箇有頭無尾漢。眉毛未曾眨上。說什麼",
    "X66n1297_013:0366a08": "此事蹉過。尋有僧問。眉毛為什麼不眨上。峯便打。",
    "X66n1297_013:0366a09": "　昭覺勤云。喚作此事已是好肉剜瘡了也。何況更云",
    "X66n1297_013:0366a10": "眨上眉毛早已蹉過。麻谷翠峰賊過後張弓則固是。",
    "X66n1297_013:0366a11": "更有一個。驀拈拄杖下座。　天寶樞云。二大老恁麼",
    "X66n1297_013:0366a12": "酬唱。不妨雷轟電卷石裂巖崩。若是此事。白雲萬里。",
    "X66n1297_013:0366a13": "　古南門云。三角眉毛若無翠峰。洎合打作兩橛。即",
    "X66n1297_013:0366a14": "今有問。劈脊便打。討甚眉毛。　廣教玉云。二大老大",
    "X66n1297_013:0366a15": "似饑鷹分肉猛虎奪食。雖則競價相酬。未免取笑旁",
    "X66n1297_013:0366a16": "觀。山僧今日撾鼓陞座。諸人蔟蔟上來總不敢動著。",
    "X66n1297_013:0366a17": "不用干戈管取風和雨沐天下太平。其間一挨一拶。",
    "X66n1297_013:0366a18": "若言蹉過。欺誑平人。若言不蹉過。畢竟喚什麼作此",
    "X66n1297_013:0366a19": "事。喝一喝下座。　湘翁沄云。三角殺人不用劍。雪竇",
    "X66n1297_013:0366a20": "活人不用刀。麻谷擘海吞龍。者僧藏機陷虎。泰春今",
    "X66n1297_013:0366a21": "日作箇甚麼。風頭稍硬。各請照顧眉毛。",
    "X66n1297_013:0366a22": "放下便穩。四棱蹋地。突出當陽。人天不會。(天章玉)",
    "X66n1297_013:0366a23": "正令威嚴斷不容。星移斗轉覓無蹤。將軍勒起當頭",
    "X66n1297_013:0366a24": "馬。殺氣紛紛滾黑風。(獃堂定)",
    "X66n1297_013:0366b01": "龍蛇陣上走神騠。電卷星馳較莫齊。旂鼓一時俱奪",
    "X66n1297_013:0366b02": "了。美人猶在隔河西。(道隆興)",
    "X66n1297_013:0366b03": "暖風斜日引孤笻。石徑誰憐碧草封。覓得家園春已",
    "X66n1297_013:0366b04": "去。雲山極目翠重重。(雪刃起)",
    "X66n1297_013:0366b05": "三角曰。凡說法須用應時應節。有僧問四黃四赤",
    "X66n1297_013:0366b06": "時如何。師曰三月杖頭挑。曰為甚麼滿肚皮貯氣。",
    "X66n1297_013:0366b07": "師曰怎奈一條繩何。曰如何得出氣去。師曰直待",
    "X66n1297_013:0366b08": "皮穿。",
    "X66n1297_013:0366b09": "平地安身未肎休。花陰柳徑逐時流。放教滿肚無閒",
    "X66n1297_013:0366b10": "氣。始信渠儂得自由。(慈受深)",
    "X66n1297_013:0366b11": "三角因僧問如何是三寶。師曰禾荳粟。曰意旨如",
    "X66n1297_013:0366b12": "何。師曰大眾歡喜受持。",
    "X66n1297_013:0366b13": "三角對酬禾荳粟。龍宮海藏難收錄。雲門曾問疎山",
    "X66n1297_013:0366b14": "僧。便道如今粥飯足。(大洪遂)",
    "X66n1297_013:0366b15": "利山禪師(馬祖一嗣)因僧問眾色歸空空歸何所。師曰",
    "X66n1297_013:0366b16": "舌頭不出口。曰為什麼不出口。師曰內外一如故。",
    "X66n1297_013:0366b17": "大慧杲云。事存函蓋合。理應箭鋒拄。須還利山始得。",
    "X66n1297_013:0366b18": "若是經山即不然。或問眾色歸空空歸何所。芍藥花",
    "X66n1297_013:0366b19": "開菩薩面。棕櫚葉散夜叉頭。為甚麼如此。但辦肯心",
    "X66n1297_013:0366b20": "必不相賺。　漏澤杲云。山僧則不然。或有人恁麼問。",
    "X66n1297_013:0366b21": "但云此去武塘不遠。為甚如此。祗要你到家。會麼。良",
    "X66n1297_013:0366b22": "久云。莫怪坐來頻勸酒。自從別後見君稀。　禪朗鑑",
    "X66n1297_013:0366b23": "云。大慧雖則順硃。却有一種奇特。且道奇特在甚麼",
    "X66n1297_013:0366b24": "處。復頌。",
    "X66n1297_013:0366c01": "鐵額銅頭老古錐。吹毛截鐵爛如泥。乾坤一蹋通三",
    "X66n1297_013:0366c02": "際。懵懂禪流幾箇知。",
    "X66n1297_013:0366c03": "池州魯祖寶雲禪師(馬祖一嗣)尋常見僧來便面壁。南",
    "X66n1297_013:0366c04": "泉聞曰。我尋常向師僧道。向佛未出世時會取。尚",
    "X66n1297_013:0366c05": "不得一箇半箇。它恁麼驢年去。",
    "X66n1297_013:0366c06": "保福問長慶云。祇如魯祖節文在甚處。被南泉潛麼",
    "X66n1297_013:0366c07": "道。慶云。退己讓人。萬中無一。　羅山閒云。陳老師當",
    "X66n1297_013:0366c08": "時若見。背上與五火扠。何故。為伊解放不解收。　玄",
    "X66n1297_013:0366c09": "沙備云。我當時若見。也與五火扠。　玄覺云。且道玄",
    "X66n1297_013:0366c10": "沙五火扠。打伊著不著。　雲居錫云。羅山玄沙總與",
    "X66n1297_013:0366c11": "麼道。為復一般。別有道理。若擇得出。許上座佛法有",
    "X66n1297_013:0366c12": "會處。　翠巖芝云。何勞如此。若有僧來。見箇什麼知",
    "X66n1297_013:0366c13": "時好。又云。我即不然。未具胞胎不得會。會得即打折",
    "X66n1297_013:0366c14": "你腰。　徑山杲云。魯祖不得南泉。幾乎覰破壁。　笑",
    "X66n1297_013:0366c15": "巖寶云。當時若有箇衲僧入來便與掀倒。不惟打斷",
    "X66n1297_013:0366c16": "諸老葛藤。亦免魔魅人家男女。　雲門信云。魯祖面",
    "X66n1297_013:0366c17": "壁若作佛法商量。入地獄如箭射。　雲中鳳云。直饒",
    "X66n1297_013:0366c18": "不作佛法商量。亦入地獄如箭射。　西遯超云。南泉",
    "X66n1297_013:0366c19": "大似入栴檀林燒一爐香。見咸陽火投一束柴。雖然。",
    "X66n1297_013:0366c20": "若不遇知音。夜光投人鮮不按劍。　東塔熹云。將謂",
    "X66n1297_013:0366c21": "無人證明。",
    "X66n1297_013:0366c22": "虎徑龍泉遶竹巖。鳳棲霜倚鶴和杉。誰人會得宗師",
    "X66n1297_013:0366c23": "意。扭轉乾坤好不參。(尅符道者)",
    "X66n1297_013:0366c24": "祖師面壁播諸方。無限禪人謾度量。無事晚來江上",
    "X66n1297_013:0367a01": "立。數株寒柏倚斜陽。(瑯琊覺)",
    "X66n1297_013:0367a02": "魯祖山前古路通。熈微一逕沒西東。杜鵑聲裏春光",
    "X66n1297_013:0367a03": "老。零落桃花藉地紅。(普融平)",
    "X66n1297_013:0367a04": "葉落江頭一望長。幾莖喬木倚斜陽。曾經巴峽猿啼",
    "X66n1297_013:0367a05": "處。鐵作心肝也斷腸。(簡堂機)",
    "X66n1297_013:0367a06": "背後面前揚家醜。揭地洪音師子吼。分付仙陀知不",
    "X66n1297_013:0367a07": "知。法身午夜藏北斗。(足菴鑒)",
    "X66n1297_013:0367a08": "家財喪盡沒絲毫。祇箇一身猶恨多。却向池陽最深",
    "X66n1297_013:0367a09": "處。殺人空手不持刀。(石菴玿)",
    "X66n1297_013:0367a10": "澹中有味。妙超情謂。綿綿若存兮象先。兀兀如愚兮",
    "X66n1297_013:0367a11": "道貴。玉雕文以喪淳。珠在淵而自媚。十分爽氣兮清",
    "X66n1297_013:0367a12": "磨暑秋。一片閒雲兮遠分天水。(天童覺)",
    "X66n1297_013:0367a13": "不施紅粉懶梳糚。無限傷春在畵堂。隔岸黃鸝啼不",
    "X66n1297_013:0367a14": "住。同心結上繡鴛鴦。(龍池珍)",
    "X66n1297_013:0367a15": "參得蚌蛤禪。自有人賞識。寒食是清明。二五剛一十。",
    "X66n1297_013:0367a16": "(濟水洸)",
    "X66n1297_013:0367a17": "池陰腦後三斤鐵。王老眉峰一段鋼。鑄就一枝無孔",
    "X66n1297_013:0367a18": "笛。閒吹月下引鸞凰。(玉笈乾)",
    "X66n1297_013:0367a19": "數峰寒逼紫垣高。一望令人聳骨毛。況是黃昏又微",
    "X66n1297_013:0367a20": "雨。長風拂拂虎聲號。(白巖符)",
    "X66n1297_013:0367a21": "王母乘鸞天地震。琵琶遮面丰神俊。無端不遇知音",
    "X66n1297_013:0367a22": "者。七竅徒勞鑿混沌。(法林音)",
    "X66n1297_013:0367a23": "昨夜秋風動白蘋。碧天空廓淨無垠。一鉤新月沉滄",
    "X66n1297_013:0367a24": "海。無限魚龍任吐吞。([、/(、*、)]三圓)",
    "X66n1297_013:0367b01": "魯祖因僧問如何是不言言。師曰汝口在什麼處。",
    "X66n1297_013:0367b02": "曰某甲無口。師曰汝尋常將什麼喫飯。僧無對。",
    "X66n1297_013:0367b03": "洞山价代云。他不饑喫什麼飯。　翠峰顯云。好劈脊",
    "X66n1297_013:0367b04": "便棒。者般漢開了口合不得。合了口開不得。　汾陽",
    "X66n1297_013:0367b05": "昭云。祇為不會。　五祖戒云。和尚不妨具眼。　黃龍",
    "X66n1297_013:0367b06": "新云。翠峰祇知者僧開了口合不得。合了口開不得。",
    "X66n1297_013:0367b07": "不知魯祖被者擔板漢勘破。　天童覺云。者僧祇解",
    "X66n1297_013:0367b08": "握死蛇。不能捋虎鬚。當時待他問你口在什麼處。猛",
    "X66n1297_013:0367b09": "與一喝。拂袖便行。直饒魯祖全機。管取做手脚不及。",
    "X66n1297_013:0367b10": "　南堂欲云。當時者僧若是個漢。待道你口在什麼",
    "X66n1297_013:0367b11": "處。便與掀倒禪牀。非惟使魯祖高豎降旂。且免雪竇",
    "X66n1297_013:0367b12": "馬後落節。",
    "X66n1297_013:0367b13": "得因失有。是在非邊。根源未斷。枝派相連。不言言。口",
    "X66n1297_013:0367b14": "何在。轉得身來難下載。一帆風過洞庭湖。對面須知",
    "X66n1297_013:0367b15": "已違背。(月堂昌)",
    "X66n1297_013:0367b16": "魯祖因洞山來參。禮拜了侍立少頃而出。却再入",
    "X66n1297_013:0367b17": "來。師曰。祇恁麼祇恁麼。所以如此。洞曰大有人不",
    "X66n1297_013:0367b18": "肎。師曰作麼取汝口辯。洞乃侍奉數月。",
    "X66n1297_013:0367b19": "厂阿[蠢春+者]云。洞山再入。魯祖便道大有人不肯。管取洞",
    "X66n1297_013:0367b20": "山終身侍奉。",
    "X66n1297_013:0367b21": "澧州茗溪道行禪師(馬祖一嗣)嘗曰。吾有大病。非世所",
    "X66n1297_013:0367b22": "醫。",
    "X66n1297_013:0367b23": "曹山因僧問。吾有大病非世所醫。未審是什麼病。山",
    "X66n1297_013:0367b24": "云攢蔟不得底病。云一切眾生還有此病也無。山云",
    "X66n1297_013:0367c01": "人人盡有。云和尚還有此病也無。山云正覓起處不",
    "X66n1297_013:0367c02": "得。云一切眾生為甚麼不病。山云若病即非眾生。云",
    "X66n1297_013:0367c03": "諸佛還有此病也無。山云有。云既有為什麼不病。山",
    "X66n1297_013:0367c04": "云為伊惺惺。　愚菴盂云。吾有大病。一物可醫。且道",
    "X66n1297_013:0367c05": "是什麼物。若拈得出。可與苕溪同參。",
    "X66n1297_013:0367c06": "唐州紫玉山道通禪師(馬祖一嗣)因于頔問佛法至理。",
    "X66n1297_013:0367c07": "師曰若問須去情理。公曰便請。師曰問將來。公曰",
    "X66n1297_013:0367c08": "如何是佛。師召相公。公應諾。師曰更莫別求。公後",
    "X66n1297_013:0367c09": "到藥山問如何是佛。山召相公。公應諾。山曰是什",
    "X66n1297_013:0367c10": "麼。公有省。",
    "X66n1297_013:0367c11": "長慶稜云。藥山一等是道。甚是奇特。雲泥有隔。羅山",
    "X66n1297_013:0367c12": "云。不得草草。當時賴遇是于頔。可中草窠裏撥著箇",
    "X66n1297_013:0367c13": "焦尾大蟲。何處有藥山也。慶云。作麼生山云還知于",
    "X66n1297_013:0367c14": "頔是煅了底金麼。　大溈智云。于頔當時若會見藥",
    "X66n1297_013:0367c15": "山云是什麼。祇向道賺我來。拂袖便去。不惟作箇慷",
    "X66n1297_013:0367c16": "慨丈夫。亦乃不鈍置紫玉。　大溈泰云。摘驪龍頷下",
    "X66n1297_013:0367c17": "珠。取輪王髻中寶。如鐘待扣。似谷傳聲。八面玲瓏。更",
    "X66n1297_013:0367c18": "無回互。諸人要見于頔悟處麼。真金已出鑛。煅煉轉",
    "X66n1297_013:0367c19": "光輝。",
    "X66n1297_013:0367c20": "如何是佛。更莫別求。相隨來也。四大部洲。(月林觀)",
    "X66n1297_013:0367c21": "更莫別求是什麼。丈夫爭肯墮巢窠。夜來雲散家林",
    "X66n1297_013:0367c22": "曉。依舊庭松挂薜蘿。(笑巖寶)",
    "X66n1297_013:0367c23": "烟濛濛又雨濛濛。谷口溪橋過幾重。臘月春風猶未",
    "X66n1297_013:0367c24": "暖。隔牆先見一枝紅。(古南門)",
    "X66n1297_013:0368a01": "紫玉因于頔問如何是黑風吹其船舫漂墮羅剎",
    "X66n1297_013:0368a02": "鬼國。師叱曰客作漢問恁麼事作麼。于失色。師曰",
    "X66n1297_013:0368a03": "者便是黑風吹其船舫漂墮羅剎鬼國。",
    "X66n1297_013:0368a04": "就身打劫壯吾曹。喚得賢侯智眼高。忿色不知何處",
    "X66n1297_013:0368a05": "去。珠回玉轉透雲袍。(南巖勝)",
    "X66n1297_013:0368a06": "潭州華林善覺禪師(馬祖一嗣)裴相國訪。問曰師還有",
    "X66n1297_013:0368a07": "侍者否。師曰有祇是不可見客。曰何妨。師乃喚大",
    "X66n1297_013:0368a08": "空小空。二虎自菴後出。裴驚悚。師曰有客且去。二",
    "X66n1297_013:0368a09": "虎於是哮[口*后]而去。公曰師作何行業感得如斯。師",
    "X66n1297_013:0368a10": "提起數珠曰會麼。曰不會。師曰老僧常念觀世音。",
    "X66n1297_013:0368a11": "法林音云。相國何不待他說常念觀世音再作惶恐",
    "X66n1297_013:0368a12": "勢。看他又如何。",
    "X66n1297_013:0368a13": "常念觀音。力伏猛獸。道眼通明。萬緣何有。良哉大士。",
    "X66n1297_013:0368a14": "時時垂手。念茲在茲。安樂長壽。(龍門遠)",
    "X66n1297_013:0368a15": "新羅渤海。竺乾此土。月白風清。三界獨步。對景無心。",
    "X66n1297_013:0368a16": "馴菴有虎。忽然提起數珠時。誰識當陽第一機。奇奇。",
    "X66n1297_013:0368a17": "敵勝還他獅子兒。(南堂靜)",
    "X66n1297_013:0368a19": "宗鑑法林卷十三"
}