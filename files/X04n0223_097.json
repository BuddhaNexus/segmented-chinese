{
    "X04n0223_097:0648c04": "大方廣佛新華嚴經合論卷第九十七",
    "X04n0223_097:0648c05": "唐于闐國三藏沙門實叉難陀譯經",
    "X04n0223_097:0648c06": "唐太原方山長者李通玄造論",
    "X04n0223_097:0648c07": "唐福州開元寺沙門志寧釐經合論",
    "X04n0223_097:0648c08": "入法界品第三十九之十",
    "X04n0223_097:0648c09": "[0648c09] 【論】第二名聞國自在主童子主饒益行。",
    "X04n0223_097:0648c10": "[0648c10] 【經】爾時善財童子受善見比丘教已憶念誦持思惟",
    "X04n0223_097:0648c11": "修習明了決定於彼法門而得悟入天龍夜叉乾闥",
    "X04n0223_097:0648c12": "婆眾前後圍遶向名聞國周&#x5FA7;求覓自在主童子時",
    "X04n0223_097:0648c13": "有天龍乾闥婆等於&#x8657;空中告善財言善男子今此",
    "X04n0223_097:0648c14": "童子在河渚上爾時善財即詣其所見此童子十千",
    "X04n0223_097:0648c15": "童子所共圍遶聚沙為戲善財見已頂禮其足遶無",
    "X04n0223_097:0648c16": "量&#x5E00;合掌恭敬&#x5374;住一面白言聖者我已先發阿耨",
    "X04n0223_097:0648c17": "多羅三藐三菩提心而未知菩薩云何學菩薩行云",
    "X04n0223_097:0648c18": "何修菩薩道願為解說自在主言善男子我昔曾於",
    "X04n0223_097:0648c19": "文殊師利童子所修學書數算印等法即得悟入一",
    "X04n0223_097:0648c20": "切工巧神通智法門善男子我因此法門故得知世",
    "X04n0223_097:0648c21": "間書數算印界處等法亦能療治風&#x764E;痟瘦鬼魅所",
    "X04n0223_097:0648c22": "著如是所有一切諸病亦能造立城邑聚落園林臺",
    "X04n0223_097:0648c23": "觀宮殿屋宅種種諸處亦善調鍊種種仙藥亦善營",
    "X04n0223_097:0648c24": "理田農商賈一切諸業取捨進退咸得其所又善別",
    "X04n0223_097:0649a01": "知眾生身相作善作惡當生善趣當生惡趣此人應",
    "X04n0223_097:0649a02": "得聲聞乘道此人應得緣覺乘道此人應入一切智",
    "X04n0223_097:0649a03": "地如是等事皆悉能知亦令眾生學習此法增長決",
    "X04n0223_097:0649a04": "定究竟清淨善男子我亦能知菩薩算法所謂一百",
    "X04n0223_097:0649a05": "洛叉為一俱胝俱胝俱胝為一阿庾多阿庾多阿庾",
    "X04n0223_097:0649a06": "多為一那由他那由他那由他為一頻婆羅頻婆羅",
    "X04n0223_097:0649a07": "頻婆羅為一矜羯羅廣說乃至優&#x9262;羅優&#x9262;羅為一",
    "X04n0223_097:0649a08": "波頭摩波頭摩波頭摩為一僧祇僧祇僧祇為一趣",
    "X04n0223_097:0649a09": "趣趣為一喻喻喻為一無數無數無數為一無數轉",
    "X04n0223_097:0649a10": "無數轉無數轉為一無量無量無量為一無量轉無",
    "X04n0223_097:0649a11": "量轉無量轉為一無邊無邊無邊為一無邊轉無邊",
    "X04n0223_097:0649a12": "轉無邊轉為一無等無等無等為一無等轉無等轉",
    "X04n0223_097:0649a13": "無等轉為一不可數不可數不可數為一不可數轉",
    "X04n0223_097:0649a14": "不可數轉不可數轉為一不可稱不可稱不可稱為",
    "X04n0223_097:0649a15": "一不可稱轉不可稱轉不可稱轉為一不可思不可",
    "X04n0223_097:0649a16": "思不可思為一不可思轉不可思轉不可思轉為一",
    "X04n0223_097:0649a17": "不可量不可量不可量為一不可量轉不可量轉不",
    "X04n0223_097:0649a18": "可量轉為一不可說不可說不可說為一不可說轉",
    "X04n0223_097:0649a19": "不可說轉不可說轉為一不可說不可說此又不可",
    "X04n0223_097:0649a20": "說不可說為一不可說不可說轉善男子我以此菩",
    "X04n0223_097:0649a21": "薩算法算無量由旬廣大沙聚悉知其內顆粒多少",
    "X04n0223_097:0649a22": "亦能算知東方所有一切世界種種差別次第安住",
    "X04n0223_097:0649a23": "南西北方四維上下亦復如是亦能算知十方所有",
    "X04n0223_097:0649a24": "一切世界廣狹大小及以名字其中所有一切劫名",
    "X04n0223_097:0649b01": "一切佛名一切法名一切眾生名一切業名一切菩",
    "X04n0223_097:0649b02": "薩名一切諦名皆悉了知善男子我唯知此一切工",
    "X04n0223_097:0649b03": "巧大神通智光明法門如諸菩薩摩訶薩能知一切",
    "X04n0223_097:0649b04": "諸眾生數能知一切諸法品類數能知一切諸法差",
    "X04n0223_097:0649b05": "別數能知一切三世數能知一切眾生名數能知一",
    "X04n0223_097:0649b06": "切諸法名數能知一切諸如來數能知一切諸佛名",
    "X04n0223_097:0649b07": "數能知一切諸菩薩數能知一切菩薩名數而我何",
    "X04n0223_097:0649b08": "能說其功德示其所行顯其境界讚其勝力辯其樂",
    "X04n0223_097:0649b09": "欲宣其助道彰其大願歎其妙行闡其諸度演其清",
    "X04n0223_097:0649b10": "淨發其殊勝智慧光明善男子於此南方有一大城",
    "X04n0223_097:0649b11": "名曰海住有優婆夷名為具足汝詣彼問菩薩云何",
    "X04n0223_097:0649b12": "學菩薩行修菩薩道時善財童子聞是語已舉身毛",
    "X04n0223_097:0649b13": "豎歡喜踊躍獲得希有信樂寶心成就廣大利眾生",
    "X04n0223_097:0649b14": "心悉能明見一切諸佛出興次第悉能通達甚深智",
    "X04n0223_097:0649b15": "慧清淨法輪於一切趣皆隨現身了知三世平等境",
    "X04n0223_097:0649b16": "界出生無盡功德大海放大智慧自在光明開三有",
    "X04n0223_097:0649b17": "城所有關鑰頂禮其足遶無量&#x5E00;殷勤瞻仰辭退而",
    "X04n0223_097:0649b18": "去。",
    "X04n0223_097:0649b19": "[0649b19] 【論】第一正入當位門者從爾時善財童子已下至",
    "X04n0223_097:0649b20": "我唯知此一切工巧大神通智光明法門於此段",
    "X04n0223_097:0649b21": "約分為七門一受教念持昇進二天龍夜叉眾圍",
    "X04n0223_097:0649b22": "遶三向名聞國周&#x5FA7;求覓自在童子四天龍示其",
    "X04n0223_097:0649b23": "所在五善財即詣其所見十千童子所共圍遶六",
    "X04n0223_097:0649b24": "聚沙為戲善財見已頂禮申請所求之法七自在",
    "X04n0223_097:0649c01": "主告善財所行之法於此所修法中約有十門一",
    "X04n0223_097:0649c02": "書二數算三印手印符印等是四界世界也五處",
    "X04n0223_097:0649c03": "者即世界眾生住居處所六療病七工巧八調練",
    "X04n0223_097:0649c04": "仙藥九農商十知眾生所出世根等於中算法前",
    "X04n0223_097:0649c05": "阿僧祇品略敘此亦如彼也此是菩薩行以法算",
    "X04n0223_097:0649c06": "數而知彼阿僧祇品佛智滿智眼自然而知不須",
    "X04n0223_097:0649c07": "算法也自餘如文自明此是饒益行中戒波羅蜜",
    "X04n0223_097:0649c08": "為主餘九為伴若約智境法門一位通修十行若",
    "X04n0223_097:0649c09": "約位門中此饒益行中以書數算印農商相法并",
    "X04n0223_097:0649c10": "出世間方名戒體前十住中但以法身法性理智",
    "X04n0223_097:0649c11": "為戒體即海雲比丘觀十二有支生死海為佛智",
    "X04n0223_097:0649c12": "海是十迴向中以海師善入生死海為戒體如十",
    "X04n0223_097:0649c13": "信中即以畏罪修福離世間行為戒體十地中即",
    "X04n0223_097:0649c14": "修大悲為戒體即喜目觀察眾生夜神是在佛右",
    "X04n0223_097:0649c15": "面左為智右為悲又喜目觀察眾生者是慈悲之",
    "X04n0223_097:0649c16": "名以之為戒體各隨五位戒體昇進不同以智通",
    "X04n0223_097:0649c17": "該一位中五位總具此中上下十善知識約其行",
    "X04n0223_097:0649c18": "體論之世技醫方供養等事如經具言第二推德",
    "X04n0223_097:0649c19": "昇進從如諸菩薩摩訶薩已下至辭退而去十七",
    "X04n0223_097:0649c20": "行經於中文義約分五門一推德昇進二示善知",
    "X04n0223_097:0649c21": "識住處及方所三舉善知識所居城名海住四舉",
    "X04n0223_097:0649c22": "善知識之名是優婆夷名為具足五禮敬辭退而",
    "X04n0223_097:0649c23": "去城名海住者表此優婆夷能含眾德如海優婆",
    "X04n0223_097:0649c24": "夷名具足者明約德立名表此優婆夷以住忍波",
    "X04n0223_097:0650a01": "羅蜜中具十波羅蜜以常能大捨具檀波羅蜜素",
    "X04n0223_097:0650a02": "服清潔名為持戒被髮毀容名之為忍心常不與",
    "X04n0223_097:0650a03": "世心和合名為精進智悲利俗不與識俱名之禪",
    "X04n0223_097:0650a04": "定已踐佛果出世妙慧名為智慧常處生死引接",
    "X04n0223_097:0650a05": "眾生又心無女業示受女身明大悲行是名方便",
    "X04n0223_097:0650a06": "常隨本願六道濟生名之大願不畏生死常轉法",
    "X04n0223_097:0650a07": "輪名之為力隨智幻生一切剎海常施佛事名之",
    "X04n0223_097:0650a08": "為智具足如是十波羅蜜四攝四無量故名具足",
    "X04n0223_097:0650a09": "善財聞已舉身毛豎者為聞具足之名喜心驚悅",
    "X04n0223_097:0650a10": "第三海住城具足優婆夷主無違逆行。",
    "X04n0223_097:0650a11": "[0650a11] 【經】爾時善財童子觀察思惟善知識教猶如巨海受",
    "X04n0223_097:0650a12": "大雲雨無有厭足作是念言善知識教猶如春日生",
    "X04n0223_097:0650a13": "長一切善法根苗善知識教猶如滿月凡所照及皆",
    "X04n0223_097:0650a14": "使清涼善知識教如夏雪山能除一切諸獸熱渴善",
    "X04n0223_097:0650a15": "知識教如芳池日能開一切善心蓮華善知識教如",
    "X04n0223_097:0650a16": "大寶洲種種法寶充滿其心善知識教如閻浮樹積",
    "X04n0223_097:0650a17": "集一切福智華果善知識教如大龍現於&#x8657;空中遊",
    "X04n0223_097:0650a18": "戲自在善知識教如須彌山無量善法三十三天於",
    "X04n0223_097:0650a19": "中止住善知識教猶如帝釋眾會圍遶無能&#x668E;蔽能",
    "X04n0223_097:0650a20": "伏異道脩羅軍眾如是思惟漸次遊行至海住城處",
    "X04n0223_097:0650a21": "處尋覓此優婆夷時彼眾人咸告之言善男子此優",
    "X04n0223_097:0650a22": "婆夷在此城中所住宅內善財聞已即詣其門合掌",
    "X04n0223_097:0650a23": "而立其宅廣博種種莊嚴眾寶垣牆周&#x5E00;圍遶四面",
    "X04n0223_097:0650a24": "皆有寶莊嚴門善財入已見優婆夷處於寶座盛年",
    "X04n0223_097:0650b01": "好色端正可喜素服垂髮身無纓絡其身色相威德",
    "X04n0223_097:0650b02": "光明除佛菩薩餘無能及於其宅內敷十億座超出",
    "X04n0223_097:0650b03": "人天一切所有皆是菩薩業力成就宅中無有衣服",
    "X04n0223_097:0650b04": "飲食及餘一切資生之物但於其前置一小器復有",
    "X04n0223_097:0650b05": "一萬童女圍遶威儀色相如天婇女妙寶嚴具莊飾",
    "X04n0223_097:0650b06": "其身言音美妙聞者喜悅常在左右親近瞻仰思惟",
    "X04n0223_097:0650b07": "觀察曲躬低首應其教命彼諸童女身出妙香普熏",
    "X04n0223_097:0650b08": "一切若有眾生遇斯香者皆不退轉無怒害心無怨",
    "X04n0223_097:0650b09": "結心無慳嫉心無諂誑心無險曲心無憎愛心無瞋",
    "X04n0223_097:0650b10": "恚心無下劣心無高慢心生平等心起大慈心發利",
    "X04n0223_097:0650b11": "益心住律儀心離貪求心聞其音者歡喜踊躍見其",
    "X04n0223_097:0650b12": "身者悉離貪染爾時善財既見具足優婆夷已頂禮",
    "X04n0223_097:0650b13": "其足恭敬圍遶合掌而立白言聖者我已先發阿耨",
    "X04n0223_097:0650b14": "多羅三藐三菩提心而未知菩薩云何學菩薩行云",
    "X04n0223_097:0650b15": "何修菩薩道我聞聖者善能誘誨願為我說彼即告",
    "X04n0223_097:0650b16": "言善男子我得菩薩無盡福德藏解脫門能於如是",
    "X04n0223_097:0650b17": "一小器中隨諸眾生種種欲樂出生種種美味飲食",
    "X04n0223_097:0650b18": "悉令充滿假使百眾生千眾生百千眾生億眾生百",
    "X04n0223_097:0650b19": "億眾生千億眾生百千億那由他眾生乃至不可說",
    "X04n0223_097:0650b20": "不可說眾生假使閻浮提微塵數眾生一四天下微",
    "X04n0223_097:0650b21": "塵數眾生小千世界中千世界大千世界乃至不可",
    "X04n0223_097:0650b22": "說不可說佛剎微塵數眾生假使十方世界一切眾",
    "X04n0223_097:0650b23": "生隨其欲樂悉令充滿而其飲食無有窮盡亦不減",
    "X04n0223_097:0650b24": "少如是飲食如是種種上味種種&#x7240;座種種衣服種",
    "X04n0223_097:0650c01": "種臥具種種車乘種種華種種鬘種種香種種塗香",
    "X04n0223_097:0650c02": "種種燒香種種末香種種珍寶種種纓絡種種幢種",
    "X04n0223_097:0650c03": "種幡種種蓋種種上妙資生之具隨意所樂悉令充",
    "X04n0223_097:0650c04": "足又善男子假使東方一世界中聲聞獨覺食我食",
    "X04n0223_097:0650c05": "已皆證聲聞辟支佛果住最後身如一世界中如是",
    "X04n0223_097:0650c06": "百世界千世界百千世界億世界百億世界千億世",
    "X04n0223_097:0650c07": "界百千億世界百千億那由他世界閻浮提微塵數",
    "X04n0223_097:0650c08": "世界一四天下微塵數世界小千國土微塵數世界",
    "X04n0223_097:0650c09": "中千國土微塵數世界三千大千國土微塵數世界",
    "X04n0223_097:0650c10": "乃至不可說不可說佛剎微塵數世界中所有一切",
    "X04n0223_097:0650c11": "聲聞獨覺食我食已皆證聲聞辟支佛果住最後身",
    "X04n0223_097:0650c12": "如於東方南西北方四維上下亦復如是又善男子",
    "X04n0223_097:0650c13": "東方一世界乃至不可說不可說佛剎微塵數世界",
    "X04n0223_097:0650c14": "中所有一生所繫菩薩食我食已皆菩提樹下坐於",
    "X04n0223_097:0650c15": "道場降伏魔軍成阿耨多羅三藐三菩提如東方南",
    "X04n0223_097:0650c16": "西北方四維上下亦復如是善男子汝見我此十千",
    "X04n0223_097:0650c17": "童女眷屬以不答言已見優婆夷言善男子此十千",
    "X04n0223_097:0650c18": "童女而為上首如是眷屬百萬阿僧祇皆悉與我同",
    "X04n0223_097:0650c19": "行同願同善根同出離道同清淨解同清淨念同清",
    "X04n0223_097:0650c20": "淨趣同無量覺同得諸根同廣大心同所行境同理",
    "X04n0223_097:0650c21": "同義同明了法同淨色相同無量力同最精進同正",
    "X04n0223_097:0650c22": "法音同隨類音同清淨第一音同讚無量清淨功德",
    "X04n0223_097:0650c23": "同清淨業同清淨報同大慈周普救護一切同大悲",
    "X04n0223_097:0650c24": "周普成熟眾生同清淨身業隨緣集起令見者欣悅",
    "X04n0223_097:0651a01": "同清淨口業隨世語言宣布法化同往詣一切諸佛",
    "X04n0223_097:0651a02": "眾會道場同往詣一切佛剎供養諸佛同能現見一",
    "X04n0223_097:0651a03": "切法門同住菩薩清淨行地善男子是十千童女能",
    "X04n0223_097:0651a04": "於此器取上飲食一剎那頃&#x5FA7;至十方供養一切後",
    "X04n0223_097:0651a05": "身菩薩聲聞獨覺乃至&#x5FA7;及諸餓鬼趣皆令充足善",
    "X04n0223_097:0651a06": "男子此十千女以我此器能於天中充足天食乃至",
    "X04n0223_097:0651a07": "人中充足人食善男子且待須臾汝當自見說是語",
    "X04n0223_097:0651a08": "時善財則見無量眾生從四門入皆優婆夷本願所",
    "X04n0223_097:0651a09": "請既來集已敷座令坐隨其所須給施飲食悉使充",
    "X04n0223_097:0651a10": "足告善財言善男子我唯知此無盡福德藏解脫門",
    "X04n0223_097:0651a11": "如諸菩薩摩訶薩一切功德猶如大海甚深無盡猶",
    "X04n0223_097:0651a12": "如&#x8657;空廣大無際如如意珠滿眾生願如大聚落所",
    "X04n0223_097:0651a13": "求皆得如須彌山普集眾寶猶如奧藏常貯法財猶",
    "X04n0223_097:0651a14": "如明燈破諸黑闇猶如高蓋普蔭&#x7FA3;生而我云何能",
    "X04n0223_097:0651a15": "知能說彼功德行善男子南方有城名曰大興彼有",
    "X04n0223_097:0651a16": "居士名曰明智汝詣彼問菩薩云何學菩薩行修菩",
    "X04n0223_097:0651a17": "薩道時善財童子頂禮其足遶無量&#x5E00;瞻仰無厭辭",
    "X04n0223_097:0651a18": "退而去。",
    "X04n0223_097:0651a19": "[0651a19] 【論】第一正入當位法門中從爾時善財童子已下",
    "X04n0223_097:0651a20": "至我唯知此無盡福德藏解脫門中於此段約分",
    "X04n0223_097:0651a21": "為二十門一念善知識教門廣大如海思惟昇進",
    "X04n0223_097:0651a22": "二漸次南行三至海住城尋覓善友四眾人告語",
    "X04n0223_097:0651a23": "所在城中五善財詣門合掌而立六所觀依果其",
    "X04n0223_097:0651a24": "宅廣博種種莊嚴七善財入已見優婆夷處於寶",
    "X04n0223_097:0651b01": "座八觀其正報身相容儀可尊九見其宅內敷於",
    "X04n0223_097:0651b02": "十億妙座十見其小器在於座前一萬童女以為",
    "X04n0223_097:0651b03": "侍衛更無諸餘衣服飲食十一善財見已致敬申",
    "X04n0223_097:0651b04": "請十二優婆夷告語善財所修之法門名菩薩無",
    "X04n0223_097:0651b05": "盡福德藏十三以其小器十方六道眾生所須飲",
    "X04n0223_097:0651b06": "食種種美味悉皆具足十四聲聞獨覺食已皆證",
    "X04n0223_097:0651b07": "聲聞辟支佛果住最後身十五一生所繫菩薩食",
    "X04n0223_097:0651b08": "已皆於菩提樹下成佛十六舉百萬億阿僧祇同",
    "X04n0223_097:0651b09": "行之眾三業皆同十七善財見無量眾生從四門",
    "X04n0223_097:0651b10": "入十八隨願所請隨所須食皆悉充滿十九舉其",
    "X04n0223_097:0651b11": "我唯知此菩薩福德藏門二十推德昇進以成後",
    "X04n0223_097:0651b12": "行十千童女者萬行具足四門而入者四無量心",
    "X04n0223_097:0651b13": "以一小器所施飲食&#x5FA7;周無限眾生皆充飽者明",
    "X04n0223_097:0651b14": "器雖量小約以法界智施入因陀羅網門小含無",
    "X04n0223_097:0651b15": "盡又加法界智願力廣大之心以一微塵許大食",
    "X04n0223_097:0651b16": "令十方一切所生眾生食之充足元來不減毫釐",
    "X04n0223_097:0651b17": "以一微塵之食即法界量無裏外中邊限所礙故",
    "X04n0223_097:0651b18": "法門名菩薩福德藏明施願廣大也此是第三無",
    "X04n0223_097:0651b19": "違逆行以忍波羅蜜為主餘九為伴約智門中十",
    "X04n0223_097:0651b20": "行五位通修約位門中以忍為體以忍為小器無",
    "X04n0223_097:0651b21": "行不具足故以謙無不利故第二推德昇進中從",
    "X04n0223_097:0651b22": "如諸菩薩摩訶薩已下至辭退而去有八行半經",
    "X04n0223_097:0651b23": "於中義意約分四門一推德昇進二示善知識方",
    "X04n0223_097:0651b24": "所及所居之城三舉城名大興及知識名明智居",
    "X04n0223_097:0651c01": "士四善財頂禮辭退而去城名大興者約教主立",
    "X04n0223_097:0651c02": "名以精進波羅蜜大興利益以立城名居士名明",
    "X04n0223_097:0651c03": "智者約第四無屈撓行見根利物仰視&#x8657;空即財",
    "X04n0223_097:0651c04": "法俱施故名明智此是十住中生貴住十地中第",
    "X04n0223_097:0651c05": "四地得出世智現前三界業盡當生佛家故此十",
    "X04n0223_097:0651c06": "行中為明智居士者居家處俗懷道利生故名居",
    "X04n0223_097:0651c07": "士。",
    "X04n0223_097:0651c08": "[0651c08] 第四大興城明智居士主無屈撓行。",
    "X04n0223_097:0651c09": "[0651c09] 【經】爾時善財童子得無盡莊嚴福德藏解脫光明已",
    "X04n0223_097:0651c10": "思惟彼福德大海觀察彼福德&#x8657;空趣彼福德聚登",
    "X04n0223_097:0651c11": "彼福德山攝彼福德藏入彼福德淵遊彼福德池淨",
    "X04n0223_097:0651c12": "彼福德輪見彼福德藏入彼福德門行彼福德道修",
    "X04n0223_097:0651c13": "彼福德種漸次而行至大興城周&#x5FA7;推求明智居士",
    "X04n0223_097:0651c14": "於善知識心生渴仰以善知識熏習其心於善知識",
    "X04n0223_097:0651c15": "志欲堅固方便求見諸善知識心不退轉願得承事",
    "X04n0223_097:0651c16": "諸善知識心無懈倦知由依止善知識故能滿眾善",
    "X04n0223_097:0651c17": "知由依止善知識故能生眾福知由依止善知識故",
    "X04n0223_097:0651c18": "能長眾行知由依止善知識故不由他教自能承事",
    "X04n0223_097:0651c19": "一切善友如是思惟時長其善根淨其深心增其根",
    "X04n0223_097:0651c20": "性益其德本加其大願廣其大悲近一切智具普賢",
    "X04n0223_097:0651c21": "道照明一切諸佛正法增長如來十力光明爾時善",
    "X04n0223_097:0651c22": "財見彼居士在其城內市肆衢道七寶臺上處無數",
    "X04n0223_097:0651c23": "寶莊嚴之座其座妙好清淨摩尼以為其身金剛帝",
    "X04n0223_097:0651c24": "青以為其足寶繩交絡五百妙寶而為校飾敷天寶",
    "X04n0223_097:0652a01": "衣建天幢幡張大寶網施大寶帳閻浮檀金以為其",
    "X04n0223_097:0652a02": "蓋毗琉璃寶以為其竿令人執持以覆其上&#x9D5E;王羽",
    "X04n0223_097:0652a03": "翮清淨嚴潔以為其扇熏眾妙香雨眾天華左右常",
    "X04n0223_097:0652a04": "奏五百樂音其音美妙過於天樂眾生聞者無不悅",
    "X04n0223_097:0652a05": "豫十千眷屬前後圍遶色相端嚴人所喜見天莊嚴",
    "X04n0223_097:0652a06": "具以為嚴飾於天人中最勝無比悉已成就菩薩志",
    "X04n0223_097:0652a07": "欲皆與居士同昔善根侍立瞻對承其教命爾時善",
    "X04n0223_097:0652a08": "財頂禮其足遶無量&#x5E00;合掌而立白言聖者我為利",
    "X04n0223_097:0652a09": "益一切眾生故為令一切眾生出諸苦難故為令一",
    "X04n0223_097:0652a10": "切眾生究竟安樂故為令一切眾生出生死海故為",
    "X04n0223_097:0652a11": "令一切眾生住法寶洲故為令一切眾生枯竭愛河",
    "X04n0223_097:0652a12": "故為令一切眾生起大慈悲故為令一切眾生捨離",
    "X04n0223_097:0652a13": "欲愛故為令一切眾生渴仰佛智故為令一切眾生",
    "X04n0223_097:0652a14": "出生死曠野故為令一切眾生樂諸佛功德故為令",
    "X04n0223_097:0652a15": "一切眾生出三界城故為令一切眾生入一切智城",
    "X04n0223_097:0652a16": "故發阿耨多羅三藐三菩提心而未知菩薩云何學",
    "X04n0223_097:0652a17": "菩薩行云何修菩薩道能為一切眾生作依止處居",
    "X04n0223_097:0652a18": "士告言善哉善哉善男子汝乃能發阿耨多羅三藐",
    "X04n0223_097:0652a19": "三菩提心善男子發阿耨多羅三藐三菩提心是人",
    "X04n0223_097:0652a20": "難得若能發心是人則能求菩薩行值遇善知識恒",
    "X04n0223_097:0652a21": "無厭足親近善知識恒無勞倦供養善知識恒不疲",
    "X04n0223_097:0652a22": "懈給侍善知識不生憂慼求覓善知識終不退轉愛",
    "X04n0223_097:0652a23": "念善知識終不放捨承事善知識無暫休息瞻仰善",
    "X04n0223_097:0652a24": "知識無時憩止行善知識教未曾怠惰稟善知識心",
    "X04n0223_097:0652b01": "無有誤失善男子汝見我此眾會人不善財答言唯",
    "X04n0223_097:0652b02": "然已見居士言善男子我已令其發阿耨多羅三藐",
    "X04n0223_097:0652b03": "三菩提心生如來家增長白法安住無量諸波羅蜜",
    "X04n0223_097:0652b04": "學佛十力離世間種住如來種棄生死輪轉正法輪",
    "X04n0223_097:0652b05": "滅三惡趣住正法趣如諸菩薩悉能救護一切眾生",
    "X04n0223_097:0652b06": "善男子我得隨意出生福德藏解脫門凡有所須悉",
    "X04n0223_097:0652b07": "滿其願所謂衣服纓絡象馬車乘華香幢蓋飲食湯",
    "X04n0223_097:0652b08": "藥房舍屋宅&#x7240;座燈炬奴婢牛羊及諸侍使如是一",
    "X04n0223_097:0652b09": "切資生之物諸有所須悉令充滿乃至為說真實妙",
    "X04n0223_097:0652b10": "法善男子且侍須臾汝當自見說是語時無量眾生",
    "X04n0223_097:0652b11": "從種種方所種種世界種種國土種種城邑形類各",
    "X04n0223_097:0652b12": "別愛欲不同皆以菩薩往昔願力其數無邊俱來集",
    "X04n0223_097:0652b13": "會各隨所欲而有求請爾時居士知眾普集須臾繫",
    "X04n0223_097:0652b14": "念仰視&#x8657;空如其所須悉從空下一切眾會普皆滿",
    "X04n0223_097:0652b15": "足然後復為說種種法所謂為得美食而充足者與",
    "X04n0223_097:0652b16": "說種種集福德行離貧窮行知諸法行成就法喜禪",
    "X04n0223_097:0652b17": "悅食行修習具足諸相好行增長成就難屈伏行善",
    "X04n0223_097:0652b18": "能了達無上食行成就無盡大威德力降魔怨行為",
    "X04n0223_097:0652b19": "得好飲而充足者與其說法令於生死捨離愛著入",
    "X04n0223_097:0652b20": "佛法味為得種種諸上味者與其說法皆令獲得諸",
    "X04n0223_097:0652b21": "佛如來上味之相為得車乘而充足者與其宣說種",
    "X04n0223_097:0652b22": "種法門皆令得載摩訶衍乘為得衣服而充足者與",
    "X04n0223_097:0652b23": "其說法令得清淨慚愧之衣乃至如來清淨妙色如",
    "X04n0223_097:0652b24": "是一切靡不周贍然後悉為如應說法既聞法已還",
    "X04n0223_097:0652c01": "歸本處爾時居士為善財童子示現菩薩不可思議",
    "X04n0223_097:0652c02": "解脫境界已告言善男子我唯知此隨意出生福德",
    "X04n0223_097:0652c03": "藏解脫門如諸菩薩摩訶薩成就寶手&#x5FA7;覆一切十",
    "X04n0223_097:0652c04": "方國土以自在力普雨一切資生之具所謂雨種種",
    "X04n0223_097:0652c05": "色寶種種色纓絡種種色寶冠種種色衣服種種色",
    "X04n0223_097:0652c06": "音樂種種色華種種色香種種色末香種種色燒香",
    "X04n0223_097:0652c07": "種種色寶蓋種種色幢幡&#x5FA7;滿一切眾生住處及諸",
    "X04n0223_097:0652c08": "如來眾會道場或以成熟一切眾生或以供養一切",
    "X04n0223_097:0652c09": "諸佛而我云何能知能說彼諸功德自在神力善男",
    "X04n0223_097:0652c10": "子於此南方有一大城名師子宮彼有長者名法寶",
    "X04n0223_097:0652c11": "髻汝可往問菩薩云何學菩薩行修菩薩道時善財",
    "X04n0223_097:0652c12": "童子歡喜踊躍恭敬尊重如弟子禮作如是念由此",
    "X04n0223_097:0652c13": "居士護念於我令我得見一切智道不斷愛念善知",
    "X04n0223_097:0652c14": "識見不壞尊重善知識心常能隨順善知識教決定",
    "X04n0223_097:0652c15": "深信善知識語恒發深心事善知識頂禮其足遶無",
    "X04n0223_097:0652c16": "量&#x5E00;殷勤瞻仰辭退而去。",
    "X04n0223_097:0652c17": "[0652c17] 【論】第一正入當位法門中從爾時善財童子已下",
    "X04n0223_097:0652c18": "至我唯知此隨意出生福德藏解脫門於此段中",
    "X04n0223_097:0652c19": "義分十門一念善知識所授之教思惟昇進二漸",
    "X04n0223_097:0652c20": "次而行至大興城推求明智居士三於善知識心",
    "X04n0223_097:0652c21": "生渴仰四念當承事諸善知識心無懈倦五見其",
    "X04n0223_097:0652c22": "居士在城內市肆衢道七寶臺上處無數寶莊嚴",
    "X04n0223_097:0652c23": "座六善財申請所求七居士稱歎能發大菩提心",
    "X04n0223_097:0652c24": "求菩薩道八居士示其善財能發大菩提之眾九",
    "X04n0223_097:0653a01": "居士告善財所行之法門名隨意出生福德藏解",
    "X04n0223_097:0653a02": "脫門凡有所須悉皆滿足十待眾來集示其施法",
    "X04n0223_097:0653a03": "仰視&#x8657;空如其所須從空而下皆悉充滿然為說",
    "X04n0223_097:0653a04": "法從我唯知此隨意出生福德藏解脫門已下是",
    "X04n0223_097:0653a05": "推德昇進前位優婆夷以其小器以明忍門離慢",
    "X04n0223_097:0653a06": "怠高心施其飲食充滿此位之中表精進之心無",
    "X04n0223_097:0653a07": "屈撓行常行空觀以除煩惱得無上智心一切依",
    "X04n0223_097:0653a08": "正法報人天善根總在其中居士云生如來家長",
    "X04n0223_097:0653a09": "白淨法者明此位是第四生貴住行亦是十地中",
    "X04n0223_097:0653a10": "第四地中三界業盡生如來家唯有世間智悲未",
    "X04n0223_097:0653a11": "滿五住中及第五地中修學六住及六地真俗二",
    "X04n0223_097:0653a12": "智俱終得寂滅定三空現前任運神通十方教化",
    "X04n0223_097:0653a13": "然後七住及七地已去入俗起同凡行行大慈悲",
    "X04n0223_097:0653a14": "門八地分得無功十地佛力方滿十一地任運利",
    "X04n0223_097:0653a15": "生是故於此仰視&#x8657;空是所修行精進之行一切",
    "X04n0223_097:0653a16": "業苦皆悉除斷一切佛法及人天福德咸在其中",
    "X04n0223_097:0653a17": "但修法空達緣起寂一門一切煩惱自然不現一",
    "X04n0223_097:0653a18": "切明智自然現前且約舉大要廣義如經自明此",
    "X04n0223_097:0653a19": "第四無屈撓行以精進為主餘九為伴約智門中",
    "X04n0223_097:0653a20": "五位十行同行約位門中觀法空門了緣生解脫",
    "X04n0223_097:0653a21": "為勝治三界餘習法身智現生如來家十住初心",
    "X04n0223_097:0653a22": "創開佛慧生如來家第四住治三界惑淨佛智慧",
    "X04n0223_097:0653a23": "現前生如來家第八住中無功智現生如來無功",
    "X04n0223_097:0653a24": "智慧家第十住中智悲普濟受佛職位亦是生如",
    "X04n0223_097:0653b01": "來家十地位中一依此樣而成地位十住是十地",
    "X04n0223_097:0653b02": "勝進之樣不同權教佛果在十地之後三乘四十",
    "X04n0223_097:0653b03": "心地前為加行十地為見道此華嚴經十住為見",
    "X04n0223_097:0653b04": "道十行十迴向十地十一地為加行修行令慣熟",
    "X04n0223_097:0653b05": "故佛果於初先現以普賢悲願令智悲大用慣熟",
    "X04n0223_097:0653b06": "自在故以自如來根本普光明智光現故始終本",
    "X04n0223_097:0653b07": "末總無延促時日分劑故以法身根本智如實而",
    "X04n0223_097:0653b08": "言不同三乘權教情所解故皆須約本而觀之畢",
    "X04n0223_097:0653b09": "竟佛果慣習已成普賢行已滿一往但以教化一",
    "X04n0223_097:0653b10": "切眾生為常恒行從初至末無始無終無成無壞",
    "X04n0223_097:0653b11": "但以普&#x5FA7;十方一切六道以智對現利生為永業",
    "X04n0223_097:0653b12": "也從初發心起信修行時發如是信樂發如是志",
    "X04n0223_097:0653b13": "願起如是志求見如是道從初發心住以定觀力",
    "X04n0223_097:0653b14": "契會法身顯根本普光明智照知一切自他生死",
    "X04n0223_097:0653b15": "海性自解脫但為教化眾生令其迷解離妄想苦",
    "X04n0223_097:0653b16": "故亦不見自身成佛不成佛故若也起心圖成佛",
    "X04n0223_097:0653b17": "念當知此人去佛道遠若也但以法身無性之力",
    "X04n0223_097:0653b18": "自他性離無成壞心起方便力興大願力起大悲",
    "X04n0223_097:0653b19": "門無作而作發無限志願教化一切法界中無性",
    "X04n0223_097:0653b20": "眾生使令迷解還令省得自心無性之理妄想繫",
    "X04n0223_097:0653b21": "著自無不言成佛不言不成佛不可作如是圖念",
    "X04n0223_097:0653b22": "之情如此華嚴經安立五位教門但為引接未得",
    "X04n0223_097:0653b23": "謂得未至謂至未滿云滿滯染淨障於菩提道及",
    "X04n0223_097:0653b24": "菩薩行有止足心有休息想安立五十重因果一",
    "X04n0223_097:0653c01": "百一十重法門使不滯住止息休廢之心滿普賢",
    "X04n0223_097:0653c02": "願行至無盡極故第二推德昇進門中從如諸菩",
    "X04n0223_097:0653c03": "薩摩訶薩已下至辭退而去有十五行半經約分",
    "X04n0223_097:0653c04": "為五門一推德昇進者從如諸菩薩已下是二示",
    "X04n0223_097:0653c05": "善知識方所者云南方如前所釋三示善知識所",
    "X04n0223_097:0653c06": "居城者城名師子宮此約化主立名師子是無畏",
    "X04n0223_097:0653c07": "義明此第五離癡亂行中以禪定為宮四有長者",
    "X04n0223_097:0653c08": "號法寶髻者表此長者所行禪行是法界體用自",
    "X04n0223_097:0653c09": "在無礙禪總攝十波羅蜜行八正道咸在其中如",
    "X04n0223_097:0653c10": "下長者所居其宅十層樓閣宅有八門者是明定",
    "X04n0223_097:0653c11": "體&#x5FA7;該諸行名法寶髻表[木*彎]攝諸位故至法頂故",
    "X04n0223_097:0653c12": "五禮敬辭去。",
    "X04n0223_097:0653c14": "大方廣佛新華嚴經合論卷第九十七",
    "X04n0223_097:0653c16": "音切",
    "X04n0223_097:0653c17": "&#x764E;[0653c17] (閑音)。痟[0653c17] (消音)。瘦[0653c17] (所又切)。魅[0653c17] (味音)。估[0653c17] (古音)。顆[0653c17] (口火切)。貯[0653c17] (直呂切)。釐[0653c17] (力之"
}