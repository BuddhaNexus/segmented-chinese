{
    "T02n0099_018:0126a03": "雜阿含經卷第十八",
    "T02n0099_018:0126a05": "宋天竺三藏求那跋陀羅譯",
    "T02n0099_018:0126a06": "弟子所說誦第四品",
    "T02n0099_018:0126a07": "（四九〇）如是我聞：一時，佛住摩竭提國那羅",
    "T02n0099_018:0126a08": "聚落。爾時，尊者舍利弗亦在摩竭提國那羅",
    "T02n0099_018:0126a09": "聚落。時，有外道出家名閻浮車，是舍利",
    "T02n0099_018:0126a10": "弗舊善知識，來詣舍利弗，問訊、共相慰勞",
    "T02n0099_018:0126a11": "已，退坐一面，問舍利弗言：「賢聖法、律中，有",
    "T02n0099_018:0126a12": "何難事？」舍利弗告閻浮車：「唯出家難。」「云何出",
    "T02n0099_018:0126a13": "家難？」答言：「愛樂者難。」「云何愛樂難？」答言：「樂",
    "T02n0099_018:0126a14": "常修善法難。」復問：「舍利弗！有道有向，修習",
    "T02n0099_018:0126a15": "多修習，常修善法增長耶？」答言：「有。謂八正道。",
    "T02n0099_018:0126a16": "謂正見、正志、正語、正業、正命、正方便、正念、正",
    "T02n0099_018:0126a17": "定。」閻浮車言：「舍利弗！此則善道，此則善向，",
    "T02n0099_018:0126a18": "修習多修習，於諸善法常修習增長。舍利",
    "T02n0099_018:0126a19": "弗！出家常修習此道，不久疾得盡諸有漏。」",
    "T02n0099_018:0126a20": "時，二正士共論議已，各從座起而去。如是比",
    "T02n0099_018:0126a21": "閻浮車所問序四十經。",
    "T02n0099_018:0126a22": "閻浮車問舍利弗：「云何名善說法者？為世",
    "T02n0099_018:0126a23": "間正向。云何名為世間善逝？」舍利弗言：「若",
    "T02n0099_018:0126a24": "說法調伏欲貪，調伏瞋恚，調伏愚癡，是名",
    "T02n0099_018:0126a25": "世間說法者。若向調伏欲貪，向調伏瞋恚，",
    "T02n0099_018:0126a26": "向調伏愚癡，是名正向。若貪欲已盡，無餘",
    "T02n0099_018:0126a27": "斷知，瞋恚、愚癡已盡，無餘斷知，是名善斷。」",
    "T02n0099_018:0126a28": "復問：「舍利弗！有道有向，修習多修習，能起",
    "T02n0099_018:0126a29": "善斷？」舍利弗言：「有。謂八正道——正見乃至正定。」",
    "T02n0099_018:0126b01": "時，二正士共論議已，各從座起而去。",
    "T02n0099_018:0126b02": "閻浮車問舍利弗：「謂涅槃者，云何為涅槃？」",
    "T02n0099_018:0126b03": "舍利弗言：「涅槃者，貪欲永盡，瞋恚永盡，愚癡",
    "T02n0099_018:0126b04": "永盡，一切諸煩惱永盡，是名涅槃。」復問：「舍",
    "T02n0099_018:0126b05": "利弗！有道有向，修習多修習，得涅槃耶？」舍",
    "T02n0099_018:0126b06": "利弗言：「有。謂八正道——正見乃至正定。」時，二正",
    "T02n0099_018:0126b07": "士共論議已，各從座起而去。",
    "T02n0099_018:0126b08": "閻浮車問舍利弗：「何故於沙門瞿曇所出",
    "T02n0099_018:0126b09": "家修梵行？」舍利弗言：「為斷貪欲故，斷瞋",
    "T02n0099_018:0126b10": "恚故，斷愚癡故，於沙門瞿曇所出家修梵",
    "T02n0099_018:0126b11": "行。」復問：「舍利弗！有道有向，修習多修習，得",
    "T02n0099_018:0126b12": "斷貪欲、瞋恚、愚癡耶？」舍利弗言：「有。謂八正",
    "T02n0099_018:0126b13": "道——正見乃至正定。」時，二正士共論議已，各從",
    "T02n0099_018:0126b14": "座起而去。",
    "T02n0099_018:0126b15": "閻浮車問舍利弗：「謂有漏盡。云何名為有漏",
    "T02n0099_018:0126b16": "盡？」舍利弗言：「有漏者，三有漏，謂欲有漏、有有",
    "T02n0099_018:0126b17": "漏、無明有漏。此三有漏，欲盡無餘，名有漏",
    "T02n0099_018:0126b18": "盡。」復問：「舍利弗！有道有向，修習多修習，得",
    "T02n0099_018:0126b19": "漏盡耶？」舍利弗答言：「有。謂八正道——正見乃至",
    "T02n0099_018:0126b20": "正定。」時，二正士共論議已，各從座起而去。",
    "T02n0099_018:0126b21": "閻浮車問舍利弗：「所謂阿羅漢者，云何名",
    "T02n0099_018:0126b22": "阿羅漢？」舍利弗言：「貪欲已斷無餘，瞋恚、愚癡",
    "T02n0099_018:0126b23": "已斷無餘，是名阿羅漢。」復問：「舍利弗！有道",
    "T02n0099_018:0126b24": "有向，修習多修習，得阿羅漢耶？」舍利弗言：",
    "T02n0099_018:0126b25": "「有。謂八正道——正見乃至正定。」時，二正士共論",
    "T02n0099_018:0126b26": "議已，各從座起而去。",
    "T02n0099_018:0126b27": "閻浮車問舍利弗：「所謂阿羅漢者，云何名阿",
    "T02n0099_018:0126b28": "羅漢者？」舍利弗言：「貪欲永盡無餘，瞋恚、愚癡",
    "T02n0099_018:0126b29": "永盡無餘，是名阿羅漢者。」復問：「有道有向，",
    "T02n0099_018:0126c01": "修習多修習，得阿羅漢者耶？」舍利弗言：「有。",
    "T02n0099_018:0126c02": "謂八正道——正見乃至正定。」時，二正士共論議",
    "T02n0099_018:0126c03": "已，各從座起而去。",
    "T02n0099_018:0126c04": "閻浮車問舍利弗：「所謂無明者，云何為無",
    "T02n0099_018:0126c05": "明？」舍利弗言：「所謂無明者，於前際無知，",
    "T02n0099_018:0126c06": "後際無知，前、後、中際無知；佛、法、僧寶無知，苦、",
    "T02n0099_018:0126c07": "集、滅、道無知；善、不善、無記無知，內無知、外無",
    "T02n0099_018:0126c08": "知，若於彼彼事無知闇障，是名無明。」閻浮",
    "T02n0099_018:0126c09": "車語舍利弗：「此是大闇積聚。」復問：「舍利弗！",
    "T02n0099_018:0126c10": "有道有向，修習多修習，斷無明耶？」舍利弗",
    "T02n0099_018:0126c11": "言：「有。謂八正道——正見乃至正定。」時，二正士共論",
    "T02n0099_018:0126c12": "議已，各從座起而去。",
    "T02n0099_018:0126c13": "閻浮車復問尊者舍利弗：「所謂有漏，云何",
    "T02n0099_018:0126c14": "有漏？」如前說。",
    "T02n0099_018:0126c15": "閻浮車問舍利弗：「所謂有，云何為有？」舍利",
    "T02n0099_018:0126c16": "弗言：「有謂三有——欲有、色有、無色有。」復問：「舍",
    "T02n0099_018:0126c17": "利弗！有道有向，修習多修習，斷此有耶？」舍",
    "T02n0099_018:0126c18": "利弗言：「有。謂八正道——正見乃至正定。」時，二",
    "T02n0099_018:0126c19": "正士共論議已，各從座起而去。",
    "T02n0099_018:0126c20": "閻浮車問舍利弗：「所謂有身，云何有身？」舍",
    "T02n0099_018:0126c21": "利弗言：「有身者，五受陰。云何五受陰？謂色受",
    "T02n0099_018:0126c22": "陰，受、想、行、識受陰。」復問：「舍利弗！有道有向，",
    "T02n0099_018:0126c23": "斷此有身耶？」舍利弗言：「有。謂八正道——正見",
    "T02n0099_018:0126c24": "乃至正定。」時，二正士共論議已，各從座起而",
    "T02n0099_018:0126c25": "去。",
    "T02n0099_018:0126c26": "閻浮車問舍利弗：「所謂苦者。云何為苦？」舍",
    "T02n0099_018:0126c27": "利弗言：「苦者，謂生苦、老苦、病苦、死苦、恩愛別",
    "T02n0099_018:0126c28": "離苦、怨憎會苦、所求不得苦。略說五受陰苦，",
    "T02n0099_018:0126c29": "是名為苦。」復問：「舍利弗！有道有向，斷此",
    "T02n0099_018:0127a01": "苦耶？」舍利弗言：「有。謂八正道——正見乃至正",
    "T02n0099_018:0127a02": "定。」時，二正士共論議已，各從座起而去。",
    "T02n0099_018:0127a03": "閻浮車問舍利弗：「所謂流者，云何為流？」舍",
    "T02n0099_018:0127a04": "利弗言：「流者，謂欲流、有流、見流、無明流。」復",
    "T02n0099_018:0127a05": "問：「舍利弗！有道有向，修習多修習，斷此流",
    "T02n0099_018:0127a06": "耶？」舍利弗言：「有。謂八正道——正見乃至正定。」時，",
    "T02n0099_018:0127a07": "二正士共論議已，各從座起而去。",
    "T02n0099_018:0127a08": "閻浮車問舍利弗：「所謂扼者。云何為扼？」",
    "T02n0099_018:0127a09": "扼如流說。",
    "T02n0099_018:0127a10": "閻浮車問舍利弗：「所謂取者，云何為取？」舍",
    "T02n0099_018:0127a11": "利弗言：「取者，四取，謂欲取、我取、見取、戒取。」",
    "T02n0099_018:0127a12": "復問：「舍利弗！有道有向，修習多修習，斷此",
    "T02n0099_018:0127a13": "取耶？」舍利弗言：「有。謂八正道——正見乃至正",
    "T02n0099_018:0127a14": "定。」時，二正士共論議已，各從座起而去。",
    "T02n0099_018:0127a15": "閻浮車問舍利弗：「所謂縛者。云何為縛？」舍",
    "T02n0099_018:0127a16": "利弗言：「縛者，四縛，謂貪欲縛、瞋恚縛、戒取縛、",
    "T02n0099_018:0127a17": "我見縛。」復問：「舍利弗！有道有向，修習多修",
    "T02n0099_018:0127a18": "習，斷此縛耶？」舍利弗言：「有。謂八正道。正見，",
    "T02n0099_018:0127a19": "乃至正定。」時，二正士共論議已，各從座起而",
    "T02n0099_018:0127a20": "去。",
    "T02n0099_018:0127a21": "閻浮車問舍利弗：「所謂結者。云何為結？」舍",
    "T02n0099_018:0127a22": "利弗言：「結者，九結，謂愛結、恚結、慢結、無明結、",
    "T02n0099_018:0127a23": "見結、他取結、疑結、嫉結、慳結。」復問：「舍利弗！有",
    "T02n0099_018:0127a24": "道有向，修習多修習，斷此結耶？」舍利弗言：",
    "T02n0099_018:0127a25": "「有。謂八正道——正見乃至正定。」時，二正士共論",
    "T02n0099_018:0127a26": "議已，各從座起而去。",
    "T02n0099_018:0127a27": "閻浮車問舍利弗：「所謂使者。云何為使？」舍",
    "T02n0099_018:0127a28": "利弗言：「使者，七使，謂貪欲使、瞋恚使、有愛使、",
    "T02n0099_018:0127a29": "慢使、無明使、見使、疑使。」復問：「舍利弗！有道",
    "T02n0099_018:0127b01": "有向，修習多修習，斷此使耶？」舍利弗言：「有。",
    "T02n0099_018:0127b02": "謂八正道——正見乃至正定。」時，二正士共論議",
    "T02n0099_018:0127b03": "已，各從座起而去。",
    "T02n0099_018:0127b04": "閻浮車問舍利弗：「所謂欲者。云何為欲？」舍",
    "T02n0099_018:0127b05": "利弗言：「欲者，謂眼所識色可愛、樂、念，染著色。",
    "T02n0099_018:0127b06": "耳聲、鼻香、舌味、身所識觸可愛、樂、念，染著觸。",
    "T02n0099_018:0127b07": "閻浮車！此功德非欲，但覺想思惟者。」是時，舍",
    "T02n0099_018:0127b08": "利弗即說偈言：",
    "T02n0099_018:0127b09": "「非彼愛欲使，　　世間種種色，",
    "T02n0099_018:0127b10": "　唯有覺想者，　　是則士夫欲。",
    "T02n0099_018:0127b11": "　彼諸種種色，　　常在於世間，",
    "T02n0099_018:0127b12": "　調伏愛欲心，　　是則黠慧者。」",
    "T02n0099_018:0127b13": "復問：「舍利弗！有道有向，修習多修習，斷此",
    "T02n0099_018:0127b14": "欲耶？」舍利弗答言：「有。謂八正道——正見乃至正",
    "T02n0099_018:0127b15": "定。」時，二正士共論議已，各從座起而去。",
    "T02n0099_018:0127b16": "閻浮車問舍利弗言：「所謂養者，云何為",
    "T02n0099_018:0127b17": "養？」舍利弗言：「養者有五養，謂貪欲養、",
    "T02n0099_018:0127b18": "瞋恚養、睡眠養、掉悔養、疑養。」復問：「舍利",
    "T02n0099_018:0127b19": "弗！有道有向，修習多修習，斷此五養耶？」",
    "T02n0099_018:0127b20": "舍利弗答言：「有。謂八正道——正見乃至正定。」時，",
    "T02n0099_018:0127b21": "二正士共論議已，各從座起而去。",
    "T02n0099_018:0127b22": "閻浮車問舍利弗：「謂穌息者。云何為穌息？」",
    "T02n0099_018:0127b23": "舍利弗言：「穌息者，謂斷三結。」復問：「舍利弗！",
    "T02n0099_018:0127b24": "有道有向，修習多修習，斷三結耶？」舍利弗",
    "T02n0099_018:0127b25": "答言：「有。謂八正道——正見乃至正定。」時，二正士",
    "T02n0099_018:0127b26": "共論議已，各從座起而去。",
    "T02n0099_018:0127b27": "閻浮車問舍利弗：「謂得穌息者。云何為",
    "T02n0099_018:0127b28": "得穌息者？」舍利弗言：「得穌息者，謂三結已",
    "T02n0099_018:0127b29": "盡、已知。」復問：「有道有向，斷此結耶？」舍利",
    "T02n0099_018:0127c01": "弗答言：「有。謂八正道——正見乃至正定。」時，二正",
    "T02n0099_018:0127c02": "士共論議已，各從座起而去。",
    "T02n0099_018:0127c03": "閻浮車問舍利弗：「謂得上穌息。云何為得",
    "T02n0099_018:0127c04": "上穌息？」舍利弗言：「得上穌息者，謂貪欲永",
    "T02n0099_018:0127c05": "盡，瞋恚、愚癡永盡，是名得上穌息。」復問：「舍",
    "T02n0099_018:0127c06": "利弗！有道有向，修習多修習，得上穌息耶？」",
    "T02n0099_018:0127c07": "舍利弗答言：「有。謂八正道——正見乃至正定。」時，",
    "T02n0099_018:0127c08": "二正士共論議已，各從座起而去。",
    "T02n0099_018:0127c09": "閻浮車問舍利弗：「謂得上穌息處。云何為",
    "T02n0099_018:0127c10": "得上穌息處？」舍利弗言：「得上穌息處者，謂",
    "T02n0099_018:0127c11": "貪欲已斷、已知，永盡無餘，瞋恚、愚癡已斷、已",
    "T02n0099_018:0127c12": "知，永盡無餘，是為得上穌息處。」復問：「舍利",
    "T02n0099_018:0127c13": "弗！有道有向，修習多修習，得上穌息處耶？」",
    "T02n0099_018:0127c14": "舍利弗答言：「有。謂八正道——正見乃至正定。」時，",
    "T02n0099_018:0127c15": "二正士共論議已，各從座起而去。",
    "T02n0099_018:0127c16": "閻浮車問舍利弗：「所謂清涼。云何為清涼？」",
    "T02n0099_018:0127c17": "舍利弗言：「清涼者，五下分結盡，謂身見、戒取、",
    "T02n0099_018:0127c18": "疑、貪欲、瞋恚。」復問：「有道有向，修習多修習，",
    "T02n0099_018:0127c19": "斷此五下分結，得清涼耶？」舍利弗言：「有。謂",
    "T02n0099_018:0127c20": "八正道——正見乃至正定。」時，二正士共論議已，",
    "T02n0099_018:0127c21": "各從座起而去。",
    "T02n0099_018:0127c22": "閻浮車問舍利弗：「謂得清涼。云何為得清",
    "T02n0099_018:0127c23": "涼？」舍利弗言：「五下分已盡、已知，是名得清",
    "T02n0099_018:0127c24": "涼。」復問：「舍利弗！有道有向，修習多修習，得",
    "T02n0099_018:0127c25": "清涼耶？」舍利弗言：「有。謂八正道——正見乃至",
    "T02n0099_018:0127c26": "正定。」時，二正士共論議已，各從座起而去。",
    "T02n0099_018:0127c27": "閻浮車問舍利弗：「所謂上清涼者。云何為上",
    "T02n0099_018:0127c28": "清涼？」舍利弗言：「上清涼者，謂貪欲永盡無餘，",
    "T02n0099_018:0127c29": "瞋恚、愚癡永盡無餘，一切煩惱永盡無餘，是",
    "T02n0099_018:0128a01": "名上清涼。」復問：「有道有向，得此上清涼",
    "T02n0099_018:0128a02": "耶？」舍利弗言：「有。謂八正道——正見乃至正定。」時，",
    "T02n0099_018:0128a03": "二正士共論議已，各從座起而去。",
    "T02n0099_018:0128a04": "閻浮車問舍利弗：「所謂得上清涼。云何名",
    "T02n0099_018:0128a05": "得上清涼？」舍利弗言：「得上清涼者，謂貪欲",
    "T02n0099_018:0128a06": "永盡無餘，已斷、已知，瞋恚、愚癡永盡無餘，",
    "T02n0099_018:0128a07": "已斷、已知，是名得上清涼。」復問：「舍利弗！有",
    "T02n0099_018:0128a08": "道有向，得此上清涼耶？」舍利弗言：「有。謂八",
    "T02n0099_018:0128a09": "正道——正見乃至正定。」時，二正士共論議已，各",
    "T02n0099_018:0128a10": "從座起而去。",
    "T02n0099_018:0128a11": "閻浮車問舍利弗：「所謂愛。云何為愛？」舍",
    "T02n0099_018:0128a12": "利弗言：「有三愛，謂欲愛、色愛、無色愛。」復",
    "T02n0099_018:0128a13": "問：「有道有向，斷此三愛耶？」舍利弗言：「有。謂",
    "T02n0099_018:0128a14": "八正道——正見乃至正定。」時，二正士共論議已，",
    "T02n0099_018:0128a15": "各從座起而去。",
    "T02n0099_018:0128a16": "閻浮車問舍利弗：「謂業跡。云何為業跡？」舍",
    "T02n0099_018:0128a17": "利弗言：「業跡者，十不善業跡，謂殺生、偷盜、邪",
    "T02n0099_018:0128a18": "婬、妄語、兩舌、惡口、綺語、貪欲、瞋恚、邪見。」復問：",
    "T02n0099_018:0128a19": "「舍利弗！有道有向，斷此十業跡耶？」舍利弗",
    "T02n0099_018:0128a20": "言：「有。謂八正道——正見乃至正定。」時，二正士共",
    "T02n0099_018:0128a21": "論議已，各從座起而去。",
    "T02n0099_018:0128a22": "閻浮車問舍利弗，「所謂穢者。云何為穢？」舍",
    "T02n0099_018:0128a23": "利弗言：「穢者，謂三穢，貪欲穢、瞋恚穢、愚癡穢。」",
    "T02n0099_018:0128a24": "復問：「舍利弗！有道有向，斷此三穢耶？」舍利",
    "T02n0099_018:0128a25": "弗言：「有。謂八正道——正見乃至正定。」時，二正士",
    "T02n0099_018:0128a26": "共論議已，各從座起而去。",
    "T02n0099_018:0128a27": "如穢，如是垢、膩、刺、戀、縛亦爾。",
    "T02n0099_018:0128a28": "（四九一）如閻浮車所問經，沙門出家所問亦",
    "T02n0099_018:0128a29": "如是。",
    "T02n0099_018:0128b01": "（四九二）如是我聞：一時，佛住王舍城迦蘭陀",
    "T02n0099_018:0128b02": "竹園。爾時，尊者舍利弗亦在彼住。時，尊者舍",
    "T02n0099_018:0128b03": "利弗語諸比丘：「若有比丘得無量三昧，身",
    "T02n0099_018:0128b04": "作證具足住，於有身滅涅槃心不樂著，顧",
    "T02n0099_018:0128b05": "念有身。譬如士夫膠著於手，以執樹枝，手",
    "T02n0099_018:0128b06": "即著樹，不能得離。所以者何？膠著手故。比",
    "T02n0099_018:0128b07": "丘！無量三摩提身作證，心不樂著有身滅涅",
    "T02n0099_018:0128b08": "槃，顧念有身，終不得離，不得現法隨順法",
    "T02n0099_018:0128b09": "教，乃至命終，亦無所得，還復來生此界，終",
    "T02n0099_018:0128b10": "不能得破於癡冥。譬如聚落傍有泥池，泥",
    "T02n0099_018:0128b11": "極深溺，久旱不雨，池水乾消，其地破裂。如是，",
    "T02n0099_018:0128b12": "比丘！不得見法隨順法教，乃至命終，亦無",
    "T02n0099_018:0128b13": "所得，來生當復還墮此界。「若有比丘得無",
    "T02n0099_018:0128b14": "量三昧，身作證具足住，於有身滅涅槃心",
    "T02n0099_018:0128b15": "生信樂，不念有身。譬如士夫以乾淨手",
    "T02n0099_018:0128b16": "執持樹枝，手不著樹。所以者何？以手淨",
    "T02n0099_018:0128b17": "故。如是，比丘！得無量三昧，身作證具足住，",
    "T02n0099_018:0128b18": "於有識滅涅槃心生信樂，不念有身，現法",
    "T02n0099_018:0128b19": "隨順法教，乃至命終，不復來還生於此界。",
    "T02n0099_018:0128b20": "是故，比丘！當勤方便，破壞無明。譬如聚落",
    "T02n0099_018:0128b21": "傍有泥池，四方流水及數天雨，水常入池，其",
    "T02n0099_018:0128b22": "水盈溢，穢惡流出，其池清淨。如是皆得現",
    "T02n0099_018:0128b23": "法隨順法教，乃至命終，不復還生此界。是",
    "T02n0099_018:0128b24": "故，比丘！當勤方便，破壞無明。」尊者舍利弗",
    "T02n0099_018:0128b25": "說此經已，諸比丘聞其所說，歡喜奉行。",
    "T02n0099_018:0128b26": "（四九三）如是我聞：一時，佛住王舍城迦蘭陀竹",
    "T02n0099_018:0128b27": "園。時，尊者舍利弗告諸比丘：「若阿練若比",
    "T02n0099_018:0128b28": "丘或於空地、林中、樹下，當作是學，內自觀",
    "T02n0099_018:0128b29": "察思惟：『心中自覺有欲想不？』若不覺者，當",
    "T02n0099_018:0128c01": "於境界，或於淨相，若愛欲起，違於遠離。譬",
    "T02n0099_018:0128c02": "如士夫用力乘船，逆流而上，身小疲怠，船",
    "T02n0099_018:0128c03": "則倒還，順流而下。如是，比丘！思惟淨想，還",
    "T02n0099_018:0128c04": "生愛欲，違於遠離；是比丘學時，修下方便，",
    "T02n0099_018:0128c05": "不得淳淨，是故還為愛欲所漂，不得法",
    "T02n0099_018:0128c06": "力，心不寂靜，不一其心，於彼淨相隨生愛",
    "T02n0099_018:0128c07": "欲，流注浚輸，違於遠離。當知是比丘不敢",
    "T02n0099_018:0128c08": "自記，於五欲功德離欲解脫。「若比丘或於",
    "T02n0099_018:0128c09": "空地、林中、樹下，作是思惟：『我內心中為離",
    "T02n0099_018:0128c10": "欲不？』是比丘當於境界，或取淨相，若覺其",
    "T02n0099_018:0128c11": "心於彼遠離，順趣浚注。譬如鳥翮，入火則",
    "T02n0099_018:0128c12": "卷，不可舒展。如是，比丘或取淨相，即順遠",
    "T02n0099_018:0128c13": "離，流注浚輸。比丘！當如是知，於方便行，",
    "T02n0099_018:0128c14": "心不懈怠，得法寂靜，寂止、息、樂，淳淨一心，",
    "T02n0099_018:0128c15": "謂我思惟已，於淨相順於遠離，隨順修道，",
    "T02n0099_018:0128c16": "則能堪任自記，於五欲功德離欲解脫。」尊",
    "T02n0099_018:0128c17": "者舍利弗說是經已，諸比丘聞其所說，歡",
    "T02n0099_018:0128c18": "喜奉行。",
    "T02n0099_018:0128c19": "（四九四）如是我聞：一時，佛住王舍城迦蘭陀",
    "T02n0099_018:0128c20": "竹園。尊者舍利弗在耆闍崛山中。爾時，尊者",
    "T02n0099_018:0128c21": "舍利弗晨朝著衣持鉢，出耆闍崛山，入王",
    "T02n0099_018:0128c22": "舍城乞食，於路邊見一大枯樹，即於樹下",
    "T02n0099_018:0128c23": "敷坐具，歛身正坐，語諸比丘：「若有比丘修",
    "T02n0099_018:0128c24": "習禪思，得神通力，心得自在，欲令此枯樹",
    "T02n0099_018:0128c25": "成地，即時為地。所以者何？謂此枯樹中有",
    "T02n0099_018:0128c26": "地界。是故，比丘得神通力，心作地解，即成",
    "T02n0099_018:0128c27": "地不異。「若有比丘得神通力，自在如意，欲",
    "T02n0099_018:0128c28": "令此樹為水、火、風、金、銀等物，悉皆成就不",
    "T02n0099_018:0128c29": "異。所以者何？謂此枯樹有水界故。是故，比",
    "T02n0099_018:0129a01": "丘！禪思得神通力，自在如意，欲令枯樹成",
    "T02n0099_018:0129a02": "金，即時成金不異，及餘種種諸物，悉成不",
    "T02n0099_018:0129a03": "異。所以者何？以彼枯樹有種種界故。是故，",
    "T02n0099_018:0129a04": "比丘！禪思得神通力，自在如意，為種種物",
    "T02n0099_018:0129a05": "悉成不異，比丘當知，比丘禪思神通境界",
    "T02n0099_018:0129a06": "不可思議。是故，比丘！當勤禪思，學諸神通。」",
    "T02n0099_018:0129a07": "舍利弗說是經已，諸比丘聞其所說，歡喜",
    "T02n0099_018:0129a08": "奉行。",
    "T02n0099_018:0129a09": "（四九五）如是我聞：一時，佛住王舍城迦蘭陀",
    "T02n0099_018:0129a10": "竹園。時，尊者舍利弗在耆闍崛山中。爾時，尊",
    "T02n0099_018:0129a11": "者舍利弗告諸比丘：「其犯戒者，以破戒故，",
    "T02n0099_018:0129a12": "所依退減，心不樂住；不樂住已，失喜、息、樂、",
    "T02n0099_018:0129a13": "寂靜三昧、如實知見、厭離、離欲、解脫已，永",
    "T02n0099_018:0129a14": "不能得無餘涅槃。如樹根壞，枝葉華果悉",
    "T02n0099_018:0129a15": "不成就，犯戒比丘亦復如是。功德退減，心不",
    "T02n0099_018:0129a16": "樂住，不信樂已，失喜、息、樂、寂靜三昧、如實",
    "T02n0099_018:0129a17": "知見、厭離、離欲、解脫，失解脫已，永不能得",
    "T02n0099_018:0129a18": "無餘涅槃。「持戒比丘根本具足，所依具足，心",
    "T02n0099_018:0129a19": "得信樂；得信樂已，心得歡喜、息、樂、寂靜三昧、",
    "T02n0099_018:0129a20": "如實知見、厭離、離欲、解脫；得解脫已，悉能疾",
    "T02n0099_018:0129a21": "得無餘涅槃。譬如樹根不壞，枝葉華果悉",
    "T02n0099_018:0129a22": "得成就，持戒比丘亦復如是。根本具足，所",
    "T02n0099_018:0129a23": "依成就，心得信樂，得信樂已，歡喜、息、樂、寂",
    "T02n0099_018:0129a24": "靜三昧、如實知見、厭離、離欲、解脫，疾得無餘",
    "T02n0099_018:0129a25": "涅槃。」尊者舍利弗說是經已，諸比丘聞其",
    "T02n0099_018:0129a26": "所說，歡喜奉行。",
    "T02n0099_018:0129a27": "（四九六）如是我聞：一時，佛住舍衛國祇樹給孤",
    "T02n0099_018:0129a28": "獨園。爾時，舍利弗告諸比丘：「若諸比丘諍起",
    "T02n0099_018:0129a29": "相言，有犯罪比丘、舉罪比丘。彼若不依正",
    "T02n0099_018:0129a30": "思惟自省察者，當知彼比丘長夜強梁，諍訟",
    "T02n0099_018:0129b01": "轉增，共相違反，結恨彌深，於所起之罪，不",
    "T02n0099_018:0129b02": "能以正法、律止令休息。若比丘有此已起",
    "T02n0099_018:0129b03": "諍訟，若犯罪比丘、若舉罪比丘！俱依正思",
    "T02n0099_018:0129b04": "惟自省察尅責，當知彼比丘不長夜強梁，",
    "T02n0099_018:0129b05": "共相違反，結恨轉增，於所起之罪，能以法、",
    "T02n0099_018:0129b06": "律止令休息。「云何比丘正思惟自省察？比",
    "T02n0099_018:0129b07": "丘應如是思惟：『我不是、不類、不應作罪，令",
    "T02n0099_018:0129b08": "彼見我；若我不為此罪，彼則不見，以彼",
    "T02n0099_018:0129b09": "見我罪，不喜嫌責，故舉之耳。餘比丘聞者，",
    "T02n0099_018:0129b10": "亦當嫌責，是故長夜諍訟，強梁轉增，諍訟相",
    "T02n0099_018:0129b11": "言，於所起之罪，不能以正法、律止令休息，",
    "T02n0099_018:0129b12": "我今自知，如己輸稅。』是名比丘於所起",
    "T02n0099_018:0129b13": "罪能自觀察。「云何舉罪比丘能自省察？舉罪",
    "T02n0099_018:0129b14": "比丘應如是念：『彼長老比丘作不類罪，令",
    "T02n0099_018:0129b15": "我見之，若彼不作此不類罪者，我則不見。",
    "T02n0099_018:0129b16": "我見其罪，不喜故舉，餘比丘見，亦當不喜",
    "T02n0099_018:0129b17": "故舉之，長夜諍訟，轉增不息，不能以正法、",
    "T02n0099_018:0129b18": "律止所起罪，令其休息。我從今日，當自去",
    "T02n0099_018:0129b19": "之，如己輸稅。』如是舉罪比丘善能依正",
    "T02n0099_018:0129b20": "思惟，內自觀察。「是故，諸比丘有罪及舉罪者，",
    "T02n0099_018:0129b21": "當依正思惟，而自觀察，不令長夜強梁",
    "T02n0099_018:0129b22": "增長。諸比丘！得不諍訟，所起之諍，能以法、",
    "T02n0099_018:0129b23": "律止令休息。」尊者舍利弗說是經已，諸比",
    "T02n0099_018:0129b24": "丘聞已，歡喜奉行。",
    "T02n0099_018:0129b25": "（四九七）如是我聞：一時，佛住舍衛國祇樹給孤",
    "T02n0099_018:0129b26": "獨園。爾時，尊者舍利弗詣佛所，稽首佛足，",
    "T02n0099_018:0129b27": "退坐一面，白佛言：「世尊！若舉罪比丘欲舉",
    "T02n0099_018:0129b28": "他罪者，令心安住，幾法得舉他罪？」佛告",
    "T02n0099_018:0129b29": "舍利弗：「若比丘令心安住，五法得舉他罪。",
    "T02n0099_018:0129c01": "云何為五？實非不實、時不非時、義饒益非",
    "T02n0099_018:0129c02": "非義饒益、柔軟不麁澁、慈心不瞋恚。舍利",
    "T02n0099_018:0129c03": "弗！舉罪比丘具此五法，得舉他罪。」舍利弗",
    "T02n0099_018:0129c04": "白佛言：「世尊！被舉比丘復以幾法自安其",
    "T02n0099_018:0129c05": "心？」佛告舍利弗：「被舉比丘當以五法令安",
    "T02n0099_018:0129c06": "其心。念言：『彼何處得，為實莫令不實，令時",
    "T02n0099_018:0129c07": "莫令非時，令是義饒益莫令非義饒益，",
    "T02n0099_018:0129c08": "柔軟莫令麁澁，慈心莫令瞋恚。』舍利弗！被",
    "T02n0099_018:0129c09": "舉比丘當具此五法，自安其心。」舍利弗白",
    "T02n0099_018:0129c10": "佛言：「世尊！我見舉他罪者，不實非實、非",
    "T02n0099_018:0129c11": "時非是時、非義饒益非為義饒益、麁澁不",
    "T02n0099_018:0129c12": "柔軟、瞋恚非慈心。世尊！於不實舉他罪比",
    "T02n0099_018:0129c13": "丘，當以幾法饒益令其改悔？」佛告舍利弗：",
    "T02n0099_018:0129c14": "「不實舉罪比丘當以五法饒益令其改悔，",
    "T02n0099_018:0129c15": "當語之言：『長老！汝今舉罪，不實非是實，",
    "T02n0099_018:0129c16": "當改悔；不時非是時、非義饒益非是義饒",
    "T02n0099_018:0129c17": "益、麁澁非柔軟、瞋恚非慈心，汝當改悔。』舍",
    "T02n0099_018:0129c18": "利弗！不實舉他罪比丘當以此五法饒益",
    "T02n0099_018:0129c19": "令其改悔，亦令當來世比丘不為不實舉",
    "T02n0099_018:0129c20": "他罪。」舍利弗白佛言：「世尊！被不實舉罪",
    "T02n0099_018:0129c21": "比丘復以幾法令不變悔？」佛告舍利弗：",
    "T02n0099_018:0129c22": "「被不實舉罪比丘當以五法不自變悔。彼",
    "T02n0099_018:0129c23": "應作是念：『彼比丘不實舉罪非是實、非時",
    "T02n0099_018:0129c24": "非是時、非義饒益非是義饒益、麁澁非柔",
    "T02n0099_018:0129c25": "軟、瞋恚非慈心，我真不變悔。』被不實舉",
    "T02n0099_018:0129c26": "罪比丘當以此五法自安其心，不自變",
    "T02n0099_018:0129c27": "悔。」舍利弗白佛言：「世尊！有比丘舉罪",
    "T02n0099_018:0129c28": "實非不實、時不非時、義饒益不非義饒",
    "T02n0099_018:0129c29": "益、柔軟非麁澁、慈心非瞋恚，實舉罪比丘",
    "T02n0099_018:0129c30": "當以幾法饒益令不改變？」佛告舍利弗：「實",
    "T02n0099_018:0130a01": "舉罪比丘當以五法饒益令不變悔，當作",
    "T02n0099_018:0130a02": "是言：『長老！汝實舉罪非不實、時不非時、義",
    "T02n0099_018:0130a03": "饒益不非義、柔軟非麁澁、慈心非瞋恚。』舍",
    "T02n0099_018:0130a04": "利弗！實舉罪比丘當以此五法義饒益令",
    "T02n0099_018:0130a05": "不變悔，亦令來世實舉罪比丘而不變悔。」",
    "T02n0099_018:0130a06": "舍利弗白佛言：「世尊！被實舉罪比丘當以",
    "T02n0099_018:0130a07": "幾法饒益令不變悔？」佛告舍利弗：「被舉",
    "T02n0099_018:0130a08": "罪比丘當以五法饒益令不變悔，當作",
    "T02n0099_018:0130a09": "是言：『彼比丘實舉罪非不實，汝莫變悔；時",
    "T02n0099_018:0130a10": "不非時、義饒益不非義饒益、柔軟非麁澁、",
    "T02n0099_018:0130a11": "慈心非瞋恚，汝莫變悔。』」舍利弗白佛言：「世",
    "T02n0099_018:0130a12": "尊！我見被實舉罪比丘有瞋恚者。世尊！",
    "T02n0099_018:0130a13": "被實舉罪瞋恚比丘當以幾法令於瞋恨",
    "T02n0099_018:0130a14": "而自開覺？」佛告舍利弗：「被實舉罪瞋恚比",
    "T02n0099_018:0130a15": "丘當以五法令自開覺，當語彼言：『長老！",
    "T02n0099_018:0130a16": "彼比丘實舉汝罪，非不實，汝莫瞋恨……』乃至",
    "T02n0099_018:0130a17": "『慈心非瞋恚，汝莫瞋恨。』舍利弗！被實舉罪",
    "T02n0099_018:0130a18": "瞋恚比丘當以此五法，令於恚恨而得開",
    "T02n0099_018:0130a19": "覺。」舍利弗白佛言：「世尊！有實、不實舉我罪",
    "T02n0099_018:0130a20": "者，於彼二人，我當自安其心。若彼實者，我",
    "T02n0099_018:0130a21": "當自知，若不實者，當自開解言：『此則不實，",
    "T02n0099_018:0130a22": "我今自知無此法也。』世尊！我當如是，如",
    "T02n0099_018:0130a23": "世尊所說解材譬經說，教諸沙門：『若有賊",
    "T02n0099_018:0130a24": "來，執汝以鋸解身，汝等於賊起惡念惡",
    "T02n0099_018:0130a25": "言者，自生障礙。是故，比丘！若以鋸解汝身，",
    "T02n0099_018:0130a26": "汝當於彼勿起惡心變易及起惡言，自作",
    "T02n0099_018:0130a27": "障礙。於彼人所，當生慈心，無怨無恨，於",
    "T02n0099_018:0130a28": "四方境界慈心正受具足住，應當學。』是故，世",
    "T02n0099_018:0130a29": "尊！我當如是，如世尊所說，解身之苦，當自",
    "T02n0099_018:0130b01": "安忍，況復小苦、小謗而不安忍？沙門利、沙門",
    "T02n0099_018:0130b02": "欲，欲斷不善法，欲修善法；於此不善法",
    "T02n0099_018:0130b03": "當斷，善法當修，精勤方便，善自防護，繫念",
    "T02n0099_018:0130b04": "思惟，不放逸行，應當學。」舍利弗白佛言：「世",
    "T02n0099_018:0130b05": "尊！我若舉他比丘罪，實非不實、時非不時、",
    "T02n0099_018:0130b06": "義饒益非非義饒益、柔軟非麁澁、慈心不",
    "T02n0099_018:0130b07": "瞋恚，然彼被舉比丘有懷瞋恚者。」佛問舍",
    "T02n0099_018:0130b08": "利弗：「何等像類比丘聞舉其罪而生瞋恚？」",
    "T02n0099_018:0130b09": "舍利弗白佛言：「世尊！若彼比丘諂曲幻偽、欺",
    "T02n0099_018:0130b10": "誑不信、無慚無愧、懈怠失念、不定惡慧、慢緩、",
    "T02n0099_018:0130b11": "違於遠離、不敬戒律、不顧沙門、不勤修",
    "T02n0099_018:0130b12": "學、不自省察、為命出家、不求涅槃。如是",
    "T02n0099_018:0130b13": "等人，聞我舉罪，則生瞋恚。」佛問舍利弗：「何",
    "T02n0099_018:0130b14": "等像類比丘聞汝舉罪而不瞋恨？」舍利弗",
    "T02n0099_018:0130b15": "白佛言：「世尊！若有比丘不諂曲、不幻偽、",
    "T02n0099_018:0130b16": "不欺誑、有信、慚愧、精勤正念、正定智慧、不",
    "T02n0099_018:0130b17": "慢緩、不捨遠離、深敬戒律、顧沙門行、尊",
    "T02n0099_018:0130b18": "崇涅槃、為法出家、不為性命。如是比丘聞",
    "T02n0099_018:0130b19": "我舉罪，歡喜頂受，如飲甘露。譬如剎利、婆",
    "T02n0099_018:0130b20": "羅門女，沐浴清淨，得好妙華，愛樂頂戴，以",
    "T02n0099_018:0130b21": "冠其首。如是，比丘不諂曲、不幻偽、不欺",
    "T02n0099_018:0130b22": "誑、正信、慚愧、精勤正念、正定智慧、不慢緩、",
    "T02n0099_018:0130b23": "心存遠離、深敬戒律、顧沙門行、勤修自省、",
    "T02n0099_018:0130b24": "為法出家、志求涅槃。如是比丘聞我舉罪，",
    "T02n0099_018:0130b25": "歡喜頂受，如飲甘露。」佛告舍利弗：「若彼比",
    "T02n0099_018:0130b26": "丘諂曲幻偽、欺誑、不信、無慚無愧、懈怠失念、",
    "T02n0099_018:0130b27": "不定惡慧、慢緩、違於遠離、不敬戒律、不顧",
    "T02n0099_018:0130b28": "沙門行、不求涅槃、為命出家。如是比丘不",
    "T02n0099_018:0130b29": "應教授，與共言語。所以者何？此等比丘破",
    "T02n0099_018:0130c01": "梵行故。若彼比丘不諂曲、不幻偽、不欺誑、",
    "T02n0099_018:0130c02": "信心、慚愧、精勤正念、正定智慧、不慢緩、心",
    "T02n0099_018:0130c03": "存遠離、深敬戒律、顧沙門行、志崇涅槃、為",
    "T02n0099_018:0130c04": "法出家。如是比丘應當教授。所以者何？如",
    "T02n0099_018:0130c05": "是比丘能修梵行，能自建立故。」佛說此經",
    "T02n0099_018:0130c06": "已，尊者舍利弗聞佛所說，歡喜奉行。",
    "T02n0099_018:0130c07": "（四九八）如是我聞：一時，佛住那羅揵陀賣",
    "T02n0099_018:0130c08": "衣者菴羅園。爾時，舍利弗詣世尊所，稽首禮",
    "T02n0099_018:0130c09": "足，退坐一面，白佛言：「世尊！我深信世尊，過",
    "T02n0099_018:0130c10": "去、當來、今現在，諸沙門、婆羅門所有智慧，無",
    "T02n0099_018:0130c11": "有與世尊菩提等者，況復過上？」佛告舍利",
    "T02n0099_018:0130c12": "弗：「善哉！善哉！舍利弗，善哉所說，第一之說，能",
    "T02n0099_018:0130c13": "於眾中作師子吼，自言深信世尊，言過去、",
    "T02n0099_018:0130c14": "當來、今現在，沙門、婆羅門所有智慧，無有與",
    "T02n0099_018:0130c15": "佛菩提等者，況復過上？」佛問舍利弗：「汝能",
    "T02n0099_018:0130c16": "審知過去三藐三佛陀所有增上戒？」舍利",
    "T02n0099_018:0130c17": "弗白佛言：「不知。」世尊復問：「舍利弗！知如是",
    "T02n0099_018:0130c18": "法、如是慧、如是明、如是解脫、如是住不？」舍",
    "T02n0099_018:0130c19": "利弗白佛言：「不知。世尊！」佛告舍利弗：「汝復",
    "T02n0099_018:0130c20": "知未來三藐三佛陀所有增上戒。如是法、如",
    "T02n0099_018:0130c21": "是慧、如是明、如是解脫、如是住不？」舍利弗",
    "T02n0099_018:0130c22": "白佛言：「不知。世尊！」佛告舍利弗：「汝復能知",
    "T02n0099_018:0130c23": "今現在佛所有增上戒。如是法、如是慧、如是",
    "T02n0099_018:0130c24": "明、如是解脫、如是住不？」舍利弗白佛言：「不",
    "T02n0099_018:0130c25": "知。世尊！」佛告舍利弗：「汝若不知過去、未來、今",
    "T02n0099_018:0130c26": "現在諸佛世尊心中所有諸法。云何如是讚",
    "T02n0099_018:0130c27": "歎？於大眾中作師子吼，說言：『我深信世尊，",
    "T02n0099_018:0130c28": "過去、當來諸沙門、婆羅門所有智慧，無有與",
    "T02n0099_018:0130c29": "世尊菩提等者，況復過上』？」舍利弗白佛言：",
    "T02n0099_018:0131a01": "「世尊！我不能知過去、當來、今現在諸佛世尊",
    "T02n0099_018:0131a02": "心之分齊，然我能知諸佛世尊法之分齊。我",
    "T02n0099_018:0131a03": "聞世尊說法，轉轉深、轉轉勝、轉轉上、轉轉",
    "T02n0099_018:0131a04": "妙，我聞世尊說法，知一法即斷一法，知一",
    "T02n0099_018:0131a05": "法即證一法，知一法即修習一法，究竟於",
    "T02n0099_018:0131a06": "法，於大師所得淨信，心得淨。「世尊是等",
    "T02n0099_018:0131a07": "正覺。世尊！譬如國王有邊城，城周匝方直，",
    "T02n0099_018:0131a08": "牢固堅密，唯有一門，無第二門，立守門",
    "T02n0099_018:0131a09": "者，人民入出皆從此門，若入若出，其守門者，",
    "T02n0099_018:0131a10": "雖復不知人數多少，要知人民唯從此門，",
    "T02n0099_018:0131a11": "更無他處。如是，我知過去諸佛、如來、應、等",
    "T02n0099_018:0131a12": "正覺悉斷五蓋惱心，令慧力羸、墮障礙品、不",
    "T02n0099_018:0131a13": "向涅槃者，住四念處，修七覺分，得阿耨",
    "T02n0099_018:0131a14": "多羅三藐三菩提。彼當來世諸佛世尊亦斷",
    "T02n0099_018:0131a15": "五蓋惱心，令慧力羸、墮障礙品、不向涅槃",
    "T02n0099_018:0131a16": "者，住四念處，修七覺分，得阿耨多羅三藐",
    "T02n0099_018:0131a17": "三菩提。今現在諸佛世尊、如來、應、等正覺亦",
    "T02n0099_018:0131a18": "斷五蓋惱心，令慧力羸、墮障礙品、不向涅",
    "T02n0099_018:0131a19": "槃者，住四念處，修七覺分，得阿耨多羅三",
    "T02n0099_018:0131a20": "藐三菩提。」佛告舍利弗：「如是，如是。舍利弗！",
    "T02n0099_018:0131a21": "過去、未來、今現在佛悉斷五蓋惱心，慧力",
    "T02n0099_018:0131a22": "羸、墮障礙品、不向涅槃者，住四念處，修七",
    "T02n0099_018:0131a23": "覺分，得阿耨多羅三藐三菩提。」佛說是經",
    "T02n0099_018:0131a24": "已，尊者舍利弗聞佛所說，歡喜奉行。",
    "T02n0099_018:0131a25": "（四九九）如是我聞：一時，佛住王舍城迦蘭陀",
    "T02n0099_018:0131a26": "竹園。爾時，尊者舍利弗在耆闍崛山中。時，有",
    "T02n0099_018:0131a27": "月子比丘！是提婆達多弟子，詣尊者舍利",
    "T02n0099_018:0131a28": "弗，共相問訊慰勞已，退住一面。退住一面",
    "T02n0099_018:0131a29": "已，尊者舍利弗問月子比丘言：「提婆達多比",
    "T02n0099_018:0131b01": "丘為諸比丘說法不？」月子比丘答言：「說法。」尊",
    "T02n0099_018:0131b02": "者舍利弗問月子比丘言：「提婆達多云何說",
    "T02n0099_018:0131b03": "法？」月子比丘語尊者舍利弗言：「彼提婆達多",
    "T02n0099_018:0131b04": "如是說法言：『比丘心法修心，是比丘能自記",
    "T02n0099_018:0131b05": "說：「我已離欲，解脫五欲功德。」』」舍利弗語月子",
    "T02n0099_018:0131b06": "比丘言：「汝提婆達多何以不說法言：『比丘心",
    "T02n0099_018:0131b07": "法善修心，離欲心，離瞋恚心，離愚癡心，",
    "T02n0099_018:0131b08": "得無貪法、無恚法、無癡法，不轉還欲有、色有、",
    "T02n0099_018:0131b09": "無色有法，彼比丘能自記說言：「我生已盡，梵",
    "T02n0099_018:0131b10": "行已立，所作已作，自知不受後有。」耶？』」月子",
    "T02n0099_018:0131b11": "比丘言：「彼不能也。尊者舍利弗！」爾時，尊者",
    "T02n0099_018:0131b12": "舍利弗語月子比丘言：「若有比丘心法善",
    "T02n0099_018:0131b13": "修心者，能離貪欲心、瞋恚、愚癡心，得無貪",
    "T02n0099_018:0131b14": "法、無恚、無癡法，是比丘能自記說：『我生已盡，",
    "T02n0099_018:0131b15": "梵行已立，所作已作，自知不受後有。』「譬如",
    "T02n0099_018:0131b16": "村邑，近有大石山，不斷、不壞、不穿、厚密，正使",
    "T02n0099_018:0131b17": "東方風來，不能令動，亦復不能過至西",
    "T02n0099_018:0131b18": "方。如是南、西、北方、四維風來，不能傾動，亦",
    "T02n0099_018:0131b19": "不能過。如是，比丘心法善修心者，離貪欲",
    "T02n0099_018:0131b20": "心，離瞋恚心，離愚癡心，得無貪法、無恚法、",
    "T02n0099_018:0131b21": "無癡法，是比丘能自記說：『我生已盡，梵行已",
    "T02n0099_018:0131b22": "立，所作已作，自知不受後有。』「譬如因陀銅",
    "T02n0099_018:0131b23": "鐵及銅柱深入地中，築令堅密，四方風吹",
    "T02n0099_018:0131b24": "不能傾動。如是，比丘心法善修心已，離貪",
    "T02n0099_018:0131b25": "欲心，離瞋恚心，離愚癡心，得無貪法、無恚",
    "T02n0099_018:0131b26": "法、無癡法，是比丘能自記說：『我生已盡，梵",
    "T02n0099_018:0131b27": "行已立，所作已作，自知不受後有。』「譬如石",
    "T02n0099_018:0131b28": "柱長十六肘，八肘入地，四方風吹不能傾",
    "T02n0099_018:0131b29": "動。如是，比丘心法善修心已，悉離貪欲",
    "T02n0099_018:0131c01": "心，離瞋恚心，離愚癡心，得無貪法、無恚法、",
    "T02n0099_018:0131c02": "無癡法，能自記說：『我生已盡，梵行已立，所",
    "T02n0099_018:0131c03": "作已作，自知不受後有。』「譬如火燒未燒",
    "T02n0099_018:0131c04": "者，燒已不復更燒。如是，比丘心法修心已，",
    "T02n0099_018:0131c05": "離貪欲心，離瞋恚心，離愚癡心，得無貪法、",
    "T02n0099_018:0131c06": "無恚法、無癡法，能自記說：『我生已盡，梵行已",
    "T02n0099_018:0131c07": "立，所作已作，自知不受後有。』」舍利弗說此",
    "T02n0099_018:0131c08": "經已，諸比丘聞其所說，歡喜奉行。",
    "T02n0099_018:0131c09": "（五〇〇）如是我聞：一時，佛住王舍城迦蘭陀",
    "T02n0099_018:0131c10": "竹園。時，尊者舍利弗亦住王舍城迦蘭陀竹",
    "T02n0099_018:0131c11": "園。爾時，尊者舍利弗晨朝著衣持鉢，入王",
    "T02n0099_018:0131c12": "舍城乞食，乞食已，於一樹下食。時，有淨口",
    "T02n0099_018:0131c13": "外道出家尼從王舍城出，少有所營，見尊",
    "T02n0099_018:0131c14": "者舍利弗坐一樹下食，見已，問言：「沙門食",
    "T02n0099_018:0131c15": "耶？」尊者舍利弗答言：「食。」復問：「云何？沙門下",
    "T02n0099_018:0131c16": "口食耶？」答言：「不也，姊妹！」復問：「仰口食耶？」答",
    "T02n0099_018:0131c17": "言：「不也，姊妹！」復問：「云何？方口食耶？」答言：「不",
    "T02n0099_018:0131c18": "也，姊妹！」復問：「四維口食耶？」答言：「不也，姊妹！」",
    "T02n0099_018:0131c19": "復問：「我問沙門食耶？」答我言：「食。」我問仰口",
    "T02n0099_018:0131c20": "耶？答我言：「不。」「下口食耶？」答我言：「不。」「方口食",
    "T02n0099_018:0131c21": "耶？」答我言：「不。」四維口食耶？答我言：「不。」如此",
    "T02n0099_018:0131c22": "所說，有何等義？尊者舍利弗言：「姊妹！諸所有",
    "T02n0099_018:0131c23": "沙門、婆羅門明於事者、明於橫法、邪命求",
    "T02n0099_018:0131c24": "食者、如是沙門、婆羅門下口食也。若諸沙門、",
    "T02n0099_018:0131c25": "婆羅門仰觀星曆，邪命求食者，如是沙門、",
    "T02n0099_018:0131c26": "婆羅門則為仰口食也。若諸沙門、婆羅門為",
    "T02n0099_018:0131c27": "他使命，邪命求食者。如是沙門、婆羅門則為",
    "T02n0099_018:0131c28": "方口食也。若有沙門、婆羅門為諸醫方種",
    "T02n0099_018:0131c29": "種治病，邪命求食者，如是沙門、婆羅門則為",
    "T02n0099_018:0132a01": "四維口食也。姊妹！我不墮此四種邪命而",
    "T02n0099_018:0132a02": "求食也。然我，姊妹！但以法求食而自活也，",
    "T02n0099_018:0132a03": "是故我說不為四種食也。」時，淨口外道出",
    "T02n0099_018:0132a04": "家尼聞尊者舍利弗所說，歡喜隨喜而去。時，",
    "T02n0099_018:0132a05": "淨口外道出家尼於王舍城里巷四衢處讚",
    "T02n0099_018:0132a06": "歎言：「沙門釋子淨命自活，極淨命自活；諸有",
    "T02n0099_018:0132a07": "欲為施者，應施沙門釋種子；若欲為福",
    "T02n0099_018:0132a08": "者，應於沙門釋子所作福。」時，有諸外道",
    "T02n0099_018:0132a09": "出家聞淨口外道出家尼讚歎沙門釋子",
    "T02n0099_018:0132a10": "聲，以嫉妬心，害彼淨口外道出家尼，命終",
    "T02n0099_018:0132a11": "之後生兜率天，以於尊者舍利弗所生信",
    "T02n0099_018:0132a12": "心故也。",
    "T02n0099_018:0132a13": "（五〇一）如是我聞：一時，佛住王舍城迦蘭陀",
    "T02n0099_018:0132a14": "竹園。爾時，尊者大目揵連在王舍城耆闍崛",
    "T02n0099_018:0132a15": "山中。爾時，尊者大目揵連告諸比丘：「一時，世",
    "T02n0099_018:0132a16": "尊住王舍城迦蘭陀竹園。我於此耆闍崛山",
    "T02n0099_018:0132a17": "中住，我獨一靜處，作如是念：『云何為聖默",
    "T02n0099_018:0132a18": "然？』復作是念：『若有比丘息有覺有觀，內淨",
    "T02n0099_018:0132a19": "一心，無覺無觀三昧生喜樂，第二禪具足住，",
    "T02n0099_018:0132a20": "是名聖默然。』復作是念：『我今亦當聖默",
    "T02n0099_018:0132a21": "然，息有覺有觀，內淨一心，無覺無觀三昧生",
    "T02n0099_018:0132a22": "喜樂，具足住多住；多住已，復有覺有觀心起。』",
    "T02n0099_018:0132a23": "爾時，世尊知我心念，於竹園精舍沒，於耆",
    "T02n0099_018:0132a24": "闍崛山中現於我前，語我言：『目揵連！汝當",
    "T02n0099_018:0132a25": "聖默然，莫生放逸。』我聞世尊說已，即復離",
    "T02n0099_018:0132a26": "有覺有觀，內淨一心，無覺無觀三昧生喜樂，",
    "T02n0099_018:0132a27": "第二禪具足住。如是再三，佛亦再三教我：",
    "T02n0099_018:0132a28": "『汝當聖默然，莫放逸。』我即復息有覺有",
    "T02n0099_018:0132a29": "觀，內淨一心，無覺無觀三昧生喜樂，第三禪",
    "T02n0099_018:0132b01": "具足住。「若正說佛子從佛口生，從法化生，",
    "T02n0099_018:0132b02": "得佛法分者，則我身是也。所以者何？我是",
    "T02n0099_018:0132b03": "佛子，從佛口生，從法化生，得佛法分，以少",
    "T02n0099_018:0132b04": "方便，得禪、解脫、三昧、正受。譬如轉輪聖王",
    "T02n0099_018:0132b05": "長太子，雖未灌頂，已得王法，不勤方便，能",
    "T02n0099_018:0132b06": "得五欲功德。我亦如是，為佛之子，不勤方",
    "T02n0099_018:0132b07": "便，得禪、解脫、三昧、正受，於一日中，世尊以",
    "T02n0099_018:0132b08": "神通力三至我所，三教授我，以大人處所",
    "T02n0099_018:0132b09": "建立於我。」尊者大目揵連說此經已，諸比",
    "T02n0099_018:0132b10": "丘聞其所說，歡喜奉行。",
    "T02n0099_018:0132b11": "（五〇二）如是我聞：一時，佛住王舍城迦蘭陀",
    "T02n0099_018:0132b12": "竹園。爾時，尊者大目揵連在王舍城耆闍崛",
    "T02n0099_018:0132b13": "山中。爾時，尊者大目揵連告諸比丘：「一時，世",
    "T02n0099_018:0132b14": "尊住王舍城，我住耆闍崛山中。我獨一靜",
    "T02n0099_018:0132b15": "處，作如是念：『云何名為聖住？』復作是念：『若",
    "T02n0099_018:0132b16": "有比丘不念一切相，無相心正受，身作證",
    "T02n0099_018:0132b17": "具足住，是名聖住。』我作是念：『我當於此聖",
    "T02n0099_018:0132b18": "住，不念一切相、無相心正受。身作證具足",
    "T02n0099_018:0132b19": "住多住，多住已，取相心生。』爾時，世尊知我心",
    "T02n0099_018:0132b20": "念，如力士屈申臂頃，以神通力，於竹園",
    "T02n0099_018:0132b21": "精舍沒，於耆闍崛山中現於我前，語我",
    "T02n0099_018:0132b22": "言：『目揵連！汝當住於聖住，莫生放逸。』我",
    "T02n0099_018:0132b23": "聞世尊教已，即離一切相，無相心正受，身",
    "T02n0099_018:0132b24": "作證具足住。如是至三，世尊亦三來教我：",
    "T02n0099_018:0132b25": "『汝當住於聖住，莫生放逸。』我聞教已，離",
    "T02n0099_018:0132b26": "一切相，無相心正受，身作證具足住。「諸大德！",
    "T02n0099_018:0132b27": "若正說佛子者，則我身是從佛口生，從法",
    "T02n0099_018:0132b28": "化生，得佛法分。所以者何？我是佛子，從佛",
    "T02n0099_018:0132b29": "口生，從法化生，得佛法分，以少方便，得",
    "T02n0099_018:0132c01": "禪、解脫、三昧、正受。譬如轉輪聖王太子，雖",
    "T02n0099_018:0132c02": "未灌頂，已得王法，不勤方便，能得五欲功",
    "T02n0099_018:0132c03": "德。我亦如是。為佛之子，不勤方便，得禪、解",
    "T02n0099_018:0132c04": "脫、三昧、正受，於一日中，世尊以神通力三",
    "T02n0099_018:0132c05": "至我所，三教授我，以大人處建立於我。」尊",
    "T02n0099_018:0132c06": "者大目揵連說此經已，諸比丘聞其所說，",
    "T02n0099_018:0132c07": "歡喜奉行。",
    "T02n0099_018:0132c08": "（五〇三）如是我聞：一時，佛住舍衛國祇樹給",
    "T02n0099_018:0132c09": "孤獨園。爾時，尊者舍利弗、尊者大目揵連、尊",
    "T02n0099_018:0132c10": "者阿難在王舍城迦蘭陀竹園，於一房共",
    "T02n0099_018:0132c11": "住。時，尊者舍利弗於後夜時告尊者目揵",
    "T02n0099_018:0132c12": "連：「奇哉！尊者目揵連！汝於今夜住寂滅正",
    "T02n0099_018:0132c13": "受。」尊者目揵連聞尊者舍利弗語尊者目揵",
    "T02n0099_018:0132c14": "連言：「我都不聞汝喘息之聲。」尊者目揵連",
    "T02n0099_018:0132c15": "言：「此非寂滅正受，麁正受住耳。尊者舍利",
    "T02n0099_018:0132c16": "弗！我於今夜與世尊共語。」尊者舍利弗言：",
    "T02n0099_018:0132c17": "「目揵連！世尊住舍衛國祇樹給孤獨園，去此",
    "T02n0099_018:0132c18": "極遠。云何共語？汝今在竹園，云何共語？汝",
    "T02n0099_018:0132c19": "以神通力至世尊所？為是世尊神通力來",
    "T02n0099_018:0132c20": "至汝所？」尊者目揵連語尊者舍利弗：「我不",
    "T02n0099_018:0132c21": "以神通力詣世尊所，世尊不以神通力來",
    "T02n0099_018:0132c22": "至我所，然我於舍衛國王舍城中聞，世尊",
    "T02n0099_018:0132c23": "及我俱得天眼、天耳故。我能問世尊：『所謂",
    "T02n0099_018:0132c24": "慇懃精進。云何名為慇懃精進？』世尊答我",
    "T02n0099_018:0132c25": "言：『目揵連！若此比丘晝則經行、若坐，以不障",
    "T02n0099_018:0132c26": "礙法自淨其心。初夜若坐、經行，以不障礙",
    "T02n0099_018:0132c27": "法自淨其心。於中夜時，出房外洗足，還入",
    "T02n0099_018:0132c28": "房，右脇而臥，足足相累，係念明相，正念正",
    "T02n0099_018:0132c29": "知，作起思惟。於後夜時，徐覺徐起，若坐亦",
    "T02n0099_018:0133a01": "經行，以不障礙法自淨其心，目揵連！是名",
    "T02n0099_018:0133a02": "比丘慇懃精進。』」尊者舍利弗語尊者目揵連",
    "T02n0099_018:0133a03": "言：「汝大目揵連真為大神通力、大功德力，",
    "T02n0099_018:0133a04": "安坐而坐，我亦大力，得與汝俱。目揵連！譬",
    "T02n0099_018:0133a05": "如大山，有人持一小石，投之，大山色味悉",
    "T02n0099_018:0133a06": "同，我亦如是，得與尊者大力大德，同座而",
    "T02n0099_018:0133a07": "坐。譬如世間鮮淨好物，人皆頂戴。如是，尊者",
    "T02n0099_018:0133a08": "目揵連大德大力，諸梵行者皆應頂戴。諸有",
    "T02n0099_018:0133a09": "得遇尊者目揵連交遊往來，恭敬供養者，",
    "T02n0099_018:0133a10": "大得善利，今亦得與尊者大目揵連交遊",
    "T02n0099_018:0133a11": "往來，亦得善利。」時，尊者大目揵連語尊者舍",
    "T02n0099_018:0133a12": "利弗：「我今得與大智大德尊者舍利弗同座",
    "T02n0099_018:0133a13": "而坐，如以小石投之大山，得同其色，我亦",
    "T02n0099_018:0133a14": "如是，得與尊者大智舍利弗同座而坐，為",
    "T02n0099_018:0133a15": "第二伴。」時，二正士共論議已，各從座起而去。",
    "T02n0099_018:0133a16": "雜阿含經卷第十八"
}