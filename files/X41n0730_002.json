{
    "X41n0730_002:0364b07": "曇無德部四分律刪補隨機羯磨卷第二",
    "X41n0730_002:0364b09": "唐京兆崇義寺沙門 道宣 撰集",
    "X41n0730_002:0364b10": "金陵華山後學比丘 讀體 續釋",
    "X41n0730_002:0364b11": "[0364b11] △六簡眾是非",
    "X41n0730_002:0364b12": "[0364b12] 釋 簡者。簡別也。眾者。謂出家五眾並白衣人也。",
    "X41n0730_002:0364b13": "上云。應法和合。應來者來。然恐來中雜其非眾。故",
    "X41n0730_002:0364b14": "第六復明簡眾是非。",
    "X41n0730_002:0364b15": "[0364b15] 律云。未受具戒者出等。",
    "X41n0730_002:0364b16": "[0364b16] 釋 此引第二分說戒揵度。未受具戒者。乃小三",
    "X41n0730_002:0364b17": "眾。由沙彌盜聽比丘羯磨說戒同僧法事。名曰賊",
    "X41n0730_002:0364b18": "住。於受具時。便成遮難。故當令出。五分律云。若布",
    "X41n0730_002:0364b19": "薩時。遣沙彌著不見不聞處。應看&#x7240;下以燈火&#x5FA7;",
    "X41n0730_002:0364b20": "照。而云等者。攝白衣人也。緣平沙王信敬三寶。差",
    "X41n0730_002:0364b21": "人守僧伽藍。於布薩日。恐違王命。不敢遠去。佛言。",
    "X41n0730_002:0364b22": "當方便使白衣人出者善。若不爾者。諸比丘出界",
    "X41n0730_002:0364b23": "布薩。不得白衣人前作羯磨說戒。",
    "X41n0730_002:0364b24": "[0364b24] 又云。有四滿數。一者有人得滿數不應呵。若為作",
    "X41n0730_002:0364c01": "呵責。擯出。依止。遮不至白衣家羯磨。如是四人者",
    "X41n0730_002:0364c02": "是也。",
    "X41n0730_002:0364c03": "[0364c03] 釋 此引第三分呵責揵度。明滿呵四料簡也。初",
    "X41n0730_002:0364c04": "句總標。向下別釋。若僧已為作呵責羯磨者。此因",
    "X41n0730_002:0364c05": "&#x9B2C;諍罵詈。於眾中起諍事故。若已為作擯出羯磨",
    "X41n0730_002:0364c06": "者。此因依聚落住。行惡行。污他家故。若已為作依",
    "X41n0730_002:0364c07": "止羯磨者。此因癡無所知。多犯眾罪。共諸白衣雜",
    "X41n0730_002:0364c08": "住親附。不順佛法故。若已為作遮不至白衣家羯",
    "X41n0730_002:0364c09": "磨者。此因以下賤言譏罵信樂檀越故。如是四人",
    "X41n0730_002:0364c10": "雖經羯磨。乃苦切治罰。容有乞解。未破根本。仍共",
    "X41n0730_002:0364c11": "僧住。若與眾同集。但得滿現前之數而已。不得遮",
    "X41n0730_002:0364c12": "僧羯磨。若遮者則犯所奪事中之一。呵即遮也。故",
    "X41n0730_002:0364c13": "云有人得滿不應呵。",
    "X41n0730_002:0364c14": "[0364c14] 二者有人不得滿數應呵。謂若欲受大戒人也。",
    "X41n0730_002:0364c15": "[0364c15] 釋 若欲受大戒人。是謂沙彌也。故不得滿僧數。",
    "X41n0730_002:0364c16": "應呵者。彼臨受戒。正秉白四時。言我不受大戒。此",
    "X41n0730_002:0364c17": "即名遮。令僧羯磨不可作故。此據十誦毗尼序中。",
    "X41n0730_002:0364c18": "佛言。沙彌受具戒時心悔。不用受具。作是言。我不",
    "X41n0730_002:0364c19": "用受具戒。是言遮。故云有人不得滿數應呵。",
    "X41n0730_002:0364c20": "[0364c20] 三者不得滿數不得呵者。若為比丘作羯磨。以比",
    "X41n0730_002:0364c21": "丘尼式叉摩那沙彌沙彌尼足數。",
    "X41n0730_002:0364c22": "[0364c22] 釋 此第三中廣引律證。先明尼及小三眾。若大",
    "X41n0730_002:0364c23": "僧界內和集。為比丘作羯磨者。多是舉過治罰等",
    "X41n0730_002:0364c24": "事。其比丘尼並小三眾不得作滿數人。不得呵遮",
    "X41n0730_002:0365a01": "大僧羯磨。",
    "X41n0730_002:0365a02": "[0365a02] 若言犯邊罪等十三難人。",
    "X41n0730_002:0365a03": "[0365a03] 釋 十三難者。一犯邊罪。二犯比丘尼。三賊心受",
    "X41n0730_002:0365a04": "戒。四破內外道。五黃門。六&#x5F11;父。七&#x5F11;母。八&#x5F11;阿羅",
    "X41n0730_002:0365a05": "漢。九破羯磨轉法輪僧。十出佛身血。十一非人。十",
    "X41n0730_002:0365a06": "二畜生。十三二根。若有此等事者。謂之十三難人。",
    "X41n0730_002:0365a07": "儻受戒持。知有無容受戒。設有眾不知。受已後若",
    "X41n0730_002:0365a08": "知者。即當滅擯。不與共住。今言犯者。是受後有犯。",
    "X41n0730_002:0365a09": "犯則非僧。故不得滿四種僧數。不得眾中遮僧羯磨。",
    "X41n0730_002:0365a10": "[0365a10] 若被三舉。若滅擯。若應滅擯。若別住。",
    "X41n0730_002:0365a11": "[0365a11] 釋 三舉者。謂不見舉。不懺舉。不捨惡見舉。若滅",
    "X41n0730_002:0365a12": "擯者。絕其形跡曰滅。棄之界外曰擯。法食無分。永",
    "X41n0730_002:0365a13": "不共住。由犯不可悔罪。法當如是。應滅擯者。謂事",
    "X41n0730_002:0365a14": "露實犯。法應滅擯。尚未集僧秉宣白四。言別住者。",
    "X41n0730_002:0365a15": "謂一界同居。和集作法。別住一邊而不現前和會。",
    "X41n0730_002:0365a16": "如是之人。不得滿僧數。不得遮羯磨。",
    "X41n0730_002:0365a17": "[0365a17] 若戒場上。若神足在宣隱沒。離見聞處。若所為作",
    "X41n0730_002:0365a18": "羯磨人。",
    "X41n0730_002:0365a19": "[0365a19] 釋 已上滿呵雙明。此下唯明不滿也。戒場大界",
    "X41n0730_002:0365a20": "標相各別。神足在空。非地所攝。眾中隱沒顯異無",
    "X41n0730_002:0365a21": "形。離聞在見。秉白莫聽。離見在聞。自身屏障。若為",
    "X41n0730_002:0365a22": "他人作法現前。僧不滿數。欲將彼等為滿數者不",
    "X41n0730_002:0365a23": "得。故云若所作羯磨人。",
    "X41n0730_002:0365a24": "[0365a24] 如是等二十八種不足數。",
    "X41n0730_002:0365b01": "[0365b01] 釋 此句結上。謂尼及小三眾十三難人。三舉二",
    "X41n0730_002:0365b02": "擯別住。戒&#x5872;在空隱沒。離見離聞。是二十八等人",
    "X41n0730_002:0365b03": "於四種僧中。皆不得足數故。",
    "X41n0730_002:0365b04": "[0365b04] 又云。行覆藏。本日治摩那埵。出罪人。十誦云。行覆",
    "X41n0730_002:0365b05": "藏竟。本日治竟。六夜竟。此上七人。佛言。不相足故。",
    "X41n0730_002:0365b06": "[0365b06] 釋 此引第三分覆藏揵度。因六&#x7FA3;所制。彼等自",
    "X41n0730_002:0365b07": "行覆藏本日治摩那埵。而與他人覆藏本日治摩。",
    "X41n0730_002:0365b08": "那埵。及足二十人。與他出罪。[0365b08] 十誦緣起亦爾。謂",
    "X41n0730_002:0365b09": "行覆藏竟。行本日治竟。還有六夜及出罪在。行六",
    "X41n0730_002:0365b10": "夜竟。尚未出罪。不應作足數人。與他覆藏羯磨。乃",
    "X41n0730_002:0365b11": "至出罪。本律中文闕行竟。故引十誦以補之。",
    "X41n0730_002:0365b12": "[0365b12] 十誦又云。睡眠人。亂語人。憒&#x9599;人。入定人。&#x7602;人。聾",
    "X41n0730_002:0365b13": "人。啞聾人。狂人。亂心人。病壞心人。樹上比丘。白衣。",
    "X41n0730_002:0365b14": "如是等十二人不成受戒足數。",
    "X41n0730_002:0365b15": "[0365b15] 釋 睡眠者。心落無記。身徒臨座。亂語者。口無禁",
    "X41n0730_002:0365b16": "忌。言多擾眾。憒&#x9599;者。心亂不靜。意緣別境。入定者。",
    "X41n0730_002:0365b17": "攝心反觀。問答不覺。&#x7602;者。應成白四。言不能證。聾",
    "X41n0730_002:0365b18": "者。難於察聽。是非罔諳。啞聾者。言聽雙闕。無益前",
    "X41n0730_002:0365b19": "人。狂者。失&#x5374;本心。知覺昏昧。亂心者。語言顛倒。坐",
    "X41n0730_002:0365b20": "起乖儀。病壞心者。四大相違。自無主宰。樹上比丘。",
    "X41n0730_002:0365b21": "謂樹上作安居者。託處有異。遠眾非同。白衣者。謂",
    "X41n0730_002:0365b22": "雖已剃髮。戒品未沾。此十二種人。中邊國土受戒。",
    "X41n0730_002:0365b23": "不得足師僧之數。豈但受戒。即一切羯磨亦不得",
    "X41n0730_002:0365b24": "滿數故。",
    "X41n0730_002:0365c01": "[0365c01] 摩得勒伽論云。重病人。邊地人。癡鈍人。如是等三",
    "X41n0730_002:0365c02": "人不成滿眾。",
    "X41n0730_002:0365c03": "[0365c03] 釋 重病者。心緣痛苦。難候事畢。邊地者。國語有",
    "X41n0730_002:0365c04": "殊。言說不解。癡鈍者。愚無所知。不誦毗尼。如是三",
    "X41n0730_002:0365c05": "人亦不成受具滿眾。",
    "X41n0730_002:0365c06": "[0365c06] 僧祇律云。若與欲人。若隔障。若半覆露中間隔障。",
    "X41n0730_002:0365c07": "若半覆露申手不相及。若一切露地坐申手不相",
    "X41n0730_002:0365c08": "及。",
    "X41n0730_002:0365c09": "[0365c09] 釋 若與欲人者。謂凡滿眾之人。皆為作法中證",
    "X41n0730_002:0365c10": "明。一人秉白羯磨。餘眾察其是非。如法則忍可。非",
    "X41n0730_002:0365c11": "法即應遮。故須本人現前。餘眾與欲則可。若以與",
    "X41n0730_002:0365c12": "欲人。滿中邊授具師僧者不許。若隔障者。謂其人",
    "X41n0730_002:0365c13": "雖集。復有屏風簾幔等隔障。視聽非明。故不得滿",
    "X41n0730_002:0365c14": "眾。若半覆露者。謂半隱半顯。仍同異眾。非現前數。",
    "X41n0730_002:0365c15": "故不聽滿眾。中間隔障者。謂人已來集。身無遮隱。",
    "X41n0730_002:0365c16": "中間復有物隔。彼此面障。各不相&#x89A9;。故不得滿眾。",
    "X41n0730_002:0365c17": "若半覆露申手不相及者。雖無物隔。覆露仍異。故",
    "X41n0730_002:0365c18": "不成滿眾。若一切露地坐申手不相及者。雖無覆",
    "X41n0730_002:0365c19": "障。坐處是一。與眾復遠。手不相及。故亦不聽滿眾",
    "X41n0730_002:0365c20": "又云。若眾僧行作羯磨。坐則非法。乃至住坐臥互",
    "X41n0730_002:0365c21": "作亦爾。第四分云。我往說戒處不坐。為作別眾。佛",
    "X41n0730_002:0365c22": "言非法。",
    "X41n0730_002:0365c23": "[0365c23] 釋 凡入眾為足數僧者。坐起行來。同眾不異。異",
    "X41n0730_002:0365c24": "則不和。在眾非眾。而云臥者。為足四儀。不闕法數。",
    "X41n0730_002:0366a01": "故下引本律。申明僧祇別眾之由。事因六&#x7FA3;比丘",
    "X41n0730_002:0366a02": "彼於布薩日。作念云。我往說戒處不坐。恐餘比丘",
    "X41n0730_002:0366a03": "為我作羯磨。若遮說戒。令眾羯磨。不成遮故。佛知",
    "X41n0730_002:0366a04": "呵責。六&#x7FA3;云。如是作者非法。",
    "X41n0730_002:0366a05": "[0366a05] 五分云。病人皆羯磨說戒。",
    "X41n0730_002:0366a06": "[0366a06] 釋 彼律云。布薩日病人若來。僧中若病者。多不",
    "X41n0730_002:0366a07": "能來。僧應集病人所羯磨說戒。此明別眾。病尚無",
    "X41n0730_002:0366a08": "開。況餘小緣而違聖制。",
    "X41n0730_002:0366a09": "[0366a09] 佛言。別眾義如醉人等。或自語。前人不解。心境不",
    "X41n0730_002:0366a10": "相稱等。並名非法。故律中受戒捨戒法內云。若眠",
    "X41n0730_002:0366a11": "醉狂恚不相領解。如前緣者。並不成故。",
    "X41n0730_002:0366a12": "[0366a12] 釋 初三句准律出義。下依律釋明。受戒揵度云。",
    "X41n0730_002:0366a13": "時諸比丘有與眠人受具。覺已還家。諸比丘言。止",
    "X41n0730_002:0366a14": "莫還家。汝已受戒。答云。我不受戒。有與酒醉人受",
    "X41n0730_002:0366a15": "具。有與狂人受具。有與瞋恚人受具。其酒醒已。得",
    "X41n0730_002:0366a16": "本心已。瞋恚止已亦爾。此謂正受戒時。心境不稱。",
    "X41n0730_002:0366a17": "受已還家。非僧所攝。故云。別眾義如醉人等。初篇",
    "X41n0730_002:0366a18": "捨戒法云。若於顛狂人前捨戒。亂心人前。痛惱人",
    "X41n0730_002:0366a19": "前。聾啞人前。中國人在邊國人前。邊國人在中國",
    "X41n0730_002:0366a20": "人前捨戒。此謂正捨戒時。自語前人不解。雖未成",
    "X41n0730_002:0366a21": "捨。捨念已決。體非比丘也。末二句總結。第三不得",
    "X41n0730_002:0366a22": "滿數。不得呵者。謂如前廣引毗尼詳明。所遮等緣",
    "X41n0730_002:0366a23": "並不成。應法滿數僧故。",
    "X41n0730_002:0366a24": "[0366a24] 又須知別眾不足數等四句差別。臨機明練成壞",
    "X41n0730_002:0366b01": "兩緣。",
    "X41n0730_002:0366b02": "[0366b02] 釋 前文唯簡滿數之僧。此復兼明別眾。故云又",
    "X41n0730_002:0366b03": "復須知別眾不足數等四句差別。初句謂有人不",
    "X41n0730_002:0366b04": "得於受戒出罪受懺治罰等。羯磨僧中足數。以被",
    "X41n0730_002:0366b05": "治罰。尚未求解。所犯之罪未曾懺悔。故餘羯磨中",
    "X41n0730_002:0366b06": "得足僧數。若離見聞處。乃至申手不相及。非足數",
    "X41n0730_002:0366b07": "僧。犯別眾過。此即被呵責等四種人是也。二句謂",
    "X41n0730_002:0366b08": "有人於受戒。乃至一切羯磨中。皆不足數。雖在界",
    "X41n0730_002:0366b09": "內。不犯別眾。此即比丘尼等四人及十三重難三",
    "X41n0730_002:0366b10": "舉二滅擯等人是也。三句謂有人於受戒及一切",
    "X41n0730_002:0366b11": "羯磨中。皆不得足數。若不來不與欲犯別眾罪。此",
    "X41n0730_002:0366b12": "即&#x7602;聾癡鈍亂心重病邊地等人是也。為彼不能",
    "X41n0730_002:0366b13": "證明是非故。皆不聽足數。由本是比丘。故不來犯",
    "X41n0730_002:0366b14": "別眾。四句謂有人於受戒。乃至於一切羯磨中。皆",
    "X41n0730_002:0366b15": "得足數。不來不與欲犯別眾。此即清淨無過比丘",
    "X41n0730_002:0366b16": "是也。若能如是一一簡之如法。是謂羯磨成也。不",
    "X41n0730_002:0366b17": "能如是一一簡之非法。是謂羯磨壞也。斯乃四句",
    "X41n0730_002:0366b18": "差別之義。若和集秉白。以便臨機明曉。是為善閑。",
    "X41n0730_002:0366b19": "毗尼熟練成壞兩緣。",
    "X41n0730_002:0366b20": "[0366b20] 四者有人得滿數。亦得呵。若善比丘同一界住不",
    "X41n0730_002:0366b21": "離見聞處。乃至語傍人。如是等人具兼二法。",
    "X41n0730_002:0366b22": "[0366b22] 釋 此謂如法比丘同一界住。作法來集。不離見",
    "X41n0730_002:0366b23": "聞。乃至傍近羯磨人。令語可聞。是故稱名善也。由",
    "X41n0730_002:0366b24": "善而無過。亦得滿僧數。亦得遮羯磨。故云如是等",
    "X41n0730_002:0366c01": "人具兼二法。",
    "X41n0730_002:0366c02": "[0366c02] △七說欲清淨",
    "X41n0730_002:0366c03": "[0366c03] 釋 前應法和合是非已簡。若有應與欲者。與欲",
    "X41n0730_002:0366c04": "來不知與說軌則為何。故第七復明說欲清淨。",
    "X41n0730_002:0366c05": "[0366c05] 律云。諸比丘不來者說欲及清淨。於中有三。謂與",
    "X41n0730_002:0366c06": "欲受欲說欲等法。",
    "X41n0730_002:0366c07": "[0366c07] 釋 此中總引第二分說戒揵度。先標三法。後別",
    "X41n0730_002:0366c08": "明之。俱攝但對首內與欲法屬公私也。",
    "X41n0730_002:0366c09": "[0366c09] 一明與欲法。",
    "X41n0730_002:0366c10": "[0366c10] 釋 與者。付授也。欲者。樂欲也。若在一界同居。凡",
    "X41n0730_002:0366c11": "行如法僧事。此則人人樂欲。和合共辦。由被緣務",
    "X41n0730_002:0366c12": "所羈。不能躬詣。故將自己樂欲之心。對一知法比",
    "X41n0730_002:0366c13": "丘。具儀說之。乞彼至時。傳向僧中。俾知心同不異。",
    "X41n0730_002:0366c14": "以准現前集眾。設若有緣不開心集。則機教莫同。",
    "X41n0730_002:0366c15": "將何拔濟。故聽傳心口。應僧前事。方能彼此俱辦。",
    "X41n0730_002:0366c16": "緣斯故開。與欲之方便也。",
    "X41n0730_002:0366c17": "[0366c17] 若有佛法僧事病人看病事者。並聽與欲。唯除結",
    "X41n0730_002:0366c18": "界一法。",
    "X41n0730_002:0366c19": "[0366c19] 釋 此按本律。聽三寶及病事與欲。然於法病二",
    "X41n0730_002:0366c20": "事。開緣未詳。今採根本部明之。彼云。若羯磨與欲。",
    "X41n0730_002:0366c21": "或現有病。或恐病將生。或遇新病差。或瞻病人疲",
    "X41n0730_002:0366c22": "困。或遭饑渴寒熱。或稟性多有闇睡。修餘善品。冀",
    "X41n0730_002:0366c23": "遣惛沈。或於靜房自誦戒本。或於他聽受戒義。或",
    "X41n0730_002:0366c24": "守文句人。繫心思義。恐其廢忘。或創始修得。妙觀",
    "X41n0730_002:0367a01": "現前。為伏心故。或於覺分善品不令間雜。若雜緣",
    "X41n0730_002:0367a02": "恐失正念。或時見諦得。斯皆與欲無犯。若與欲者",
    "X41n0730_002:0367a03": "多。同集者少。老苾芻當廢餘善事。當赴其處。若苾",
    "X41n0730_002:0367a04": "芻懈怠。及為鄙法而與欲者。得突色訖里多罪(即突",
    "X41n0730_002:0367a05": "吉羅)。唯除結界一法者。凡作一切僧法。必具十緣。方",
    "X41n0730_002:0367a06": "成。唯結界羯磨只具七緣。一者無處可託。二者無",
    "X41n0730_002:0367a07": "界可約。既無界攝。故不說欲。又則結界先唱方隅。",
    "X41n0730_002:0367a08": "必知縱廣創立之限。應須盡集。故亦不聽與欲。據",
    "X41n0730_002:0367a09": "滅諍揵度中。用多人語及草覆地滅諍。亦不聽與",
    "X41n0730_002:0367a10": "欲。恐不現前。後更發起諍事故。",
    "X41n0730_002:0367a11": "[0367a11] 有五種與欲。若言與汝欲。若言我說欲。若言為我",
    "X41n0730_002:0367a12": "說欲。若現身相若廣說欲成與欲。若不現身相不",
    "X41n0730_002:0367a13": "口說者不成。應更與餘者欲。",
    "X41n0730_002:0367a14": "[0367a14] 釋 現身相者。時有病比丘。於布薩日。不能口說",
    "X41n0730_002:0367a15": "清淨欲。諸比丘白佛。佛言。應與身清淨欲。若舉手。",
    "X41n0730_002:0367a16": "若舉指。若搖身。若搖頭。乃至舉一眼。名與清淨欲。",
    "X41n0730_002:0367a17": "若病者不現身相。若四種口說言音不明等。皆不",
    "X41n0730_002:0367a18": "成與欲。應更與餘者欲。謂待病人惛沉甦惺。再現",
    "X41n0730_002:0367a19": "身相。及餘四再向他人言說明了。俱成與欲。",
    "X41n0730_002:0367a20": "[0367a20] 又云。欲與清淨。一時俱說。不得單說。",
    "X41n0730_002:0367a21": "[0367a21] 釋 律中制緣。因六&#x7FA3;比丘與欲不與清淨。僧中",
    "X41n0730_002:0367a22": "事起不得說戒。彼持欲比丘言。我持欲來。不得清",
    "X41n0730_002:0367a23": "淨。而羈留羯磨說戒。以此白佛。佛言。與欲時應云",
    "X41n0730_002:0367a24": "我與欲。清淨准此。謂一令告其自己樂欲之心。一",
    "X41n0730_002:0367b01": "令告其半月清淨無過。雖不現前。亦不礙於眾僧",
    "X41n0730_002:0367b02": "作法。故云與欲清淨一時具說不得單說也。",
    "X41n0730_002:0367b03": "[0367b03] 若欲廣說者。應具修威儀。至可傳欲者所。如是言。",
    "X41n0730_002:0367b04": "[0367b04] 大德一心念。(某甲)比丘如法僧事。與欲清淨(一說便止)。",
    "X41n0730_002:0367b05": "[0367b05] 釋 具修威儀者。具謂無闕。修謂整飾。凡入僧中",
    "X41n0730_002:0367b06": "及對一人作法時。應整衣肅容。三業必恭。以表至",
    "X41n0730_002:0367b07": "誠也。向下具儀准此不繁。大德者。梵語娑檀陀。律",
    "X41n0730_002:0367b08": "攝云。是相敬言。於苾芻若少若老不應呼名及姓",
    "X41n0730_002:0367b09": "氏等。老呼小者為具壽。小稱老者云大德。而言一",
    "X41n0730_002:0367b10": "心念者。是乞其慈愍注念於己也。如法僧事者。此",
    "X41n0730_002:0367b11": "是總句。律中因六&#x7FA3;稱事與欲言。我以此事與汝",
    "X41n0730_002:0367b12": "欲。及清淨僧中事起。持欲比丘言。我持某事欲清",
    "X41n0730_002:0367b13": "淨來。不持餘事欲清淨來。故所羈留僧事。諸比丘",
    "X41n0730_002:0367b14": "白佛。佛言。不應稱事與欲。自今已去。聽如法僧事",
    "X41n0730_002:0367b15": "與欲清淨。此乃定制也。",
    "X41n0730_002:0367b16": "[0367b16] 佛言。若能憶姓相名類者。隨意多少受之。若不能",
    "X41n0730_002:0367b17": "記者。但云眾多比丘與欲清淨亦得。",
    "X41n0730_002:0367b18": "[0367b18] 釋 此引開緣。備用律中。因比丘受一人欲已。疑",
    "X41n0730_002:0367b19": "不受二人欲。乃至受三人欲已。疑不受四人欲。佛",
    "X41n0730_002:0367b20": "言。若能盡記識字者。隨意多少受。不能憶字者當",
    "X41n0730_002:0367b21": "稱姓。不能記識姓者當稱相。不能記相貌者。但言",
    "X41n0730_002:0367b22": "眾多比丘如法僧事。與欲清淨亦得。",
    "X41n0730_002:0367b23": "[0367b23] 續 僧祇律云。當明日布薩。今日與欲。不名與欲。",
    "X41n0730_002:0367b24": "又云。時集應與清淨欲。非時集應與羯磨欲。(文)原",
    "X41n0730_002:0367c01": "文唯引本律明時欲。若尋常僧事。准僧祇云。如法",
    "X41n0730_002:0367c02": "僧事與欲。羯磨餘詞同上。",
    "X41n0730_002:0367c03": "[0367c03] 二明受欲法。",
    "X41n0730_002:0367c04": "[0367c04] 釋 受乃領納憶持也。若與者能廣略如法與。其",
    "X41n0730_002:0367c05": "受者不善憶持。及身有犯皆不成受。",
    "X41n0730_002:0367c06": "[0367c06] 佛言。若受欲者。受欲已便命過。若出界外去。若罷",
    "X41n0730_002:0367c07": "道入外道眾別部眾。至戒場上。若明相出等七緣。",
    "X41n0730_002:0367c08": "若自言。犯邊罪等十三難人。三舉二滅擯。在空隱",
    "X41n0730_002:0367c09": "沒離見聞處。如是等通前二十八緣。並不成受欲。",
    "X41n0730_002:0367c10": "若至中道。若至僧中亦爾。應更與餘者欲。",
    "X41n0730_002:0367c11": "[0367c11] 釋 受欲已便命過者。生死呼吸不與人期。出界",
    "X41n0730_002:0367c12": "去者。倏爾緣牽。身逐事往。若罷道者。貪欲熾盛。戒",
    "X41n0730_002:0367c13": "羸還家。入外道眾者。知見顛倒。棄正從邪。別部眾",
    "X41n0730_002:0367c14": "者。四諍反和。部黨各分。至戒場者。異界經行。忘誤",
    "X41n0730_002:0367c15": "所受。明相出者。後夜已過時屬次朝。律中有如是",
    "X41n0730_002:0367c16": "七緣。諸比丘與欲已。一一生疑。作念為失欲不失",
    "X41n0730_002:0367c17": "欲。往白世尊。佛言。皆失欲十三難人。乃至離見聞",
    "X41n0730_002:0367c18": "處。義准前釋。通前命過等七種。此二十八緣並不",
    "X41n0730_002:0367c19": "成受欲。如此人等受。既不成縱然持欲。若至中道。",
    "X41n0730_002:0367c20": "若至僧中。皆不成就。故云亦爾。應當更與餘者欲。",
    "X41n0730_002:0367c21": "[0367c21] 僧祇云。五種失欲。如不足數中說。又云。在界外受",
    "X41n0730_002:0367c22": "欲。持欲者出界外。與欲人出界。與欲已自至僧中",
    "X41n0730_002:0367c23": "還出眾。第五持欲在僧中。因難事驚起無一人住",
    "X41n0730_002:0367c24": "者。如是等並名失欲。",
    "X41n0730_002:0368a01": "[0368a01] 釋 不足數中說五種失欲者。謂若與欲人。若隔",
    "X41n0730_002:0368a02": "障。若半覆露。若中間隔障。若半覆露申手不相及。",
    "X41n0730_002:0368a03": "若一切露地坐中申手不相及。是名五種失欲。在",
    "X41n0730_002:0368a04": "界外受欲者。律制依界集僧。界內與欲。非界所攝。",
    "X41n0730_002:0368a05": "不在集中。若布薩日先有事緣出界。界外不須與",
    "X41n0730_002:0368a06": "欲。受欲持欲者出界外。此乃自為因緣。有誤他欲。",
    "X41n0730_002:0368a07": "與欲人出界者。法因人開。人去法失。與欲已。自至",
    "X41n0730_002:0368a08": "僧中還出眾者。律中時有病比丘。與欲已。聞僧中",
    "X41n0730_002:0368a09": "說法毗尼。自力就聽。坐久疲苦。以先與欲。默然離",
    "X41n0730_002:0368a10": "座去。若持欲在僧中。因難驚起無一人住者。謂持",
    "X41n0730_002:0368a11": "欲人已至僧中。與眾同遭水火賊獸等難。一齊驚",
    "X41n0730_002:0368a12": "起。四散各避。界內無一比丘。如是等並名失欲。",
    "X41n0730_002:0368a13": "[0368a13] 十誦云。與覆藏等三人失欲(等其本日治及摩那埵人)。",
    "X41n0730_002:0368a14": "[0368a14] 五分云。與尼等四人。狂等三人。或倒出眾人。皆不",
    "X41n0730_002:0368a15": "成欲。",
    "X41n0730_002:0368a16": "[0368a16] 釋 尼等四人。謂式叉摩那。沙彌。沙彌尼。狂等三",
    "X41n0730_002:0368a17": "人。謂癡狂人。亂心人。愚鈍人。倒出眾人者。謂受欲",
    "X41n0730_002:0368a18": "人欲令羯磨不成。持欲已。至僧中。復倒出去。如是",
    "X41n0730_002:0368a19": "等皆不成受欲。",
    "X41n0730_002:0368a20": "[0368a20] 十誦云。取欲清淨人。若取時若取竟。自言非比丘",
    "X41n0730_002:0368a21": "者。不成清淨欲。",
    "X41n0730_002:0368a22": "[0368a22] 釋 取者索也。謂比丘正索彼人欲時。彼言。我已",
    "X41n0730_002:0368a23": "捨戒作沙彌。作優婆塞。作白衣。我已入外道。我非",
    "X41n0730_002:0368a24": "比丘。彼既自言。非僧則布薩不共。所以與時欲不",
    "X41n0730_002:0368b01": "成故。若索竟。如是言亦爾。",
    "X41n0730_002:0368b02": "[0368b02] 續 僧祇律云。若上座應言。我是僧上座不應受。",
    "X41n0730_002:0368b03": "若教授尼人。若誦戒人。應各自說不應受。若守房",
    "X41n0730_002:0368b04": "人。若病人。應言我不至僧中更與餘人。若言我是",
    "X41n0730_002:0368b05": "乞食。我是阿練。若我是糞掃衣。我是大德人。不取",
    "X41n0730_002:0368b06": "欲者。越毗尼罪。",
    "X41n0730_002:0368b07": "[0368b07] 釋 上座者。夏臘超&#x7FA3;。德業無等。律制僧中序四",
    "X41n0730_002:0368b08": "上座。凡說法開導。應供受施。一切作為。眾皆恭敬。",
    "X41n0730_002:0368b09": "若教授誦戒者。具德受差已。有其任。如是三人理",
    "X41n0730_002:0368b10": "無受欲。若守房及病自尚與欲。故宜善&#x5374;。若言我",
    "X41n0730_002:0368b11": "是乞食等。此謂自彰頭陀。矜己慢他。不取故犯。",
    "X41n0730_002:0368b12": "[0368b12] 律云。持欲比丘自有事起不及。詣僧聽轉授。與餘",
    "X41n0730_002:0368b13": "比丘。應作如是言。",
    "X41n0730_002:0368b14": "[0368b14] 大德。一心念。我(某甲)比丘與眾多比丘受欲清淨。彼",
    "X41n0730_002:0368b15": "及我身如法僧事與欲清淨(一說便止)。",
    "X41n0730_002:0368b16": "[0368b16] 釋 若自身緣絆。他欲在己。則兩皆失欲。僧事羈",
    "X41n0730_002:0368b17": "遲故。聖慈應機。復開轉授。今文為受多人欲。若但",
    "X41n0730_002:0368b18": "受一人欲者。更眾多二字作某甲。餘詞無異。",
    "X41n0730_002:0368b19": "[0368b19] 三明說欲法。",
    "X41n0730_002:0368b20": "[0368b20] 僧祇云。不得趣爾與人欲。應與堪能持欲。僧中說",
    "X41n0730_002:0368b21": "者。",
    "X41n0730_002:0368b22": "[0368b22] 釋 此明不得疾與無智者欲。應與堪能持欲者。",
    "X41n0730_002:0368b23": "謂詣一往守護戒品。智憶不忘。人所具儀與之。如",
    "X41n0730_002:0368b24": "是之人方知時欲非時欲。善能持至僧中。如法為",
    "X41n0730_002:0368c01": "說此引僧祇者。為顯前失欲諸緣皆由與者。倉卒",
    "X41n0730_002:0368c02": "不擇其人故。",
    "X41n0730_002:0368c03": "[0368c03] 若有說者。羯磨人如上問已。彼持欲者應答是也。",
    "X41n0730_002:0368c04": "[0368c04] 釋 羯磨是總稱。凡時集誦戒者。非時集秉法者",
    "X41n0730_002:0368c05": "是。如上問已。謂如上應法和合。簡眾是非。羯磨人",
    "X41n0730_002:0368c06": "問云。僧集否。和合否。未受具戒者出否。不來說欲",
    "X41n0730_002:0368c07": "及清淨有否。若有者。彼持欲人於本座合掌答云。",
    "X41n0730_002:0368c08": "是答已起座。具修威儀。至羯磨者。前作禮一拜長",
    "X41n0730_002:0368c09": "跪合掌。如是言。",
    "X41n0730_002:0368c10": "[0368c10] 大德僧聽。(某甲)比丘我受彼欲清淨。彼如法僧事與",
    "X41n0730_002:0368c11": "欲清淨(一說便止)。",
    "X41n0730_002:0368c12": "[0368c12] 若自恣時。應言與欲自恣。餘詞同上。",
    "X41n0730_002:0368c13": "[0368c13] 釋 准義說竟。理無默然。諸部文闕答辭。唯根本",
    "X41n0730_002:0368c14": "部百一羯磨云。凡作法了時。及隨時白事。皆應答",
    "X41n0730_002:0368c15": "云。奧箅迦。此翻云好。又云爾。答云娑度。此翻云善。",
    "X41n0730_002:0368c16": "若不作是說者。得越法罪故。今說竟。羯磨者答善。",
    "X41n0730_002:0368c17": "彼說者答爾。一拜起已。歸復本座。此就坐聽誦戒",
    "X41n0730_002:0368c18": "之儀。若是常時立作羯磨。則出入不離本位。向下",
    "X41n0730_002:0368c19": "准此為式。",
    "X41n0730_002:0368c20": "[0368c20] 佛言。若受欲人。若睡眠。若入定。若忘。若不故作並",
    "X41n0730_002:0368c21": "成。若故不說。得突吉羅。若病重者。應舉至僧中。恐",
    "X41n0730_002:0368c22": "病增重者。僧就病者所。或出界作不合別眾故。若",
    "X41n0730_002:0368c23": "中道逢難。界外持欲來得成。",
    "X41n0730_002:0368c24": "[0368c24] 釋 此引開緣。睡眠是五&#x8462;煩惱。入定乃剎那三",
    "X41n0730_002:0369a01": "昧。暫忘由專念。善品既非有。意並成說。欲若存心。",
    "X41n0730_002:0369a02": "故不說者成犯。彼如法與者無別眾過。若病重者",
    "X41n0730_002:0369a03": "為不能現身相故。若中道逢難者。律云。時有受欲",
    "X41n0730_002:0369a04": "比丘。遇道路隔塞賊獸及河水大漲不得至。更從",
    "X41n0730_002:0369a05": "界外來至僧中。諸比丘生疑白佛。為失欲不失。佛",
    "X41n0730_002:0369a06": "言。成與欲。清淨不失。此謂界寬。路遠者引據便用。",
    "X41n0730_002:0369a07": "[0369a07] △八正陳本意",
    "X41n0730_002:0369a08": "[0369a08] 釋 陳者。敷告也。意者。心之所向也。上引律制緣",
    "X41n0730_002:0369a09": "開。與欲僧無別眾。身心既集。意欲何為。故第八復",
    "X41n0730_002:0369a10": "明正陳本意。",
    "X41n0730_002:0369a11": "[0369a11] 謂僧私兩緣僧中。或創立法處。則&#x7AEA;標唱相。或常",
    "X41n0730_002:0369a12": "所集用。則行籌告白等。",
    "X41n0730_002:0369a13": "[0369a13] 釋 初句總標本意。謂所為之事無越僧私兩緣。",
    "X41n0730_002:0369a14": "向下分釋。若就僧中公事。大約有二。一者或始擇",
    "X41n0730_002:0369a15": "淨地。創立伽藍。以為法起。託處必結場界攝衣。此",
    "X41n0730_002:0369a16": "則&#x7AEA;三重之標。唱四方之相。俾共住者。知其齊畔。",
    "X41n0730_002:0369a17": "以便出入經行。次者或尋常集僧。作法辦事。如布",
    "X41n0730_002:0369a18": "薩安居受施滅諍等。此則先須行籌。次方告白。若",
    "X41n0730_002:0369a19": "餘僧事。唯以告白。不用行籌。斯陳僧中公緣之本",
    "X41n0730_002:0369a20": "意也。",
    "X41n0730_002:0369a21": "[0369a21] 私事亦二。若違情治罰。則作舉乞罪。若順情請許。",
    "X41n0730_002:0369a22": "多須乞詞。並至文具顯(上乞音氣。與也下乞音詰。求也)。",
    "X41n0730_002:0369a23": "[0369a23] 釋 就私事中。亦有二種。特為一人非公。名私情",
    "X41n0730_002:0369a24": "者。理也。若共眾居違理。縱意不守禁戒者。律有明",
    "X41n0730_002:0369b01": "條。必依治罰。或作三舉與罪。白四羯磨作舉。唯是",
    "X41n0730_002:0369b02": "七法與罪通乎篇聚。順者不逆也。若善順治罰。如",
    "X41n0730_002:0369b03": "教改悔。僧中請解。羯磨伏罪。誓不更作眾愍。聽許",
    "X41n0730_002:0369b04": "作法仍淨。此則多用求詞。事有巨細。並至文具顯。",
    "X41n0730_002:0369b05": "斯陳一人私緣之本意也。",
    "X41n0730_002:0369b06": "[0369b06] △九問事端緒",
    "X41n0730_002:0369b07": "[0369b07] 釋 端緒猶頭緒也。上陳本意事有僧私。凡會作",
    "X41n0730_002:0369b08": "辦委僧量。宜必先對眾問其所以。故第九復明問",
    "X41n0730_002:0369b09": "事端緒。",
    "X41n0730_002:0369b10": "[0369b10] 律云。僧今和合。何所作為。事合通別。臨時准一通",
    "X41n0730_002:0369b11": "問。",
    "X41n0730_002:0369b12": "[0369b12] △十答所成法",
    "X41n0730_002:0369b13": "[0369b13] 釋 問則唯言端緒律教勿紊。答則當依事說法",
    "X41n0730_002:0369b14": "施有據。若事未確。法亦徒宣。故第十復明答所成",
    "X41n0730_002:0369b15": "法。",
    "X41n0730_002:0369b16": "[0369b16] 律云。應答作某羯磨。然事有先後法緣通別。說戒",
    "X41n0730_002:0369b17": "自恣應在後。作受戒捨墮。義兼通別。若結界捨界",
    "X41n0730_002:0369b18": "理無雙答。並先須詳委。然後問答。",
    "X41n0730_002:0369b19": "[0369b19] 釋 初句正明問答。次二句總標答中之差別。下",
    "X41n0730_002:0369b20": "三句隨事別釋。末二句乃叮嚀之語。然事有先後。",
    "X41n0730_002:0369b21": "此但指說戒自恣二法。而言如五分律云。先作諸",
    "X41n0730_002:0369b22": "羯磨。然後說戒。又如十誦律云。一切事先作竟。僧",
    "X41n0730_002:0369b23": "應說戒自恣。今文符此二律所說。皆是露罪懺悔",
    "X41n0730_002:0369b24": "之法。不同餘事。集僧便作。必須清淨方堪誦聽。故",
    "X41n0730_002:0369c01": "先令發露。作法懺悔已。次後方可說戒自恣。故云",
    "X41n0730_002:0369c02": "事有先後也。然雖今非昔。比不能當。下作法懺。除",
    "X41n0730_002:0369c03": "預期懺摩。即名先事發露無覆。亦名清淨說戒自",
    "X41n0730_002:0369c04": "恣。又云受戒捨墮。義兼通別者。謂此二種答法。義",
    "X41n0730_002:0369c05": "兼通別。不同餘法。唯一別名而已。如受戒羯磨。若",
    "X41n0730_002:0369c06": "在一切羯磨中。論其名各別。若但於受戒中論其",
    "X41n0730_002:0369c07": "名。是通以戒有多種不同故。凡遇作法問答時。不",
    "X41n0730_002:0369c08": "得但以通名答。受戒羯磨應兼通別答云受某戒",
    "X41n0730_002:0369c09": "羯磨。又如捨墮羯磨通別亦爾。倘懺第一畜長罪",
    "X41n0730_002:0369c10": "者。不得以通名答。懺捨墮羯磨亦不得以別名答。",
    "X41n0730_002:0369c11": "受畜長衣懺悔羯磨應兼通別答云受畜長衣波",
    "X41n0730_002:0369c12": "逸提。懺悔羯磨如是。則事與罪名。兩得無遺。乃名",
    "X41n0730_002:0369c13": "如法善答。故云受戒捨墮義兼通別也。又云結界",
    "X41n0730_002:0369c14": "捨界理無雙答者。謂解舊結新。雖在一時。其結解",
    "X41n0730_002:0369c15": "事異。豈可將兩事於一問中雙答哉。理應先答解",
    "X41n0730_002:0369c16": "界作法。解已更問。方可答結如是。隨事問答。使法",
    "X41n0730_002:0369c17": "無缺。若不詳知原委。則有三過。一人非堪任。二於",
    "X41n0730_002:0369c18": "事有缺。三作法不成。故復叮嚀云。並先須詳委。然",
    "X41n0730_002:0369c19": "後問答。",
    "X41n0730_002:0369c20": "[0369c20] 已上十科總明僧法前方便。凡作法時。先當稱量",
    "X41n0730_002:0369c21": "(即第一稱量前事)。欲作僧法必有所託(即第二法",
    "X41n0730_002:0369c22": "起託處)。臨行僧事先鳴楗槌(即第三集僧方法)。楗",
    "X41n0730_002:0369c23": "槌既鳴盡界僧集(即第四僧集約界)。任羯磨人問",
    "X41n0730_002:0369c24": "僧集否和合否(即第五應法和合)。問未受具戒者",
    "X41n0730_002:0370a01": "出否(即第六簡眾是非)。問不來說欲及清淨有否",
    "X41n0730_002:0370a02": "(即第七說欲清淨。其第八正陳本意。攝稱量中)。僧",
    "X41n0730_002:0370a03": "今和合何所作為(即第九問有端緒)。僧中維那合",
    "X41n0730_002:0370a04": "掌答云作某羯磨(即第十答所成事)。然此前方便",
    "X41n0730_002:0370a05": "制有增減。非十科。一切僧法全用。若布薩時。於簡",
    "X41n0730_002:0370a06": "眾下。加云誰遣比丘尼來請教誡。若自恣時問。改",
    "X41n0730_002:0370a07": "請教誡。作請自恣。若結界及滅諍時。不問說欲。凡",
    "X41n0730_002:0370a08": "後文書云。作前方便者。皆准斯義。初明僧法竟。",
    "X41n0730_002:0370a09": "[0370a09] ○中明眾多人法",
    "X41n0730_002:0370a10": "[0370a10] 釋 前列對首羯磨綱目法。有三十六種。今復申",
    "X41n0730_002:0370a11": "明便於稱量。",
    "X41n0730_002:0370a12": "[0370a12] 若作但對首法。如持衣說淨等。通二界人唯是別。",
    "X41n0730_002:0370a13": "若作眾法對首法。如捨墮說戒等。二界盡集人。非",
    "X41n0730_002:0370a14": "別眾法。則兩異並前須明識。義無雜亂。",
    "X41n0730_002:0370a15": "[0370a15] 釋 此文將二種對首比論。令曉所託中之差別",
    "X41n0730_002:0370a16": "也。若但對首三十一法。必須別眾二人屏作。對眾",
    "X41n0730_002:0370a17": "犯非。若作眾法對首五法。隨界盡集。不應別眾。別",
    "X41n0730_002:0370a18": "則犯非。是謂二種對首。並通二界。法則兩異。如斯",
    "X41n0730_002:0370a19": "制義無容雜亂。",
    "X41n0730_002:0370a20": "[0370a20] ○後明一人法",
    "X41n0730_002:0370a21": "[0370a21] 若但心念法。事通二界。人唯獨秉。若對首心念及",
    "X41n0730_002:0370a22": "眾法心念。界通二處。有人不得並如前集法中列。",
    "X41n0730_002:0370a23": "三相應然。不容臨機。致有乖殊。法式不成。",
    "X41n0730_002:0370a24": "[0370a24] 釋 此申明三種心念也。謂但心念有三法。若作",
    "X41n0730_002:0370b01": "此者二界俱通。不禁正制人唯自秉。對首心念有",
    "X41n0730_002:0370b02": "七法。眾法心念有四法。若作此二者。論界則二處",
    "X41n0730_002:0370b03": "隨依。秉法則量度現前。若果無二人三人四人。且",
    "X41n0730_002:0370b04": "作心念。以辦前事。斯乃開中復開。貴乎用時善用。",
    "X41n0730_002:0370b05": "並如集法中所列三種心念。名相各各分別。已定",
    "X41n0730_002:0370b06": "作法。自然不同行者。不容臨機。致有乖殊。法式不",
    "X41n0730_002:0370b07": "成。",
    "X41n0730_002:0370b08": "[0370b08] 已上略辯成法具緣。後明非法之相。",
    "X41n0730_002:0370b09": "[0370b09] 釋 篇首標云。緣通成壞教相須張故。上句結前",
    "X41n0730_002:0370b10": "僧法稱量十科及對首心念五種。引制詳辯成法",
    "X41n0730_002:0370b11": "之緣已竟。此後復明非法之相。俾知緣壞。准律可",
    "X41n0730_002:0370b12": "憑。",
    "X41n0730_002:0370b13": "[0370b13] ○僧法羯磨具七非",
    "X41n0730_002:0370b14": "[0370b14] 佛言。有七羯磨非法。不應作之。",
    "X41n0730_002:0370b15": "[0370b15] 釋 此引第三分瞻波揵度中所制緣。六&#x7FA3;比丘",
    "X41n0730_002:0370b16": "發起六&#x7FA3;。或云六眾。謂聚集成眾。&#x7FA3;出隊入。作諸",
    "X41n0730_002:0370b17": "非威儀事。一難陀。二跋難陀。三迦留陀夷。四闡陀。",
    "X41n0730_002:0370b18": "五馬宿。六滿宿。此之六人無法不曉。通達三藏內",
    "X41n0730_002:0370b19": "教。精諳五明百藝之術。俱是豪族。共相影響。契交",
    "X41n0730_002:0370b20": "為友。宣通佛教。內為法門之棟梁。外作佛教之大",
    "X41n0730_002:0370b21": "護。興起制緣。建立毗尼。所謂大權示現人。各弟子",
    "X41n0730_002:0370b22": "九人。共為六十。故號六&#x7FA3;比丘也。先標七非之名。",
    "X41n0730_002:0370b23": "隨依揵度釋之。",
    "X41n0730_002:0370b24": "[0370b24] △一者非法非毗尼羯磨",
    "X41n0730_002:0370c01": "[0370c01] 謂一人舉一人。乃至僧舉僧。一白眾多白一羯磨",
    "X41n0730_002:0370c02": "眾多羯磨。單白白二白四羯磨。交絡互作。",
    "X41n0730_002:0370c03": "[0370c03] 釋 一人舉一人乃至僧舉僧者。此制文繁。依律",
    "X41n0730_002:0370c04": "略為四句收之。初句謂一人舉一人舉二人舉三",
    "X41n0730_002:0370c05": "人舉僧。[0370c05] 二句謂二人舉二人舉一人舉三人舉",
    "X41n0730_002:0370c06": "僧。[0370c06] 三句謂三人舉三人舉二人舉一人舉僧。",
    "X41n0730_002:0370c07": "[0370c07] 四句謂僧舉僧(此第四句以四種僧互舉作句。如上復成四句)。一白眾多",
    "X41n0730_002:0370c08": "白乃至交絡互作者。謂若作白二羯磨者。作一白",
    "X41n0730_002:0370c09": "已一唱說。是二羯磨。若作一白二白三白眾多白。",
    "X41n0730_002:0370c10": "不作羯磨。若作一白二羯磨三羯磨。眾多羯磨。",
    "X41n0730_002:0370c11": "[0370c11] 若作二白二羯磨三羯磨眾多羯磨。[0370c11] 若作三百",
    "X41n0730_002:0370c12": "一羯磨二羯磨三羯磨眾多羯磨。[0370c12] 若作眾多白",
    "X41n0730_002:0370c13": "一羯磨二羯磨三羯磨眾多羯磨。[0370c13] 若作一羯磨",
    "X41n0730_002:0370c14": "二羯磨三羯磨眾多羯磨不作白。[0370c14] 若作一羯磨",
    "X41n0730_002:0370c15": "二白三白眾多白。皆非法非毗尼。不應作。故云一",
    "X41n0730_002:0370c16": "白眾多白一羯磨眾多羯磨。其單白白四各有七",
    "X41n0730_002:0370c17": "句。唯除本法。餘句亦爾。故云單白白二白四羯磨",
    "X41n0730_002:0370c18": "交互聯絡而作也。",
    "X41n0730_002:0370c19": "[0370c19] 若有病。無藥有藥。無病。有事有法。施不相當。毗尼",
    "X41n0730_002:0370c20": "母云。若說羯磨。言不明了。如是等人法事相。並非",
    "X41n0730_002:0370c21": "所攝也。",
    "X41n0730_002:0370c22": "[0370c22] 釋 上二句設藥病不投之喻。以明有事有法施",
    "X41n0730_002:0370c23": "不相當。結顯非法非毗尼不應作之義。復引母論",
    "X41n0730_002:0370c24": "者。謂羯磨一句說不明了。致人法事三相皆非。一",
    "X41n0730_002:0371a01": "者人不堪任。是人相非。二者言不明了。使法相非。",
    "X41n0730_002:0371a02": "三者於事無成。故事相非。所以言如是等人法事",
    "X41n0730_002:0371a03": "相並非所攝也。此即一事中具人法事三非。更顯",
    "X41n0730_002:0371a04": "非法非毗尼。羯磨作法不成故。",
    "X41n0730_002:0371a05": "[0371a05] △二者非法別眾羯磨",
    "X41n0730_002:0371a06": "[0371a06] 謂白此事為彼事。作羯磨。名為非法。應來者不來。",
    "X41n0730_002:0371a07": "應與欲者。不與欲。來現前。得呵人呵者是名別眾。",
    "X41n0730_002:0371a08": "[0371a08] 釋 凡秉羯磨。先白僧知所作之事。次方准白牒",
    "X41n0730_002:0371a09": "事羯磨。以如是法。辦如是事故。若白此事為彼事。",
    "X41n0730_002:0371a10": "作羯磨者非法。若鳴槌集眾。聞聲不來。及不與欲。",
    "X41n0730_002:0371a11": "雖來同集現前。然意不喜悅所為。得呵人便呵。而",
    "X41n0730_002:0371a12": "不忍者。是名別眾。",
    "X41n0730_002:0371a13": "[0371a13] △三者非法和合眾羯磨",
    "X41n0730_002:0371a14": "[0371a14] 非法同前。和合反上。",
    "X41n0730_002:0371a15": "[0371a15] 釋 此則人雖共秉信鼓。無違法。不如制。非過難",
    "X41n0730_002:0371a16": "逭。",
    "X41n0730_002:0371a17": "[0371a17] △四者如法別眾羯磨",
    "X41n0730_002:0371a18": "[0371a18] 如法反非法。別眾同前。",
    "X41n0730_002:0371a19": "[0371a19] 釋 此則法遵定制。人乖准約。事無成濟。罪有所",
    "X41n0730_002:0371a20": "歸。",
    "X41n0730_002:0371a21": "[0371a21] △五者法相似別眾羯磨",
    "X41n0730_002:0371a22": "[0371a22] 謂先作羯磨。後作白名法相似。別眾同前。",
    "X41n0730_002:0371a23": "[0371a23] 釋 羯磨問忍。據白憑僧。以後作前。理逆緣壞。名",
    "X41n0730_002:0371a24": "曰相似。毗尼過在。秉法輕侮。別眾同前。無慈體以",
    "X41n0730_002:0371b01": "背六和也。",
    "X41n0730_002:0371b02": "[0371b02] △六者法相似和合羯磨",
    "X41n0730_002:0371b03": "[0371b03] 法相似如上。和合同前。",
    "X41n0730_002:0371b04": "[0371b04] △七者呵不止羯磨",
    "X41n0730_002:0371b05": "[0371b05] 謂如法羯磨。須僧同秉。今得呵人呵。若住應法違。",
    "X41n0730_002:0371b06": "呵不止即名非法。",
    "X41n0730_002:0371b07": "[0371b07] 釋 初二句標定僧不同意必不可作羯磨也。今",
    "X41n0730_002:0371b08": "得呵人呵者。正顯不同意之人。此人非是被治罰。",
    "X41n0730_002:0371b09": "乃是無過之比丘。若彼意不忍。可遮羯磨者。眾僧",
    "X41n0730_002:0371b10": "應住而莫強作。若住已不作。則於法相應。若彼遮",
    "X41n0730_002:0371b11": "而不止。縱然作竟。亦名非法。由非同意秉故。如根",
    "X41n0730_002:0371b12": "本百一羯磨中。佛言。云何不和合羯磨。謂諸苾芻",
    "X41n0730_002:0371b13": "同一界內。作羯磨時。眾不盡集。合與欲者不與欲。",
    "X41n0730_002:0371b14": "雖然總集應遮者。遮而不止。強為羯磨。如是名為",
    "X41n0730_002:0371b15": "不和合羯磨。反此即名和合羯磨。與今文呵不止",
    "X41n0730_002:0371b16": "羯磨第七非一也。",
    "X41n0730_002:0371b17": "[0371b17] ○義立七非",
    "X41n0730_002:0371b18": "[0371b18] 謂律據事隨事分七。今以義求。收非斯盡。謂單白",
    "X41n0730_002:0371b19": "羯磨三十九種。各有非相義同過別。白二白四類",
    "X41n0730_002:0371b20": "亦同之。若不別明。成非莫顯。",
    "X41n0730_002:0371b21": "[0371b21] 釋 此明准上制義。立下七非。謂上列僧法七非。",
    "X41n0730_002:0371b22": "律載瞻波揵度。據六&#x7FA3;所作事起故。佛隨事分七。",
    "X41n0730_002:0371b23": "今以此七義。求覓一切羯磨之非。則收斯盡矣。謂",
    "X41n0730_002:0371b24": "單白羯磨三十九種。各有非相。然非法之義。是同",
    "X41n0730_002:0371c01": "而犯過之相。復別白二羯磨五十七種。白四羯磨",
    "X41n0730_002:0371c02": "三十八種亦爾。若不一一辯別分明。臨時成非。莫",
    "X41n0730_002:0371c03": "能顯了。",
    "X41n0730_002:0371c04": "[0371c04] 今且就單白說戒。具解七非。餘之二種例之可曉。",
    "X41n0730_002:0371c05": "[0371c05] 釋 上准一僧法之非。義立一切羯磨之非。此解",
    "X41n0730_002:0371c06": "一單白之非。義例一切羯磨之非也。",
    "X41n0730_002:0371c07": "[0371c07] △一人非",
    "X41n0730_002:0371c08": "[0371c08] 謂識過不懺。疑罪不露。界內別眾人非應法等。",
    "X41n0730_002:0371c09": "[0371c09] 釋 律制。犯者不得聽戒。懺悔已聽。若誦戒時。憶",
    "X41n0730_002:0371c10": "識所犯。不懺而集。於犯有疑。不露而聽。同界不來",
    "X41n0730_002:0371c11": "及不與欲。不簡小眾。集離見聞。坐誦立聽。故云人",
    "X41n0730_002:0371c12": "非應法等。",
    "X41n0730_002:0371c13": "[0371c13] △二法非",
    "X41n0730_002:0371c14": "[0371c14] 謂三人以下單白說戒。顛倒錯脫。有呵不止。說不",
    "X41n0730_002:0371c15": "明了等。",
    "X41n0730_002:0371c16": "[0371c16] 釋 律制四種僧。滿單白羯磨說戒。但有三人二",
    "X41n0730_002:0371c17": "人。唯聽對首布薩。若三人以下單白說戒。或文句",
    "X41n0730_002:0371c18": "顛倒。錯脫遺忘。或戒文生&#x6F81;。說不明了。若有呵不",
    "X41n0730_002:0371c19": "止。此釋同前。皆名法非。",
    "X41n0730_002:0371c20": "[0371c20] △三事非",
    "X41n0730_002:0371c21": "[0371c21] 謂時非正教。廣略無緣。眾具有闕。界非聖制。",
    "X41n0730_002:0371c22": "[0371c22] 釋 言時非正教者。顯人&#x5C20;決信作。事多任情也。",
    "X41n0730_002:0371c23": "廣誦者。乃一定恒規。略誦者。因難緣故。聽難謂水",
    "X41n0730_002:0371c24": "火賊獸重病非人及王等。緣謂眾多座少露濕天",
    "X41n0730_002:0372a01": "雨&#x9B2C;諍。已久說法夜半等。眾具。謂座敷水器燈火",
    "X41n0730_002:0372a02": "舍羅等。界非聖制。謂結小界。屋內不解。或場界之",
    "X41n0730_002:0372a03": "相互亂。如是皆違律制。名曰事非。",
    "X41n0730_002:0372a04": "[0372a04] △四人法非",
    "X41n0730_002:0372a05": "[0372a05] 謂具二非准事依法。",
    "X41n0730_002:0372a06": "[0372a06] 釋 此立人法非。不言准人而云准事。&#x8462;義用母",
    "X41n0730_002:0372a07": "論事。謂人法今合顯之。則事如無過。人法准前。",
    "X41n0730_002:0372a08": "[0372a08] △五人事非",
    "X41n0730_002:0372a09": "[0372a09] 法雖應教。人事乖越。",
    "X41n0730_002:0372a10": "[0372a10] 釋 謂法雖應教。廣略知時。秉誦文純。無諸顛脫。",
    "X41n0730_002:0372a11": "唯人乖眾事越常。准如上一三。非相自曉。",
    "X41n0730_002:0372a12": "[0372a12] △六法事非",
    "X41n0730_002:0372a13": "[0372a13] 人雖應律。二乖名壞。",
    "X41n0730_002:0372a14": "[0372a14] 釋 謂人雖清淨。法食俱同。其羯磨誦戒尚未通",
    "X41n0730_002:0372a15": "諳。非界而託。眾具有闕。故云法事二乖。名曰緣壞。",
    "X41n0730_002:0372a16": "[0372a16] △七人法事非",
    "X41n0730_002:0372a17": "[0372a17] 三相並非。如前類取。理須條貫諸緣。明曉成敗。",
    "X41n0730_002:0372a18": "[0372a18] 釋 理須條貫諸緣者。謂緣據律制。總攝人法事",
    "X41n0730_002:0372a19": "三。今以此三理。須條貫合。具互顯七非。則一百三",
    "X41n0730_002:0372a20": "十四種僧法。一一明曉。方能獲益離過。名善作羯",
    "X41n0730_002:0372a21": "磨也。",
    "X41n0730_002:0372a22": "[0372a22] 故佛在世一事五處作之。並成非法。況今像末烏",
    "X41n0730_002:0372a23": "可輕哉。義無怠慢。",
    "X41n0730_002:0372a24": "[0372a24] 釋 此引古勉今。誡其精學也。按瞻波揵度云。時",
    "X41n0730_002:0372b01": "有異住處眾僧。與比丘作訶責羯磨。乃作非法別",
    "X41n0730_002:0372b02": "眾。餘眾僧聞彼作非法別眾。羯磨不成。我曹當與",
    "X41n0730_002:0372b03": "作訶責羯磨。即作非法和合。復有餘處僧。聞彼眾",
    "X41n0730_002:0372b04": "僧作非法和合。羯磨不成。我曹當為作訶責羯磨。",
    "X41n0730_002:0372b05": "即作法別眾。餘處僧聞彼眾僧作法別眾羯磨不",
    "X41n0730_002:0372b06": "成。我曹當為作訶責羯磨。即作法相似別眾。餘處",
    "X41n0730_002:0372b07": "僧聞彼眾僧作法相似別眾羯磨不成。我曹當為",
    "X41n0730_002:0372b08": "作訶責羯磨。即作法相似和合羯磨。彼比丘作如",
    "X41n0730_002:0372b09": "是念。我當云何。諸比丘白佛。佛言。諸如是羯磨不",
    "X41n0730_002:0372b10": "成就。如是一切羯磨亦不成就。故云一事五處作",
    "X41n0730_002:0372b11": "之並成非法。此引古也。況今像末烏可輕哉。義無",
    "X41n0730_002:0372b12": "怠慢。此正勉今也。像末者。祖以唐高宗當代而言。",
    "X41n0730_002:0372b13": "如前序明。謂況今像末毗尼。是住持之本。凡為比",
    "X41n0730_002:0372b14": "丘。何肯輕視而不學哉。更當精攻守持。故云義無",
    "X41n0730_002:0372b15": "怠慢。",
    "X41n0730_002:0372b16": "[0372b16] ○對首羯磨亦具七非",
    "X41n0730_002:0372b17": "[0372b17] 就中分二。若但對首法。准取持衣一法。以顯非相。",
    "X41n0730_002:0372b18": "餘說淨等法類解。於緣有異。",
    "X41n0730_002:0372b19": "[0372b19] 釋 但對首三十一法。今准義且取受持三衣一",
    "X41n0730_002:0372b20": "法。用顯非相。俾知其成。餘說淨等三十法類解無",
    "X41n0730_002:0372b21": "殊。於所犯緣。復各有異。",
    "X41n0730_002:0372b22": "[0372b22] △一人非",
    "X41n0730_002:0372b23": "[0372b23] 謂受對之人犯重遮難。有呵者呵。或對僧俗而作",
    "X41n0730_002:0372b24": "作。",
    "X41n0730_002:0372c01": "[0372c01] 釋 律制。犯者不得受他懺。懺者不得對。犯者悔",
    "X41n0730_002:0372c02": "今。犯者但舉重以攝輕也。而云有呵者呵。此法界",
    "X41n0730_002:0372c03": "通兩處。唯是二人別作對首。不聽三人已上。今云",
    "X41n0730_002:0372c04": "有呵者呵。則現前有多人明矣。對僧謂於界內集",
    "X41n0730_002:0372c05": "眾。對俗謂向寺內淨人。皆名人非。",
    "X41n0730_002:0372c06": "[0372c06] △二法非",
    "X41n0730_002:0372c07": "[0372c07] 謂持法錯脫。說非明曉。",
    "X41n0730_002:0372c08": "[0372c08] 釋 謂守持三衣。條相各異。如缺從長。受法名殊。",
    "X41n0730_002:0372c09": "或衣相錯稱。或受法脫忘。雖知相法。說不明了等。",
    "X41n0730_002:0372c10": "皆犯法非。",
    "X41n0730_002:0372c11": "[0372c11] △三事非",
    "X41n0730_002:0372c12": "[0372c12] 謂犯捨異財。不合聖教。或五大上色。受持不成。",
    "X41n0730_002:0372c13": "[0372c13] 釋 財者。凡入所用皆曰財。異者。謂非同清淨衣",
    "X41n0730_002:0372c14": "物。律制不得以犯捨墮物及邪命得者作衣。故云",
    "X41n0730_002:0372c15": "不合聖教。五大上色者。佛讖將來弟子。分律為五。",
    "X41n0730_002:0372c16": "以衣表部。雖云青黃赤皂木蘭。然青非東方之青。",
    "X41n0730_002:0372c17": "黃非中央之黃。須壞正色。去其愛好。又母論云。色",
    "X41n0730_002:0372c18": "中上色衣不應畜。謂錦文鬘華等衣。受持不成。皆",
    "X41n0730_002:0372c19": "名事非。",
    "X41n0730_002:0372c20": "[0372c20] △四人法非。五人事非。六事法非。七人法事非。",
    "X41n0730_002:0372c21": "[0372c21] 並如上例知交絡識相。",
    "X41n0730_002:0372c22": "[0372c22] ○眾法對首。亦具七非。",
    "X41n0730_002:0372c23": "[0372c23] 今摘取捨墮一法。條然具解。餘者例同。有異也。",
    "X41n0730_002:0372c24": "[0372c24] 釋 眾法對首有五。今取捨墮一法。條謂條貫人",
    "X41n0730_002:0373a01": "法事三。具解七非之義。餘者四法。例非是同。示過",
    "X41n0730_002:0373a02": "有異。",
    "X41n0730_002:0373a03": "[0373a03] △一人非",
    "X41n0730_002:0373a04": "[0373a04] 謂界內別眾人非。應法呵人。設呵置上即非。",
    "X41n0730_002:0373a05": "[0373a05] 釋 此法二界盡集人非別眾。若謂眾法對首。唯",
    "X41n0730_002:0373a06": "是三人。界內有眾。不集故別。豈名和合。若集同居。",
    "X41n0730_002:0373a07": "僧中捨懺。來者不來。與欲不與。容小眾見聞。不遣",
    "X41n0730_002:0373a08": "白衣人。出此謂人非應法呵人。設呵置止。即非者",
    "X41n0730_002:0373a09": "謂知他有事。設欲要呵。理當即呵。若覆心中。置止",
    "X41n0730_002:0373a10": "不呵。便犯人非。",
    "X41n0730_002:0373a11": "[0373a11] △二法非",
    "X41n0730_002:0373a12": "[0373a12] 捨懺還財。諸法乖正。",
    "X41n0730_002:0373a13": "[0373a13] 釋 謂捨財求懺。請乞顛倒。懺主不秉。單白小罪。",
    "X41n0730_002:0373a14": "八品未悔。是五長者無緣即還。非五長者隔宿作",
    "X41n0730_002:0373a15": "法。或捨已不還。任其雜用。斯皆法非。大乖正制。",
    "X41n0730_002:0373a16": "[0373a16] △三事非",
    "X41n0730_002:0373a17": "[0373a17] 犯過衣財。如律所斷。必非聖制。理無懺捨。並識相",
    "X41n0730_002:0373a18": "而加法非。有疑而過分有違。加無知罪亦爾。",
    "X41n0730_002:0373a19": "[0373a19] 釋 謂犯過衣財。如律所斷。唯聽三九僧中捨懺。",
    "X41n0730_002:0373a20": "若用雜野蠶綿作具者。自以斤斧。細斬和泥。塗其",
    "X41n0730_002:0373a21": "壁埵。若自捉金寶及種種賣買者。應對俗捨。彼與",
    "X41n0730_002:0373a22": "淨物。或令與僧。或還本主。此三設類餘法。決不可",
    "X41n0730_002:0373a23": "為。故云必非聖制。理無懺捨。然三十捨墮罪種名",
    "X41n0730_002:0373a24": "相各異。不同八品小罪全闕未定。有兼著用。復不",
    "X41n0730_002:0373b01": "兼者。並皆先識種相。而後加法非容。有疑不識。而",
    "X41n0730_002:0373b02": "過分加懺。斯由不學毗尼。有違正制。當於本罪。外",
    "X41n0730_002:0373b03": "更加一。無知波逸提。故云亦爾。",
    "X41n0730_002:0373b04": "[0373b04] △四人法非乃至第七具三非",
    "X41n0730_002:0373b05": "[0373b05] 顯相如上。",
    "X41n0730_002:0373b06": "[0373b06] ○心念羯磨亦具七非",
    "X41n0730_002:0373b07": "[0373b07] 就中有三。初但心念法。唯取懺輕突吉羅罪。具解",
    "X41n0730_002:0373b08": "餘異例同。",
    "X41n0730_002:0373b09": "[0373b09] 釋 謂此有三法。餘二緣異例非是同。",
    "X41n0730_002:0373b10": "[0373b10] △一人非",
    "X41n0730_002:0373b11": "[0373b11] 謂對人懺悔。體非佛教也。",
    "X41n0730_002:0373b12": "[0373b12] 釋 此法乃正身誠意。獨秉無人。若具儀向他。則",
    "X41n0730_002:0373b13": "乖制體。非佛所教。故名人非。",
    "X41n0730_002:0373b14": "[0373b14] △二法非",
    "X41n0730_002:0373b15": "[0373b15] 謂但心念而口不言。雖言而非明了。或增減錯忘。",
    "X41n0730_002:0373b16": "[0373b16] 釋 但心念者。發心念境。口自傳情。非謂不言。以",
    "X41n0730_002:0373b17": "辦前事。雖言制唯。一說便止。若音不明了。或增三",
    "X41n0730_002:0373b18": "減句。錯忘犯緣。皆名法非。",
    "X41n0730_002:0373b19": "[0373b19] △三事非",
    "X41n0730_002:0373b20": "[0373b20] 由事緣故。&#x609E;犯則輕重。或境通眾多。未了前相。",
    "X41n0730_002:0373b21": "[0373b21] 釋 由事緣故。&#x609E;者。謂作事隨緣。造業在心。如有",
    "X41n0730_002:0373b22": "心故為犯則成重。失意&#x609E;作犯則成輕。若以輕為",
    "X41n0730_002:0373b23": "重。將重作輕。是名事非。或境通眾多者。謂眾學百",
    "X41n0730_002:0373b24": "條事非一&#x69E9;。並須識相以牒名。八品隨生。故犯不",
    "X41n0730_002:0373c01": "無。必當詳詰而露懺。若不明了。盡屬事非也。",
    "X41n0730_002:0373c02": "[0373c02] △四人法非乃至第七具三非(顯相如上)",
    "X41n0730_002:0373c03": "[0373c03] 若對首心念。及眾法心念。各具七非。人通別眾界",
    "X41n0730_002:0373c04": "緣兩處。並須准例隨事曉知之。",
    "X41n0730_002:0373c05": "[0373c05] 釋 此二心念人通別眾。眾有不別界緣兩處。處",
    "X41n0730_002:0373c06": "定身棲。對首心念有七眾法。心念有四。並須准上",
    "X41n0730_002:0373c07": "例非。各隨事緣。明曉方稱。善知作持。堪尸律學。",
    "X41n0730_002:0373c08": "[0373c08] 已上宣祖各取一法。類例於餘。緬思羯磨。弛廢已",
    "X41n0730_002:0373c09": "久。雖云類例。恐未能徹。今於後諸篇文中。隨法立",
    "X41n0730_002:0373c10": "非。誠太瑣瑣。為便初學。閱者勿厭。[0373c10] 第一集法緣",
    "X41n0730_002:0373c11": "成篇竟。",
    "X41n0730_002:0373c12": "毗尼作持續釋卷二",
    "X41n0730_002:0373c14": "音義",
    "X41n0730_002:0373c15": "神足力[0373c15] 即五神通也。神名天心。通名慧性。天然",
    "X41n0730_002:0373c16": "之心徹照無礙。故名神通。乃欲界中之五通。一足",
    "X41n0730_002:0373c17": "不履地。身能飛行。二知人心命。三回眼千里。四呼",
    "X41n0730_002:0373c18": "名即至。謂呼一切男女巨細眾生。聞呼即至。五石",
    "X41n0730_002:0373c19": "壁無礙。",
    "X41n0730_002:0373c20": "五明[0373c20] 一聲明。聲即聲教。明即明了。謂世間文章",
    "X41n0730_002:0373c21": "筭數建立之法。悉皆明了。[0373c21] 二因明。因即萬法生",
    "X41n0730_002:0373c22": "起之因。謂世間種種言論。及圖書印璽。地水火風",
    "X41n0730_002:0373c23": "萬法之因。悉皆明了。[0373c23] 三醫方明。醫方即醫治之",
    "X41n0730_002:0373c24": "方。謂世間種種病。乃至神鬼&#x546A;詛。皆悉明了。其因",
    "X41n0730_002:0374a01": "通達對治。[0374a01] 四工巧明。工即工業。巧即巧妙。謂世",
    "X41n0730_002:0374a02": "間文詞讚詠。乃至營造城邑。農田商賈。種種音樂",
    "X41n0730_002:0374a03": "卜筭。天文地理。一切工巧等業。悉皆明了。[0374a03] 五內",
    "X41n0730_002:0374a04": "明。內即佛法內教。謂持戒治破戒。禪定治散亂。智",
    "X41n0730_002:0374a05": "慧治愚癡。乃至善修行種種染淨邪正生死涅槃",
    "X41n0730_002:0374a06": "對治之法。悉皆明了。",
    "X41n0730_002:0374a07": "摩得勒伽[0374a07] 此云智母。",
    "X41n0730_002:0374a08": "練[0374a08] 此同煉&#x7145;練也。",
    "X41n0730_002:0374a09": "五&#x8462;[0374a09] &#x8462;即&#x8462;覆義。[0374a09] 一貪欲&#x8462;。貪欲者。引取無厭",
    "X41n0730_002:0374a10": "曰貪。希須樂慕為欲。謂諸眾生貪愛世間男女色",
    "X41n0730_002:0374a11": "聲香味觸法及財寶等物。無有厭足。[0374a11] 二瞋恚&#x8462;。",
    "X41n0730_002:0374a12": "瞋恚者。即忿怒之心。謂諸眾生或於違情境上。或",
    "X41n0730_002:0374a13": "追憶他人惱我。及惱我親而生忿怒。[0374a13] 三睡眠&#x8462;。",
    "X41n0730_002:0374a14": "睡眠者。意識惛熟曰睡。五情闇冥曰眠。[0374a14] 四掉悔",
    "X41n0730_002:0374a15": "&#x8462;。掉悔者。掉動也。身無故遊行為掉。掉己思惟。心",
    "X41n0730_002:0374a16": "中憂惱為悔。[0374a16] 五疑&#x8462;。疑者猶豫不決之義。即癡",
    "X41n0730_002:0374a17": "惑也。無明暗鈍不別真偽。猶豫之心常無決斷。諸",
    "X41n0730_002:0374a18": "眾生由此五&#x8462;等惑。&#x8462;覆心識。而於正道不能明",
    "X41n0730_002:0374a19": "了。禪定善法不能發生。沉滯三界不得出離。故名",
    "X41n0730_002:0374a20": "為&#x8462;。",
    "X41n0730_002:0374a21": "末法五百年[0374a21] 謂末法萬年之初五百年也。此五",
    "X41n0730_002:0374a22": "百年中。比丘雖無修無證。亦有解脫禪定持戒。多",
    "X41n0730_002:0374a23": "聞布施者。佛知其法漸衰。故說次第也。[0374a23] 第一一",
    "X41n0730_002:0374a24": "百年堅固解脫。[0374a24] 第二一百年堅固禪定。[0374a24] 第三",
    "X41n0730_002:0374b01": "一百年堅固持戒。[0374b01] 第四一百年堅固多聞。[0374b01] 第",
    "X41n0730_002:0374b02": "五一百年堅固布施。",
    "X41n0730_002:0374b03": "弛廢[0374b03] 上音始。謂不遵禮度也。",
    "X41n0730_002:0374b04": "慣[0374b04] 關去聲。習也。幼成若天性。習慣如自然。",
    "X41n0730_002:0374b05": "瑣瑣[0374b05] 繁碎也。",
    "X41n0730_002:0374b06": "尸[0374b06] 主也。"
}