{
    "T08n0228_013:0631a09": "佛說佛母出生三法藏般若",
    "T08n0228_013:0631a10": "波羅蜜多經卷第十三",
    "T08n0228_013:0631a12": "西天譯經三藏朝奉大夫試光祿卿",
    "T08n0228_013:0631a13": "傳法大師賜紫臣施護奉　詔譯",
    "T08n0228_013:0631a14": "顯示世間品第十二之二",
    "T08n0228_013:0631a15": "佛告須菩提：「又復，如來因般若波羅蜜多故，",
    "T08n0228_013:0631a16": "如實了知無量無數眾生，及諸異見補特伽",
    "T08n0228_013:0631a17": "羅諸行出沒。云何如來知諸眾生，及諸異見",
    "T08n0228_013:0631a18": "補特伽羅諸行出沒耶？須菩提！所謂了知眾",
    "T08n0228_013:0631a19": "生所起諸行出沒，依色而生，依受、想、行、識而",
    "T08n0228_013:0631a20": "生。云何依色、受、想、行、識生耶？謂諸異見補特",
    "T08n0228_013:0631a21": "伽羅起，如是見我及世間是常，色是常，我及",
    "T08n0228_013:0631a22": "世間是無常，亦常亦無常，非常非無常。如是",
    "T08n0228_013:0631a23": "我及世間是常，受、想、行、識是常，我及世間是",
    "T08n0228_013:0631a24": "無常，亦常亦無常，非常非無常。受、想、行、識是",
    "T08n0228_013:0631a25": "無常，亦常亦無常，非常非無常。又復，我及世",
    "T08n0228_013:0631a26": "間是有邊，色是有邊。我及世間是無邊，亦有",
    "T08n0228_013:0631a27": "邊亦無邊，非有邊非無邊。色是無邊，亦有邊",
    "T08n0228_013:0631a28": "亦無邊，非有邊非無邊。如是我及世間是有",
    "T08n0228_013:0631b01": "邊，受、想、行、識是有邊。我及世間是無邊，亦有",
    "T08n0228_013:0631b02": "邊亦無邊，非有邊非無邊。受、想、行、識是無邊，",
    "T08n0228_013:0631b03": "亦有邊亦無邊，非有邊非無邊。又復，死後色",
    "T08n0228_013:0631b04": "如去不如去，亦如去亦不如去，非如去非不",
    "T08n0228_013:0631b05": "如去。如是受、想、行、識死後如去不如去，亦如",
    "T08n0228_013:0631b06": "去亦不如去，非如去非不如去。又復，身即是",
    "T08n0228_013:0631b07": "神，身異神異。如是色、受、想、行識即身即神，色、",
    "T08n0228_013:0631b08": "受、想、行、識異身異神。是見皆依五蘊所起，此",
    "T08n0228_013:0631b09": "等皆是補特伽羅別異癡見，如來一一如實",
    "T08n0228_013:0631b10": "了知。須菩提！以是義故，如來、應供、正等正覺",
    "T08n0228_013:0631b11": "因般若波羅蜜多故，能知無量無數眾生，及",
    "T08n0228_013:0631b12": "諸異見補特伽羅如是出沒。",
    "T08n0228_013:0631b13": "「復次，須菩提！如來因般若波羅蜜多故，如實",
    "T08n0228_013:0631b14": "了知無量無數眾生色、受、想、行、識相。云何如",
    "T08n0228_013:0631b15": "來知眾生色相耶？須菩提！所謂了知色如如。",
    "T08n0228_013:0631b16": "云何如來知眾生受、想、行、識相耶？須菩提！所",
    "T08n0228_013:0631b17": "謂了知受、想、行、識如如。須菩提！以是義故，如",
    "T08n0228_013:0631b18": "來所說眾生出沒如即五蘊如，五蘊如即世",
    "T08n0228_013:0631b19": "間如。何以故？五蘊及世間如無異故。是故五",
    "T08n0228_013:0631b20": "蘊如如世間如，世間如如一切法如。一切法",
    "T08n0228_013:0631b21": "如如須陀洹果如，須陀洹果如如斯陀含果",
    "T08n0228_013:0631b22": "如，斯陀含果如如阿那含果如，阿那含果如",
    "T08n0228_013:0631b23": "如阿羅漢果如，阿羅漢果如如緣覺果如，緣",
    "T08n0228_013:0631b24": "覺果如如如來如。是故如來與彼聲聞、緣覺",
    "T08n0228_013:0631b25": "果，及五蘊世間，乃至一切法，同一如。如是諸",
    "T08n0228_013:0631b26": "如如非一性非多性，即種種性離種種性，無",
    "T08n0228_013:0631b27": "二無分別，無作而無盡。須菩提！如來因般若",
    "T08n0228_013:0631b28": "波羅蜜多故得是如如，證是如故，故名如來。",
    "T08n0228_013:0631b29": "以是因緣，如來、應供、正等正覺說般若波羅",
    "T08n0228_013:0631c01": "蜜多能示世間。般若波羅蜜多為諸佛母出",
    "T08n0228_013:0631c02": "生諸佛，由從是生故，即如實了知彼一切法",
    "T08n0228_013:0631c03": "如如無異，證是如故出現世間，成就阿耨多",
    "T08n0228_013:0631c04": "羅三藐三菩提果。」",
    "T08n0228_013:0631c05": "爾時，須菩提白佛言：「世尊！如佛所說，如如法",
    "T08n0228_013:0631c06": "者最上甚深，佛因是如故得菩提果。世尊！此",
    "T08n0228_013:0631c07": "法甚深，何人能信解？豈非住不退轉菩薩摩",
    "T08n0228_013:0631c08": "訶薩、滿願阿羅漢、正見補特伽羅，乃能信解",
    "T08n0228_013:0631c09": "耶？」佛言：「須菩提！如是，如是！如汝所說。",
    "T08n0228_013:0631c10": "「復次，須菩提！如如法者是無盡相，最勝甚深。",
    "T08n0228_013:0631c11": "如來、應供、正等正覺如實宣說彼無盡相。」",
    "T08n0228_013:0631c12": "爾時，帝釋天主及欲界中餘天子眾，色界二",
    "T08n0228_013:0631c13": "萬梵眾天子，來詣佛所。到已，頭面禮佛雙足，",
    "T08n0228_013:0631c14": "退住一面。時，諸天子各白佛言：「世尊！佛所說",
    "T08n0228_013:0631c15": "法最上甚深，此中云何作相耶？」",
    "T08n0228_013:0631c16": "佛言：「諸天子！諸法以空為相，無相、無願為相。",
    "T08n0228_013:0631c17": "是相無生無滅、無染無淨，法界寂靜猶如虛",
    "T08n0228_013:0631c18": "空，無所依止即相無相。如來、應供、正等正覺",
    "T08n0228_013:0631c19": "說色、受、想、行、識亦如是相，即相無相，而此諸",
    "T08n0228_013:0631c20": "相相不能壞，世間天、人、阿修羅等所不能壞。",
    "T08n0228_013:0631c21": "何以故？彼天、人、阿修羅等是有相故。諸天子！",
    "T08n0228_013:0631c22": "若有人問虛空誰所作？是人為正問不？」諸天",
    "T08n0228_013:0631c23": "子白佛言：「不也，世尊！虛空無所作。何以故？",
    "T08n0228_013:0631c24": "虛空無為，誰能作者？」佛告諸天子言：「如是，如",
    "T08n0228_013:0631c25": "是！如來、應供、正等正覺從無二法生，說諸",
    "T08n0228_013:0631c26": "法相亦無二相。何以故？如來得是相故即無",
    "T08n0228_013:0631c27": "所住，是故佛說諸法無作相。」",
    "T08n0228_013:0631c28": "爾時，尊者須菩提白佛言：「世尊！是相甚深，如",
    "T08n0228_013:0631c29": "來得是相故成等正覺，以無礙智說般若波",
    "T08n0228_013:0632a01": "羅蜜多，而此般若波羅蜜多乃是諸佛之所",
    "T08n0228_013:0632a02": "行處。」",
    "T08n0228_013:0632a03": "佛告尊者須菩提言：「如是，如是！如來、應供、",
    "T08n0228_013:0632a04": "正等正覺因般若波羅蜜多故，如實顯示彼",
    "T08n0228_013:0632a05": "世間相。須菩提！如來、應供、正等正覺依止於",
    "T08n0228_013:0632a06": "法，供養恭敬尊重讚歎於法。所謂法者即般",
    "T08n0228_013:0632a07": "若波羅蜜多，有佛無佛此法常住，是故如來",
    "T08n0228_013:0632a08": "依止般若波羅蜜多。由依止故，如來修習般",
    "T08n0228_013:0632a09": "若波羅蜜多，以修習故得一切智。",
    "T08n0228_013:0632a10": "「復次，須菩提！汝今當知，佛是知恩能報恩者，",
    "T08n0228_013:0632a11": "正使有人作是問言：『誰是知恩能報恩者？』應",
    "T08n0228_013:0632a12": "當答言：『佛是知恩能報恩者。』何以故？如來因",
    "T08n0228_013:0632a13": "所行道、所學法故，得阿耨多羅三藐三菩提，",
    "T08n0228_013:0632a14": "今復護念是道是法。須菩提！如來所行所學",
    "T08n0228_013:0632a15": "者即是般若波羅蜜多，以是義故，如來名為",
    "T08n0228_013:0632a16": "真報恩者。",
    "T08n0228_013:0632a17": "「復次，須菩提！如來知一切法無作無作相故，",
    "T08n0228_013:0632a18": "得阿耨多羅三藐三菩提，今復如實說一切",
    "T08n0228_013:0632a19": "法無作無作相，亦是如來真報恩者。",
    "T08n0228_013:0632a20": "「復次，須菩提！如來知一切法皆從般若波羅",
    "T08n0228_013:0632a21": "蜜多中來，今復如實說般若波羅蜜多顯示",
    "T08n0228_013:0632a22": "世間，亦是如來真報恩者。」",
    "T08n0228_013:0632a23": "須菩提白佛言：「世尊！彼一切法無知者、無見",
    "T08n0228_013:0632a24": "者，云何如來、應供、正等正覺說般若波羅蜜",
    "T08n0228_013:0632a25": "多顯示世間？」",
    "T08n0228_013:0632a26": "佛告尊者須菩提言：「善哉，善哉！汝能問佛此",
    "T08n0228_013:0632a27": "甚深義。須菩提！如是，如是！一切法無知者，一",
    "T08n0228_013:0632a28": "切法無見者。云何一切法無知者、無見者？所",
    "T08n0228_013:0632a29": "謂一切法空，一切法無依止，是故一切法無",
    "T08n0228_013:0632b01": "知者、無見者。如來、應供、正等正覺得是法故，",
    "T08n0228_013:0632b02": "乃說般若波羅蜜多能示世間。云何示世間",
    "T08n0228_013:0632b03": "耶？須菩提！若不見色，不見受、想、行、識，是為顯",
    "T08n0228_013:0632b04": "示世間。」",
    "T08n0228_013:0632b05": "須菩提白佛言：「世尊！云何名不見色，不見受、",
    "T08n0228_013:0632b06": "想、行、識？」佛言：「須菩提！若不緣色生識，是名不",
    "T08n0228_013:0632b07": "見色。若不緣受、想、行、識生識，是名不見受、想、",
    "T08n0228_013:0632b08": "行、識。須菩提！若不見色、受、想、行、識，即不見世",
    "T08n0228_013:0632b09": "間，若如是不見世間，是名真見世間。云何真",
    "T08n0228_013:0632b10": "見世間耶？所謂世間空故，世間離相故，世間",
    "T08n0228_013:0632b11": "寂靜故，世間無染故。般若波羅蜜多如是顯",
    "T08n0228_013:0632b12": "示，如來、應供、正等正覺亦如是說。」",
    "T08n0228_013:0632b13": "不思議品第十三",
    "T08n0228_013:0632b14": "爾時，尊者須菩提白佛言：「世尊！此般若波羅",
    "T08n0228_013:0632b15": "蜜多最上甚深，為大事故出，為不可思議事、",
    "T08n0228_013:0632b16": "不可稱事、不可量事、不可數事、無等等事故出。」",
    "T08n0228_013:0632b17": "佛言：「須菩提！如是，如是！般若波羅蜜多最上",
    "T08n0228_013:0632b18": "甚深，為大事故出，為不可思議事、不可稱事、",
    "T08n0228_013:0632b19": "不可量事、不可數事、無等等事故出。",
    "T08n0228_013:0632b20": "「須菩提！云何為不可思議事故出？所謂如來",
    "T08n0228_013:0632b21": "法、佛法、自然智法、一切智法，如是諸法不可",
    "T08n0228_013:0632b22": "思議，非心非心數法可轉，此中無分別，是故",
    "T08n0228_013:0632b23": "般若波羅蜜多，為不可思議事故出。",
    "T08n0228_013:0632b24": "「須菩提！云何為不可稱事故出？所謂如來法、",
    "T08n0228_013:0632b25": "佛法、自然智法、一切智法，如是諸法非心所",
    "T08n0228_013:0632b26": "稱，是故般若波羅蜜多為不可稱事故出。",
    "T08n0228_013:0632b27": "「須菩提！云何為不可量事故出？所謂如來",
    "T08n0228_013:0632b28": "法、佛法、自然智法、一切智法，如是諸法出過",
    "T08n0228_013:0632b29": "諸量、無有限量，是故般若波羅蜜多為不可量",
    "T08n0228_013:0632c01": "事故出。",
    "T08n0228_013:0632c02": "「須菩提！云何為不可數事故出？所謂如來法、",
    "T08n0228_013:0632c03": "佛法、自然智法、一切智法，如是諸法出過諸",
    "T08n0228_013:0632c04": "數非數所及，是故般若波羅蜜多為不可數",
    "T08n0228_013:0632c05": "事故出。",
    "T08n0228_013:0632c06": "「須菩提！云何為無等等事故出？所謂如來法、",
    "T08n0228_013:0632c07": "佛法、自然智法、一切智法，如是諸法無有等",
    "T08n0228_013:0632c08": "者況復過上，是故般若波羅蜜多為無等等",
    "T08n0228_013:0632c09": "事故出。」",
    "T08n0228_013:0632c10": "復次，須菩提白佛言：「世尊！若如來法、佛法、自",
    "T08n0228_013:0632c11": "然智法、一切智法，如是諸法不可思議、不可",
    "T08n0228_013:0632c12": "稱、不可量、不可數、無等等者。彼色亦不可思",
    "T08n0228_013:0632c13": "議、不可稱、不可量、不可數、無等等，受、想、行、識",
    "T08n0228_013:0632c14": "亦不可思議、不可稱、不可量、不可數、無等等耶？」",
    "T08n0228_013:0632c15": "佛告尊者須菩提言：「如是，如是！須菩提！色不",
    "T08n0228_013:0632c16": "可思議、不可稱、不可量、不可數、無等等故，受、",
    "T08n0228_013:0632c17": "想、行、識不可思議、不可稱、不可量、不可數、無等",
    "T08n0228_013:0632c18": "等，乃至一切法亦不可思議、不可稱、不可量、",
    "T08n0228_013:0632c19": "不可數、無等等。何以故？色於法性中無心無",
    "T08n0228_013:0632c20": "心數法故，受、想、行、識於法性中無心無心數",
    "T08n0228_013:0632c21": "法，乃至一切法於法性中亦無心無心數法。",
    "T08n0228_013:0632c22": "「須菩提！色、受、想、行、識於法性中以無心無心",
    "T08n0228_013:0632c23": "數法故，不可思議、不可稱，乃至一切法亦不",
    "T08n0228_013:0632c24": "可思議、不可稱。須菩提！色、受、想、行、識不可量",
    "T08n0228_013:0632c25": "故，乃至一切法亦不可量。何以故？色、受、想、行、",
    "T08n0228_013:0632c26": "識量不可得，乃至一切法量亦不可得。以不",
    "T08n0228_013:0632c27": "可得故，即色、受、想、行、識乃至一切法無所作。",
    "T08n0228_013:0632c28": "以無所作故，即色、受、想、行、識乃至一切法無",
    "T08n0228_013:0632c29": "所生。以無所生故，是故色、受、想、行、識乃至一",
    "T08n0228_013:0633a01": "切法皆不可量。須菩提！色、受、想、行、識不可數",
    "T08n0228_013:0633a02": "故，乃至一切法亦不可數。何以故？出過數分",
    "T08n0228_013:0633a03": "故。須菩提！色、受、想、行、識無等等故，乃至一切",
    "T08n0228_013:0633a04": "法亦無等等。何以故？如虛空平等故，一切法",
    "T08n0228_013:0633a05": "亦然。",
    "T08n0228_013:0633a06": "「復次，須菩提！於汝意云何？虛空有心、心數法",
    "T08n0228_013:0633a07": "不？」須菩提言：「不也，世尊！」佛言：「須菩提！彼一",
    "T08n0228_013:0633a08": "切法亦復如是。虛空不可思議故一切法亦",
    "T08n0228_013:0633a09": "不可思議，虛空不可稱故一切法亦不可稱，",
    "T08n0228_013:0633a10": "虛空不可量故一切法亦不可量，虛空不可",
    "T08n0228_013:0633a11": "數故一切法亦不可數，虛空無等等故一切",
    "T08n0228_013:0633a12": "法亦無等等。是故諸法離諸分別，若分別者",
    "T08n0228_013:0633a13": "皆是識業。",
    "T08n0228_013:0633a14": "「須菩提！滅諸籌量名不可思議，非所稱故名",
    "T08n0228_013:0633a15": "不可稱，無有量故名不可量，過諸數故名不",
    "T08n0228_013:0633a16": "可數，如虛空故名無等等。以是緣故，當知如",
    "T08n0228_013:0633a17": "來法、佛法、自然智法、一切智法，乃至一切法",
    "T08n0228_013:0633a18": "皆如虛空，不可思議、不可稱、不可量、不可數、",
    "T08n0228_013:0633a19": "無等等。」說是不可思議乃至無等等法門時，",
    "T08n0228_013:0633a20": "會中有五百苾芻、二十苾芻尼，不受諸法，得",
    "T08n0228_013:0633a21": "諸漏盡，心善解脫。六十優婆塞、三十優婆夷，",
    "T08n0228_013:0633a22": "遠塵離垢，得法眼淨。即於佛前皆得授記。二",
    "T08n0228_013:0633a23": "十菩薩悉證無生法忍，而諸菩薩於此賢劫，",
    "T08n0228_013:0633a24": "當得成就阿耨多羅三藐三菩提果。",
    "T08n0228_013:0633a25": "爾時，尊者須菩提白佛言：「世尊！般若波羅蜜",
    "T08n0228_013:0633a26": "多最上甚深。佛先所說為大事故出，其相云",
    "T08n0228_013:0633a27": "何？」佛言：「須菩提！般若波羅蜜多為大事故出",
    "T08n0228_013:0633a28": "者，汝今當知，所謂佛法、緣覺法、聲聞法，皆住",
    "T08n0228_013:0633a29": "般若波羅蜜多中。須菩提！譬如世間剎帝利",
    "T08n0228_013:0633b01": "王子，得灌頂已處於王位。所有王事及國城",
    "T08n0228_013:0633b02": "事、人民事等，皆付大臣，臣受命已統攝而行。",
    "T08n0228_013:0633b03": "般若波羅蜜多亦復如是，所有佛法、緣覺法、",
    "T08n0228_013:0633b04": "聲聞法，皆住般若波羅蜜多中，而般若波羅",
    "T08n0228_013:0633b05": "蜜多統攝諸法。如是等法名為大事，是故般",
    "T08n0228_013:0633b06": "若波羅蜜多為大事故出。",
    "T08n0228_013:0633b07": "「復次，須菩提！般若波羅蜜多不受不著色故",
    "T08n0228_013:0633b08": "出，不受不著受、想、行、識故出，不受不著須陀",
    "T08n0228_013:0633b09": "洹果、斯陀含果、阿那含果、阿羅漢果故出，不",
    "T08n0228_013:0633b10": "受不著緣覺果故出，不受不著一切智故出。」",
    "T08n0228_013:0633b11": "須菩提白佛言：「世尊！云何般若波羅蜜多不",
    "T08n0228_013:0633b12": "受不著一切智故出耶？」佛言：「須菩提！於汝意",
    "T08n0228_013:0633b13": "云何？汝所證得阿羅漢法，有所見耶？可受可",
    "T08n0228_013:0633b14": "著耶？」須菩提言：「不也，世尊！我所證法，是中無",
    "T08n0228_013:0633b15": "見，亦不可受，亦不可著。」佛言：「須菩提！般若波",
    "T08n0228_013:0633b16": "羅蜜多亦復如是。所有如來法乃至一切智",
    "T08n0228_013:0633b17": "法，是諸法中，悉無所見不受不著，是故般若",
    "T08n0228_013:0633b18": "波羅蜜多不受不著一切智故出。」",
    "T08n0228_013:0633b19": "爾時，尊者須菩提白佛言：「世尊！如佛所說，般",
    "T08n0228_013:0633b20": "若波羅蜜多不受不著，最上甚深希有難得。",
    "T08n0228_013:0633b21": "世尊！彼初住大乘菩薩摩訶薩，若聞是說，不",
    "T08n0228_013:0633b22": "驚不怖亦不退失，生信解者，當知是菩薩具",
    "T08n0228_013:0633b23": "足正因，於先佛所已種善根，是故於今得聞",
    "T08n0228_013:0633b24": "此甚深般若波羅蜜多，亦復不生驚怖，心淨",
    "T08n0228_013:0633b25": "信解。」佛言：「須菩提！如是，如是！如汝所說。」",
    "T08n0228_013:0633b26": "爾時，欲色界諸天子等白佛言：「世尊！此般若",
    "T08n0228_013:0633b27": "波羅蜜多正法，最上甚深難解難入。若人得",
    "T08n0228_013:0633b28": "聞此甚深般若波羅蜜多正法生信解者，當",
    "T08n0228_013:0633b29": "知是人於先佛所已種善根。世尊！正使三千",
    "T08n0228_013:0633c01": "大千世界所有眾生，一一已住信行地者，是",
    "T08n0228_013:0633c02": "諸眾生若滿一劫、若減一劫如理修行，不如",
    "T08n0228_013:0633c03": "有人能一日中於此般若波羅蜜多正法，如",
    "T08n0228_013:0633c04": "理思惟安住忍法，是人功德倍勝於前。」",
    "T08n0228_013:0633c05": "佛告諸天子言：「如是，如是！般若波羅蜜多正",
    "T08n0228_013:0633c06": "法最上甚深，正使三千大千世界所有眾生，",
    "T08n0228_013:0633c07": "一一已住信行地者，若滿一劫、若減一劫如",
    "T08n0228_013:0633c08": "理修行，不如有人於此般若波羅蜜多正法，",
    "T08n0228_013:0633c09": "如理思惟安住忍法，是人功德倍勝於前。是",
    "T08n0228_013:0633c10": "故汝等於此正法，尊重恭敬如理修行。」是時",
    "T08n0228_013:0633c11": "欲色界中諸天子等各白佛言：「世尊！大波羅",
    "T08n0228_013:0633c12": "蜜多是般若波羅蜜多，最上甚深希有難得，",
    "T08n0228_013:0633c13": "我等各各隨喜頂受。」彼諸天子如是稱讚已，",
    "T08n0228_013:0633c14": "即各頭面禮世尊足，右繞三匝出離佛會，去",
    "T08n0228_013:0633c15": "此不遠隱身不現，各各還復彼彼天中。"
}