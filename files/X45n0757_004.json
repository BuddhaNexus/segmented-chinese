{
    "X45n0757_004:0221b20": "大乘起信論疏記會本卷四",
    "X45n0757_004:0221b21": "馬鳴菩薩　造　論",
    "X45n0757_004:0221b22": "梁天竺三藏　真諦　譯",
    "X45n0757_004:0221b23": "唐海東沙門　元曉　疏(并別記)",
    "X45n0757_004:0221b24": "△此下第二重顯所依因緣體相。於中有二。一者略",
    "X45n0757_004:0221c01": "明因緣甚深。二者廣顯因緣差別。",
    "X45n0757_004:0221c02": "依無明熏習所起識者。非凡夫能知。亦非二乘智慧",
    "X45n0757_004:0221c03": "所覺。謂依菩薩從初正信發心觀察。若證法身。得少",
    "X45n0757_004:0221c04": "分知。乃至菩薩究竟地。不能盡知。唯佛窮了。何以故。",
    "X45n0757_004:0221c05": "是心從本已來。自性清淨而有無明。為無明所染。有",
    "X45n0757_004:0221c06": "其染心。雖有染心。而常恒不變。是故此義唯佛能知。",
    "X45n0757_004:0221c07": "初中有三。先標甚深。次釋。後結。初中言無明熏習",
    "X45n0757_004:0221c08": "所起識者。牒上所說依阿棃耶識說有無明不覺",
    "X45n0757_004:0221c09": "而起等也。非餘能知唯佛窮了者。標甚深也。",
    "X45n0757_004:0221c10": "(別記)若此心體一向生滅直是染心。則非難了。又",
    "X45n0757_004:0221c11": "若一向常住唯是淨心。亦非難知。設使體實淨",
    "X45n0757_004:0221c12": "而相似染者。亦可易解。如其識體動而空性靜",
    "X45n0757_004:0221c13": "者。有何難了。而今此心體淨而體染。心動而心",
    "X45n0757_004:0221c14": "靜。染淨無二。動靜莫別。無二無別。而亦非一。如",
    "X45n0757_004:0221c15": "是之絕。故難可知。",
    "X45n0757_004:0221c16": "何以故下。次釋深義。從本已來自性清淨而無明",
    "X45n0757_004:0221c17": "所染有其染心者。是明淨而恒染。雖有染心而常",
    "X45n0757_004:0221c18": "恒不變者。是明動而常靜。由是道理。甚深難測。如",
    "X45n0757_004:0221c19": "夫人經言。自性清淨心。難可了知。彼心為煩惱所",
    "X45n0757_004:0221c20": "染。亦難可了知。楞伽經言。以如來藏是清淨相。客",
    "X45n0757_004:0221c21": "塵煩惱垢染不淨。我依此義。為勝鬘夫人及餘菩",
    "X45n0757_004:0221c22": "薩等。說如來藏阿棃耶識共七識生。名轉滅相。大",
    "X45n0757_004:0221c23": "慧。如來藏阿梨耶識境界。我今與汝及諸菩薩甚",
    "X45n0757_004:0221c24": "深智者。能了分別此二種法。諸餘聲聞辟支佛及",
    "X45n0757_004:0222a01": "外道等執著名字者。不能了知如是二法。是故此",
    "X45n0757_004:0222a02": "義唯佛能知者。第三結甚深也。",
    "X45n0757_004:0222a03": "△以下第二廣顯因緣差別。於中有六。一明心性因",
    "X45n0757_004:0222a04": "之體相。二顯無明緣之體相。三明染心諸緣差別。",
    "X45n0757_004:0222a05": "四顯無明治斷位地。五釋相應不相應義。六辨智",
    "X45n0757_004:0222a06": "礙煩惱礙義。",
    "X45n0757_004:0222a07": "所謂心性常無念故。名為不變。",
    "X45n0757_004:0222a08": "初中釋上雖有染心而常不變之義。雖舉體動而",
    "X45n0757_004:0222a09": "本來寂靜。故言心性常無念也。",
    "X45n0757_004:0222a10": "以不達一法界故。心不相應。忽然念起。名為無明。",
    "X45n0757_004:0222a11": "第二中言心不相應者。明此無明最極微細。未有",
    "X45n0757_004:0222a12": "能所王數差別。故言心不相應。唯此為本。無別染",
    "X45n0757_004:0222a13": "法能細於此在其前者。以是義故說忽然起。如本",
    "X45n0757_004:0222a14": "業經言。四住地前更無法起。故名無始無明住地。",
    "X45n0757_004:0222a15": "是明其前無別為始。唯此為本。故言無始。猶是此",
    "X45n0757_004:0222a16": "論忽然義也。此約細麤相依之門說為無前。亦言",
    "X45n0757_004:0222a17": "忽然起。非約時節以說忽然起。此無明相。如二障",
    "X45n0757_004:0222a18": "章廣分別也。是釋上言自性清淨而有無明所染",
    "X45n0757_004:0222a19": "有其染心之句。",
    "X45n0757_004:0222a20": "(別記)但除染心從麤至細。能令根本無明隨有漸",
    "X45n0757_004:0222a21": "捨漸輟之義。為是義故。無明治斷在後方說。",
    "X45n0757_004:0222a22": "染心者有六種。云何為六。一者執相應染。依二乘解",
    "X45n0757_004:0222a23": "脫。及信相應地遠離故。二者不斷相應染。依信相應",
    "X45n0757_004:0222a24": "地修學方便。漸漸能捨。得淨心地究竟離故。三者分",
    "X45n0757_004:0222b01": "別智相應染。依具戒地漸離。乃至無相方便地究竟",
    "X45n0757_004:0222b02": "離故。四者現色不相應染。依色自在地能離故。五者",
    "X45n0757_004:0222b03": "能見心不相應染。依心自在地能離故。六者根本業",
    "X45n0757_004:0222b04": "不相應染。依菩薩盡地。得入如來地能離故。",
    "X45n0757_004:0222b05": "第三明染心諸緣差別。於中有二。總標。別釋。別釋",
    "X45n0757_004:0222b06": "之中。兼顯治斷。此中六染。即上意識并五種意。但",
    "X45n0757_004:0222b07": "前明依因而起義故。從細至麤而說次第。今欲兼",
    "X45n0757_004:0222b08": "顯治斷位故。從麤至細而說次第。第一執相應染",
    "X45n0757_004:0222b09": "者。即是意識。見愛煩惱所增長義。麤分別執而相",
    "X45n0757_004:0222b10": "應故。若二乘人至羅漢位。見修煩惱究竟離故。若",
    "X45n0757_004:0222b11": "論菩薩。十解以上能遠離故。此言信相應地者。在",
    "X45n0757_004:0222b12": "十解位。信根成就。無有退失。名信相應。如仁王經",
    "X45n0757_004:0222b13": "言。伏忍聖胎三十人。十信十止十堅心。當知此中。",
    "X45n0757_004:0222b14": "十向名堅。十行名止。十信解名信。入此位時。已得",
    "X45n0757_004:0222b15": "人空。見修煩惱不得現行。故名為離。當知此論上",
    "X45n0757_004:0222b16": "下所明。約現起以說治斷也。",
    "X45n0757_004:0222b17": "(別記)不論種子。是故與餘經所說治斷位地亦有",
    "X45n0757_004:0222b18": "懸殊。不可致怪。",
    "X45n0757_004:0222b19": "第二不斷相應染者。五種意中之相續識。法執相",
    "X45n0757_004:0222b20": "應相續生起。不斷即是相續異名。從十解位。修唯",
    "X45n0757_004:0222b21": "識觀尋思方便。乃至初地證三無性。法執分別不",
    "X45n0757_004:0222b22": "得現行。故言得淨心地究竟離故也。第三分別智",
    "X45n0757_004:0222b23": "相應染者。五種意中第四智識。七地以還。二智起",
    "X45n0757_004:0222b24": "時。不得現行。出觀緣事。任運心時。亦得現行。故言",
    "X45n0757_004:0222c01": "漸離。七地以上長時入觀。故此末那永不現行。故",
    "X45n0757_004:0222c02": "言無相方便地究竟離。此第七地。於無相觀有加",
    "X45n0757_004:0222c03": "行有功用。故名無相方便地也。",
    "X45n0757_004:0222c04": "(別記)此義如解深密經說。論其種子。至金剛心方",
    "X45n0757_004:0222c05": "乃頓斷。如集論中之所廣說。上來三染。行相是",
    "X45n0757_004:0222c06": "麤。具三等義。故名相應。",
    "X45n0757_004:0222c07": "第四現色不相應染者。五種意中第三現識。如明",
    "X45n0757_004:0222c08": "鏡中現色像。故名現色不相應染。色自在地。是第",
    "X45n0757_004:0222c09": "八地。此地已得淨土自在。穢土麤色不能得現。故",
    "X45n0757_004:0222c10": "說能離也。第五能見心不相應染者。是五意內第",
    "X45n0757_004:0222c11": "二轉識。依於動心成能見故。心自在地。是第九地。",
    "X45n0757_004:0222c12": "此地已得四無礙智。有礙能緣不得現起。故說能",
    "X45n0757_004:0222c13": "離也。第六根本業不相應染者。是五意內第一業",
    "X45n0757_004:0222c14": "識。依無明力不覺心動故。菩薩盡地者。是第十地。",
    "X45n0757_004:0222c15": "其無垢地屬此地故。就實論之。第十地中亦有微",
    "X45n0757_004:0222c16": "細轉相現相。但隨地相說漸離耳。如下文言。依於",
    "X45n0757_004:0222c17": "業識。乃至菩薩究竟地。心所見者。名為報身。若離",
    "X45n0757_004:0222c18": "業識。則無見相。當知業識未盡之時。能見能現亦",
    "X45n0757_004:0222c19": "未盡也。",
    "X45n0757_004:0222c20": "不了一法界義者。從信相應地觀察學斷。入淨心地",
    "X45n0757_004:0222c21": "隨分得離。乃至如來地能究竟離故。",
    "X45n0757_004:0222c22": "第四明無明治斷。然無明住地有二種義。若論作",
    "X45n0757_004:0222c23": "得住地門者。初地以上能得漸斷。若就生得住地",
    "X45n0757_004:0222c24": "門者。唯佛菩提智所能斷。今此論中不分生作。合",
    "X45n0757_004:0223a01": "說此二通名無明。故言入淨心地隨分得離。乃至",
    "X45n0757_004:0223a02": "如來地能究竟離也。",
    "X45n0757_004:0223a03": "言相應義者。謂心念法異。依染淨差別。而知相緣相",
    "X45n0757_004:0223a04": "同故。不相應義者。謂即心不覺。常無別異。不同知相",
    "X45n0757_004:0223a05": "緣相故。",
    "X45n0757_004:0223a06": "第五明相應不相應義。六種染中。前三染是相應。",
    "X45n0757_004:0223a07": "後三染及無明是不相應。相應中言心念法異者。",
    "X45n0757_004:0223a08": "心法之名也。迦旃延論中。名為心及心所念法也。",
    "X45n0757_004:0223a09": "依染淨差別者。分別染淨諸法見慢愛等差別也。",
    "X45n0757_004:0223a10": "知相同者。能知相同。緣相同者。所緣相同也。此中",
    "X45n0757_004:0223a11": "依三等義以說相應。謂心念法異者是體等義。謂",
    "X45n0757_004:0223a12": "諸煩惱數。各有一體。皆無第二故。知相同者是知",
    "X45n0757_004:0223a13": "等義。緣相同者是緣等義。彼前三染。具此三義。俱",
    "X45n0757_004:0223a14": "時而有。故名相應。問。瑜伽論說。諸心心法。同一所",
    "X45n0757_004:0223a15": "緣。不同一行相。一時俱有。一一而轉。今此中說知",
    "X45n0757_004:0223a16": "相亦同。如是相違。云何和會。答。二義俱有。故不相",
    "X45n0757_004:0223a17": "違。何者。如我見是見性之行。其我愛者愛性之行。",
    "X45n0757_004:0223a18": "如是行別。名不同一行。而見愛等皆作我解。依如",
    "X45n0757_004:0223a19": "是義名知相同。是故二說不相違也。不相應中言",
    "X45n0757_004:0223a20": "即心不覺常無別異者。是明無體等義。離心無別",
    "X45n0757_004:0223a21": "數法差別故。既無體等。餘二何寄。故無同知同緣",
    "X45n0757_004:0223a22": "之義。故言不同知相緣相。此中不者。無之謂也。問。",
    "X45n0757_004:0223a23": "瑜伽論說。阿棃耶識。五數相應。緣二種境。即此論",
    "X45n0757_004:0223a24": "中現色不相應染。何故此中說不相應。答。此論之",
    "X45n0757_004:0223b01": "意。約煩惱數差別轉義。說名相應。現識之中。無煩",
    "X45n0757_004:0223b02": "惱數。依是義故。名不相應。彼新論意。約徧行數。故",
    "X45n0757_004:0223b03": "說相應。由是道理。亦不相違也。",
    "X45n0757_004:0223b04": "又染心義者。名為煩惱礙。能障真如根本智故。無明",
    "X45n0757_004:0223b05": "義者。名為智礙。能障世間自然業智故。此義云何。以",
    "X45n0757_004:0223b06": "依染心。能見能現。妄取境界。違平等性故。以一切法",
    "X45n0757_004:0223b07": "常靜。無有起相。無明不覺。妄與法違。故不能得隨順",
    "X45n0757_004:0223b08": "世間一切境界種種知故。",
    "X45n0757_004:0223b09": "第六明二礙義。顯了門中名為二障。隱密門內名",
    "X45n0757_004:0223b10": "為二礙。此義具如二障章說。今此文中說隱密門。",
    "X45n0757_004:0223b11": "於中有二。初分二礙。此義以下。釋其所以。初中言",
    "X45n0757_004:0223b12": "染心義者。是顯六種染心也。根本智者。是照寂慧",
    "X45n0757_004:0223b13": "違寂靜故。名煩惱礙也。無明義者。根本無明。世間",
    "X45n0757_004:0223b14": "業智者。是後得智。無明昏迷無所分別。故違世間",
    "X45n0757_004:0223b15": "分別之智。依如是義。名為智礙。釋所以中。正顯是",
    "X45n0757_004:0223b16": "義。以依染心能見能現妄取境界者。略舉轉識現",
    "X45n0757_004:0223b17": "識智識。違平等性者。違根本智能所平等。是釋煩",
    "X45n0757_004:0223b18": "惱礙義也。以一切法常靜無有起相者。是舉無明",
    "X45n0757_004:0223b19": "所迷法性。無明不覺妄與法違故者。是顯無明迷",
    "X45n0757_004:0223b20": "法性義。故不能得乃至種知者。正明違於世間智",
    "X45n0757_004:0223b21": "義也。",
    "X45n0757_004:0223b22": "(別記)然二障之義。略有二門。一二乘通障。十使煩",
    "X45n0757_004:0223b23": "惱能使流轉。障涅槃果。名煩惱障。菩薩別障。法",
    "X45n0757_004:0223b24": "執等惑。迷所知境。障菩提果。名所知障。此門如",
    "X45n0757_004:0223c01": "餘經論所說。二一切動念取相等心。違如理智",
    "X45n0757_004:0223c02": "寂靜之性。名煩惱礙。根本無明昏迷不覺。違如",
    "X45n0757_004:0223c03": "量智覺察之用。名為智礙。今此論中約後門義。",
    "X45n0757_004:0223c04": "故說六種染心名煩惱礙。無明住地名為智礙。",
    "X45n0757_004:0223c05": "然以相當。無明應障理智。染心障於量智。何不",
    "X45n0757_004:0223c06": "爾者。未必爾故。未必之意。如論自說。",
    "X45n0757_004:0223c07": "上來第二廣釋生滅因緣義竟。",
    "X45n0757_004:0223c08": "△第三廣上立義分中生滅之相。於中有二。先明生",
    "X45n0757_004:0223c09": "滅麤細之相。後顯麤細生滅之義。",
    "X45n0757_004:0223c10": "復次分別生滅相者有二種。云何為二。一者麤。與心",
    "X45n0757_004:0223c11": "相應故。二者細。與心不相應故。又麤中之麤。凡夫境",
    "X45n0757_004:0223c12": "界。麤中之細。及細中之麤。菩薩境界。細中之細。是佛",
    "X45n0757_004:0223c13": "境界。",
    "X45n0757_004:0223c14": "初中亦二。一者正明麤細。二者對人分別。初中亦",
    "X45n0757_004:0223c15": "二。總標。別解。別解中言一者麤與心相應故者。六",
    "X45n0757_004:0223c16": "種染中。前之三染。是心相應。其相麤顯。經中說名",
    "X45n0757_004:0223c17": "為相生滅也。二者細與心不相應故者。後三染心。",
    "X45n0757_004:0223c18": "是不相應。無心心法麤顯之相。其體微細。恒流不",
    "X45n0757_004:0223c19": "絕。經中說名相續生滅也。如十卷經云。識有二種",
    "X45n0757_004:0223c20": "滅。何等為二。一者相滅。二相續滅。生住亦如是。四",
    "X45n0757_004:0223c21": "卷經云。諸識有二種生住滅。所謂流注生及相生。",
    "X45n0757_004:0223c22": "滅亦如是。經中直出二種名字。不別顯相。故今論",
    "X45n0757_004:0223c23": "主約於相應不相應義。以辨二種麤細相也。對人",
    "X45n0757_004:0223c24": "分別中。麤中之麤者。謂前三中初二是也。麤中之",
    "X45n0757_004:0224a01": "細者。即此三中後一是也。以前中初二俱在意識。",
    "X45n0757_004:0224a02": "行相是麤。故凡夫所知也。前中後一是第七識。行",
    "X45n0757_004:0224a03": "相不麤。非凡所了也。後中初二能現能見。能所差",
    "X45n0757_004:0224a04": "別。故菩薩所知。最後一者。能所未分。故唯佛能了",
    "X45n0757_004:0224a05": "也。",
    "X45n0757_004:0224a06": "此二種生滅。依於無明熏習而有。所謂依因依緣。依",
    "X45n0757_004:0224a07": "因者。不覺義故。依緣者。妄作境界義故。若因滅。則緣",
    "X45n0757_004:0224a08": "滅。因滅故。不相應心滅。緣滅故。相應心滅。問曰。若心",
    "X45n0757_004:0224a09": "滅者。云何相續。若相續者。云何說究竟滅。答曰。所言",
    "X45n0757_004:0224a10": "滅者。唯心相滅。非心體滅。如風依水而有動相。若水",
    "X45n0757_004:0224a11": "滅者。則風相斷絕。無所依止。以水不滅。風相相續。唯",
    "X45n0757_004:0224a12": "風滅故。動相隨滅。非是水滅。無明亦爾。依心體而動。",
    "X45n0757_004:0224a13": "若心體滅。則眾生斷絕。無所依止。以體不滅。心得相",
    "X45n0757_004:0224a14": "續。唯癡滅故。心相隨滅。非心智滅。",
    "X45n0757_004:0224a15": "第二明生滅義。於中有二。先明生緣。後顯滅義。初",
    "X45n0757_004:0224a16": "中亦二。先明通緣。後顯別因。通而言之。麤細二識。",
    "X45n0757_004:0224a17": "皆依無明住地而起。故言二種生滅。依於無明熏",
    "X45n0757_004:0224a18": "習而有。別而言之。依無明因故。不相應心生。依境",
    "X45n0757_004:0224a19": "界緣故。相應心得起。故言依因者不覺義故。依緣",
    "X45n0757_004:0224a20": "者妄作境界義故(別記云。不覺義者。根本無明也。妄作境者。現識所現境也)。若",
    "X45n0757_004:0224a21": "具義說。各有二因。如四卷經云。大慧。不思議熏。及",
    "X45n0757_004:0224a22": "不思議變。是現識因。取種種塵。及無始妄想熏。是",
    "X45n0757_004:0224a23": "分別事識因。解云。不思議熏者。謂無明能熏真如。",
    "X45n0757_004:0224a24": "不可熏處而能熏故。故名不可思議熏也。不思議",
    "X45n0757_004:0224b01": "變者。所謂真如受無明熏。不可變異而變異故。故",
    "X45n0757_004:0224b02": "名不思議變。此熏及變甚微且隱。故所起現識行",
    "X45n0757_004:0224b03": "相微細。於中亦有轉識業識。然舉麤兼細。故但名",
    "X45n0757_004:0224b04": "現識也。取種種塵者。現識所取種種境界。能動心",
    "X45n0757_004:0224b05": "海起七識浪故。無始妄想熏者。即彼現識名為妄",
    "X45n0757_004:0224b06": "想。從本以來未曾離想。故名無始妄想。如上文言。",
    "X45n0757_004:0224b07": "以從本來未曾離念。故名無始無明。此中妄想當",
    "X45n0757_004:0224b08": "知亦爾。如十卷經云。阿棃耶識知名識相。所有體",
    "X45n0757_004:0224b09": "相。如虗空中有毛輪住。不淨智所行境界。由是道",
    "X45n0757_004:0224b10": "理故是妄想。彼種種塵及此妄想。熏於自相心海",
    "X45n0757_004:0224b11": "令起七識波浪。妄想及塵。麤而且顯。故其所起分",
    "X45n0757_004:0224b12": "別事識。行相麤顯。成相應心也。欲明現識因不思",
    "X45n0757_004:0224b13": "議熏故得生。依不思議變故得住。分別事識緣種",
    "X45n0757_004:0224b14": "種塵故得生。依妄想熏故得住。今此論中但取生",
    "X45n0757_004:0224b15": "緣。故細中唯說無明熏。麤中單舉境界緣也。",
    "X45n0757_004:0224b16": "(別記)又四卷經。大慧。若覆彼真識種種不實諸虗",
    "X45n0757_004:0224b17": "妄滅。則一切根識滅。是名相滅。相續滅者。相續",
    "X45n0757_004:0224b18": "所因滅。則相續滅。所從滅及所緣滅。則相續滅。",
    "X45n0757_004:0224b19": "所以者何。是其所依故。依者謂無始妄想熏。緣",
    "X45n0757_004:0224b20": "者謂自心見等識境妄想。此經就通相門。故作",
    "X45n0757_004:0224b21": "是說。論約別義。故如前說也。若汎論生因緣諸",
    "X45n0757_004:0224b22": "識。各有四種因緣。如十卷經云。有四因緣眼識",
    "X45n0757_004:0224b23": "生。何等為四。一者不覺自內身取境界故。二者",
    "X45n0757_004:0224b24": "無始世來虗妄分別色境界熏習執著戲論故。",
    "X45n0757_004:0224c01": "三者識自性體如是故。四者樂見種種色相故。",
    "X45n0757_004:0224c02": "四卷經云。四因緣故眼識轉。謂自心現攝受不",
    "X45n0757_004:0224c03": "覺。無始虗偽過色習氣計著。識性自性。欲見種",
    "X45n0757_004:0224c04": "種色相。是名四種因緣水流處。藏識轉識浪生。",
    "X45n0757_004:0224c05": "言自心現攝受不覺者。是明根本無明因。其色",
    "X45n0757_004:0224c06": "麤相。現識所現。不在識外。自心所攝故。言不覺",
    "X45n0757_004:0224c07": "者。無明不覺色塵非外。故能生眼識令取為外。",
    "X45n0757_004:0224c08": "是為初因。言無始虗偽乃至計著者。是顯無始",
    "X45n0757_004:0224c09": "妄想熏習因。謂現識本來取著色塵。由此習氣。",
    "X45n0757_004:0224c10": "能生眼識令取色塵也。言識性者。是顯自類因。",
    "X45n0757_004:0224c11": "由前眼識自性分別。由此熏習。後生眼識如前",
    "X45n0757_004:0224c12": "自性也。言欲見種種色相者。是顯名言熏習因。",
    "X45n0757_004:0224c13": "謂前眼識能見色相。意識緣此能見眼識。意言",
    "X45n0757_004:0224c14": "分別取著欲見也。如說眼識。其餘諸識準之可",
    "X45n0757_004:0224c15": "知。",
    "X45n0757_004:0224c16": "若因滅下。次顯滅義。於中有二。一者直明。問曰以",
    "X45n0757_004:0224c17": "下。往復除疑。始中言若因滅則緣滅者。隨於何位",
    "X45n0757_004:0224c18": "得對治時。無明因滅境界隨滅也。因滅故不相應",
    "X45n0757_004:0224c19": "心滅者。三種不相應心親依無明因生。故無明滅",
    "X45n0757_004:0224c20": "時亦隨滅也。緣滅故相應心滅者。三種相應染心",
    "X45n0757_004:0224c21": "親依境界緣起。故境界滅時亦隨滅也。依是始終",
    "X45n0757_004:0224c22": "起盡道理。以明二種生滅之義。非約剎那生滅義",
    "X45n0757_004:0224c23": "也。此下第二往復除疑。先問。後答。問中言若心滅",
    "X45n0757_004:0224c24": "者云何相續者。對外道說而作是問。如十卷經云。",
    "X45n0757_004:0225a01": "若阿棃耶識滅者。不異外道斷見戲論。諸外道說。",
    "X45n0757_004:0225a02": "離諸境界。相續識滅。相續識滅已。即滅諸識。大慧。",
    "X45n0757_004:0225a03": "若相續識滅者。無始世來諸識應滅。此意正明諸",
    "X45n0757_004:0225a04": "外道說。如生無想天。入無想定時。離諸境界。相續",
    "X45n0757_004:0225a05": "識滅。根本滅故。末亦隨滅也。如來破云。若彼眾生",
    "X45n0757_004:0225a06": "入無想時。眾生之本相續識滅者。六七識等種子",
    "X45n0757_004:0225a07": "隨滅。不應從彼還起諸識。而從彼出還起諸識。當",
    "X45n0757_004:0225a08": "知入無想時。其相續識不滅。如是破也。今此論中",
    "X45n0757_004:0225a09": "依此而問。若入無想定滅盡定時。心體滅者。云何",
    "X45n0757_004:0225a10": "還續。故言若心滅者云何相續也。若入彼時心體",
    "X45n0757_004:0225a11": "不滅還相續者。此相續相何由永滅。故言云何說",
    "X45n0757_004:0225a12": "究竟滅也。答中有三。謂法喻合。初法中所言滅者。",
    "X45n0757_004:0225a13": "如入無想等時。說諸識滅者。但滅麤識之相。非滅",
    "X45n0757_004:0225a14": "阿棃耶心體。故言唯心相滅。又復上說因滅故不",
    "X45n0757_004:0225a15": "相應心滅者。但說心中業相等滅。非謂自相心體",
    "X45n0757_004:0225a16": "滅也。喻中別顯此二滅義。如風依水而有動相者。",
    "X45n0757_004:0225a17": "喻無明風依心而動也。若水滅者則風斷絕無所",
    "X45n0757_004:0225a18": "依止。以水不滅風相相續者。喻於入無想等之時。",
    "X45n0757_004:0225a19": "心體不滅。故諸識相續也。是答初問也。唯風滅故",
    "X45n0757_004:0225a20": "動相隨滅者。到佛地時無明永滅。故業相等動亦",
    "X45n0757_004:0225a21": "隨滅盡。而其自相心體不滅。故言非是水滅也。是",
    "X45n0757_004:0225a22": "答後問明究竟滅。合中次第合前二義。非心智滅",
    "X45n0757_004:0225a23": "者。神解之性名為心智。如上文云智性不壞。是明",
    "X45n0757_004:0225a24": "自相不滅義也。餘文可知。問。此識自相。為當一向",
    "X45n0757_004:0225b01": "染緣所起。為當亦有不從緣義。若是一向染緣所",
    "X45n0757_004:0225b02": "起。染法盡時自相應滅。如其自相不從染緣故不",
    "X45n0757_004:0225b03": "滅者。則自然有。又若使自相亦滅同斷見者。是則",
    "X45n0757_004:0225b04": "自相不滅還同常見。答。或有說者。棃耶心體是異",
    "X45n0757_004:0225b05": "熟法。但為業惑之所辨生。是故業惑盡時。本識都",
    "X45n0757_004:0225b06": "盡。然於佛果。亦有福慧二行所惑大圓鏡智相應",
    "X45n0757_004:0225b07": "淨識。而於二處心義是同。以是義說心至佛果耳。",
    "X45n0757_004:0225b08": "或有說者。自相心體。舉體為彼無明所起。而是動",
    "X45n0757_004:0225b09": "靜令起。非謂辨無令有。是故此心之動。因無明起。",
    "X45n0757_004:0225b10": "名為業相。此動之心。本自為心。亦為自相。自相義",
    "X45n0757_004:0225b11": "門不由無明。然即此無明所動之心。亦有自類相",
    "X45n0757_004:0225b12": "生之義。故無自然之過。而有不滅之義。無明盡時",
    "X45n0757_004:0225b13": "動相隨滅。心隨始覺還歸本源。或有說者。二師所",
    "X45n0757_004:0225b14": "說皆有道理。皆依聖典之所說故。初師所說得瑜",
    "X45n0757_004:0225b15": "伽意(別記云。依顯了門)。後師義者得起信意(別記云。依隱密門)。而",
    "X45n0757_004:0225b16": "亦不可如言取義。所以然者。若如初說而取義者。",
    "X45n0757_004:0225b17": "即是法我執。若如後說而取義者。是謂人我見。又",
    "X45n0757_004:0225b18": "若執初義。墮於斷見。執後義者。即墮常見。當知二",
    "X45n0757_004:0225b19": "義皆不可說。雖不可說而亦可說。以雖非然而非",
    "X45n0757_004:0225b20": "不然故。",
    "X45n0757_004:0225b21": "廣釋生滅門內有二分中。初正廣釋竟在於前。",
    "X45n0757_004:0225b22": "△此下第二因言重明。何者。如上文言。此識有二種",
    "X45n0757_004:0225b23": "義。能攝一切法生一切法。然其攝義前已廣說。能",
    "X45n0757_004:0225b24": "生之義猶未分明。是故此下廣顯是義。文中有五。",
    "X45n0757_004:0225c01": "一者舉數總標。二者依數列名。三者總明熏習之",
    "X45n0757_004:0225c02": "義。四者別顯熏習之相。第五明盡不盡義。",
    "X45n0757_004:0225c03": "復次有四種法熏習義故。染法淨法起不斷絕。云何",
    "X45n0757_004:0225c04": "為四。一者淨法。名為真如。二者一切染因。名為無明。",
    "X45n0757_004:0225c05": "三者妄心。名為業識。四者妄境界。所謂六塵。",
    "X45n0757_004:0225c06": "舉數。列名。文相可知。",
    "X45n0757_004:0225c07": "熏習義者。如世間衣服。實無於香。若人以香而熏習",
    "X45n0757_004:0225c08": "故。則有香氣。此亦如是。真如淨法。實無於染。但以無",
    "X45n0757_004:0225c09": "明而熏習故。則有染相。無明染法。實法淨業。但以真",
    "X45n0757_004:0225c10": "如而熏習故。則有淨用。",
    "X45n0757_004:0225c11": "第三之中。先喻。後合。合中言真如淨法者。是本覺",
    "X45n0757_004:0225c12": "義。無明染法者。是不覺義。良由一識含此二義。更",
    "X45n0757_004:0225c13": "互相熏。徧生染淨。此意正釋經本所說不思議熏",
    "X45n0757_004:0225c14": "不思議變義也。問。攝大乘說。要具四義。方得受熏。",
    "X45n0757_004:0225c15": "故言常法不能受熏。何故此中說熏真如。解云。熏",
    "X45n0757_004:0225c16": "習之義有其二種。彼論且約可思議熏。故說常法",
    "X45n0757_004:0225c17": "不受熏也。此論明其不可思議熏。故說無明熏真",
    "X45n0757_004:0225c18": "如。真如熏無明。顯意不同。故不相違。然此文中生",
    "X45n0757_004:0225c19": "滅門內性淨本覺說名真如。故有熏義。非謂真如",
    "X45n0757_004:0225c20": "門中真如。以其真如門中不說能生義。",
    "X45n0757_004:0225c21": "△以下第四別明。於中有二。先染。後淨。",
    "X45n0757_004:0225c22": "云何熏習起染法不斷。所謂以依真如法故。有於無",
    "X45n0757_004:0225c23": "明。以有無明染法因故。即熏習真如。以熏習故。則有",
    "X45n0757_004:0225c24": "妄心。以有妄心。即熏習無明。不了真如法故。不覺念",
    "X45n0757_004:0226a01": "起現妄境界。以有妄境界染法緣故。即熏習妄心。令",
    "X45n0757_004:0226a02": "其念著。造種種業。受於一切身心等苦。此妄境界熏",
    "X45n0757_004:0226a03": "習義則有二種。云何為二。一者增長念熏習。二者增",
    "X45n0757_004:0226a04": "長取熏習。妄心熏習義有二種。云何為二。一者業識",
    "X45n0757_004:0226a05": "根本熏習。能受阿羅漢辟支佛一切菩薩生滅苦故。",
    "X45n0757_004:0226a06": "二者增長分別事識熏習。能受凡夫業繫苦故。無明",
    "X45n0757_004:0226a07": "熏習義有二種。云何為二。一者根本熏習。以能成就",
    "X45n0757_004:0226a08": "業識義故。二者所起見愛熏習。以能成就分別事識",
    "X45n0757_004:0226a09": "義故。",
    "X45n0757_004:0226a10": "染中亦二。先問。後答。答中有二。略明。廣顯。略中言",
    "X45n0757_004:0226a11": "依真如法有無明者。是顯能熏所熏之體也。以有",
    "X45n0757_004:0226a12": "無明熏習真如者。根本無明熏習義也。以熏習故",
    "X45n0757_004:0226a13": "有妄心者。依無明熏有業識心也。以是妄心還熏",
    "X45n0757_004:0226a14": "無明。增其不了。故成轉識及現識等。故言不覺念",
    "X45n0757_004:0226a15": "起現妄境界(別記云。不覺念起。是轉相也。現妄境界。是現相也)。以是境界",
    "X45n0757_004:0226a16": "還熏現識。故言熏習妄心也。令其念著者。起第七",
    "X45n0757_004:0226a17": "識也。造種種業者。起意識也。受一切苦者。依業受",
    "X45n0757_004:0226a18": "果也。次廣說中。廣前三義。從後而說。先明境界。增",
    "X45n0757_004:0226a19": "長念者。以境界力增長事識中法執分別念也。增",
    "X45n0757_004:0226a20": "長取者。增長四取煩惱障也。妄心熏習中。業識根",
    "X45n0757_004:0226a21": "本熏習者。以此業識能熏無明。迷於無相。能起轉",
    "X45n0757_004:0226a22": "相現相相續。彼三乘人出三界時。雖離事識分段",
    "X45n0757_004:0226a23": "麤苦。猶受變易棃耶行苦。故言受三乘生滅苦也。",
    "X45n0757_004:0226a24": "通而論之。無始來有。但為簡麤細二種熏習。故約",
    "X45n0757_004:0226b01": "已離麤苦時說也。增長分別事識熏習者。在於凡",
    "X45n0757_004:0226b02": "位說分段苦也。無明熏習中。根本熏習者。根本不",
    "X45n0757_004:0226b03": "覺也。所起見愛熏習者。無明所起意識見愛。即是",
    "X45n0757_004:0226b04": "枝末不覺義也。",
    "X45n0757_004:0226b05": "(別記)言增長分別事識熏習者。所謂意識見愛煩",
    "X45n0757_004:0226b06": "惱之所增長。故能受三界繫業之果。故言凡夫",
    "X45n0757_004:0226b07": "業繫苦也。無明熏中言根本熏習者。謂根本無",
    "X45n0757_004:0226b08": "明熏習真如。令其動念。是名業識。故言成就業",
    "X45n0757_004:0226b09": "識義也。言所起見愛熏習者。根本無明所起見",
    "X45n0757_004:0226b10": "愛。熏其意識。起麤分別。故言成就分別事識義",
    "X45n0757_004:0226b11": "也。",
    "X45n0757_004:0226b12": "云何熏習起淨法不斷。所謂以有真如法故。能熏習",
    "X45n0757_004:0226b13": "無明。以熏習因緣力故。則令妄心厭生死苦。樂求涅",
    "X45n0757_004:0226b14": "槃。以此妄心有厭求因緣故。即熏習真如。自信己性。",
    "X45n0757_004:0226b15": "知心妄動。無前境界。修遠離法。以如實知無前境界",
    "X45n0757_004:0226b16": "故。種種方便。起隨順行。不取不念。乃至久遠熏習力",
    "X45n0757_004:0226b17": "故。無明則滅。以無明滅故。心無有起。以無起故。境界",
    "X45n0757_004:0226b18": "隨滅。以因緣俱滅故。心相皆盡。名得涅槃。成自然業。",
    "X45n0757_004:0226b19": "次明淨熏。於中有二。先問。後答。答中亦二。略明。廣",
    "X45n0757_004:0226b20": "顯。略中先明真如熏習。次明妄心熏習。此中有五。",
    "X45n0757_004:0226b21": "初言以此妄心乃至自信己性者。是明十信位中",
    "X45n0757_004:0226b22": "信也。次言知心妄動無前境界修遠離法者。是顯",
    "X45n0757_004:0226b23": "三賢位中修也。以如實知無前境界故者。是明初",
    "X45n0757_004:0226b24": "地見道唯識觀之成也。種種以下乃至久遠熏習",
    "X45n0757_004:0226c01": "力故。是顯十地修道位中修萬行也。無明即滅以",
    "X45n0757_004:0226c02": "下。第五顯於果地證涅槃也。",
    "X45n0757_004:0226c03": "妄心熏習義有二種。云何為二。一者分別事識熏習。",
    "X45n0757_004:0226c04": "依諸凡夫二乘人等。厭生死苦。隨力所能。以漸趣向",
    "X45n0757_004:0226c05": "無上道故。二者意熏習。謂諸菩薩發心勇猛。速趣涅",
    "X45n0757_004:0226c06": "槃故。",
    "X45n0757_004:0226c07": "次廣說中。先明妄熏。於中分別事識者。通而言之。",
    "X45n0757_004:0226c08": "七識皆名分別事識。就強而說。但取意識。以分別",
    "X45n0757_004:0226c09": "用強。通緣諸事故。今此文中就強而說。此識不知",
    "X45n0757_004:0226c10": "諸塵唯識。故執心外實有境界。凡夫二乘雖有趣",
    "X45n0757_004:0226c11": "向。而猶計有生死可厭。涅槃可欣。不異分別事識",
    "X45n0757_004:0226c12": "之執。故名分別事識熏習。意熏習者。亦名業識熏",
    "X45n0757_004:0226c13": "習。通而言之。五種之識皆名為意。義如上說。就本",
    "X45n0757_004:0226c14": "而言。但取業識。以最微細。作諸識本。故於此中業",
    "X45n0757_004:0226c15": "識名意。如是業識見相未分。然諸菩薩知心妄動",
    "X45n0757_004:0226c16": "無別境界。解一切法唯是識量。捨前外執。順業識",
    "X45n0757_004:0226c17": "義。故名業識熏習。亦名為意熏習。非謂無明所起",
    "X45n0757_004:0226c18": "業識。即能發心修諸行也。",
    "X45n0757_004:0226c19": "真如熏習義有二種。云何為二。一者自體相熏習。二",
    "X45n0757_004:0226c20": "者用熏習。自體相熏習者。從無始世來。具無漏法。備",
    "X45n0757_004:0226c21": "有不思議業。作境界之性。依此二義恒常熏習。以有",
    "X45n0757_004:0226c22": "力故。能令眾生厭生死苦。樂求涅槃。自信己身有真",
    "X45n0757_004:0226c23": "如法。發心修行。問曰。若如是義者。一切眾生悉有真",
    "X45n0757_004:0226c24": "如。等皆熏習。云何有信無信。無量前後差別。皆應一",
    "X45n0757_004:0227a01": "時自知有真如法。勤修方便。等入涅槃。答曰。真如本",
    "X45n0757_004:0227a02": "一。而有無量無邊無明。從本已來。自性差別。厚薄不",
    "X45n0757_004:0227a03": "同故。過恒沙等上煩惱。依無明起差別。我見愛染煩",
    "X45n0757_004:0227a04": "惱。依無明起差別。如是一切煩惱。依於無明所起。前",
    "X45n0757_004:0227a05": "後無量差別。唯如來能知故。又諸佛法有因有緣。因",
    "X45n0757_004:0227a06": "緣具足。乃得成辦。如木中火性。是火正因。若無人知。",
    "X45n0757_004:0227a07": "不假方便。能自燒木。無有是處。眾生亦爾。雖有正因。",
    "X45n0757_004:0227a08": "熏習之力。若不遇諸佛菩薩善知識等以之為緣。能",
    "X45n0757_004:0227a09": "自斷煩惱入涅槃者。則無是處。若雖有外緣之力。而",
    "X45n0757_004:0227a10": "內淨法未有熏習力者。亦不能究竟厭生死苦樂求",
    "X45n0757_004:0227a11": "涅槃。若因緣具足者。所謂自有熏習之力。又為諸佛",
    "X45n0757_004:0227a12": "菩薩等慈悲願護故。能起厭苦之心。信有涅槃。修習",
    "X45n0757_004:0227a13": "善根。以修善根成熟故。則值諸佛菩薩示教利喜。乃",
    "X45n0757_004:0227a14": "能進趣向涅槃道。",
    "X45n0757_004:0227a15": "真如熏習中有三。一者舉數總標。二者依數列名。",
    "X45n0757_004:0227a16": "三者辨相。辨相中有二。一者別明。二者合釋。初別",
    "X45n0757_004:0227a17": "明中。先明自體熏習。於中有二。一者直明。二者遣",
    "X45n0757_004:0227a18": "疑。初中言具無漏法備有不思議業者。是在本覺",
    "X45n0757_004:0227a19": "不空門也。作境界之性者。是就如實空門境說也。",
    "X45n0757_004:0227a20": "依此本有境智之力。冥熏妄心。令起厭樂等也。問",
    "X45n0757_004:0227a21": "曰以下。往復除疑。問意可知。答中有二。初約煩惱",
    "X45n0757_004:0227a22": "厚薄明其不等。後舉遇緣參差顯其不等。初中言",
    "X45n0757_004:0227a23": "過恒沙等上煩惱者。迷諸法門事中無知。此是所",
    "X45n0757_004:0227a24": "知障所攝也。我見愛染煩惱者。此是煩惱障所攝",
    "X45n0757_004:0227b01": "也。答意可知。又諸佛以下。明緣參差。有法喻合。文",
    "X45n0757_004:0227b02": "相可見也。",
    "X45n0757_004:0227b03": "用熏習者。即是眾生外緣之力。如是外緣有無量義。",
    "X45n0757_004:0227b04": "略說二種。云何為二。一者差別緣。二者平等緣。差別",
    "X45n0757_004:0227b05": "緣者。此人依於諸佛菩薩等。從初發意始求道時。乃",
    "X45n0757_004:0227b06": "至得佛。於中若見若念。或為眷屬火母諸親。或為給",
    "X45n0757_004:0227b07": "使。或為知友。或為怨家。或起四攝。乃至一切所作無",
    "X45n0757_004:0227b08": "量行緣。以起大悲熏習之力。能令眾生增長善根。若",
    "X45n0757_004:0227b09": "見若聞得利益故。此緣有二種。云何為二。一者近緣。",
    "X45n0757_004:0227b10": "速得度故。二者遠緣。久遠得度故。是近遠二緣。分別",
    "X45n0757_004:0227b11": "復有二種。云何為二。一者增長行緣。二者受道緣。平",
    "X45n0757_004:0227b12": "等緣者。一切諸佛菩薩。皆願度脫一切眾生。自然熏",
    "X45n0757_004:0227b13": "習恒常不捨。以同體智力故。隨應見聞而現作業。所",
    "X45n0757_004:0227b14": "謂眾生依於三昧。乃得平等見諸佛故。",
    "X45n0757_004:0227b15": "用熏習中。文亦有三。所謂總標。列名。辨相。第二列",
    "X45n0757_004:0227b16": "名中差別緣者。為彼凡夫二乘分別事識熏習而",
    "X45n0757_004:0227b17": "作緣也。能作緣者。十信以上乃至諸佛皆得作緣",
    "X45n0757_004:0227b18": "也。平等緣者。為諸菩薩業識熏習而作緣也。能作",
    "X45n0757_004:0227b19": "緣者。初地以上乃至諸佛。要依同體智力方作平",
    "X45n0757_004:0227b20": "等緣故。第三辨相中。先明差別緣。於中有二。合明。",
    "X45n0757_004:0227b21": "開釋。開釋中亦有二。先開近遠二緣。後開行解二",
    "X45n0757_004:0227b22": "緣。增長行緣者。能起施戒等諸行故。受道緣者。起",
    "X45n0757_004:0227b23": "聞思修而入道故。平等緣中有二。先明能作緣者。",
    "X45n0757_004:0227b24": "所謂以下。釋平等義。依於三昧平等見者。十解以",
    "X45n0757_004:0227c01": "上諸菩薩等。見佛報身無量相好。皆無有邊。離分",
    "X45n0757_004:0227c02": "齊相。故言平等見諸佛也。若在散心。不能得見如",
    "X45n0757_004:0227c03": "是相好離分齊相。以是故言依於三昧也。上來別",
    "X45n0757_004:0227c04": "明體用熏習竟。",
    "X45n0757_004:0227c05": "此體用熏習。分別復有二種。云何為二。一者未相應。",
    "X45n0757_004:0227c06": "謂凡夫二乘初發意菩薩等。以意意識熏習。依信力",
    "X45n0757_004:0227c07": "故而能修行。未得無分別心。與體相應故。未得自在",
    "X45n0757_004:0227c08": "業修行。與用相應故。二者已相應。謂法身菩薩。得無",
    "X45n0757_004:0227c09": "分別心。與諸佛智用相應。唯依法力自然修行。熏習",
    "X45n0757_004:0227c10": "真如滅無明故。",
    "X45n0757_004:0227c11": "第二合釋體用。於中有二。總標。別釋。別釋中。先明",
    "X45n0757_004:0227c12": "未相應中。言意意識熏習者。凡夫二乘名意識熏",
    "X45n0757_004:0227c13": "習。即是分別事識熏習。初發意菩薩等者。十解以",
    "X45n0757_004:0227c14": "上名意熏習。即是業識熏習之義如前說也。",
    "X45n0757_004:0227c15": "(別記)此中對彼法身菩薩。證法身時。離能見相。故",
    "X45n0757_004:0227c16": "說地前菩薩名意熏習。以依業識有能見相故。",
    "X45n0757_004:0227c17": "若依俗智見報佛義。則金剛已還皆有見相。通",
    "X45n0757_004:0227c18": "名業識熏習。如下說也。",
    "X45n0757_004:0227c19": "未得無分別心與體相應者。未得與諸佛法身之",
    "X45n0757_004:0227c20": "體相應故。未得自在業與用相應故者。未得與佛",
    "X45n0757_004:0227c21": "應化二身之用相應故。已相應中。法身菩薩者。十",
    "X45n0757_004:0227c22": "地菩薩。得無分別心者。與體相應故。與諸佛智用",
    "X45n0757_004:0227c23": "相應者。以有如量智故。自然修行者。八地以上無",
    "X45n0757_004:0227c24": "功用故。因言重顯有五分中。第四別明二種熏習",
    "X45n0757_004:0228a01": "竟在於前。",
    "X45n0757_004:0228a02": "復次染法從無始已來。熏習不斷。乃至得佛。後則有",
    "X45n0757_004:0228a03": "斷。淨法熏習。則無有斷。盡於未來。此義云何。以真如",
    "X45n0757_004:0228a04": "法常熏習故。妄心則滅。法身顯現。起用熏習。故無有",
    "X45n0757_004:0228a05": "斷。",
    "X45n0757_004:0228a06": "此下第五明二種熏盡不盡義。欲明染熏違理而",
    "X45n0757_004:0228a07": "起故有滅盡。淨法之熏順理而生。與理相應故無",
    "X45n0757_004:0228a08": "滅盡。文相可知。",
    "X45n0757_004:0228a09": "顯示正義分內正釋之中。大有二分。第一釋法章",
    "X45n0757_004:0228a10": "門竟在於前。",
    "X45n0757_004:0228a12": "大乘起信論疏記會本卷四"
}