{
    "T13n0424_004:0988a02": "佛說大集會正法經卷第四",
    "T13n0424_004:0988a04": "西天譯經三藏朝奉大夫試鴻臚卿",
    "T13n0424_004:0988a05": "傳法大師臣施護奉 詔譯",
    "T13n0424_004:0988a06": "[0988a06] 爾時，藥王軍菩薩摩訶薩從座而起，益加恭",
    "T13n0424_004:0988a07": "敬，膝輪著地，禮世尊足，禮已合掌前白佛言：",
    "T13n0424_004:0988a08": "「世尊！以何因緣，此諸菩薩能於空中現諸神",
    "T13n0424_004:0988a09": "變，於如來前現諸色像？」[0988a09] 佛言：「諦聽！藥王軍！",
    "T13n0424_004:0988a10": "此諸善男子，已得一切如來共所攝受，不久",
    "T13n0424_004:0988a11": "即成阿耨多羅三藐三菩提，處大法座、轉妙",
    "T13n0424_004:0988a12": "法輪，以法光明普照群品，以是因緣，能為變",
    "T13n0424_004:0988a13": "化。」",
    "T13n0424_004:0988a14": "[0988a14] 是時，藥王軍菩薩復白佛言：「如佛世尊於長",
    "T13n0424_004:0988a15": "夜中，度脫三界一切眾生其數甚多，云何是",
    "T13n0424_004:0988a16": "等無有窮盡？」[0988a16] 佛言：「善哉善哉！藥王軍！譬如",
    "T13n0424_004:0988a17": "有人以諸穀麥而為種蒔，各各分別而無間",
    "T13n0424_004:0988a18": "雜。其後依時，彼諸種子皆悉成熟。是人即時",
    "T13n0424_004:0988a19": "次第而收，若穀、若麥亦無間雜。如是展轉收",
    "T13n0424_004:0988a20": "已復種，種已復收，無有窮盡。藥王軍！此諸",
    "T13n0424_004:0988a21": "眾生亦復如是，業因緣故，布諸種子，若善、若",
    "T13n0424_004:0988a22": "惡無有間雜。後時成熟，受諸果報亦無間雜。",
    "T13n0424_004:0988a23": "如是展轉，生已復生，亦無窮盡。",
    "T13n0424_004:0988a24": "[0988a24] 「藥王軍！諸有修習菩薩行者，能布一切善法",
    "T13n0424_004:0988a25": "種子，一一成熟；既成熟已，即能出生一切善",
    "T13n0424_004:0988a26": "法；善法生已，生大歡喜，愛樂佛法。彼善法種，",
    "T13n0424_004:0988a27": "雖經多劫，終無能壞。藥王軍！當知是名初發",
    "T13n0424_004:0988a28": "心菩薩，而彼所得一切善法，聚集了知，轉倍",
    "T13n0424_004:0988a29": "增勝，雖復夢有所見，而能離諸怖畏。何以故？",
    "T13n0424_004:0988b01": "一切業障悉得清淨，不造惡法、離諸苦惱，惡",
    "T13n0424_004:0988b02": "境現前而不能動。若於夢中見大火聚，光焰",
    "T13n0424_004:0988b03": "熾盛。菩薩見已，不生怖畏。何以故？諸煩惱",
    "T13n0424_004:0988b04": "薪為智慧火之所焚燒，無能亂故。又於夢中",
    "T13n0424_004:0988b05": "若見大水，而不清潔，徹底濁穢。菩薩見已，亦",
    "T13n0424_004:0988b06": "不生怖。何以故？已盡一切所作業故，如牛",
    "T13n0424_004:0988b07": "撤軛而得自在。又於夢中，持以利刀，自斷其",
    "T13n0424_004:0988b08": "頭，復斷他頭。菩薩爾時，亦不生怖。何以故？",
    "T13n0424_004:0988b09": "貪、瞋、癡法，諸煩惱中而為根本，菩薩已斷，無",
    "T13n0424_004:0988b10": "所懼故。藥王軍！彼初發心菩薩於六趣輪迴",
    "T13n0424_004:0988b11": "已得解脫，而復於中隨順受生，皆是菩薩以",
    "T13n0424_004:0988b12": "方便力，示現化度一切眾生，而實菩薩常生",
    "T13n0424_004:0988b13": "諸佛清淨剎中，一切如來所共攝受。",
    "T13n0424_004:0988b14": "[0988b14] 「藥王軍！汝今當知，於後末世若有眾生，能",
    "T13n0424_004:0988b15": "發迴向菩提心者，是即安住一切佛智，得見",
    "T13n0424_004:0988b16": "諸佛圓滿善法，永不復生諸疑惑心。藥王軍！",
    "T13n0424_004:0988b17": "我於無數百千那庾多劫，勤行苦行，修諸善",
    "T13n0424_004:0988b18": "法，於一切法覺了自性，即得成就阿耨多羅",
    "T13n0424_004:0988b19": "三藐三菩提。既圓滿已，復以方便、善巧智慧",
    "T13n0424_004:0988b20": "廣說諸法，令諸眾生得生諸佛清淨剎中，受",
    "T13n0424_004:0988b21": "勝妙樂，而能了知諸滅道法、了知勝妙諸根",
    "T13n0424_004:0988b22": "本法、了知勝妙善處法、了知勝妙神通法、",
    "T13n0424_004:0988b23": "了知勝妙善處寂滅法。藥王軍！所言滅者，其",
    "T13n0424_004:0988b24": "義云何？」[0988b24] 藥王軍菩薩言：「世尊！所謂法處。」[0988b24] 佛",
    "T13n0424_004:0988b25": "言：「法處者何？」[0988b25] 藥王軍菩薩言：「其法處者，所",
    "T13n0424_004:0988b26": "謂精進、持戒二法，若已發起、若未發起，戒",
    "T13n0424_004:0988b27": "行具足，是名法藏。世尊！諸法從是法藏所",
    "T13n0424_004:0988b28": "生。」[0988b28] 佛言：「善哉善哉！藥王軍！於如來前能答",
    "T13n0424_004:0988b29": "是義。」[0988b29] 藥王軍菩薩復白佛言：「世尊！諸佛如",
    "T13n0424_004:0988c01": "來以何義故，出現世間？」[0988c01] 佛言藥王軍：「諸佛出",
    "T13n0424_004:0988c02": "世，為欲令諸眾生持戒多聞得具足故，令悉",
    "T13n0424_004:0988c03": "了知勝妙樂處故，令於一切勝妙法門通達",
    "T13n0424_004:0988c04": "趣入故，入是法門已，即能廣修一切善法，以",
    "T13n0424_004:0988c05": "方便力增長善根，於世出世最勝妙法皆悉",
    "T13n0424_004:0988c06": "通達。」[0988c06] 藥王軍菩薩白佛言：「世尊！云何名出",
    "T13n0424_004:0988c07": "世法？」[0988c07] 佛言藥王軍：「出世法者所謂涅槃法，",
    "T13n0424_004:0988c08": "若了諸法自性，是即了知涅槃勝法。彼諸法",
    "T13n0424_004:0988c09": "者即正法蘊，若於是法，如實而知、如實而證，",
    "T13n0424_004:0988c10": "於出世法中是為第一。藥王軍！諸異生類，",
    "T13n0424_004:0988c11": "於佛世尊深妙法中，自不生信趣向修習，亦",
    "T13n0424_004:0988c12": "復不能轉勸他人，此等異生身壞命終，而無",
    "T13n0424_004:0988c13": "善法為所依怙。[0988c13] 「藥王軍！汝今諦聽。我念往昔",
    "T13n0424_004:0988c14": "有一商人，為求利故借千兩金，欲往他國而",
    "T13n0424_004:0988c15": "為貿易。其人父母以愛念故謂其子言：『此等",
    "T13n0424_004:0988c16": "金寶，非己所有，若自持往，或時散失，苦惱倍",
    "T13n0424_004:0988c17": "增，後悔何益？』是時，其子反生恚恨，不聽是言，",
    "T13n0424_004:0988c18": "即負此金，便往他國。既至彼已，時分未久，其",
    "T13n0424_004:0988c19": "所負金皆已散壞，復無所得，漸不能住，即便",
    "T13n0424_004:0988c20": "追悔，生大苦惱。其人後時，雖復還國，不自歸",
    "T13n0424_004:0988c21": "舍，以苦惱心，生大疾病。時，彼父母知子雖還，",
    "T13n0424_004:0988c22": "不便歸舍，又聞金寶皆已散壞，憂愁迷悶，竊",
    "T13n0424_004:0988c23": "相謂言：『此非我子，是大惡友，破壞我族，悉使",
    "T13n0424_004:0988c24": "貧匱，復致他怨，何所依賴？我等今者，作何方",
    "T13n0424_004:0988c25": "便，得免斯苦？』是時，父母以憂苦故，厭己身命，",
    "T13n0424_004:0988c26": "欲自殞滅。時彼商人既聞父母憂惱如此，即",
    "T13n0424_004:0988c27": "便還家向彼父母哽然而住。父母忽見其子，",
    "T13n0424_004:0988c28": "頓失前怒，即同謂言：『我子何能受斯病苦？我",
    "T13n0424_004:0988c29": "聞是事，恐汝命終，汝今既來，寬我憂慮。』時彼",
    "T13n0424_004:0989a01": "商人告父母言：『我身與心苦惱如是，支節痛",
    "T13n0424_004:0989a02": "逼，命將不救。何以故？我於今時，眼不欲視，耳",
    "T13n0424_004:0989a03": "不欲聞，心識迷悶，眾苦所集，設使父母如何",
    "T13n0424_004:0989a04": "救護？』父母告言：『我子於此勿生怖畏，汝命",
    "T13n0424_004:0989a05": "未盡，我皆救汝。汝今苦惱，必是虐疾，心識迷",
    "T13n0424_004:0989a06": "亂、妄有所見。』時，子答言：『我非虐疾、亦無所見，",
    "T13n0424_004:0989a07": "諸可愛境，皆不現前，唯見死苦，大可怖事。",
    "T13n0424_004:0989a08": "定趣命終，無能救者。』父母告言：『我子所苦，",
    "T13n0424_004:0989a09": "多是天神所持，世間諸有被執持者，皆詣天",
    "T13n0424_004:0989a10": "祠以求救護，若如是者、方得脫免。』子言：『可爾。』",
    "T13n0424_004:0989a11": "[0989a11] 「是時，父母持以妙香，即詣天祠。既至彼已，告",
    "T13n0424_004:0989a12": "守門者，引至天前焚香啟願，祈求悔謝。時，守",
    "T13n0424_004:0989a13": "門者謂父母言：『汝若欲子病得脫免、天神歡",
    "T13n0424_004:0989a14": "喜，當設祭祀必獲如意。其所祭物，法應當須",
    "T13n0424_004:0989a15": "斷一人命，及一&#x9262;戌，方名為祭。』是時，父母",
    "T13n0424_004:0989a16": "聞彼言已，共相謂言：『我今若不祀彼天神，我",
    "T13n0424_004:0989a17": "子何由得免斯苦？然我今者家復窮困，何能",
    "T13n0424_004:0989a18": "辦彼祭所須物？宜共還家作諸方計。』既相議",
    "T13n0424_004:0989a19": "已即便還家，盡其家中一切所有，而為貿易",
    "T13n0424_004:0989a20": "得一&#x9262;戌。復共出舍，詣一富人，作是告言：『我",
    "T13n0424_004:0989a21": "今求貸黃金少分，當期十日，即便歸還。若違",
    "T13n0424_004:0989a22": "是言，過十日者，我皆以身，為君婢僕。』作是言",
    "T13n0424_004:0989a23": "已，富人即與。[0989a23] 「時，彼父母既得金已，不復還家，",
    "T13n0424_004:0989a24": "即持是金而得一人，其所鬻人不知何作，即",
    "T13n0424_004:0989a25": "隨其主詣彼天祠。至天祠已，謂守門者言：『我",
    "T13n0424_004:0989a26": "等今者，持所祭物，來祀天神。』守門者言：『汝當",
    "T13n0424_004:0989a27": "隨意。』時，彼父母於天神前，焚香啟願作如是",
    "T13n0424_004:0989a28": "言：『願我此子，病苦得免，天神歡喜。』言已，即時",
    "T13n0424_004:0989a29": "以所祭人及彼&#x9262;戌，自手斷命，而為祭祀。其",
    "T13n0424_004:0989b01": "所祭人當斷命時，既被持縛，無所能避，唯念",
    "T13n0424_004:0989b02": "諸佛，一稱是言：『那謨沒馱耶！』言已命斷。時，彼",
    "T13n0424_004:0989b03": "天神受其祭已，誑父母言：『汝子所疾是我所",
    "T13n0424_004:0989b04": "執，我今放捨令子得脫。』是時，父母聞其言已，",
    "T13n0424_004:0989b05": "歡喜踊躍，拜謝而出。父母相慶互相謂言：『我",
    "T13n0424_004:0989b06": "子從今既得病愈，又復決定而得長命，我等",
    "T13n0424_004:0989b07": "今者雖復無金可還富人，當如本言，為彼",
    "T13n0424_004:0989b08": "婢僕而無所恨。』是時，父母方共言議，未及還",
    "T13n0424_004:0989b09": "家，忽逢人告子命已盡。時，彼父母一聞是言，",
    "T13n0424_004:0989b10": "生大苦惱、俱死躄地。」[0989b10] 佛言藥王軍：「我觀世間",
    "T13n0424_004:0989b11": "愚癡異生，惑業所纏，不善知識，共相集會，互",
    "T13n0424_004:0989b12": "為衰損，亦復如是。此等異生，身壞命終，墮於",
    "T13n0424_004:0989b13": "惡趣，受大苦惱，無能救護。」",
    "T13n0424_004:0989b14": "[0989b14] 藥王軍菩薩白佛言：「世尊！如佛所說祀天神",
    "T13n0424_004:0989b15": "者，此等異生死墮何處？」[0989b15] 佛言藥王軍：「止！不",
    "T13n0424_004:0989b16": "須問。」[0989b16] 藥王軍復白佛言：「世尊！我等眾中有",
    "T13n0424_004:0989b17": "樂聞者，願佛為說。」[0989b17] 佛言藥王軍：「汝今當知，",
    "T13n0424_004:0989b18": "時彼父母，既命終已，俱墮眾合地獄，受大苦",
    "T13n0424_004:0989b19": "惱。時，彼子者墮炎熱地獄中，受大苦惱。彼天",
    "T13n0424_004:0989b20": "祠中為守門者，以導引故，見作隨喜，命終已",
    "T13n0424_004:0989b21": "後墮阿鼻地獄，受大苦惱。」[0989b21] 藥王軍復白佛言：",
    "T13n0424_004:0989b22": "「世尊！彼所祭人，當生何處？」[0989b22] 佛言藥王軍：「此人",
    "T13n0424_004:0989b23": "命終生三十三天，六十劫中受勝妙樂。」[0989b23] 藥王",
    "T13n0424_004:0989b24": "軍復白佛言：「世尊！此人以何因緣得生於彼？」",
    "T13n0424_004:0989b25": "[0989b25] 佛言藥王軍：「此人臨命終時，純善相應發淨",
    "T13n0424_004:0989b26": "信心，歸依如來，一稱那謨沒馱耶故，是人即",
    "T13n0424_004:0989b27": "為深種善根；又復於八十劫中得宿命智，在",
    "T13n0424_004:0989b28": "在所生離諸煩惱、息一切苦。」",
    "T13n0424_004:0989b29": "[0989b29] 爾時，藥王軍菩薩前白佛言：「世尊！諸有眾生，",
    "T13n0424_004:0989c01": "樂欲趣證涅盤法者，當修何行？」[0989c01] 佛言藥王",
    "T13n0424_004:0989c02": "軍：「當修精進行，勇猛堅固。」[0989c02] 藥王軍言：「云何名",
    "T13n0424_004:0989c03": "精進行？又於何處而能發起？」[0989c03] 佛言：「精進行者，",
    "T13n0424_004:0989c04": "於諸果法而不懈退，是名精進行。精進處者，",
    "T13n0424_004:0989c05": "所謂：預流果名精進處，一來果名精進處，不",
    "T13n0424_004:0989c06": "還果名精進處，阿羅漢果名精進處，緣覺果、",
    "T13n0424_004:0989c07": "緣覺智果名精進處，菩薩果、菩薩智果名精",
    "T13n0424_004:0989c08": "進處。藥王軍！諸修菩提者，於如是等處而",
    "T13n0424_004:0989c09": "能發起廣大精進。」",
    "T13n0424_004:0989c10": "[0989c10] 爾時，佛告藥王軍菩薩言：「我念往昔，於一時",
    "T13n0424_004:0989c11": "中有一摩拏&#x56A9;迦，於平實地纔種一樹，即生",
    "T13n0424_004:0989c12": "芽、莖、枝、葉、華&#x83D3;，光潤可愛。其樹盤根廣一由",
    "T13n0424_004:0989c13": "旬，於少時間悉皆具足。次復有一摩拏&#x56A9;迦，",
    "T13n0424_004:0989c14": "寄前樹側亦種一樹，根纔置地，忽為大風之",
    "T13n0424_004:0989c15": "所偃拔，芽莖、枝葉尚不能生，況復華&#x83D3;而能",
    "T13n0424_004:0989c16": "成就？彼次種樹人見是事已，即移其樹欲種",
    "T13n0424_004:0989c17": "他處。是時，先種樹人作如是言：『云何於我平",
    "T13n0424_004:0989c18": "實地上而致破壞？』彼次種樹人言：『我今自為",
    "T13n0424_004:0989c19": "移所種樹，非特破壞汝平實地！』如是往來互",
    "T13n0424_004:0989c20": "相諍競。是時，有人潛告於王。王既聞已，&#x52C5;令",
    "T13n0424_004:0989c21": "往捉，使者奉命奔至於彼。時，二諍人各大驚",
    "T13n0424_004:0989c22": "怖，使者執持來至王所。是時，王問彼二人言：",
    "T13n0424_004:0989c23": "『汝等何故互相諍競？』先種樹人具如實說。次",
    "T13n0424_004:0989c24": "種樹者作如是言：『大王當知，我為自無地土",
    "T13n0424_004:0989c25": "種植，暫於此人借地種樹。我所種者，為風所",
    "T13n0424_004:0989c26": "拔，根不能固，至於芽莖、枝葉、華&#x83D3;皆不能生。",
    "T13n0424_004:0989c27": "此人種樹於少時間即生芽莖，枝葉、華&#x83D3;悉",
    "T13n0424_004:0989c28": "皆具足，又復盤根一由旬量。我見是事內自",
    "T13n0424_004:0989c29": "羞愧，即移其樹欲種他處。彼獲如意而復生",
    "T13n0424_004:0990a01": "瞋，以是緣故共相諍競，願王察我無賜罪罰。』",
    "T13n0424_004:0990a02": "[0990a02] 「時，王即&#x52C5;召集臣寮。是時，諸臣寮等有三",
    "T13n0424_004:0990a03": "十俱胝，聞王有命齊至王所，俱白王言：『有何",
    "T13n0424_004:0990a04": "宣令？』王言：『汝等當知，今我國中適聞一事甚",
    "T13n0424_004:0990a05": "為希有，此有一人纔種一樹，於少時間即生",
    "T13n0424_004:0990a06": "芽莖，枝葉、華果悉皆具足，又復盤根一由旬",
    "T13n0424_004:0990a07": "量，汝等頗曾見是事不？如我所見、諸有樹木，",
    "T13n0424_004:0990a08": "開華、結&#x83D3;極甚疾者，亦半月分，或一月分，今",
    "T13n0424_004:0990a09": "此樹者昔未聞見，汝等云何？』是時，臣寮中",
    "T13n0424_004:0990a10": "有一人前白王言：『我於是事亦未決定如實",
    "T13n0424_004:0990a11": "可信，如王所說我亦生疑，願王更召此種樹",
    "T13n0424_004:0990a12": "人，審諦而問知其實不？』王即宣召先種樹人",
    "T13n0424_004:0990a13": "而復問言：『汝所種樹，於少時間開華等事，當",
    "T13n0424_004:0990a14": "如實不？汝若虛妄、我必罪汝！』時，彼人言：『王如",
    "T13n0424_004:0990a15": "父母能生於我，我今對王何敢虛妄？願王無",
    "T13n0424_004:0990a16": "疑，是事誠實。』王言：『我昔未聞，況復能見？我",
    "T13n0424_004:0990a17": "於是事，如何生信？』是時，彼人復白王言：『大王",
    "T13n0424_004:0990a18": "若或不信，願王詣彼親自觀察。』[0990a18] 「時，王即與三",
    "T13n0424_004:0990a19": "十俱胝臣寮同詣樹所。既至彼已，即見其樹，",
    "T13n0424_004:0990a20": "枝葉滋茂、果實繁多，見已生信，歎其希有。王",
    "T13n0424_004:0990a21": "時於彼亦種一樹，亦不即生芽、莖、枝、葉，況復",
    "T13n0424_004:0990a22": "華&#x83D3;。王既見已，慚對臣寮，生大瞋恚，即&#x52C5;",
    "T13n0424_004:0990a23": "令伐彼先種樹。諸力士等咸遵王命，持斧競",
    "T13n0424_004:0990a24": "伐。伐一樹時，有十二樹同時復生，七寶莊嚴、",
    "T13n0424_004:0990a25": "廣大殊妙。時王見已，轉復生瞋，又&#x52C5;令伐如",
    "T13n0424_004:0990a26": "是等樹。時，諸力士又共持斧伐十二樹。伐此",
    "T13n0424_004:0990a27": "樹時，是處復有二十四樹同時還生，彼一一",
    "T13n0424_004:0990a28": "樹、枝葉、華、&#x83D3;轉復繁茂。又復皆有一金喙鳥",
    "T13n0424_004:0990a29": "游戲其上，眾色嚴身，音聲清妙。時王見已，復",
    "T13n0424_004:0990b01": "甚瞋恚，自索一斧，欲斷一樹。斧所及處，甘露",
    "T13n0424_004:0990b02": "流溢。時王見已，便生信悔，&#x52C5;令召彼先種樹",
    "T13n0424_004:0990b03": "人。是時，此人先被持縛，今方得解，奔詣王所。",
    "T13n0424_004:0990b04": "王復問言：『汝何緣故，始種一樹，即生芽莖、枝",
    "T13n0424_004:0990b05": "葉、華&#x83D3;？我令伐已，生十二樹，七寶莊嚴，廣",
    "T13n0424_004:0990b06": "大無比。如是又伐，即復又生，轉倍於前。異鳥",
    "T13n0424_004:0990b07": "奇音，甚為希有。我亦種樹，不即能生，況復華",
    "T13n0424_004:0990b08": "果、莊嚴等事。是義云何？汝當實說。』彼人答言：",
    "T13n0424_004:0990b09": "『大王！是我福德力之所致，故如是。』又言：『大",
    "T13n0424_004:0990b10": "王！是我福德力之所致故。』時，諸臣寮聞是",
    "T13n0424_004:0990b11": "語已，皆大瞋怒，咸作是念：『如何此人對王自",
    "T13n0424_004:0990b12": "矜我福德力？』即共責彼，而作是言：『汝愚癡",
    "T13n0424_004:0990b13": "人，如何對王自矜福德？若如是者，汝莫勝王、",
    "T13n0424_004:0990b14": "或與王等？』[0990b14] 「爾時，彼人向諸臣寮，稽首恭敬",
    "T13n0424_004:0990b15": "說是伽陀：",
    "T13n0424_004:0990b16": "「『我不樂王位，  廣集諸財寶，",
    "T13n0424_004:0990b17": "  久發最勝願，  成佛二足尊。",
    "T13n0424_004:0990b18": "  我至涅盤界，  而不住寂滅，",
    "T13n0424_004:0990b19": "  以方便願力，  出現於世間。",
    "T13n0424_004:0990b20": "  說法度眾生，  咸令至彼岸，",
    "T13n0424_004:0990b21": "  離縛而自在，  得最上安樂。",
    "T13n0424_004:0990b22": "  我以宿業故，  今被王持縛，",
    "T13n0424_004:0990b23": "  勝願力既然，  我業盡銷滅。』",
    "T13n0424_004:0990b24": "[0990b24] 「爾時，復有二十四俱胝金喙鳥，飛於空中，出",
    "T13n0424_004:0990b25": "清妙聲，奏諸音樂。是時，復有三萬二千妙寶",
    "T13n0424_004:0990b26": "樓閣，同時出現，一一樓閣，其量高廣二十五",
    "T13n0424_004:0990b27": "由旬，彼樓閣間，一一別有二十五俱胝金喙",
    "T13n0424_004:0990b28": "鳥翔集其上，說是伽陀：",
    "T13n0424_004:0990b29": "「『大王何故起惡心？  伐彼可愛即生樹，",
    "T13n0424_004:0990c01": "  佛神力故剎那間，  二六倍等復生長。",
    "T13n0424_004:0990c02": "  王以我心亦種樹，  不生芽莖及華&#x83D3;，",
    "T13n0424_004:0990c03": "  見如是事信不生，  徒增煩惱起瞋恚。",
    "T13n0424_004:0990c04": "  王善力故後生信，  當來定獲最勝果。』",
    "T13n0424_004:0990c05": "[0990c05] 「爾時，王言：『空中聲者是大賢善。我本何心故",
    "T13n0424_004:0990c06": "生破壞，我今已信深自悔責。』時，王又聞空中",
    "T13n0424_004:0990c07": "作如是言：『大王！彼先種樹者，即當成佛出",
    "T13n0424_004:0990c08": "現世間，為天人尊。』王即仰問空中賢者：『彼次",
    "T13n0424_004:0990c09": "種樹人，以何緣故種樹不生？』空中答言：『大",
    "T13n0424_004:0990c10": "王當知，此人廣造罪業、無少善根，以是緣故",
    "T13n0424_004:0990c11": "一切破壞。』爾時，彼王以善根力久成熟故，",
    "T13n0424_004:0990c12": "得見如是希有事已，又聞空中如是言等，發",
    "T13n0424_004:0990c13": "起增上最勝善心，是時即得安住十地平等",
    "T13n0424_004:0990c14": "善法。彼三十俱胝臣寮，亦以善根成熟力",
    "T13n0424_004:0990c15": "故，亦復安住彼十地法。」",
    "T13n0424_004:0990c16": "[0990c16] 爾時，藥王軍菩薩聞佛世尊作是說已，生大",
    "T13n0424_004:0990c17": "歡喜、歎未曾有，合掌恭敬前白佛言：「世尊！",
    "T13n0424_004:0990c18": "昔時王等以何緣故，即得安住彼十地法？」[0990c18] 佛",
    "T13n0424_004:0990c19": "言藥王軍：「彼王與臣，諸佛如來久已授記，皆",
    "T13n0424_004:0990c20": "得成佛。藥王軍當知！彼所種樹、皆是諸佛神",
    "T13n0424_004:0990c21": "力所現，我於今日復現是事，與彼昔時等無",
    "T13n0424_004:0990c22": "有異。」",
    "T13n0424_004:0990c23": "[0990c23] 爾時，世尊於眾會中，從其面門放大希有八",
    "T13n0424_004:0990c24": "萬四千淨妙光明，彼一一光各有無數百千",
    "T13n0424_004:0990c25": "種色，所謂：青、黃、赤、白、紅、紫、碧、綠，如是等種種",
    "T13n0424_004:0990c26": "色光，普照無邊諸世界已，其光旋還，右繞佛",
    "T13n0424_004:0990c27": "身，復從世尊頂門而入。",
    "T13n0424_004:0990c28": "[0990c28] 爾時，藥王軍菩薩合掌恭敬禮世尊足，而白",
    "T13n0424_004:0990c29": "佛言：「世尊！何因緣故，放是希有廣大光明",
    "T13n0424_004:0991a01": "普照世界？若無因緣，如來、應供、正等正覺不",
    "T13n0424_004:0991a02": "放光明。願佛慈悲略為宣說。」",
    "T13n0424_004:0991a03": "[0991a03] 佛言藥王軍：「汝今見彼隨方來者，諸世界中",
    "T13n0424_004:0991a04": "無數人眾，咸來集此大眾會不？」[0991a04] 藥王軍言：",
    "T13n0424_004:0991a05": "「不也。世尊！我今不見。」[0991a05] 佛言：「汝當審諦、重復",
    "T13n0424_004:0991a06": "觀察。」",
    "T13n0424_004:0991a07": "[0991a07] 爾時，藥王軍菩薩承佛聖旨，四方、上下皆悉",
    "T13n0424_004:0991a08": "觀察，即於東方，見一大樹，殊妙莊嚴，其量高",
    "T13n0424_004:0991a09": "廣七千由旬，有二萬五千俱胝人眾，周匝圍",
    "T13n0424_004:0991a10": "繞入佛會中，於佛世尊，不伸問訊，亦無所說，",
    "T13n0424_004:0991a11": "寂然無聲，住佛一面。南、西、北方、上、下方等，亦",
    "T13n0424_004:0991a12": "復如是。爾時，藥王軍菩薩見是事已，前白佛",
    "T13n0424_004:0991a13": "言：「世尊！我有少疑，欲伸請問，願佛世尊為分",
    "T13n0424_004:0991a14": "別說。」[0991a14] 佛言藥王軍：「汝今有疑，恣汝所問，我當",
    "T13n0424_004:0991a15": "為汝一一開示。」[0991a15] 是時，藥王軍菩薩復白佛言：",
    "T13n0424_004:0991a16": "「世尊！今此四方、上下世界，一一大樹有諸人",
    "T13n0424_004:0991a17": "眾，周匝圍繞，來入會中，寂無言說、各住一面。",
    "T13n0424_004:0991a18": "何因緣故，其事如是？」[0991a18] 佛言藥王軍：「汝今欲知",
    "T13n0424_004:0991a19": "其事因緣，自可往彼隨方世界，一一親問彼",
    "T13n0424_004:0991a20": "佛世尊，必當為汝如實宣說。」[0991a20] 藥王軍菩薩白",
    "T13n0424_004:0991a21": "佛言：「世尊！我承佛旨，今當自往隨方世界，問",
    "T13n0424_004:0991a22": "彼世尊。然我以何神力而能往彼？」[0991a22] 佛言：「汝當",
    "T13n0424_004:0991a23": "以自神力往諸世界，吾復為汝神力加被。」[0991a23] 藥",
    "T13n0424_004:0991a24": "王軍菩薩即於會中繞佛三匝已，隱身不現。",
    "T13n0424_004:0991a25": "從是東方過九十六俱胝世界，到一世界名",
    "T13n0424_004:0991a26": "為月燈，彼有佛名月上境界，十號具足，有八",
    "T13n0424_004:0991a27": "十俱胝大菩薩眾圍繞說法。藥王軍菩薩既",
    "T13n0424_004:0991a28": "到彼已，即時頭面禮彼佛足，合掌恭敬而白",
    "T13n0424_004:0991a29": "彼佛言：「世尊！我於娑婆世界釋迦牟尼佛所，",
    "T13n0424_004:0991b01": "見此東方，有一大樹，殊妙莊嚴，其量高廣七",
    "T13n0424_004:0991b02": "千由旬，有二萬五千俱胝人眾，周匝圍繞來",
    "T13n0424_004:0991b03": "入佛會，南、西、北方、上、下方等亦復如是。我不",
    "T13n0424_004:0991b04": "能知是事因緣，化主釋迦牟尼佛遣我來此，",
    "T13n0424_004:0991b05": "自問其故。唯願世尊為決所疑。」",
    "T13n0424_004:0991b06": "[0991b06] 爾時，月上境界如來告藥王軍菩薩言：「善男",
    "T13n0424_004:0991b07": "子！彼佛會中所來大樹，廣大殊勝，能於彼方",
    "T13n0424_004:0991b08": "施作佛事，彼諸人眾從樹所生，為顯諸佛神",
    "T13n0424_004:0991b09": "通力故。」",
    "T13n0424_004:0991b10": "[0991b10] 藥王軍菩薩復白彼佛言：「世尊！是事希有，我",
    "T13n0424_004:0991b11": "昔未聞，況復能見？又復，世尊！今此會中無數",
    "T13n0424_004:0991b12": "人眾住世尊前，周匝圍繞、無空隙處，此諸人",
    "T13n0424_004:0991b13": "眾僅容其身，皆不能見彼二手臂。是事云何？",
    "T13n0424_004:0991b14": "願佛為說。」[0991b14] 彼佛言：「善男子！此諸人眾，若行",
    "T13n0424_004:0991b15": "若住、或復屈伸，皆悉無礙。」[0991b15] 藥王軍菩薩復",
    "T13n0424_004:0991b16": "白彼佛言：「世尊！我所未了。是義云何？」[0991b16] 彼佛",
    "T13n0424_004:0991b17": "言：「善男子！汝今樂見此諸人眾伸其臂不？」",
    "T13n0424_004:0991b18": "[0991b18] 藥王軍菩薩言：「我今樂見，願佛顯示。」[0991b18] 爾時，月",
    "T13n0424_004:0991b19": "上境界如來即於會中，舒金色臂，普示大眾。",
    "T13n0424_004:0991b20": "是時，在會百千俱胝人眾，即各一時亦舒一",
    "T13n0424_004:0991b21": "臂，一一皆雨無數百千種香，所謂：塗香、末香",
    "T13n0424_004:0991b22": "等供養於佛。是時，彼佛告藥王軍菩薩言：「善",
    "T13n0424_004:0991b23": "男子！汝今見此人眾各舒一臂，雨眾妙香供",
    "T13n0424_004:0991b24": "養世尊如是事不？」[0991b24] 答言：「已見。」[0991b24] 彼佛言：「善男",
    "T13n0424_004:0991b25": "子！汝今當知，此諸百千俱胝人眾，皆是化",
    "T13n0424_004:0991b26": "生、如夢所見。」",
    "T13n0424_004:0991b27": "[0991b27] 爾時，藥王軍菩薩見是事已，即白彼佛言：「世",
    "T13n0424_004:0991b28": "尊！此諸人眾於須臾間各舒一臂，尚能雨彼",
    "T13n0424_004:0991b29": "無數妙香，何況盡令舒其二臂，雨是香等倍",
    "T13n0424_004:0991c01": "復甚多。」[0991c01] 彼佛言：「如是如是！善男子，如此等",
    "T13n0424_004:0991c02": "類皆是如來神力所化，不可限量，諸眾生界",
    "T13n0424_004:0991c03": "亦復如是，若生、若滅、如夢、如幻，一切有為，皆",
    "T13n0424_004:0991c04": "無實法。」[0991c04] 藥王軍菩薩復白彼佛言：「世尊！諸",
    "T13n0424_004:0991c05": "眾生類有初生者、有久生者？」[0991c05] 彼佛言：「如是。」",
    "T13n0424_004:0991c06": "[0991c06] 藥王軍菩薩言：「不知何者是名初生？又復何",
    "T13n0424_004:0991c07": "者得名久生？」[0991c07] 彼佛言：「今此會中百千俱胝人",
    "T13n0424_004:0991c08": "眾，適舒一臂各雨香者，是為久生；彼娑婆世",
    "T13n0424_004:0991c09": "界釋迦牟尼佛所，從樹生者是為初生。」[0991c09] 藥王",
    "T13n0424_004:0991c10": "軍菩薩重白彼佛言：「世尊！我今於此而欲復",
    "T13n0424_004:0991c11": "見彼初生者，願佛顯示。」",
    "T13n0424_004:0991c12": "[0991c12] 爾時，月上境界如來即時復舒右臂。是時，四",
    "T13n0424_004:0991c13": "方有百千俱胝人眾，上方、下方亦各有二十",
    "T13n0424_004:0991c14": "五俱胝人眾，同時而來入佛會中，亦復於佛",
    "T13n0424_004:0991c15": "不伸問訊，亦無所說，寂然無聲，住佛一面。是",
    "T13n0424_004:0991c16": "時，藥王軍菩薩前白彼佛言：「世尊！云何是等",
    "T13n0424_004:0991c17": "無數人眾，於剎那間來入佛會，亦各寂然，住",
    "T13n0424_004:0991c18": "佛一面？」彼佛言：「善男子！此諸人眾是初生",
    "T13n0424_004:0991c19": "者，不知生法、不知滅法；亦復不知老、病、死、",
    "T13n0424_004:0991c20": "憂、悲、愛別離、怨憎會等如是諸法；亦復不知",
    "T13n0424_004:0991c21": "苦及苦受不從苦生，於一切法非所修習，非",
    "T13n0424_004:0991c22": "所了知，云何於今能有所說？是故各各寂然",
    "T13n0424_004:0991c23": "而住。」[0991c23] 藥王軍菩薩復白彼佛言：「世尊！如佛所",
    "T13n0424_004:0991c24": "說，此諸人眾是初生者，不知此等從何所來，",
    "T13n0424_004:0991c25": "於一切法皆不能知？」[0991c25] 彼佛言：「善男子！此等",
    "T13n0424_004:0991c26": "眾生非業報生，非諸功巧所能造作；亦不",
    "T13n0424_004:0991c27": "由彼父母緣生，不從諸受相應所生；亦非過",
    "T13n0424_004:0991c28": "去業因緣生，亦不思念苦、受等想，生已無住，",
    "T13n0424_004:0991c29": "從如是來故無所說，乃於諸法不能了知，亦",
    "T13n0424_004:0992a01": "復不生我我所想。」[0992a01] 藥王軍菩薩復白彼佛言：",
    "T13n0424_004:0992a02": "「世尊！此既名為初生者，為從何生？復從何",
    "T13n0424_004:0992a03": "滅？」[0992a03] 彼佛言：「善男子！如佛所生，彼如是生；如",
    "T13n0424_004:0992a04": "佛所滅，彼如是滅。善男子！譬如有人，違背王",
    "T13n0424_004:0992a05": "法，為王繫閉，久處牢獄。而彼獄中，極甚黑闇，",
    "T13n0424_004:0992a06": "不為日光所能照燭，受大苦毒，多生驚怖。是",
    "T13n0424_004:0992a07": "時其獄，忽為火焚，四面熾然，人皆驚喚，彼所",
    "T13n0424_004:0992a08": "繫人，尚未能出。時王聞已，即遣力士，作諸方",
    "T13n0424_004:0992a09": "便令救是人。既得離彼獄火難已，而見於王。",
    "T13n0424_004:0992a10": "王言：『赦汝！自今已往，莫復更作如是罪犯，若",
    "T13n0424_004:0992a11": "更作者，為彼繫縛無有出期！』善男子！如來亦",
    "T13n0424_004:0992a12": "復如是，已斷貪、瞋、癡等一切煩惱，圓滿一切",
    "T13n0424_004:0992a13": "出世善法，又能息除一切病苦，復以種種大",
    "T13n0424_004:0992a14": "悲方便，於六趣中救度一切受苦眾生，一一",
    "T13n0424_004:0992a15": "皆令離諸纏縛，如彼日光，破諸冥闇，滅諸罪",
    "T13n0424_004:0992a16": "垢、生善作意。善男子！若久生、若初生，一切",
    "T13n0424_004:0992a17": "眾生皆令解脫。」[0992a17] 是時，彼佛說是法時，空中有",
    "T13n0424_004:0992a18": "聲說是伽陀：",
    "T13n0424_004:0992a19": "「如來大悲者，  處清淨剎中，",
    "T13n0424_004:0992a20": " 從善法種生，  因果無所失。",
    "T13n0424_004:0992a21": " 佛境界清淨，  開微妙法門，",
    "T13n0424_004:0992a22": " 以大悲方便，  度諸眾生類。",
    "T13n0424_004:0992a23": " 次第而開導，  皆令至涅槃，",
    "T13n0424_004:0992a24": " 常寂靜世間，  諸所作無染。",
    "T13n0424_004:0992a25": " 自從無始劫，  若久生初生，",
    "T13n0424_004:0992a26": " 三界六道中，  無數眾生聚。",
    "T13n0424_004:0992a27": " 佛悲願力故，  咸歸解脫門，",
    "T13n0424_004:0992a28": " 若世出世間，  普得大利樂。」",
    "T13n0424_004:0992a29": "[0992a29] 爾時，月上境界如來即於會中放大希有淨妙",
    "T13n0424_004:0992b01": "光明，於其光中出廣大聲普震十方，復於聲",
    "T13n0424_004:0992b02": "中出如是言：「善哉！諸佛神通力。善哉！妙法功",
    "T13n0424_004:0992b03": "德力。善哉！和合大集會，種種神變不思議。",
    "T13n0424_004:0992b04": "善哉！宣說妙法門，一切眾生得利樂。」",
    "T13n0424_004:0992b05": "[0992b05] 爾時，藥王軍菩薩見大光明，又聞空中作如",
    "T13n0424_004:0992b06": "是聲稱揚讚歎，合掌恭敬，禮彼佛足，前白佛",
    "T13n0424_004:0992b07": "言：「世尊！何因緣故放是光明？」[0992b07] 彼佛言：「善男",
    "T13n0424_004:0992b08": "子！汝今見此會中諸初生者不？」[0992b08] 答言：「已見。」",
    "T13n0424_004:0992b09": "[0992b09] 彼佛言：「善男子！此諸人眾，根緣成熟，即於",
    "T13n0424_004:0992b10": "是日，聞我說法，一一皆當圓滿十地。」",
    "T13n0424_004:0992b11": "[0992b11] 爾時，藥王軍菩薩即從座起，踊身虛空高八",
    "T13n0424_004:0992b12": "萬由旬。是時，復有八萬俱胝天人，於虛空中，",
    "T13n0424_004:0992b13": "雨諸妙華供養彼佛。時諸初生者，各各恭敬",
    "T13n0424_004:0992b14": "頂禮世尊。是時，十方有諸菩薩，乃至一切龍",
    "T13n0424_004:0992b15": "神、夜叉等，又悉雲集。時，藥王軍菩薩於虛空",
    "T13n0424_004:0992b16": "中合掌，一心而向彼佛說是伽陀：",
    "T13n0424_004:0992b17": "「善哉佛神力，  放光出大聲，",
    "T13n0424_004:0992b18": " 三千世界中，  無有不聞者。",
    "T13n0424_004:0992b19": " 三十二地獄，  受苦諸眾生，",
    "T13n0424_004:0992b20": " 得聞是音聲，  苦惱皆停息。",
    "T13n0424_004:0992b21": " 三界諸天眾，  亦聞是音聲，",
    "T13n0424_004:0992b22": " 各起恭敬心，  歡喜而稱讚。",
    "T13n0424_004:0992b23": " 三千大千界，  普聞廣大聲，",
    "T13n0424_004:0992b24": " 以佛大神通，  皆六種震動。",
    "T13n0424_004:0992b25": " 三萬俱胝數，  大海諸龍王，",
    "T13n0424_004:0992b26": " 聞是大音聲，  皆來至佛會。",
    "T13n0424_004:0992b27": " 三萬俱胝數，  諸囉剎娑王，",
    "T13n0424_004:0992b28": " 聞是大音聲，  皆來至佛會。",
    "T13n0424_004:0992b29": " 二萬五千數，  俱胝必隸多，",
    "T13n0424_004:0992c01": " 聞是大音聲，  皆來至佛會。",
    "T13n0424_004:0992c02": " 毘沙門宮內，  無數諸夜叉，",
    "T13n0424_004:0992c03": " 聞是大音聲，  皆來至佛會。",
    "T13n0424_004:0992c04": " 十方諸世界，  有百千俱胝，",
    "T13n0424_004:0992c05": " 菩薩以神通，  皆來至佛會。",
    "T13n0424_004:0992c06": " 月上境界佛，  為初生眾生，",
    "T13n0424_004:0992c07": " 欲說妙法門，  是故皆雲集。」",
    "T13n0424_004:0992c08": "[0992c08] 爾時，藥王軍菩薩說是伽陀已，從空而下、住",
    "T13n0424_004:0992c09": "立佛前，合掌恭敬白彼佛言：「世尊！今此會",
    "T13n0424_004:0992c10": "中諸來菩薩，乃至一切龍王、鬼神皆已來集，",
    "T13n0424_004:0992c11": "各各樂欲聽佛說法。今正是時，願佛為說。」[0992c11] 彼",
    "T13n0424_004:0992c12": "佛言：「善男子！汝今當知，此初生眾已得遠",
    "T13n0424_004:0992c13": "離一切罪業，梵行具足得大總持，一切善法",
    "T13n0424_004:0992c14": "皆已圓滿，我今為彼說大法蘊。」[0992c14] 時，藥王軍菩",
    "T13n0424_004:0992c15": "薩復白彼佛言：「世尊！此諸大眾渴仰欲聞，",
    "T13n0424_004:0992c16": "願佛為說。」"
}