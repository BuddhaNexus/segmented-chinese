{
    "T23n1442_038:0833b02": "根本說一切有部毘奈耶卷第三",
    "T23n1442_038:0833b03": "十八",
    "T23n1442_038:0833b05": "三藏法師義淨奉 制譯",
    "T23n1442_038:0833b06": "擬手向苾芻學處第四十九",
    "T23n1442_038:0833b07": "[0833b07] 爾時薄伽梵在室羅伐城住逝多林給孤獨",
    "T23n1442_038:0833b08": "園。時具壽大目乾連與十七眾出家并受圓",
    "T23n1442_038:0833b09": "具，廣說如前，令其執作，彼不隨教。時鄔陀夷",
    "T23n1442_038:0833b10": "即便瞋忿，努手向一，彼十七人一時皆倒高",
    "T23n1442_038:0833b11": "聲啼泣。餘苾芻問其故：「何因瞋一，十七俱倒？」",
    "T23n1442_038:0833b12": "答曰：「我若不俱倒地恐皆被打。」苾芻嫌賤，以",
    "T23n1442_038:0833b13": "事白佛。佛便呵責，乃至「我觀十利，為制學處，",
    "T23n1442_038:0833b14": "應如是說：",
    "T23n1442_038:0833b15": "[0833b15] 「若復苾芻瞋恚故不喜，擬手向苾芻者，波逸",
    "T23n1442_038:0833b16": "底迦。」",
    "T23n1442_038:0833b17": "[0833b17] 若復苾芻等者，事並同前。[0833b17] 言擬手者，謂舉手",
    "T23n1442_038:0833b18": "擬他。釋罪同前。[0833b18] 此中犯相其事云何？有內外",
    "T23n1442_038:0833b19": "俱：內謂苾芻努其一指擬苾芻時，得一墮罪，",
    "T23n1442_038:0833b20": "乃至五指得五墮罪，或以拳肘從頭至足，准",
    "T23n1442_038:0833b21": "事如前，是謂為內。外者，將草莛等擲擬前人，",
    "T23n1442_038:0833b22": "如上廣說。俱者，謂手執杖等以擬前人，皆得",
    "T23n1442_038:0833b23": "墮罪。若為利益令彼恐怖，或復欲令&#x546A;術成",
    "T23n1442_038:0833b24": "就努擬前人，並皆無犯。又無犯者，謂初犯人，",
    "T23n1442_038:0833b25": "或癡狂、心亂、痛惱所纏。",
    "T23n1442_038:0833b26": "覆藏他罪學處第五十",
    "T23n1442_038:0833b27": "[0833b27] 佛在室羅伐城逝多林給孤獨園。時六眾苾",
    "T23n1442_038:0833b28": "芻與他出家，并受圓具而為共住。時諸弟子",
    "T23n1442_038:0833b29": "若未知彼是惡行人，悉皆承事親近供養；後",
    "T23n1442_038:0833c01": "既知已便捨而去，與善苾芻共相狎習，然為",
    "T23n1442_038:0833c02": "敬佛教故每日三時親為敬禮。其難陀苾芻",
    "T23n1442_038:0833c03": "有親弟子名曰達摩，彼未知師是惡行者，與",
    "T23n1442_038:0833c04": "之共住；後既知已捨之而去，與善苾芻同居。",
    "T23n1442_038:0833c05": "敬佛教故每日三時常來禮謁，因白師曰：「鄔",
    "T23n1442_038:0833c06": "波馱耶存念！我今請白，欲向寺園閑靜之處",
    "T23n1442_038:0833c07": "隨情作業。」難陀報曰：「爾當謹慎。」鄔波難陀聞",
    "T23n1442_038:0833c08": "是語已報達摩曰：「汝持我座，共爾俱行。」達摩",
    "T23n1442_038:0833c09": "白言：「豈阿遮利耶亦於晝日詣閑林處而逐",
    "T23n1442_038:0833c10": "靜耶？」鄔波難陀曰：「癡人！汝意謂我心常散亂",
    "T23n1442_038:0833c11": "無所了知。何靜慮門我不通解？」達摩答曰：「我",
    "T23n1442_038:0833c12": "實不敢作此思惟，但問軌範師向晝日遊處",
    "T23n1442_038:0833c13": "不？」是時達摩便持彼座，往晝遊處置一樹下，",
    "T23n1442_038:0833c14": "即自歛身詣一靜處，加趺而坐繫念思惟。",
    "T23n1442_038:0833c15": "鄔波難陀隨後而至，達摩遙見白言：「大師！彼",
    "T23n1442_038:0833c16": "處樹下已安座訖，宜當就彼安靜而住。」時鄔",
    "T23n1442_038:0833c17": "波難陀即便往彼就座而坐，衣覆頭面歛念",
    "T23n1442_038:0833c18": "思惟心不能安，還從座起周迴四顧。見一女",
    "T23n1442_038:0833c19": "人毀籬欲入，鄔波難陀遙喚達摩曰：「達摩！汝",
    "T23n1442_038:0833c20": "今知不？有人毀籬。」達摩報曰：「阿遮利耶！幸",
    "T23n1442_038:0833c21": "可思念《逝多林經》。」鄔波難陀曰：「癡人！汝今方",
    "T23n1442_038:0833c22": "解依經而住，汝豈不聞世尊之教，於僧祇物",
    "T23n1442_038:0833c23": "不應捨棄，我今自往遮彼女人。」即從座起，",
    "T23n1442_038:0833c24": "既至彼已，問言：「少女！何意毀籬。」女人便笑，時",
    "T23n1442_038:0833c25": "鄔波難陀染心遂起，即便捉臂遍抱女身，鳴",
    "T23n1442_038:0833c26": "咂其口捨之而去，往達摩所問言：「汝何所見？」",
    "T23n1442_038:0833c27": "答曰：「唯除交會，餘事皆見。」鄔波難陀曰：「具壽！",
    "T23n1442_038:0833c28": "雖知汝見勿告餘人。」報言：「大師！乃至未見，善",
    "T23n1442_038:0833c29": "苾芻來我終不說。」鄔波難陀曰：「汝親教師有",
    "T23n1442_038:0834a01": "鄙惡事，我當覆蓋，汝見我過不藏護耶？」達",
    "T23n1442_038:0834a02": "摩曰：「大師！知他有&#x9E81;惡罪共相覆護，如此之",
    "T23n1442_038:0834a03": "事我當先說。」達摩便去，告諸苾芻。諸少欲者",
    "T23n1442_038:0834a04": "聞生嫌賤，舉以白佛。佛集苾芻，乃至「我觀十",
    "T23n1442_038:0834a05": "利，為制學處，應如是說：",
    "T23n1442_038:0834a06": "[0834a06] 「若復苾芻知他苾芻有&#x9E81;惡罪，覆藏者波逸底",
    "T23n1442_038:0834a07": "迦。」",
    "T23n1442_038:0834a08": "[0834a08] 若復苾芻者，鄔波難陀，餘義如上。[0834a08] 知義亦如",
    "T23n1442_038:0834a09": "上。[0834a09] 苾芻者謂是難陀。[0834a09] &#x9E81;惡罪者有二種：謂波",
    "T23n1442_038:0834a10": "羅市迦罪、僧伽伐尸沙罪。何故此二名為&#x9E81;",
    "T23n1442_038:0834a11": "惡？自體及因皆&#x9E81;弊可惡，故言&#x9E81;惡。[0834a11] 覆藏",
    "T23n1442_038:0834a12": "者，謂掩蔽也。釋罪同前。[0834a12] 此中犯相其事云",
    "T23n1442_038:0834a13": "何？若復苾芻見苾芻犯他勝罪時，作心覆藏，",
    "T23n1442_038:0834a14": "乃至明相未出已來，得惡作罪；明相出已便",
    "T23n1442_038:0834a15": "得墮罪。若覆他殘罪事亦同此。若苾芻見苾",
    "T23n1442_038:0834a16": "芻犯波逸底迦罪時，作心覆藏，乃至明相未",
    "T23n1442_038:0834a17": "出已來，得惡作罪；明相出已亦得惡作。如是",
    "T23n1442_038:0834a18": "別悔法乃至惡作罪，覆藏亦爾。若說罪者恐",
    "T23n1442_038:0834a19": "他與為障礙之事、或為梵行等難、或復緣此",
    "T23n1442_038:0834a20": "令僧破者，覆皆無犯。又無犯者，謂初犯人，或",
    "T23n1442_038:0834a21": "癡狂、心亂、痛惱所纏。",
    "T23n1442_038:0834a22": "[0834a22] 第六攝頌曰：",
    "T23n1442_038:0834a23": " 伴惱觸火欲、  同眠法非障、",
    "T23n1442_038:0834a24": " 未捨求寂染、  收寶極炎時。",
    "T23n1442_038:0834a25": "共至俗家不與食學處第五十一",
    "T23n1442_038:0834a26": "[0834a26] 佛在室羅伐城逝多林給孤獨園。難陀苾芻",
    "T23n1442_038:0834a27": "有弟子名曰達摩，性懷慚恥於犯追悔，廣說",
    "T23n1442_038:0834a28": "如前，乃至重佛教故日別三時就師致禮。時",
    "T23n1442_038:0834a29": "鄔波難陀語難陀曰：「大德當知！達摩於我先",
    "T23n1442_038:0834b01": "有讎隙，我必對佛僧及餘眾前，彰其惡響",
    "T23n1442_038:0834b02": "作不饒益事，或令一日絕食受飢。」難陀報曰：",
    "T23n1442_038:0834b03": "「此之達摩稟性持戒，愧恥為懷追悔在心，曾",
    "T23n1442_038:0834b04": "無有犯。何能與彼作無益事？」鄔波難陀曰：「我",
    "T23n1442_038:0834b05": "今必當令彼無食受餓。」難陀聞已便作是念：",
    "T23n1442_038:0834b06": "「寧使絕食，不可令其漫彰餘過。」時有長者來",
    "T23n1442_038:0834b07": "請難陀、鄔波難陀就舍而食。是時難陀報鄔",
    "T23n1442_038:0834b08": "波難陀：「今日我令達摩絕食。」鄔波難陀曰：",
    "T23n1442_038:0834b09": "「今正是時。」達摩時至欲得乞食，便詣師所禮",
    "T23n1442_038:0834b10": "拜合掌白言：「鄔波馱耶存念！我今欲行乞食。」",
    "T23n1442_038:0834b11": "師便報曰：「我於今日有一施主，來請我食并弟",
    "T23n1442_038:0834b12": "子一人，汝可與我就彼而食。」便白師曰：「豈我",
    "T23n1442_038:0834b13": "比來曾隨師後受請食耶？」鄔波難陀聞其語",
    "T23n1442_038:0834b14": "已而告之曰：「達摩！我先別聞與今見異，我意",
    "T23n1442_038:0834b15": "謂汝稟性持戒慚愧為懷，遵奉師言情無違",
    "T23n1442_038:0834b16": "逆，豈復本師以不淨物而勸於汝，何故汝今",
    "T23n1442_038:0834b17": "見違上命？」是時達摩既蒙大德呵責默然而",
    "T23n1442_038:0834b18": "止，復白師曰：「我取水羅及乞食&#x9262;方從師去。」",
    "T23n1442_038:0834b19": "鄔波難陀報言：「具壽！更復何用水羅&#x9262;為，於",
    "T23n1442_038:0834b20": "彼舍中自有淨器，其水先濾亦復無蟲，即可",
    "T23n1442_038:0834b21": "與我相隨而去。」是時達摩尋從師後。有一乞",
    "T23n1442_038:0834b22": "食苾芻見而問曰：「具壽達摩！欲何所適？」報言：",
    "T23n1442_038:0834b23": "「欲往請處。」乞食者報曰：「具壽！知量而食。」達摩",
    "T23n1442_038:0834b24": "曰：「大德！事未可知，為當得食？為絕食耶？」時乞",
    "T23n1442_038:0834b25": "食者相隨而去入室羅伐城。時難陀、鄔波難",
    "T23n1442_038:0834b26": "陀與其弟子至一店所，其難陀、達摩便住於",
    "T23n1442_038:0834b27": "此。鄔波難陀即往施主家，飽足食已還來店",
    "T23n1442_038:0834b28": "上，難陀次往就舍而食。達摩便白鄔波難陀",
    "T23n1442_038:0834b29": "曰：「阿遮利耶時將欲至，我當行矣。」鄔波難陀",
    "T23n1442_038:0834c01": "報曰：「彼施主家眾事皆辦，至便噉食，更何所",
    "T23n1442_038:0834c02": "憂，待至臨中我當共去。」達摩即起以足量影。",
    "T23n1442_038:0834c03": "鄔波難陀報達摩曰：「癡人！汝言謂我不護尸",
    "T23n1442_038:0834c04": "羅、心常懈慢非時食耶？汝今宜去！若住於此",
    "T23n1442_038:0834c05": "令我不樂，若語若坐無有歡心，不如獨住，汝",
    "T23n1442_038:0834c06": "勿居此。」達摩念曰：「我若持羅及&#x9262;來至此者，",
    "T23n1442_038:0834c07": "當行乞食，今既無羅及&#x9262;，其欲如何？」遂歸寺",
    "T23n1442_038:0834c08": "所，乃至食力未盡已來專修善品，及食力衰",
    "T23n1442_038:0834c09": "委&#x8107;而臥。時乞食者還至寺中，見達摩臥告",
    "T23n1442_038:0834c10": "曰：「具壽達摩！食是他物腹豈他耶？恣意飽餐",
    "T23n1442_038:0834c11": "遂令不能作業。」答言：「大德！誰餐飽食？」報云：",
    "T23n1442_038:0834c12": "「豈非今日受他請食？」答曰：「不食。」問言：「何",
    "T23n1442_038:0834c13": "故？」即以上緣次第陳告。時乞食者告諸苾芻，",
    "T23n1442_038:0834c14": "苾芻聞已各生嫌賤作如是語：「云何苾芻故",
    "T23n1442_038:0834c15": "心令他苾芻絕食？」以緣白佛。佛集僧眾，問答",
    "T23n1442_038:0834c16": "虛實，廣說如前，乃至「我觀十利，制其學處，應",
    "T23n1442_038:0834c17": "如是說：若復苾芻語餘苾芻作如是語：『具壽！",
    "T23n1442_038:0834c18": "共汝詣俗家，當與汝美好飲食令得飽滿。』彼",
    "T23n1442_038:0834c19": "苾芻至俗家竟不與食，語言：『具壽！汝去。我與",
    "T23n1442_038:0834c20": "汝共坐共語不樂，我獨坐獨語樂。』作是語時",
    "T23n1442_038:0834c21": "欲令生惱者，波逸底迦。」",
    "T23n1442_038:0834c22": "[0834c22] 若復苾芻者，謂鄔波難陀，餘義如上。[0834c22] 餘苾芻",
    "T23n1442_038:0834c23": "者，此法中人。[0834c23] 共至俗家者，謂四姓家。[0834c23] 言美好",
    "T23n1442_038:0834c24": "飲食，謂五嚼食及五噉食。[0834c24] 令得飽滿者，謂恣",
    "T23n1442_038:0834c25": "意而食。[0834c25] 汝去等者，是驅遣言。語謂讀誦，坐",
    "T23n1442_038:0834c26": "謂禪思。[0834c26] 獨坐等樂者，明作惱意令彼絕食，以",
    "T23n1442_038:0834c27": "此為緣，不為餘事。釋罪同前。[0834c27] 此中犯相其事",
    "T23n1442_038:0834c28": "云何？若苾芻故心令他苾芻絕食者，得波逸",
    "T23n1442_038:0834c29": "底迦。若為病緣醫遣絕食，不與無犯。又無犯",
    "T23n1442_038:0835a01": "者，謂初犯人，如上。",
    "T23n1442_038:0835a02": "觸火學處第五十二",
    "T23n1442_038:0835a03": "[0835a03] 佛在室羅伐城逝多林給孤獨園。時此城中有",
    "T23n1442_038:0835a04": "諸商人，往詣佛所禮雙足已，次至阿難陀處",
    "T23n1442_038:0835a05": "問曰：「世尊！夏了欲向何處？」阿難陀具答，廣說",
    "T23n1442_038:0835a06": "如前，觀其先兆欲向王舍城。商主問：「知行日",
    "T23n1442_038:0835a07": "多少？」即皆預辦供設所須。時阿難陀每日常",
    "T23n1442_038:0835a08": "在商主前行，遂見岐路奉待世尊。世尊見已，",
    "T23n1442_038:0835a09": "問言：「汝今何故住此不行？」阿難陀曰：「大德！今",
    "T23n1442_038:0835a10": "此二路：一是直道，多有獅子虎豹恐怖難",
    "T23n1442_038:0835a11": "行。一是曲路，安隱無礙。我今不知欲趣何路？」",
    "T23n1442_038:0835a12": "佛告阿難陀：「宜取直路，怛他揭多離諸怖畏",
    "T23n1442_038:0835a13": "故。」爾時世尊便取直路至一聚落。時聚落中",
    "T23n1442_038:0835a14": "有二童子，在村門戲，一人持鼓、一人執弓。時",
    "T23n1442_038:0835a15": "二童子見世尊來，即便禮足白佛言：「世尊！善",
    "T23n1442_038:0835a16": "來！善來！因何世尊欲從險道而為遊涉？唯願",
    "T23n1442_038:0835a17": "世尊勿生恐怖，我等為佛作引導人。」一在前",
    "T23n1442_038:0835a18": "行鳴鼓而去，一持弓矢隨後而來。世尊見去",
    "T23n1442_038:0835a19": "便作是念：「此二童子久植善根，今遭遇我。」告",
    "T23n1442_038:0835a20": "曰：「汝等二人今可歸去，如來大師久離怖畏，",
    "T23n1442_038:0835a21": "獅子虎豹何所能為？」一人佛前聲鼓，一人對",
    "T23n1442_038:0835a22": "佛彈弓，禮佛足已遂還本處。爾時世尊即現",
    "T23n1442_038:0835a23": "微笑，有種種光從口而出，所謂青黃赤白紅",
    "T23n1442_038:0835a24": "頗胝色。此之光明或有沈下或復上昇，其光",
    "T23n1442_038:0835a25": "下者下至速活地獄、黑繩、眾合、小叫、大叫、小熱、",
    "T23n1442_038:0835a26": "大熱、阿毘地獄及八寒地獄。光既至彼，若諸",
    "T23n1442_038:0835a27": "有情受炎熱者皆得清涼，若處寒&#x6C37;便獲溫",
    "T23n1442_038:0835a28": "暖。彼諸有情離苦安樂皆作是言：「我與汝等",
    "T23n1442_038:0835a29": "為從地獄死生餘處耶？」爾時世尊為欲令彼",
    "T23n1442_038:0835b01": "諸有情類生信喜故，便遣化身往地獄內，彼",
    "T23n1442_038:0835b02": "見化已咸作是說：「我等不於此死而生餘處，",
    "T23n1442_038:0835b03": "必是由此希奇大人威德力故，令我身心除",
    "T23n1442_038:0835b04": "苦得樂。」既生信已便能消滅地獄諸苦，於人",
    "T23n1442_038:0835b05": "天趣受勝妙身，常為法器能見諦理。其上昇",
    "T23n1442_038:0835b06": "者上至四大王眾天、三十三天、夜摩天、&#x89A9;史多",
    "T23n1442_038:0835b07": "天、化樂天、他化自在天、梵眾、梵輔、大梵、少光、",
    "T23n1442_038:0835b08": "無量光、光音、少淨、無量淨、遍淨、無雲、福生、廣",
    "T23n1442_038:0835b09": "果、無煩、無熱、善見、善現、色究竟天。所至之處",
    "T23n1442_038:0835b10": "光中演說苦空無常無我等法，并復說此二",
    "T23n1442_038:0835b11": "伽他曰：",
    "T23n1442_038:0835b12": "「汝當求出離，  於佛教精懃，",
    "T23n1442_038:0835b13": " 降伏生死軍，  如象摧草舍。",
    "T23n1442_038:0835b14": " 於此法律中，  常修不放逸，",
    "T23n1442_038:0835b15": " 能竭煩惱海，  當盡苦邊際。」",
    "T23n1442_038:0835b16": "[0835b16] 時彼光明遍照三千大千世界已，還至佛所。",
    "T23n1442_038:0835b17": "若佛世尊說過去事，光從背入；若說未來事，",
    "T23n1442_038:0835b18": "光於胸入；若說地獄事，光從足下入；若說傍",
    "T23n1442_038:0835b19": "生事，光從足跟入；若說餓鬼事，光從足指入；",
    "T23n1442_038:0835b20": "若說人事，光從膝入；若說力輪王事，光從左",
    "T23n1442_038:0835b21": "手掌入；若說轉輪王事，光從右手掌入；若說",
    "T23n1442_038:0835b22": "天事，光從臍入；若說聲聞事，光從口入；若",
    "T23n1442_038:0835b23": "說獨覺事，光從眉間入；若說阿耨多羅三藐",
    "T23n1442_038:0835b24": "三菩提，光從頂入。是時光明繞佛三匝從頂",
    "T23n1442_038:0835b25": "而入，時具壽阿難陀合掌恭敬白佛言：「世尊！",
    "T23n1442_038:0835b26": "如來、應、正等覺，非無因緣熙怡微笑。」即說伽",
    "T23n1442_038:0835b27": "他曰：",
    "T23n1442_038:0835b28": "「世尊遠離掉憍慢，  於有情中第一尊；",
    "T23n1442_038:0835b29": " 降伏煩惱及諸怨，  若無因緣不微笑。",
    "T23n1442_038:0835c01": " 如來自證真妙覺，  諸有聽者皆樂聞；",
    "T23n1442_038:0835c02": " 牟尼最勝願宣揚，  大眾疑心為開決。」",
    "T23n1442_038:0835c03": "[0835c03] 佛告阿難陀：「如是！如是！如來、應、正等覺，非無",
    "T23n1442_038:0835c04": "因緣而現微笑。汝見二童子引導我不？」白佛",
    "T23n1442_038:0835c05": "言：「見。」佛告阿難陀：「以此善根於當來世十三",
    "T23n1442_038:0835c06": "劫內，不墮惡趣生人天中，於最後身得成無",
    "T23n1442_038:0835c07": "上正等菩提，一名法鼓音如來、二名施無畏",
    "T23n1442_038:0835c08": "如來。」爾時世尊說是記已隨路而去，至一村",
    "T23n1442_038:0835c09": "隅林中而宿。如佛所說，苾芻住處乃至樹下",
    "T23n1442_038:0835c10": "亦應隨次共分。時六眾苾芻分得一枯樹，夜",
    "T23n1442_038:0835c11": "被寒逼以火燒樹，於此樹中有蛇依止，蛇被",
    "T23n1442_038:0835c12": "煙熏緣枝而上垂身欲下。六眾見蛇高聲唱",
    "T23n1442_038:0835c13": "言：「欲墮！欲墮！」時諸商人聞是聲已咸作斯念：",
    "T23n1442_038:0835c14": "「有師子入營跳躑而墮。」便大驚怖四向奔走。",
    "T23n1442_038:0835c15": "于時世尊告阿難陀曰：「何意商旅四面逃奔？」",
    "T23n1442_038:0835c16": "阿難陀白佛言：「大德！如佛教&#x52C5;：凡諸苾芻所",
    "T23n1442_038:0835c17": "在之處，應隨長幼而共分之。六眾苾芻今宵",
    "T23n1442_038:0835c18": "宿處分得枯樹，被寒所逼以火燒樹，於此樹",
    "T23n1442_038:0835c19": "中有蛇依止，蛇被煙熏緣枝而上放身欲下。",
    "T23n1442_038:0835c20": "六眾見蛇高聲唱言：『欲墮！欲墮！』時諸商人聞",
    "T23n1442_038:0835c21": "是聲已咸作斯念：『有師子入營跳躑而墮。』便",
    "T23n1442_038:0835c22": "大驚怖四面奔逃。」世尊告曰：「汝可急去報諸",
    "T23n1442_038:0835c23": "商人，如來在處離師子怖，速命商旅勿復驚",
    "T23n1442_038:0835c24": "惶。」時阿難陀奉教告知，諸人咸至。時諸苾芻",
    "T23n1442_038:0835c25": "見是事已悉皆有疑，俱來白佛：「大德！何意六",
    "T23n1442_038:0835c26": "眾作墮落聲驚諸商旅？」世尊因此重為安慰",
    "T23n1442_038:0835c27": "令離憂怖。",
    "T23n1442_038:0835c28": "[0835c28] 佛告阿難陀：「非但今日驚怖商旅，乃往古昔",
    "T23n1442_038:0835c29": "已曾恐懼於他，令彼四面逃走，我為安慰令",
    "T23n1442_038:0836a01": "離憂惱。汝等當聽！於過去世在彼水側有頻",
    "T23n1442_038:0836a02": "螺果林，於此林中有其六兔，共為知友依止",
    "T23n1442_038:0836a03": "而居。時頻螺果熟墮水作聲。于時六兔聞果",
    "T23n1442_038:0836a04": "落聲，形小志怯，便大驚怖四向逃走。時有野",
    "T23n1442_038:0836a05": "干，見其奔走來問其故。兔曰：『我聞水內有非",
    "T23n1442_038:0836a06": "常之聲，將非猛獸欲來害我，緣此事故我等",
    "T23n1442_038:0836a07": "逃奔。』野干亦走，如是&#x732A;鹿、牛象、豺狼、虎豹及",
    "T23n1442_038:0836a08": "小師子等，各相詰問，聞斯語已悉皆奔竄。去",
    "T23n1442_038:0836a09": "斯不遠於山谷中，有一猛師子王依止而住。",
    "T23n1442_038:0836a10": "于時師子見諸獸類惶怖奔馳而問之曰：『汝等",
    "T23n1442_038:0836a11": "皆有爪牙勇力，何所怖懼各見驚馳？』皆悉報",
    "T23n1442_038:0836a12": "言：『我聞惡聲非常可畏，定有猛獸來害於我，",
    "T23n1442_038:0836a13": "為此驚惶求安靡地。』師子報曰：『在何處所而",
    "T23n1442_038:0836a14": "作惡聲？』諸獸答曰：『我亦不知何處作聲？』師子",
    "T23n1442_038:0836a15": "報曰：『若未委者，君等莫走，我為審觀是何聲",
    "T23n1442_038:0836a16": "耶？』即問虎曰：『汝何處聞？』答曰：『我從豹聞。』如",
    "T23n1442_038:0836a17": "是展轉問詰至兔，兔云：『此之怖聲是我親證，",
    "T23n1442_038:0836a18": "非是傳聞。仁等俱來共觀聲處。』于時諸獸咸",
    "T23n1442_038:0836a19": "悉共至頻螺林所，兔曰：『此是驚怖起處。』須臾",
    "T23n1442_038:0836a20": "暫住，還聞果落墮水作聲。師子報曰：『此是食",
    "T23n1442_038:0836a21": "果，非關恐怖。』爾時空中有天，見已說伽他",
    "T23n1442_038:0836a22": "曰：",
    "T23n1442_038:0836a23": "「『不應聞他語便信，  當須親自審觀察；",
    "T23n1442_038:0836a24": "  勿如樹果落池中，  山林諸獸皆驚走。』",
    "T23n1442_038:0836a25": "[0836a25] 「汝等苾芻勿生異念，往時師子王者即我身",
    "T23n1442_038:0836a26": "是，往時六兔驚恐諸獸，我已為其作安隱事，",
    "T23n1442_038:0836a27": "六兔者即六眾是。今時復緣驚諸商旅，我亦",
    "T23n1442_038:0836a28": "為其作安慰事。」爾時世尊為說昔緣，令諸苾",
    "T23n1442_038:0836a29": "芻斷疑惑已，告阿難陀曰：「汝今可去遍告商",
    "T23n1442_038:0836b01": "人：『汝等今日不應先去，如來當在商旅前行。』」",
    "T23n1442_038:0836b02": "時阿難陀如佛所教具告商旅：「汝勿先去。」爾",
    "T23n1442_038:0836b03": "時世尊及諸僧眾皆在前行，至險林中有師",
    "T23n1442_038:0836b04": "子王欲來害佛。世尊見來便舒右手，於五指",
    "T23n1442_038:0836b05": "頭化出五師子，彼聞此氣即便奔走。世尊便",
    "T23n1442_038:0836b06": "於四面化為猛火，紅焰侵天飛光裂地，八方",
    "T23n1442_038:0836b07": "遍合求避無由，唯見佛邊清涼可愛。是時師",
    "T23n1442_038:0836b08": "子便詣佛所頂禮雙足，爾時世尊便以百福",
    "T23n1442_038:0836b09": "莊嚴、眾相具足、無畏右手摩師子頭，告言：「賢",
    "T23n1442_038:0836b10": "首！汝於先世已作惡業墮傍生中，復於今時",
    "T23n1442_038:0836b11": "常以害心斷他生命活自己身，於此命終還",
    "T23n1442_038:0836b12": "生惡趣。賢首！諸行無常、諸法無我、涅槃寂",
    "T23n1442_038:0836b13": "滅。汝於我所應生信心，於傍生趣深起厭離。」",
    "T23n1442_038:0836b14": "時諸苾芻亦以手觸師子，師子見觸作不忍聲，",
    "T23n1442_038:0836b15": "佛告諸苾芻：「汝等勿觸師子。何以故？猛獸獷",
    "T23n1442_038:0836b16": "烈性難親附，若輒觸者致有損傷。是故汝等",
    "T23n1442_038:0836b17": "莫觸師子。若諸苾芻觸師子時，得惡作罪。若",
    "T23n1442_038:0836b18": "觸石師子、草師子、或泥土作及畫者，並皆無",
    "T23n1442_038:0836b19": "犯。」調師子已佛與苾芻隨路而去。[0836b19] 時師子王",
    "T23n1442_038:0836b20": "辭佛而住，便作是念：「我今不應親於佛所聞",
    "T23n1442_038:0836b21": "三句法，更斷他命而活己身，我今宜應要心絕",
    "T23n1442_038:0836b22": "食不復餐噉。」凡諸畜類火力增強不堪忍飢，",
    "T23n1442_038:0836b23": "遂便命過生四大王眾天。初生天者法爾有三",
    "T23n1442_038:0836b24": "種念：「我於何處死？今於何處生？由何等業招",
    "T23n1442_038:0836b25": "斯異熟？」即便自知從畜趣死，今生四大王眾",
    "T23n1442_038:0836b26": "天。曾作何業？由於佛邊生淨信心。時此天子",
    "T23n1442_038:0836b27": "復作是念：「我今宜應往詣佛所承事供養。」于",
    "T23n1442_038:0836b28": "時天子以天瓔珞莊嚴其身，以天妙花盛滿",
    "T23n1442_038:0836b29": "衣角，過於夜分放大光明來詣佛所，即以天",
    "T23n1442_038:0836c01": "嗢&#x9262;花、俱牟陀花、&#x9262;沓摩花、分陀利花，布列佛",
    "T23n1442_038:0836c02": "前而為供養，禮佛足已在一面坐。由此天身",
    "T23n1442_038:0836c03": "光明赫奕周遍晃耀，闌若林中悉皆明顯。",
    "T23n1442_038:0836c04": "[0836c04] 爾時世尊隨彼天子意樂隨眠根性差別，而",
    "T23n1442_038:0836c05": "為說法，能令悟入四真諦理。是時天子既聞",
    "T23n1442_038:0836c06": "法已，即於座上以金剛智杵摧破二十種薩",
    "T23n1442_038:0836c07": "迦耶見山，得預流果。既見諦已白世尊曰：「大",
    "T23n1442_038:0836c08": "德！由世尊故，令我證得解脫之果。此非父母",
    "T23n1442_038:0836c09": "高祖人王天眾沙門婆羅門親友眷屬之所能",
    "T23n1442_038:0836c10": "作，我逢世尊善知識故，於地獄傍生餓鬼趣",
    "T23n1442_038:0836c11": "中拔濟令出，安置人天勝妙之處，當盡生死",
    "T23n1442_038:0836c12": "趣涅槃路，乾竭血海超越骨山，無始積集薩",
    "T23n1442_038:0836c13": "迦耶見山，以金剛智杵而摧破之，得預流果。",
    "T23n1442_038:0836c14": "我今歸依佛法僧寶。唯願世尊！證知我是鄔",
    "T23n1442_038:0836c15": "波索迦，始從今日乃至命存受五學處，不殺",
    "T23n1442_038:0836c16": "生乃至不飲酒。」作是語已，時彼天子深心歡",
    "T23n1442_038:0836c17": "喜得未曾有，禮佛而去還適天宮。[0836c17] 時諸苾芻",
    "T23n1442_038:0836c18": "於初後夜，警覺用心思惟而住，見世尊處有",
    "T23n1442_038:0836c19": "大光明，周遍晃耀闌若林中，便生疑念：「有",
    "T23n1442_038:0836c20": "何天眾來詣佛所？由彼福力光遍林中。」至天",
    "T23n1442_038:0836c21": "曉已往詣佛所，頂禮尊足在一面坐，而白佛",
    "T23n1442_038:0836c22": "言：「我於昨夜見大光明遍滿林中，便生是念：",
    "T23n1442_038:0836c23": "『豈非梵世諸天及天帝釋，或四天王及餘殊",
    "T23n1442_038:0836c24": "勝大威德天，來詣佛所親承供養，由彼力故",
    "T23n1442_038:0836c25": "光遍林中。』」爾時世尊告諸苾芻曰：「昨夜光明",
    "T23n1442_038:0836c26": "非是梵王、帝釋及餘天眾威神之力，汝豈不",
    "T23n1442_038:0836c27": "見林中大師子王，親於我邊聞三句法？」諸苾",
    "T23n1442_038:0836c28": "芻白佛言：「我等已見。」佛言：「彼師子王從我聞",
    "T23n1442_038:0836c29": "法，於此命過生四大王眾天。既受天身報恩",
    "T23n1442_038:0837a01": "供養，來至我所奉獻天花，我為說法。既聞法",
    "T23n1442_038:0837a02": "已便得見諦還本天宮，由彼力故光遍林中。」",
    "T23n1442_038:0837a03": "[0837a03] 時諸苾芻聞是語已請世尊曰：「我等不知彼",
    "T23n1442_038:0837a04": "師子天曾作何業？由彼業故招異熟報墮師",
    "T23n1442_038:0837a05": "子中。復由何業命終之後，生在四天王天？",
    "T23n1442_038:0837a06": "復作何緣聞佛法已獲預流果，得未曾有還",
    "T23n1442_038:0837a07": "本天宮？」世尊告曰：「汝等當聽！此之天子前身",
    "T23n1442_038:0837a08": "作業，因緣運合至成熟時，不於外界地水火",
    "T23n1442_038:0837a09": "風令使成熟，還於自身蘊界處中內善惡業",
    "T23n1442_038:0837a10": "而受其報。」即說頌曰：",
    "T23n1442_038:0837a11": "「假令經百劫，  所作業不亡；",
    "T23n1442_038:0837a12": " 因緣會遇時，  果報還自受。",
    "T23n1442_038:0837a13": "[0837a13] 「汝等苾芻應至心聽！於過去世人壽二萬歲",
    "T23n1442_038:0837a14": "時，有佛出世名迦攝波，十號具足。有二萬",
    "T23n1442_038:0837a15": "弟子以為眷屬，在婆羅&#x75C6;斯國而為住止。彼",
    "T23n1442_038:0837a16": "迦攝波佛未出世時，於此城中有婆羅門，學",
    "T23n1442_038:0837a17": "善四明博通諸論。時世人眾極生尊重，同心",
    "T23n1442_038:0837a18": "敬仰以為大師。彼迦攝波佛出世之後，人皆",
    "T23n1442_038:0837a19": "敬佛，不復就彼共相承事。時迦攝波應正等",
    "T23n1442_038:0837a20": "覺，於無量百千大眾之中宣揚妙法。時婆羅",
    "T23n1442_038:0837a21": "門在眾邊過，見彼世尊於百千眾中而為說",
    "T23n1442_038:0837a22": "法，便生嫉&#x59AC;口出鄙語，作如是說：『此之沙門",
    "T23n1442_038:0837a23": "不知怖畏，猶如師子在大眾中為他說法，諸",
    "T23n1442_038:0837a24": "餘聽者猶如小獸敬受其法。』時彼世尊聞此",
    "T23n1442_038:0837a25": "語聲告婆羅門曰：『婆羅門！汝於天人師處出",
    "T23n1442_038:0837a26": "&#x9E81;惡言，當於地獄受諸苦報。汝今宜可來至",
    "T23n1442_038:0837a27": "我所至心說罪，罪得輕薄。』時婆羅門聞佛教",
    "T23n1442_038:0837a28": "已內興恥愧，於世尊前自言其過。既說罪",
    "T23n1442_038:0837a29": "已，即於佛邊歸依三寶，受五學處為鄔波索",
    "T23n1442_038:0837b01": "迦。汝等苾芻！勿生異念。往時婆羅門者，由其",
    "T23n1442_038:0837b02": "惡口親於佛前作輕慢語，因彼惡業雖復說",
    "T23n1442_038:0837b03": "罪尚有餘報，於五百生中常為師子，或受餘",
    "T23n1442_038:0837b04": "報今猶未息。由於我所生正信心聞三句法，",
    "T23n1442_038:0837b05": "得生天上。由於迦攝波佛前歸依三寶受五",
    "T23n1442_038:0837b06": "學處，緣彼業力今於我所證真諦理，得預流",
    "T23n1442_038:0837b07": "果，還本天宮。是故苾芻，汝等當知！作純黑業",
    "T23n1442_038:0837b08": "得純黑異熟，作純白業得純白異熟，若作雜",
    "T23n1442_038:0837b09": "業受雜異熟。汝等從今當捨黑業及以雜業，",
    "T23n1442_038:0837b10": "當莫放逸修純白業，如是應學。」時諸苾芻及",
    "T23n1442_038:0837b11": "人天眾，聞佛說已信受奉行。",
    "T23n1442_038:0837b12": "[0837b12] 爾時世尊漸次遊行到摩揭陀，至王舍城住",
    "T23n1442_038:0837b13": "羯闌鐸迦池竹林園中。時六眾苾芻於燃火",
    "T23n1442_038:0837b14": "處，各以火頭共相調弄，或作日月形。外道見",
    "T23n1442_038:0837b15": "時各生輕賤作如是語：「仁等知不？沙門釋子",
    "T23n1442_038:0837b16": "火頭調戲，與彼童兒有何異相？云何減割妻",
    "T23n1442_038:0837b17": "子之分，給此禿人充其&#x9262;食？」時諸苾芻聞是",
    "T23n1442_038:0837b18": "語已具白世尊。",
    "T23n1442_038:0837b19": "[0837b19] 爾時世尊集諸苾芻廣說如前，乃至「我觀十",
    "T23n1442_038:0837b20": "利，為諸苾芻制其學處，應如是說：",
    "T23n1442_038:0837b21": "[0837b21] 「若復苾芻若自然火、若教他燃者，波逸底迦。」",
    "T23n1442_038:0837b22": "爾時世尊為諸苾芻制其學處，不應觸火。諸",
    "T23n1442_038:0837b23": "苾芻眾於如來窣&#x89A9;波處，更不燒香然燈以",
    "T23n1442_038:0837b24": "為供養，亦不承事親教師軌範師以煖湯水，",
    "T23n1442_038:0837b25": "及熏&#x9262;染衣等並不復作。爾時世尊知而故",
    "T23n1442_038:0837b26": "問具壽阿難陀曰：「阿難陀！何故苾芻不燒香",
    "T23n1442_038:0837b27": "燃燈供養如來窣&#x89A9;波處，及以二師湯水等",
    "T23n1442_038:0837b28": "事？」阿難陀曰：「由佛世尊為制學處不得觸火，",
    "T23n1442_038:0837b29": "以此因緣諸苾芻眾，遂便斷絕供養等事。」佛",
    "T23n1442_038:0837c01": "告阿難陀：「若觸火者作時守持，雖觸無犯。」",
    "T23n1442_038:0837c02": "時諸苾芻不知云何作時守持？佛言：「凡觸火",
    "T23n1442_038:0837c03": "時作如是念：『我為供養佛故今須觸火。』或云",
    "T23n1442_038:0837c04": "『為法為僧、為鄔波馱耶、阿遮利耶及己自受",
    "T23n1442_038:0837c05": "用并同梵行者，為某事故今須觸火。』」諸苾芻",
    "T23n1442_038:0837c06": "為染衣熏&#x9262;等事數數觸火，觸時忘念而不",
    "T23n1442_038:0837c07": "持心，便生悔恨起惡作心：「我今如何故犯此",
    "T23n1442_038:0837c08": "罪？」即以此緣具白世尊，佛言：「應云：『乃至事了",
    "T23n1442_038:0837c09": "長時守持。』」時一苾芻身苦風病，詣醫人所，報",
    "T23n1442_038:0837c10": "言：「賢首！為我准如是病而處方藥。」醫人報曰：",
    "T23n1442_038:0837c11": "「凡是風病得火為良，當須近火。」報言：「賢首！世",
    "T23n1442_038:0837c12": "尊制戒不許向火。」醫曰：「聖者！世尊大慈，緣",
    "T23n1442_038:0837c13": "斯事故必定開許。」以緣白佛。佛言：「前是創制，",
    "T23n1442_038:0837c14": "今更隨開，應如是說：",
    "T23n1442_038:0837c15": "[0837c15] 「若復苾芻無病為身，若自燃火、若教他燃者，",
    "T23n1442_038:0837c16": "波逸底迦。」",
    "T23n1442_038:0837c17": "[0837c17] 若復苾芻者，謂是六眾，餘義如上。[0837c17] 無病者，謂",
    "T23n1442_038:0837c18": "除其病。[0837c18] 自他等義如前廣說。[0837c18] 此中犯相其事",
    "T23n1442_038:0837c19": "云何？若苾芻以火頭共相戲弄，或作日月輪",
    "T23n1442_038:0837c20": "形，皆得墮罪。凡苾芻燃火之時，應觀其事而",
    "T23n1442_038:0837c21": "守持之；若不守持輒燃輒觸者，得波逸底",
    "T23n1442_038:0837c22": "迦。若滅火者，亦得墮罪。若苾芻捉火頭前火、",
    "T23n1442_038:0837c23": "或抽火頭、或翻轉火炭、或翻轉糠[麥*戈]等火，隨",
    "T23n1442_038:0837c24": "作何事，謂作食煮水燃燈燒香等，觸著之時",
    "T23n1442_038:0837c25": "皆惡作罪。若以毛髮爪唾等棄火中者，亦得",
    "T23n1442_038:0837c26": "惡作罪。若此等事作時守持者無犯。又無犯",
    "T23n1442_038:0837c27": "者，謂最初犯人，或癡狂、心亂、痛惱所纏。",
    "T23n1442_038:0837c28": "與欲已更遮學處第五十三",
    "T23n1442_038:0837c29": "[0837c29] 佛在室羅伐城逝多林給孤獨園。時具壽鄔",
    "T23n1442_038:0838a01": "陀夷斷除煩惱得阿羅漢果已，時闡陀苾芻",
    "T23n1442_038:0838a02": "遂往憍閃毘國靜緣而住，其阿說迦、補捺伐",
    "T23n1442_038:0838a03": "素二俱命過，其難陀、鄔波難陀在逝多林年",
    "T23n1442_038:0838a04": "並衰邁。彼十七眾苾芻年漸長大，勇健有力",
    "T23n1442_038:0838a05": "善三藏教，便共詳議咸作是說：「我於長時常",
    "T23n1442_038:0838a06": "被六眾之所欺輕，於彼眾中難陀、鄔波難陀",
    "T23n1442_038:0838a07": "常為毒害，於二人中鄔波難陀更為苦切，我",
    "T23n1442_038:0838a08": "等宜應為作捨置羯磨。」一人告眾曰：「上座難",
    "T23n1442_038:0838a09": "陀即是其兄，善明法務，我等何能與作羯磨？」",
    "T23n1442_038:0838a10": "一人議曰：「我今應權為誘誑不令入眾，我等",
    "T23n1442_038:0838a11": "即便共為羯磨。」作是議已，遂至其所告言：「畔",
    "T23n1442_038:0838a12": "睇阿遮利耶！」答言：「願具壽無病！」白言：「上座所",
    "T23n1442_038:0838a13": "著支伐羅，非常垢膩，何不浣濯？」報言：「具壽！",
    "T23n1442_038:0838a14": "我今年朽，弟子門人見是衰邁各起輕心，誰",
    "T23n1442_038:0838a15": "復肯為洗濯衣服？」彼便答言：「大德！可與我衣，",
    "T23n1442_038:0838a16": "當為浣濯。」于時難陀便以一衣付與令洗。彼",
    "T23n1442_038:0838a17": "復報曰：「一種辛苦，可總與衣俱時浣濯。」即便",
    "T23n1442_038:0838a18": "披一破服總與三衣。彼得衣已咸悉漬以灰",
    "T23n1442_038:0838a19": "汁，即往集處敷座席已，便鳴健椎。俱至難",
    "T23n1442_038:0838a20": "陀所白言：「大德！眾僧有事，健椎已鳴，宜可",
    "T23n1442_038:0838a21": "暫入眾中共觀其事。」難陀報曰：「具壽！我今如",
    "T23n1442_038:0838a22": "此形儀，何得入眾？若於眾中有如法僧事，我",
    "T23n1442_038:0838a23": "當與欲。」即便與欲。彼持其欲往至眾中，為陳",
    "T23n1442_038:0838a24": "說已，一人即起詣上座鄔波難陀所，作如是",
    "T23n1442_038:0838a25": "語：「大德有罪，我欲詰問，幸見容許。」報云：「隨",
    "T23n1442_038:0838a26": "意。」白言：「大德！頗憶於某時某處自作是語：『我",
    "T23n1442_038:0838a27": "當破汝等腹決取中腸繞逝多林。』其事實不？」",
    "T23n1442_038:0838a28": "鄔波難陀聞斯語已報言：「具壽！豈已差之瘡",
    "T23n1442_038:0838a29": "重更傷損，此事過去，何勞在言？」白言：「大德！",
    "T23n1442_038:0838b01": "如來大師亦依過去事為諸弟子而制學處。」",
    "T23n1442_038:0838b02": "即便強與作捨置羯磨。大眾散已，時鄔波難",
    "T23n1442_038:0838b03": "陀詣難陀所啼泣而住，難陀問曰：「爾有何事",
    "T23n1442_038:0838b04": "今忽悲啼？」報言：「被諸黑&#x9262;與我作捨置羯磨。」",
    "T23n1442_038:0838b05": "難陀報曰：「彼與我弟作羯磨者，便是自於村",
    "T23n1442_038:0838b06": "坊城邑三界之內驅遣其身，於弟何過？然我",
    "T23n1442_038:0838b07": "今時當為申謝。又彼僧伽作別眾羯磨，作法",
    "T23n1442_038:0838b08": "不成，我不赴集。」餘人報曰：「豈非大德前與欲",
    "T23n1442_038:0838b09": "耶？」難陀曰：「若作如是非所愛事，我不與欲。持",
    "T23n1442_038:0838b10": "欲不成，是惡與欲。」少欲苾芻聞是語已各生",
    "T23n1442_038:0838b11": "嫌賤：「云何苾芻先時與欲，後更追悔作如是",
    "T23n1442_038:0838b12": "語：『還我欲來不與汝欲。』」時諸苾芻以是因緣",
    "T23n1442_038:0838b13": "具白世尊。佛以此緣告諸苾芻，問答虛實，廣",
    "T23n1442_038:0838b14": "說乃至「我觀十利，為諸苾芻制其學處，應如",
    "T23n1442_038:0838b15": "是說：",
    "T23n1442_038:0838b16": "[0838b16] 「若復苾芻與他苾芻欲已，後便悔言：『還我欲",
    "T23n1442_038:0838b17": "來，不與汝。』者，波逸底迦。」",
    "T23n1442_038:0838b18": "[0838b18] 若復苾芻者，謂是難陀，餘義如上。[0838b18] 又苾芻者，",
    "T23n1442_038:0838b19": "謂此法中人。[0838b19] 與欲已者，謂先已言與。[0838b19] 後便等",
    "T23n1442_038:0838b20": "者，是索欲詞。釋罪同前。",
    "T23n1442_038:0838b21": "[0838b21] 此中犯相其事云何？若苾芻先與欲已，後便",
    "T23n1442_038:0838b22": "生悔報眾云：「還我欲來，我不樂與。」者，便得墮",
    "T23n1442_038:0838b23": "罪。又無犯者，謂最初犯人，或癡狂、心亂、痛惱",
    "T23n1442_038:0838b24": "所纏。"
}