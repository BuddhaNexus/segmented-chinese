{
    "T20n1177A_010:0772c02": "大乘瑜伽金剛性海曼殊室利千",
    "T20n1177A_010:0772c03": "臂千鉢大教王經卷第十",
    "T20n1177A_010:0772c05": "大興善寺三藏沙門大廣智",
    "T20n1177A_010:0772c06": "不空奉　詔譯",
    "T20n1177A_010:0772c07": "爾時釋迦牟尼如來。復從摩醯首羅天王宮",
    "T20n1177A_010:0772c08": "下。至南閻浮提。來往說法。在舍衛國中祇",
    "T20n1177A_010:0772c09": "園精舍大道場會。如來在於百寶蓮華臺。於",
    "T20n1177A_010:0772c10": "寶座上入師子奮迅金剛三昧從三昧。起光",
    "T20n1177A_010:0772c11": "明遍照千百億微塵世界佛剎淨土一切三世",
    "T20n1177A_010:0772c12": "法界有頂非想非非想天一切有情大梵諸",
    "T20n1177A_010:0772c13": "天六欲天主帝釋諸天四王大神轉輪四聖王",
    "T20n1177A_010:0772c14": "等百億閻浮提粟散國王大臣諸軍統領宰執",
    "T20n1177A_010:0772c15": "所守一切人民。世尊放大慈光明。悉皆普照",
    "T20n1177A_010:0772c16": "靡不周遍。一切菩薩一切眾生攝入法海。令",
    "T20n1177A_010:0772c17": "修菩提聖性聖行。善法增長災障不侵。一切",
    "T20n1177A_010:0772c18": "諸罪及一闡提。謗方等經盡皆消滅。爾時如",
    "T20n1177A_010:0772c19": "來從三昧起。告諸菩薩大會眾等。普賢曼殊",
    "T20n1177A_010:0772c20": "二大士為眾上首。及一切菩薩摩訶薩等。吾",
    "T20n1177A_010:0772c21": "今見於來世。諸佛聖教法欲將末劫濁亂時。",
    "T20n1177A_010:0772c22": "於此世界中鬼神繚亂。於意云何今正是時。",
    "T20n1177A_010:0772c23": "若有國王大臣統領宰執。不信佛法不敬師",
    "T20n1177A_010:0772c24": "長。則令國界善神不歡龍王不喜。五穀不熟",
    "T20n1177A_010:0772c25": "風雨不時。如此不敬佛法之人。則不信造福",
    "T20n1177A_010:0772c26": "不修道業。貪生受樂不覺不知者。則被諸",
    "T20n1177A_010:0772c27": "惡鬼神惱亂其心。是人則當貪欲熾盛積聚",
    "T20n1177A_010:0772c28": "財寶不知厭足。是故應知如是人等。當自思",
    "T20n1177A_010:0772c29": "察火急悔責。發菩提心廣造修福。當救其身。",
    "T20n1177A_010:0773a01": "又有世間凡夫之人。不敬三寶不信佛法者。",
    "T20n1177A_010:0773a02": "亦被鬼神惑亂入其人心。當作鬪競惱害賢",
    "T20n1177A_010:0773a03": "良。如此魔人被鬼入心。能出異端邪執是非。",
    "T20n1177A_010:0773a04": "說策密謀破壞良善。國王大臣諸軍頭領。迷",
    "T20n1177A_010:0773a05": "惑心亂勿令所覺。盛行顛倒逆亂之心。所以",
    "T20n1177A_010:0773a06": "者何是故世人應知。切須覺察當發信心。造",
    "T20n1177A_010:0773a07": "諸福祐。是故善男子若欲迴心敬崇修福者。",
    "T20n1177A_010:0773a08": "法有三種云何為三。一者佛寶二者法寶三",
    "T20n1177A_010:0773a09": "者僧寶。云何依此三寶如何修持有福無福。",
    "T20n1177A_010:0773a10": "若供養僧其福百倍。若供養法其福千倍。若",
    "T20n1177A_010:0773a11": "供養佛其福萬倍。則是歸依佛法僧三寶無",
    "T20n1177A_010:0773a12": "限之福。是故應知諸善男子。若損僧寶鬼神",
    "T20n1177A_010:0773a13": "入心失却人身大臣之位。永入地獄無有出",
    "T20n1177A_010:0773a14": "期。若滅法寶鬼神入心損却福祿。受盲聾瘖",
    "T20n1177A_010:0773a15": "瘂愚癡之報。常墮畜生作駝驢猪狗。若除佛",
    "T20n1177A_010:0773a16": "寶鬼神入心多婬多欲。多瞋少喜心常暗昧",
    "T20n1177A_010:0773a17": "被人惑亂。失却王位人身難得。死墮阿毘不",
    "T20n1177A_010:0773a18": "得生。天永沈苦海。",
    "T20n1177A_010:0773a19": "爾時世尊語諸眾生善男子等。殷勤告汝。吾",
    "T20n1177A_010:0773a20": "今不忍見於地。獄惡業眾生。不信三寶消除",
    "T20n1177A_010:0773a21": "福祿。廣造諸罪墮於四趣輪迴五道。或得人",
    "T20n1177A_010:0773a22": "身還造諸罪。入於地獄無有出時。是故當知",
    "T20n1177A_010:0773a23": "善男子等。欲得福祿欲得長壽。福慶增盛果",
    "T20n1177A_010:0773a24": "報圓滿者。應當作善莫損僧寶。不滅法寶",
    "T20n1177A_010:0773a25": "不除佛寶。所得王位亦不動搖。所作大臣",
    "T20n1177A_010:0773a26": "亦不損壞。所得人身延年益壽。國王大臣統",
    "T20n1177A_010:0773a27": "領宰執。諸佛加被善神衛護。吉慶常樂常得",
    "T20n1177A_010:0773a28": "清淨。是時世尊告諸菩薩摩訶薩等。當來於",
    "T20n1177A_010:0773a29": "世混亂之時。欲得清吉欲得善福。集在身中",
    "T20n1177A_010:0773b01": "延命長遠者。誓當信敬一切三寶。歸依如來",
    "T20n1177A_010:0773b02": "供養於佛。供養於法供養於僧。生生世世常",
    "T20n1177A_010:0773b03": "得人身。不失王位不失大臣之位。不失統領",
    "T20n1177A_010:0773b04": "諸軍宰執職位。不失福祿延年長壽。死得生",
    "T20n1177A_010:0773b05": "天受勝快樂。不墮地獄不生四趣。常得人身",
    "T20n1177A_010:0773b06": "遇佛聞法。正見正信漸次修學如來。正智聖",
    "T20n1177A_010:0773b07": "行滿足速證菩提成聖。解脫是時釋迦牟尼",
    "T20n1177A_010:0773b08": "如來在舍衛國中祇園精舍大道場處有外道",
    "T20n1177A_010:0773b09": "六師尼乾子等。九十五種邪見之法。外道頭",
    "T20n1177A_010:0773b10": "首須颰陀羅。將諸徒眾五百餘人。投佛出家。",
    "T20n1177A_010:0773b11": "須颰陀羅啟言世尊。我為年老多時幻惑。志",
    "T20n1177A_010:0773b12": "求天眼將為出離。如今覺寤乃是邪見。不可",
    "T20n1177A_010:0773b13": "得值如來正法聖性天眼。惟願如來大慈大",
    "T20n1177A_010:0773b14": "悲。納受我意。其時釋迦如來告言。善來須颰",
    "T20n1177A_010:0773b15": "陀羅。受我教者於吾法中。當得正見聖性天",
    "T20n1177A_010:0773b16": "眼。爾時自諸外道尼乾子等共佛諍義。外道",
    "T20n1177A_010:0773b17": "答世尊言。我本教中志求法者則得天眼。外",
    "T20n1177A_010:0773b18": "道徒眾啟世尊言。今者眾中實得天眼。世尊",
    "T20n1177A_010:0773b19": "報言外道癡人。汝常誑惑邪見惡業。汝從父",
    "T20n1177A_010:0773b20": "母顛倒中生。不淨神識心常惑亂。何得自言",
    "T20n1177A_010:0773b21": "我證天眼。如來告言愚人外道。今遇正法諸",
    "T20n1177A_010:0773b22": "佛如來。如是大師是汝真大善知識。於吾法",
    "T20n1177A_010:0773b23": "中得生正見。不墮邪網證聖天眼。外道何故",
    "T20n1177A_010:0773b24": "自言得道我證天眼。如來報言尼乾子等汝",
    "T20n1177A_010:0773b25": "是迷人。譬如有人患其眼根。得遇良醫治差",
    "T20n1177A_010:0773b26": "眼目。便得淨眼得見日月。既得見已眾色俱",
    "T20n1177A_010:0773b27": "覩。緣此正見得福如是。是故世尊語言外道",
    "T20n1177A_010:0773b28": "若有眾生不具信根。不識正法難遇難值。若",
    "T20n1177A_010:0773b29": "見大善知識故為是無信。邪惑在心對面不",
    "T20n1177A_010:0773c01": "識。若有眾生實有深信善根之者。千里亦通",
    "T20n1177A_010:0773c02": "則得遇見大善知識。邪惑消滅無有罪障。肉",
    "T20n1177A_010:0773c03": "眼得淨以得淨眼則證天眼。既證天眼則識",
    "T20n1177A_010:0773c04": "諸佛。遇大善知識正信正見。不入邪網。是故",
    "T20n1177A_010:0773c05": "汝等諸外道輩。汝等晝夜執持邪論。誑惑世",
    "T20n1177A_010:0773c06": "間邪箭入心。未能拔出而作異見諂曲邪命。",
    "T20n1177A_010:0773c07": "於其非法執著作不善不可解脫。當墮阿毘",
    "T20n1177A_010:0773c08": "無間地獄。從地獄出先作畜生駝驢猪狗將",
    "T20n1177A_010:0773c09": "命還他。先世供養累劫倍償無有休歇。是相",
    "T20n1177A_010:0773c10": "當知。從畜生沒得生人間。作其人身貧窮下",
    "T20n1177A_010:0773c11": "賤。盲聾瘖瘂受業如是。見者無喜。汝作不",
    "T20n1177A_010:0773c12": "善先世報力。世尊語言外道癡人尼乾子等。",
    "T20n1177A_010:0773c13": "今生受邪劫劫不正。常行邪法自壞已身亦",
    "T20n1177A_010:0773c14": "壞他人。如此自盲復語餘盲。我將汝去總墮",
    "T20n1177A_010:0773c15": "深坑。智者當知如此二盲。於其非路必有墮",
    "T20n1177A_010:0773c16": "落遭其幸苦。外道盲人亦復如是。是故世尊",
    "T20n1177A_010:0773c17": "在大眾會。告語菩薩一切眾生言。如是外道",
    "T20n1177A_010:0773c18": "六師尼乾子等。九十五種根本邪教不正之",
    "T20n1177A_010:0773c19": "法總有六宗。云何名為邪教六宗根部之法。",
    "T20n1177A_010:0773c20": "一者尼乾子。修習自然之法名為天生。本自",
    "T20n1177A_010:0773c21": "無因無緣長生不死之法。二者毘羅胝子。修",
    "T20n1177A_010:0773c22": "習著空為道。滅身無體歸死不生再來之法。",
    "T20n1177A_010:0773c23": "名為得道。三者鳩馱迦旃延。修習五熱炙身",
    "T20n1177A_010:0773c24": "編掾臥棘名為苦行。焚身祭天擬求得道歸",
    "T20n1177A_010:0773c25": "空不生之法。四者富蘭那迦葉末伽梨。修",
    "T20n1177A_010:0773c26": "習不淨之行。嚴持狗戒猪戒裸形塗灰。於糞",
    "T20n1177A_010:0773c27": "土中臥不解羞恥。若能識羞之者名為正道。",
    "T20n1177A_010:0773c28": "是故外道常持不淨狗戒。擬求解脫成自得",
    "T20n1177A_010:0773c29": "果。五者拘賒梨子修習。自餓忍飢不食外道",
    "T20n1177A_010:0774a01": "口言告人自稱得道不饑不渴是名自餓外道",
    "T20n1177A_010:0774a02": "不食之法。六者尼健陀若提子等。修習邪見",
    "T20n1177A_010:0774a03": "求天祠神。敬日敬月恭事於火。取相取夢夜",
    "T20n1177A_010:0774a04": "看境界。口云自言求者得道。我得天眼見前",
    "T20n1177A_010:0774a05": "後生死之事。常樂祭祠鬼神意擬求財求錢。",
    "T20n1177A_010:0774a06": "令神靈祐助意言必得稱遂。於邪道中祈求",
    "T20n1177A_010:0774a07": "果報。如此外道六師徒黨。俱行邪教都總不",
    "T20n1177A_010:0774a08": "知是邪外道。口言自唱我得聖道。亦向他人",
    "T20n1177A_010:0774a09": "所說。若修我教不久當得聖道之果。如此外",
    "T20n1177A_010:0774a10": "道之言不可有信。是故世尊語此外道如是",
    "T20n1177A_010:0774a11": "邪見不正之教。實非可信。敗壞眾生本性正",
    "T20n1177A_010:0774a12": "見外道邪諂。強為道首與人作師。實非正覺",
    "T20n1177A_010:0774a13": "我稱正覺。實非能知出世之道。我言能知實。",
    "T20n1177A_010:0774a14": "非聖見我稱聖見。實作能為眾生之師。我言",
    "T20n1177A_010:0774a15": "能為。如是外道非但自殃善道福果。亦失他",
    "T20n1177A_010:0774a16": "人善道生路。是故外道實非正師總墮邪道。",
    "T20n1177A_010:0774a17": "彼師亦墮汝亦隨墮。是時如來告諸菩薩摩",
    "T20n1177A_010:0774a18": "訶薩一切有情眾生四部眾等。諦聽諦聽善",
    "T20n1177A_010:0774a19": "思念之。吾今為說當受因果。見存有相生長",
    "T20n1177A_010:0774a20": "其身。舉動施為皆有習氣。是故外道不信如",
    "T20n1177A_010:0774a21": "來說有因果先世業緣。云何說言當有是相。",
    "T20n1177A_010:0774a22": "是故應知彼人若從地獄中出來生於人間。",
    "T20n1177A_010:0774a23": "當有見相智者應知。其聲[病丙+斯]破驢騾之音。聲",
    "T20n1177A_010:0774a24": "大怱怱吼喚捩急。心常少信多饒誑妄。不",
    "T20n1177A_010:0774a25": "令所信無人親友。不人醜陋不敬師長不信",
    "T20n1177A_010:0774a26": "佛法。不孝不義無慚無愧。好行殺生常造諸",
    "T20n1177A_010:0774a27": "惡。此人短命不得長壽。見善不發菩提之心。",
    "T20n1177A_010:0774a28": "死墮諸趣常沒三塗。爾時如來世尊語言。外",
    "T20n1177A_010:0774a29": "道癡人是相當知。從畜生終沒來生人中。當",
    "T20n1177A_010:0774b01": "有是相其人闇鈍。處事多愚少智無方懈怠",
    "T20n1177A_010:0774b02": "懶墮。多貪多食不揀麁細。其性拗捩出語直",
    "T20n1177A_010:0774b03": "突。此人力壯常當負重。常共癡人常為知友。",
    "T20n1177A_010:0774b04": "好喜踡脚。隨時臥地不避穢污。欲得裸形",
    "T20n1177A_010:0774b05": "不羞不恥。心常虛詐異言誑語。妄說他人諂",
    "T20n1177A_010:0774b06": "曲不實。取他財物常愛牴債。此人見善不能",
    "T20n1177A_010:0774b07": "發心不信正法。常造不善十惡之罪。流浪生",
    "T20n1177A_010:0774b08": "死難得人身。死沒苦海還墮畜生。以此思之",
    "T20n1177A_010:0774b09": "須當發覺。是故當知外道愚人。非汝能知非",
    "T20n1177A_010:0774b10": "愚所測。彼人若從餓鬼終沒來生世間。當有",
    "T20n1177A_010:0774b11": "是相其人黑瘦面無光色。頭髮短惡黃赤蒼",
    "T20n1177A_010:0774b12": "浪。褰鼻怒目眼白直視。而常饑渴多思飲",
    "T20n1177A_010:0774b13": "食。慳貪嫉妬怯怖於官。執著邪見迴背說人。",
    "T20n1177A_010:0774b14": "道他長短貪婬積聚。不能割捨布放眾生。不",
    "T20n1177A_010:0774b15": "樂見善惟愛信邪。所見財物其心欲取。恒常",
    "T20n1177A_010:0774b16": "貪盜不知厭足。得人少財便生喜悅。若貪不",
    "T20n1177A_010:0774b17": "得便生妬害。如此之人不肯發心。信邪倒見",
    "T20n1177A_010:0774b18": "諂曲邪命。不修善法不敬佛法。純信鬼神愛",
    "T20n1177A_010:0774b19": "嚮祭祠。如此之人還沒地獄從地獄出却作",
    "T20n1177A_010:0774b20": "鬼身。輪還生死入於苦海。無有歇時。是故世",
    "T20n1177A_010:0774b21": "尊告語外道。汝是邪命愚迷癡人。不知因果",
    "T20n1177A_010:0774b22": "不識良善。如來告言吾向汝道。是事難信無",
    "T20n1177A_010:0774b23": "量眾相。外道邪見不可得知。如此之理非愚",
    "T20n1177A_010:0774b24": "能測。是故當知若從非人修羅之身。聞佛少",
    "T20n1177A_010:0774b25": "信沒生人間。當有是相高心我慢。常樂忿怒",
    "T20n1177A_010:0774b26": "好行鬪諍。挾怨記恨憎嫉起惡。謟曲不實純",
    "T20n1177A_010:0774b27": "行虛詐。抵債謾人身長洪壯。眼白圓怒齒疎",
    "T20n1177A_010:0774b28": "包露。勇猛有力心懷戰陣。常好鬪打瞋勵不",
    "T20n1177A_010:0774b29": "休。兩舌破和。間拆良善輕蔑賢士。說他長",
    "T20n1177A_010:0774c01": "短毀謗好人。雖向人間常行不善。如此之行",
    "T20n1177A_010:0774c02": "死墮地獄。無有出時隨業諸趣。還生本身阿",
    "T20n1177A_010:0774c03": "脩羅道。佛語外道諦聽諦聽。是故當知若從",
    "T20n1177A_010:0774c04": "人終還生世間。當有是相其人賢直親近善",
    "T20n1177A_010:0774c05": "友。性常有信有忠有孝。若有惡人漫行非謗",
    "T20n1177A_010:0774c06": "毀呰其人。終不與前人反相報惡。何以故此",
    "T20n1177A_010:0774c07": "人常為好惜門望。識羞識恥篤厚守信。樂好",
    "T20n1177A_010:0774c08": "名聞及以稱譽。受性工巧敬重智者。具慚具",
    "T20n1177A_010:0774c09": "愧心性柔軟。識知恩蔭有願相報。於善知識",
    "T20n1177A_010:0774c10": "心順無違。有慈有悲孝養父母。師僧和上小",
    "T20n1177A_010:0774c11": "心敬上。知人欵急處事有方。善能和合常樂",
    "T20n1177A_010:0774c12": "信佛。好行布施常生供養。不耐於債不負他",
    "T20n1177A_010:0774c13": "人。少許財物。好習善事接引於人。悉令安",
    "T20n1177A_010:0774c14": "樂不令有苦如此之人行如是行。死得生天",
    "T20n1177A_010:0774c15": "不入地獄。還生人間受大快樂不受眾苦。生",
    "T20n1177A_010:0774c16": "生世世常獲人身。是故如來語諸外道。及是",
    "T20n1177A_010:0774c17": "無智不善惡人。亦非愚癡之所見解。非凡所",
    "T20n1177A_010:0774c18": "測非意挍量。若有眾生持五戒十善。得生天",
    "T20n1177A_010:0774c19": "上受勝妙樂。從天退沒生於世間。為人端嚴",
    "T20n1177A_010:0774c20": "正信正見相好殊妙。其人聰慧樂好清淨。憙",
    "T20n1177A_010:0774c21": "著華鬘熏香塗身。常愛鮮潔好擇賢良。常樂",
    "T20n1177A_010:0774c22": "音聲歌舞讚歎。常樂高樓不應在下。為人作",
    "T20n1177A_010:0774c23": "首含笑不。瞋有行有德吐言柔。美善巧方便",
    "T20n1177A_010:0774c24": "出言誠。諦盡皆歡喜不傷前人。有大智慧常",
    "T20n1177A_010:0774c25": "樂好衣嚴身之具。此人有善樂欲出家。若得",
    "T20n1177A_010:0774c26": "為師精進修持清淨律行。學習佛道志求菩",
    "T20n1177A_010:0774c27": "提。如是之人有智有慧。多劫修行難可籌量。",
    "T20n1177A_010:0774c28": "非心所測非眼所觀。此是賢良見生受福。若",
    "T20n1177A_010:0774c29": "修淨戒不久當得無上正等菩提。是時釋迦",
    "T20n1177A_010:0775a01": "牟尼如來。告諸菩薩四部眾等善男子善女",
    "T20n1177A_010:0775a02": "人。當知如此外道尼乾子等。六師頭首邪見",
    "T20n1177A_010:0775a03": "惡法。九十五種異見別部。都有六宗根本之",
    "T20n1177A_010:0775a04": "法。六師徒黨尼乾子等。拘賒梨子。毘羅胝",
    "T20n1177A_010:0775a05": "子。鳩馱迦旃延。富蘭那迦葉末伽梨。尼健",
    "T20n1177A_010:0775a06": "陀若提子等。外道六師都有九千五百徒黨",
    "T20n1177A_010:0775a07": "皆執邪教。九千外道深著邪見毒箭入心。不",
    "T20n1177A_010:0775a08": "歸如來聖道正教。唯有一人徒黨外道。都首",
    "T20n1177A_010:0775a09": "眾中第一須颰陀羅。將諸外道五百徒眾。歸",
    "T20n1177A_010:0775a10": "依如來投佛出家。而披法服修佛聖道正行",
    "T20n1177A_010:0775a11": "正智。自諸外道尼乾子若提子等。深著邪見",
    "T20n1177A_010:0775a12": "不信正教退坐而去。是時如來在大眾中。告",
    "T20n1177A_010:0775a13": "諸菩薩摩訶薩。及諸四部弟子比丘比丘尼",
    "T20n1177A_010:0775a14": "優婆塞優婆夷善男子善女人等。如此外道",
    "T20n1177A_010:0775a15": "實是愚人不善之者。宿承過去惡業之因。墮",
    "T20n1177A_010:0775a16": "於地獄未出邪見。是故若是今時不發出露",
    "T20n1177A_010:0775a17": "之心必還流浪。是時四部弟子善男子善女",
    "T20n1177A_010:0775a18": "人等。至誠發心歸依如來。修持十善受於諸",
    "T20n1177A_010:0775a19": "佛祕密正教清淨禁戒。不入地獄不作畜生。",
    "T20n1177A_010:0775a20": "不生餓鬼不生諸趣。不生外道邪見之家。生",
    "T20n1177A_010:0775a21": "生世世得值諸佛聞說正法。漸次修學如來",
    "T20n1177A_010:0775a22": "聖教聖智聖行。成就菩提當來成佛。得阿耨",
    "T20n1177A_010:0775a23": "多羅三藐三菩提故。是時釋迦牟尼如來言。",
    "T20n1177A_010:0775a24": "吾於過去無量劫來。修行如是瑜伽聖智諸",
    "T20n1177A_010:0775a25": "佛金剛三摩地法祕密菩提甚深三密如來法",
    "T20n1177A_010:0775a26": "教。爾時世尊於祇園精舍。向大道場眾會之",
    "T20n1177A_010:0775a27": "中。告諸菩薩摩訶薩眾。及諸聲聞大梵天王。",
    "T20n1177A_010:0775a28": "并諸天梵眾龍神八部。四眾弟子諸善男子",
    "T20n1177A_010:0775a29": "善女人等。吾從往昔於毘盧遮那世尊。聽受",
    "T20n1177A_010:0775b01": "瑜伽祕密金剛菩提三密三摩地法聖性之",
    "T20n1177A_010:0775b02": "教。曼殊室利導引於吾及諸菩薩為於上首。",
    "T20n1177A_010:0775b03": "令成佛道得阿耨菩提。是故世尊釋迦如來。",
    "T20n1177A_010:0775b04": "告示一切菩薩一切諸天大梵王等。一切天",
    "T20n1177A_010:0775b05": "龍八部諸神鬼眾。一切聲聞四部弟子眾。釋",
    "T20n1177A_010:0775b06": "迦牟尼言。吾曾因地往昔以前。向於曼殊",
    "T20n1177A_010:0775b07": "室利菩薩初發菩提之心修行三摩地金剛",
    "T20n1177A_010:0775b08": "菩提三密之行。今得成佛號為釋迦牟尼如",
    "T20n1177A_010:0775b09": "來。如是大會諸大菩薩眾一切梵王諸天梵",
    "T20n1177A_010:0775b10": "釋等龍王八部四眾人等。同共啟請曼殊室",
    "T20n1177A_010:0775b11": "利菩薩。與汝大眾為師上首。當引大眾總皆",
    "T20n1177A_010:0775b12": "成佛。吾於當來末世之時。亦助曼殊廣化群",
    "T20n1177A_010:0775b13": "品。",
    "T20n1177A_010:0775b14": "爾時大會諸菩薩等。即依如來教命禮敬曼",
    "T20n1177A_010:0775b15": "殊稱為師首。是時曼殊室利菩薩。從坐而起",
    "T20n1177A_010:0775b16": "稽首如來。長跪合掌叉手向佛。而白世尊聽",
    "T20n1177A_010:0775b17": "許於我。我則敢依如來指示。不敢違越世尊",
    "T20n1177A_010:0775b18": "教命。惟願世尊加被於我我當敢受。佛言許",
    "T20n1177A_010:0775b19": "之。是故四眾諸大菩薩摩訶薩。一切諸天梵",
    "T20n1177A_010:0775b20": "釋龍神八部大會諸眾。咸皆歡喜總依世尊",
    "T20n1177A_010:0775b21": "指授言教。當來之世修習菩提。總願得值大",
    "T20n1177A_010:0775b22": "聖曼殊引接於我。惟願大聖曼殊室利菩薩。",
    "T20n1177A_010:0775b23": "劫劫生生得遇相值。與我大會四部眾等。作",
    "T20n1177A_010:0775b24": "為導師不相捨離。漸次修學證成佛果。當來",
    "T20n1177A_010:0775b25": "願得阿耨多羅三藐三菩提故。是時大眾咸",
    "T20n1177A_010:0775b26": "皆信受歎美如來。與我眾等指受曼殊得為",
    "T20n1177A_010:0775b27": "導首。是我眾會深生慚愧。譬喻無比不可校",
    "T20n1177A_010:0775b28": "量。惟願如來加被眾等。是時於此大眾諸菩",
    "T20n1177A_010:0775b29": "薩摩訶薩。不敢違於世尊指示。我等大會一",
    "T20n1177A_010:0775c01": "切菩薩一切聲聞。一切龍神八部諸眾。一切",
    "T20n1177A_010:0775c02": "四部弟子善男子善女人等深信此經。佛言",
    "T20n1177A_010:0775c03": "若有人發菩薩心至誠。書寫此經受持讀誦。",
    "T20n1177A_010:0775c04": "見世此生獲得聰明利智辯才無礙。福德增",
    "T20n1177A_010:0775c05": "盛智慧如海。所求稱遂悉皆圓滿。何以故諸",
    "T20n1177A_010:0775c06": "佛聖智加益行者。便能精勤進修如來所說",
    "T20n1177A_010:0775c07": "曼殊室利千臂千鉢大教王祕密經。至誠修",
    "T20n1177A_010:0775c08": "學聖行聖智三密祕契金剛菩提三摩地聖性",
    "T20n1177A_010:0775c09": "法教。超勝疾成過於阿僧祇殑伽沙微塵數",
    "T20n1177A_010:0775c10": "劫向前成佛。速證無上正等菩提。是故菩薩",
    "T20n1177A_010:0775c11": "精進修行如來觀照性寂者。成就金剛無漏",
    "T20n1177A_010:0775c12": "功德。其福甚多不可稱計。若算師算師弟子",
    "T20n1177A_010:0775c13": "不可籌量。算數比喻所不能及。唯有如來應",
    "T20n1177A_010:0775c14": "正等覺乃可知盡。是時於此大道場會。有千",
    "T20n1177A_010:0775c15": "百億三千大千佛剎世界中。一切微塵數諸",
    "T20n1177A_010:0775c16": "佛。一切諸大菩薩摩訶薩。一切聲聞緣覺。一",
    "T20n1177A_010:0775c17": "切大梵諸天四禪八定六欲天帝。三十三天",
    "T20n1177A_010:0775c18": "四大天王。轉輪四聖諸龍鬼神。二十八部夜",
    "T20n1177A_010:0775c19": "叉之眾。一切諸四天下閻浮提。大國小國粟",
    "T20n1177A_010:0775c20": "散大小王等。四部弟子比丘比丘尼優婆塞",
    "T20n1177A_010:0775c21": "優婆夷善男子善女人等。深發慚悚愧仰如",
    "T20n1177A_010:0775c22": "來。演說妙法歎未曾有。咸皆歡喜信受奉行。",
    "T20n1177A_010:0775c23": "當來總得成佛速超彼岸。證成阿耨多羅三",
    "T20n1177A_010:0775c24": "藐三菩提故。"
}