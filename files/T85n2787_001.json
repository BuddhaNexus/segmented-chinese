{
    "T85n2787_001:0567a02": "No. 2787 [cf. Nos. 1429, 1806]",
    "T85n2787_001:0567a03": "四分戒本疏卷第一",
    "T85n2787_001:0567a05": "[0567a05] 凡欲開發經題。先作三門分別。後乃隨文解",
    "T85n2787_001:0567a06": "釋。言三門者。第一舉宗攝教旨歸。第二知教",
    "T85n2787_001:0567a07": "旨歸第三正釋戒經題目。言舉宗攝教者。聖",
    "T85n2787_001:0567a08": "教雖眾略有三種。一修多羅藏。二毘尼藏。三",
    "T85n2787_001:0567a09": "阿毘達磨藏。言修陀羅者。所謂諸經。言毘尼",
    "T85n2787_001:0567a10": "者。謂諸戒律。言阿毘曇者。即是諸論。今此戒",
    "T85n2787_001:0567a11": "本三藏之中。乃是第二毘尼藏攝。言知教旨",
    "T85n2787_001:0567a12": "歸者。此戒所言為以義通論兼詮定惠。故四",
    "T85n2787_001:0567a13": "分律云。何名增戒學。所謂增戒增心增惠。是",
    "T85n2787_001:0567a14": "名增戒學。良以止作俱戒故爾。今以宗求唯",
    "T85n2787_001:0567a15": "戒學分別。就此戒學兩料簡 第一受戒法",
    "T85n2787_001:0567a16": "門。第 隨戒行相。言受戒者。創發要期。斷",
    "T85n2787_001:0567a17": "惡修善。建志成就。納法在心目之為受。言隨",
    "T85n2787_001:0567a18": "戒者。受興於前持心後起義順受體 說之為",
    "T85n2787_001:0567a19": "隨。就受隨二門各開為兩。謂受門二者。為",
    "T85n2787_001:0567a20": "障戒法有為不能孤起。藉因託緣然後方發。",
    "T85n2787_001:0567a21": "故明能發之緣。既有其緣必有所得故。次第",
    "T85n2787_001:0567a22": "二所發戒體。言受緣者。寔以位階聖凡報殊",
    "T85n2787_001:0567a23": "男女託緣不同。四分律辨五種受戒。一曰善",
    "T85n2787_001:0567a24": "來。二稱上法。三名三歸。四曰八教。五曰羯",
    "T85n2787_001:0567a25": "磨。斯之五名備如常釋。第二言受體者。撮",
    "T85n2787_001:0567a26": "要而論不出二種。一曰作戒。二無作戒。言",
    "T85n2787_001:0567a27": "作戒者。方便身口造趣營為。稱之為作。二無",
    "T85n2787_001:0567a28": "作者。一發續現四心三性始末。恒有不藉緣。",
    "T85n2787_001:0567a29": "辯字曰無作。斯之二種俱有懸防。同稱為戒。",
    "T85n2787_001:0567b01": "若也作戒以色為體。言無作戒非色非心",
    "T85n2787_001:0567b02": " 第二次辯隨戒二門者。第一專精不犯。第二",
    "T85n2787_001:0567b03": "犯已能悔。言專精者。上行之流。一往順教",
    "T85n2787_001:0567b04": "惡離善行。稱曰專精。但持有二。一明止持。",
    "T85n2787_001:0567b05": "二明作持。言止持者。念智捨等謹護身□",
    "T85n2787_001:0567b06": "造諸惡。稱之為止。止而無違順受之潔故曰",
    "T85n2787_001:0567b07": "止持。言作持者。奉順聖教。作法作事對事作",
    "T85n2787_001:0567b08": "法。稱之為作。作而順受故號作持。第二犯",
    "T85n2787_001:0567b09": "已能悔者。不謹之人放縱身口違禁興過。不",
    "T85n2787_001:0567b10": "修善行污本所受。名之為犯。慚愧追謝還令",
    "T85n2787_001:0567b11": "復本。亦名為持。雖非一往善成然亦毀而還",
    "T85n2787_001:0567b12": "復。第二白法故名犯。已能懺悔持。然犯有",
    "T85n2787_001:0567b13": "二。一者作犯。現違聖教廣造諸過。稱為作犯。",
    "T85n2787_001:0567b14": "二者止犯。不准教奉修止而有違。故名止犯。",
    "T85n2787_001:0567b15": "對斯二犯悔而還復。並稱為持。上來已辨教",
    "T85n2787_001:0567b16": "之宗旨。其唯受隨若無其受則行無所起。以",
    "T85n2787_001:0567b17": "有受故眾行得生。若無隨行便有戒羸等失。",
    "T85n2787_001:0567b18": "以有隨故令受光潔。故地持云。此二種戒攝",
    "T85n2787_001:0567b19": "受無量諸餘淨戒。是故須受隨二法 就受",
    "T85n2787_001:0567b20": "門中廣釋緣體。先明受緣。後辯受體。言受",
    "T85n2787_001:0567b21": "緣者。八門解義。第一釋名。第二解義總別。第",
    "T85n2787_001:0567b22": "三能秉教人師徒位別。第四教所被者。聖凡",
    "T85n2787_001:0567b23": "不等。第五藉緣多少。第六辨此諸緣發戒時",
    "T85n2787_001:0567b24": "節。第七受持頓漸。第八校量勝劣 第一",
    "T85n2787_001:0567b25": "釋名者。諸部立名多少不定。或立四受言無",
    "T85n2787_001:0567b26": "上法。或立六受取律中八比丘內。自稱比丘。",
    "T85n2787_001:0567b27": "是自誓受戒不然之義。今約四分定立五受。",
    "T85n2787_001:0567b28": "言五受者。謂善來．上法．三歸．八敬．羯磨等",
    "T85n2787_001:0567b29": "是。言善來者。此人宿殖妙因道根深。後聞佛",
    "T85n2787_001:0567c01": "說法契。謂初果深厭生死悕求出家。佛言。善",
    "T85n2787_001:0567c02": "來比丘即發戒品故曰善來。亦可此等諸人",
    "T85n2787_001:0567c03": "深厭生死悕求出家。佛命善來即發具足故",
    "T85n2787_001:0567c04": "曰善來。言上法者。性定之理超出相。有物莫",
    "T85n2787_001:0567c05": "能加故稱上法。無欲迦葉修道進德。惑盡",
    "T85n2787_001:0567c06": "解滿會增上法而發具戒。故曰上法。亦可盡",
    "T85n2787_001:0567c07": "無生智起出學表會而得戒故曰上法。故母",
    "T85n2787_001:0567c08": "經中建立善根上受具足。言三歸者。此等諸",
    "T85n2787_001:0567c09": "人未感如來玄悟見道。但說託小聖諸阿羅",
    "T85n2787_001:0567c10": "漢等。以為良緣之深厭三有悕求出家。母云。",
    "T85n2787_001:0567c11": "諸羅漢等教令剃頭染衣。憑仗三寶歸依心",
    "T85n2787_001:0567c12": "成即發具足。故曰三歸。之名三語。言八敬",
    "T85n2787_001:0567c13": "者。佛抑女人不聽在道。波闍聞之生厭離。遂",
    "T85n2787_001:0567c14": "自剃頭倚立祇桓。阿難見已為其三請。如來",
    "T85n2787_001:0567c15": "遙宣敬法。阿難傳授。愛道聞之。尊斯八法",
    "T85n2787_001:0567c16": "作奉行之意即發具足。故曰八敬。言羯磨",
    "T85n2787_001:0567c17": "者。斯等人輩要假強緣。扶彼弱因方能發戒",
    "T85n2787_001:0567c18": "緣。彼僧眾羯磨言下而發戒品隱其能秉就",
    "T85n2787_001:0567c19": "所秉彰名。故曰羯磨受戒。此五受法得名有",
    "T85n2787_001:0567c20": "四。善來體境。善謂行者求戒心。來是聖教。",
    "T85n2787_001:0567c21": "故惑可讚嘆受名有心受戒。佛言善來故爾。",
    "T85n2787_001:0567c22": "上法從境又可當體受。受名建立。善根上受",
    "T85n2787_001:0567c23": "具足故。謂盡無生智歸敬二受。約境就心。",
    "T85n2787_001:0567c24": "羯磨從教。亦可功德。謂名辯事故 第二總",
    "T85n2787_001:0567c25": "別。四受是別。羯磨是總。以從遠緣彰名。或",
    "T85n2787_001:0567c26": "四或六。而羯磨統收故說為總 問。羯磨受",
    "T85n2787_001:0567c27": "戒既有四緣。何故獨彰羯磨。餘不彰名者何。",
    "T85n2787_001:0567c28": "一釋云。從餘緣彰名乃有多種。今且隱別就",
    "T85n2787_001:0567c29": "通以彰名羯磨。何足為妨 第三秉人多論",
    "T85n2787_001:0568a01": "判言。見諦自得。餘六從他。彼對七受釋故。今",
    "T85n2787_001:0568a02": "類彼論以判此五遠而言之。盡從佛受。以佛",
    "T85n2787_001:0568a03": "出世有是法故。若以義推。上法得戒名為自",
    "T85n2787_001:0568a04": "受。餘之四種是從他得。云何上法名為自受。",
    "T85n2787_001:0568a05": "論云。以根本而言。由佛說法得證無漏發於",
    "T85n2787_001:0568a06": "具足。名從佛受。以義而推。自以盡智明明",
    "T85n2787_001:0568a07": "現前而得具戒。又名自得不從他受。故心論",
    "T85n2787_001:0568a08": "云。若法者佛五比丘受師等。若爾何故論云",
    "T85n2787_001:0568a09": "從他教得。答。此據遠因而說。善來八敬是佛",
    "T85n2787_001:0568a10": "所秉名從佛受。三歸羯磨弟子所是從弟子",
    "T85n2787_001:0568a11": "言敬下得 第四所被分別。四分律辨善來",
    "T85n2787_001:0568a12": "受戒局在聖位。故律中云。見法得法得果",
    "T85n2787_001:0568a13": "證已去得無漏解。厭心出家。至順之極。方應",
    "T85n2787_001:0568a14": "善來發具足戒。內凡已還想心所聞。非至",
    "T85n2787_001:0568a15": "順之極。故闕不度。又上法受者。要第四果以",
    "T85n2787_001:0568a16": "其或盡解滿故爾。三歸八敬內凡已上。是以",
    "T85n2787_001:0568a17": "多論此二受法不羸不捨。故知內凡已去。言",
    "T85n2787_001:0568a18": "羯磨受者。始興為凡。一興已後三人通被。如",
    "T85n2787_001:0568a19": "涅槃經淨行梵志得初果。已羯磨為受。四分",
    "T85n2787_001:0568a20": "律中蓮花色尼亦同此例 第五藉緣多少。",
    "T85n2787_001:0568a21": "善來受戒具。四緣得一證初果。文言。見法得",
    "T85n2787_001:0568a22": "法已前有出家善心。文言。欲於如來法中修",
    "T85n2787_001:0568a23": "梵行故三假對佛形。文云。前白佛言。四假",
    "T85n2787_001:0568a24": "佛教。謂聖命善來上法受戒具三緣發。一假",
    "T85n2787_001:0568a25": "佛教授。如見論說。二有祈戒心。是以餘文",
    "T85n2787_001:0568a26": "羅漢沙彌無出家意故。但得其果明須有心。",
    "T85n2787_001:0568a27": "三得無漏空解。謂盡智現前即得具戒。三語",
    "T85n2787_001:0568a28": "受戒亦具三緣。一假弟子形對法羅漢。二假",
    "T85n2787_001:0568a29": "弟子教。謂受三歸言辭無缺。三歸依心成領",
    "T85n2787_001:0568b01": "前歸依故能得戒。八敬受戒具四緣發。一假",
    "T85n2787_001:0568b02": "佛八敬之教。二假弟子形。三弟子教。謂口",
    "T85n2787_001:0568b03": "宣八敬四奉行之意故。愛道自陳。我等頂受。",
    "T85n2787_001:0568b04": "羯磨受戒具足四緣。如律所說。一僧數滿",
    "T85n2787_001:0568b05": "足緣。二教法成就緣。三結界成就緣。四",
    "T85n2787_001:0568b06": "身無遮難緣。若具此四是大比丘得成戒本。",
    "T85n2787_001:0568b07": "犯戒之人四中若闕非大比丘。順此四方成",
    "T85n2787_001:0568b08": "比丘 問。善來等受以心為緣。羯磨一受何",
    "T85n2787_001:0568b09": "故不爾 答。羯磨非不有心。以假外緣作法。",
    "T85n2787_001:0568b10": "從強以辨故沒因名。又可羯磨四心俱得。恐",
    "T85n2787_001:0568b11": "濫不辨心緣。又准母論。四以心為緣。羯磨",
    "T85n2787_001:0568b12": "一受雖文不列。要亦須心故。律文眠睡狂等",
    "T85n2787_001:0568b13": "不得戒故 第六得戒時節。善來受者。唱善",
    "T85n2787_001:0568b14": "來竟即發具足。故律云。乃至得盡。若原上",
    "T85n2787_001:0568b15": "法受戒盡智現前時得。以小乘分齊羅漢梵",
    "T85n2787_001:0568b16": "行已立。自然戒淨故更不從他受戒 問。此",
    "T85n2787_001:0568b17": "上法得者得作無作不 答。以非作法但得無",
    "T85n2787_001:0568b18": "作 問。既非作戒。何因得發無作戒者 答。",
    "T85n2787_001:0568b19": "以非學為故無其作。以道力故得無作戒。三",
    "T85n2787_001:0568b20": "歸受戒第三語竟即發具戒。八敬受戒說第",
    "T85n2787_001:0568b21": "八訖即得戒品。羯磨一受羯磨竟便發具戒。",
    "T85n2787_001:0568b22": "諸論大同 第七受捨漸頓。先明受漸頓。羯",
    "T85n2787_001:0568b23": "磨一受亦漸亦頓。餘之四受頓而非漸。漸頓",
    "T85n2787_001:0568b24": "如何。羯磨漸頓先受五戒 次受十戒。後受",
    "T85n2787_001:0568b25": "具戒。是名為漸。若不受五十。直受具戒得三",
    "T85n2787_001:0568b26": "種戒。說之為頓 問。若一時受得三種戒者。",
    "T85n2787_001:0568b27": "何須漸受 答。染習佛法必須次第。先受五",
    "T85n2787_001:0568b28": "戒以自調伏。信樂漸增。次受十戒善心轉深。",
    "T85n2787_001:0568b29": "次受具戒。如是次第得佛法味。好樂堅固",
    "T85n2787_001:0568c01": "可退敗不失次第不破威儀。如遊大海漸漸",
    "T85n2787_001:0568c02": "深入。一時受者既失次第又彼威儀。故須漸",
    "T85n2787_001:0568c03": "受 問。一時頓受得三戒者。其無作體為一",
    "T85n2787_001:0568c04": "為三 答。但發具戒一無作體更無餘二無",
    "T85n2787_001:0568c05": "作之體 若爾便是一戒如何言三 答。比",
    "T85n2787_001:0568c06": "丘受得防殺無作。與沙彌俗人同戒者。其實",
    "T85n2787_001:0568c07": "體一。是以多論家據其體。望三人始終位別",
    "T85n2787_001:0568c08": "言得三戒。理實無三 問。所以知但一無三",
    "T85n2787_001:0568c09": " 答。即此論文解次第受中。俗人下品五戒。",
    "T85n2787_001:0568c10": "次中品心受沙彌戒前五戒。仍本下品。五戒",
    "T85n2787_001:0568c11": "外發方為中品。上品心受具本前二品。仍猶",
    "T85n2787_001:0568c12": "下中五十外發始為上品。據斯二驗次第漸",
    "T85n2787_001:0568c13": "受。三時心別同戒無作不發三。豈況一人",
    "T85n2787_001:0568c14": "時受者而得有三。故知漸次望位別作三。非",
    "T85n2787_001:0568c15": "體有三亦可。心論云。一切因一切支得三戒",
    "T85n2787_001:0568c16": "者。三時漸受。受既時別。重發無作有三體故。",
    "T85n2787_001:0568c17": "若論頓受。受既一時。方可名為望位為三 非",
    "T85n2787_001:0568c18": "體有三 次解捨之漸頓。若望四受受捨俱",
    "T85n2787_001:0568c19": "頓。羯磨捨受並含漸頓。為但羯磨一受。受制",
    "T85n2787_001:0568c20": "局漸捨兼漸頓 問。羯磨頓受既得三戒。捨",
    "T85n2787_001:0568c21": "時云何 答。義含漸頓。若也要心三戒俱",
    "T85n2787_001:0568c22": "捨則頓失三。是名頓捨。若言我作沙彌但捨",
    "T85n2787_001:0568c23": "具戒。言作優婆塞者又捨十戒。又言我三歸",
    "T85n2787_001:0568c24": "人方捨五戒名為漸頓 問。受之與捨俱頓",
    "T85n2787_001:0568c25": "並漸。或以漸受頓捨。此三可爾。若本頓受",
    "T85n2787_001:0568c26": "但得具戒。一無作體云何漸捨。若得漸捨便",
    "T85n2787_001:0568c27": "成三體。如何言一 答。比丘一時受防殺。無",
    "T85n2787_001:0568c28": "作通沙彌俗人共有防非。是故捨時要心捨。",
    "T85n2787_001:0568c29": "具不捨十戒。若與沙彌戒同隨心則在。故律",
    "T85n2787_001:0569a01": "文言。我作沙彌以十對五義亦同爾。故言。我",
    "T85n2787_001:0569a02": "作優婆塞。是以論說據體通三人共用義。故",
    "T85n2787_001:0569a03": "望位說三。非體有三。如此釋時頓受漸捨義",
    "T85n2787_001:0569a04": "亦無防。故多六譬如樹葉。夏青黃冬時則白。",
    "T85n2787_001:0569a05": "豈體有殊。隨時異故樹葉色異。而始終一葉。",
    "T85n2787_001:0569a06": "戒亦如是。常是一戒隨位異。是以羯磨一受。",
    "T85n2787_001:0569a07": "受捨俱頓並漸。善來等四唯頓非漸。以無作",
    "T85n2787_001:0569a08": "法捨故 第八優劣如多論說。若就災患有",
    "T85n2787_001:0569a09": "無。四受是勝。羯磨為劣。若取任持佛法利",
    "T85n2787_001:0569a10": "益寬長。羯磨一勝。餘四受劣。言四勝一劣者。",
    "T85n2787_001:0569a11": "羯磨受者內實凡夫。福得淺薄感得此戒。多",
    "T85n2787_001:0569a12": "諸災患容有厭上忻下。奉持心劣。令戒有羸。",
    "T85n2787_001:0569a13": "餘四受法內凡已去。理解心中受得斯戒。持",
    "T85n2787_001:0569a14": "心堅固。肥而不羸。二者羯磨凡夫容有不樂",
    "T85n2787_001:0569a15": "道法捨本所受。餘四受法樂道情慇理無退",
    "T85n2787_001:0569a16": "捨。三者羯磨容有轉為二形。餘四受法復",
    "T85n2787_001:0569a17": "無此變。四者羯磨受人或起邪見斷捨善根。",
    "T85n2787_001:0569a18": "餘四理解不斷善根。羯磨一受或有上四故",
    "T85n2787_001:0569a19": "稱為劣。餘四受法無前過非。是以名勝。此對",
    "T85n2787_001:0569a20": "始興。若聖人受亦是其勝。言一勝四劣者。羯",
    "T85n2787_001:0569a21": "磨一受乃具六義。一是時長。謂通現未。二",
    "T85n2787_001:0569a22": "安遍三方。除&#x6B1D;單曰報兼男女。四位該凡聖。",
    "T85n2787_001:0569a23": "五所被無數。六多坐作法。以斯諸義佛法始",
    "T85n2787_001:0569a24": "終。以白四羯磨為宗本。能繼續三寶作無",
    "T85n2787_001:0569a25": "邊利益。有任持之功莫大羯磨。故說為勝。餘",
    "T85n2787_001:0569a26": "四受中善來一受終盡雙林。自外三受中間",
    "T85n2787_001:0569a27": "即止。又局閻浮不該餘二。凡聖位差報局",
    "T85n2787_001:0569a28": "男女。對前六義互各闕少。紹繼功徵故稱四",
    "T85n2787_001:0569a29": "劣。發戒緣竟 第二次辨受體。於中四門料",
    "T85n2787_001:0569b01": "簡。第一釋名出體二戒先後。第二受隨同異。",
    "T85n2787_001:0569b02": "第三辨發戒緣。第四所發多少 第一言釋",
    "T85n2787_001:0569b03": "名者。戒相雖眾義要二種。一曰作戒。二無作",
    "T85n2787_001:0569b04": "戒。先釋別名作與無作。次解通名所目之戒。",
    "T85n2787_001:0569b05": "言作者謂方便身口起動造作。稱之為作。故",
    "T85n2787_001:0569b06": "心論云。作者身動方便。言無作者身動滅已",
    "T85n2787_001:0569b07": "與餘識俱彼法隨生。名為無作。如善受戒。穢",
    "T85n2787_001:0569b08": "污無記心現在前善戒隨生。惡戒亦爾。次釋",
    "T85n2787_001:0569b09": "通名戒者。此作無作俱有懸防。咸稱為戒。依",
    "T85n2787_001:0569b10": "善生經通有五名。一名為制。制斷一切諸不",
    "T85n2787_001:0569b11": "善故名之為戒。又名迮隘。雖有諸惡性不容",
    "T85n2787_001:0569b12": "受故名戒。又名清涼。遮熱煩惱令不入故。又",
    "T85n2787_001:0569b13": "名為上。能上天堂至無上道。又名學。調伏",
    "T85n2787_001:0569b14": "心智故名戒。此之五咸是義用釋名。是故從",
    "T85n2787_001:0569b15": "用立名。稱之為戒。然於五中迮隘清涼是義",
    "T85n2787_001:0569b16": "名。餘三用名 問。何故得知有作無作 答。",
    "T85n2787_001:0569b17": "諸論廣明二種戒體。一如心論。第三羯磨剎",
    "T85n2787_001:0569b18": "那作及無作根本業道。又云。身口作前二有",
    "T85n2787_001:0569b19": "對。身口無作俱不可見無對。二多論云。初",
    "T85n2787_001:0569b20": "念戒有身口教及無教。第二念唯有無教無",
    "T85n2787_001:0569b21": "有有教。十住毘婆娑云。律義善根有其二種。",
    "T85n2787_001:0569b22": "一者有作。二者無作。作者是色無作非色非",
    "T85n2787_001:0569b23": "心。以斯文故明知戒有二種 問。何須作",
    "T85n2787_001:0569b24": "無作者 答。若無其作無作無所從生。若無",
    "T85n2787_001:0569b25": "無作不可一形防非。故須兩戒 此位言耳。如",
    "T85n2787_001:0569b26": "上法得戒。以道力故得無作戒 次辨戒體。",
    "T85n2787_001:0569b27": "若依多論。作無作戒並是色法為體。此義",
    "T85n2787_001:0569b28": "可謂六種分別。一有為無為分別。二戒俱是",
    "T85n2787_001:0569b29": "有為法聚非三無為故。第二有為中三聚分",
    "T85n2787_001:0569c01": "別。作無作戒並色法為體。心及四相不相應",
    "T85n2787_001:0569c02": "法。是其戒因故。論云作及無作假色。是分別",
    "T85n2787_001:0569c03": "色陰。第三色聚中三色分別。一可見有對色。",
    "T85n2787_001:0569c04": "謂五根四坐。三不可見無對色。謂法入中",
    "T85n2787_001:0569c05": "無作。若言作戒前二色收。無作戒者第三色",
    "T85n2787_001:0569c06": "攝故。伽心二論云。身作可見有對。口作不可",
    "T85n2787_001:0569c07": "見有對。身口無作俱不可見無對。論其身作",
    "T85n2787_001:0569c08": "前二色中唯色入攝。口作戒者是聲入收。非",
    "T85n2787_001:0569c09": "餘八色其二無作並法入攝。此作無作俱是",
    "T85n2787_001:0569c10": "色陰。第四就色聲中報方便分別。色雖通",
    "T85n2787_001:0569c11": "報及方便。然身作是方便非報。故心論云。作",
    "T85n2787_001:0569c12": "者身動身方便。口作唯方便。以聲非報法故。",
    "T85n2787_001:0569c13": "身口二無作非報非方便。第五三性分別。身",
    "T85n2787_001:0569c14": "口色聲是善非餘兩。故心論云。以清淨心動",
    "T85n2787_001:0569c15": "身口名善作等。即向初色有二十種。前十二",
    "T85n2787_001:0569c16": "唯無記。後八高下長短方圓正不正。通三",
    "T85n2787_001:0569c17": "性局取善邊。身作戒體。三聲之中謂除第二",
    "T85n2787_001:0569c18": "因。不受四大聲如風零等。唯無記故。就初因",
    "T85n2787_001:0569c19": "受四大聲。第三因俱聲。此二通三性中亦取",
    "T85n2787_001:0569c20": "善聲邊為口作體。汎論身口無作通於二性。",
    "T85n2787_001:0569c21": "今論戒故是善性攝。第六始終分別。此善作",
    "T85n2787_001:0569c22": "中通於終始不取始。謂始從請師終至羯磨。",
    "T85n2787_001:0569c23": "未竟要心。未熟善而非戒。第三羯磨一剎那。",
    "T85n2787_001:0569c24": "須要其心滿思願成就善。而是戒故局取終。",
    "T85n2787_001:0569c25": "然依得宗無作之戒。定用非色非心為體。作",
    "T85n2787_001:0569c26": "戒者取文不定。或有取文色心為體。故論文",
    "T85n2787_001:0569c27": "言。業者非直音聲。要以心力助成。故知身",
    "T85n2787_001:0569c28": "業亦名以心力助成。明知二業色入為體。又",
    "T85n2787_001:0569c29": "引論文以心為體。是故論言。離心無思無身",
    "T85n2787_001:0570a01": "口業。故知二業用心為體。又假色為身口業",
    "T85n2787_001:0570a02": "體。故論云。身口業依止。四大意業依心。若",
    "T85n2787_001:0570a03": "身口業非四大為體。性者意業依心亦不應。",
    "T85n2787_001:0570a04": "以心為體 然意業依心故。即說意業用心",
    "T85n2787_001:0570a05": "為體。故知身業以四大動為業。業無別體。即",
    "T85n2787_001:0570a06": "用四大作體。口業者四大相繫於中出聲。聲",
    "T85n2787_001:0570a07": "成音曲有所表彰。以為字句為口作業。業",
    "T85n2787_001:0570a08": "無別體。用聲作體。是以論云。是法名聲性。法",
    "T85n2787_001:0570a09": "入所攝。故以遠從四大即聲成。故用聲為體。",
    "T85n2787_001:0570a10": "身業近依四大故。即用所依止為體。次明二",
    "T85n2787_001:0570a11": "戒先後。依心論說。似一時得故 文言。第三",
    "T85n2787_001:0570a12": "一念作無作根本業道。又多云。初念戒者教",
    "T85n2787_001:0570a13": "無教後次第生。第二念戒但有無教無有有",
    "T85n2787_001:0570a14": "教。故知一時然無作。三時有非戒者。一者因",
    "T85n2787_001:0570a15": "時無作。但是作俱是非全戒體。二身是果",
    "T85n2787_001:0570a16": "時無作。無作有二。一是作俱。二是形俱。形俱",
    "T85n2787_001:0570a17": "一種方是戒體。三謂果後唯局形俱。此是戒",
    "T85n2787_001:0570a18": "體。以其果時有形俱故明一時得。若依此宗。",
    "T85n2787_001:0570a19": "以先後發。故實云。問。齊何名為無作。答。第",
    "T85n2787_001:0570a20": "二念須名為無作。以作戒為初念故。名無作",
    "T85n2787_001:0570a21": "為第二念。唯羯磨竟所有無作是茲戒體。前",
    "T85n2787_001:0570a22": "二時中位是能俱所攝。又善生經方便心異",
    "T85n2787_001:0570a23": "作時心異眾緣和合得名為作。以作因緣發",
    "T85n2787_001:0570a24": "生無作。作已過去唯有無作。其心雖在惡",
    "T85n2787_001:0570a25": "無記中。本所作業不名漏失授。斯次辨明先",
    "T85n2787_001:0570a26": "後發。第二受隨同異昔解受隨義一。譬如一",
    "T85n2787_001:0570a27": "楯能擇眾敵為破斯義。故立此受隨二法並",
    "T85n2787_001:0570a28": "作無作。先解無作有其七種。一道共無作。二",
    "T85n2787_001:0570a29": "定共無作。三形俱。四要期。如日夜及處中",
    "T85n2787_001:0570b01": "要期等。五隨業無作。如隨戒無作及處中隨",
    "T85n2787_001:0570b02": "作業發者。是六事無作如塔寺橋船等。事",
    "T85n2787_001:0570b03": "在時念念發無作等。七隨用無作。即前事在",
    "T85n2787_001:0570b04": "有人用時復發無作者。是就此七中形俱定",
    "T85n2787_001:0570b05": "受要期通二。餘五定隨 次辨同異。受隨無",
    "T85n2787_001:0570b06": "作同義有三。謂名體義。異便有六。第一受中",
    "T85n2787_001:0570b07": "無作義均一品。隨中無作乃有優劣。言受中",
    "T85n2787_001:0570b08": "無作一品者。若本上品心受所發無作心增",
    "T85n2787_001:0570b09": "上故。戒亦上品。或容犯罪。或終至羅漢更無",
    "T85n2787_001:0570b10": "增減。以其酬本一品心故。中下心受義亦同",
    "T85n2787_001:0570b11": "然。三品各定故。言義均一品。隨中無作多",
    "T85n2787_001:0570b12": "品不定故優劣。對五篇辨此優劣者。若就根",
    "T85n2787_001:0570b13": "條初勝乃至五劣。若自分勝進五勝乃初劣。",
    "T85n2787_001:0570b14": "即應五篇次第之義。又可一一篇一一戒心",
    "T85n2787_001:0570b15": "有增微。事別不等即有九品之持。故隨無作",
    "T85n2787_001:0570b16": "有斯階降。第二總別受中無作發心。總斷一",
    "T85n2787_001:0570b17": "切惡意。於生非數頓得律儀。故稱為總。隨",
    "T85n2787_001:0570b18": "行無作次第漸成不可頓起。故名為別。第三",
    "T85n2787_001:0570b19": "懸對受中無作懸有防非。未即有行。隨中無",
    "T85n2787_001:0570b20": "作對事防非。行成&#x6648;潔 問。懸未有非對即",
    "T85n2787_001:0570b21": "隨行受有何用 答。若無其受隨不成。隨以",
    "T85n2787_001:0570b22": "共成一治故。第四長短。受是形俱。說以為",
    "T85n2787_001:0570b23": "長。隨行無作從修行發非形俱。故目之為短。",
    "T85n2787_001:0570b24": "第五有無者受中無作通三體唯善。隨無作",
    "T85n2787_001:0570b25": "者體非二性亦不通兩。此據&#x5C05;性分別。受",
    "T85n2787_001:0570b26": "隨俱善。餘二並狹。今約有無通不通。受是",
    "T85n2787_001:0570b27": "形具。通在餘二性中。故說為寬。隨是作俱。等",
    "T85n2787_001:0570b28": "局善性中。所以言狹。此就一心自作為言。若",
    "T85n2787_001:0570b29": "先後心及以教人。餘二性中隨亦通有如教",
    "T85n2787_001:0570c01": "相所詮。犯不犯中亦同此狹。故犯行中無不",
    "T85n2787_001:0570c02": "犯行。若通就先後心及教人。犯行中亦有不",
    "T85n2787_001:0570c03": "犯行。此即受隨俱寬。作解者然須約以為三。",
    "T85n2787_001:0570c04": "若局善性俱狹。受隨同善性故。若隨人等俱",
    "T85n2787_001:0570c05": "寬。以分通三性故。若以自作隨行對受分別。",
    "T85n2787_001:0570c06": "方有寬狹。此准多論有四五不同。若實依",
    "T85n2787_001:0570c07": "論不別寬狹長短。然後受中無作定是長寬。",
    "T85n2787_001:0570c08": "隨無作者具於二種。以道無作寬長爾。第",
    "T85n2787_001:0570c09": "六受是根本隨是根條次解二作同異。同義",
    "T85n2787_001:0570c10": "有五。謂名體義。寬狹長短等不同有四。一",
    "T85n2787_001:0570c11": "一品多品。二總別。三亦懸對。四根條。比說可",
    "T85n2787_001:0570c12": "知。既有此殊。豈同昔解受隨義 第三辨發",
    "T85n2787_001:0570c13": "戒緣者。若依薩婆多。別解脫戒唯約見在。以",
    "T85n2787_001:0570c14": "過未非眾生故。若准得宗。發戒之時不在過",
    "T85n2787_001:0570c15": "未心。得戒以非眾生故。現在相續心中發戒。",
    "T85n2787_001:0570c16": "以是眾生然受戒時。要須三世境上所有之",
    "T85n2787_001:0570c17": "惡皆作斷意方能發戒。還防三世境上非。所",
    "T85n2787_001:0570c18": "以然者。過去之境能生惡心故。論云。如人",
    "T85n2787_001:0570c19": "供養過去所尊是亦得福。律儀亦爾。未來之",
    "T85n2787_001:0570c20": "境亦生惡心故。須普緣總作斷意方能發戒。",
    "T85n2787_001:0570c21": "又若過未不發戒者。三世諸佛戒不齊等。以",
    "T85n2787_001:0570c22": "其諸佛戒品齊等故。三世以發戒也 問。戒",
    "T85n2787_001:0570c23": "防未非。毘尼殄已起。何故得言緣三世境發。",
    "T85n2787_001:0570c24": "還防三世非也 答。境雖過去非非過去等。",
    "T85n2787_001:0570c25": "以斯義故猶防未起非。是以須爾 第四發",
    "T85n2787_001:0570c26": "戒多少。諸戒雖眾不過二種。謂作無作。作",
    "T85n2787_001:0570c27": "已還去唯有無作。一形相續。此無作戒乃有",
    "T85n2787_001:0570c28": "多品。以所防之惡既有無量。戒寧是一。故",
    "T85n2787_001:0570c29": "多論云。於一切眾生數非眾生數而發律儀。",
    "T85n2787_001:0571a01": "言於眾生數者。上至非相下至阿鼻。可殺可",
    "T85n2787_001:0571a02": "誑不可誑等。一一眾生乃至如來。就根本而",
    "T85n2787_001:0571a03": "言不過有身口七惡。三因緣故。一貪故起七。",
    "T85n2787_001:0571a04": "二嗔故起七三癡故起七。三七二十一惡。對",
    "T85n2787_001:0571a05": "防此惡受戒之時。謂從無貪等三善根心各",
    "T85n2787_001:0571a06": "得身口七枝。合二十一種戒善。乃至三千",
    "T85n2787_001:0571a07": "大千一一眾生皆亦如是。若十戒五戒得十",
    "T85n2787_001:0571a08": "二種戒。故心多二論於一切眾生一切時戒",
    "T85n2787_001:0571a09": "不斷。或二十一種故。經云。眾生無邊戒亦",
    "T85n2787_001:0571a10": "戒邊。若非眾生數。乃至草木生種大地非"
}