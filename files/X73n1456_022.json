{
    "X73n1456_022:0618a10": "憨山老人夢遊集卷第二十二",
    "X73n1456_022:0618a12": "侍 者  福 善 日錄",
    "X73n1456_022:0618a13": "門 人  通 炯 編輯",
    "X73n1456_022:0618a14": "嶺南弟子 劉起相 重較",
    "X73n1456_022:0618a15": "記",
    "X73n1456_022:0618a16": "復涿州石經山琬公塔院記",
    "X73n1456_022:0618a17": "[0618a17] 昔嘗閱藏教。睹南岳思大師願文。願色身常住。奉持",
    "X73n1456_022:0618a18": "佛法。以待慈氏。斯已甚為希有矣。及觀光上國。游目",
    "X73n1456_022:0618a19": "小西天。見石經何其偉哉。&#x8462;有隋大業中。幽州智泉",
    "X73n1456_022:0618a20": "寺沙門。靜琬尊者。忍三災壞劫。慮大法湮沒。欲令佛",
    "X73n1456_022:0618a21": "種不斷。乃&#x524F;刻石藏經板。封於涿州之西。白帶山。山",
    "X73n1456_022:0618a22": "有七洞。洞洞皆滿。由大業至唐貞觀十二年。願未終",
    "X73n1456_022:0618a23": "而化。門人導儀暹法四公。相繼五世。而經亦未完。歷",
    "X73n1456_022:0618a24": "唐及宋。代不乏人。至有元至正閒。高麗沙門慧月大",
    "X73n1456_022:0618b01": "師。尚未卒業。其事顛末。具載雲居各樹&#x7891;幢閒。惟我",
    "X73n1456_022:0618b02": " 明無聞焉。何哉。噫。苟非其人。道不&#x8657;行。佛種從緣",
    "X73n1456_022:0618b03": "起。其是之謂乎。初達觀可大師。於萬曆丙戌秋。訪清",
    "X73n1456_022:0618b04": "於那羅延堀。北遊雲居。至琬公塔。一見則淚墮如雨。",
    "X73n1456_022:0618b05": "若亡子見父母廬墓也。抱幢痛哭。徘徊久之而去。南",
    "X73n1456_022:0618b06": "遊&#x5CE9;嵋。回至金壇。為報父母恩。手書法華楞嚴二經",
    "X73n1456_022:0618b07": "完。越六年。壬辰六月。走都下。屬太僕徐君琰。造琅函。",
    "X73n1456_022:0618b08": "將送置蘆芽萬佛塔。因暫憩潭柘。 聖母慈聖皇太",
    "X73n1456_022:0618b09": "后聞之。遣侍臣陳儒。齎齋具往供。儒隨師再過雲居。",
    "X73n1456_022:0618b10": "禮石經於雷音寺。時忽光燭巖壑。及揭殿中拜石。石",
    "X73n1456_022:0618b11": "有函。函中得銀匣。銀匣盛金匣。貯金瓶。藏舍利三顆。",
    "X73n1456_022:0618b12": "燦若金剛。恍如故物。一眾稱異。悲喜交集。已而再禮",
    "X73n1456_022:0618b13": "琬公。是時塔院。業已為寺僧賣之豪家。公骨將與狐",
    "X73n1456_022:0618b14": "兔同巢矣。師愴然而悲。即以 聖慈所供齊襯金贖",
    "X73n1456_022:0618b15": "之。不足。中貴人楊庭。屬弟子徐法燈者。助完之。師因",
    "X73n1456_022:0618b16": "避暑上方山。清亦來自東海。謁師於兜率院。談及此。",
    "X73n1456_022:0618b17": "&#x636C;掌痛慨。食頃。師上足密藏開公。持贖院&#x52B5;。同琰至。",
    "X73n1456_022:0618b18": "師躍然而喜。即拉清同過雲居禮讚焉。&#x5190;雨衝泥。窮",
    "X73n1456_022:0618b19": "日而至。右繞三&#x5E00;。默存儼然。凜凜生氣。嘆曰。公其不",
    "X73n1456_022:0618b20": "朽哉。因感遇。與琰君共捐金購地若干畝。為守奉香",
    "X73n1456_022:0618b21": "火資。達師命清記其事。顧清何人。唯唯而作是言曰。",
    "X73n1456_022:0618b22": "盡大地為常住法身。唯至人能知。一微塵有大千經",
    "X73n1456_022:0618b23": "卷。唯智眼能見。以如是身。說如是經。是法甚深奧。少",
    "X73n1456_022:0618b24": "有能信者。信之者豈易易哉。是以吾佛世尊。於曠大",
    "X73n1456_022:0618c01": "劫。觀十方界。無芥子許。不是捨身命。為眾生故。而求",
    "X73n1456_022:0618c02": "此法處。剛求而得之。即於一毛端頭現寶王剎。一微",
    "X73n1456_022:0618c03": "塵裏轉大法輪。是則所說三藏十二部。言言字字。皆",
    "X73n1456_022:0618c04": "吾佛骨血心髓也。故曰。此經在處。皆應起塔供養。不",
    "X73n1456_022:0618c05": "須復安舍利。以此中已有如來全身故。是以能持此",
    "X73n1456_022:0618c06": "法者。則為報佛深恩矣。靈山會上。佛欲以此法付囑",
    "X73n1456_022:0618c07": "有在。是時人天百萬。無一人敢吐氣荷擔者。顧此大",
    "X73n1456_022:0618c08": "眾。豈非英傑丈夫哉。況親承佛教。心領佛恩。而猶逡",
    "X73n1456_022:0618c09": "巡畏縮如此。必待從地涌出六十二億恒沙眾者。此",
    "X73n1456_022:0618c10": "何以故。且又但許如來滅後五百歲。如是而已。況待",
    "X73n1456_022:0618c11": "慈氏。彌三災。歷窮劫乎。足見持法之難也如此。由是",
    "X73n1456_022:0618c12": "觀之。能起一念護法深心者。則為諸佛護念矣。良由",
    "X73n1456_022:0618c13": "佛非法。無以成正覺。法非佛。無以度眾生。生非法。無",
    "X73n1456_022:0618c14": "以明自心。心不明。無以護正法。法不護。又何以報佛",
    "X73n1456_022:0618c15": "恩。稱弟子哉。惟其佛滅而法滅。法常則佛身常住矣。",
    "X73n1456_022:0618c16": "佛以常身據法界。建大業。至若守護封疆者。固其多",
    "X73n1456_022:0618c17": "方。惟我南岳大師。總持以願論。不若琬公見之於行",
    "X73n1456_022:0618c18": "事。雖然。佛業固大。非南岳無以振其綱。岳願固弘。非",
    "X73n1456_022:0618c19": "琬公無以纘其業。琬公固高。非慧月無以繼其志。於",
    "X73n1456_022:0618c20": "戲。因修者易。草&#x524F;者難。續燄傳燈。代有其人。若夫崢",
    "X73n1456_022:0618c21": "嶸法界。一始終。同休戚。苦心深慮。克紹如來家業者。",
    "X73n1456_022:0618c22": "除慶喜。去童壽。唯我琬公一人而已。噫。公功大矣。窮",
    "X73n1456_022:0618c23": "劫眾生受其賜。微公。佛亦左&#x88B5;矣。是親承密印而來",
    "X73n1456_022:0618c24": "耶。抑六十二億之一耶。何其願力廣大如此也。慨夫",
    "X73n1456_022:0619a01": "濁世。知公者希。則公者貴。至若知公則公。又唯我達",
    "X73n1456_022:0619a02": "觀大師一人而已。唯公與師。正謂千載旦暮之遇也。",
    "X73n1456_022:0619a03": "嗟乎。世不知公。則不知佛。然不知師。又何以知公哉。",
    "X73n1456_022:0619a04": "愚謂公心即佛。公骨即經。廣長舌相。不滅不生。佛法",
    "X73n1456_022:0619a05": "不朽。賴公骨存。骨與法界。相為始終。今師與公。生死",
    "X73n1456_022:0619a06": "而肉骨之業。既往而又復之。則是重剖一塵。而出法",
    "X73n1456_022:0619a07": "界之經也。豈小緣哉。嗚呼。公之骨託於師。師之心刻",
    "X73n1456_022:0619a08": "於石。後之&#x89A7;斯文而不墮淚者。猶人聞父母心血骨",
    "X73n1456_022:0619a09": "髓。而不動色。斷斷乎非真子也。清固謂吾徒有淚。定",
    "X73n1456_022:0619a10": "當灑於琬公之骨。",
    "X73n1456_022:0619a11": "涿州西石經山雷音堀舍利記",
    "X73n1456_022:0619a12": "[0619a12] 有明萬曆二十年。壬辰歲。四月庚寅朔。十有五日。甲",
    "X73n1456_022:0619a13": "辰。達觀可禪師。自五臺來。送龍子歸潭柘。 聖母慈",
    "X73n1456_022:0619a14": "聖皇太后聞之。遣近臣陳儒趙贇等。送齋供資。五月",
    "X73n1456_022:0619a15": "庚申朔。十二日辛未。師攜侍者道開如奇。太僕徐琰",
    "X73n1456_022:0619a16": "等。至石經山雷音堀。堀乃隋大業中。靜琬尊者刻石",
    "X73n1456_022:0619a17": "藏經所。師見堀中像設擁蔽。石經薄蝕。因命東雲居",
    "X73n1456_022:0619a18": "寺住持明亮。芟刈之。是日光燭巖壑。風雷動地。翌日",
    "X73n1456_022:0619a19": "啟洞中拜石。石下有穴。穴藏石函。縱橫一尺。面刻大",
    "X73n1456_022:0619a20": "隋大業十二年。歲次丙子。四月丁巳八日甲子。於此",
    "X73n1456_022:0619a21": "函內。安置佛舍利三粒。願住持永劫。計三十六字。內",
    "X73n1456_022:0619a22": "貯靈骨四五升。狀如石髓。異香馥郁。中有銀函方寸",
    "X73n1456_022:0619a23": "許。中盛小金函半寸許。中貯小金缾。如胡豆粒。中安",
    "X73n1456_022:0619a24": "佛舍利三顆。如粟米。紫紅色。如金剛。開侍者請至師",
    "X73n1456_022:0619b01": "所。師歡喜禮讚。既而走書付趙贇。屬徐法燈者。請奏",
    "X73n1456_022:0619b02": " 聖母皇太后。太后欣然喜。齋宿三日。六月己丑朔。",
    "X73n1456_022:0619b03": "迎入慈寧宮。供養三日。仍於小金函外。加小玉函。玉",
    "X73n1456_022:0619b04": "函復加小金函。方一寸許。坐銀函內。以為莊嚴。出帑",
    "X73n1456_022:0619b05": "銀五十兩。乃造大石函。總包藏之。於萬曆二十年。壬",
    "X73n1456_022:0619b06": "辰八月戊子朔。二十日丁未。復安置石穴。願住持永",
    "X73n1456_022:0619b07": "劫。生生世世。緣會再睹。命沙門德清記其事。清一心",
    "X73n1456_022:0619b08": "合掌而言曰。原夫舍利者。乃吾佛因地。最初發金剛",
    "X73n1456_022:0619b09": "心。演戒定慧光明。薰蒸有漏無常。三業變化所成。而",
    "X73n1456_022:0619b10": "有生身法身全分之別。始從發覺。以至習漏淨盡。三",
    "X73n1456_022:0619b11": "德圓滿。故隨緣所現。色身相好光明。赩如寶山。閻浮",
    "X73n1456_022:0619b12": "檀金紫磨光聚。三業六根。內外瑩徹。即無常身。證金",
    "X73n1456_022:0619b13": "剛體。故大般涅槃。諸大弟子。諸天大眾。各執旃檀沈",
    "X73n1456_022:0619b14": "水為[卄/積]。以焚其軀。則皮骨血肉髮毛爪齒。隨火光流。",
    "X73n1456_022:0619b15": "一一化為金剛種子。最極堅固。入火不焚。入水不溺。",
    "X73n1456_022:0619b16": "如水銀隨地。顆顆皆圓。名曰舍利。此云骨生。此生身",
    "X73n1456_022:0619b17": "也。分見而已。是故其色。但隨皮骨血肉髮毛爪齒。而",
    "X73n1456_022:0619b18": "有紅黃白黑。色色不同。小者大者。圓者直者。如露如",
    "X73n1456_022:0619b19": "珠。如粟如菽。又因禪定行道願力。三種所薰。故有流",
    "X73n1456_022:0619b20": "動不流動。現異不現異。其禪定者。凝然常寂。其行道",
    "X73n1456_022:0619b21": "者。宛轉缾盤。終古不息。其願力者。有求必應。若曰。我",
    "X73n1456_022:0619b22": "處靈鷲山。常在而不滅。豈非法身全體耶。噫。永嘉所",
    "X73n1456_022:0619b23": "謂幻化空身即法身。豈&#x8657;語哉。由是觀之。則一切眾",
    "X73n1456_022:0619b24": "生。具有如來智慧德相。但以妄想無明業行所薰。而",
    "X73n1456_022:0619c01": "成無常敗壞之身。即日用現前。念念潛注。真光獨露。",
    "X73n1456_022:0619c02": "迸灑八萬四千毛孔。一一光明。照耀無盡。即此無常",
    "X73n1456_022:0619c03": "身心。而為常住金剛矣。若演此光明。普照大地。則一",
    "X73n1456_022:0619c04": "切山河草芥纏塵。無非成佛真體。畢竟堅固。不動不",
    "X73n1456_022:0619c05": "壞。一一皆為法身舍利。豈有量哉。但以隨眾生心緣",
    "X73n1456_022:0619c06": "力所見故。舉世尊生身全體。止獲八斛四斗耳。且分",
    "X73n1456_022:0619c07": "為三。而天上人閒龍宮。各取建塔。而供養之。其流布",
    "X73n1456_022:0619c08": "人閒者。即阿育王。以大神力。遣使鬼神所建窣堵。滿",
    "X73n1456_022:0619c09": "閻浮提。而我震旦。可目而數者一十有九。則明州育",
    "X73n1456_022:0619c10": "王。適居首焉。蓋亦二智所薰者是耶。其我金陵長千。",
    "X73n1456_022:0619c11": "神僧康會所求。豈願力所薰者非耶。至若代代高僧。",
    "X73n1456_022:0619c12": "凡三學圓滿者。閒多有之。但曰堅固子耳。嘗謂震旦",
    "X73n1456_022:0619c13": "故稱赤縣神州。況其土人多大乘根器。而吾佛舍利",
    "X73n1456_022:0619c14": "無數。其所及者。豈止十數而已哉。竊自疑焉。及讀舍",
    "X73n1456_022:0619c15": "利感應記。見隋神尼智仙。得舍利一顆。文帝初生。尼",
    "X73n1456_022:0619c16": "即舉而育之。及文帝長。負大業。思報神尼。尼但以所",
    "X73n1456_022:0619c17": "藏舍利付囑之曰。兒當為普天慈父。重興佛法。用是",
    "X73n1456_022:0619c18": "盡建浮圖足矣。何報我為。帝受之如命。凡今域內名",
    "X73n1456_022:0619c19": "山所至塔廟。故大隋居多。愚謂此堀所藏舍利者。豈",
    "X73n1456_022:0619c20": "琬公親荷文帝授手而來者耶。抑我世尊願力所持",
    "X73n1456_022:0619c21": "經藏。將示少分真身。欲令眾生頓見全體耶。今我可",
    "X73n1456_022:0619c22": "禪師一至。而舍利即出。因以授受 國母。豈亦夙緣",
    "X73n1456_022:0619c23": "所逮也耶。不然。何其感應道交。昭著之如此也。竊謂",
    "X73n1456_022:0619c24": "當三吳時。江左佛法未至。而舍利何緣。先在地中。光",
    "X73n1456_022:0620a01": "騰霄漢。僧會尋光而來。吳尚異之。及談此舍利。且期",
    "X73n1456_022:0620a02": "三七懇求而至。吳人由是變幻怪為尊信。法道流通。",
    "X73n1456_022:0620a03": "爰自此始。代代相承。千有餘年。至我 聖祖神宗。尊",
    "X73n1456_022:0620a04": "崇敬事。超越百代。且賴此為金陵定鼎萬世洪基。迄",
    "X73n1456_022:0620a05": "今浮屠光明照耀。莊嚴妙麗。與佛身等。豈細事哉。且",
    "X73n1456_022:0620a06": "此石經。乃我琬公乘南岳願輪。以待慈氏。經三災。歷",
    "X73n1456_022:0620a07": "窮劫。豈值億世。惟此舍利。埋之久矣。今我可師一至。",
    "X73n1456_022:0620a08": "不待求而出現。惟我 聖母。尊居九重。不期見而自",
    "X73n1456_022:0620a09": "至。豈非吾佛以大願力。弘護三寶。應時出現。以延我",
    "X73n1456_022:0620a10": " 宗社。福庇蒼生。永永無窮。使正法流通。佛種不斷",
    "X73n1456_022:0620a11": "故耶。抑考琬公所刻石經。由隋及元。六百餘年。甫成",
    "X73n1456_022:0620a12": "其半。洎及我 明。則[門@(自/大)]然無聞。豈我世尊示此少分。",
    "X73n1456_022:0620a13": "如華一葉。見無邊春。欲令眾生。從此經藏。遠續如來",
    "X73n1456_022:0620a14": "法身慧命於窮劫者耶。不然。何其出現易易之如此",
    "X73n1456_022:0620a15": "也。故清得以詳記始末。以昭後世。使見聞者。知聖不",
    "X73n1456_022:0620a16": "&#x8657;應。應必有由矣。豈徒然哉。是為記。",
    "X73n1456_022:0620a17": "大都明因寺常住&#x7891;記",
    "X73n1456_022:0620a18": "[0620a18] 惟吾佛世尊。降神靈鷲。說法度人。而諸弟子輩。非出",
    "X73n1456_022:0620a19": "尊姓淨行者不度。非入無生者不住。故所住無常。但",
    "X73n1456_022:0620a20": "誡之曰。日中一食。樹下一宿。以示旅泊殘生。一往不",
    "X73n1456_022:0620a21": "復。初非有意人世。高廣安居。豐美口體之謂也。既而",
    "X73n1456_022:0620a22": "王城利物。以給孤長者。將請佛說法。乃就祇陀乞園",
    "X73n1456_022:0620a23": "林。造精舍以延之。不惜布金&#x5FA7;地。而重閣講堂。於是",
    "X73n1456_022:0620a24": "乎啟。大眾安居。亦自此始。然猶逐日行乞。四事未嘗",
    "X73n1456_022:0620b01": "豐美也。後因老病不能行乞者。立常住。是則常住。&#x8462;",
    "X73n1456_022:0620b02": "為老病者設。豈圖今日之事哉。教法東流。琳宮大剎。",
    "X73n1456_022:0620b03": "&#x68CA;分星布。煙火相望。鐘鼓相聞。去聖逾遠。本旨大乖。",
    "X73n1456_022:0620b04": "故百丈禪師。起而大振之。立清規以夾輔毗尼。冀返",
    "X73n1456_022:0620b05": "初制。嗟乎。人者居之。豈盡尊姓遺榮。操淨行而契無",
    "X73n1456_022:0620b06": "生者耶。是故建之者。不無給孤。應之者。未必如佛。居",
    "X73n1456_022:0620b07": "之者。未必盡老病無生者也。故曰。不納客僧。吾法當",
    "X73n1456_022:0620b08": "滅。是則不但非福地。且翻為毒海矣。惟此未嘗不涕",
    "X73n1456_022:0620b09": "泗霑襟也。都城之南。有寺曰明因。舊名三聖。&#x8462;雲崖",
    "X73n1456_022:0620b10": "大宗師所建也。師生於保定。甫七歲即披緇。十八遊",
    "X73n1456_022:0620b11": "方。&#x5FA7;參知識。初五臺道場。為&#x7FA3;&#x5BBC;搤其咽喉。歸依阻",
    "X73n1456_022:0620b12": "絕。先是有無住定大師。以少林業。依舊路嶺。闢盜巢",
    "X73n1456_022:0620b13": "而建剎。曰龍泉寺。為往來休息。曼殊法道。於是乎大",
    "X73n1456_022:0620b14": "昌大師。年登二十。即輔定師以開拓之。厥功大矣。豈",
    "X73n1456_022:0620b15": "非夙願耶。公居龍泉十載。始入大都。登壇受具。即置",
    "X73n1456_022:0620b16": "三聖寺。以納四方。又五歲入選。為大宗師。奉欽命。登",
    "X73n1456_022:0620b17": "華座。傳毗尼法有年。其道益昌。於萬曆三年。復修明",
    "X73n1456_022:0620b18": "因寺。又十年。而大師入滅。又五年。其孫仰崖慶公。世",
    "X73n1456_022:0620b19": "其業。然公以學行重當時。據龍泉以說法。內感 聖",
    "X73n1456_022:0620b20": "母。捐金重修其寺。額曰護國明因。&#x8462;功德本於大宗",
    "X73n1456_022:0620b21": "師也。萬曆壬辰秋。余隨緣王城。會達觀禪師於大慈",
    "X73n1456_022:0620b22": "壽。慶公從禪師謁余曰。明因固吾祖所&#x524F;也。慶因觸",
    "X73n1456_022:0620b23": "目諸方梵剎。往往居之者。不體先聖。所以建立之意。",
    "X73n1456_022:0620b24": "至若鬻身守綱者。奈業累何。慶願以此為永永常住。",
    "X73n1456_022:0620c01": "自今而後。凡山門一食與眾同。賢者可得而居之。老",
    "X73n1456_022:0620c02": "病者安之。往來者內之。凡常住所須。執事者。許增而",
    "X73n1456_022:0620c03": "不許損。凡我子孫。許住而不許分。凡所施利。許公而",
    "X73n1456_022:0620c04": "不許私。凡所田產。許守而不許賣。願世世香火。如日",
    "X73n1456_022:0620c05": "月鐙明。以紹隆三寶。將以報佛恩。祝 聖壽。&#x7DDC;遠無",
    "X73n1456_022:0620c06": "窮。屬余紀其事。余聞之。歡喜踊躍而讚曰。公以如來",
    "X73n1456_022:0620c07": "心為住持。以百丈心為常住。令後之居者。以無分別",
    "X73n1456_022:0620c08": "為妙行。借使天下聞風而興起者。處處不減祇園矣。",
    "X73n1456_022:0620c09": "正法嘉謨。將或見於今日也。公之功德可量哉。聊以",
    "X73n1456_022:0620c10": "公心。刻諸貞石。以昭後世云。",
    "X73n1456_022:0620c11": "開錦屏山觀音洞&#x7891;記",
    "X73n1456_022:0620c12": "[0620c12] 中國名山多奇勝。而太行為天地督。自首陽抵山海。",
    "X73n1456_022:0620c13": "秀氣盤結於京師。故京之西山一帶。琳宮梵宇。如鱗",
    "X73n1456_022:0620c14": "砌然。皆因人力裝點化工。至若天然奇秀。不假雕琢。",
    "X73n1456_022:0620c15": "而妙出恒情者。唯錦屏山觀音洞一境而已。山去京",
    "X73n1456_022:0620c16": "西百里許。洞踞山之胸。一聯三堀。如摩醯目。其中玲",
    "X73n1456_022:0620c17": "瓏凝聚。水乳成形。千態萬狀。不可名目。山勢環抱。名",
    "X73n1456_022:0620c18": "花異卉。開若錦屏。一水淵源。來自深谷。曲折周迴。澂",
    "X73n1456_022:0620c19": "渟山足。故其群峰森挺。如出水青蓮也。父老相傳。往",
    "X73n1456_022:0620c20": "往見雲霧中。時有觀音大士現。故以為名。余於癸未",
    "X73n1456_022:0620c21": "春。杖錫遨遊諸名勝。辟穀三學洞中。飛木廠王公&#x73CF;。",
    "X73n1456_022:0620c22": "謁余。談及此。遂往觀之。余一見而深愛焉。公遂請開",
    "X73n1456_022:0620c23": "拓。先捨地三十畝。為香火前導。搆茶&#x844A;一所。以濟往",
    "X73n1456_022:0620c24": "來。是時余方厭遊人世。未暇經營。乃付法侶九峰真",
    "X73n1456_022:0621a01": "玉上人以主之。即東蹈海上矣。既而某官某公奉命",
    "X73n1456_022:0621a02": "來督&#x53B0;事。力為開山檀越。掌&#x53B0;某公輩。同心助成。拓",
    "X73n1456_022:0621a03": "土鳩工。鑿空&#x8657;實。將高就下。歷數年。成巖岸數十丈。",
    "X73n1456_022:0621a04": "洞外又搆禪室兩楹。昔日荊榛。今為寶地矣。余於壬",
    "X73n1456_022:0621a05": "辰秋。持&#x9262;王城。再過此地。乃喟然而嘆曰。信乎境隨",
    "X73n1456_022:0621a06": "心變。道在人為也。嘗聞觀音大士。圓通普應。無處不",
    "X73n1456_022:0621a07": "現。&#x8462;住感應道交。如水清月現耳。況人人本是佛。不",
    "X73n1456_022:0621a08": "修行無以成。處處皆是道場。不施工無以見。此山固",
    "X73n1456_022:0621a09": "靈異。若非王公。與諸公仗因託緣。熾然建立。縱七寶",
    "X73n1456_022:0621a10": "莊嚴。皆委荊棘。又何敢望變荊棘為叢林哉。今也鐘",
    "X73n1456_022:0621a11": "聲梵響。共談般若。蒼崖石壁。皆顯法身。聞者不迷。見",
    "X73n1456_022:0621a12": "者即悟。因此地證圓通者。不可勝數。其倡者施者。作",
    "X73n1456_022:0621a13": "者助者之功。皆永永無窮。將以祝 聖壽。衍慈風。以",
    "X73n1456_022:0621a14": "綿綿無盡矣。澥印道人。不忘其始。不計其終。乃為銘",
    "X73n1456_022:0621a15": "以銘之曰。",
    "X73n1456_022:0621a16": "[0621a16] 大地法身。原無寸土。峨峨蒼崖。有目共睹。落落圓音。",
    "X73n1456_022:0621a17": "本不有聲。湯湯流水。有耳皆聞。處處道場。無往不在。",
    "X73n1456_022:0621a18": "有力量人。將金作由。圓通大士。隨類現身。豈獨於此。",
    "X73n1456_022:0621a19": "偏憐有情。洞中本&#x8657;。千奇萬狀。自是圓通。根本模樣。",
    "X73n1456_022:0621a20": "時之未至。久被塵埋。時節適逢。一擬便開。聲振天門。",
    "X73n1456_022:0621a21": "光騰大地。見聞功德。不可思議。上祝 皇圖。奠安社",
    "X73n1456_022:0621a22": "稷。 聖壽無疆。千秋萬祀。",
    "X73n1456_022:0621a23": "修五臺山鳳林寺下院方順橋大慈宣文寺",
    "X73n1456_022:0621a24": "&#x7891;記(并銘)",
    "X73n1456_022:0621b01": "[0621b01] 五臺為文殊道場。有一萬菩薩於中說法。應化無方。",
    "X73n1456_022:0621b02": "靈異多端。爰自漢永平摩騰著&#x8FF9;。沿及三國六朝。歷",
    "X73n1456_022:0621b03": "唐宋元。累代國家。帝后妃主。崇奉之典。班班可指。我",
    "X73n1456_022:0621b04": " 成祖文皇帝。延大寶法王居之。以後琳宮梵宇。歲",
    "X73n1456_022:0621b05": "歲增崇。及我 今上御宇。萬曆初。我 聖母慈聖宣",
    "X73n1456_022:0621b06": "文明肅皇太后。為資 先帝。保 聖躬。大作佛事。天",
    "X73n1456_022:0621b07": "下名山。自五臺始。延高僧十二員。以鳳林寺二虎禪",
    "X73n1456_022:0621b08": "師為首座。師名德胤。字徹天。山西太原人。始終發&#x8FF9;。",
    "X73n1456_022:0621b09": "修行緣山。素著中外。 聖母為建鳳林寺以居之。寺",
    "X73n1456_022:0621b10": "完。以臺山去京千里。山深數百里。仍就保定府滿城",
    "X73n1456_022:0621b11": "縣方順橋邊。置接待寺一所。額名大慈宣文。又置贍",
    "X73n1456_022:0621b12": "寺地十頃餘畝。以護香火。將垂永久。仍度沙彌明理",
    "X73n1456_022:0621b13": "為給侍。師道重方外。名達內庭。 聖恩隆重。超越常",
    "X73n1456_022:0621b14": "流。若供奉徐公。清明王公。時及諸搢紳先生。大司馬",
    "X73n1456_022:0621b15": "吳公輩。皆深重師。故其道場。隨處成叢林。晨鐘夕梵。",
    "X73n1456_022:0621b16": "香火星羅。將以上祝 聖壽無疆。保 皇圖億載。固",
    "X73n1456_022:0621b17": "皆我 聖母慈恩曠大。實師有以感之也。今斯地。為",
    "X73n1456_022:0621b18": "眾僧資色身與慧命堅牢。其功德福利。豈可以數量",
    "X73n1456_022:0621b19": "計哉。惟我 聖母慈恩。與天地同其博厚。而此功德。",
    "X73n1456_022:0621b20": "亦將共其悠久。必有鬼神呵護於其閒。後之近此地。",
    "X73n1456_022:0621b21": "守此土者。豈不推聖心所自。敢忘君親之惠。而取鬼",
    "X73n1456_022:0621b22": "神之責乎。寺落成。命沙門清。紀其事。謹稽首為銘。以",
    "X73n1456_022:0621b23": "銘之曰。",
    "X73n1456_022:0621b24": "[0621b24] 至哉坤元。萬物資生。峨峨太行。為天地經。卓彼清涼。",
    "X73n1456_022:0621c01": "惟聖道場。&#x7FA3;靈堀宅。爰枕北方。外護藩籬。內拱神京。",
    "X73n1456_022:0621c02": "珠宮梵宇。隨處叢林。惟我 聖母。育成 帝德。凡所",
    "X73n1456_022:0621c03": "施為。無非為國。建此名藍。以延梵侶。從十方來。如雲",
    "X73n1456_022:0621c04": "若堵。思修慧命。必藉色身。不勞持&#x9262;。香積盈盈。有土",
    "X73n1456_022:0621c05": "如膏。有眾如雲。 聖母聖心。以土為金。此地常住。惟",
    "X73n1456_022:0621c06": "功不朽。祝我 帝釐。天長地久。",
    "X73n1456_022:0621c07": "伏牛山慈光寺十方常住&#x7891;記",
    "X73n1456_022:0621c08": "[0621c08] 自迦維降&#x8FF9;。梵剎始興。白馬東來。僧居肇啟。歷代修",
    "X73n1456_022:0621c09": "崇之典。十方海會之林。由百丈弘律制之規。伏牛設",
    "X73n1456_022:0621c10": "練魔之業。無非精修一心。調伏三業。雲來者以法為",
    "X73n1456_022:0621c11": "心。安居者以和為事。世衰道微。去聖愈遠。不但法無",
    "X73n1456_022:0621c12": "專門。抑且人存我相。使二利之誥徒存。四事之緣&#x8657;",
    "X73n1456_022:0621c13": "費。此世尊所以攢眉。至人因之發慨者也。恭惟我。",
    "X73n1456_022:0621c14": "[0621c14] 聖母慈聖宣文明肅皇太后。承悲願力。現國太身。興",
    "X73n1456_022:0621c15": "隆三寶。建大法幢。使域內名山。皆成寶地。寰中勝&#x8FF9;。",
    "X73n1456_022:0621c16": "盡化伽藍。乃捐膳羞之資。命近侍太監姜某。於伏牛",
    "X73n1456_022:0621c17": "山。建造慈光寺。為十方海會叢林。置太河川。黑峪保",
    "X73n1456_022:0621c18": "莊田二所。為永遠供奉香火。命僧智明住持寺事。明",
    "X73n1456_022:0621c19": "初受業於京。西天台寺。寶珠和尚。以苦行聞當代。",
    "X73n1456_022:0621c20": "[0621c20] 聖母素所崇重者。明行日。和尚因誡之曰。爾以一介",
    "X73n1456_022:0621c21": "凡愚。叨承 慈命。撫心自省。豈不永懷。爾其以佛為",
    "X73n1456_022:0621c22": "心。以法為命。以十方為常住。以眾僧為叢林。一食必",
    "X73n1456_022:0621c23": "與眾同。一事必通眾議。以道德為首領。以公廉為執",
    "X73n1456_022:0621c24": "事。毋執己。毋慢人。晝夜六時。磨鍊三業。精勤萬行。屏",
    "X73n1456_022:0622a01": "絕諸緣。將以祝 聖壽無疆。報 慈恩永劫。其無忘",
    "X73n1456_022:0622a02": "我今日之言。明奉戒而行。以此聞 聖母。且以修途",
    "X73n1456_022:0622a03": "為遠慮。仍 命太監姜公料理之。冀道場與二室爭",
    "X73n1456_022:0622a04": "光。叢林比牛山並峙也。工竣始末。業已具載於功德",
    "X73n1456_022:0622a05": "&#x7891;記。茲以智明所以住持其業者。併誌之。以垂範叢",
    "X73n1456_022:0622a06": "林。永為後誡。將來住之者。又以此誡。復誡後人。其如",
    "X73n1456_022:0622a07": "薪火之傳。永永無盡也。是為記。",
    "X73n1456_022:0622a08": "重修之罘山神廟記(并銘)",
    "X73n1456_022:0622a09": "[0622a09] 登郡城東南十里許。有之罘山。山有神。曰浮佑&#x77E6;。是",
    "X73n1456_022:0622a10": "無所考。嘗周&#x89A7;方輿。大概自崑崙東折。而渤海注焉。",
    "X73n1456_022:0622a11": "扶桑日出。光影上下。蓬萊三山。隱隱雲霧閒。宮闕恍",
    "X73n1456_022:0622a12": "惚金銀。而神仙率都居之。稱不死之鄉。秦皇以是東",
    "X73n1456_022:0622a13": "遊黃腄。而窮成山。登之罘以臨朝陽。刻石記焉。則茲",
    "X73n1456_022:0622a14": "山始封。其來尚矣。迄今千五百年。雖往來代謝。觀其",
    "X73n1456_022:0622a15": "故事。如指掌。維是黔首歸依。歲時伏臘。而山亦產英",
    "X73n1456_022:0622a16": "效靈。風雨時若。使物不癘而年穀熟。故廟祀不絕。全",
    "X73n1456_022:0622a17": "真高常清者居之。幾三十年。躋九十而色若孺子。郡",
    "X73n1456_022:0622a18": "人多雅事。若戚將軍者。尤善事之。將軍視其神宇頹",
    "X73n1456_022:0622a19": "然。出資若干。鳩眾命工。而一新之。經始於萬曆丁亥",
    "X73n1456_022:0622a20": "秋。殿四楹。左右廊廡畢備。不期年落成。嘗清杖策過",
    "X73n1456_022:0622a21": "海印。請予為記。&#x5EFC;為之銘曰。",
    "X73n1456_022:0622a22": "[0622a22] 造化胚胎。大塊以成。山川&#x9B31;秀。育靈產英。惟茲大[((宋-木+(夕*匕))*ㄆ)/石]。",
    "X73n1456_022:0622a23": "百川以歸。崑崙東指。之罘巍巍。秦始來登。蓬萊彷彿。",
    "X73n1456_022:0622a24": "漢武神人。大言恍惚。惟山之靈。千秋萬祀。奠我邦家。",
    "X73n1456_022:0622b01": "百祥無射。惟民是福。惟穀是登。珠宮貝闕。載緝載新。",
    "X73n1456_022:0622b02": "鯨鐘鼉鼓。朝吼莫吟。祝我 帝釐。山高海深。",
    "X73n1456_022:0622b03": "住京都吉祥院無極信禪師道行法原&#x7891;記",
    "X73n1456_022:0622b04": "[0622b04] 無極禪師者。臨濟二十六代孫也。諱明信。順德沙河",
    "X73n1456_022:0622b05": "宋氏子。年八歲。父母即捨出家。禮郡之天寧深公為",
    "X73n1456_022:0622b06": "師。稍長。以生死為憂。年十三。即請本師以行&#x811A;事。往",
    "X73n1456_022:0622b07": "牛山。入大火聚。精勤刻苦。日夜煆煉者。二十餘年。塵",
    "X73n1456_022:0622b08": "勞雖覺蹔謝。然未有所悟入。因覲省。歸至郡之西山",
    "X73n1456_022:0622b09": "上棧坪。迥絕人&#x8FF9;。潛居六載。一食朝昏。諸念頓息。頃",
    "X73n1456_022:0622b10": "之。即參諸方知識。北走京師。登壇受具。復隱銀山之",
    "X73n1456_022:0622b11": "中峰。避影三載。日以橡栗為食。專注禪觀。時忽心境",
    "X73n1456_022:0622b12": "皆空。根塵頓脫。豁然開悟。自覺當體無依。翠峰大和",
    "X73n1456_022:0622b13": "尚。據臨濟正令。開法於都門。師往求印證。機緣契合。",
    "X73n1456_022:0622b14": "尋即謝隱京西之金山吉祥禪院。以長養為懷。堅持",
    "X73n1456_022:0622b15": "孤硬。澹然若無所寓。納衣鷇食。二十餘年。內府太監",
    "X73n1456_022:0622b16": "張公暹輩。聞而謁之。捐金重新梵宇。諸方學者日益",
    "X73n1456_022:0622b17": "進。居無何。師念家山寥落。有歸歟之嘆。杖策西遊祖",
    "X73n1456_022:0622b18": "塔。以謝度脫。是時二三耆宿進曰。惟我&#x8657;照祖翁。遠",
    "X73n1456_022:0622b19": "承曹洞正脈。其字派曰。洪子有可。福緣善慶。定慧圓",
    "X73n1456_022:0622b20": "明。永宗覺性。今將已矣。師何以續之。師因說偈曰。智",
    "X73n1456_022:0622b21": "能廣達。妙用無方。蘊空實際。祖道崇香。諸弟子唯唯",
    "X73n1456_022:0622b22": "志之。未幾尋歸吉祥。滅影人世。接納四來。道風日益",
    "X73n1456_022:0622b23": "大振。一日無恙。召眾說偈。安然危坐而逝。萬曆二年",
    "X73n1456_022:0622b24": "二月七日也。世壽六十有三。法臘三十有奇。得度弟",
    "X73n1456_022:0622c01": "子某等。奉茶毗禮。收師靈骨。葬於西嶺之隱寂石洞。",
    "X73n1456_022:0622c02": "其徒某皆參少室小山和尚。嗣曹洞血脈。即今開法",
    "X73n1456_022:0622c03": "故山之天寧。乃因龍華瑞&#x844A;大師。持師狀乞記。乃按",
    "X73n1456_022:0622c04": "其實以序之曰。嘗聞吾佛世尊。度生已畢。宜乎說法",
    "X73n1456_022:0622c05": "四十九年。未談一字。末後拈花為別傳之旨。自靈山",
    "X73n1456_022:0622c06": "迦葉破顏之後。西天四七。東土二三。所施不可以限",
    "X73n1456_022:0622c07": "量計。而竟不許其枝流。深有旨焉。及六傳之後。南岳",
    "X73n1456_022:0622c08": "青原下。則分為五宗。其門庭施設建立不同。猶耳目",
    "X73n1456_022:0622c09": "口鼻之於身。雖用各有異。豈可以用異。而異其體哉。",
    "X73n1456_022:0622c10": "由是觀之。所散未嘗一。所歸未嘗二。又豈可以門庭",
    "X73n1456_022:0622c11": "用異。易其指歸。然而後世悟之者。雖各因所入。至若",
    "X73n1456_022:0622c12": "曹洞臨濟機緣。迄今不泯。其故何哉。惟具正眼。當於",
    "X73n1456_022:0622c13": "佛未出世。祖未西來以前。剔眉以視。則靈山一會。少",
    "X73n1456_022:0622c14": "室九年。皆為餘事。是則君臣互換。棒喝交馳。&#x5705;&#x8462;乾",
    "X73n1456_022:0622c15": "坤。投機暗證之說。不啻若太&#x8657;閃電。石火光中。而趁",
    "X73n1456_022:0622c16": "師子遊戲也。禪師其於寂滅定中。振聲一喝。直使大",
    "X73n1456_022:0622c17": "地耳聾。諸有聞而不驚怖者。斯即可謂將此深心奉",
    "X73n1456_022:0622c18": "塵剎。是則名為報佛恩矣。不然。則竟以何法而續之",
    "X73n1456_022:0622c19": "耶。是為記。",
    "X73n1456_022:0622c20": "重修悟山觀音菴記(并銘)",
    "X73n1456_022:0622c21": "[0622c21] 牢山之西南&#x6FF5;海。&#x7FA3;峰眾岫。奔騰齊峙。而臨巨浸者。",
    "X73n1456_022:0622c22": "一峰傑出。曰悟山。父老相傳。昔有高僧藏修悟道之",
    "X73n1456_022:0622c23": "所。因以名之。 明嘉靖中。有僧名近悟。就址結茅以",
    "X73n1456_022:0622c24": "居。重修觀音大士殿三楹。左右夾以耳室。窗吞雲霧。",
    "X73n1456_022:0623a01": "門引長波。儼然坐蓮花而觀水月也。菴搆成。乞余為",
    "X73n1456_022:0623a02": "記。因歡喜讚歎。而銘之曰。",
    "X73n1456_022:0623a03": "[0623a03] 圓通大士。隨處現身。一微塵裏。轉大法輪。苦海無涯。",
    "X73n1456_022:0623a04": "奔吞識浪。大士觀之。如鏡中像。我依大士。如幻三昧。",
    "X73n1456_022:0623a05": "亦來於此。證三摩地。一草一木。盡屬法身。是名常住。",
    "X73n1456_022:0623a06": "傳無盡燈。照破暗冥。水中火發。火裏蓮生。是真實法。",
    "X73n1456_022:0623a07": "永劫歸依。如是讚歎。見聞之者。齊登彼岸。",
    "X73n1456_022:0623a08": "重修巨峰頂白雲菴玉皇殿記(并銘)",
    "X73n1456_022:0623a09": "[0623a09] 牢山居即墨東南。根盤二百餘里。跨平原而枕溟渤。",
    "X73n1456_022:0623a10": "岡巒起伏。龍蛇逶迤。眾草連芳。長林蓊&#x9B31;。幽潛祕處。",
    "X73n1456_022:0623a11": "石室巖龕。故往多真人高士。咸搆&#x8FF9;焉。&#x7FA3;山競繞。中",
    "X73n1456_022:0623a12": "則一峰傑出。曰巨峰。當二牢之&#x51E5;。上插重霄。下臨無",
    "X73n1456_022:0623a13": "際。最為奇絕。頂有菴曰白雲。故稱古剎。就廢。至我。",
    "X73n1456_022:0623a14": "[0623a14] 明嘉靖閒。全真郭一句重起。其徒李陽興繼業。至孫",
    "X73n1456_022:0623a15": "高來德而大新之。依巖鑿石。嵌壁甃垣。丹室圜宇。左",
    "X73n1456_022:0623a16": "右畢備。中建玉皇殿三楹。邑人周氏某。率萊中丞。拙",
    "X73n1456_022:0623a17": "齋劉公助成之。經營有年。至萬曆己卯甫就。余癸未",
    "X73n1456_022:0623a18": "夏。遊目海上。探索形勝。策杖其顛。適卜居太清。乞余",
    "X73n1456_022:0623a19": "為記。嘗聞之海山有三山。曰閬苑。蓬萊。方丈。宮闕咸",
    "X73n1456_022:0623a20": "金銀。而神仙在焉。故居塵埃而處混濁者。聆之則神",
    "X73n1456_022:0623a21": "思蜚動。願超脫高舉。即離人世。及至何無睹焉。以其",
    "X73n1456_022:0623a22": "望洋淼漠。無津涯。非羽翼莫能之竟。恣為荒唐。豈是",
    "X73n1456_022:0623a23": "然哉。&#x8462;欣厭相敓。耳目貴賤者也。若慈峰之秀。洞宇",
    "X73n1456_022:0623a24": "可以息形。芝朮可以充餌。幽深杳渺。塵氛懸絕。加之",
    "X73n1456_022:0623b01": "殿舍莊嚴。&#x7FA3;靈託&#x8FF9;。慕之者可望而不可即。能至而",
    "X73n1456_022:0623b02": "不能止。信目前之真境。人世之蓬壺。藉能頓解天叨。",
    "X73n1456_022:0623b03": "坐隳桎梏。何必駕長虹而挾羽翰。假安期而探秘術",
    "X73n1456_022:0623b04": "者哉。無建立功德。自與山海共之。又焉用記。乃為之",
    "X73n1456_022:0623b05": "銘曰。",
    "X73n1456_022:0623b06": "[0623b06] 天地肇育。山川是府。&#x7FA3;靈以歸。眾甫之祖。唯山之高。",
    "X73n1456_022:0623b07": "唯海之深。允茲上帝。實梁苦津。紺殿崢嶸。白雲繚繞。",
    "X73n1456_022:0623b08": "為彼瞻依。斯民之保。莫匪爾功。莫匪爾德。志彼&#x98E1;霞。",
    "X73n1456_022:0623b09": "塵機永息。仰矣穹蒼。俯兮谷王。配言聖壽。億兆無疆。",
    "X73n1456_022:0623b10": "重修靈山大覺禪寺記",
    "X73n1456_022:0623b11": "[0623b11] 即墨當三齊之東。披山帶海。是稱雄邑。左天柱而右",
    "X73n1456_022:0623b12": "馬嶺。俯華樓而負靈山。殊大觀焉。靈山去治北三十",
    "X73n1456_022:0623b13": "里。顛有大覺寺。&#x8462;唐宋古剎。其來湮沒不可考。至我",
    "X73n1456_022:0623b14": " 明成化閒。始遷山之北麓。當社之乾肘。故里俗休",
    "X73n1456_022:0623b15": "祥。以之歲久。殿堂日就傾圮。法身頹然荒草中。里人",
    "X73n1456_022:0623b16": "張某輩。聚族而謀之曰。大覺。吾之望剎也。憶昔盛時。",
    "X73n1456_022:0623b17": "晨鐘夕梵。惺吾之昏。督吾之勤。吾生是賴。今&#x95B4;然矣。",
    "X73n1456_022:0623b18": "誰為吾津梁之。非大善知識。又無以自樹立。乃僉議。",
    "X73n1456_022:0623b19": "禮請桂峰禪師尸之。禪師諱性香。先出平度巨族。少",
    "X73n1456_022:0623b20": "負奇氣。為人魁梧倜儻。始從學周孔家言。自視生如",
    "X73n1456_022:0623b21": "浮切。有志方外。少焉棄所習。扣黃老逃形之術。乃曰。",
    "X73n1456_022:0623b22": "猶在爐錘閒耳。遂矢心釋氏。禮邑之某寺某師。已而。",
    "X73n1456_022:0623b23": "躡屩擔簦西遊上國。初從曙堂曉法師。受天台賢首",
    "X73n1456_022:0623b24": "宗旨。再參少室小山書禪師。傳達摩心印。學究華梵。",
    "X73n1456_022:0623c01": "宗通性相。一時義學之士。莫不&#x8657;左斂&#x88B5;。遂東歸舊",
    "X73n1456_022:0623c02": "業。隱約數年。聞有茲山之請。忻然起曰。昔吾大覺氏",
    "X73n1456_022:0623c03": "降&#x8FF9;靈山。法幢&#x7AEA;而邪風墜。吾志在是矣。即杖錫至",
    "X73n1456_022:0623c04": "院。披草萊。翦荊棘。日與諸弟子講明所業。未期年。道",
    "X73n1456_022:0623c05": "風大振。邪宗異端。及門揮斥而規正者。不可勝計。師",
    "X73n1456_022:0623c06": "自居是。孜孜建立。捐衣&#x9262;。節飲食。焦唇瀝胃。儲積數",
    "X73n1456_022:0623c07": "年。計資若干。乃出與張子輩搆材鳩役。開林拓土。以",
    "X73n1456_022:0623c08": "某年某月首。某年某月落成。殿堂廊廡。方丈廚庫。山",
    "X73n1456_022:0623c09": "門鐘鼓。百凡具備。飛暈奪目。煥然一新。為墨之巨麗",
    "X73n1456_022:0623c10": "焉。余癸未夏。避名海上。訪師於靈山之下。因屬余為",
    "X73n1456_022:0623c11": "記。嘗試論之曰。齊俗尚功利。喜誇詐。自古概稱之矣。",
    "X73n1456_022:0623c12": "然其民性。郭朴可教。故曰一變而至魯。再變而至道",
    "X73n1456_022:0623c13": "也。吾佛氏遠自西竺。來至東夏。以及九州之外。教法",
    "X73n1456_022:0623c14": "流布寰區。千有餘年。歷觀方策所載。於齊之東。則蔑",
    "X73n1456_022:0623c15": "無一人。其俗之功利誇詐。豈天性然哉。&#x8462;未善導之",
    "X73n1456_022:0623c16": "耳。禪師承百世之弊。起偏僻之隅。苦心勵志。以吾道",
    "X73n1456_022:0623c17": "任。孑然而立。不數年閒。頓令改觀。東海洋洋。是稱佛",
    "X73n1456_022:0623c18": "國之風。可謂一變而至道。極其速化者也。後之居是",
    "X73n1456_022:0623c19": "剎者。安禪宴寂。朝參莫禮。將以祝吾 君。福吾民。衍",
    "X73n1456_022:0623c20": "慈風於億世。輝佛日於重昏。使後之睹是剎者。即事",
    "X73n1456_022:0623c21": "明心。望風易慮。闡玄音於絕響。闢枳棘於康衢。則是",
    "X73n1456_022:0623c22": "師之法身。常住於溪聲山色中也。余方抱幽憂之病。",
    "X73n1456_022:0623c23": "且與師先後步武寂場。故詳為之記。",
    "X73n1456_022:0623c24": "旃檀如來藏因緣記(并讚)",
    "X73n1456_022:0624a01": "[0624a01] 震旦財富聚東南。而鉅商大賈稱淵藪。歙郡之溪南。",
    "X73n1456_022:0624a02": "吳氏最著。康虞居士生長其閒。獨傑然志向上事。苟",
    "X73n1456_022:0624a03": "非夙習般若根深。安能抽蓮花於慾泥耶。士久執業",
    "X73n1456_022:0624a04": "達觀禪師。是於法門有聞。余向深知而未見也。乙未",
    "X73n1456_022:0624a05": "冬。余將之雷陽。道過真州。居士延之丈室。偶出旃檀",
    "X73n1456_022:0624a06": "如來藏。瞻禮之。其藏本以海岸栴檀香一枝。高五寸。",
    "X73n1456_022:0624a07": "徑二寸許。中分為二。裂而為三。鏤諸佛如來祕密藏。",
    "X73n1456_022:0624a08": "其像二百有奇。通為十方佛剎。含攝其中。其裂整半。",
    "X73n1456_022:0624a09": "最下半寸許。刊七寶池。池中蓮花閒數。白鶴孔雀鸚",
    "X73n1456_022:0624a10": "鵡舍利共命等鳥。狀如巨蟻。充雜花閒。池上峙金剛",
    "X73n1456_022:0624a11": "臺於蓮花中。欄楯行列。亦高半寸許。臺上結金剛座。",
    "X73n1456_022:0624a12": "衛之以二力士。次第三級。級置樓閣一重。下二七楹。",
    "X73n1456_022:0624a13": "上一五楹。各高一寸許。中央設毗盧主佛一尊。身量",
    "X73n1456_022:0624a14": "如欖核。伴佛十一。先後圍繞。以象八方上下。二重閣",
    "X73n1456_022:0624a15": "中。亦各設伴佛十五。以象上下。二方證法者。此上餘",
    "X73n1456_022:0624a16": "寸半許。其狀如空。空雲重疊。每列十佛。共三十軀。以",
    "X73n1456_022:0624a17": "象此方主剎。三世十方雲來集也。其兩邊柱闊二分",
    "X73n1456_022:0624a18": "許。&#x7AEA;鏤香水海雲。雲中星羅十佛。以像伴剎圍繞者。",
    "X73n1456_022:0624a19": "各各身量大小。如菽如麥。舉皆鱗次重重。以彰無盡。",
    "X73n1456_022:0624a20": "此正半也。其次半又分為二。即為兩門。闔則為一。闢",
    "X73n1456_022:0624a21": "而為三。以象總持。製與正等。其最下方。與蓮華海會",
    "X73n1456_022:0624a22": "相若。則各鏤二寶舟。舟中各坐五大士。合而為十。以",
    "X73n1456_022:0624a23": "象十地菩薩。濟度五濁惡世者。此上樓臺三重。每重",
    "X73n1456_022:0624a24": "兩瓣。各列八佛。共四十八。以象大願。此上與&#x8657;空等。",
    "X73n1456_022:0624b01": "亦各雲中列十五佛。合為三十。以象他方伴剎。三世",
    "X73n1456_022:0624b02": "十方雲來集也。閣外有諸天八部。持香華雲。冉冉而",
    "X73n1456_022:0624b03": "來。各各種種吉祥供養。輪圍邊輻。諸宮殿雲。充滿羅",
    "X73n1456_022:0624b04": "列。其異生眾。內外雜沓。合三十二。以象隨應。諸如是",
    "X73n1456_022:0624b05": "等。身量各有差。如芒如芴。咸皆合掌相向。曲盡威神。",
    "X73n1456_022:0624b06": "至若樓閣莊嚴。微妙纖悉。靡不具足。不可名言。總之",
    "X73n1456_022:0624b07": "圓裹十&#x8657;。包容三世。取象三德祕藏焉。主伴重重。如",
    "X73n1456_022:0624b08": "琉璃缾。盛多芥子。無邊海會。炳然現於方寸之中。此",
    "X73n1456_022:0624b09": "其幢也。其下建立香水海中。七寶輪圍眾山之上。山",
    "X73n1456_022:0624b10": "高二寸許。七寶閒錯。以為莊嚴。海水漩澓。金沙布底。",
    "X73n1456_022:0624b11": "宛若惢香。娑竭跋陀二龍王。從海涌出。手執香花。而",
    "X73n1456_022:0624b12": "作供養。以摩尼寶雲。而覆其上。種種雜寶而校飾之。",
    "X73n1456_022:0624b13": "雲中結一龕室。高寸許。安置毗盧變象。三首六臂。坐",
    "X73n1456_022:0624b14": "蓮花臺。端嚴自在。以象尊特。總之佛境重重。精嚴妙",
    "X73n1456_022:0624b15": "麗。居然廣大佛剎。攝入方寸閒。此皆狀其可狀。而不",
    "X73n1456_022:0624b16": "能狀非可狀也。嘗聞諸佛神力。不可思議。眾生業行。",
    "X73n1456_022:0624b17": "不可思議。今以不可思議業力。而作難思之佛事。觀",
    "X73n1456_022:0624b18": "此雕鏤密緻之技。深有不可得而思議者矣。識者謂",
    "X73n1456_022:0624b19": "非神力。不能致此美觀。余謂不然。夫聖人所作。常為",
    "X73n1456_022:0624b20": "一事。大都因物設象。因象見心。故棗柏論大經。歷事",
    "X73n1456_022:0624b21": "表法。深有旨哉。然以旃檀象法身。&#x8462;取清遠潛通。深",
    "X73n1456_022:0624b22": "入無閒之意耳。故曰。唯一堅密身。一切塵中現。良以",
    "X73n1456_022:0624b23": "眾生本有法身。為無明業力所薰。變成五蘊幻身。故",
    "X73n1456_022:0624b24": "於日用而不覺。沈冥久矣。殊不知方寸覺心。含攝難",
    "X73n1456_022:0624c01": "思佛事也。余觀作者。特以旃檀五寸而表示之。然離",
    "X73n1456_022:0624c02": "之為三。合而為一。重重佛境。具在其中。正令觀者心",
    "X73n1456_022:0624c03": "存目想。即此五蘊幻妄身心。於一念頃。頓見本真。薰",
    "X73n1456_022:0624c04": "變三毒。而為三德祕藏。直使十方佛土。了然心目閒",
    "X73n1456_022:0624c05": "也。嗟乎。觀者苟能藉此薰修。一旦轉變自在。睹華藏",
    "X73n1456_022:0624c06": "於目前。見法身於當下。斯則作者神力。大有不可思",
    "X73n1456_022:0624c07": "議者存焉。原此幢。不知所由來。意非天府不能有。向",
    "X73n1456_022:0624c08": "在居士從子家藏久矣。余謂是必出於西域。巧幻術",
    "X73n1456_022:0624c09": "者之手。或自晉唐梵師所持來者。想至宋末散失。流",
    "X73n1456_022:0624c10": "落江南民閒。沿緣今日。以得現身於居士前耶。不然。",
    "X73n1456_022:0624c11": "何以有此。噫。欲識佛性義。當觀時節因緣。居士得此。",
    "X73n1456_022:0624c12": "豈非慈善根力。所攝持耶。非苟然也。余瞻禮殷勤。慶",
    "X73n1456_022:0624c13": "躍不已。故詳記始末。以俟觀者。冀即境明心。以作金",
    "X73n1456_022:0624c14": "剛種子。斯則居士賈於佛性海中。轉為度生事業矣。",
    "X73n1456_022:0624c15": "異日儻能破一微塵。而出大千經卷。不獨以見作者",
    "X73n1456_022:0624c16": "之心。將亦自知功德妙利。較之區區毫末。大有不可",
    "X73n1456_022:0624c17": "得而思議者焉。余欲重宣其意。以偈讚曰。",
    "X73n1456_022:0624c18": "[0624c18] 諸佛妙法身。墮在五蘊中。廣大神通力。變為妄想業。",
    "X73n1456_022:0624c19": "流轉生死海。荼毒苦無涯。爰有大智人。巧施方便力。",
    "X73n1456_022:0624c20": "乃以旃檀香。修成祕密藏。無量諸佛境。含攝在其中。",
    "X73n1456_022:0624c21": "種種妙莊嚴。不可思議者。我今觀此幢。居然華藏海。",
    "X73n1456_022:0624c22": "只在一微塵。含大千經卷。況以五寸香。而不具法界。",
    "X73n1456_022:0624c23": "唯以智眼觀。了此難思業。攝念樓閣前。願見諸佛境。",
    "X73n1456_022:0624c24": "借此彈指力。其門忽然開。頓見&#x8657;空中。充滿十方剎。",
    "X73n1456_022:0625a01": "始知眉睫閒。方寸覺心地。現此希有相。不生奇特想。",
    "X73n1456_022:0625a02": "丈夫善勇猛。而於五欲中。力破生死關。如蓮花出水。",
    "X73n1456_022:0625a03": "能以功德財。建此難思事。安置生死堀。為出世因緣。",
    "X73n1456_022:0625a04": "日用當現前。明暗不捨離。不動跬步閒。&#x5FA7;參眾知識。",
    "X73n1456_022:0625a05": "無量法門海。攝在一微塵。願轉此法輪。直至未來際。",
    "X73n1456_022:0625a06": "見聞瞻禮者。讚歎及稱揚。一念隨喜心。頓成無上種。"
}