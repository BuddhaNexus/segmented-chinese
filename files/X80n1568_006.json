{
    "X80n1568_006:0677b14": "五燈嚴統卷第六",
    "X80n1568_006:0677b16": "青原下五世",
    "X80n1568_006:0677b17": "石霜諸禪師法嗣",
    "X80n1568_006:0677b18": "潭州大光山居誨禪師[0677b18] 京兆人也。初造石霜。長坐不",
    "X80n1568_006:0677b19": "臥。麻衣草履。亡身為法。霜遂令主性空塔院。一日霜",
    "X80n1568_006:0677b20": "知緣熟。試其所得。問曰。國家每年放舉人及第。朝門",
    "X80n1568_006:0677b21": "還得拜也無。師曰。有一人不求進。霜曰憑何。師曰。他",
    "X80n1568_006:0677b22": "且不為名。霜曰。除&#x5374;今日。別更有時也無。師曰。他亦",
    "X80n1568_006:0677b23": "不道今日是。如是酬問。往復無滯。盤桓二十餘祀。眾",
    "X80n1568_006:0677b24": "請出世。僧問。祇如達磨是祖否。師曰。不是祖。曰既不",
    "X80n1568_006:0677c01": "是祖。又來作甚麼。師曰。祇為汝不薦。曰薦後如何。師",
    "X80n1568_006:0677c02": "曰。方知不是祖。問混沌未分時如何。師曰。時教阿誰",
    "X80n1568_006:0677c03": "敘。上堂。一代時教。祇是整理時人手&#x811A;。直饒剝盡到",
    "X80n1568_006:0677c04": "底。也祇成得箇了事人。不可將當衲衣下事。所以道。",
    "X80n1568_006:0677c05": "四十九年。明不盡標不起。倒這裏合作麼生。更若忉",
    "X80n1568_006:0677c06": "忉。恐成負累。珍重。",
    "X80n1568_006:0677c07": "瑞州九&#x5CEF;道虔禪師[0677c07] 福州人也。&#x751E;為石霜侍者。洎霜",
    "X80n1568_006:0677c08": "歸寂。眾請首座。繼住持。師白眾曰。須明得先師意始",
    "X80n1568_006:0677c09": "可。座曰。先師有甚麼意。師曰。先師道。休去。歇去。冷湫",
    "X80n1568_006:0677c10": "湫地去。一念萬年去。寒&#x7070;枯木去。古廟香爐去。一條",
    "X80n1568_006:0677c11": "白練去。其餘則不問。如何是一條白練去。座曰。這箇",
    "X80n1568_006:0677c12": "祇是明一色邊事。師曰。元來未會先師意在。座曰。爾",
    "X80n1568_006:0677c13": "不肯我那。但裝香來。香煙斷處。若去不得。即不會先",
    "X80n1568_006:0677c14": "師意。遂焚香。香煙未斷。座已脫去。師拊座背曰。坐脫",
    "X80n1568_006:0677c15": "立亡即不無。先師意未夢見在。住後。僧問。無間中人",
    "X80n1568_006:0677c16": "行甚麼行。師曰。畜生行。曰畜生復行甚麼行。師曰。無",
    "X80n1568_006:0677c17": "間行。曰此猶是長生路上人。師曰。汝須知有不共命",
    "X80n1568_006:0677c18": "者。曰不共甚麼命。師曰。長生氣不常。師乃曰。諸兄弟",
    "X80n1568_006:0677c19": "還識得命麼。欲知命。流泉是命。湛寂是身。千波競涌。",
    "X80n1568_006:0677c20": "是文殊境界。一&#x4E98;晴空是普賢&#x7240;榻。其次借一句子",
    "X80n1568_006:0677c21": "是指月。於中事是話月。從上宗門中事。如節度使信",
    "X80n1568_006:0677c22": "旗相似。且如諸方先德。未建許多名目指陳已前。諸",
    "X80n1568_006:0677c23": "兄弟約甚麼體格商量。到這裏。不假三寸。試話會看。",
    "X80n1568_006:0677c24": "不假耳。試釆聽看。不假眼。試辯白看。所以道。聲前拋",
    "X80n1568_006:0678a01": "不出。句後不藏形。盡乾坤大地。都來是汝當人箇體。",
    "X80n1568_006:0678a02": "向甚麼處。安眼耳鼻舌。莫但向意根下圖度作解。盡",
    "X80n1568_006:0678a03": "未來際。亦未有休歇分。所以洞山道。擬將心意學玄",
    "X80n1568_006:0678a04": "宗。大似西行&#x5374;向東。珍重。問承古有言。向外紹則臣",
    "X80n1568_006:0678a05": "位。向內紹則王種。是否。師曰是。曰如何是外紹。師曰。",
    "X80n1568_006:0678a06": "若不知事極頭。祇得了事。喚作外紹。是為臣種。曰如",
    "X80n1568_006:0678a07": "何是內紹。師曰。知向裏許承當擔荷。是為內紹。曰如",
    "X80n1568_006:0678a08": "何是王種。師曰。須見無承當底人。無擔荷底人。始得",
    "X80n1568_006:0678a09": "同一色。同一色了。所以借為誕生。是為王種。曰恁麼",
    "X80n1568_006:0678a10": "則內紹亦須得轉。師曰。灼然有承當擔荷。爭得不轉。",
    "X80n1568_006:0678a11": "汝道內紹便是人王種。你且道。如今還有紹底道理",
    "X80n1568_006:0678a12": "麼。所以古人道。紹是功。紹了非是功。轉功位了。始喚",
    "X80n1568_006:0678a13": "作人王種。曰未審外紹還轉也無。師曰。外紹全未知",
    "X80n1568_006:0678a14": "有。且教渠知有。曰如何是知有。師曰。天明不覺曉。問",
    "X80n1568_006:0678a15": "如何是外紹。師曰。不借別人家裏事。曰如何是內紹。",
    "X80n1568_006:0678a16": "師曰。推爺向裏頭。曰二語之中那語最親。師曰。臣在",
    "X80n1568_006:0678a17": "門裏。王不出門。曰恁麼則不出門者。不落二邊。師曰。",
    "X80n1568_006:0678a18": "渠也不獨坐世界裏紹王種。名外紹王種姓。所以道。",
    "X80n1568_006:0678a19": "紹是功名臣。是偏中正。紹了轉功名君。是正中偏。問",
    "X80n1568_006:0678a20": "誕生還更知聞也無。師曰。更知聞阿誰。曰恁麼則莫",
    "X80n1568_006:0678a21": "便是否。師曰若是。古人為甚麼道。誕生王有父。曰既",
    "X80n1568_006:0678a22": "有父。為甚麼不知聞。師曰。同時不識祖。問古人云。直",
    "X80n1568_006:0678a23": "得不恁麼來者。猶是兒孫。意旨如何。師曰。古人不謾",
    "X80n1568_006:0678a24": "語。曰如何是來底兒孫。師曰。猶守珍御在。曰如何是",
    "X80n1568_006:0678b01": "父。師曰。無家可坐。無世可興。問諸聖間出。祇是箇傳",
    "X80n1568_006:0678b02": "語底人。豈不是和尚語。師曰是。曰祇如世尊生下。一",
    "X80n1568_006:0678b03": "手指天。一手指地云。天上天下唯我獨尊。為甚麼喚",
    "X80n1568_006:0678b04": "作傳語底人。師曰。為他指天指地。所以喚作傳語底",
    "X80n1568_006:0678b05": "人。僧禮拜而退。問九重無信恩赦何來。師曰。流光雖",
    "X80n1568_006:0678b06": "&#x5FA7;。閫內不周。曰流光與閫內相去多少。師曰。綠水騰",
    "X80n1568_006:0678b07": "波。青山秀色。問人人盡言請益。未審師將何拯濟。師",
    "X80n1568_006:0678b08": "曰。汝道。巨嶽還曾乏寸土也無。曰恁麼則四海參尋。",
    "X80n1568_006:0678b09": "當為何事。師曰。演若迷頭心自狂。曰還有不狂者麼。",
    "X80n1568_006:0678b10": "師曰有。曰如何是不狂者。師曰。突曉途中眼不開。問",
    "X80n1568_006:0678b11": "如何是學人自己。師曰。更問阿誰。曰便恁麼承當時",
    "X80n1568_006:0678b12": "如何。師曰。須彌還更戴須彌。問祖祖相傳。復傳何事。",
    "X80n1568_006:0678b13": "師曰。釋迦慳。迦葉富。曰如何是釋迦慳。師曰。無物與",
    "X80n1568_006:0678b14": "人。曰如何是迦葉富。師曰。國內孟&#x751E;君。曰畢竟傳底",
    "X80n1568_006:0678b15": "事作麼生。師曰。百歲老人分夜燈。問諸佛非我道。如",
    "X80n1568_006:0678b16": "何是我道。師曰。我非諸佛。曰既非諸佛。為甚麼&#x5374;立",
    "X80n1568_006:0678b17": "我道。師曰。適來暫喚來。如今&#x5374;遣出。曰為甚麼&#x5374;遣",
    "X80n1568_006:0678b18": "出。師曰。若不遣出。眼裏塵生。問一切處覓不得。豈不",
    "X80n1568_006:0678b19": "是聖。師曰。是甚麼聖。曰牛頭未見四祖時。豈不是聖。",
    "X80n1568_006:0678b20": "師曰。是聖境未忘。曰二聖相去幾何。師曰。塵中雖有",
    "X80n1568_006:0678b21": "隱形術。爭奈全身入帝鄉。問古人道。因真立妄。從妄",
    "X80n1568_006:0678b22": "顯真。是否。師曰是。曰如何是真心。師曰。不雜食是。曰",
    "X80n1568_006:0678b23": "如何是妄心。師曰。攀緣起倒是。曰離此二途。如何是",
    "X80n1568_006:0678b24": "本體。師曰。本體不離。曰為甚麼不離。師曰。不敬功德",
    "X80n1568_006:0678c01": "天。誰嫌黑暗女。問盡乾坤都來是箇眼。如何是乾坤",
    "X80n1568_006:0678c02": "眼。師曰。乾坤在裏許。曰乾坤眼何在。師曰。正是乾坤",
    "X80n1568_006:0678c03": "眼。曰還照矚也無。師曰。不借三光勢。曰既不借三光",
    "X80n1568_006:0678c04": "勢。憑何喚作乾坤眼。師曰。若不如是。髑髏前見鬼人",
    "X80n1568_006:0678c05": "無數。問一筆丹青。為甚麼邈誌公真不得。師曰。僧繇",
    "X80n1568_006:0678c06": "&#x5374;許誌公。曰未審僧繇得甚麼人證旨。&#x5374;許誌公。師",
    "X80n1568_006:0678c07": "曰。烏龜稽首須彌柱。問動容沉古路。身沒乃方知。此",
    "X80n1568_006:0678c08": "意如何。師曰。偷佛錢買佛香。曰學人不會。師曰。不會",
    "X80n1568_006:0678c09": "即燒香。供養本爺娘。師後住泐潭而終。諡大覺禪師。",
    "X80n1568_006:0678c10": "台州涌泉景欣禪師[0678c10] 泉州人也。自石霜開示。而止涌",
    "X80n1568_006:0678c11": "泉。一日不披袈裟喫飯。有僧問。莫成俗否。師曰。即今",
    "X80n1568_006:0678c12": "豈是僧邪。彊德二禪客。於路次見師騎牛。不識師。忽",
    "X80n1568_006:0678c13": "曰。蹄角甚分明。爭柰騎者不鑒。師驟牛而去。彊德憩",
    "X80n1568_006:0678c14": "於樹下煎茶。師回&#x5374;下牛。問曰。二禪客。近離甚麼處。",
    "X80n1568_006:0678c15": "彊曰。那邊。師曰。那邊事作麼生。彊提起茶盞。師曰。此",
    "X80n1568_006:0678c16": "猶是這邊事。那邊事作麼生。彊無對。師曰。莫道騎者",
    "X80n1568_006:0678c17": "不鑒好。上堂。我四十九年在這裏。尚自有時走作。汝",
    "X80n1568_006:0678c18": "等諸人。莫開大口。見解人多。行解人萬中無一箇。見",
    "X80n1568_006:0678c19": "解言語。總要知通。若識不盡。敢道輪回去在。為何如",
    "X80n1568_006:0678c20": "此。蓋為識漏未盡。汝但盡&#x5374;今時。始得成立。亦喚作",
    "X80n1568_006:0678c21": "立中功。轉功就他去。亦喚作就中功親他去。我所以",
    "X80n1568_006:0678c22": "道。親人不得度。渠不度親人。恁麼譬喻尚不會薦取。",
    "X80n1568_006:0678c23": "渾崙底但管取性。亂動舌頭。不見洞山道。相續也大",
    "X80n1568_006:0678c24": "難。汝須知有此事。若不知有。啼哭有日在。上堂。拍盲",
    "X80n1568_006:0679a01": "不見佛。開眼遇途人。借問途中事。渠無丈六身。不從",
    "X80n1568_006:0679a02": "五天來。漢地不曾踏。不是張家生。誰云李家子。三人",
    "X80n1568_006:0679a03": "拄一杖臥一&#x7240;。似伊不似伊。拈來搭肩上。為他十八",
    "X80n1568_006:0679a04": "兒論。不奈伊何。",
    "X80n1568_006:0679a05": "潭州雲&#x8462;山志元圓淨禪師[0679a05] 遊方時。問雲居曰。志元",
    "X80n1568_006:0679a06": "不奈何時如何。居曰。祇為闍黎功力不到。師不禮拜。",
    "X80n1568_006:0679a07": "直造石霜。亦如前問。霜曰。非但闍黎。老僧亦不奈何。",
    "X80n1568_006:0679a08": "師曰。和尚為甚麼不奈何。霜曰。老僧若奈何。拈過汝",
    "X80n1568_006:0679a09": "不奈何。師便禮拜。僧問石霜。萬戶俱閉即不問。萬戶",
    "X80n1568_006:0679a10": "俱開時如何。霜曰。堂中事作麼生。僧無對。經半年。方",
    "X80n1568_006:0679a11": "始下一轉語。曰無人接得渠。霜曰。道即太煞道。祇道",
    "X80n1568_006:0679a12": "得八成。曰和尚又且如何。霜曰。無人識得渠。師知乃",
    "X80n1568_006:0679a13": "禮拜。乞為舉。霜不肯。師乃抱霜上方丈曰。和尚若不",
    "X80n1568_006:0679a14": "道。打和尚去在。霜曰得在。師頻禮拜。霜曰。無人識得",
    "X80n1568_006:0679a15": "渠。師於言下頓省。住後僧問。如何是佛。師曰。黃面底",
    "X80n1568_006:0679a16": "是。曰如何是法。師曰。藏裏是。問然燈未出時如何。師",
    "X80n1568_006:0679a17": "曰。昧不得。問蛇為甚麼吞&#x5374;師。師曰。通身色不同。問",
    "X80n1568_006:0679a18": "如何是衲僧。師曰。參尋訪道。潭州道正。表聞馬王。乞",
    "X80n1568_006:0679a19": "師論義。王請師上殿相見。茶罷。師就王乞&#x5292;。師握&#x5292;。",
    "X80n1568_006:0679a20": "問道正曰。你本教中道。恍恍惚惚。其中有物。是何物。",
    "X80n1568_006:0679a21": "杳杳冥冥。其中有精。是何精。道得不斬。道不得即斬。",
    "X80n1568_006:0679a22": "道正茫然。便禮拜懺悔。師謂王曰。還識此人否。王曰",
    "X80n1568_006:0679a23": "識。師曰是誰。王曰道正。師曰。不是。其道若正。合對得",
    "X80n1568_006:0679a24": "臣僧。此祇是箇無主孤魂。因茲道士更不紛紜。",
    "X80n1568_006:0679b01": "潭州谷山藏禪師[0679b01] 僧問。法尚應捨。何況非法。如何是",
    "X80n1568_006:0679b02": "法尚應捨。師曰。空裏撒醍醐。曰如何是非法。師曰。嵩",
    "X80n1568_006:0679b03": "山道士詐明頭。問逼迫出來時如何。師曰。還曾拶著",
    "X80n1568_006:0679b04": "汝麼。",
    "X80n1568_006:0679b05": "潭州中雲&#x8462;禪師[0679b05] 僧問。和尚開堂。當為何事。師曰。為",
    "X80n1568_006:0679b06": "汝驢漢。曰諸佛出世。當為何事。師曰。為汝驢漢。問祖",
    "X80n1568_006:0679b07": "佛未出世時如何。師曰。像不得。曰出世後如何。師曰。",
    "X80n1568_006:0679b08": "闍黎也須側身始得。問如何是向上一句。師曰。文殊",
    "X80n1568_006:0679b09": "失&#x5374;口。曰如何是門頭一句。師曰。頭上插花子。問如",
    "X80n1568_006:0679b10": "何是超百億。師曰。超人不得肯。",
    "X80n1568_006:0679b11": "河中南際山僧一禪師[0679b11] 僧問。幸獲親近。乞師指示。師",
    "X80n1568_006:0679b12": "曰。我若指示。即屈著汝。曰教學人作麼生即是。師曰。",
    "X80n1568_006:0679b13": "切忌是非。問如何是衲僧氣息。師曰。還曾薰著汝也",
    "X80n1568_006:0679b14": "無。問同類即不問。如何是異類。師曰。要頭斫將去。問",
    "X80n1568_006:0679b15": "如何是法身主。師曰。不過來。問如何是毗盧師。師曰。",
    "X80n1568_006:0679b16": "不超越。師終于長慶。諡本淨大師。",
    "X80n1568_006:0679b17": "廬山棲賢懷祐禪師[0679b17] 泉州人也。僧問。如何是五老峰",
    "X80n1568_006:0679b18": "前事。師曰。萬古千秋。曰恁恁則成絕嗣去也。師曰。躊",
    "X80n1568_006:0679b19": "躇欲與誰。問自遠趨風。請師激發。師曰。他不憑時。曰",
    "X80n1568_006:0679b20": "請師憑時。師曰。我亦不換。問如何是法法無差。師曰。",
    "X80n1568_006:0679b21": "雪上更加霜。上堂。若會此箇事。無有下口處。問如何",
    "X80n1568_006:0679b22": "是祖師西來意。師曰。井底寒蟾。天中明月。",
    "X80n1568_006:0679b23": "福州覆船山洪薦禪師[0679b23] 僧問。如何是本來面目。師便",
    "X80n1568_006:0679b24": "閉目吐舌。又開目吐舌。曰本來有許多面目。師曰。適",
    "X80n1568_006:0679c01": "來見甚麼。僧無語。問如何是師子。師曰。善哮吼。僧拊",
    "X80n1568_006:0679c02": "掌曰。好手好手。師曰。青天白日。&#x5374;被鬼迷。僧作掀禪",
    "X80n1568_006:0679c03": "&#x7240;勢。師便打。曰驢事未去。馬事到來。師曰。灼然作家。",
    "X80n1568_006:0679c04": "僧拂袖便出。師曰。將甌盛水。擬比大洋。問如何是玄",
    "X80n1568_006:0679c05": "妙。師曰。未聞已前。道吾問。久嚮和尚會禪。是否。師曰。",
    "X80n1568_006:0679c06": "蒼天蒼天。吾近前掩師口曰。低聲低聲。師與一掌。吾",
    "X80n1568_006:0679c07": "曰。蒼天蒼天。師把住曰。得恁麼無禮。吾&#x5374;與一掌。師",
    "X80n1568_006:0679c08": "曰。老僧罪過。吾拂袖便行。師呵呵大笑曰。早知如是。",
    "X80n1568_006:0679c09": "不見如是。僧參。師便作起勢。僧便出。師曰。闍黎且來",
    "X80n1568_006:0679c10": "人事。僧回作抽坐具勢。師&#x5374;歸方丈。僧曰。蒼天蒼天。",
    "X80n1568_006:0679c11": "師曰。龍頭蛇尾。僧近前叉手立。師曰。敗將投王。不存",
    "X80n1568_006:0679c12": "性命。問抱璞投師。師還接否。師以手拍香臺。僧禮拜。",
    "X80n1568_006:0679c13": "師曰。禮拜則不無。其中事作麼生。僧&#x5374;拍香臺。師曰。",
    "X80n1568_006:0679c14": "舌頭不出口。師將示寂三日前。令侍者喚第一座來。",
    "X80n1568_006:0679c15": "師臥出氣一聲。座喚侍者曰。和尚渴要湯水喫。師乃",
    "X80n1568_006:0679c16": "面壁而臥。臨終令集眾。乃展兩手。出舌示之。時第三",
    "X80n1568_006:0679c17": "座曰。諸人和尚舌根硬也。師曰。苦哉苦哉。誠如第三",
    "X80n1568_006:0679c18": "座所言。舌根硬去也。言訖而寂。諡紹隆大師。",
    "X80n1568_006:0679c19": "鼎州德山存德慧空禪師[0679c19] 僧問。如何是一句。師曰。更",
    "X80n1568_006:0679c20": "請問。問如何是和尚仙陀婆。師曰。昨夜三更見月明。",
    "X80n1568_006:0679c21": "吉州崇恩禪師[0679c21] 僧問。祖意教意是同是別。師曰。少林",
    "X80n1568_006:0679c22": "雖有月。&#x8471;嶺不穿雲。問如何是類。師曰。奈何橋畔嘶",
    "X80n1568_006:0679c23": "聲切。&#x5292;樹林中去復來。",
    "X80n1568_006:0679c24": "石霜&#x816A;禪師[0679c24] 僧問。世尊出世先度五俱輪。和尚出世",
    "X80n1568_006:0680a01": "先度何人。師曰。總不度。曰為甚麼不度。師曰。為伊不",
    "X80n1568_006:0680a02": "是五俱輪。",
    "X80n1568_006:0680a03": "郢州芭蕉禪師[0680a03] 僧問。從上宗乘如何舉唱。師曰。已被",
    "X80n1568_006:0680a04": "人冷眼&#x89B7;破了。問不落諸緣。請師直指。師曰。有問有",
    "X80n1568_006:0680a05": "答。問如何是和尚為人一句。師曰。祇恐闍黎不問。問",
    "X80n1568_006:0680a06": "如何是向去底人。師曰。董家稚子聲聲哭。曰如何是",
    "X80n1568_006:0680a07": "&#x5374;來底人。師曰。枯木驪龍露爪牙。",
    "X80n1568_006:0680a08": "潭州肥田慧覺伏禪師[0680a08] 僧問。如何是未出世邊事。師",
    "X80n1568_006:0680a09": "曰。髻中珠未解。石女斂雙眉。曰出世後如何。師曰。靈",
    "X80n1568_006:0680a10": "龜呈卦兆。失&#x5374;自家身。問此地名甚麼。師曰肥田。曰",
    "X80n1568_006:0680a11": "宜種甚麼。師便打。師有偈曰。修多好句枉工夫。返本",
    "X80n1568_006:0680a12": "還源是大愚。祖佛不從修證得。縱行玄略也崎嶇。",
    "X80n1568_006:0680a13": "潭州鹿苑暉禪師[0680a13] 僧問。不假諸緣請師道。師敲火爐",
    "X80n1568_006:0680a14": "曰會麼。曰不會。師曰。瞌睡漢。問牛頭未見四祖時如",
    "X80n1568_006:0680a15": "何。師曰。如月在水。曰見後如何。師曰。如水在月。問祖",
    "X80n1568_006:0680a16": "祖相傳。未審傳箇甚麼。師曰。汝問我我問汝。曰恁麼",
    "X80n1568_006:0680a17": "則緇素不分也。師曰。甚麼處去來。",
    "X80n1568_006:0680a18": "潭州寶&#x8462;約禪師[0680a18] 僧問。寶&#x8462;高高挂。其中事若何。請",
    "X80n1568_006:0680a19": "師言下旨一句不消多。師曰。寶&#x8462;挂空中。有路不曾",
    "X80n1568_006:0680a20": "通。儻求言下旨。便是有西東。",
    "X80n1568_006:0680a21": "越州雲門山拯迷寺海晏禪師[0680a21] 僧問。如何是衲衣下",
    "X80n1568_006:0680a22": "事。師曰。如&#x9F69;硬石頭。問如何是古寺一爐香。師曰。歷",
    "X80n1568_006:0680a23": "代無人&#x9F45;。曰&#x9F45;者如何。師曰。六根俱不到。問久嚮拯",
    "X80n1568_006:0680a24": "迷。到來為甚麼。不見拯迷。師曰。闍黎不識拯迷。",
    "X80n1568_006:0680b01": "湖南文殊禪師[0680b01] 僧問。僧繇為甚麼邈誌公真不得。師",
    "X80n1568_006:0680b02": "曰。非但僧繇。誌公也邈不得。曰誌公為甚麼邈不得。",
    "X80n1568_006:0680b03": "師曰。彩繪不將來。曰和尚還邈得也無。師曰。我亦邈",
    "X80n1568_006:0680b04": "不得。曰和尚為甚麼邈不得。師曰。渠不以苟我顏色。",
    "X80n1568_006:0680b05": "教我作麼生邈。問如何是密室。師曰。緊不就。曰如何",
    "X80n1568_006:0680b06": "是密室中人。師曰。不坐上色牛。",
    "X80n1568_006:0680b07": "鳳翔府石柱禪師[0680b07] 遊方時。到洞山。時虔和尚垂語曰。",
    "X80n1568_006:0680b08": "有四種人。一人說過佛祖。一步行不得。一人行過佛",
    "X80n1568_006:0680b09": "祖。一句說不得。一人說得行得。一人說不得行不得。",
    "X80n1568_006:0680b10": "阿那箇是其人。師出眾曰。一人說過佛祖行不得者。",
    "X80n1568_006:0680b11": "祇是無舌不許行。一人行過佛祖。一句說不得者。祇",
    "X80n1568_006:0680b12": "是無足不許說。一人說得行得者。祇是函&#x8462;相稱。一",
    "X80n1568_006:0680b13": "人說不得行不得者。如斷命求活。此是石女兒披枷",
    "X80n1568_006:0680b14": "帶&#x93BB;。山曰。闍黎分上作麼生。師曰。該通分上卓卓寧",
    "X80n1568_006:0680b15": "彰。山曰。祇如海上明公秀。又作麼生。師曰。幻人相逢",
    "X80n1568_006:0680b16": "拊掌呵呵。",
    "X80n1568_006:0680b17": "河中府棲巖山大通院存壽禪師[0680b17] 初講經論。後於石",
    "X80n1568_006:0680b18": "霜之室忘筌。住後僧問。如何是和尚得力處。師曰。不",
    "X80n1568_006:0680b19": "居無理位。豈坐白牛車。問蓮華未出水時如何。師曰。",
    "X80n1568_006:0680b20": "汝莫問出水後蓮華事麼。僧無語。師平居罕言。叩之",
    "X80n1568_006:0680b21": "則應。諡真寂禪師。",
    "X80n1568_006:0680b22": "南嶽玄泰禪師[0680b22] 沉靜寡言。未&#x751E;衣帛。時謂之泰布衲。",
    "X80n1568_006:0680b23": "始見德山。陞于堂矣。後謁石霜。遂入室焉。掌翰二十",
    "X80n1568_006:0680b24": "年。與貫休齊己為友。後居蘭若。曰金剛臺。誓不立門",
    "X80n1568_006:0680c01": "徒。四方後進依附。皆用交友之禮。&#x751E;以衡山多被山",
    "X80n1568_006:0680c02": "民斬伐燒畬。為害滋甚。乃作畬山謠曰。畬山兒畬山",
    "X80n1568_006:0680c03": "兒無所知。年年斫斷青山嵋。就中最好衡嶽色。杉松",
    "X80n1568_006:0680c04": "利斧摧貞枝。靈禽野鶴無因依。白雲回避青煙飛。猿",
    "X80n1568_006:0680c05": "猱路絕巖崖出。芝&#x672F;失根茆草肥。年年斫罷仍再鉏。",
    "X80n1568_006:0680c06": "千秋終是難復初。又道今年種不多。來年更斫當陽",
    "X80n1568_006:0680c07": "坡。國家嶽域尚如此。不知此理如之何。遠邇傳播。達",
    "X80n1568_006:0680c08": "於九重。有詔禁止。故嶽中蘭若無復延燎。師之力也。",
    "X80n1568_006:0680c09": "將示滅。乃召一僧。令備薪蒸。留偈曰。今年六十五。四",
    "X80n1568_006:0680c10": "大將離主。其道自玄玄。箇中無佛祖。不用剃頭。不須",
    "X80n1568_006:0680c11": "澡浴。一堆猛火。千足萬足。端坐垂一足而逝。闍維收",
    "X80n1568_006:0680c12": "舍利。建塔於迎雲亭側。",
    "X80n1568_006:0680c13": "潭州雲&#x8462;禪師[0680c13] 僧問。佛未出世時如何。師曰。月中藏",
    "X80n1568_006:0680c14": "玉兔。曰出後如何。師曰。日裏背金烏。問不可以情測",
    "X80n1568_006:0680c15": "時如何。師曰。無舌童兒機智盡。風穴參。師問。石角穿",
    "X80n1568_006:0680c16": "雲路。&#x64D5;笻意若何。穴曰。紅霞籠玉象。擁嶂照川源。師",
    "X80n1568_006:0680c17": "曰。相隨來也。穴曰。和尚也須低聲。師曰。且坐喫茶。",
    "X80n1568_006:0680c18": "邵武軍龍湖普聞禪師[0680c18] 唐僖宗太子也。幼不茹葷。長",
    "X80n1568_006:0680c19": "無經世意。僖宗鍾愛之。然百計陶寫。終不能回。中和",
    "X80n1568_006:0680c20": "初。僖宗幸蜀。師斷髮逸遊。人無知者。造石霜問曰。祖",
    "X80n1568_006:0680c21": "師別傳事。肯以相付乎。霜曰。莫謗祖師。師曰。天下宗",
    "X80n1568_006:0680c22": "旨盛大。豈妄為之邪。霜曰。是實事那。師曰。師意如何。",
    "X80n1568_006:0680c23": "霜曰。待案山點頭。即向汝道。師於言下頓省。辭去至",
    "X80n1568_006:0680c24": "邵武。城外見山鬱然深秀。遂撥草至。煙起處有一苦",
    "X80n1568_006:0681a01": "行居焉。苦行見師至。乃曰。上人當興此。長揖而去。師",
    "X80n1568_006:0681a02": "居十餘年。一日有一老人拜謁。師問。住在何處。至此",
    "X80n1568_006:0681a03": "何求。老人曰。住在此山。然非人龍也。行雨不職。上天",
    "X80n1568_006:0681a04": "有罰當死。願垂救護。師曰。汝得罪上帝。我何能致力。",
    "X80n1568_006:0681a05": "雖然可易形來。俄失老人所在。視坐傍有一小蛇。延",
    "X80n1568_006:0681a06": "緣入袖。至暮雷電震山。風雨交作。師危坐不傾。達旦",
    "X80n1568_006:0681a07": "晴霽。垂袖蛇墮地而去。有頃老人拜而泣曰。自非大",
    "X80n1568_006:0681a08": "士慈悲。為血腥穢此山矣。念何以報斯恩。即穴巖下",
    "X80n1568_006:0681a09": "為泉曰。此泉為他日多眾之設。今號龍湖。邦人聞其",
    "X80n1568_006:0681a10": "事。施財施力相與建寺。衲子雲趨。師闡化三十餘年。",
    "X80n1568_006:0681a11": "臨示寂。聲鍾集眾說偈曰。我逃世難來出家。宗師指",
    "X80n1568_006:0681a12": "示箇歇處。住山聚眾三十年。尋常不欲輕分付。今日",
    "X80n1568_006:0681a13": "分明說似君。我斂目時齊聽取。安然而逝。塔於本山",
    "X80n1568_006:0681a14": "諡圓覺禪師。",
    "X80n1568_006:0681a15": "張拙秀才[0681a15] 因禪月大師。指參石霜。霜問。秀才何姓。曰",
    "X80n1568_006:0681a16": "姓張。名拙。霜曰。覓巧尚不可得。拙自何來。公忽有省。",
    "X80n1568_006:0681a17": "乃呈偈曰。光明寂照&#x5FA7;河沙。凡聖含靈共我家。一念",
    "X80n1568_006:0681a18": "不生全體現。六根纔動被雲遮。斷除煩惱重增病。趣",
    "X80n1568_006:0681a19": "向真如亦是邪。隨順世緣無罣礙。涅槃生死等空花。",
    "X80n1568_006:0681a20": "夾山會禪師法嗣",
    "X80n1568_006:0681a21": "澧州洛浦山元安禪師[0681a21] 鳳翔麟遊人也。丱年出家。具",
    "X80n1568_006:0681a22": "戒。通經論。問道臨濟。後為侍者。濟&#x751E;對眾美之曰。臨",
    "X80n1568_006:0681a23": "濟門下一隻箭。誰敢當鋒。師蒙印可。自謂已足。一日",
    "X80n1568_006:0681a24": "侍立次。有座主參濟。濟問。有一人於三乘十二分教",
    "X80n1568_006:0681b01": "明得。有一人不於三乘十二分教明得。且道。此二人",
    "X80n1568_006:0681b02": "是同是別。主曰。明得即同。明不得即別。師曰。這裏是",
    "X80n1568_006:0681b03": "甚麼所在。說同說別。濟顧師曰。汝又作麼生。師便喝。",
    "X80n1568_006:0681b04": "濟送座主。回問師。汝豈不是適來喝老僧者。師曰。是。",
    "X80n1568_006:0681b05": "濟便打。師後辭濟。濟問甚麼處去。師曰。南方去。濟以",
    "X80n1568_006:0681b06": "拄杖畫一畫曰。過得這箇便去。師乃喝。濟便打。師作",
    "X80n1568_006:0681b07": "禮而去。濟明日陞堂曰。臨濟門下。有箇赤梢鯉魚。搖",
    "X80n1568_006:0681b08": "頭擺尾向南方去。不知向誰家虀甕裏淹殺。師遊歷",
    "X80n1568_006:0681b09": "罷。直往夾山卓庵經年。不訪夾山。山乃修書。令僧馳",
    "X80n1568_006:0681b10": "往。師接得便坐&#x5374;。再展手索。僧無對。師便打曰。歸去",
    "X80n1568_006:0681b11": "舉似和尚。僧回舉似。山曰。這僧若開書。三日內必來。",
    "X80n1568_006:0681b12": "若不開書。斯人救不得也。師果三日後至。見夾山。不",
    "X80n1568_006:0681b13": "禮拜。乃當面叉手而立。山曰。&#x9DC4;棲鳳巢非其同類出",
    "X80n1568_006:0681b14": "去。師曰。自遠趨風。請師一接。山曰。目前無闍黎。此間",
    "X80n1568_006:0681b15": "無老僧。師便喝。山曰。住住且莫草草&#x6031;&#x6031;。雲月是同。",
    "X80n1568_006:0681b16": "谿山各異。截斷天下人舌頭即不無。闍黎爭教無舌",
    "X80n1568_006:0681b17": "人解語。師佇思。山便打。因茲服膺。(興化代云。但知作佛莫愁眾生)一",
    "X80n1568_006:0681b18": "日問山。佛魔不到處如何體會。山曰。燭明千里像。闇",
    "X80n1568_006:0681b19": "室老僧迷。又問。朝陽已昇。夜月不現時如何。山曰。龍",
    "X80n1568_006:0681b20": "銜海珠。遊魚不顧。山將示滅。垂語曰。石頭一枝。看看",
    "X80n1568_006:0681b21": "即滅矣。師曰。不然。山曰。何也。師曰。他家自有青山在。",
    "X80n1568_006:0681b22": "山曰。苟如是即吾宗不墜矣。暨夾山順世。師抵于涔",
    "X80n1568_006:0681b23": "陽。遇故人。因話武陵事。問曰。&#x5010;忽數年何處逃難。師",
    "X80n1568_006:0681b24": "曰。祇在闤闠中。曰何不向無人處去。師曰。無人處有",
    "X80n1568_006:0681c01": "何難。曰闤闠中如何逃避。師曰。雖在闤闠中。要且人",
    "X80n1568_006:0681c02": "不識。故人罔測。又問。佛佛相應。祖祖相傳。彼此不垂",
    "X80n1568_006:0681c03": "曲時如何。師曰。野老前門不話朝堂之事。曰。合譚何",
    "X80n1568_006:0681c04": "事。師曰。未逢別者終不開拳。曰有人不從朝堂來。相",
    "X80n1568_006:0681c05": "逢還話會否。師曰。量外之機徒勞目擊。師尋之灃陽",
    "X80n1568_006:0681c06": "洛浦山。卜築宴處。後遷止朗州蘇谿。四方玄侶憧憧",
    "X80n1568_006:0681c07": "奔湊。上堂。末後一句。始到牢關。&#x93BB;斷要津。不通凡聖。",
    "X80n1568_006:0681c08": "尋常向諸人道。任從天下樂欣欣。我獨不肯欲知。上",
    "X80n1568_006:0681c09": "流之士。不將佛祖言教。貼在額頭上。如龜負圖自取",
    "X80n1568_006:0681c10": "喪身之兆。鳳縈金網趍霄漢以何期。直須旨外明宗。",
    "X80n1568_006:0681c11": "莫向言中取則。是以石人機似汝。也解唱巴歌。汝若",
    "X80n1568_006:0681c12": "似石人。雪曲也應和。指南一路。智者知疏。僧問。瞥然",
    "X80n1568_006:0681c13": "便見時如何。師曰。曉星分曙色。爭似太陽輝。又問。恁",
    "X80n1568_006:0681c14": "麼來不立。恁麼去不泯時如何。師曰。鬻薪樵子貴。衣",
    "X80n1568_006:0681c15": "錦道人輕。問供養百千諸佛。不如供養一箇無心道",
    "X80n1568_006:0681c16": "人。未審百千諸佛有何過。無心道人有何德。師曰。一",
    "X80n1568_006:0681c17": "片白雲橫谷口。幾多歸鳥盡迷巢。問日未出時如何。",
    "X80n1568_006:0681c18": "師曰。水竭滄溟龍尚隱。雲騰碧漢鳳猶飛。問如何是",
    "X80n1568_006:0681c19": "本來事。師曰。一粒在荒田。不耘苗自秀。曰若也不耘。",
    "X80n1568_006:0681c20": "莫被草埋&#x5374;也無。師曰。肌骨異&#x84AD;蕘。稊稗終難隱。問",
    "X80n1568_006:0681c21": "不傷物命者如何。師曰。眼花山影轉。迷者謾彷徨。問",
    "X80n1568_006:0681c22": "不譚今古時如何。師曰。靈龜無卦兆。空&#x6BBB;不勞鑽。曰",
    "X80n1568_006:0681c23": "爭奈空&#x6BBB;何。師曰。見盡無機所。邪正不可立。曰恁麼",
    "X80n1568_006:0681c24": "則無棲泊處也。師曰。玄象始於未形。&#x8657;勞煩於飾彩。",
    "X80n1568_006:0682a01": "問。龍機不吐霧。滋益事如何。師曰。道本無名。不有明",
    "X80n1568_006:0682a02": "暗。曰不挂明暗底事。又作麼生。師曰。言中易舉。意外",
    "X80n1568_006:0682a03": "難提。問不生如來家。不坐華王座時如何。師曰。汝道",
    "X80n1568_006:0682a04": "火爐重多少。問祖意教意是同是別。師曰。師子窟中",
    "X80n1568_006:0682a05": "無異獸。象王行處絕狐蹤。問一時舉來時如何。師曰。",
    "X80n1568_006:0682a06": "獻璞不知機。徒勞招刖足。問僧。近離甚處。曰荊南。師",
    "X80n1568_006:0682a07": "曰。有一人與麼去。還逢麼。曰不逢。師曰。為甚不逢。曰",
    "X80n1568_006:0682a08": "若逢即頭粉碎。師曰。闍黎三寸甚密。雲門於江西見",
    "X80n1568_006:0682a09": "其僧。乃問。還有此語否。曰是。門曰。洛浦倒退三千里。",
    "X80n1568_006:0682a10": "問行不思議處如何。師曰。青山常舉足。白日不移輪。",
    "X80n1568_006:0682a11": "問枯盡荒田獨立事如何。師曰。鷺倚雪巢猶可辯。烏",
    "X80n1568_006:0682a12": "投漆立事難分。問如何是主中賓。師曰。逢人常問路。",
    "X80n1568_006:0682a13": "足下鎮長迷。曰如何是賓主雙舉。師曰。枯樹無橫枝。",
    "X80n1568_006:0682a14": "鳥來難措足。問終日朦朧時如何。師曰。擲寶混沙中。",
    "X80n1568_006:0682a15": "識者天然異。曰恁麼則展手不逢師也。師曰。莫將鶴",
    "X80n1568_006:0682a16": "唳&#x609E;作鶯啼。問圓伊三點人皆會。洛浦家風事若何。",
    "X80n1568_006:0682a17": "師曰。雷霆一震。布鼓聲銷。問正當亭午時如何。師曰。",
    "X80n1568_006:0682a18": "亭午猶虧半。烏沈始得圓。要會箇中意。牛頭尾上安。",
    "X80n1568_006:0682a19": "問。如何是祖師西來意。師曰。颯颯當軒竹。經霜不自",
    "X80n1568_006:0682a20": "寒。僧擬進語。師曰。祇聞風擊響。知是幾千竿。上堂。孫",
    "X80n1568_006:0682a21": "臏收鋪去。也有卜者出來。僧曰。請和尚卜。師曰。汝家",
    "X80n1568_006:0682a22": "爺死。僧無對。(法眼代拊掌三下)問如何是西來意。師以拂子",
    "X80n1568_006:0682a23": "擊禪&#x7240;曰會麼曰不會。師曰。天上忽雷驚宇宙。井底",
    "X80n1568_006:0682a24": "蝦&#x87C7;不舉頭。問如何是佛法大意。師曰。雪覆孤峰峰",
    "X80n1568_006:0682b01": "不白。兩滋石&#x7B0B;&#x7B0B;須生。問法身無為不墮諸數。是否。",
    "X80n1568_006:0682b02": "師曰。惜取眉毛好。曰如何免得斯咎。師曰。泥龜任你",
    "X80n1568_006:0682b03": "千年。終不解隨雲鶴。曰直是孫臏也遭貶剝。師曰。不",
    "X80n1568_006:0682b04": "穿鼻孔底牛。有甚禦處。僧便作牛吼。師曰。這畜生。僧",
    "X80n1568_006:0682b05": "便喝。師曰。掩尾露牙。終非好手。問萬丈懸崖撒手去。",
    "X80n1568_006:0682b06": "如何免得喪於身時如何。師曰。須彌繫藕絲。曰是何",
    "X80n1568_006:0682b07": "境界。師曰。剎竿頭上仰蓮心。曰恁麼則湛湛澄澄去",
    "X80n1568_006:0682b08": "也。師曰。須彌頂上再翻身。曰恁麼則競競切切去也。",
    "X80n1568_006:0682b09": "師曰。空隨媒鴿走&#x8657;喪網羅身。曰如何得不隨去。師",
    "X80n1568_006:0682b10": "曰。罌鵝缾項小。擬透望天飛。問露不垂&#x7FA3;木時如何。",
    "X80n1568_006:0682b11": "師曰。有虎鴉須噪。無人鳥不驚。問撥亂乾坤底人來。",
    "X80n1568_006:0682b12": "師還接否。師&#x7AEA;拂子。僧曰。恁麼則得遇明君去也。師",
    "X80n1568_006:0682b13": "曰。依稀似曲纔堪聽。又被風吹別調中。問佛魔不到",
    "X80n1568_006:0682b14": "處如何辨得。師曰。演若頭非失。鏡中認取乖。問如何",
    "X80n1568_006:0682b15": "是救離生死。師曰。執水苟延生。不聞天樂妙。問四大",
    "X80n1568_006:0682b16": "從何而有。師曰。湛水無波。漚因風激。曰漚滅歸水時",
    "X80n1568_006:0682b17": "如何。師曰。不渾不濁魚龍任躍。問如何離得生死去。",
    "X80n1568_006:0682b18": "師曰。一念忘機。太&#x8657;無玷。問如何是道。師曰。存機猶",
    "X80n1568_006:0682b19": "滯&#x8FF9;。去杌&#x5374;通途。問如何是一大藏教收不得者。師",
    "X80n1568_006:0682b20": "曰。雨滋三草秀。片玉本來輝。問一毫吞盡巨海。於中",
    "X80n1568_006:0682b21": "更復何言。師曰。家有白澤之圖。必無如是妖怪。(保福別云。",
    "X80n1568_006:0682b22": "家無白澤之圖。亦無如是妖怪)問凝然時如何。師曰。時雷應節震嶽",
    "X80n1568_006:0682b23": "驚蟄。曰千般運動。不異箇凝然時如何。師曰。靈鶴翥",
    "X80n1568_006:0682b24": "空外。鈍鳥不離巢。曰如何。師曰。白首拜少年。舉世人",
    "X80n1568_006:0682c01": "難信。問諸聖恁麼來。將何供養。師曰。土宿雖持錫。不",
    "X80n1568_006:0682c02": "是婆羅門。問祖意教意是同是別。師曰。日月並輪輝",
    "X80n1568_006:0682c03": "誰家別有路。曰恁麼則顯晦殊途。事非一&#x69E9;。師曰。但",
    "X80n1568_006:0682c04": "自不亡羊。何須泣岐路。問人擬學歸鄉時如何。師曰。",
    "X80n1568_006:0682c05": "家破人亡子歸何處。曰恁麼則不歸去也。師曰。庭前",
    "X80n1568_006:0682c06": "殘雪日輪消。室內游塵遣誰掃。乃有偈曰。決志歸鄉",
    "X80n1568_006:0682c07": "去。乘船渡五湖。舉篙星月隱。停棹日輪孤。解纜離邪",
    "X80n1568_006:0682c08": "岸。張帆出正途。到來家蕩盡。免作屋中愚。問動是法",
    "X80n1568_006:0682c09": "王苗。寂是法王根。根苗即不問。如何是法王。師舉拂",
    "X80n1568_006:0682c10": "子。僧曰。此猶是法王苗。師曰。龍不出洞。誰人奈何。侍",
    "X80n1568_006:0682c11": "者謂師曰。肇法師制得四論甚奇怪。師曰。肇公甚奇",
    "X80n1568_006:0682c12": "怪。要且不見祖師。者無對。(法燈代云。和尚甚麼處是。雲居錫云。甚麼處是肇公",
    "X80n1568_006:0682c13": "不見祖師處。莫是有許多言語麼。又云。肇公有多少言語)問如何是生機一路。師",
    "X80n1568_006:0682c14": "曰。敲空有響。擊木無聲。師兩山開法。語播諸方。光化",
    "X80n1568_006:0682c15": "元年八月。誡主事曰。出家之法。長物不留。播種之時。",
    "X80n1568_006:0682c16": "切宜減省。締搆之務。悉從廢停。流光迅速。大道玄深。",
    "X80n1568_006:0682c17": "苟或因循。曷由體悟。雖激厲懇切。眾以為常略。不相",
    "X80n1568_006:0682c18": "儆。至冬示微疾。亦不倦參請。十二月一日。告眾曰。吾",
    "X80n1568_006:0682c19": "非明即後也。今有一事。問汝等。若道這箇是。即頭上",
    "X80n1568_006:0682c20": "安頭。若道不是。即斬頭求活。第一座對曰。青山不舉",
    "X80n1568_006:0682c21": "足。日下不挑燈。師曰。是甚麼時節。作這箇語話。時有",
    "X80n1568_006:0682c22": "彥從上座。對曰。離此二途請和尚不問。師曰。未在更",
    "X80n1568_006:0682c23": "道。曰彥從道不盡。師曰。我不管汝盡不盡。曰彥從無",
    "X80n1568_006:0682c24": "侍者祇對和尚。師便休。至夜。令侍者喚從問曰。闍黎",
    "X80n1568_006:0683a01": "今日祇對甚有道理。汝合體得先師意。先師道。目前",
    "X80n1568_006:0683a02": "無法。意在目前。不是目前法。非耳目之所到。且道。那",
    "X80n1568_006:0683a03": "句是賓。那句是主。若擇得出。分付&#x9262;袋子。曰彥從不",
    "X80n1568_006:0683a04": "會。師曰。汝合會。曰彥從實不會。師喝出乃曰。苦苦。(玄覺",
    "X80n1568_006:0683a05": "云。且道從上座實不會。是怕見&#x9262;袋子拈著伊)二日午時。別僧舉前話問師。",
    "X80n1568_006:0683a06": "師曰。慈舟不棹清波上。&#x5292;峽徒勞放木鵝。便告寂。",
    "X80n1568_006:0683a07": "撫州逍遙山懷忠禪師[0683a07] 僧問。不似之句。還有人道得",
    "X80n1568_006:0683a08": "否。師曰。或即五日齋前。或即五日齋後。問&#x5292;鏡明利",
    "X80n1568_006:0683a09": "毫毛何惑。師曰。不空罥索。問洪鑪猛燄烹鍛何物。師",
    "X80n1568_006:0683a10": "曰。烹佛烹祖。曰佛祖作麼生烹。師曰。業在其中。曰喚",
    "X80n1568_006:0683a11": "作甚麼業。師曰。佛力不如。問四十九年不說一句。如",
    "X80n1568_006:0683a12": "何是不說底句。師曰。隻履西行道人不顧。曰莫便是",
    "X80n1568_006:0683a13": "和尚消停處也無。師曰。馬是官馬不用印。問如何是",
    "X80n1568_006:0683a14": "一老一不老。師曰。三從六義。曰如何是奇特一句。師",
    "X80n1568_006:0683a15": "曰。坐佛&#x7240;斫佛朴。問祖與佛阿那箇最親。師曰。真金",
    "X80n1568_006:0683a16": "不肯博。誰肯換泥丸。曰恁麼則不肯去也。師曰。汝貴",
    "X80n1568_006:0683a17": "我賤。問懸&#x5292;萬年松時如何。師曰。非言可及。曰當為",
    "X80n1568_006:0683a18": "何事。師曰。為汝道話。曰言外事如何明得。師曰。日久",
    "X80n1568_006:0683a19": "年多筋骨成。問不敵魔軍。如何證道。師曰。海水不勞",
    "X80n1568_006:0683a20": "杓子舀。問不住有雲山。常居無底船時如何。師曰。果",
    "X80n1568_006:0683a21": "熟自然香。曰更請師道。師曰。門前真佛子。曰學人為",
    "X80n1568_006:0683a22": "甚麼不見。師曰。處處王老師。",
    "X80n1568_006:0683a23": "袁州蟠龍山可文禪師[0683a23] 僧問。亡僧遷化向甚麼處去",
    "X80n1568_006:0683a24": "也。師曰。石牛沿古路。日裏夜明燈。問如何是佛。師曰。",
    "X80n1568_006:0683b01": "癡兒捨父逃。",
    "X80n1568_006:0683b02": "撫州黃山月輪禪師[0683b02] 福唐許氏子。初謁三&#x5CEF;。機緣靡",
    "X80n1568_006:0683b03": "契。尋聞來山盛化。乃往叩之。山問。名甚麼。師曰月輪。",
    "X80n1568_006:0683b04": "山作一圓相曰。何似這箇。師曰。和尚恁麼語話。諸方",
    "X80n1568_006:0683b05": "大有人不肯在。山曰。闍黎作麼生。師曰。還見月輪麼。",
    "X80n1568_006:0683b06": "山曰。闍黎恁麼道。此間大有人。不肯諸方。師乃服膺。",
    "X80n1568_006:0683b07": "參訊。一日夾山抗聲問曰。子是甚麼處人。師曰。閩中",
    "X80n1568_006:0683b08": "人。山曰。還識老僧麼。師曰。和尚還識學人麼。山曰。不",
    "X80n1568_006:0683b09": "然子且還老僧草鞋錢。然後老僧還子廬陵米價。師",
    "X80n1568_006:0683b10": "曰。恁麼則不識和尚。也未委廬陵米作麼價。山曰。真",
    "X80n1568_006:0683b11": "師子兒善能哮吼。乃入室受印。依附七年。眾請住黃",
    "X80n1568_006:0683b12": "山。上堂。祖師西來。特唱此事。自是諸人不薦。向外馳",
    "X80n1568_006:0683b13": "求。投赤水以尋珠。就荊山而覓玉。所以道。從門入者",
    "X80n1568_006:0683b14": "不是家珍。認影迷頭。豈非大錯。僧問。如何是祖師西",
    "X80n1568_006:0683b15": "來意。師曰。梁殿不施功。魏邦絕心&#x8FF9;。問如何是道。師",
    "X80n1568_006:0683b16": "曰。石牛頻吐三春霧。木馬嘶聲滿道途。問如何得見",
    "X80n1568_006:0683b17": "本來面目。師曰。不勞懸石鏡。天曉自&#x9DC4;鳴。問宗乘一",
    "X80n1568_006:0683b18": "句請師商量。師曰。黃峰獨脫物外秀。年來月往冷颼",
    "X80n1568_006:0683b19": "颼。問不辨中言如何指撥。師曰。&#x5292;去遠矣。爾方刻舟。",
    "X80n1568_006:0683b20": "問。如何是衲衣下事。師曰。石牛水上臥。東西得自由。",
    "X80n1568_006:0683b21": "問。如何是目前意。師曰。秋風有韻片月無方。問如何",
    "X80n1568_006:0683b22": "是學人用心處。師曰。覺戶不掩。對月莫迷。問如何是",
    "X80n1568_006:0683b23": "青霄路。師曰。鶴棲雲外樹。不倦苦風霜。問過去事如",
    "X80n1568_006:0683b24": "何。師曰。龍&#x544C;清潭波瀾自肅。師於同光三年示寂。塔",
    "X80n1568_006:0683c01": "於院之西北隅。",
    "X80n1568_006:0683c02": "洛京韶山寰普禪師[0683c02] 有僧到參。禮拜起立。師曰。大才",
    "X80n1568_006:0683c03": "藏拙戶。僧過一邊立。師曰。喪&#x5374;棟梁材。問如何是韶",
    "X80n1568_006:0683c04": "山境。師曰。古今猿鳥&#x544C;。翠色薄煙籠。曰如何是境中",
    "X80n1568_006:0683c05": "人。師曰。退後看。僧參。師問。莫是多口白頭因麼。因曰。",
    "X80n1568_006:0683c06": "不敢。師曰。有多少口。曰通身是。師曰。尋常向甚麼處",
    "X80n1568_006:0683c07": "屙。曰向韶山口裏屙。師曰。有韶山口即得。無韶山口。",
    "X80n1568_006:0683c08": "向甚麼處屙。因無語。師便打。遵布衲訪師。在山下相",
    "X80n1568_006:0683c09": "見。遵問。韶山路向甚麼處去。師以手指曰。嗚那青青",
    "X80n1568_006:0683c10": "黯黯處去。遵近前把住曰。久嚮韶山莫便是否。師曰。",
    "X80n1568_006:0683c11": "是即是。闍黎有甚麼事。遵曰。擬伸一問。師還答否。師",
    "X80n1568_006:0683c12": "曰。看君不是金牙作。爭解彎弓射尉遲。遵曰。鳳凰直",
    "X80n1568_006:0683c13": "入煙霄去。誰怕林間野雀兒。師曰。當軒&#x7575;鼓從君擊。",
    "X80n1568_006:0683c14": "試展家風似老僧。遵曰。一句迥超千聖外。松蘿不與",
    "X80n1568_006:0683c15": "月輪齊。師曰。饒君直出威音外。猶較韶山半月程。遵",
    "X80n1568_006:0683c16": "曰。過在甚處。師曰。倜儻之辭時人知有。遵曰。恁麼則",
    "X80n1568_006:0683c17": "真玉泥中異。不撥萬機塵。師曰。魯般門下徒施巧妙。",
    "X80n1568_006:0683c18": "遵曰。學人即恁麼。未審師意如何。師曰。玉女夜拋梭。",
    "X80n1568_006:0683c19": "織錦於西舍。遵曰。莫便是和尚家風也無。師曰。耕夫",
    "X80n1568_006:0683c20": "製玉漏。不是行家作。遵曰。此猶是文言。如何是和尚",
    "X80n1568_006:0683c21": "家風。師曰。橫身當宇宙。誰是出頭人。遵無語。師遂同",
    "X80n1568_006:0683c22": "歸山。纔人事了。師召近前曰。闍黎有衝天之氣。老僧",
    "X80n1568_006:0683c23": "有入地之謀。闍黎橫吞巨海。老僧背負須彌。闍黎按",
    "X80n1568_006:0683c24": "&#x5292;上來。老僧掗鎗相待。向上一路速道速道。遵曰。明",
    "X80n1568_006:0684a01": "鏡當臺。請師一鑒。師曰。不鑒。遵曰為甚不鑒。師曰。水",
    "X80n1568_006:0684a02": "淺無魚。徒勞下釣。遵無對。師便打。僧問。如何是一如",
    "X80n1568_006:0684a03": "相。師曰。鷺飛霄漢白。山遠色深青。問是非不到處還",
    "X80n1568_006:0684a04": "有句也無。師曰有。曰是甚麼句。師曰。一片白雲不露",
    "X80n1568_006:0684a05": "醜。終後諡無畏禪師。",
    "X80n1568_006:0684a06": "洪州上藍令超禪師[0684a06] 初住瑞州上藍山。唱夾山之道。",
    "X80n1568_006:0684a07": "學侶俱會。後於洪井創禪苑。還以上藍為名。化道益",
    "X80n1568_006:0684a08": "盛。僧問。如何是上藍本分事。師曰。不從千聖借。豈向",
    "X80n1568_006:0684a09": "萬機求。曰祇如不借不求時如何。師曰。不可拈放汝",
    "X80n1568_006:0684a10": "手裏得麼。問鋒前如何辨的。師曰。鋒前不露影。莫向",
    "X80n1568_006:0684a11": "舌頭尋。問如何是無舌人唱歌。師曰。韻震青霄。宮商",
    "X80n1568_006:0684a12": "不犯。問二龍爭珠。誰是得者。師曰。其珠&#x5FA7;地。目&#x89A9;如",
    "X80n1568_006:0684a13": "泥。問善財見文殊。後為甚&#x5374;往南方。師曰。學馮入室",
    "X80n1568_006:0684a14": "知乃通方。曰為甚麼彌勒。&#x5374;遣見文殊。師曰。道廣無",
    "X80n1568_006:0684a15": "涯。逢人不盡。至唐大順正月。初告眾曰。吾本約住此",
    "X80n1568_006:0684a16": "十年。今化事既畢。當即行矣。齋畢。聲鐘。端坐長往。諡",
    "X80n1568_006:0684a17": "元真禪師。",
    "X80n1568_006:0684a18": "鄆州四禪禪師[0684a18] 僧問。古人有請不背。今請和尚入井",
    "X80n1568_006:0684a19": "還去也無。師曰。深深無別源。飲者消諸患。問如何是",
    "X80n1568_006:0684a20": "和尚家風。師曰。會得底人意須知月色寒。問。諸佛未",
    "X80n1568_006:0684a21": "出世時如何。師曰。王宮絕消息。曰出世後如何。師曰。",
    "X80n1568_006:0684a22": "榮枯各不同。",
    "X80n1568_006:0684a23": "太原海湖禪師[0684a23] 因有人請灌頂三藏供養敷坐訖。師",
    "X80n1568_006:0684a24": "乃就彼位坐。時有雲涉座主問曰。和尚甚麼年行道。",
    "X80n1568_006:0684b01": "師曰。座主近前來。涉近前。師曰。祇如憍陳如。是甚麼",
    "X80n1568_006:0684b02": "年行道。涉茫然。師喝曰。這尿&#x7240;鬼。問和尚院內人。何",
    "X80n1568_006:0684b03": "太少。定水院人。何太多。師曰。草深多野鹿。巖高獬豸",
    "X80n1568_006:0684b04": "稀。問如何是無問而自答。師曰。松韻琴聲響。",
    "X80n1568_006:0684b05": "嘉州白水禪師[0684b05] 僧問。如何是西來意。師曰。四溟無窟",
    "X80n1568_006:0684b06": "宅。一滴潤乾坤。問曹溪一路合譚何事。師曰。澗松千",
    "X80n1568_006:0684b07": "載鶴來聚。月中香桂鳳凰歸。問如何是此經。師曰。拋",
    "X80n1568_006:0684b08": "梭石女遼空響。海底泥牛夜&#x544C;頻。",
    "X80n1568_006:0684b09": "鳳翔府天&#x8462;山幽禪師[0684b09] 僧問。如何是天&#x8462;水。師曰。四",
    "X80n1568_006:0684b10": "海滂&#x6CB2;不犯涓滴。問學人擬看經時如何。師曰。既是",
    "X80n1568_006:0684b11": "大商。何求小利。問對境不動時如何。師曰。邊方雖有",
    "X80n1568_006:0684b12": "令。不是太平年。",
    "X80n1568_006:0684b13": "清平遵禪師法嗣",
    "X80n1568_006:0684b14": "靳州三角山令珪禪師[0684b14] 初參清平。平問來作麼。師曰。",
    "X80n1568_006:0684b15": "來禮拜。平曰。禮拜阿誰。師曰。特來禮拜和尚。平咄曰。",
    "X80n1568_006:0684b16": "這鈍根阿師。師乃禮拜。平以手斫師頸一下。從此領",
    "X80n1568_006:0684b17": "旨。住後僧問。如何是佛。師曰。明日來向汝道。如今道",
    "X80n1568_006:0684b18": "不得。",
    "X80n1568_006:0684b19": "投子同禪師法嗣",
    "X80n1568_006:0684b20": "投子感溫禪師[0684b20] 僧問。師登寶座。接示何人。師曰。如月",
    "X80n1568_006:0684b21": "赴千溪。曰恁麼則滿地不虧也。師曰。莫恁麼道。問父",
    "X80n1568_006:0684b22": "不投。為甚麼&#x5374;投子。師曰。豈是別人屋裡事。曰父與",
    "X80n1568_006:0684b23": "子還屬功也無。師曰不屬。曰不屬功底如何。師曰。父",
    "X80n1568_006:0684b24": "子各自脫。曰為甚麼如此。師曰。汝與我會。師遊山。見",
    "X80n1568_006:0684c01": "蟬蛻。侍者問曰。&#x6BBB;在這裏。蟬向甚麼處去也。師拈&#x6BBB;",
    "X80n1568_006:0684c02": "就耳畔搖三五下。作蟬聲。侍者於是開悟。",
    "X80n1568_006:0684c03": "福州牛頭微禪師[0684c03] 上堂。三世諸佛。用一點伎倆不得。",
    "X80n1568_006:0684c04": "天下老師。口似匾擔。諸人作麼生。大不容易。除非知",
    "X80n1568_006:0684c05": "有。餘莫能知。僧問。如何是和尚家風。師曰。山畬脫粟",
    "X80n1568_006:0684c06": "飯。野菜澹黃虀。曰忽遇上客來。又作麼生。師曰。喫即",
    "X80n1568_006:0684c07": "從君喫不喫任東西。問不問驪龍頷下珠。如何識得",
    "X80n1568_006:0684c08": "家中寶。師曰。忙中爭得作閑人。",
    "X80n1568_006:0684c09": "西川青城香山澄照禪師[0684c09] 僧問。諸佛有難。向火燄裏",
    "X80n1568_006:0684c10": "藏身。未審衲僧有難。向甚麼處藏身。師曰。水精甕裏",
    "X80n1568_006:0684c11": "著波斯。問如何是初生月。師曰。太半人不見。",
    "X80n1568_006:0684c12": "陝府天福禪師[0684c12] 僧問。如何是佛法大意。師曰。黃河無",
    "X80n1568_006:0684c13": "滴水。華嶽總平沈。",
    "X80n1568_006:0684c14": "興元府中梁山遵古禪師[0684c14] 僧問。空劫無人能問法。即",
    "X80n1568_006:0684c15": "今有問法何安。師曰。大悲菩薩甕裏坐。問如何是祖",
    "X80n1568_006:0684c16": "師西來意。師曰。道士擔漏&#x5DF5;。",
    "X80n1568_006:0684c17": "襄州谷隱禪師[0684c17] 僧問。如何是不觸白雲機。師曰。鶴帶",
    "X80n1568_006:0684c18": "&#x9D76;顏。浮生不棄。",
    "X80n1568_006:0684c19": "安州九嵕山禪師[0684c19] 僧問。遠聞九嵕。及乎到來。祇見一",
    "X80n1568_006:0684c20": "嵕。師曰。闍黎祇見一嵕。不見九嵕。曰如何是九嵕。師",
    "X80n1568_006:0684c21": "曰。水急浪花麤。",
    "X80n1568_006:0684c22": "幽州盤山禪師(二世)[0684c22] 僧問。如何出得三界。師曰。在裏頭",
    "X80n1568_006:0684c23": "來多少時邪。曰如何出得。師曰。青山不礙白雲飛。問",
    "X80n1568_006:0684c24": "承教有言如化人煩惱。如石女兒。此理如何。師曰。闍",
    "X80n1568_006:0685a01": "黎直如石女兒去。",
    "X80n1568_006:0685a02": "九嵕敬慧禪師[0685a02] 僧問。解脫深坑如何過得。師曰。不求",
    "X80n1568_006:0685a03": "過。曰如何過得。師曰。求過亦非。",
    "X80n1568_006:0685a04": "東京觀音院巖俊禪師者[0685a04] 邢臺廉氏子。初參祖席。&#x5FA7;",
    "X80n1568_006:0685a05": "歷衡廬岷蜀。&#x751E;經鳳林深谷。欻&#x89A9;珍寶發現。同侶相",
    "X80n1568_006:0685a06": "顧。意將取之。師曰。古人鉏園觸黃金。若瓦礫。待吾菅",
    "X80n1568_006:0685a07": "覆頂。須此供四方僧。言訖捨去。謁投子。子問。昨夜宿",
    "X80n1568_006:0685a08": "何處。師曰。不動道場。子曰。既言不動。曷由至此。師曰。",
    "X80n1568_006:0685a09": "至此豈是動邪。子曰。元來宿不著處。投子默許之。尋",
    "X80n1568_006:0685a10": "住觀音。眾常數百。周高祖世宗二帝潛隱時。每登方",
    "X80n1568_006:0685a11": "丈必施禮。及即位。特賜紫衣。署淨戒大師。示寂。垂誡",
    "X80n1568_006:0685a12": "門人訖。怡顏合掌而逝。",
    "X80n1568_006:0685a13": "濠州思明禪師[0685a13] 在眾時。僧問。如何是上座沙彌童行。",
    "X80n1568_006:0685a14": "師曰。諾。問如何是清淨法身。師曰。屎裏蛆兒。頭出頭",
    "X80n1568_006:0685a15": "沒。",
    "X80n1568_006:0685a16": "鳳翔府招福禪師[0685a16] 僧問。東牙烏牙皆出隊。和尚為甚",
    "X80n1568_006:0685a17": "麼不出隊。師曰。住持各不同。闍黎爭得怪。",
    "X80n1568_006:0685a18": "青原下六世",
    "X80n1568_006:0685a19": "大光誨禪師法嗣",
    "X80n1568_006:0685a20": "潭州谷山有緣禪師[0685a20] 僧間。&#x7ADB;竮之子如何得歸向。師",
    "X80n1568_006:0685a21": "曰。會人路不通。曰恁麼則無奉重處也。師曰。我道你",
    "X80n1568_006:0685a22": "&#x9262;盂落地拈不起。問一撥便轉時如何。師曰。野馬走",
    "X80n1568_006:0685a23": "時鞭轡斷。石人撫掌笑呵呵。",
    "X80n1568_006:0685a24": "潭州龍興禪師[0685a24] 僧問。一撥便轉時如何。師曰。根不利。",
    "X80n1568_006:0685b01": "問得坐披衣時如何。師曰。不端嚴。曰為甚麼不端嚴。",
    "X80n1568_006:0685b02": "師曰。不從修證得。問如何是道中人。師曰。終日寂攢",
    "X80n1568_006:0685b03": "眉。問文不加點時如何。師曰。無目童兒不出戶。問賓",
    "X80n1568_006:0685b04": "主未分時如何。師曰。雙陸盤中不喝彩。曰分後如何。",
    "X80n1568_006:0685b05": "師曰。骰子未曾拋。",
    "X80n1568_006:0685b06": "潭州伏龍山禪師(第一世)[0685b06] 僧問。攪長河為酥酥。變大地",
    "X80n1568_006:0685b07": "作黃金時如何。師曰。臂長衫袖短。問隨緣認得時如",
    "X80n1568_006:0685b08": "何。師曰。雪內牡丹花。問如何是祖師西來意。師曰。你",
    "X80n1568_006:0685b09": "得恁麼不識痛痒。",
    "X80n1568_006:0685b10": "京兆白雲善藏禪師[0685b10] 僧問。如何是和尚深深處。師曰。",
    "X80n1568_006:0685b11": "矮子渡深谿。問赤&#x811A;時如何。師曰。何不脫&#x5374;。問如何",
    "X80n1568_006:0685b12": "是法法不生。師曰。萬類千差。曰如何是法法不滅。師",
    "X80n1568_006:0685b13": "曰。縱橫滿目。",
    "X80n1568_006:0685b14": "伏龍山禪師(第二世)[0685b14] 僧問。隨緣認得時如何。師曰。汝道",
    "X80n1568_006:0685b15": "興國門樓高多少。問子不譚父德時如何。師曰。闍黎",
    "X80n1568_006:0685b16": "且低聲。",
    "X80n1568_006:0685b17": "陝府龍峻山禪師[0685b17] 僧問。如何是不知善惡底人。師曰。",
    "X80n1568_006:0685b18": "千聖近不得。曰此人還知有向上事也無。師曰。不知。",
    "X80n1568_006:0685b19": "曰為甚麼不知。師曰。不識善惡說甚麼向上事。曰畢",
    "X80n1568_006:0685b20": "竟如何。師曰。不見道犴[狂-王+谷]。問如何是佛向上人。師曰。",
    "X80n1568_006:0685b21": "不帶容。問凡有展拓盡落。今時不展拓時如何。師曰。",
    "X80n1568_006:0685b22": "不展不展。曰畢竟如何。師曰。不拓不拓。",
    "X80n1568_006:0685b23": "伏龍山和尚(第三世)[0685b23] 僧問。行盡千山路玄機事若何。師",
    "X80n1568_006:0685b24": "曰。鳥道不曾棲。問既是師為甚&#x5374;無位次。師曰。古今",
    "X80n1568_006:0685c01": "排不出。三際豈能安。曰恁麼則某甲隨手去也。師曰。",
    "X80n1568_006:0685c02": "春風吹柳絮。往復幾時休。問如何是真際。師曰。曠劫",
    "X80n1568_006:0685c03": "無異。不存階級。",
    "X80n1568_006:0685c04": "九峰虔禪師法嗣",
    "X80n1568_006:0685c05": "新羅國清院禪師[0685c05] 僧問。奔馬爭毬誰是得者。師曰。誰",
    "X80n1568_006:0685c06": "是不得者。曰恁麼則不在爭也。師曰。直得不爭。亦有",
    "X80n1568_006:0685c07": "過在。曰如何免得此過。師曰。要且不曾失。曰不失處",
    "X80n1568_006:0685c08": "如何鍛鍊。師曰。兩手捧不起。",
    "X80n1568_006:0685c09": "洪州泐潭神黨禪師[0685c09] 僧問。四威儀中如何辨主。師曰。",
    "X80n1568_006:0685c10": "正遇寶峰不脫鞋。問如何是佛法大意。師曰。&#x8657;空駕",
    "X80n1568_006:0685c11": "鐵船。岳頂浪滔天。",
    "X80n1568_006:0685c12": "袁州南源行修慧觀禪師(亦曰光睦)[0685c12] 僧問。如何是南源境。",
    "X80n1568_006:0685c13": "師曰。幾處峰巒猿鳥&#x544C;。一帶平川遊子迷。問如何是",
    "X80n1568_006:0685c14": "南源深深處。師曰。眾人皆見。曰恁麼則淺也。師曰。也",
    "X80n1568_006:0685c15": "是兩頭搖。問有口談不得。無心未見伊時如何。師曰。",
    "X80n1568_006:0685c16": "古洞有龍吟不出。巖前木馬喊無形。",
    "X80n1568_006:0685c17": "泐潭明禪師[0685c17] 一日下到客位。眾請。師歸方丈。師曰。道",
    "X80n1568_006:0685c18": "得即去。時牟和尚對曰。大眾請師乃上法堂。僧問。非",
    "X80n1568_006:0685c19": "思量處。識情難測時如何。師曰。我不欲違古人。曰不",
    "X80n1568_006:0685c20": "違古人意作麼生。師曰。也合消得汝三拜。僧問。碓擣",
    "X80n1568_006:0685c21": "磨磨不得忘&#x5374;此意如何。師曰。虎口裏活雀兒。問定",
    "X80n1568_006:0685c22": "慧不生時如何。師曰。鐵牛草上臥。昏昏不舉頭。問如",
    "X80n1568_006:0685c23": "何是道者。師曰。毛毿毿地。曰如何是道者家風。師曰。",
    "X80n1568_006:0685c24": "佛殿前逢尊者。問如何是和尚終日事。師曰。&#x9262;盂裏",
    "X80n1568_006:0686a01": "無折筋。曰如何是沙門日用事。師曰。轟轟不借萬人",
    "X80n1568_006:0686a02": "機。",
    "X80n1568_006:0686a03": "吉州禾山禪師[0686a03] 僧問。如何是祖師西來意。師曰。杉樹",
    "X80n1568_006:0686a04": "子。問文殊以何為師。師曰。風箏有韻真堪聽。聽得由",
    "X80n1568_006:0686a05": "來曲不成。",
    "X80n1568_006:0686a06": "泐潭延茂禪師[0686a06] 僧問。如何是古佛心。師曰。終不道土",
    "X80n1568_006:0686a07": "木瓦礫是。問日落西山去。林中事若何。師曰。庭前花",
    "X80n1568_006:0686a08": "盛發。室內不知春。問如何是閉門造車。師曰。失&#x5374;斑",
    "X80n1568_006:0686a09": "&#x732B;兒。曰如何是出門合轍。師曰。坐地到長安。問如何",
    "X80n1568_006:0686a10": "是和尚正主。師曰。&#x7575;鼓連槌響。耳畔不聞聲。",
    "X80n1568_006:0686a11": "洪州鳳棲同安院常察禪師[0686a11] 僧問。如何是鳳棲家風。",
    "X80n1568_006:0686a12": "師曰。鳳棲無家風。曰既是鳳棲。為甚麼無家風。師曰。",
    "X80n1568_006:0686a13": "不迎賓不待客。曰恁麼則四海參尋當為何事。師曰。",
    "X80n1568_006:0686a14": "盤飣自有旁人施。問如何是鳳棲境。師曰。千&#x5CEF;連岳",
    "X80n1568_006:0686a15": "秀。萬嶂不知春。曰如何是境中人。師曰。孤巖倚石坐。",
    "X80n1568_006:0686a16": "不下白雲心。問祖意教意是同是別。師曰。鐵狗吠石",
    "X80n1568_006:0686a17": "牛。幻人看月色。問如何是披毛戴角底人。師曰。蓑衣",
    "X80n1568_006:0686a18": "箬笠賣黃金。幾箇相逢不解喚。問學人未曉時。機乞",
    "X80n1568_006:0686a19": "師指示。師曰。參差松竹煙籠薄。重疊峰巒月上遲。僧",
    "X80n1568_006:0686a20": "擬進語。師曰。&#x5292;甲未施。賊身已露。僧曰何也。師曰。精",
    "X80n1568_006:0686a21": "陽不剪霜前竹。水墨徒誇海上龍。僧遶禪&#x7240;而出。師",
    "X80n1568_006:0686a22": "曰。閉目食蝸牛。一場酸&#x6F81;苦。問返本還源時如何。師",
    "X80n1568_006:0686a23": "曰。蟭蟟雖脫&#x6BBB;。不免抱寒枝。問如何是猛利底人。師",
    "X80n1568_006:0686a24": "曰。石牛步步吼深潭。紙馬聲聲火中&#x544C;。新到持錫遶",
    "X80n1568_006:0686b01": "師三匝。振錫一下曰。凡聖不到處請師道。師鳴指三",
    "X80n1568_006:0686b02": "下。僧曰。同安今日嚇得忘前失後。師曰。闍黎發足何",
    "X80n1568_006:0686b03": "處。僧珍重便出。師曰。五湖衲子一錫禪人。未到同安",
    "X80n1568_006:0686b04": "不妨疑著。僧回首曰。遠聞不如近見。師曰。貪他一杯",
    "X80n1568_006:0686b05": "酒。失&#x5374;滿船魚。問如何是大沒慚愧底人。師曰。老僧",
    "X80n1568_006:0686b06": "見作這業次。問如何是祖師西來意。師曰。犀因翫月",
    "X80n1568_006:0686b07": "紋生角。象被雷驚花入牙。問如何是向去底人。師曰。",
    "X80n1568_006:0686b08": "寒蟬抱枯木。泣盡不回頭。曰如何是&#x5374;來底人。師曰。",
    "X80n1568_006:0686b09": "火裏蘆花秀。逢春恰似秋。曰如何是不來不去底人。",
    "X80n1568_006:0686b10": "師曰。石羊遇石虎。相看早晚休。座主問。三乘十二分",
    "X80n1568_006:0686b11": "教某甲粗知。未審和尚說何法示人。師曰。我說一乘",
    "X80n1568_006:0686b12": "法。曰如何是一乘法。師曰。幾般雲色出&#x5CEF;頂。一樣泉",
    "X80n1568_006:0686b13": "聲落檻前。曰不問這箇。如何是一乘法。師曰。你不妨",
    "X80n1568_006:0686b14": "靈利。翫月次謂僧曰。奇哉奇哉。星明月朗。足可觀瞻。",
    "X80n1568_006:0686b15": "豈異道乎。僧曰。如何是道。師曰。汝試道看。曰彼自無",
    "X80n1568_006:0686b16": "瘡勿傷之也。師曰。負笈攻文。不閑弓矢。問僧。近離何",
    "X80n1568_006:0686b17": "處。曰江西。師曰。江西法道何似此間。曰賴遇問著某",
    "X80n1568_006:0686b18": "甲。若問別人則禍生也。師曰。老僧適來造次。曰某甲",
    "X80n1568_006:0686b19": "不是嬰兒。徒用此啼黃葉。師曰。傷&#x9F08;恕龜。殺活由我。",
    "X80n1568_006:0686b20": "問僧。甚處來。曰五臺。師曰。還見文殊麼。僧展兩手。師",
    "X80n1568_006:0686b21": "曰展手頗多。文殊誰&#x89A9;。曰氣急殺人。師曰。不&#x89A9;雲中",
    "X80n1568_006:0686b22": "鴈。焉知沙塞寒。問。遠趨丈室乞師一言。師曰。孫臏門",
    "X80n1568_006:0686b23": "下。徒話鑽龜。曰名不浪得。師曰。喫茶去。僧便珍重。師",
    "X80n1568_006:0686b24": "曰。雖得一場榮。刖&#x5374;一雙足。師看經次。有僧來問訊。",
    "X80n1568_006:0686c01": "師曰。古佛今佛皆無別理。曰和尚如何。師打一掌。僧",
    "X80n1568_006:0686c02": "曰。如是如是。師曰。這風顛漢。曰今古皆然。師曰。擬欲",
    "X80n1568_006:0686c03": "降龍。&#x5374;逢死虎。曰同安甚生光彩。師曰。守株停舶非",
    "X80n1568_006:0686c04": "汝而誰。曰和尚&#x807B;。師曰。胡羊往楚抱屈而歸。師問僧。",
    "X80n1568_006:0686c05": "眼界無光如何得見。曰北斗東轉。南斗西移。師曰。夫",
    "X80n1568_006:0686c06": "子入太廟。曰與麼則同安門下。道絕人荒去也。師曰。",
    "X80n1568_006:0686c07": "橫抱&#x5B7E;孩。擬彰皇簡。師聞鵲聲。謂眾曰。喜鵲鳴寒檜。",
    "X80n1568_006:0686c08": "心印是渠傳。僧出問曰。何別。師曰。眾中有人在。曰同",
    "X80n1568_006:0686c09": "安門下。道絕人荒。師曰。胡人飲乳返怪良醫。曰休休。",
    "X80n1568_006:0686c10": "師曰。老鶴入枯池。不見魚蹤跡。",
    "X80n1568_006:0686c11": "洪州泐潭匡悟禪師[0686c11] 僧問。如何是直截一路。師曰恰",
    "X80n1568_006:0686c12": "好消息。曰還通向上事也無。師曰。魚從下過。問幽關",
    "X80n1568_006:0686c13": "未度。信息不通時如何。師曰。客路如天遠。侯門似海",
    "X80n1568_006:0686c14": "深。問香煙馥郁大張法筵。從上宗乘如何舉唱。師曰。",
    "X80n1568_006:0686c15": "莫錯舉似人。曰恁麼則總應如是。師曰。還是沒交涉。",
    "X80n1568_006:0686c16": "問六葉芬芳。師傳何葉。師曰。六葉不相續。花開果不",
    "X80n1568_006:0686c17": "成。曰豈無今日事。師曰。若是今日即有。曰今日事如",
    "X80n1568_006:0686c18": "何。師曰。葉葉連枝秀。花開處處芳。",
    "X80n1568_006:0686c19": "吉州禾山無殷禪師[0686c19] 福州吳氏子。七歲從雪峰出家。",
    "X80n1568_006:0686c20": "依年受具。謁九峰。峰問。汝遠遠而來。&#x7774;&#x7774;(音袞)隨眾。見",
    "X80n1568_006:0686c21": "何境界而可修行。由何徑路而能出離。師曰。重昏廓",
    "X80n1568_006:0686c22": "闢。盲者自盲。峰乃許入室。後住禾山。學徒濟濟。諸方",
    "X80n1568_006:0686c23": "降&#x6B35;。江南李氏召而問曰。和尚何處來。師曰。禾山來。",
    "X80n1568_006:0686c24": "曰山在甚麼處。師曰。人來朝鳳闕。山嶽不曾移。國主",
    "X80n1568_006:0687a01": "重之。命居楊州祥光院。復乞入山。以翠巖而棲止焉。",
    "X80n1568_006:0687a02": "時上藍亦&#x8657;其室。命師來往闡化。號澄源禪師。僧問。",
    "X80n1568_006:0687a03": "學人乍入叢林。乞師指示。師曰。於汝不惜。問仰山插",
    "X80n1568_006:0687a04": "鍬意旨如何。師曰。汝問我。曰玄沙踏倒鍬又作麼生。",
    "X80n1568_006:0687a05": "師曰。我問汝。曰未辯其宗。如何體悉。師曰。頭大尾尖。",
    "X80n1568_006:0687a06": "問咫尺之間。為甚麼不&#x89A9;師顏。師曰。且與闍黎道一",
    "X80n1568_006:0687a07": "半。曰為甚麼不全道。師曰。盡法無民。曰不怕無民請",
    "X80n1568_006:0687a08": "師盡法。師曰。推倒禾山也。問習學謂之聞。絕學謂之",
    "X80n1568_006:0687a09": "&#x96A3;。過此二者。謂之真過。如何是真過。師曰。禾山解打",
    "X80n1568_006:0687a10": "鼓。曰如何是真諦。師曰。禾山解打鼓。問即心即佛則",
    "X80n1568_006:0687a11": "不問。如何是非心非佛。師曰。禾山解打鼓。曰如何是",
    "X80n1568_006:0687a12": "向上事。師曰。禾山解打鼓。問萬法齊興時如何。師曰。",
    "X80n1568_006:0687a13": "禾山解打鼓。問如何是古佛心。師曰。世界崩陷。曰為",
    "X80n1568_006:0687a14": "甚如此。師曰。寧無我身。問尊者撥眉擊目。視育王時",
    "X80n1568_006:0687a15": "如何。師曰。即今也恁麼。曰學人如何領會。師曰。莫非",
    "X80n1568_006:0687a16": "摩利支山。問摩尼寶殿有四角。一角常露。如何是露",
    "X80n1568_006:0687a17": "底角。師舉手曰。汝打我。復曰。汝還會麼。曰不會。師曰。",
    "X80n1568_006:0687a18": "汝爭解打得我。問如何是西來意。師曰。撲破著。問已",
    "X80n1568_006:0687a19": "在紅爐請師烹鍊。師曰。槌下成器。曰恁麼則烹鍊去",
    "X80n1568_006:0687a20": "也。師曰。池州和尚。問四壁打禾。中間&#x5257;草。和尚赴阿",
    "X80n1568_006:0687a21": "那頭。師曰。甚麼處不赴。曰恁麼則同於眾去也。師曰。",
    "X80n1568_006:0687a22": "小師弟子。建隆元年二月示微疾。三月二日。辭眾乃",
    "X80n1568_006:0687a23": "曰。後來學者未識禾山。即今識取珍重。言訖而寂。諡",
    "X80n1568_006:0687a24": "法性禪師。",
    "X80n1568_006:0687b01": "洪州泐潭牟禪師[0687b01] 僧問。如何是學人著力處。師曰。正",
    "X80n1568_006:0687b02": "是著力處。上堂僧問。百丈捲席意旨如何。師曰。珍重",
    "X80n1568_006:0687b03": "便下座。",
    "X80n1568_006:0687b04": "涌泉欣禪師法嗣",
    "X80n1568_006:0687b05": "台州六通院紹禪師[0687b05] 一日涌泉問。甚麼處去來。師曰。",
    "X80n1568_006:0687b06": "燒畬來。泉曰。火後事作麼生。師曰。鐵蛇鑽不入。住後",
    "X80n1568_006:0687b07": "僧問。不出咽喉脣吻事如何。師曰。待汝一钁斸斷巾",
    "X80n1568_006:0687b08": "子山。我亦不向汝道。問南山有一毒蛇。如何近得。師",
    "X80n1568_006:0687b09": "日。非但闍黎。千聖亦近不得人。問承聞。南方有一&#x5292;",
    "X80n1568_006:0687b10": "話。如何是一&#x5292;。師曰。不當鋒。曰頭落又作麼生。師曰。",
    "X80n1568_006:0687b11": "我道不當鋒。有甚麼頭。其人禮謝而去。問父母未生",
    "X80n1568_006:0687b12": "時。那人何處立。師曰。卦兆未興。孫臏失算。問如何是",
    "X80n1568_006:0687b13": "大千頂。師曰。不與眾峰齊。師休夏入天台山華頂&#x5CEF;。",
    "X80n1568_006:0687b14": "晦&#x8FF9;莫知所終。",
    "X80n1568_006:0687b15": "雲&#x8462;元禪師法嗣",
    "X80n1568_006:0687b16": "潭州雲&#x8462;山志罕禪師[0687b16] 僧問。如何是須彌頂上浪滔",
    "X80n1568_006:0687b17": "天。師曰。文殊正作&#x9599;。曰如何是正位中事。師曰。不向",
    "X80n1568_006:0687b18": "機前展大悲。問如何是那邊人。師曰。鋒前不露影。句",
    "X80n1568_006:0687b19": "後覓無蹤。",
    "X80n1568_006:0687b20": "新羅國臥龍禪師[0687b20] 僧問。如何是大人相。師曰。紫羅帳",
    "X80n1568_006:0687b21": "裏不垂手。曰為甚麼不垂手。師曰。不尊貴。問十二時",
    "X80n1568_006:0687b22": "中如何用心。師曰。猢猻喫毛蟲。問如何是潭中意。師",
    "X80n1568_006:0687b23": "曰。絲綸垂不到。磻溪謾放鉤。曰如何是潭外事。師曰。",
    "X80n1568_006:0687b24": "日裏金烏&#x544C;。蟾中玉兔驚。",
    "X80n1568_006:0687c01": "彭州天台燈禪師[0687c01] 僧問。古佛向甚麼處去也。師曰。中",
    "X80n1568_006:0687c02": "央甲第高。歲歲出靈苗。問古鏡未磨時如何。師曰。不",
    "X80n1568_006:0687c03": "施功。曰磨後如何。師曰。不照燭。問如何是佛。師曰。紅",
    "X80n1568_006:0687c04": "蓮座上不&#x89A9;天冠。",
    "X80n1568_006:0687c05": "谷山藏禪師法嗣",
    "X80n1568_006:0687c06": "新羅國瑞巖禪師[0687c06] 僧問。黑白兩亡。開佛眼時如何。師",
    "X80n1568_006:0687c07": "曰。恐你守內。問如何是誕生王子。師曰。深宮引不出。",
    "X80n1568_006:0687c08": "曰如何是朝生王子。師曰。宮中不列位。曰如何是末",
    "X80n1568_006:0687c09": "生王子。師曰。處處無標的。不展萬人機。",
    "X80n1568_006:0687c10": "新羅國百巖禪師[0687c10] 僧問。如何是禪。師曰。古塚不為家。",
    "X80n1568_006:0687c11": "曰如何是道。師曰。徒勞車馬&#x8FF9;。曰如何是教。師曰。貝",
    "X80n1568_006:0687c12": "葉收不盡。",
    "X80n1568_006:0687c13": "新羅國大嶺禪師[0687c13] 僧問。古人道。祇到潼關便即休。會",
    "X80n1568_006:0687c14": "了便休。未會便休。師曰。祇為迷途中活計。曰離&#x5374;迷",
    "X80n1568_006:0687c15": "途。還得其中活計也無。師曰。體即得。當即不得。曰既",
    "X80n1568_006:0687c16": "是體得。為甚麼當不得。師曰。體是甚麼人分上事。曰",
    "X80n1568_006:0687c17": "其中事如何。師曰。不作尊貴。問如何是一切處清淨。",
    "X80n1568_006:0687c18": "師曰。截瓊枝寸寸是寶。析旃檀片片皆香。問如何是",
    "X80n1568_006:0687c19": "用中無礙。師曰。一片白雲繚亂飛。",
    "X80n1568_006:0687c20": "中雲&#x8462;禪師法嗣",
    "X80n1568_006:0687c21": "潭州雲&#x8462;山證覺景禪師[0687c21] 僧問。國土晏清功歸何處。",
    "X80n1568_006:0687c22": "師曰。銀臺門下不展賀。曰轉功無位時如何。師曰。王",
    "X80n1568_006:0687c23": "家事宛然。曰如何是閫外底事。師曰。&#x7575;鼓聲終後。將",
    "X80n1568_006:0687c24": "軍不點頭。",
    "X80n1568_006:0688a01": "吉州禾山師陰禪師[0688a01] 僧問。王子未來登。誰人當治化。",
    "X80n1568_006:0688a02": "師曰。閫外不行邊塞令。將軍自致太平年。曰恁麼則",
    "X80n1568_006:0688a03": "治化之功猶不當。師曰。亦有當。曰如何是當。師曰。十",
    "X80n1568_006:0688a04": "方國土盡屬於王。問久久尋源為甚麼不見。師曰。為",
    "X80n1568_006:0688a05": "步數太多。曰恁麼則不覓去也。師曰。還同避溺而投",
    "X80n1568_006:0688a06": "火。問如何是佛。師曰。承當者不是好手。",
    "X80n1568_006:0688a07": "幽州柘溪從實禪師[0688a07] 僧問。如何是道。師曰。箇中無紫",
    "X80n1568_006:0688a08": "皁。曰如何是禪。師曰。不與白雲連。師問僧。作甚麼來。",
    "X80n1568_006:0688a09": "曰親近來。師曰。任你白雲朝嶽頂。爭奈青山不展眉。",
    "X80n1568_006:0688a10": "洛浦安禪師法嗣",
    "X80n1568_006:0688a11": "蘄州烏牙山彥賓禪師[0688a11] 僧問。未作人身已前。作甚麼",
    "X80n1568_006:0688a12": "來。師曰。三&#x811A;石牛坡上走。一枝瑞草目前分。問疋馬",
    "X80n1568_006:0688a13": "單鎗直入時如何。師曰。饒你雄信解拈鎗。猶較秦王",
    "X80n1568_006:0688a14": "百步在。問久戰沙場為甚麼功名不就。師曰。雙鵰隨",
    "X80n1568_006:0688a15": "箭落。李廣不當名。問百步穿楊中的者誰。師曰。將軍",
    "X80n1568_006:0688a16": "不上便橋。金牙徒勞拈筈。問螮蝀飲雲根時如何。師",
    "X80n1568_006:0688a17": "曰。金輪天子下閻浮。鐵縵頭上金花異。曰正當恁麼",
    "X80n1568_006:0688a18": "時如何。師曰。當今不坐靈明殿。&#x7575;鼓休停八佾音。",
    "X80n1568_006:0688a19": "鳳翔府青&#x5CEF;傳楚禪師[0688a19] 涇州人也。一日洛浦問曰。院",
    "X80n1568_006:0688a20": "主去甚麼處來。師曰。掃雪來。浦曰。雪深多少。師曰。樹",
    "X80n1568_006:0688a21": "上總是。浦曰。得即得。汝向後住箇雪窟定矣。後訪白",
    "X80n1568_006:0688a22": "水。水曰。見說洛浦有生機一路。是否。師曰是。水曰。止",
    "X80n1568_006:0688a23": "&#x5374;生路。向熟路上來。師曰。生路上死人無數。熟路上",
    "X80n1568_006:0688a24": "不著活漢。水曰。此是洛浦底。你底作麼生。師曰。非但",
    "X80n1568_006:0688b01": "洛浦。夾山亦不奈何。水曰。夾山為甚麼不奈何。師曰。",
    "X80n1568_006:0688b02": "不見道生機一路。住後。僧問。佛魔未現。向甚麼處應。",
    "X80n1568_006:0688b03": "師曰。諸上座聽祇對。問大事已明。為甚麼也如喪考",
    "X80n1568_006:0688b04": "妣。師曰。不得春風花不開。及至花開又吹落。問如何",
    "X80n1568_006:0688b05": "是一色。師曰。全無一滴水。浪激似銀山。問如何是臨",
    "X80n1568_006:0688b06": "機一句。師曰。便道將來。曰請和尚道。師曰。穿過髑髏。",
    "X80n1568_006:0688b07": "不知痛痒。問如何是明了底人一句。師曰。駿馬寸步",
    "X80n1568_006:0688b08": "不移。鈍鳥昇騰出路。",
    "X80n1568_006:0688b09": "京兆府永安院善靜禪師[0688b09] 郡之王氏子。母夢金像。覺",
    "X80n1568_006:0688b10": "而有娠。師幼習儒學。博通&#x7FA3;言。年二十七。忽厭浮幻。",
    "X80n1568_006:0688b11": "潛詣終南山。禮廣度禪師披削。唐天復中。南謁洛浦。",
    "X80n1568_006:0688b12": "浦器之。容其入室。乃典園。務力營眾事。一日有僧辭",
    "X80n1568_006:0688b13": "浦。浦曰。四面是山。闍黎向甚麼處去。僧無對。浦曰。限",
    "X80n1568_006:0688b14": "汝十日。下語得中。即從汝去。其僧經行冥搜。偶入園",
    "X80n1568_006:0688b15": "中。師問曰。上座既是辭去。今何在此。僧具陳所以。堅",
    "X80n1568_006:0688b16": "請代語。師曰。竹密豈妨流水過。山高那阻野雲飛。其",
    "X80n1568_006:0688b17": "僧喜踊。師囑之曰。不得道是某甲語。僧遂白。浦曰。誰",
    "X80n1568_006:0688b18": "語。曰某甲語。浦曰。非汝語。僧具言園頭見教。浦至晚",
    "X80n1568_006:0688b19": "上堂。謂眾曰。莫輕園頭。他日座下有五百人在。後住",
    "X80n1568_006:0688b20": "汞安。眾餘五百。果符洛浦之記。僧問。知有道不得時",
    "X80n1568_006:0688b21": "如何。師曰。知有箇甚麼。曰不可無去也。師曰。恁麼則",
    "X80n1568_006:0688b22": "合道得。曰。道即不無。爭奈語偏。師曰。水凍魚難躍。山",
    "X80n1568_006:0688b23": "寒花發遲。問如何是和尚家風。師曰。木馬背斜陽。入",
    "X80n1568_006:0688b24": "草無蹤跡。問如何是一色。師曰。易分雪裏粉。難辯墨",
    "X80n1568_006:0688c01": "中煤。問如何是衲衣向上事。師曰。龍魚不出海。水月",
    "X80n1568_006:0688c02": "不吞光。問不可以智知。不可以識識時如何。師曰。鶴",
    "X80n1568_006:0688c03": "鷺&#x7ADD;頭踏雪睡。月明驚起兩遲疑。問牛頭未見四祖",
    "X80n1568_006:0688c04": "時如何。師曰。異境靈松&#x89A9;者皆羨。曰見後如何。師曰。",
    "X80n1568_006:0688c05": "葉落已枝摧。風來不得韻。問如何得生如來家。師曰。",
    "X80n1568_006:0688c06": "披衣望曉。論劫不明。曰明後如何。師曰。一句不可得。",
    "X80n1568_006:0688c07": "曰如何是不坐如來座。師曰。抱頭石女歸來晚。祇園",
    "X80n1568_006:0688c08": "會裡沒蹤由。師往遊僰道。避昭宗蒙塵之亂。以漢開",
    "X80n1568_006:0688c09": "運。丙午冬。鳴犍槌。集僧囑累。入方丈。東向右&#x8107;而化。",
    "X80n1568_006:0688c10": "諡淨悟禪師。",
    "X80n1568_006:0688c11": "鄧州中度禪師[0688c11] 僧問。海內不逢師。如何是寰中主。師",
    "X80n1568_006:0688c12": "曰。金&#x9DC4;常報曉。時人自不聞。問如何是暗中明鏡。師",
    "X80n1568_006:0688c13": "曰。昧不得。曰未審照何物。師曰。甚麼物不照。問如何",
    "X80n1568_006:0688c14": "是實際理地不受一塵。佛事門中不捨一法。師曰。真",
    "X80n1568_006:0688c15": "常塵不染。海納百川流。曰請和尚離聲色外答。師曰。",
    "X80n1568_006:0688c16": "木人常對語。有性不能言。",
    "X80n1568_006:0688c17": "嘉州洞谿戒定禪師[0688c17] 初問洛浦。月樹無枝長覆蔭。請",
    "X80n1568_006:0688c18": "師直指妙玄微。浦曰。森羅秀處。事不相依。淥水千波",
    "X80n1568_006:0688c19": "孤&#x5CEF;自異。師於是領旨。住後。僧問。蛇師為甚麼被蛇",
    "X80n1568_006:0688c20": "吞。師曰。幾度扣門招不出。將身直入裏頭看。有官人",
    "X80n1568_006:0688c21": "問。既是清淨伽藍。為甚打魚鼓。師曰。直須打出青霄",
    "X80n1568_006:0688c22": "外。免見龍門點額人。",
    "X80n1568_006:0688c23": "京兆府臥龍禪師[0688c23] 僧問。杲日符天際。珠光照舊都。浦",
    "X80n1568_006:0688c24": "津通法海。今日意如何。師曰。寶&#x5292;揮時。豈該明暗。",
    "X80n1568_006:0689a01": "逍遙忠禪師法嗣",
    "X80n1568_006:0689a02": "泉州福清院師巍通玄禪師[0689a02] 僧問。枝分夾嶺。的紹逍",
    "X80n1568_006:0689a03": "遙。寶座既登。法雷請震。師曰。逍遙迥物外。物外霞不",
    "X80n1568_006:0689a04": "生。問如何是西來的的意。師曰。立雪未為勞。斷臂方",
    "X80n1568_006:0689a05": "為的。曰恁麼則一華開五葉。芬芳直至今。師曰。因圓",
    "X80n1568_006:0689a06": "三界外。果滿十方知。",
    "X80n1568_006:0689a07": "京兆府白雲無休禪師[0689a07] 僧問。路逢猛虎如何降伏。師",
    "X80n1568_006:0689a08": "曰。歸依佛法僧。問如何是白雲境。師曰。月夜樓邊海",
    "X80n1568_006:0689a09": "客愁。",
    "X80n1568_006:0689a10": "蟠龍文禪師法嗣",
    "X80n1568_006:0689a11": "廬山永安淨悟禪師[0689a11] 僧問。如何是出家底事。師曰。萬",
    "X80n1568_006:0689a12": "丈懸崖撒手去。曰如何是不出家底事。師曰。迥殊雪",
    "X80n1568_006:0689a13": "嶺安巢節。有異許由挂一瓢。問六門不通。如何達信。",
    "X80n1568_006:0689a14": "師曰。闍黎外邊與誰相識。問脫籠頭卸角馱來時如",
    "X80n1568_006:0689a15": "何。師曰。換骨洗腸投紫塞。鴈門切忌更銜蘆。問從上",
    "X80n1568_006:0689a16": "諸聖將何示人。師曰。有異祖龍行化節。&#x9008;超棲鳳越",
    "X80n1568_006:0689a17": "揚塵。問如何是解作客底人。師曰。寶御珍裝猶尚棄。",
    "X80n1568_006:0689a18": "誰能歷劫傍他門。問如何是西來意。師曰。海底泥牛",
    "X80n1568_006:0689a19": "吼。雲中木馬嘶。問眾手淘金誰是得者。師曰。黃帝不",
    "X80n1568_006:0689a20": "曾遊赤水。神珠罔象也&#x8657;然。問雪覆蘆華時如何。師",
    "X80n1568_006:0689a21": "曰。雖則沍凝呈瑞色。太陽暉後&#x5374;迷人。",
    "X80n1568_006:0689a22": "袁州木平山善道禪師[0689a22] 初謁洛浦問。一漚未發已前。",
    "X80n1568_006:0689a23": "如何辨其水&#x8109;。浦曰。移舟諳水&#x8109;。舉棹別波瀾。師不",
    "X80n1568_006:0689a24": "契。乃參蟠龍語同前問。龍曰。移舟不別水。舉棹即迷",
    "X80n1568_006:0689b01": "源。師從此悟入。僧問。如何是西來意。師曰。石羊頭子",
    "X80n1568_006:0689b02": "向東看。問如何是正法眼。師曰。拄杖孔。問如何是不",
    "X80n1568_006:0689b03": "動尊。師曰。浪浪蕩蕩。問如何是木平一句。師曰。&#x7550;塞",
    "X80n1568_006:0689b04": "&#x8657;空。曰&#x7550;塞&#x8657;空即不問。如何是一句。師便打。凡有",
    "X80n1568_006:0689b05": "新到。未許參禮。先令運土。三擔而示偈曰。南山路側",
    "X80n1568_006:0689b06": "東山低。新到莫辭三轉泥。嗟汝在途經日久。明明不",
    "X80n1568_006:0689b07": "曉&#x5374;成迷。師肉髻螺紋。金陵李氏嚮其道譽。迎請供",
    "X80n1568_006:0689b08": "養。待以師禮。&#x751E;問。如何是木平。師曰。不勞斤斧。曰為",
    "X80n1568_006:0689b09": "甚麼不勞斤斧。師曰木平。法眼禪師有偈贈曰。木平",
    "X80n1568_006:0689b10": "山裏人。貌古言復少。相看陌路同。論心秋月皎。壞衲",
    "X80n1568_006:0689b11": "線非蠶。助歌聲有鳥。城闕今日來。一漚曾已曉。滅後",
    "X80n1568_006:0689b12": "門人建塔。諡真寂禪師。",
    "X80n1568_006:0689b13": "崇福志禪師[0689b13] 僧問。供養百千諸佛。不如供養一無心",
    "X80n1568_006:0689b14": "道人。未審諸佛有何過。無心道人有何德。師曰。雪深",
    "X80n1568_006:0689b15": "宜近火。身煖覺春遲。問貧子獻珠時如何。師曰。甚麼",
    "X80n1568_006:0689b16": "處得來。問如何是道。師曰回車有分。",
    "X80n1568_006:0689b17": "陝府龍溪禪師上堂[0689b17] 僧問。如何是無縫塔。師曰。百寶",
    "X80n1568_006:0689b18": "莊嚴今已了。四門開豁幾多時。師乃曰。直饒說似箇",
    "X80n1568_006:0689b19": "無縫塔。也不免老僧下箇橛。作麼生免得去。眾無對。",
    "X80n1568_006:0689b20": "師曰下去。",
    "X80n1568_006:0689b21": "黃山輪禪師法嗣",
    "X80n1568_006:0689b22": "郢州桐(或作潼)泉山禪師[0689b22] 參黃山。山問。天門一合。十方",
    "X80n1568_006:0689b23": "無路。有人道得。擺手出漳江。師曰。蟄戶不開。龍無龍",
    "X80n1568_006:0689b24": "句。山曰。是你恁麼道。師曰。是即直言是。不是直言不",
    "X80n1568_006:0689c01": "是。山曰。擺手出漳江。山復問。卞和到處荊山秀。玉印",
    "X80n1568_006:0689c02": "從他天子傳時如何。師曰。靈鶴不於林下憩。野老不",
    "X80n1568_006:0689c03": "重太平年。山深肯之。住後。僧問。如何是相傳底事。師",
    "X80n1568_006:0689c04": "曰。龍吐長生水。魚吞無盡漚。曰請師挑剔。師曰。擂鼓",
    "X80n1568_006:0689c05": "轉船頭。棹穿波裏月。",
    "X80n1568_006:0689c06": "韶山普禪師法嗣",
    "X80n1568_006:0689c07": "潭州文殊禪師[0689c07] 僧問。如何是祝融峰前事。師曰。巖前",
    "X80n1568_006:0689c08": "瑞草生。問仁王登位。萬姓霑恩。和尚出世有何祥瑞。",
    "X80n1568_006:0689c09": "師曰。萬里長沙駕鐵船。問如何是本爾莊嚴。師曰。菊",
    "X80n1568_006:0689c10": "花原上景。行人去路長。",
    "X80n1568_006:0689c11": "耀州密行禪師[0689c11] 僧問。密室之言。請師垂示。師曰。南方",
    "X80n1568_006:0689c12": "水&#x6FF6;。北地風多。曰不會。乞師再指。師曰。鳥棲林麓易。",
    "X80n1568_006:0689c13": "人出是非難。",
    "X80n1568_006:0689c14": "思明禪師法嗣",
    "X80n1568_006:0689c15": "襄州鷲嶺善本禪師[0689c15] 浴次。僧問。和尚是離垢人。為甚",
    "X80n1568_006:0689c16": "麼&#x5374;浴。師曰。定水湛然滿。浴此無垢人。問祖意教意",
    "X80n1568_006:0689c17": "是同是別。師曰。鷲嶺&#x5CEF;上青草參天。鹿野苑中狐兔",
    "X80n1568_006:0689c18": "交橫。",
    "X80n1568_006:0689c19": "青原下七世",
    "X80n1568_006:0689c20": "藤霞禪師法嗣",
    "X80n1568_006:0689c21": "澧州藥山禪師[0689c21] 上堂。夫學般若菩薩。不懼得失。有事",
    "X80n1568_006:0689c22": "近前。時有僧問。藥山祖裔請師舉唱。師曰。萬機挑不",
    "X80n1568_006:0689c23": "出。曰為甚麼萬機挑不出。師曰。他緣岸谷。問如何是",
    "X80n1568_006:0689c24": "藥山家風。師曰。葉落不如初。問法雷哮吼時如何。師",
    "X80n1568_006:0690a01": "曰。宇宙不曾震。曰為甚麼不曾震。師曰。&#x5FA7;地娑婆未",
    "X80n1568_006:0690a02": "&#x751E;哮吼。曰不哮吼底事如何。師曰。闔國無人知。",
    "X80n1568_006:0690a03": "雲蓋景禪師法嗣",
    "X80n1568_006:0690a04": "衡嶽南臺寺藏禪師[0690a04] 僧問。遠遠投師。請師一接。師曰。",
    "X80n1568_006:0690a05": "不隔戶。問如何是南臺境。師曰。松韻拂時石不點。孤",
    "X80n1568_006:0690a06": "峰山下壘難齊。曰如何是境中人。師曰。巖前栽野&#x83D3;。",
    "X80n1568_006:0690a07": "接待往來賓。曰恁麼則謝師供養。師曰。怎生滋味。問",
    "X80n1568_006:0690a08": "如何是法堂。師曰。無壁落。問不顧諸緣時如何。師良",
    "X80n1568_006:0690a09": "久。",
    "X80n1568_006:0690a10": "潭州雲蓋山證覺禪師[0690a10] 僧問。如何是和尚家風。師曰。",
    "X80n1568_006:0690a11": "四海不曾通。問如何是一塵含法界。師曰。通身體不",
    "X80n1568_006:0690a12": "圓。曰如何是九世剎那分。師曰。繁興不布彩。師如何",
    "X80n1568_006:0690a13": "是宗門中的的意。師曰。萬里胡僧不入波瀾。",
    "X80n1568_006:0690a14": "烏牙賓禪師法嗣",
    "X80n1568_006:0690a15": "安州大安山興古禪師[0690a15] 僧問。亡僧遷化向甚麼處去",
    "X80n1568_006:0690a16": "也。師曰。昨夜三更拜南郊。問維摩默然意旨如何。師",
    "X80n1568_006:0690a17": "曰。黯黑石牛兒。超然不出戶。問如何是那邊事。師曰。",
    "X80n1568_006:0690a18": "黑漆牧童不展手。銀籠鶴畔野雲飛。",
    "X80n1568_006:0690a19": "蘄州烏牙山行朗禪師[0690a19] 僧問。未作人身已前。作甚麼",
    "X80n1568_006:0690a20": "來。師曰。海上石牛歌三拍。一條紅線掌間分。問迦葉",
    "X80n1568_006:0690a21": "上行衣。何人合得披。師曰。天然無相子。不挂出塵衣。",
    "X80n1568_006:0690a22": "青&#x5CEF;楚禪師法嗣",
    "X80n1568_006:0690a23": "西川靈龕禪師[0690a23] 僧問。如何是諸佛出身處。師曰。出處",
    "X80n1568_006:0690a24": "非干佛。春來草自青。問碌碌地時如何。師曰。試進一",
    "X80n1568_006:0690b01": "步看。",
    "X80n1568_006:0690b02": "京兆府紫閣山端己禪師[0690b02] 僧問。四相俱盡立。甚麼為",
    "X80n1568_006:0690b03": "真。師曰。你甚麼處去來。問渭水正東流時如何。師曰。",
    "X80n1568_006:0690b04": "從來無間斷。",
    "X80n1568_006:0690b05": "房州開山懷晝禪師[0690b05] 僧問。作何行業。即得不違於千",
    "X80n1568_006:0690b06": "聖。師曰。妙行無倫匹。情玄體自殊。問有耳不臨清水",
    "X80n1568_006:0690b07": "洗。無心誰為白雲幽時如何。師曰。無木挂千金。曰挂",
    "X80n1568_006:0690b08": "後如何。師曰。杳杳人難辯。問如何是塵中師。師曰。荊",
    "X80n1568_006:0690b09": "棘林中隨處到。旃檀林裡任縱橫。問如何是祖師西",
    "X80n1568_006:0690b10": "來意。師曰。月隱澄潭。金輝正午。",
    "X80n1568_006:0690b11": "幽州傳法禪師[0690b11] 僧問。教意祖意是同是別。師曰。華開",
    "X80n1568_006:0690b12": "金線秀。古洞白雲深。問別人為甚麼徒弟多。師為甚",
    "X80n1568_006:0690b13": "麼無徒弟。師曰。海島龍多隱。茅茨鳳不棲。",
    "X80n1568_006:0690b14": "益州淨眾寺歸信禪師[0690b14] 僧問。蓮華未出水時如何。師",
    "X80n1568_006:0690b15": "曰。菡萏滿池流。曰出水後如何。師曰。葉落不知秋。問",
    "X80n1568_006:0690b16": "不假浮囊。便登巨海時如何。師曰。紅觜飛超三界外。",
    "X80n1568_006:0690b17": "綠毛也解道煎茶。問如何是自在底人。師曰。&#x5292;樹霜",
    "X80n1568_006:0690b18": "林去便行。曰如何是不自在底人。師曰。釋迦在闍黎",
    "X80n1568_006:0690b19": "後。",
    "X80n1568_006:0690b20": "青峰山清勉禪師[0690b20] 僧問。久醞蒲萄酒。今日為誰開。師",
    "X80n1568_006:0690b21": "曰。飲者方知。問如何是祖師西來意。師曰。耨池無一",
    "X80n1568_006:0690b22": "滴。四海自滔滔。",
    "X80n1568_006:0690b23": "宋世玉音",
    "X80n1568_006:0690b24": "宋太宗皇帝[0690b24] 一日幸相國寺。見僧看經問曰。是甚麼",
    "X80n1568_006:0690c01": "經。僧曰。仁王經。帝曰。既是寡人經。因甚&#x5374;在卿手裏。",
    "X80n1568_006:0690c02": "僧無對。(雪竇代云。皇天無親。唯德是輔)幸開寶塔。問僧。卿是甚人。對",
    "X80n1568_006:0690c03": "曰塔主。帝曰。朕之塔為甚麼卿作主。僧無對。(雪竇代曰。合國",
    "X80n1568_006:0690c04": "咸知)一日因僧朝見。帝問。甚處來。對曰。廬山臥雲庵。帝",
    "X80n1568_006:0690c05": "曰。朕聞臥雲深處不朝天。為甚到此。僧無對。(雪竇代云。難逃",
    "X80n1568_006:0690c06": "至化)僧入對次奏曰。陛下還記得麼。帝曰。甚處相見來。",
    "X80n1568_006:0690c07": "奏曰。靈山一別直至如今。帝曰。卿以何為驗。僧無對。",
    "X80n1568_006:0690c08": "(雪竇代曰。貧道得得而來)京寺回祿。藏經悉為煨燼。僧欲乞宣賜。",
    "X80n1568_006:0690c09": "召問。昔日摩騰不燒。如今為甚&#x5374;燒。僧無對。(雪竇代云。陛下",
    "X80n1568_006:0690c10": "不忘付囑)帝嘗夢神人。報曰。請陛下發菩提心。因早朝宣",
    "X80n1568_006:0690c11": "問左右街。菩提心作麼生發。街無對。(雪竇代云。實謂今古罕聞)智",
    "X80n1568_006:0690c12": "寂大師進三界圖。帝問。朕在那一界中。寂無對。(保寧勇代",
    "X80n1568_006:0690c13": "曰。陛下何處不稱尊)一日朝罷。帝擎&#x9262;問丞相王隨曰。既是大",
    "X80n1568_006:0690c14": "庾嶺頭提不起。為甚麼&#x5374;在朕手裏。隨無對。",
    "X80n1568_006:0690c15": "徽宗皇帝政和三年[0690c15] 嘉州巡捕官奏。本部路傍。有大",
    "X80n1568_006:0690c16": "古樹。因風摧折。中有一僧禪定。鬚髮被體。指爪遶身。",
    "X80n1568_006:0690c17": "帝降旨令肩輿入京。命西天總持三藏。以金磬出其",
    "X80n1568_006:0690c18": "定。遂問。何代僧。曰。我乃東林遠法師之弟。名慧持。因",
    "X80n1568_006:0690c19": "遊峨嵋入定於樹。遠法師無恙否。藏曰。遠法師晉人",
    "X80n1568_006:0690c20": "也。化去七百年矣。持不復語。藏問。師既至此欲歸何",
    "X80n1568_006:0690c21": "所。持曰。陳留縣復入定。帝製三偈令繪像頒行。偈曰。",
    "X80n1568_006:0690c22": "七百年來老古錐。定中消息許誰知。爭如隻履西歸",
    "X80n1568_006:0690c23": "去。生死何勞木作皮。藏山於澤亦藏身。天下無藏道",
    "X80n1568_006:0690c24": "可親。寄語莊周休擬議。樹中不是負趍人。有情身不",
    "X80n1568_006:0691a01": "是無情。彼此人人定裏身。會得菩提本無樹。不須辛",
    "X80n1568_006:0691a02": "苦問盧能。",
    "X80n1568_006:0691a03": "孝宗皇帝[0691a03] 宣問靈隱佛照光禪師曰。釋迦佛入山修",
    "X80n1568_006:0691a04": "道。六年而成。所成者何事。請師明說。對曰。將謂陛下",
    "X80n1568_006:0691a05": "忘&#x5374;。"
}