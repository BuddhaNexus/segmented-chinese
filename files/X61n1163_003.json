{
    "X61n1163_003:0637b01": "西方直指卷之下",
    "X61n1163_003:0637b02": "一念居士 編",
    "X61n1163_003:0637b03": "往生證驗",
    "X61n1163_003:0637b04": "誦經往生(見蓮池疏鈔)",
    "X61n1163_003:0637b05": "[0637b05] 誦此經者如舌根不壞天樂西迎方解冤而往生未",
    "X61n1163_003:0637b06": "終卷而坐脫歸如入定終&#x89A9;白蓮銀臺而易金臺麤",
    "X61n1163_003:0637b07": "樂而來細樂。",
    "X61n1163_003:0637b08": "[0637b08] 舌根不壞者智論云有比丘誦彌陀經命欲終時",
    "X61n1163_003:0637b09": "語弟子言阿彌陀佛與諸大眾俱來迎我後從火",
    "X61n1163_003:0637b10": "化舌根不&#x7070;色相自若天樂西迎者宋唐世良誦",
    "X61n1163_003:0637b11": "彌陀經十萬過一日謂家人曰佛來迎我言已作",
    "X61n1163_003:0637b12": "禮坐逝其夜有利行人在道味山上夢西方異光",
    "X61n1163_003:0637b13": "旛華繽紛音樂嘹喨空中聲云唐世良已生淨土",
    "X61n1163_003:0637b14": "解冤往生者宋上虞民馮&#x73C9;少事遊獵見巨蛇持",
    "X61n1163_003:0637b15": "稍將往刺之時蛇在岩下欲噬黃犢&#x73C9;推岩石壓",
    "X61n1163_003:0637b16": "之至死蛇屢為崇&#x73C9;修懺念佛經年蛇不能害一",
    "X61n1163_003:0637b17": "日請同社淨侶誦彌陀經合掌而化未終坐脫者",
    "X61n1163_003:0637b18": "晉智仙法師號真教住白蓮寺十三年西向十念",
    "X61n1163_003:0637b19": "十二時不暫廢一夕微疾命觀堂行人誦彌陀經",
    "X61n1163_003:0637b20": "未終卷安然坐脫歸如入定者宋釋處謙精修淨",
    "X61n1163_003:0637b21": "土一夕誦彌陀經畢稱讚淨土告眾曰吾以無生",
    "X61n1163_003:0637b22": "而生淨土如入禪定奄然而化終&#x89A9;白蓮者宋嘉",
    "X61n1163_003:0637b23": "禾郡鍾嫗日誦彌陀經十&#x5FA7;念佛不輟一日語其",
    "X61n1163_003:0637b24": "子曰見白蓮華無數眾聖迎我遂端坐聳身化去",
    "X61n1163_003:0637c01": "銀臺金臺者懷玉禪師台州人布衣一食常坐不",
    "X61n1163_003:0637c02": "臥精進念佛誦彌陀經三十萬&#x5FA7;一日見西方聖",
    "X61n1163_003:0637c03": "眾多若恒沙一擎銀臺從&#x7A93;而入玉曰吾一生精",
    "X61n1163_003:0637c04": "進誓取金臺何為得此銀臺遂隱玉感激倍復精",
    "X61n1163_003:0637c05": "進三七日後見佛滿空中乃謂弟子曰金臺來迎",
    "X61n1163_003:0637c06": "吾生淨土矣說偈含笑而逝郡守段公異之作詩",
    "X61n1163_003:0637c07": "讚美有枝低只為罣金臺之句云麤樂細樂者元",
    "X61n1163_003:0637c08": "子華禪師大曆九年於潤州觀音寺誦彌陀經六",
    "X61n1163_003:0637c09": "月忽得疾夜聞香氣樂音空中告曰麤樂已過細",
    "X61n1163_003:0637c10": "樂續來君當往生良久念佛而化異香連日不散。",
    "X61n1163_003:0637c11": "[0637c11] 又若書寫則化被蒼生講演則祥符白鶴。",
    "X61n1163_003:0637c12": "[0637c12] 書寫者唐善導大師凡得嚫施用寫彌陀經十萬",
    "X61n1163_003:0637c13": "卷勸人受持亦有讀誦至十萬&#x5FA7;者五十萬&#x5FA7;者",
    "X61n1163_003:0637c14": "僧俗歸仰至有感極焚身供養得念佛三昧者不",
    "X61n1163_003:0637c15": "可勝紀講演者宋沈三郎晚歲回心念佛因病請",
    "X61n1163_003:0637c16": "僧講彌陀經易衣而終縮膝欲起二子局于名教",
    "X61n1163_003:0637c17": "以易龕為難曳其脛直之將入殮忽舉首出衣被",
    "X61n1163_003:0637c18": "矍然而坐舉家大驚二子急前扶衛乃以肘節捶",
    "X61n1163_003:0637c19": "之子曰助父坐脫耳竟坐逝茶毗有白鶴二十九",
    "X61n1163_003:0637c20": "隻飛鳴雲表久之西去。",
    "X61n1163_003:0637c21": "[0637c21] 現前感應則寶地遙觀&#x5C05;取往生則涅槃非比如斯",
    "X61n1163_003:0637c22": "感應屢見古今。",
    "X61n1163_003:0637c23": "[0637c23] 寶地遙觀者唐大行禪師初修普賢懺後入大藏",
    "X61n1163_003:0637c24": "隨手取卷得彌陀經日夜誦&#x548F;至三七日&#x89A9;琉璃",
    "X61n1163_003:0638a01": "地上佛及二大士現前僖宗聞其事詔入內庭賜",
    "X61n1163_003:0638a02": "號常精進菩薩後琉璃地復見即日命終異香經",
    "X61n1163_003:0638a03": "旬肉身不壞涅槃非比者梁道珍法師講涅槃經",
    "X61n1163_003:0638a04": "天監中憩錫廬山慕遠公淨業禪坐中忽見海上",
    "X61n1163_003:0638a05": "數百人乘寶舫前邁師問何之答曰往極樂國因",
    "X61n1163_003:0638a06": "求附載報云法師雖善講涅槃經亦大不可思議",
    "X61n1163_003:0638a07": "然未誦彌陀經豈得同往師遂廢講念佛誦彌陀",
    "X61n1163_003:0638a08": "經及二萬&#x5FA7;將終四七日前夜四更見西方銀臺",
    "X61n1163_003:0638a09": "來至空中皎如白日聲云法師當乘此臺往生時",
    "X61n1163_003:0638a10": "眾咸聞天樂異香數日香猶未散其夜峰頂寺僧",
    "X61n1163_003:0638a11": "遙見谷口火炬數十明燎徹夜次日乃知師逝如",
    "X61n1163_003:0638a12": "上所錄皆修因證果此感彼應疊見層出自古及",
    "X61n1163_003:0638a13": "今未易枚舉。",
    "X61n1163_003:0638a14": "持名往生",
    "X61n1163_003:0638a15": "[0638a15] 若持名者或一念而飛一光或一聲而出一佛或響",
    "X61n1163_003:0638a16": "彌林谷或音徹宮闈或六時繫念而依正盈空或十",
    "X61n1163_003:0638a17": "字標心而聖賢入會洎于昭代續有名流。",
    "X61n1163_003:0638a18": "[0638a18] 此正明執持名號也淨業諸賢多不繁載姑舉昭",
    "X61n1163_003:0638a19": "灼世人耳目者一二以為激勸飛光者唐善導大",
    "X61n1163_003:0638a20": "師人問念佛得生淨土否答曰如汝所念遂汝所",
    "X61n1163_003:0638a21": "願于是導乃自念阿彌陀佛一聲則有一光從其",
    "X61n1163_003:0638a22": "口出十聲至百光亦如之光明滿室帝聞其事&#x52D1;",
    "X61n1163_003:0638a23": "所居為光明寺後登柳樹端坐而化出佛者少康",
    "X61n1163_003:0638a24": "法師在鳥龍山建淨土道場勸人念佛眾見師念",
    "X61n1163_003:0638b01": "佛一聲口出一佛至于十念十佛次出猶若連珠",
    "X61n1163_003:0638b02": "臨終之日口旋異光數道奄然而逝響彌者唐道",
    "X61n1163_003:0638b03": "綽禪師平居為眾講無量壽經將二百&#x5FA7;人各搯",
    "X61n1163_003:0638b04": "珠口稱佛號或時散席聲播林谷音徹者唐法照",
    "X61n1163_003:0638b05": "於并州五會念佛感代宗皇帝宮中聞念佛聲遣",
    "X61n1163_003:0638b06": "使遙尋見師勸化之盛遂詔入宮宮人念佛亦及",
    "X61n1163_003:0638b07": "五會號五會法師六時者晉慧遠法師居廬山製",
    "X61n1163_003:0638b08": "蓮華漏六時念佛澄心繫想後十九年七月晦夕",
    "X61n1163_003:0638b09": "於般若臺方從定起見阿彌陀佛身&#x5FA7;&#x8657;空圓光",
    "X61n1163_003:0638b10": "之中無量化佛及菩薩眾水流光明演說妙法佛",
    "X61n1163_003:0638b11": "言我以本願力故來安慰汝汝七日後當生我國",
    "X61n1163_003:0638b12": "至期端坐而逝十字者宋長蘆宗賾禪師禪理洞",
    "X61n1163_003:0638b13": "悟宗說兼通而遠遵廬阜之規建蓮華勝會其法",
    "X61n1163_003:0638b14": "日念阿彌陀佛或千聲萬聲各千日下以十字記",
    "X61n1163_003:0638b15": "之一夕夢一男子烏巾白衣風貌清美謂賾曰欲",
    "X61n1163_003:0638b16": "入公彌陀會乞書一名賾問公何名曰普慧又云",
    "X61n1163_003:0638b17": "家兄普賢亦乞登名言訖遂隱賾覺而語諸尊宿",
    "X61n1163_003:0638b18": "皆云華嚴離世間品有二菩薩名乃知聖賢幽贊",
    "X61n1163_003:0638b19": "以二大士書於錄首昭代者今代也如西齊空谷",
    "X61n1163_003:0638b20": "天奇毒峰等皆近世高僧篤信精修匹休前古相",
    "X61n1163_003:0638b21": "續不絕稍詳往生集中&#x8462;千萬中紀其一二而已。",
    "X61n1163_003:0638b22": "[0638b22] 至於感護則宿冤得度惡鬼不侵靈應則瞽目重明",
    "X61n1163_003:0638b23": "俘囚脫難。",
    "X61n1163_003:0638b24": "[0638b24] 冤度者唐邵彪鎮江人為諸生時夢至一公府主",
    "X61n1163_003:0638c01": "者問汝知所以不第否彪對不知因使人引彪前",
    "X61n1163_003:0638c02": "行見大鑊中有蛤蜊作人語呼彪名彪怖遂念阿",
    "X61n1163_003:0638c03": "彌陀佛蛤蜊變黃雀飛去彪後及第官至安撫使",
    "X61n1163_003:0638c04": "鬼&#x5374;者佛世有一國鄰於羅剎羅剎食人無度王",
    "X61n1163_003:0638c05": "約自今國中家以一人次第送與勿得枉殺有奉",
    "X61n1163_003:0638c06": "佛家止生一子次第充行父母哀號囑令至心念",
    "X61n1163_003:0638c07": "佛以佛威力鬼不得近明晨往視見子尚在將之",
    "X61n1163_003:0638c08": "而還自是羅剎之患遂息目明者宋崇氏女雙瞽",
    "X61n1163_003:0638c09": "念佛三年精勤不替雙目重明如故難脫者元末",
    "X61n1163_003:0638c10": "張士誠攻湖州江浙丞相與戰擒四十人囚檻送",
    "X61n1163_003:0638c11": "戮夜宿西湖烏巢寺大猷謀禪師徐步廊下囚見",
    "X61n1163_003:0638c12": "師神觀閒雅持誦不輟因求救&#x39DE;師教令至心念",
    "X61n1163_003:0638c13": "南無救苦救難阿彌陀佛中有三人信受其語念",
    "X61n1163_003:0638c14": "不絕口天曉發囚易枷鎖至三人刑具不足惟繫",
    "X61n1163_003:0638c15": "以繩既而審鞫知良民被虜者遂得釋。",
    "X61n1163_003:0638c16": "[0638c16] 又復惡人則善和十念地獄現而化佛空迎畜生則",
    "X61n1163_003:0638c17": "鴝鵒稱名形骸掩而蓮華地發何況身無重慝報在",
    "X61n1163_003:0638c18": "最靈信願薰修寧成&#x8657;棄。",
    "X61n1163_003:0638c19": "[0638c19] 惡人者唐張善和屠牛為業臨終見&#x7FA3;牛索命於",
    "X61n1163_003:0638c20": "是大怖喚其妻云速延僧為我念佛僧至論云經",
    "X61n1163_003:0638c21": "中說臨終惡相現者至心念佛即得往生和云地",
    "X61n1163_003:0638c22": "獄至急取香爐來即以右手擎火左手拈香面西",
    "X61n1163_003:0638c23": "專切念佛未滿十聲自言佛來迎我即化去畜生",
    "X61n1163_003:0638c24": "者宋黃岩正等寺觀公畜鴝鵒常念佛不絕一日",
    "X61n1163_003:0639a01": "立化籠上觀&#x585F;之已而土土出紫蓮華一朵尋土",
    "X61n1163_003:0639a02": "中則華從舌端而發靈芝照律師為之讚有立亡",
    "X61n1163_003:0639a03": "籠閑渾閑事化紫蓮華也太奇之句慝者惡之匿",
    "X61n1163_003:0639a04": "於心者也最靈者人為萬物之靈也未復結言惡",
    "X61n1163_003:0639a05": "人念佛尚得往生何況惡未必如善和畜生念佛",
    "X61n1163_003:0639a06": "尚得往生何況靈而號為人類以此比況知必生",
    "X61n1163_003:0639a07": "也信願熏修所作唐捐無有是處。",
    "X61n1163_003:0639a08": "往生持戒",
    "X61n1163_003:0639a09": "口業勸戒",
    "X61n1163_003:0639a10": "[0639a10] 龍舒王居士曰人生不過身口意業殺盜婬為身三",
    "X61n1163_003:0639a11": "業妄言綺語兩舌惡口為口四業貪嗔癡為意三業",
    "X61n1163_003:0639a12": "總之十惡若持而不犯乃謂之十善據佛所言口業",
    "X61n1163_003:0639a13": "果報多于身意二業以發意則未必形于外出口則",
    "X61n1163_003:0639a14": "遂見矣舉身為惡猶有時而難阻不若口之易發故",
    "X61n1163_003:0639a15": "也未問隔世之事且以現世言之今人有一言稱人",
    "X61n1163_003:0639a16": "其人終身受賜福及子孫者有一言陷人其人終身",
    "X61n1163_003:0639a17": "受害累及子孫者口業豈不重哉。",
    "X61n1163_003:0639a18": "永嘉集淫戒",
    "X61n1163_003:0639a19": "[0639a19] 於諸女色心無染&#x7740;凡夫顛倒為欲所醉&#x8EAD;荒迷亂",
    "X61n1163_003:0639a20": "不知其過如提華莖不悟毒蛇智人觀之毒蛇之口",
    "X61n1163_003:0639a21": "熊豹之手猛火熱鐵不以為喻銅柱鐵&#x7240;燋背爛腸",
    "X61n1163_003:0639a22": "血肉縻潰痛徹心髓作如是觀唯苦無樂革囊盛糞",
    "X61n1163_003:0639a23": "膿血之聚外假香塗內惟臭穢不淨流溢蛆蟲住處",
    "X61n1163_003:0639a24": "鮑肆廁孔亦所不及 智者觀之但見髮毛爪齒薄",
    "X61n1163_003:0639b01": "皮厚皮血肉汗淚涕唾膿脂筋&#x8109;腦膜黃痰白痰肝",
    "X61n1163_003:0639b02": "膽骨髓肺脾腎胃心膏膀胱大腸小腸生藏熟藏屎",
    "X61n1163_003:0639b03": "尿&#x81F0;處如是等物一一非人識風鼓擊妄生言語",
    "X61n1163_003:0639b04": " 詐為親友其實怨&#x59AC;敗德障道為過至重應當遠離",
    "X61n1163_003:0639b05": "如避冤賊 是故智者觀之如毒蛇想寧近毒蛇不",
    "X61n1163_003:0639b06": "親女色何以故毒蛇殺人一死一生女色繫縛百千",
    "X61n1163_003:0639b07": "萬劫種種楚毒苦痛無窮諦察深思難可附近。",
    "X61n1163_003:0639b08": "[0639b08] 經云若更有一惑如淫慾大地眾生無一人得道。",
    "X61n1163_003:0639b09": "戒殺臆說",
    "X61n1163_003:0639b10": "[0639b10] 雲棲和尚曰天地生物以供人食如種種穀種種果",
    "X61n1163_003:0639b11": "種種蔬&#x83D3;可謂千足萬足何苦復將同有血氣同有",
    "X61n1163_003:0639b12": "子母同有知覺覺痛覺痒覺生覺死之物而殺食之",
    "X61n1163_003:0639b13": "豈理也哉尋常說只要心好不在齋素嗟乎戮其身",
    "X61n1163_003:0639b14": "而啖其肉天下之言凶心慘心毒心惡心孰甚焉好",
    "X61n1163_003:0639b15": "心當在何處此數語最為痛切余請申之夫釋氏之",
    "X61n1163_003:0639b16": "所為齋者以眾生造殺業者定招殺報故於十戒中",
    "X61n1163_003:0639b17": "首重戒殺即救此殺命之人非特慈心於物己也且",
    "X61n1163_003:0639b18": "六畜總皆我屢世眷屬不應以物命視之故不應食",
    "X61n1163_003:0639b19": "肉今且就世情論之人非木石豈不知愛惜物命亦",
    "X61n1163_003:0639b20": "非不念及輪迴乃不能持素其故有二一者&#x8EAD;芻豢",
    "X61n1163_003:0639b21": "之悅口二者慮藜藿之損身(此二語出蓮池師)豈知養德養",
    "X61n1163_003:0639b22": "身皆宜食素&#x8462;滋養胃氣全憑水穀魚肉動火本艸",
    "X61n1163_003:0639b23": "言之甚詳孫真人著衛生歌流行于世並未齒及于",
    "X61n1163_003:0639b24": "肉如云鴈有序兮犬有義黑鯉朝北知臣禮人無禮",
    "X61n1163_003:0639c01": "義反食之天地神明皆不喜此等議論為何如乎近",
    "X61n1163_003:0639c02": "時好事者籍口養老廣述殺命等事刊成書冊混行",
    "X61n1163_003:0639c03": "於世殊可痛恨蓋七十非肉不飽之說乃孟夫子論",
    "X61n1163_003:0639c04": "王道中之一語非如本艸等書專門之論也不然七",
    "X61n1163_003:0639c05": "十者不應衣帛耶五十者不應食肉耶其意若謂衣",
    "X61n1163_003:0639c06": "帛食肉後生家不可享用惟五十以上乃可耳然未",
    "X61n1163_003:0639c07": "&#x751E;教人恣意殺戮極窮口腹如今人之所為者縱使",
    "X61n1163_003:0639c08": "殺命養命壽過彭祖然且仁者不為況無益而有損",
    "X61n1163_003:0639c09": "乎究竟而論人與萬物皆屬上帝生靈上帝好生豈",
    "X61n1163_003:0639c10": "有生物養人之理惟是洪荒之世禽獸逼人天生人",
    "X61n1163_003:0639c11": "以養萬物者不知幾世代矣後世聖人始教人網罟",
    "X61n1163_003:0639c12": "以&#x6B52;禽獸不意流毒至今殺害無厭有俗人所不忍",
    "X61n1163_003:0639c13": "聞者詎可令聖人見耶且人食虎虎亦食人人食&#x86AB;",
    "X61n1163_003:0639c14": "&#x86AB;亦傷人今日且然何論洪荒生物養人之說不辨",
    "X61n1163_003:0639c15": "而自明矣余&#x751E;竊思末劫瘟疫流行痘症酷烈皆是",
    "X61n1163_003:0639c16": "殺氣上于天知亦是殺冤業報而人猶不悟苦哉苦",
    "X61n1163_003:0639c17": "哉或曰汝極陳殺生之戒似矣惟肉不養人之說實",
    "X61n1163_003:0639c18": "難遷就&#x8462;食肉人肥食菜人瘦汝不能食肉便禁人",
    "X61n1163_003:0639c19": "食肉人誰汝信予曰非肉能肥人以肥人能食肉耳",
    "X61n1163_003:0639c20": "譬之健漢能行淫非淫慾能健人也又不見山中有",
    "X61n1163_003:0639c21": "辟&#x7CD3;神仙市井無百歲屠行世人一日不再飯則餓",
    "X61n1163_003:0639c22": "終年不食肉未死此予所自信者雖聖人復起不易",
    "X61n1163_003:0639c23": "吾言矣惟是富貴之家習慣不能遽革一飯無肉便",
    "X61n1163_003:0639c24": "覺氣餒此由自心非關肉故如藥本對症而病人惑",
    "X61n1163_003:0640a01": "于人言自起疑惑則藥便不靈無肉覺餒亦復如是",
    "X61n1163_003:0640a02": "豈惟飲食一切山河大地皆由心變如大河水人視",
    "X61n1163_003:0640a03": "為水鬼視為火水族如居宅諸天如琉璃即自人論",
    "X61n1163_003:0640a04": "病熱則思水病寒則惡水水性本同而眾生業感不",
    "X61n1163_003:0640a05": "同故所見亦異須知一切世間可愛憎物原無可愛",
    "X61n1163_003:0640a06": "憎者作如是觀名為正觀古今戒殺文字不啻牛毛",
    "X61n1163_003:0640a07": "繭絲慚余狂瞽無能宣揚萬一惟諸名公進而教之。",
    "X61n1163_003:0640a09": "西方直指卷之下",
    "X61n1163_003:0640a11": "No. 1163-C",
    "X61n1163_003:0640a12": " 題西方直指",
    "X61n1163_003:0640a14": "[0640a14] 余病痰晝寢而應門忽以淥田一念居士所撰西方",
    "X61n1163_003:0640a15": "直指三卷傳來曰子其弁之蓋病夫當強艾年亦大",
    "X61n1163_003:0640a16": "有意於西方而今久荒此課得居士此提真於我心",
    "X61n1163_003:0640a17": "有戚戚焉雖不斐亦當出游夏一贊詞夫此經不但",
    "X61n1163_003:0640a18": "以帶業往生下品歆博地凡夫亦究竟一生補處菩",
    "X61n1163_003:0640a19": "薩多從此出而近有執著六祖壇經及方山合論之",
    "X61n1163_003:0640a20": "權說者輒小淨土一門等諸禪門之空觀菩薩以為",
    "X61n1163_003:0640a21": "未入最上一乘則古德既有四料簡矣曰有禪無淨",
    "X61n1163_003:0640a22": "土十人九蹉路無禪有淨土萬修萬人去有禪有淨",
    "X61n1163_003:0640a23": "土猶如帶角虎現世為人師將來作佛祖此不易之",
    "X61n1163_003:0640a24": "論也然此案固重修淨尤重禪淨兼修以愚膚見竊",
    "X61n1163_003:0640b01": "有味於孔門志於道志於仁兩案真見其一而二二",
    "X61n1163_003:0640b02": "而一也道非毗盧性海乎仁者道中之一德而仁外",
    "X61n1163_003:0640b03": "實無餘道也故曰元者善之長也舍唯心淨土之外",
    "X61n1163_003:0640b04": "別求毗盧性海亦無是處故孔聖之教志仁乃所以",
    "X61n1163_003:0640b05": "志於道也志於道者恐道其所道入於外道小道而",
    "X61n1163_003:0640b06": "志仁&#x5374;有實德可據況據德而依仁人則必無道其",
    "X61n1163_003:0640b07": "所道之虞西方直指一書其出世依仁之案乎在吾",
    "X61n1163_003:0640b08": "儒則不但是志於道之大因亦游於藝之一助也當",
    "X61n1163_003:0640b09": "知居士學道愛人仕優而提此指蓋有深至之意云。"
}