{
    "T17n0829_001:0872b25": "No. 829 [Nos. 828, 830]",
    "T17n0829_001:0872b26": "大乘離文字普光明藏經",
    "T17n0829_001:0872b28": "大唐天竺三藏地婆訶羅譯",
    "T17n0829_001:0872b29": "[0872b29] 如是我聞：[0872b29] 一時佛在王舍城耆闍崛山中，與",
    "T17n0829_001:0872c01": "大菩薩無量百千億那由他數——皆是大智精",
    "T17n0829_001:0872c02": "進善巧，證無言法獲妙辯才，是處非處不相",
    "T17n0829_001:0872c03": "違反，善調身心具諸解脫，常遊三昧不捨大",
    "T17n0829_001:0872c04": "悲，慚愧為身智慧為首，多所饒益如大寶洲，",
    "T17n0829_001:0872c05": "了知諸法善不善相，不著文字而有言說，於",
    "T17n0829_001:0872c06": "真俗門洞達無礙，深明實際不住其中，善能",
    "T17n0829_001:0872c07": "分別而無所受，雖厭生死常護世間，周遍十",
    "T17n0829_001:0872c08": "方有大名稱，於真妙藏寂然宴息，雖現受身",
    "T17n0829_001:0872c09": "永出三界，而行諸有勉濟眾生，平等教誨志",
    "T17n0829_001:0872c10": "常賢善，平等憐愍心無染著，能令自他莫不",
    "T17n0829_001:0872c11": "清淨，成就如是無量功德——其名曰：勝思惟菩",
    "T17n0829_001:0872c12": "薩、法震音菩薩、妙身菩薩、法輞菩薩、辯積",
    "T17n0829_001:0872c13": "菩薩、持地菩薩、持世菩薩、大名稱菩薩、具",
    "T17n0829_001:0872c14": "諸辯菩薩、千容相菩薩、功德山菩薩、蓮華",
    "T17n0829_001:0872c15": "眼菩薩、蓮華面菩薩、珠髻菩薩、妙音菩薩。",
    "T17n0829_001:0872c16": "如是等菩薩摩訶薩，皆如童子色相端嚴，於",
    "T17n0829_001:0872c17": "此眾中而為上首。",
    "T17n0829_001:0872c18": "[0872c18] 爾時觀自在菩薩與恒河沙等紹尊位者諸",
    "T17n0829_001:0872c19": "菩薩俱；殊勝見菩薩與無央數天帝釋俱；",
    "T17n0829_001:0872c20": "虛空藏菩薩與無量菩薩及無量四天王眾",
    "T17n0829_001:0872c21": "俱；大勢至菩薩與無量億梵天眾俱；遍吉祥",
    "T17n0829_001:0872c22": "菩薩與無量婇女俱；普賢菩薩、不空見菩薩、",
    "T17n0829_001:0872c23": "星宿王菩薩、離疑菩薩、息諸蓋菩薩、藥王",
    "T17n0829_001:0872c24": "菩薩、藥上菩薩，各與無量菩薩眾俱；其中",
    "T17n0829_001:0872c25": "亦有無量諸佛自變其身作菩薩像；尊者舍",
    "T17n0829_001:0872c26": "利弗、摩訶目乾連、摩訶迦葉，如是等大阿",
    "T17n0829_001:0872c27": "羅漢，各與無量聲聞眾俱；那羅延等無量天",
    "T17n0829_001:0872c28": "眾，乃至恒沙國土日月諸天，威光照耀悉來",
    "T17n0829_001:0872c29": "佛所。至佛所已，彼天威光不能復現，猶如",
    "T17n0829_001:0873a01": "聚墨對閻浮金。婆樓那龍王、德叉迦龍王、",
    "T17n0829_001:0873a02": "阿那婆達多龍王、美音乾闥婆王、無擾濁迦",
    "T17n0829_001:0873a03": "樓羅王，各與無量諸眷屬俱，來入此會。十",
    "T17n0829_001:0873a04": "方世界如恒河沙所有菩薩，咸於本土啟請",
    "T17n0829_001:0873a05": "如來，與諸四眾同時到此，各持種種出過世",
    "T17n0829_001:0873a06": "間殊好供養，奉上於佛、諸菩薩已，即於會",
    "T17n0829_001:0873a07": "中坐蓮華座。",
    "T17n0829_001:0873a08": "[0873a08] 爾時勝思惟菩薩摩訶薩從座而起，偏袒右",
    "T17n0829_001:0873a09": "肩右膝著地，合掌向佛而作是言：「世尊！我",
    "T17n0829_001:0873a10": "今欲請二字之義，惟願如來垂哀見許。」",
    "T17n0829_001:0873a11": "[0873a11] 佛告勝思惟菩薩言：「善男子！欲有問者隨汝",
    "T17n0829_001:0873a12": "意問，如來不為一眾生故出現世間，為欲利",
    "T17n0829_001:0873a13": "益無量眾生而出現耳！」[0873a13] 於是勝思惟菩薩即",
    "T17n0829_001:0873a14": "白佛言：「世尊！何者一法，是諸菩薩所應永",
    "T17n0829_001:0873a15": "離？何者一法，是諸菩薩應常護持？何者一",
    "T17n0829_001:0873a16": "法，是諸如來現所覺了？」[0873a16] 佛言：「善哉善哉！善",
    "T17n0829_001:0873a17": "男子！汝以如來威神之力，乃能問我如是深",
    "T17n0829_001:0873a18": "義。諦聽諦聽，善思念之！當為汝說。",
    "T17n0829_001:0873a19": "[0873a19] 「善男子！有一種法菩薩應離，所謂欲貪。善",
    "T17n0829_001:0873a20": "男子！如是一法是諸菩薩所應永離。善男子！",
    "T17n0829_001:0873a21": "復有一法菩薩應離，所謂瞋怒，如是一法是",
    "T17n0829_001:0873a22": "諸菩薩所應永離。善男子！復有一法菩薩應",
    "T17n0829_001:0873a23": "離，所謂愚癡，如是一法是諸菩薩所應永離。",
    "T17n0829_001:0873a24": "善男子！復有一法菩薩應離，所謂我取。善",
    "T17n0829_001:0873a25": "男子！復有一法菩薩應離，所謂疑惑。善男",
    "T17n0829_001:0873a26": "子！復有一法菩薩應離，所謂憍慢。善男子！",
    "T17n0829_001:0873a27": "復有一法菩薩應離，所謂懈怠。善男子！復",
    "T17n0829_001:0873a28": "有一法菩薩應離，所謂惛眠。善男子！復有",
    "T17n0829_001:0873a29": "一法菩薩應離，所謂愛著。善男子！如是一",
    "T17n0829_001:0873b01": "法，是諸菩薩所應永離。",
    "T17n0829_001:0873b02": "[0873b02] 「善男子！汝復問我：『何者一法，是諸菩薩應",
    "T17n0829_001:0873b03": "常護持？』善男子！謂諸菩薩非己所安不加於",
    "T17n0829_001:0873b04": "物。若諸菩薩守護此法，即是能持諸佛如來",
    "T17n0829_001:0873b05": "一切禁戒。何以故？自愛身命不應殺生；自重",
    "T17n0829_001:0873b06": "資財不應偷盜；自護妻室不應侵他。如是等",
    "T17n0829_001:0873b07": "行皆名一法。善男子！若有敬順如來語者，",
    "T17n0829_001:0873b08": "於此一法常當憶念。何以故？無有眾生愛",
    "T17n0829_001:0873b09": "樂於苦，凡有所作悉求安樂，乃至菩薩求阿",
    "T17n0829_001:0873b10": "耨多羅三藐三菩提亦為自他皆得樂故。善",
    "T17n0829_001:0873b11": "男子！以如是義我說此言，非己所安不加於",
    "T17n0829_001:0873b12": "物，如是一法是諸菩薩應常護持。",
    "T17n0829_001:0873b13": "[0873b13] 「善男子！如汝所問：『何者一法，是諸如來現所",
    "T17n0829_001:0873b14": "覺了？』善男子！無有少法是如來覺。何以故？",
    "T17n0829_001:0873b15": "如來覺者無所覺故。善男子！一切法無生是",
    "T17n0829_001:0873b16": "如來覺；一切法無滅是如來覺；一切法離二",
    "T17n0829_001:0873b17": "邊是如來覺；一切法不實是如來覺。善男子！",
    "T17n0829_001:0873b18": "諸業自性是如來覺；一切法從因緣生是如",
    "T17n0829_001:0873b19": "來覺；因緣之法猶如電光是如來覺；以因",
    "T17n0829_001:0873b20": "緣故而有諸業是如來覺。善男子！一切法",
    "T17n0829_001:0873b21": "性普光明藏是如來覺。善男子！何故法性",
    "T17n0829_001:0873b22": "名普光明藏？善男子！世出世智依之以生，",
    "T17n0829_001:0873b23": "如母懷子，故名為藏。若智生時反照其本，如",
    "T17n0829_001:0873b24": "是法性為般若波羅蜜之所攝藏，是故名為",
    "T17n0829_001:0873b25": "普光明藏。善男子！一切法如幻如焰是如",
    "T17n0829_001:0873b26": "來覺。善男子！諸法實性一味解脫是如來",
    "T17n0829_001:0873b27": "覺，一味解脫是即名為普光明藏。善男子！",
    "T17n0829_001:0873b28": "一相法是如來覺。云何一相？所謂諸法不來",
    "T17n0829_001:0873b29": "不去、非因非緣、不生不滅、無取無捨、不增不",
    "T17n0829_001:0873c01": "減。善男子！諸法自性本無所有不可為喻，",
    "T17n0829_001:0873c02": "非是文詞之所辯說。如是一法，是諸如來",
    "T17n0829_001:0873c03": "現所覺了。」[0873c03] 當佛說此莊嚴王離文字普光明",
    "T17n0829_001:0873c04": "藏法門之時，有十地菩薩所見微塵數眾生，",
    "T17n0829_001:0873c05": "悉發阿耨多羅三藐三菩提心；復有如是微",
    "T17n0829_001:0873c06": "塵數眾生，皆發聲聞、辟支佛心；復有如是微",
    "T17n0829_001:0873c07": "塵數眾生，在地獄者皆得離苦生人天中；無",
    "T17n0829_001:0873c08": "量菩薩得入初地，無量菩薩得百千三昧；無",
    "T17n0829_001:0873c09": "量眾生悉蒙利益，無空過者。",
    "T17n0829_001:0873c10": "[0873c10] 爾時佛告羅&#x777A;羅言：「善男子！我此法要汝當",
    "T17n0829_001:0873c11": "受持。」[0873c11] 說是語時，會中有九十億菩薩摩訶薩，",
    "T17n0829_001:0873c12": "承佛威神即皆避座，白佛言：「世尊！我等誓",
    "T17n0829_001:0873c13": "當受持如來所說法要，於此娑婆國土最後",
    "T17n0829_001:0873c14": "時中，見有其人流通為說。」",
    "T17n0829_001:0873c15": "[0873c15] 爾時四天王白佛言：「世尊！若有能持此經典",
    "T17n0829_001:0873c16": "者，我當擁護，令其志願皆得滿足。所以者何？",
    "T17n0829_001:0873c17": "能持此經是法器故。」[0873c17] 爾時世尊普觀眾會而",
    "T17n0829_001:0873c18": "作是言：「諸仁者！我此所說甚深方廣希有法",
    "T17n0829_001:0873c19": "門，非諸眾生有少善根而能聽受，能聽受者",
    "T17n0829_001:0873c20": "即為承事供養於我，亦為荷擔無上菩提。是",
    "T17n0829_001:0873c21": "人當得辯才無礙，決定生於清淨佛土；是人",
    "T17n0829_001:0873c22": "臨終定得親見阿彌陀佛、菩薩大眾而現在",
    "T17n0829_001:0873c23": "前。我今在此耆闍崛山，諸菩薩眾所共圍繞，",
    "T17n0829_001:0873c24": "彼臨終時亦如是見！當知是人即為已得無盡",
    "T17n0829_001:0873c25": "法藏；當知是人得宿命智；當知是人不墮惡",
    "T17n0829_001:0873c26": "道。[0873c26] 「善男子！我今說此一切世間難信之法，設",
    "T17n0829_001:0873c27": "有眾生作五逆罪，聞是經已書持、讀誦、為人解",
    "T17n0829_001:0873c28": "說，所有業障咸得消除，終不受於惡趣之苦，",
    "T17n0829_001:0873c29": "斯人即為諸佛菩薩之所護念，在在所生諸",
    "T17n0829_001:0874a01": "根具足，蒙佛灌頂五眼清淨。善男子！取要",
    "T17n0829_001:0874a02": "言之，我見是人已成佛道。」",
    "T17n0829_001:0874a03": "[0874a03] 佛說此經已，勝思惟等一切菩薩，及諸聲聞、",
    "T17n0829_001:0874a04": "天龍八部，皆大歡喜，信受奉行。"
}