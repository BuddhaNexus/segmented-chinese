{
    "T23n1435_010:0071b15": "十誦律卷第十(二誦之四)",
    "T23n1435_010:0071b17": "後秦北印度三藏弗若多羅譯",
    "T23n1435_010:0071b18": "明九十波逸提法之二",
    "T23n1435_010:0071b19": "佛在維耶離國，夏安居時，與大比丘僧俱。時",
    "T23n1435_010:0071b20": "世飢儉乞食難得，諸人妻子自乏飲食，況與",
    "T23n1435_010:0071b21": "乞人。佛以是因緣故集比丘僧，語諸比丘：「汝",
    "T23n1435_010:0071b22": "等知不？此間飢儉乞食難得，諸人妻子自乏",
    "T23n1435_010:0071b23": "飲食，況與乞人。汝等比丘隨所知識、隨諸親",
    "T23n1435_010:0071b24": "里、隨所信人，往彼安居，莫以飲食因緣故",
    "T23n1435_010:0071b25": "受諸苦惱。」諸比丘受教已，頭面禮足隨知識",
    "T23n1435_010:0071b26": "去。有往憍薩羅國安居，有比丘往婆求摩河",
    "T23n1435_010:0071b27": "邊，依止一聚落安居。是聚落中有富貴家，",
    "T23n1435_010:0071b28": "多饒財寶穀米豐盈，多諸產業田地人民奴",
    "T23n1435_010:0071b29": "婢作使，種種成就。爾時婆求摩比丘作是念：",
    "T23n1435_010:0071c01": "「今世飢儉乞食難得，諸人妻子自乏飲食，況",
    "T23n1435_010:0071c02": "與乞人。是聚落中有富貴家，多饒財寶穀米",
    "T23n1435_010:0071c03": "豐盈，多諸產業田地人民奴婢作使種種成",
    "T23n1435_010:0071c04": "就。我等何不往到其舍共相歎言：『聚落主知",
    "T23n1435_010:0071c05": "不？汝等得大善利、有大福田，眾僧依汝聚落",
    "T23n1435_010:0071c06": "安居。此眾中某是阿羅漢、某向阿羅漢、某",
    "T23n1435_010:0071c07": "阿那含、某向阿那含、某斯陀含、某向斯陀",
    "T23n1435_010:0071c08": "含、某須陀洹、某向須陀洹、某得初禪、二禪、",
    "T23n1435_010:0071c09": "三禪、四禪、某得無量慈悲喜捨、某得空處、識",
    "T23n1435_010:0071c10": "處、無所有處、非有想非無想處、某得不淨觀、",
    "T23n1435_010:0071c11": "某得阿那般那念。』」諸比丘作是念已，即入聚",
    "T23n1435_010:0071c12": "落至富貴舍，共相歎言：「居士知不？汝等得大",
    "T23n1435_010:0071c13": "善利、有大福田，眾僧依汝聚落安居。某是阿",
    "T23n1435_010:0071c14": "羅漢、某向阿羅漢、某阿那含、某向阿那含、",
    "T23n1435_010:0071c15": "某斯陀含、某向斯陀含、某須陀洹、某向須陀",
    "T23n1435_010:0071c16": "洹、某得初禪、二禪、三禪、四禪、某得無量慈悲",
    "T23n1435_010:0071c17": "喜捨、某得空處、識處、無所有處、非想非非",
    "T23n1435_010:0071c18": "想處、某得不淨觀、某得阿那般那念。」諸居",
    "T23n1435_010:0071c19": "士聞已得信心忍，作是念：「我等實得善利，",
    "T23n1435_010:0071c20": "有大福田眾僧，依我聚落安居。某是阿羅漢、",
    "T23n1435_010:0071c21": "某向阿羅漢，乃至某阿那般那念。」乃至如",
    "T23n1435_010:0071c22": "豐樂時，與僧小食中食怛鉢那，於飢儉時亦",
    "T23n1435_010:0071c23": "如是作。諸婆求摩河安居比丘，噉是飲食大",
    "T23n1435_010:0071c24": "得色力，肥盛潤澤。佛在世時法，歲二時大會：",
    "T23n1435_010:0071c25": "春末月、夏末月。春末月者，諸方國土處處諸",
    "T23n1435_010:0071c26": "比丘，作是念：「佛所說法，我等夏安居時，修",
    "T23n1435_010:0071c27": "習得安樂住。」是初大會。夏末月者，諸比丘夏",
    "T23n1435_010:0071c28": "三月安居竟作衣畢，持衣鉢詣佛所，作是念：",
    "T23n1435_010:0071c29": "「我等久不見佛，久不見世尊。」是第二大會。爾",
    "T23n1435_010:0072a01": "時憍薩羅國安居比丘，過夏三月作衣畢，持",
    "T23n1435_010:0072a02": "衣鉢遊行到維耶離。諸佛常法，有共佛安居",
    "T23n1435_010:0072a03": "比丘，有客比丘來，當共往迎一心問訊開房",
    "T23n1435_010:0072a04": "舍示臥具處，作如是言：「此是汝等房舍、床榻、",
    "T23n1435_010:0072a05": "踞床、獨坐床、被褥、枕席，隨次第住。」爾時維耶",
    "T23n1435_010:0072a06": "離比丘，遙見憍薩羅比丘來，便共出迎一心",
    "T23n1435_010:0072a07": "問訊，與擔衣鉢、開房舍、示臥具處，作如是",
    "T23n1435_010:0072a08": "言：「此是汝等房舍、臥具、床榻，隨次第住。」問訊",
    "T23n1435_010:0072a09": "言：「汝等道路不疲、氣力輕健、乞食不難耶？」",
    "T23n1435_010:0072a10": "答言：「我等道路不疲、氣力輕健，但乞食難",
    "T23n1435_010:0072a11": "得。」維耶離比丘言：「汝等實道路不疲、氣力",
    "T23n1435_010:0072a12": "輕健，乞食難得，汝等羸瘦顏色憔悴。」爾時婆",
    "T23n1435_010:0072a13": "求摩河邊安居比丘，三月竟作衣畢，持衣鉢",
    "T23n1435_010:0072a14": "遊行到維耶離。共佛安居比丘，遙見婆求摩",
    "T23n1435_010:0072a15": "河比丘來，皆共出迎一心問訊，與擔衣鉢開",
    "T23n1435_010:0072a16": "房舍示臥具處，作如是言：「此是汝等房舍、床",
    "T23n1435_010:0072a17": "榻、臥具，隨次第住。」問訊言：「汝等道路不疲、氣",
    "T23n1435_010:0072a18": "力輕健、乞食不難耶？」答言：「我等氣力輕健、",
    "T23n1435_010:0072a19": "乞食不難，但道路疲極。」住維耶離比丘言：",
    "T23n1435_010:0072a20": "「汝等實道路疲極、乞食不難。何以故？汝等肥",
    "T23n1435_010:0072a21": "盛顏色和悅。」時維耶離比丘漸漸急問：「諸長",
    "T23n1435_010:0072a22": "老！今世飢儉乞食難得，諸人妻子自乏飲",
    "T23n1435_010:0072a23": "食，況與乞人。汝等何因緣故，安居時氣力肥",
    "T23n1435_010:0072a24": "盛顏色和悅乞食不難？」時婆求摩河比丘，即",
    "T23n1435_010:0072a25": "向廣說如上因緣。諸比丘問曰：「汝等所可",
    "T23n1435_010:0072a26": "讚歎，實有是功德不？」答言：「實有。」是中有比",
    "T23n1435_010:0072a27": "丘少欲知足行頭陀，聞是事心不喜，種種因",
    "T23n1435_010:0072a28": "緣呵責：「云何名比丘，但為飲食故，實有過人",
    "T23n1435_010:0072a29": "法，向未受具戒人說？」種種因緣呵責已，向",
    "T23n1435_010:0072b01": "佛廣說。佛以是事集比丘僧，知而故問婆求",
    "T23n1435_010:0072b02": "摩河比丘：「汝等實作是事不？」答言：「實作。世",
    "T23n1435_010:0072b03": "尊！」佛以種種因緣呵責：「云何名比丘，以飲",
    "T23n1435_010:0072b04": "食故，實有過人法，向未受大戒人說？」佛種種",
    "T23n1435_010:0072b05": "因緣呵已，語諸比丘：「以十利故與比丘結",
    "T23n1435_010:0072b06": "戒。從今是戒應如是說：若比丘實有過人法，",
    "T23n1435_010:0072b07": "向未受大戒人說者，波夜提。」未受大戒人",
    "T23n1435_010:0072b08": "者，除比丘、比丘尼，餘一切人是。實有者，得",
    "T23n1435_010:0072b09": "是聖法故。波夜提者，煮燒覆障，若不悔過，",
    "T23n1435_010:0072b10": "能障閡道。是中犯者，若比丘實是阿羅漢，",
    "T23n1435_010:0072b11": "向他人說，波夜提。實向阿羅漢，向他人說，波",
    "T23n1435_010:0072b12": "夜提。實阿那含向阿那含、實斯陀含向斯",
    "T23n1435_010:0072b13": "陀含、實須陀洹向須陀洹，向他人說，皆波夜",
    "T23n1435_010:0072b14": "提。若比丘實得初禪。向人說者，波夜提。實得",
    "T23n1435_010:0072b15": "二禪、三禪、四禪、慈悲喜捨、空處、識處、無所有處、",
    "T23n1435_010:0072b16": "非有想非無想處、不淨觀、阿那般那念，向他",
    "T23n1435_010:0072b17": "人說，波夜提。乃至我好持戒，向他人說，突",
    "T23n1435_010:0072b18": "吉羅。若比丘實見諸天來至我所，龍、夜叉、浮",
    "T23n1435_010:0072b19": "荼鬼、毘舍遮鬼、羅剎鬼來至我所，向他人",
    "T23n1435_010:0072b20": "說，波夜提。乃至實見土鬼來至我所，向他人",
    "T23n1435_010:0072b21": "說，突吉羅。(七事竟)",
    "T23n1435_010:0072b22": "佛在王舍城。爾時六群比丘喜鬪諍相言相",
    "T23n1435_010:0072b23": "罵。時六群比丘共餘比丘鬪諍相言相罵已，",
    "T23n1435_010:0072b24": "向未受大戒人說其惡罪：「某比丘犯波羅夷、",
    "T23n1435_010:0072b25": "僧伽婆尸沙、波夜提、波羅提提舍尼，突吉羅。」",
    "T23n1435_010:0072b26": "是中比丘，未破者便破，已破者不和合，未出",
    "T23n1435_010:0072b27": "事便出，已出事不可滅。是中有比丘少欲知",
    "T23n1435_010:0072b28": "足行頭陀，聞是事心不喜，種種因緣呵責六",
    "T23n1435_010:0072b29": "群比丘言：「云何名比丘，喜鬪諍相言相罵共",
    "T23n1435_010:0072c01": "他鬪已，向未受大戒人說出其惡罪？某比丘",
    "T23n1435_010:0072c02": "犯波羅夷、僧伽婆尸沙、波夜提、波羅提提舍尼，",
    "T23n1435_010:0072c03": "突吉羅。」種種因緣呵已，向佛廣說。佛以是事",
    "T23n1435_010:0072c04": "集比丘僧，知而故問六群比丘：「汝實作是事",
    "T23n1435_010:0072c05": "不？」答言：「實作。世尊！」佛以種種因緣呵責：「云",
    "T23n1435_010:0072c06": "何名比丘，喜鬪諍相言相罵，共他諍已，向未",
    "T23n1435_010:0072c07": "受大戒人出其惡罪：『某比丘犯波羅夷、僧伽",
    "T23n1435_010:0072c08": "婆尸沙、波夜提、波羅提提舍尼、突吉羅。』」種種",
    "T23n1435_010:0072c09": "因緣呵已，語諸比丘：「以十利故與比丘結",
    "T23n1435_010:0072c10": "戒。從今是戒應如是說：若比丘知他有惡罪，",
    "T23n1435_010:0072c11": "向未受大戒人說，除僧羯磨，波夜提。」知者，若",
    "T23n1435_010:0072c12": "自知、若從他聞、若彼自說。惡罪者，若波羅夷、",
    "T23n1435_010:0072c13": "僧伽婆尸沙，一切犯罪，皆名為惡。未受大戒",
    "T23n1435_010:0072c14": "人者，除比丘、比丘尼，餘一切人是。除僧羯",
    "T23n1435_010:0072c15": "磨者，僧羯磨名，若比丘於白衣舍作惡、若令",
    "T23n1435_010:0072c16": "他作，是人現前僧應與作說罪羯磨。說罪羯",
    "T23n1435_010:0072c17": "磨法者，先應求能說罪人，如是應作。一心和",
    "T23n1435_010:0072c18": "合僧中一人唱言：「誰能說某比丘罪？誰能某",
    "T23n1435_010:0072c19": "居士前說某比丘罪？」是中若有比丘言能，是",
    "T23n1435_010:0072c20": "比丘僧應籌量。若有五法，僧不應令作說罪",
    "T23n1435_010:0072c21": "人。何等五法？隨愛說、隨瞋說、隨怖說、隨癡",
    "T23n1435_010:0072c22": "說、不知說不說。若比丘成就五法，僧應令",
    "T23n1435_010:0072c23": "作說罪人。何等五？不隨愛說、不隨瞋說、不",
    "T23n1435_010:0072c24": "隨怖說、不隨癡說、知說不說。是中一比丘",
    "T23n1435_010:0072c25": "僧中唱：「大德僧聽！某比丘能作說罪人、能某",
    "T23n1435_010:0072c26": "居士前說某比丘罪。若僧時到僧忍聽，某比",
    "T23n1435_010:0072c27": "丘能作說罪人、能某居士前說某比丘罪。如",
    "T23n1435_010:0072c28": "是白。」白二羯磨。「僧作說罪羯磨竟，僧忍，默",
    "T23n1435_010:0072c29": "然故，是事如是持！」若比丘作說罪者，應說彼",
    "T23n1435_010:0073a01": "比丘罪，餘比丘不應說。若餘比丘說，得突吉",
    "T23n1435_010:0073a02": "羅。若比丘作說罪人，應向是居士說，不應向",
    "T23n1435_010:0073a03": "餘人說。若向餘人說者，突吉羅。隨家說，若",
    "T23n1435_010:0073a04": "一家、若多家。隨行處說，若一行處、若多行處。",
    "T23n1435_010:0073a05": "隨聚落說，若一聚落、若多聚落。隨里巷市肆",
    "T23n1435_010:0073a06": "說，若一若多。是中應如是處說，若餘處說，",
    "T23n1435_010:0073a07": "突吉羅。若是罪比丘，僧作說罪羯磨已，若",
    "T23n1435_010:0073a08": "更勤惱僧，是時一切僧應說是人罪。如是應",
    "T23n1435_010:0073a09": "作。一心和合僧中，一比丘唱言：「大德僧聽！",
    "T23n1435_010:0073a10": "是某比丘，僧作說罪羯磨已，更勤惱僧。若僧",
    "T23n1435_010:0073a11": "時到僧忍聽，一切僧隨意、隨時隨處說某比",
    "T23n1435_010:0073a12": "丘罪。如是白。」白四羯磨。「僧作隨意說罪羯磨",
    "T23n1435_010:0073a13": "竟，僧忍，默然故，是事如是持！」是名除僧羯磨。",
    "T23n1435_010:0073a14": "波夜提者，煮燒覆障，若不悔過，能障閡道。",
    "T23n1435_010:0073a15": "是中犯者，若比丘見餘比丘犯波羅夷，生波",
    "T23n1435_010:0073a16": "羅夷想、見中見想、見中不見想、見中疑、聞",
    "T23n1435_010:0073a17": "中聞想、聞中不聞想、聞中疑，若說名，波夜",
    "T23n1435_010:0073a18": "提；若說事，突吉羅。隨說名說事，一一語波",
    "T23n1435_010:0073a19": "夜提、突吉羅。又比丘見餘比丘犯僧伽婆尸",
    "T23n1435_010:0073a20": "沙，生僧伽婆尸沙想、見中見想、見中不見",
    "T23n1435_010:0073a21": "想、見中疑想、聞中聞想、聞中不聞想、聞中",
    "T23n1435_010:0073a22": "疑。若說名，波夜提；若說事，突吉羅。隨說名說",
    "T23n1435_010:0073a23": "事，一一語波夜提、突吉羅。又比丘見餘比丘",
    "T23n1435_010:0073a24": "犯波夜提、波羅提提舍尼、突吉羅，於突吉羅",
    "T23n1435_010:0073a25": "中生突吉羅想，見中見想、見中不見想、見",
    "T23n1435_010:0073a26": "中疑、聞中聞想、聞中不聞想、聞中疑。若說",
    "T23n1435_010:0073a27": "名，突吉羅；若說事，亦突吉羅。隨說名說事，一",
    "T23n1435_010:0073a28": "一語，突吉羅。又比丘見餘比丘犯波羅夷，謂",
    "T23n1435_010:0073a29": "為波羅夷、謂僧伽婆尸沙、謂波夜提、謂波羅",
    "T23n1435_010:0073b01": "提提舍尼、謂突吉羅，是比丘於波羅夷中生",
    "T23n1435_010:0073b02": "突吉羅想，見中見想、見中不見想、見中疑、聞",
    "T23n1435_010:0073b03": "中聞想、聞中不聞想、聞中疑，若說名，波夜",
    "T23n1435_010:0073b04": "提；若說事，突吉羅。隨說名說事，一一語，波夜",
    "T23n1435_010:0073b05": "提、突吉羅。又比丘見餘比丘犯僧伽婆尸沙，",
    "T23n1435_010:0073b06": "謂僧伽婆尸沙、謂波夜提、謂波羅提提舍尼、",
    "T23n1435_010:0073b07": "謂突吉羅、謂波羅夷，是比丘於僧伽婆尸沙",
    "T23n1435_010:0073b08": "中生波羅夷想，見中見想、見中不見想、見",
    "T23n1435_010:0073b09": "中疑、聞中聞想、聞中不聞想、聞中疑。若說",
    "T23n1435_010:0073b10": "名，波夜提；若說事，突吉羅。隨說名說事，一一",
    "T23n1435_010:0073b11": "語波夜提、突吉羅。又比丘見餘比丘犯波夜",
    "T23n1435_010:0073b12": "提、波羅提提舍尼、突吉羅，於突吉羅中，謂突",
    "T23n1435_010:0073b13": "吉羅、謂波羅夷、謂僧伽婆尸沙、謂波夜提、謂",
    "T23n1435_010:0073b14": "波羅提提舍尼，是比丘於突吉羅中生波羅",
    "T23n1435_010:0073b15": "提提舍尼想，見中見想、見中不見想、見中",
    "T23n1435_010:0073b16": "疑、聞中聞想、聞中不聞想、聞中疑。若說名，",
    "T23n1435_010:0073b17": "突吉羅；若說事，突吉羅。隨說名說事，一一",
    "T23n1435_010:0073b18": "語，突吉羅。若比丘見餘比丘犯波羅夷生疑，",
    "T23n1435_010:0073b19": "為波羅夷非波羅夷？是比丘後便斷疑，於波",
    "T23n1435_010:0073b20": "羅夷中生波羅夷想，見中見想、見中不見想、",
    "T23n1435_010:0073b21": "見中疑、聞中聞想、聞中不聞想、聞中疑，若",
    "T23n1435_010:0073b22": "說名，波夜提；若說事，突吉羅。隨說名說事，一",
    "T23n1435_010:0073b23": "一語波夜提、突吉羅。又比丘見餘比丘犯僧",
    "T23n1435_010:0073b24": "伽婆尸沙生疑，為僧伽婆尸沙非僧伽婆尸",
    "T23n1435_010:0073b25": "沙？是比丘後便斷疑，於僧伽婆尸沙中生僧",
    "T23n1435_010:0073b26": "伽婆尸沙想，見中見想、見中不見想、見中",
    "T23n1435_010:0073b27": "疑、聞中聞想、聞中不聞想、聞中疑，若說名，",
    "T23n1435_010:0073b28": "波夜提；若說事，突吉羅。隨說名說事，一一語",
    "T23n1435_010:0073b29": "波夜提、突吉羅。又比丘見餘比丘犯波夜提、",
    "T23n1435_010:0073c01": "波羅提提舍尼、突吉羅，是比丘突吉羅中生",
    "T23n1435_010:0073c02": "疑，為突吉羅非突吉羅？是比丘後便斷疑，於",
    "T23n1435_010:0073c03": "突吉羅中生突吉羅想，見中見想、見中不見",
    "T23n1435_010:0073c04": "想、見中疑、聞中聞想、聞中不聞想、聞中疑，",
    "T23n1435_010:0073c05": "若說名，突吉羅；若說事，亦突吉羅。隨說名",
    "T23n1435_010:0073c06": "說事，一一語，突吉羅。若比丘見餘比丘犯波",
    "T23n1435_010:0073c07": "羅夷，於波羅夷中生疑，為波羅夷、為僧伽婆",
    "T23n1435_010:0073c08": "尸沙？為波羅夷、為波夜提？為波羅夷、為波羅",
    "T23n1435_010:0073c09": "提提舍尼？為波羅夷、為突吉羅？是人斷疑，於",
    "T23n1435_010:0073c10": "波羅夷中生波羅夷想，見中見想、見中不見",
    "T23n1435_010:0073c11": "想、見中疑、聞中聞想、聞中不聞想、聞中疑，",
    "T23n1435_010:0073c12": "若說名，波夜提；若說事，突吉羅。隨說名說事，",
    "T23n1435_010:0073c13": "一一語，波夜提、突吉羅。又比丘見餘比丘犯",
    "T23n1435_010:0073c14": "僧伽婆尸沙生疑，是罪為僧伽婆尸沙、為波",
    "T23n1435_010:0073c15": "夜提？為僧伽婆尸沙、為波羅提提舍尼？為",
    "T23n1435_010:0073c16": "僧伽婆尸沙、為突吉羅？為僧伽婆尸沙、為波",
    "T23n1435_010:0073c17": "羅夷？是人斷疑，於僧伽婆尸沙中生僧伽婆",
    "T23n1435_010:0073c18": "尸沙想，見中見想、見中不見想、見中疑、聞",
    "T23n1435_010:0073c19": "中聞想、聞中不聞想、聞中疑，若說名，波夜",
    "T23n1435_010:0073c20": "提；若說事，突吉羅。隨說名說事，一一語，波夜",
    "T23n1435_010:0073c21": "提、突吉羅。又比丘見餘比丘犯波夜提、波羅",
    "T23n1435_010:0073c22": "提提舍尼、突吉羅，於突吉羅中生疑，為突吉",
    "T23n1435_010:0073c23": "羅、為波羅夷？為突吉羅、為僧伽婆尸沙？為突",
    "T23n1435_010:0073c24": "吉羅、為波夜提？為突吉羅、為波羅提提舍尼？",
    "T23n1435_010:0073c25": "是人斷疑，於突吉羅中生突吉羅想，見中",
    "T23n1435_010:0073c26": "見想、見中不見想、見中疑、聞中聞想、聞中",
    "T23n1435_010:0073c27": "不聞想、聞中疑，若說名，突吉羅；若說事，突吉",
    "T23n1435_010:0073c28": "羅。隨說名說事，一一語，突吉羅。若比丘見餘",
    "T23n1435_010:0073c29": "比丘犯波羅夷生疑，是罪為波羅夷？為僧伽",
    "T23n1435_010:0074a01": "婆尸沙？為波夜提？為波羅提提舍尼？為突吉",
    "T23n1435_010:0074a02": "羅？是人於波羅夷中定生突吉羅想，見中見",
    "T23n1435_010:0074a03": "想、見中不見想、見中疑、聞中聞想、聞中不",
    "T23n1435_010:0074a04": "聞想、聞中疑，若說名，波夜提；若說事，突吉羅。",
    "T23n1435_010:0074a05": "隨說名說事，一一語，波夜提、突吉羅。又比丘",
    "T23n1435_010:0074a06": "見餘比丘犯僧伽婆尸沙生疑，是罪為僧伽",
    "T23n1435_010:0074a07": "婆尸沙？為波夜提？為波羅提提舍尼？為突吉",
    "T23n1435_010:0074a08": "羅？為波羅夷？是人於僧伽婆尸沙中定生",
    "T23n1435_010:0074a09": "波羅夷想，見中見想、見中不見想、見中疑、",
    "T23n1435_010:0074a10": "聞中聞想、聞中不聞想、聞中疑，若說名，波",
    "T23n1435_010:0074a11": "夜提；若說事，突吉羅。隨說名說事，一一語，波",
    "T23n1435_010:0074a12": "夜提、突吉羅。又比丘見餘比丘犯波夜提、波",
    "T23n1435_010:0074a13": "羅提提舍尼、突吉羅，是人於突吉羅中生疑，",
    "T23n1435_010:0074a14": "為突吉羅？為波羅夷？為僧伽婆尸沙？為波夜",
    "T23n1435_010:0074a15": "提？為波羅提提舍尼？是人突吉羅中定生波",
    "T23n1435_010:0074a16": "羅提提舍尼想，見中見想、見中不見想、見中",
    "T23n1435_010:0074a17": "疑、聞中聞想、聞中不聞想、聞中疑，若說名，",
    "T23n1435_010:0074a18": "突吉羅；若說事，突吉羅。隨說名說事，一一語，",
    "T23n1435_010:0074a19": "突吉羅。(八事竟)",
    "T23n1435_010:0074a20": "佛在王舍城。爾時長老陀驃力士子，多知多",
    "T23n1435_010:0074a21": "識，能致供養飲食、衣服、臥具、醫藥、資生之具。",
    "T23n1435_010:0074a22": "時陀驃比丘衣服故壞，諸居士因陀驃比丘",
    "T23n1435_010:0074a23": "故，多與眾僧飲食、衣服，現前僧應分物。時彌",
    "T23n1435_010:0074a24": "多羅浮摩比丘作是念：「因是陀驃比丘故，眾",
    "T23n1435_010:0074a25": "僧多得供養飲食、衣服、臥具、湯藥，是陀驃比",
    "T23n1435_010:0074a26": "丘衣服故壞。今眾僧得現前僧應分物，當於",
    "T23n1435_010:0074a27": "眾前作羯磨與陀驃比丘。」作是念已，即眾",
    "T23n1435_010:0074a28": "僧中作羯磨與陀驃比丘。是彌多羅浮摩比",
    "T23n1435_010:0074a29": "丘先自勸與已，後作是言：「諸比丘隨所親厚，",
    "T23n1435_010:0074b01": "迴僧物與。」是中有比丘少欲知足行頭陀，聞",
    "T23n1435_010:0074b02": "是事心不喜，種種因緣呵責：「云何名比丘，先",
    "T23n1435_010:0074b03": "自勸與，後作是言：『諸比丘隨所親厚，迴僧物",
    "T23n1435_010:0074b04": "與。』」種種因緣呵已，向佛廣說。佛以是事集",
    "T23n1435_010:0074b05": "比丘僧，知而故問彌多羅浮摩比丘：「汝實作",
    "T23n1435_010:0074b06": "是事不？」答言：「實作。世尊！」佛以種種因緣呵",
    "T23n1435_010:0074b07": "責：「云何名比丘，先自勸與，後作是言：『諸比",
    "T23n1435_010:0074b08": "丘隨所親厚，迴僧物與。』」佛種種因緣呵已，語",
    "T23n1435_010:0074b09": "諸比丘：「以十利故與比丘結戒。從今是戒",
    "T23n1435_010:0074b10": "應如是說：若比丘先自勸與，後作是言：『諸比",
    "T23n1435_010:0074b11": "丘隨所親厚，迴僧物與。』波夜提。」先勸與者，先",
    "T23n1435_010:0074b12": "與僧欲，後作是言：「隨親厚者，隨和上阿闍",
    "T23n1435_010:0074b13": "梨、隨同和上同阿闍梨、隨善知識、隨所愛",
    "T23n1435_010:0074b14": "念、隨同事、隨國土、隨聚落、隨家隨伴。」僧物",
    "T23n1435_010:0074b15": "者，若得布施物，衣鉢、戶鉤、時藥、夜分藥、七日",
    "T23n1435_010:0074b16": "藥、終身藥。波夜提者，煮燒覆障，若不悔過，能",
    "T23n1435_010:0074b17": "障閡道。是中犯者，若比丘先勸與欲竟，後",
    "T23n1435_010:0074b18": "作是言：「諸比丘隨所親厚，迴僧物與。」得波",
    "T23n1435_010:0074b19": "夜提。若作是言：「隨和上隨阿闍梨、隨同和",
    "T23n1435_010:0074b20": "上同阿闍梨、隨善知識、隨所愛念、隨所同",
    "T23n1435_010:0074b21": "事、隨國土隨聚落。隨家隨伴。」皆波夜提。(九事竟)",
    "T23n1435_010:0074b22": "佛在拘睒彌國。爾時長老闡那犯可悔過罪，",
    "T23n1435_010:0074b23": "時諸比丘慈心憐愍欲利益故，教令悔過言：",
    "T23n1435_010:0074b24": "「闡那！汝犯某可悔過罪，汝應發露莫覆藏。」闡",
    "T23n1435_010:0074b25": "那言：「用是雜碎戒為？半月說戒時，令諸比",
    "T23n1435_010:0074b26": "丘疑悔惱熱，憂愁不樂生捨戒心。」是中有比",
    "T23n1435_010:0074b27": "丘少欲知足行頭陀，聞是事心不喜，種種因",
    "T23n1435_010:0074b28": "緣呵責：「云何名比丘，作是言：『用是雜碎戒",
    "T23n1435_010:0074b29": "為？半月說時，令諸比丘疑悔惱熱，憂愁不樂",
    "T23n1435_010:0074c01": "生捨戒心。』」種種因緣呵已，向佛廣說。佛",
    "T23n1435_010:0074c02": "以是事集比丘僧，知而故問闡那：「汝實作",
    "T23n1435_010:0074c03": "是事不？」答言：「實作。世尊！」佛以種種因緣呵",
    "T23n1435_010:0074c04": "責：「云何名比丘，毀呰己所學？」以種種因緣",
    "T23n1435_010:0074c05": "呵已，語諸比丘：「以十利故與比丘結戒。從",
    "T23n1435_010:0074c06": "今是戒應如是說：若比丘，說戒時作是言：",
    "T23n1435_010:0074c07": "『何用是雜碎戒為？半月說時，令諸比丘疑悔",
    "T23n1435_010:0074c08": "惱熱，憂愁不樂生捨戒心。』作是輕呵戒者，",
    "T23n1435_010:0074c09": "波夜提。」波夜提者，煮燒覆障，若不悔過，能",
    "T23n1435_010:0074c10": "障閡道。是中犯者，若比丘說四波羅夷時，",
    "T23n1435_010:0074c11": "作是言：「用是四波羅夷為？半月說時，令諸比",
    "T23n1435_010:0074c12": "丘疑悔惱熱，憂愁不樂生捨戒心。」波夜提。",
    "T23n1435_010:0074c13": "若比丘說十三僧伽婆尸沙時、二不定法時、",
    "T23n1435_010:0074c14": "三十尼薩耆波夜提法時、九十波夜提時、四",
    "T23n1435_010:0074c15": "波羅提提舍尼時、眾多學法時、七止諍法",
    "T23n1435_010:0074c16": "時，及說隨律經時，若作是言：「用是隨律經",
    "T23n1435_010:0074c17": "為？半月說時，令諸比丘疑悔惱，熱憂愁不樂",
    "T23n1435_010:0074c18": "生捨戒心。」作是語者，皆波夜提。除隨律經，",
    "T23n1435_010:0074c19": "說餘經時：「用說是經為？令諸比丘疑悔惱熱，",
    "T23n1435_010:0074c20": "憂愁不樂生捨戒心。」作是語者，突吉羅。隨",
    "T23n1435_010:0074c21": "所說處，一一語，得波夜提、突吉羅。(十事竟)",
    "T23n1435_010:0074c22": "佛在阿羅毘國。爾時阿羅毘諸比丘，自手拔",
    "T23n1435_010:0074c23": "寺中草、經行處草、經行兩頭處草，自手採",
    "T23n1435_010:0074c24": "花。是時有居士，於草木中生有命想見，以妬",
    "T23n1435_010:0074c25": "嫉心言：「沙門釋子是奪命人，殺一切眾生。」",
    "T23n1435_010:0074c26": "是中有比丘少欲知足行頭陀，聞是事心不",
    "T23n1435_010:0074c27": "喜，向佛廣說。佛以是事集比丘僧，知而故問",
    "T23n1435_010:0074c28": "阿羅毘比丘：「汝等實作是事不？」答言：「實作。世",
    "T23n1435_010:0074c29": "尊！」佛以種種因緣呵責阿羅毘比丘：「云何名",
    "T23n1435_010:0075a01": "比丘，自手拔寺內草、經行處草、經行兩頭處",
    "T23n1435_010:0075a02": "草、自手採花？」佛但呵責而未結戒。佛在舍衛",
    "T23n1435_010:0075a03": "國。爾時有一摩訶盧比丘，是木師種，斫大",
    "T23n1435_010:0075a04": "畢撥樹起大房舍。是樹神後夜時，擔負小",
    "T23n1435_010:0075a05": "兒，手復牽抱男女，圍遶往詣佛所，頭面禮足",
    "T23n1435_010:0075a06": "一面立已，白佛言：「世尊！云何有是法？我所住、",
    "T23n1435_010:0075a07": "所止、所依、所歸、所趣房舍，有一摩訶盧比丘，",
    "T23n1435_010:0075a08": "斫我樹取作大房舍。我兒子幼小眾多，冬",
    "T23n1435_010:0075a09": "八夜時，寒風破竹氷凍寒甚。我當於何安隱",
    "T23n1435_010:0075a10": "兒子？」佛爾時勅餘鬼言：「汝當安止與是住處。」",
    "T23n1435_010:0075a11": "諸鬼以佛語故即與住處。是夜過已，佛以是",
    "T23n1435_010:0075a12": "事集比丘僧，語諸比丘：「昨夜有一鬼，擔負小",
    "T23n1435_010:0075a13": "兒，手復牽抱男女，圍遶來至我所，頭面作",
    "T23n1435_010:0075a14": "禮一面立言：『云何有是法？我所住、所止、所依、",
    "T23n1435_010:0075a15": "所歸、所趣房舍，有一摩訶盧比丘，斫我樹取",
    "T23n1435_010:0075a16": "作大房舍。我兒子幼小眾多，冬八夜時，寒",
    "T23n1435_010:0075a17": "風破竹氷凍寒甚。我當於何安隱兒子？』」佛語",
    "T23n1435_010:0075a18": "諸比丘：「是事非法、不是、不應爾。居士天神皆",
    "T23n1435_010:0075a19": "嫌呵責：『云何名比丘，自手拔寺內草、經行處",
    "T23n1435_010:0075a20": "草、經行處、兩頭草，自手採花？』」種種因緣呵",
    "T23n1435_010:0075a21": "已，語諸比丘：「以十利故與諸比丘結戒。從",
    "T23n1435_010:0075a22": "今是戒應如是說：若比丘斫拔鬼村種子，波",
    "T23n1435_010:0075a23": "夜提。」鬼村者，謂生草木，眾生依住。眾生者，",
    "T23n1435_010:0075a24": "謂樹神、泉神、河神、舍神、交道神、市神、都道神、蚊",
    "T23n1435_010:0075a25": "虻、蛣蜣、蛺蝶、噉麻蟲、蠍蟲、蟻子，是眾生以",
    "T23n1435_010:0075a26": "草木為舍，亦以為村聚落城邑。生者，謂根",
    "T23n1435_010:0075a27": "含潤澤，若自斷、若教人斷、自破、教破、自燒、",
    "T23n1435_010:0075a28": "教燒，是名為斫。草木有五種子：根種子、莖種",
    "T23n1435_010:0075a29": "子、節種子、自落種子、實種子。根種子者，謂藕、",
    "T23n1435_010:0075b01": "羅蔔、蕪菁、舍樓樓、偷樓樓，如是比種根生",
    "T23n1435_010:0075b02": "物。莖種子者，謂石榴、葡萄、楊柳、沙勒，如是",
    "T23n1435_010:0075b03": "比種莖生物。節種子者，謂甘蔗、麁竹、細竹，如",
    "T23n1435_010:0075b04": "是比種節生物。自落種子者，謂蓼、阿修盧、波",
    "T23n1435_010:0075b05": "修盧、修伽羅、菩提那，如是比自零落生物。實",
    "T23n1435_010:0075b06": "種子者，謂稻、麻、麥、大豆、小豆、褊豆，如是比",
    "T23n1435_010:0075b07": "種子生物。波夜提者，煮燒覆障，若不悔過，",
    "T23n1435_010:0075b08": "能障礙道。是中犯者，若比丘根種子中，根",
    "T23n1435_010:0075b09": "種子想、生中生想，若自斷教斷、自破教破、自",
    "T23n1435_010:0075b10": "燒教燒，波夜提。又比丘根種子中，莖種子",
    "T23n1435_010:0075b11": "想、枝種子想、自落種子想、實種子想、生中",
    "T23n1435_010:0075b12": "生想，若自斷教斷、自破教破、自燒教燒，波",
    "T23n1435_010:0075b13": "夜提。若比丘莖種子中，莖種子想、生中生",
    "T23n1435_010:0075b14": "想，自斷教斷、自破教破、自燒教燒，波夜提。",
    "T23n1435_010:0075b15": "又比丘莖種子中，枝種子想、自落種子想、實",
    "T23n1435_010:0075b16": "種子想、根種子想、生中生想，自斷教斷、自",
    "T23n1435_010:0075b17": "破教破、自燒教燒，波夜提。若比丘枝種子",
    "T23n1435_010:0075b18": "中，枝種子想、生中生想，自斷教斷、自破教",
    "T23n1435_010:0075b19": "破、自燒教燒，波夜提。又比丘枝種子中，自",
    "T23n1435_010:0075b20": "落種子想、實種子想、根種子想、莖種子想、",
    "T23n1435_010:0075b21": "生中生想，自斷教斷、自破教破、自燒教燒，波",
    "T23n1435_010:0075b22": "夜提。若比丘自落種子中，自落種子想、生中",
    "T23n1435_010:0075b23": "生想，自斷教斷、自破教破、自燒教燒，波夜",
    "T23n1435_010:0075b24": "提。又比丘自落種子中，實種子想、根種子",
    "T23n1435_010:0075b25": "想、莖種子想、枝種子想、生中生想，自斷教",
    "T23n1435_010:0075b26": "斷、自破教破、自燒教燒，波夜提。若比丘實",
    "T23n1435_010:0075b27": "種子中，實種子想、生中生想，自斷教斷、自",
    "T23n1435_010:0075b28": "破教破、自燒教燒，波夜提。又比丘實種子",
    "T23n1435_010:0075b29": "中，根種子想、莖種子想、枝種子想、自落種",
    "T23n1435_010:0075c01": "子想、生中生想，自斷教斷、自破教破、自燒",
    "T23n1435_010:0075c02": "教燒，波夜提。若比丘一時燒五種子，一時",
    "T23n1435_010:0075c03": "犯五波夜提。一一燒，一一波夜提。隨所燒，得",
    "T23n1435_010:0075c04": "爾所波夜提。若比丘自斷樹、若教斷，波夜",
    "T23n1435_010:0075c05": "提。隨所斷樹，得爾所波夜提。若比丘自斷",
    "T23n1435_010:0075c06": "草、教斷，波夜提。隨所斷草，得爾所波夜提。",
    "T23n1435_010:0075c07": "生中生想，自斷教斷，波夜提。生中乾想，自",
    "T23n1435_010:0075c08": "斷、教斷，波夜提。生中疑為乾為生，自斷教斷，",
    "T23n1435_010:0075c09": "波夜提。若乾中生想，自斷教斷，突吉羅。乾中",
    "T23n1435_010:0075c10": "疑為乾為生，自斷教斷，突吉羅。乾中乾想，自",
    "T23n1435_010:0075c11": "斷教斷，不犯。(十一事竟)",
    "T23n1435_010:0075c12": "佛在王舍城。爾時陀驃比丘力士子，成就五",
    "T23n1435_010:0075c13": "法，僧羯磨作差會人，差諸比丘會時，不隨",
    "T23n1435_010:0075c14": "欲、不隨瞋、不隨怖、不隨癡、知次第，隨上下坐",
    "T23n1435_010:0075c15": "不越次。爾時彌多羅浮摩比丘，得麁惡不美",
    "T23n1435_010:0075c16": "飲食處，噉不美食時，作是念言：「是陀驃比",
    "T23n1435_010:0075c17": "丘，隨欲差會，隨瞋、怖、癡、不知次第、越次不",
    "T23n1435_010:0075c18": "隨上下坐。我等當共滅擯是人，更立差會人。」",
    "T23n1435_010:0075c19": "是中有比丘少欲知足行頭陀，聞是事心不",
    "T23n1435_010:0075c20": "喜，種種因緣呵責：「云何名比丘，僧如法羯磨",
    "T23n1435_010:0075c21": "差會人，便瞋譏言：『是隨欲、瞋、怖、癡、不知次",
    "T23n1435_010:0075c22": "第、越次不隨上下坐。』」種種因緣呵已，向佛廣",
    "T23n1435_010:0075c23": "說。佛以是事集比丘僧，知而故問彌多羅浮",
    "T23n1435_010:0075c24": "摩比丘：「汝實作是事不？」答言：「實作。世尊！」佛",
    "T23n1435_010:0075c25": "以是事種種因緣呵責：「云何名比丘，僧如法",
    "T23n1435_010:0075c26": "羯磨差會人，便譏瞋？」佛以種種因緣呵已，語",
    "T23n1435_010:0075c27": "諸比丘：「以十利故與比丘結戒。從今是戒應",
    "T23n1435_010:0075c28": "如是說：若比丘瞋譏差會人者，波夜提。」波夜",
    "T23n1435_010:0075c29": "提者，煮燒覆障，若不悔過，能障礙道。是中",
    "T23n1435_010:0076a01": "犯者，若比丘僧如法羯磨差會人，瞋譏是",
    "T23n1435_010:0076a02": "人者，波夜提。若僧如法羯磨差十四人，瞋譏",
    "T23n1435_010:0076a03": "是人者，波夜提。若十二人未捨羯磨，瞋譏",
    "T23n1435_010:0076a04": "是人者，波夜提。若捨羯磨已，瞋譏是人者，",
    "T23n1435_010:0076a05": "突吉羅。於十四人中二人，若捨羯磨未捨羯",
    "T23n1435_010:0076a06": "磨，瞋譏是二人者，波夜提、突吉羅。乃至別房",
    "T23n1435_010:0076a07": "及同事差會，瞋譏是人者，突吉羅。佛結戒",
    "T23n1435_010:0076a08": "已，諸比丘不復面前瞋譏，便遙瞋譏陀驃比",
    "T23n1435_010:0076a09": "丘，隨欲差會，隨瞋、怖、癡、不知次第、越次不",
    "T23n1435_010:0076a10": "隨上下坐。是中有比丘少欲知足行頭陀，聞",
    "T23n1435_010:0076a11": "是事心不喜，種種因緣呵責：「云何名比丘，佛",
    "T23n1435_010:0076a12": "結戒故，不面前瞋譏，便遙瞋譏？」種種因緣呵",
    "T23n1435_010:0076a13": "已，向佛廣說。佛以是事集比丘僧，知而故問",
    "T23n1435_010:0076a14": "彌多羅浮摩比丘：「汝實作是事不？」答言：「實作。",
    "T23n1435_010:0076a15": "世尊！」佛以種種因緣呵責：「云何名比丘，僧如",
    "T23n1435_010:0076a16": "法作差會人，便遙瞋譏？」種種因緣呵已，語諸",
    "T23n1435_010:0076a17": "比丘：「從今是戒應如是說：若比丘面前瞋譏",
    "T23n1435_010:0076a18": "僧所差人、若遙譏者，波夜提。」是中犯者，若",
    "T23n1435_010:0076a19": "比丘僧如法羯磨差會人，若瞋譏是人聞者，",
    "T23n1435_010:0076a20": "波夜提；不聞者，突吉羅。若僧如法羯磨作十",
    "T23n1435_010:0076a21": "四人，若遙瞋譏，是人聞者，波夜提；不聞者，突",
    "T23n1435_010:0076a22": "吉羅。若比丘十二人未捨羯磨，若遙瞋譏，是",
    "T23n1435_010:0076a23": "人聞者，波夜提；若不聞者，突吉羅。若捨羯磨",
    "T23n1435_010:0076a24": "已，遙瞋譏，聞者，突吉羅；不聞者，亦突吉羅。",
    "T23n1435_010:0076a25": "十四人中二人，若捨羯磨不捨羯磨，若遙瞋",
    "T23n1435_010:0076a26": "譏，是人聞者，波夜提；不聞者，突吉羅。乃至",
    "T23n1435_010:0076a27": "別房及同事差會，若遙瞋譏，是人聞者，突",
    "T23n1435_010:0076a28": "吉羅；不聞者，亦突吉羅。二人者，教誡尼",
    "T23n1435_010:0076a29": "人，及四悔中第四差羯磨使迎食人。(十二事竟)",
    "T23n1435_010:0076b01": "佛在拘睒彌。爾時闡那比丘犯可悔過罪，諸",
    "T23n1435_010:0076b02": "比丘慈心憐愍欲利益故，語闡那言：「汝犯可",
    "T23n1435_010:0076b03": "悔過罪，當發露莫覆藏。」闡那語諸比丘言：「汝",
    "T23n1435_010:0076b04": "等能謂我作是事耶？我不謂汝等能說我犯",
    "T23n1435_010:0076b05": "是事。」諸比丘言：「闡那！汝若有罪便言有，無便",
    "T23n1435_010:0076b06": "言無，何以用異事、依止異事？」闡那言：「我何",
    "T23n1435_010:0076b07": "豫汝等事？我畏汝等耶？更用異事、依止異",
    "T23n1435_010:0076b08": "事。」是中有比丘少欲知足行頭陀，聞是事心",
    "T23n1435_010:0076b09": "不喜，種種因緣呵責：「云何名比丘，犯罪已用",
    "T23n1435_010:0076b10": "異事、依止異事？」種種因緣呵已，向佛廣說。佛",
    "T23n1435_010:0076b11": "以是事集比丘僧，知而故問闡那：「汝實作是",
    "T23n1435_010:0076b12": "事不？」答言：「實作。世尊！」佛以種種因緣呵責闡",
    "T23n1435_010:0076b13": "那：「云何名比丘，犯罪已用異事、依止異事？」種",
    "T23n1435_010:0076b14": "種因緣呵已，語諸比丘：「汝等當憶識闡那比",
    "T23n1435_010:0076b15": "丘用異事，若更有如闡那比丘者，亦應當憶",
    "T23n1435_010:0076b16": "識彼用異事。憶識法者，一心和合僧，一比",
    "T23n1435_010:0076b17": "丘僧中唱言：『大德僧聽！是闡那比丘犯罪用",
    "T23n1435_010:0076b18": "異事。若僧時到僧忍聽，憶識闡那比丘用異",
    "T23n1435_010:0076b19": "事。汝闡那，隨所用異事，眾僧隨憶識。如是",
    "T23n1435_010:0076b20": "白。』如是白二羯磨。『僧憶識竟，僧忍，默然故，是",
    "T23n1435_010:0076b21": "事如是持！』」佛語諸比丘：「以十利故與比丘結",
    "T23n1435_010:0076b22": "戒。從今是戒應如是說：若比丘用異事惱他，",
    "T23n1435_010:0076b23": "波夜提。」波夜提者，煮燒覆障，若不悔過，能",
    "T23n1435_010:0076b24": "障閡道。是中犯者，若比丘僧未憶識，用異事、",
    "T23n1435_010:0076b25": "依止異事，爾時用異事，突吉羅。若僧憶識",
    "T23n1435_010:0076b26": "已，爾時用異事、依止異事，波夜提。佛在拘",
    "T23n1435_010:0076b27": "睒彌，即闡那比丘作可悔過罪，諸比丘慈心",
    "T23n1435_010:0076b28": "憐愍欲利益故，語闡那言：「汝犯可悔過罪，當",
    "T23n1435_010:0076b29": "發露莫覆藏。」闡那作是念：「若我用異事者，眾",
    "T23n1435_010:0076c01": "僧當作憶識羯磨，我當默然。」闡那即時默然。",
    "T23n1435_010:0076c02": "諸比丘語闡那言：「若汝有罪便言有，無便言",
    "T23n1435_010:0076c03": "無，何故默然惱我等？」闡那言：「我是汝等何",
    "T23n1435_010:0076c04": "物？我不畏汝等。」作是語已還復默然。是中有",
    "T23n1435_010:0076c05": "比丘少欲知足行頭陀，聞是事心不喜，種種",
    "T23n1435_010:0076c06": "因緣呵責：「云何名比丘，犯罪已默然惱他？」種",
    "T23n1435_010:0076c07": "種因緣呵已，向佛廣說。佛以是事集比丘僧，",
    "T23n1435_010:0076c08": "知而故問闡那：「汝實作是事不？」答言：「實作。世",
    "T23n1435_010:0076c09": "尊！」佛以種種因緣呵責：「云何名比丘，犯罪已",
    "T23n1435_010:0076c10": "默然惱他？」種種因緣呵已，語諸比丘：「汝等當",
    "T23n1435_010:0076c11": "憶識闡那比丘默然惱他事。憶識法者，一心",
    "T23n1435_010:0076c12": "和合眾僧，一比丘僧中唱言：『大德僧聽！是",
    "T23n1435_010:0076c13": "闡那比丘，犯罪默然惱他。若僧時到僧忍",
    "T23n1435_010:0076c14": "聽，憶識闡那比丘默然惱他。汝闡那，隨汝",
    "T23n1435_010:0076c15": "默然惱他事，眾僧隨憶識。如是白。』白二羯",
    "T23n1435_010:0076c16": "磨。『僧憶識竟，僧忍，默然故，是事如是持！』從今",
    "T23n1435_010:0076c17": "是戒應如是說：若比丘用異事默然惱他，波",
    "T23n1435_010:0076c18": "夜提。」是中犯者，若僧未憶識時，默然惱他，突",
    "T23n1435_010:0076c19": "吉羅。若僧憶識已，默然惱他，波夜提。若比丘",
    "T23n1435_010:0076c20": "口病、唇病、齒病、舌病、咽病、心病、面氣滿、若出血，",
    "T23n1435_010:0076c21": "如是不語，不犯。恭敬佛故不語、恭敬和上阿",
    "T23n1435_010:0076c22": "闍梨、恭敬上座、尊重故不語，不犯。若不能",
    "T23n1435_010:0076c23": "語故不語，不犯。(十三事竟)",
    "T23n1435_010:0076c24": "◎佛在舍衛國。爾時有一居士，請佛及僧明",
    "T23n1435_010:0076c25": "日食，佛默然受。是居士知佛默然受已，頭面",
    "T23n1435_010:0076c26": "禮足右遶而去，還到自舍，是夜辦種種多美",
    "T23n1435_010:0076c27": "飲食。時諸比丘露地敷僧臥具，持衣鉢在中",
    "T23n1435_010:0076c28": "待食時到。有比丘經行、有比丘坐。時居士早",
    "T23n1435_010:0076c29": "起敷坐處已，遣使白佛言：「世尊！食具已辦，唯",
    "T23n1435_010:0077a01": "聖知時。」即時諸比丘捨僧臥具，自持衣鉢往",
    "T23n1435_010:0077a02": "居士舍。佛自住房迎食分。諸比丘往居士",
    "T23n1435_010:0077a03": "舍已，天雨濕僧臥具。諸佛常法，諸比丘往居",
    "T23n1435_010:0077a04": "士舍時，佛自持戶鉤，從房至房看諸房舍。開",
    "T23n1435_010:0077a05": "一房門，見僧臥具在露地雨濕爛壞，即取捩",
    "T23n1435_010:0077a06": "曬卷疊、舉著覆處，便閉房門下撢，還自房",
    "T23n1435_010:0077a07": "舍，獨坐床上結加趺坐。爾時居士知僧坐已，",
    "T23n1435_010:0077a08": "自手行水，自與多美飲食自恣飽滿。爾時居",
    "T23n1435_010:0077a09": "士知僧滿足已攝鉢竟，自手與水，取小床坐",
    "T23n1435_010:0077a10": "眾僧前，欲聽說法。上坐說法已，從坐起去，諸",
    "T23n1435_010:0077a11": "比丘隨次第出，還詣佛所。諸佛常法，諸比丘",
    "T23n1435_010:0077a12": "食後還時，以如是語勞問諸比丘：「飲食多美，",
    "T23n1435_010:0077a13": "僧飽滿不？」諸比丘言：「世尊！飲食多美，眾僧",
    "T23n1435_010:0077a14": "飽滿。」佛言：「今日汝等入居士舍已，我於後持",
    "T23n1435_010:0077a15": "戶鉤，從房至房看諸房舍，開一房門，見僧",
    "T23n1435_010:0077a16": "臥具露地雨濕爛壞。」語諸比丘：「是事不是、非",
    "T23n1435_010:0077a17": "法、不應爾。一切眾僧臥具，云何趣用踐蹋不",
    "T23n1435_010:0077a18": "知護惜？諸居士血肉乾竭，為福德故，布施供",
    "T23n1435_010:0077a19": "養，汝等應少用，守護者善。」佛如是種種因",
    "T23n1435_010:0077a20": "緣呵已，語諸比丘：「以十利故與比丘結戒。",
    "T23n1435_010:0077a21": "從今是戒應如是說：若比丘露地敷僧臥具、",
    "T23n1435_010:0077a22": "細繩床、麁繩床、褥被，若使人敷，是中坐臥。",
    "T23n1435_010:0077a23": "去時不自舉、不教人舉者，波夜提。」細繩床",
    "T23n1435_010:0077a24": "有五種：阿珊蹄脚、簸郎劬脚、羖羊角脚、尖",
    "T23n1435_010:0077a25": "脚、曲脚。麁繩床有五種：阿珊蹄脚、簸郎劬",
    "T23n1435_010:0077a26": "脚、羝羊角脚、尖脚、曲脚。褥被褥者，甘蔗滓",
    "T23n1435_010:0077a27": "貯褥、瓠莖貯褥、長瓜莖貯褥、毳貯褥、芻",
    "T23n1435_010:0077a28": "摩貯褥、劫貝貯褥、文闍草貯褥、麻貯褥、水",
    "T23n1435_010:0077a29": "衣貯褥。被者，俱執被、芻摩被、毳被、劫貝",
    "T23n1435_010:0077b01": "被。露地者，無土壁、無草木壁、無簟席壁、無",
    "T23n1435_010:0077b02": "衣幔覆障，如是比無物覆障處。自敷者，自",
    "T23n1435_010:0077b03": "手敷。使敷者，教他人敷。坐者，坐上。臥者，身",
    "T23n1435_010:0077b04": "著床。不舉者，不自手舉。不教舉者，不教他",
    "T23n1435_010:0077b05": "舉。波夜提者，煮燒覆障，若不悔過，能障閡",
    "T23n1435_010:0077b06": "道。是中犯者，若比丘地了時，露地敷眾僧",
    "T23n1435_010:0077b07": "臥具已，便入室坐息，至地了竟，乃舉著覆",
    "T23n1435_010:0077b08": "處，波夜提。地了竟、時中、前時、日中時、晡時、日",
    "T23n1435_010:0077b09": "沒時，露地敷僧臥具已，便入室坐息，至日沒",
    "T23n1435_010:0077b10": "竟時乃舉著覆處，波夜提。若比丘露地敷僧",
    "T23n1435_010:0077b11": "臥具已，出寺門過四十九步，波夜提。又比丘",
    "T23n1435_010:0077b12": "露地敷僧臥具已，出寺門過牆籬少許，至地",
    "T23n1435_010:0077b13": "了時，突吉羅。又比丘露地敷僧臥具已，不囑",
    "T23n1435_010:0077b14": "人遊行諸坊，突吉羅。有二比丘露地敷僧",
    "T23n1435_010:0077b15": "臥具已，俱從坐起去，後去者應舉。又二比丘",
    "T23n1435_010:0077b16": "露地敷僧臥具已，持衣鉢在中，一比丘先取",
    "T23n1435_010:0077b17": "衣鉢去，後取衣鉢去者應舉，不舉者犯。有",
    "T23n1435_010:0077b18": "一時眾僧露地會食，諸比丘食竟，捨僧臥具",
    "T23n1435_010:0077b19": "在露地去，有惡風雨土污濕，以是事白佛，佛",
    "T23n1435_010:0077b20": "言：「應舉著覆處。」佛作是語已，諸比丘食竟，",
    "T23n1435_010:0077b21": "有諸白衣即坐僧臥具床上。是事白佛，佛言：",
    "T23n1435_010:0077b22": "「應待。」諸比丘久待熱悶吐逆，佛言：「若有病",
    "T23n1435_010:0077b23": "者應去，隨見者應舉。」若二比丘見，一人應舉",
    "T23n1435_010:0077b24": "大床小床，一人應舉大褥小褥。若聚落邊寺",
    "T23n1435_010:0077b25": "中持臥具至空閑處，空閑處持來至聚落邊",
    "T23n1435_010:0077b26": "寺中，值雨不犯。若失戶鉤戶鑰無舉處，若八",
    "T23n1435_010:0077b27": "難中一一難起，不舉不犯。(十四事竟)◎",
    "T23n1435_010:0077b28": "十誦律卷第十"
}