{
    "X66n1297_055:0613b01": "宗鑑法林卷五十五",
    "X66n1297_055:0613b02": "集雲堂 編",
    "X66n1297_055:0613b03": "大鑒下一世",
    "X66n1297_055:0613b04": "吉州青原行思弘濟禪師(六祖能嗣)[0613b04] 初參六祖。問當何",
    "X66n1297_055:0613b05": "所務即不落階級。祖曰汝曾作什麼來。師曰聖諦",
    "X66n1297_055:0613b06": "亦不為。祖曰落何階級。師曰。聖諦尚不為。何階級",
    "X66n1297_055:0613b07": "之有。祖深器之。",
    "X66n1297_055:0613b08": "[0613b08] 東苑鏡云。我若作六祖。待問當何所務即不落階級。",
    "X66n1297_055:0613b09": "便喝云者擔糞漢在者裏作麼。若作青原。待問曾作",
    "X66n1297_055:0613b10": "什麼。便撫掌云者老漢猶作寐語在。豈不使曹溪一",
    "X66n1297_055:0613b11": "路別有風光。 白巖符云。蕩空凡聖。不立纖塵凜凜",
    "X66n1297_055:0613b12": "然。翠壁秋巖迥絕攀仰。自非眾角。一&#x9E90;何以能此。惜",
    "X66n1297_055:0613b13": "乎當時放過。待云聖諦尚不為何階級之有。好以杖",
    "X66n1297_055:0613b14": "擊右案云。且立者邊著。青原老漢到者裏。必當別有",
    "X66n1297_055:0613b15": "生涯。 湘翁沄云。單傳少室心宗。提挈衲僧正令。師",
    "X66n1297_055:0613b16": "資會合。凡聖渾忘。直得雲封寶殿八面玲瓏。日照霜",
    "X66n1297_055:0613b17": "空千峰寒翠。就中祇是機用綿密。致令鹵莽鑒覺之",
    "X66n1297_055:0613b18": "徒往往搆他語脈不上。畢竟如何。丹楓落葉江天曉。",
    "X66n1297_055:0613b19": "萬頃晴川駕鐵舟。 遯雲定云。鳳出青霄不戀梧桐",
    "X66n1297_055:0613b20": "煙翠。鶴飛碧漢豈留&#x8E2A;&#x8FF9;寒潭。雖是父子投機。猶欠",
    "X66n1297_055:0613b21": "梢頭一語。待云聖諦尚不為何階級之有。好以手斫",
    "X66n1297_055:0613b22": "額云無人處相望。諒青原老漢必然另起英風。",
    "X66n1297_055:0613b23": "[0613b23] 無見頂露雲攢急。劫外靈枝不帶春。那邊不坐空王",
    "X66n1297_055:0613b24": "殿。爭肯耘田向日輪。(投子青)",
    "X66n1297_055:0613c01": "[0613c01] 卓爾難將正眼窺。迥超今古類難齊。苔封古殿無人",
    "X66n1297_055:0613c02": "侍。月鎖蒼梧鳳不棲。(丹霞淳)",
    "X66n1297_055:0613c03": "[0613c03] 劫外相逢那畔行。靈苗叢裏鐵牛&#x754A;。東風吹散千巖",
    "X66n1297_055:0613c04": "雪。空&#x754D;無雲孤月明。(成枯木)",
    "X66n1297_055:0613c05": "[0613c05] 一掬澄潭鏡[打-丁+羕]磨。無風何必自生波。轉身縱不離初",
    "X66n1297_055:0613c06": "際。仔細看來較幾何。(雪巖欽)",
    "X66n1297_055:0613c07": "[0613c07] 跣足披蓑度別岑。相逢切忌話威音。掀翻麟閣動勞",
    "X66n1297_055:0613c08": "泯。擊碎蔆花影象沉。靄靄寒雲籠嶽頂。團團皓月蕩",
    "X66n1297_055:0613c09": "波心。金牛不喫凡閒艸。曉入滄溟無處尋。(百愚斯)",
    "X66n1297_055:0613c10": "[0613c10] 人靜香消景寂寥。金門不鎖夜迢遙。丹墀月滿千峰",
    "X66n1297_055:0613c11": "色。袞袞衣冠萬國朝。(天愚寶)",
    "X66n1297_055:0613c12": "[0613c12] 霜黃蘆月碧溪秋。水有芙蓉客泛舟。春色惱人眠不",
    "X66n1297_055:0613c13": "得。歸來塞雁聽高樓。(南菴依)",
    "X66n1297_055:0613c14": "[0613c14] 鶴沖霄漢。鷺出蘆叢。了無位次。迥絕羅籠。月堂照處",
    "X66n1297_055:0613c15": "尊嚴甚。方外誰能造次通。(尊道啟)",
    "X66n1297_055:0613c16": "[0613c16] 艸遮迥磴絕鳴鑾。雲樹深深碧殿寒。明月自來還自",
    "X66n1297_055:0613c17": "去。更無人倚玉闌干。(瑩章玠)",
    "X66n1297_055:0613c18": "[0613c18] 青原因石頭問和尚出嶺多少時。師曰我&#x5374;知汝",
    "X66n1297_055:0613c19": "早晚離曹溪。曰希遷不從曹溪來。師曰我亦知汝",
    "X66n1297_055:0613c20": "去處也。曰和尚幸是大人且莫造次。師休去。",
    "X66n1297_055:0613c21": "[0613c21] 木人來問青霄路。石女年尊似不聞。攜手相將歸故",
    "X66n1297_055:0613c22": "國。暮山岌岌鎖重雲。(丹霞淳)",
    "X66n1297_055:0613c23": "[0613c23] 回首桃源路已非。不禁把袂暮雲迷。泉聲湛湛來霄",
    "X66n1297_055:0613c24": "漢。拂盡煙光萬嶺低。(伴我侶)",
    "X66n1297_055:0614a01": "[0614a01] 青原問石頭汝什麼處來。曰曹溪。師舉拂子曰曹",
    "X66n1297_055:0614a02": "溪還有者箇麼。曰。非但曹溪。西天亦無。師曰子莫",
    "X66n1297_055:0614a03": "到西天否。曰若到即有也。師曰未在更道。曰。和尚",
    "X66n1297_055:0614a04": "也須道取一半。莫全靠學人。師曰。不辭向汝道。恐",
    "X66n1297_055:0614a05": "已後無人承當。",
    "X66n1297_055:0614a06": "[0614a06] 千輝月云。青原老漢慣打沖霄鸞鳳。善捉海底獰龍。",
    "X66n1297_055:0614a07": "仔細看來。可謂千古作家。石頭雖有格外作略。爭奈",
    "X66n1297_055:0614a08": "被者老漢羅籠。帶累後代兒孫都落在者圈圚裏。即",
    "X66n1297_055:0614a09": "今還有出得底麼。良久云。逢人不得錯舉。",
    "X66n1297_055:0614a10": "[0614a10] 白雲藏玉鳳。紅日照無聊。隱隱星攢處。無私鎮九霄。",
    "X66n1297_055:0614a11": "(投子青)",
    "X66n1297_055:0614a12": "[0614a12] 相見錦江頭。相攜上酒樓。月闌歌笑罷。回首上扁舟。",
    "X66n1297_055:0614a13": "(遯菴演)",
    "X66n1297_055:0614a14": "[0614a14] 誰在&#x7575;樓西。相逢笑語低。到家春色晚。花落鷓鴣啼。",
    "X66n1297_055:0614a15": "(彖菴易)",
    "X66n1297_055:0614a16": "[0614a16] 青原問石頭子何方來。曰曹溪。師曰將得什麼來。",
    "X66n1297_055:0614a17": "曰未到曹溪亦不失。師曰若恁麼用去曹溪作麼。",
    "X66n1297_055:0614a18": "曰若不到曹溪怎知不失。",
    "X66n1297_055:0614a19": "[0614a19] 靈巖儲拈拄杖云。上大人可知禮也。爾小生且道節",
    "X66n1297_055:0614a20": "文在什麼處。卓一下云。自是不歸歸便得。五湖煙景",
    "X66n1297_055:0614a21": "有誰爭。",
    "X66n1297_055:0614a22": "[0614a22] 失不失。曹溪路上行人密。雨打風吹動客愁。桃花兩",
    "X66n1297_055:0614a23": "岸牯牛跡。穿小橋。歸人逸。前&#x90A8;雨過斜陽出。旅亭風",
    "X66n1297_055:0614a24": "動竹枝寒。狼藉青衫仍自溼。(南菴依)",
    "X66n1297_055:0614b01": "[0614b01] 青原因僧問如何是佛法大意。師曰廬陵米作麼",
    "X66n1297_055:0614b02": "價。",
    "X66n1297_055:0614b03": "[0614b03] 博山來云。高低米價。環翠色於奇峰。吞吐廬陵。鍊蟾",
    "X66n1297_055:0614b04": "華於玉樹。須知大用無方有感斯應。若論青原底佛",
    "X66n1297_055:0614b05": "法。三生六十劫未夢見。 翠巖&#x5586;云。還識青原老漢",
    "X66n1297_055:0614b06": "立地處麼。但見皇風成一片。不知何處有封疆。",
    "X66n1297_055:0614b07": "[0614b07] 烏龜三眼赤。祥&#x9E90;一角尖。騰雲生暮雨。溪月夜明簾。",
    "X66n1297_055:0614b08": "(法昌遇)",
    "X66n1297_055:0614b09": "[0614b09] 廬陵米價越尖新。那個商量不挂脣。無限清風生閫",
    "X66n1297_055:0614b10": "外。休將升斗較&#x758E;親。(白雲端)",
    "X66n1297_055:0614b11": "[0614b11] 廬陵米價走禪徒。五老嵯峨矗太&#x8657;。堪笑華山圖籍",
    "X66n1297_055:0614b12": "上。又添潘閬倒騎驢。(海印信)",
    "X66n1297_055:0614b13": "[0614b13] 太平治業無象。野老家風至淳。祇管&#x90A8;歌社舞。那知",
    "X66n1297_055:0614b14": "舜德堯仁。(天童覺)",
    "X66n1297_055:0614b15": "[0614b15] 市行高下不須疑。問著平人自得知。紅稻啄殘鸚鵡",
    "X66n1297_055:0614b16": "粒。碧梧棲老鳳凰枝。(仰山欽)",
    "X66n1297_055:0614b17": "[0614b17] 自古廬陵是吉州。至今米價沒人酬。青山綠水依前",
    "X66n1297_055:0614b18": "在。黃葉西風又一秋。(佛陀遜)",
    "X66n1297_055:0614b19": "[0614b19] 衝開碧落松千尺。截斷紅塵水一溪。飽食高眠人不",
    "X66n1297_055:0614b20": "到。日從東出又沉西。(無準範)",
    "X66n1297_055:0614b21": "[0614b21] 毒鼓一聲聞者皆喪。跨&#x7AC8;起家支那獨唱。神龍展眼",
    "X66n1297_055:0614b22": "猶迷。良驥追風莫上。片月橫秋兮水天搖漾。(晴雲啟)",
    "X66n1297_055:0614b23": "[0614b23] 青原令石頭馳書與南嶽讓和尚。且囑曰。回時我",
    "X66n1297_055:0614b24": "有箇&#x922F;斧子與汝住山。頭到南嶽。未呈書便問。不",
    "X66n1297_055:0614c01": "慕諸聖。不重己靈時如何。嶽曰。子問太高生。何不",
    "X66n1297_055:0614c02": "向下問。頭曰。寧可永劫受沉淪。不向諸聖求解脫。",
    "X66n1297_055:0614c03": "便歸。師曰子返何速。書信達否。頭曰。信亦不通。書",
    "X66n1297_055:0614c04": "亦不達。去日蒙和尚許箇&#x922F;斧子。即今便請。師垂",
    "X66n1297_055:0614c05": "下一足。頭便禮拜。",
    "X66n1297_055:0614c06": "[0614c06] 玄沙備云。大小石頭被南嶽推倒。至今起不得。 翠",
    "X66n1297_055:0614c07": "峰顯云。石頭洎擔板過。&#x5374;又云大小南嶽不解據令。",
    "X66n1297_055:0614c08": " 翠巖芝云。思和尚垂足。石頭禮拜。要且不得斧子。",
    "X66n1297_055:0614c09": "且道後來使個什麼。 黃龍南云。石頭雖然善能馳",
    "X66n1297_055:0614c10": "達。不辱宗風。其奈逞俊太過不知落節。既是落節。回",
    "X66n1297_055:0614c11": "來因甚麼得斧子。 寶掌白云。石頭可謂羽檄飛馳",
    "X66n1297_055:0614c12": "不辱使命。但不應貪他個&#x922F;斧子。 藥地智云。索底",
    "X66n1297_055:0614c13": "是斧子。如何&#x5374;垂一足。既不從諸聖求解脫。作麼生",
    "X66n1297_055:0614c14": "便禮拜。乃拂袖角云。看看。&#x922F;斧子劈碎天地。作八角",
    "X66n1297_055:0614c15": "磨盤。趕倒金烏玉兔了也。盲龜跛&#x9F08;那裏得知。 神",
    "X66n1297_055:0614c16": "鼎揆云。冰棱上度過九[阿-可+尻]。劍刃上拾得全身。不妨好",
    "X66n1297_055:0614c17": "手。我更問石頭。者&#x922F;斧子甚處著。朝參暮請運水般",
    "X66n1297_055:0614c18": "柴又用個甚麼。無端累他青原一足。至今縮不得。自",
    "X66n1297_055:0614c19": "身被壓倒。至今起不得。",
    "X66n1297_055:0614c20": "[0614c20] &#x922F;斧持來便住山。斫開南嶽好峰巒。兒孫失利將何",
    "X66n1297_055:0614c21": "用。又被胡盧笑魯班。(佛國白)",
    "X66n1297_055:0614c22": "[0614c22] 千里迢迢信不通。歸來何事太&#x60A4;&#x60A4;。白雲鎖斷巖前",
    "X66n1297_055:0614c23": "石。挂角羚羊不見蹤。(成枯木)",
    "X66n1297_055:0614c24": "[0614c24] 千里親傳事不同。須憑&#x922F;斧賞優功。相如奪璧來還",
    "X66n1297_055:0615a01": "趙。可擬當時一信通。(投子舒)",
    "X66n1297_055:0615a02": "[0615a02] 骨相生來不自欺。逢場慣奪錦標歸。堅城固隊齊掀",
    "X66n1297_055:0615a03": "倒。贏得金符古篆奇。(雲居嵿)",
    "X66n1297_055:0615a04": "[0615a04] 麟閣標名尺土封。觀光上國見英雄。至今南嶽峰頭",
    "X66n1297_055:0615a05": "月。清照瀟湘萬頃中。(神鼎揆)",
    "X66n1297_055:0615a06": "[0615a06] 青原因僧問如何是祖師西來意。師曰又恁麼去",
    "X66n1297_055:0615a07": "也。僧又問近日有何言句乞師一兩則。師曰近前",
    "X66n1297_055:0615a08": "來。僧近前。師曰分明記取。",
    "X66n1297_055:0615a09": "[0615a09] 驀頭惡水猶嫌少。枷杻重添不厭多。當下若還能解",
    "X66n1297_055:0615a10": "脫。從前知己總為魔。",
    "X66n1297_055:0615a11": "大鑒下二世",
    "X66n1297_055:0615a12": "衡州石頭希遷無際禪師(青原思嗣)[0615a12] 因青原問。有人道",
    "X66n1297_055:0615a13": "嶺南有消息。師曰有人不道嶺南有消息。原曰若",
    "X66n1297_055:0615a14": "恁麼大藏小藏從何而來。師曰盡從者裏去。",
    "X66n1297_055:0615a15": "[0615a15] 有消息。太沉屈。無消息。轉埋沒。大藏小藏從茲出。撒",
    "X66n1297_055:0615a16": "沙撒土無終極。甜如蜜。苦如蘗。明如日。黑如漆。擊碎",
    "X66n1297_055:0615a17": "千年野狐窟。填溝塞壑無人識。(圓悟勤)",
    "X66n1297_055:0615a18": "[0615a18] 家國無人寄信來。客途何事苦徘徊。春風吹入名園",
    "X66n1297_055:0615a19": "裏。無限名花一夜開。(無異來)",
    "X66n1297_055:0615a20": "[0615a20] 海門寥廓片雲無。&#x5010;爾飛來明月孤。萬里乾坤都一",
    "X66n1297_055:0615a21": "照。銀河深淺倩誰扶。(笠山寧)",
    "X66n1297_055:0615a22": "[0615a22] 毛頭星燄撲頭來。刀斧橫拈劈不開。攪動支那神莫",
    "X66n1297_055:0615a23": "測。夜深偏照古嵒隈。(宗楷元)",
    "X66n1297_055:0615a24": "[0615a24] 迢迢千里覓孤&#x8E2A;。覿面當機始見功。&#x5374;羨桃源春到",
    "X66n1297_055:0615b01": "後。滿溪流水落花紅。(浪山嶼)",
    "X66n1297_055:0615b02": "[0615b02] 石頭因藥山問。三乘十二分教惟儼麤知。嘗聞南",
    "X66n1297_055:0615b03": "方直指人心見性成佛。實未明了。師曰恁麼也不",
    "X66n1297_055:0615b04": "得。不恁麼也不得。恁麼不恁麼總不得。子作麼生。",
    "X66n1297_055:0615b05": "山罔措。次參馬祖。仍伸前問。祖曰我有時教伊揚",
    "X66n1297_055:0615b06": "眉瞚目。有時不教伊揚眉瞚目。有時揚眉瞚目者",
    "X66n1297_055:0615b07": "是。有時揚眉瞚目者不是。子作麼生。山於言下契",
    "X66n1297_055:0615b08": "悟便禮拜。祖曰你見箇什麼道理便禮拜。山曰惟",
    "X66n1297_055:0615b09": "儼在石頭處如蚊子上鐵牛。祖曰。汝既如是。善自",
    "X66n1297_055:0615b10": "護持。",
    "X66n1297_055:0615b11": "[0615b11] 法雲秀云。石頭好個無孔鐵錘。大似分付不著。藥山",
    "X66n1297_055:0615b12": "雖然過江西悟去。爭奈平地喫交。有甚麼扶策處。",
    "X66n1297_055:0615b13": " 五祖演云。老僧在眾。日聞兄弟商量道即心即佛也",
    "X66n1297_055:0615b14": "不得。不即心即佛也不得。若恁麼說話敢稱禪客。殊",
    "X66n1297_055:0615b15": "不知古人文武兼備韜略雙全。山僧見處也要諸人",
    "X66n1297_055:0615b16": "共知。祇見波濤湧。不見海龍宮。 大溈智云。說什麼",
    "X66n1297_055:0615b17": "在石頭時如蚊子上鐵牛。祇今又何曾吐露得出。",
    "X66n1297_055:0615b18": " 溈山果云。前箭猶自可。後箭射人深。藥山直饒恁麼",
    "X66n1297_055:0615b19": "悟去。也落第二月。 徑山杲云。好個話端。阿誰會舉。",
    "X66n1297_055:0615b20": "舉得十分。未敢相許。 笑巖寶云。馬祖當時不合放",
    "X66n1297_055:0615b21": "過。待他作禮。好與本分艸料。直教鐵牛也須通身汗",
    "X66n1297_055:0615b22": "出始得。 頤石圓云。石頭當時待問。何不和聲便打。",
    "X66n1297_055:0615b23": "非惟埽他窠臼直。教脫體風流。如未。且向石頭馬祖",
    "X66n1297_055:0615b24": "葛藤裏會取。",
    "X66n1297_055:0615c01": "[0615c01] 總不得。太無端。野老焉知天地寬。直饒數到八九十。",
    "X66n1297_055:0615c02": "家山猶隔一重關。(楊無為)",
    "X66n1297_055:0615c03": "[0615c03] 四海狼煙靜。中原信息通。罷拈三尺劍。休弄一張弓。",
    "X66n1297_055:0615c04": "(鼓山珪)",
    "X66n1297_055:0615c05": "[0615c05] 倒腹傾腸說向伊。不知何故尚遲疑。祇今便好猛提",
    "X66n1297_055:0615c06": "取。莫待天明失&#x5374;&#x9DC4;。(蒙菴聰)",
    "X66n1297_055:0615c07": "[0615c07] 坐斷千峰路。穿開碧落天。那容問端的。端的髑髏前。",
    "X66n1297_055:0615c08": "(松源岳)",
    "X66n1297_055:0615c09": "[0615c09] 一重山了一重雲。行盡天涯轉苦辛。驀劄歸來屋裏",
    "X66n1297_055:0615c10": "坐。落花啼鳥一般春。(虛堂愚)",
    "X66n1297_055:0615c11": "[0615c11] 剖盡枯腸喪盡機。通身不挂一毫絲。清風步步隨身",
    "X66n1297_055:0615c12": "轉。明月誰分上下池。(高峰妙)",
    "X66n1297_055:0615c13": "[0615c13] 石壁非泥。石瓮非&#x89FD;。打破菱花。無像可施。垂翼大鵬",
    "X66n1297_055:0615c14": "無伴侶。陰迷六合過天池。(瑞白雪)",
    "X66n1297_055:0615c15": "[0615c15] 春愁無耐理殘&#x7CDA;。情壓金鍼一線長。驀刺沙禽翹翠",
    "X66n1297_055:0615c16": "帶。羞人謂是錦鴛鴦。(天章玉)",
    "X66n1297_055:0615c17": "[0615c17] 萬里清江萬里天。一&#x90A8;桑柘一&#x90A8;煙。漁翁醉著無人",
    "X66n1297_055:0615c18": "喚。薄暮醒來月滿船。(南山序)",
    "X66n1297_055:0615c19": "[0615c19] 石頭因僧問如何是解脫。師曰誰縛汝。",
    "X66n1297_055:0615c20": "[0615c20] 曾把疑情問解脫。擬意投師示一決。興慈旨意應機",
    "X66n1297_055:0615c21": "酬。是汝當觀第二月。(般若柔)",
    "X66n1297_055:0615c22": "[0615c22] 羈宦長安眠未穩。高堂日暮意難忘。&#x9DC4;聲喚醒鄉關",
    "X66n1297_055:0615c23": "夢。陶令歸來菊正芳。(蔗菴範)",
    "X66n1297_055:0615c24": "[0615c24] 一劍盤空萬國降。狼煙無復擾封疆。坦平自古長安",
    "X66n1297_055:0616a01": "道。不涉纖塵達帝鄉。(德微昱)",
    "X66n1297_055:0616a02": "[0616a02] 石頭參同契曰。回互不回互。",
    "X66n1297_055:0616a03": "[0616a03] 雲門因僧問如何是回互。門指板頭云不可喚作板",
    "X66n1297_055:0616a04": "頭。如何是不回互。門云祇者個是板頭。 天童覺云。",
    "X66n1297_055:0616a05": "石頭舌頭無骨。雲門眼裏有筋。千古之下聲光赫揚。",
    "X66n1297_055:0616a06": "如今要把手共行。直須恁麼。始解不恁麼。然後沒交",
    "X66n1297_055:0616a07": "涉。還委悉麼。少年曾決龍蛇陣。潦倒還聽稚子歌。",
    "X66n1297_055:0616a08": "[0616a08] 丫角婆婆雪鬢兒。離居日久苦相思。等閒晝錦萱階",
    "X66n1297_055:0616a09": "舞。雲掩慈幃緩步遲。(玉林琇)",
    "X66n1297_055:0616a10": "[0616a10] 石頭因僧問如何是祖師西來意。師曰問取露柱。",
    "X66n1297_055:0616a11": "曰某甲不會。師曰我更不會。",
    "X66n1297_055:0616a12": "[0616a12] 覿面相呈便相罵。兩個中有一人瞋。要識是非須看",
    "X66n1297_055:0616a13": "取。鐵牛&#x754A;出玉麒麟。(靈源清)",
    "X66n1297_055:0616a14": "[0616a14] 天驥騎雲趁海犀。洗清凡骨噴瑤池。&#x5ED0;中駑子勞鞭",
    "X66n1297_055:0616a15": "影。爭解乘風萬里追。(御之龍)",
    "X66n1297_055:0616a16": "[0616a16] 石頭示眾。語言動用沒交涉。藥山出曰。直得非語",
    "X66n1297_055:0616a17": "言動用。亦沒交涉。師曰我者裏鍼劄不入。山曰我",
    "X66n1297_055:0616a18": "者裏如石上栽花。",
    "X66n1297_055:0616a19": "[0616a19] 靈焰燭云。沒量大底二老宿。如蚊子向青石板上插",
    "X66n1297_055:0616a20": "[此/束]不下。祇是令人好笑。然而。為眾竭力。禍出私門。",
    "X66n1297_055:0616a21": " 遯雲定云。二大老恁麼道。為復是逞奇&#x9B2A;富。為復是",
    "X66n1297_055:0616a22": "割土分茅。為復是別有長處。試道看。如道得。許你與",
    "X66n1297_055:0616a23": "祖師同一鼻孔出氣。如道不得。莫將閒學解。埋沒祖",
    "X66n1297_055:0616a24": "師心。",
    "X66n1297_055:0616b01": "[0616b01] 井底泥牛吼月。雲間木馬嘶風。把斷乾坤世界。誰分",
    "X66n1297_055:0616b02": "南北西東。直中曲。曲中直。要平不平憑秤尺。(圓悟勤)",
    "X66n1297_055:0616b03": "[0616b03] 木人把板雲中拍。石女含笙井底吹。將謂平分明月",
    "X66n1297_055:0616b04": "美。誰知竟入是非堆。(唯岑&#x5DBE;)",
    "X66n1297_055:0616b05": "[0616b05] 有[此/束]如鍼上鐵牛。不知錐到幾時休。自從一吸西江",
    "X66n1297_055:0616b06": "後。空笑栽花向石頭。(豁堂&#x5D53;)",
    "X66n1297_055:0616b07": "大鑒下三世",
    "X66n1297_055:0616b08": "澧州藥山惟儼弘道禪師(石頭遷嗣)[0616b08] 初侍奉馬祖三年。",
    "X66n1297_055:0616b09": "一日祖問子近日見處作麼生。師曰。皮膚脫落盡。",
    "X66n1297_055:0616b10": "惟有一真實。祖曰。子之所得。可謂協於心體。布於",
    "X66n1297_055:0616b11": "四肢。既然如是。將三條篾束取肚皮。隨處住山去。",
    "X66n1297_055:0616b12": "師曰。某甲何人。敢言住山。祖曰。不然。未有常行而",
    "X66n1297_055:0616b13": "不住。未有常住而不行。欲益無所益。欲為無所為。",
    "X66n1297_055:0616b14": "宜作舟航。無久住此。",
    "X66n1297_055:0616b15": "[0616b15] 師資遇會意非輕。脫落皮膚轉不親。三篾束來成話",
    "X66n1297_055:0616b16": "&#x2383D;。至今錯認定盤星。",
    "X66n1297_055:0616b17": "[0616b17] 藥山一日石上坐。石頭問汝在者裏作麼。師曰一",
    "X66n1297_055:0616b18": "物不為。曰恁麼即閒坐也。師曰閒坐則為也。曰。汝",
    "X66n1297_055:0616b19": "道不為。不為箇什麼。師曰千聖亦不識。頭以偈讚",
    "X66n1297_055:0616b20": "曰。從來共住不知名。任運相將祇麼行。自古上賢",
    "X66n1297_055:0616b21": "猶不識。造次凡流豈可名。",
    "X66n1297_055:0616b22": "[0616b22] 五祖戒云。藥山夢中說夢兩重重。 妙喜杲云。物是",
    "X66n1297_055:0616b23": "實價。錢是足百。 雲松品云。藥山眼空四海。眉棱上",
    "X66n1297_055:0616b24": "十萬八千。石頭足蹋黃河。手指間光發海印。及乎挨",
    "X66n1297_055:0616c01": "拶將來。祇道個不識。既是不識。畢竟任運相將行個",
    "X66n1297_055:0616c02": "甚麼。乃揮拂子云。偶來不意開雙角。怪道溈山喚作",
    "X66n1297_055:0616c03": "牛。",
    "X66n1297_055:0616c04": "[0616c04] 玄微及盡本翛然。若謂渠閒萬八千。月印澄江魚不",
    "X66n1297_055:0616c05": "見。釣人何必更拋筌。(丹霞淳)",
    "X66n1297_055:0616c06": "[0616c06] 任運不知名。輕輕著眼聽。水上青青綠。原來是浮萍。",
    "X66n1297_055:0616c07": "(五祖演)",
    "X66n1297_055:0616c08": "[0616c08] 擺撥佛祖縛。曠然繩墨外。一物亦不為。縱橫得自在。",
    "X66n1297_055:0616c09": "古鑑臨臺。明辨去來。金鎚影動。鐵樹花開。任運相將",
    "X66n1297_055:0616c10": "不可陪。法雲隨處作風雷。(圓悟勤)",
    "X66n1297_055:0616c11": "[0616c11] 行行月冷風高。步步山寒水深。逢人披肝露膽。見義",
    "X66n1297_055:0616c12": "劈腹剜心。(瞎堂遠)",
    "X66n1297_055:0616c13": "[0616c13] 平常閒坐與閒行。嶺上無心雲片橫。照境俱忘人不",
    "X66n1297_055:0616c14": "立。從前日午打三更。(雪巖欽)",
    "X66n1297_055:0616c15": "[0616c15] 相逢丫角不知名。鐵笛橫吹嶺外行。回首乍驚滄海",
    "X66n1297_055:0616c16": "竭。玉鸞飛起五雲平。(俍亭挺)",
    "X66n1297_055:0616c17": "[0616c17] 藥山久不陞座。院主白曰大眾久思法誨。師曰撞",
    "X66n1297_055:0616c18": "鐘著。眾纔集。師便下座歸方丈。主隨後問曰。和尚",
    "X66n1297_055:0616c19": "適來許為大眾說法。因甚一言不措。師曰。經有經",
    "X66n1297_055:0616c20": "師。論有論師。怎怪得老僧。",
    "X66n1297_055:0616c21": "[0616c21] 瑯琊覺云。藥山下座不妨疑著。及乎院主拶著。失&#x5374;",
    "X66n1297_055:0616c22": "一隻眼。 翠巖芝云。藥山下座。院主當初怪不為說",
    "X66n1297_055:0616c23": "法。可謂誤他三軍。天童傑云。翠巖祇具一隻眼。殊不",
    "X66n1297_055:0616c24": "知藥山歸方丈。正是勞他三軍。 雪竇顯云。可惜藥",
    "X66n1297_055:0617a01": "山老漢。平地上喫撲。盡大地人扶不起。 薦福懷云。",
    "X66n1297_055:0617a02": "藥山還見院主麼。院主還見藥山麼。三十年後遇著",
    "X66n1297_055:0617a03": "作家。不得錯舉。 五祖演云。雖然以己方人。爭奈賊",
    "X66n1297_055:0617a04": "身自露。諸人要識藥山麼。閒持經卷倚松立。笑問客",
    "X66n1297_055:0617a05": "從何處來。 開福寧云。藥山慎初護末。佛眼難窺。院",
    "X66n1297_055:0617a06": "主狹路相逢。等閒蹉過。 徑山杲於下座處云。葛藤",
    "X66n1297_055:0617a07": "不少。於怎怪得老僧處云。笑殺人。 雪竇宗云。威音",
    "X66n1297_055:0617a08": "劫外攜手。誰肯同歸。十字街頭擲金。幾人蹋著。敢問",
    "X66n1297_055:0617a09": "大眾。且道藥山曾說不曾說。若道曾說。是謗藥山。若",
    "X66n1297_055:0617a10": "道不曾說。是孤負藥山。且道畢竟為人在什麼處。良",
    "X66n1297_055:0617a11": "久云。須知雲外千峰上。別有靈松帶露寒。 中峰本",
    "X66n1297_055:0617a12": "云。藥山久不上堂與對眾不措一詞。將謂將謂。末後",
    "X66n1297_055:0617a13": "道個經有經師論有論師。元來元來。 博山來云。接",
    "X66n1297_055:0617a14": "物情捐。澹泊為累。予奪相感。毋怪其然。又豈知希聽",
    "X66n1297_055:0617a15": "亂蛩音。素質煩飾彩。被院主拶著。直得百雜碎。 古",
    "X66n1297_055:0617a16": "南門舉翠巖密菴語畢云。二老雖則盡力扶持。也祇",
    "X66n1297_055:0617a17": "具一隻眼。殊不知藥山院主一人運籌帷幄。一人決",
    "X66n1297_055:0617a18": "勝千里。雖然藥山但知與麼去不知與麼來。若是山",
    "X66n1297_055:0617a19": "僧。歸方丈見院主恁麼問。但云向下文長付在來日。",
    "X66n1297_055:0617a20": " 資福先云。藥山竟歸方丈。&#x5374;似個好人。祇被他輕",
    "X66n1297_055:0617a21": "輕一&#x63D1;。便見忘前失後。 法林音云。資福錯下名言。",
    "X66n1297_055:0617a22": "殊不知藥山竟歸方丈。早已失後忘前。良久云。依俙",
    "X66n1297_055:0617a23": "似曲纔堪聽。又被風吹別調中。",
    "X66n1297_055:0617a24": "[0617a24] 家法簡嚴。非二非三。月來明湛。水雲退。露寒巖。真機",
    "X66n1297_055:0617b01": "自得。妙處誰參。不是文殊白槌後。也應千古屈瞿曇。",
    "X66n1297_055:0617b02": "(天童覺二)",
    "X66n1297_055:0617b03": "[0617b03] 癡兒刻意止啼錢。良駟追風顧影鞭。雲掃長空巢月",
    "X66n1297_055:0617b04": "鶴。寒清入骨不成眠。",
    "X66n1297_055:0617b05": "[0617b05] 明珠一顆價難酬。不是知音便暗投。堪笑藥山空費",
    "X66n1297_055:0617b06": "力。水清魚現不吞鉤。(慈受深)",
    "X66n1297_055:0617b07": "[0617b07] 舖席宏開見也麼。買人何似看人多。十成好柄吹毛",
    "X66n1297_055:0617b08": "劍。祇作陶家壁上梭。(無準範)",
    "X66n1297_055:0617b09": "[0617b09] 鐘鳴眾集歸方丈。苦殺當頭請法人。法法本來無一",
    "X66n1297_055:0617b10": "法。若言無法法纏身。(橫川珙)",
    "X66n1297_055:0617b11": "[0617b11] 眉毛罅裏積山獄。鼻孔中藏獅子兒。南北東西無限",
    "X66n1297_055:0617b12": "意。此心能有幾人知。(高峰妙)",
    "X66n1297_055:0617b13": "[0617b13] 凜凜寒風八面斜。一輪杲日映霜花。深林異艸嫌冬",
    "X66n1297_055:0617b14": "冷。除是庭梅得意賒。(惟岑&#x5DBE;)",
    "X66n1297_055:0617b15": "[0617b15] 自古嫦娥不&#x7575;眉。癡人徒對問殘脂。惹他惡水重重",
    "X66n1297_055:0617b16": "潑。猶自嫌無紅粉施。(雲中鳳)",
    "X66n1297_055:0617b17": "[0617b17] 髻綰烏雲嬾插花。短裙素服任情賒。世間偏愛梳妝",
    "X66n1297_055:0617b18": "巧。誰信風流出當家。(嵩菴正)",
    "X66n1297_055:0617b19": "[0617b19] 一層峰鎖一層峰。路入桃源勢轉窮。蹋遍歸來無覓",
    "X66n1297_055:0617b20": "處。洞門&#x5374;被白雲封。(法林音)",
    "X66n1297_055:0617b21": "[0617b21] 藥山因僧問如何是道中至寶。師曰莫諂曲。曰不",
    "X66n1297_055:0617b22": "諂曲時如何。師曰傾國不換。",
    "X66n1297_055:0617b23": "[0617b23] 直如弦。瑩如玉。露膽傾心更無迂曲。直饒遍地黃金",
    "X66n1297_055:0617b24": "未免易之不得。易不得。南海波斯面如墨。(佛性泰)",
    "X66n1297_055:0617c01": "[0617c01] 戶外百千竿綠竹。庭前三兩樹梅花。客來莫道貧無",
    "X66n1297_055:0617c02": "待。清澹門牆有幾家。(寒松操)",
    "X66n1297_055:0617c03": "[0617c03] 藥山問僧甚處來。曰湖南來。師曰洞庭湖水滿也",
    "X66n1297_055:0617c04": "未。曰未。師曰。許多時雨水。為甚不滿。",
    "X66n1297_055:0617c05": "[0617c05] 雲巖晟代僧云。湛湛地。 道吾智別云。滿也。 洞山",
    "X66n1297_055:0617c06": "价云。什麼劫中曾增減來。 雲門偃云。祇在者裏。",
    "X66n1297_055:0617c07": "[0617c07] 藥山坐次。僧問兀兀地思量什麼。師曰思量箇不",
    "X66n1297_055:0617c08": "思量底。曰不思量底如何思量。師曰非思量。",
    "X66n1297_055:0617c09": "[0617c09] 兀兀地思量。無可得思量。無可思量處。真個好思量。",
    "X66n1297_055:0617c10": "大庾嶺頭逢六祖。鰲山店上見曾郎。(無準範)",
    "X66n1297_055:0617c11": "[0617c11] 端拱垂裳何所為。山河一統太平時。夜明簾外春風",
    "X66n1297_055:0617c12": "起。醉臥龍&#x7240;百不知。(恒修捨)",
    "X66n1297_055:0617c13": "[0617c13] 藥山問僧年多少也。曰七十二也。師曰是年七十",
    "X66n1297_055:0617c14": "二那。曰是。師便打。",
    "X66n1297_055:0617c15": "[0617c15] 曹山章云。前箭猶自可。後箭射人深。時有僧問。如何",
    "X66n1297_055:0617c16": "免得此棒。山云。正敕既行。諸侯避道。",
    "X66n1297_055:0617c17": "[0617c17] 藥山一日因遵布衲浴佛。乃曰。者箇從汝浴。還浴",
    "X66n1297_055:0617c18": "得那箇麼。曰把將那箇來。師休去。",
    "X66n1297_055:0617c19": "[0617c19] 長慶稜云。邪法難扶。 報慈遂云。長慶恁麼道。在賓",
    "X66n1297_055:0617c20": "在主。眾中喚作浴佛語。亦云兼帶語。盡善不盡善。",
    "X66n1297_055:0617c21": " 黃龍南云。此二尊宿一出一入。未見輸贏。三十年後",
    "X66n1297_055:0617c22": "不得錯舉。 昭覺勤云。藥山問處暗隔重關。遵老答",
    "X66n1297_055:0617c23": "來一鎚兩當。不可祇守者一路。有問崇寧。還浴得那",
    "X66n1297_055:0617c24": "個麼。拈起杓子向伊道何似生。 天童華云。遵布衲",
    "X66n1297_055:0618a01": "當時若是個漢。待他道還浴得那個麼。拈起杓子劈",
    "X66n1297_055:0618a02": "面擲。雖然。也不得屈藥山。何故。不入虎穴爭得虎子。",
    "X66n1297_055:0618a03": " 天寶樞云。老僧當時若見藥山恁麼道。便舀杓水",
    "X66n1297_055:0618a04": "驀頭澆。教伊冰消瓦解。 磬山修云。藥山旁通線路",
    "X66n1297_055:0618a05": "俯誘初機。布衲當仁不讓一拶便了。山僧若作藥山。",
    "X66n1297_055:0618a06": "待伊道把將那個來。奪杓子驀頭與他一杓。何故。定",
    "X66n1297_055:0618a07": "水湛然滿。浴此無垢人。",
    "X66n1297_055:0618a08": "[0618a08] 愛將惡水驀頭澆。引得清風慰寂寥。無限遠山描不",
    "X66n1297_055:0618a09": "得。喬松修竹冷蕭蕭。(塗毒策)",
    "X66n1297_055:0618a10": "[0618a10] 一番雨過一番晴。蠶眼已開桑眼青。鵓鳩樹頭啼不",
    "X66n1297_055:0618a11": "已。百舌黃驪相共鳴。(嬾菴樞)",
    "X66n1297_055:0618a12": "[0618a12] 惜花起早坐春風。更有郎先弄綠紅。攜手相將花下",
    "X66n1297_055:0618a13": "醉。不知雲月影重重。(夢菴律)",
    "X66n1297_055:0618a14": "[0618a14] 藥山因僧問。己事未明乞師指示。師良久曰。吾今",
    "X66n1297_055:0618a15": "為汝道一句亦不難。祇宜言下便見去。猶較些子。",
    "X66n1297_055:0618a16": "若更思量。&#x5374;成吾罪過。不如且各合口。免相累及。",
    "X66n1297_055:0618a17": "[0618a17] 永寧鼎云。藥山剛被者僧撩撥。將護惜無盡寶藏珍",
    "X66n1297_055:0618a18": "珠奇異一時撒出。殊不知也是臘月扇子。",
    "X66n1297_055:0618a19": "[0618a19] 藥山因僧問。學人有疑請師決。師曰待晚間來為",
    "X66n1297_055:0618a20": "汝決。至晚參眾集。師曰今日要決疑上座何在。僧",
    "X66n1297_055:0618a21": "出眾。師下座把住曰。大眾。者僧有疑。便與一推。&#x5374;",
    "X66n1297_055:0618a22": "歸方丈。",
    "X66n1297_055:0618a23": "[0618a23] 報慈遂徵云。且道與伊決疑不決疑。 翠巖芝云。與",
    "X66n1297_055:0618a24": "麼決疑。土上更加泥。雖然。也不得孤負藥山。 雲居",
    "X66n1297_055:0618b01": "元云。大小藥山被者僧勘破。 愚菴盂云。是醍醐是",
    "X66n1297_055:0618b02": "毒藥。殺人劍活人刀。 獨超悟云。捉象亦全其力。捉",
    "X66n1297_055:0618b03": "兔亦全其力。藥山老漢則固是。若要屠龍斬蛟。猶欠",
    "X66n1297_055:0618b04": "在。",
    "X66n1297_055:0618b05": "[0618b05] 玉藥金枝爭互妍。佳人斜插鬢雲邊。可憐不遇知音",
    "X66n1297_055:0618b06": "者。徒自沉吟月滿天。(宗睦和)",
    "X66n1297_055:0618b07": "[0618b07] 藥山書佛字。問道吾什麼字。曰佛字。師曰多口阿",
    "X66n1297_055:0618b08": "師。",
    "X66n1297_055:0618b09": "[0618b09] 藥山此問實堪嗟。啐啄同風不易誇。問佛須知呈妙",
    "X66n1297_055:0618b10": "旨。多因於此見空花。(廷壽慧)",
    "X66n1297_055:0618b11": "[0618b11] 藥山手中書佛字。問他端爾要心開。祇將佛字為酬",
    "X66n1297_055:0618b12": "對。元是曾持五戒來。(橫川珙)",
    "X66n1297_055:0618b13": "[0618b13] 藥山夜參次不點鐙。垂語曰。我有一句子。待特牛",
    "X66n1297_055:0618b14": "生兒即向你道。時有僧曰。特牛生兒也。祇是和尚",
    "X66n1297_055:0618b15": "不道。師曰把鐙來。僧便抽身入眾。",
    "X66n1297_055:0618b16": "[0618b16] 洞山价云。者僧會。祇是不肯禮拜。 清&#x51C9;欽云。當時",
    "X66n1297_055:0618b17": "不要索燈。但問他特牛兒牸牛兒。又代云。雙生也。",
    "X66n1297_055:0618b18": " 翠巖芝云。我即不然。特牛生兒也不向你道。何故如",
    "X66n1297_055:0618b19": "此。若向你道。何處更有王老師。 浮山遠云。我有一",
    "X66n1297_055:0618b20": "句子。待無舌人問即道。 投子青云。且道甚處是者",
    "X66n1297_055:0618b21": "僧會底道理。若道得。可為者僧雪屈。若道不得。&#x5374;被",
    "X66n1297_055:0618b22": "藥山瞞。 昭覺勤云。藥山垂釣意在鯤鯨。者僧吞鉤",
    "X66n1297_055:0618b23": "激浪三千。洞山眼正。千里同風。法燈重整槍旗再裝",
    "X66n1297_055:0618b24": "甲冑。山僧即不然。有一句子。威音已前道與諸人了。",
    "X66n1297_055:0618c01": "或有問明頭合暗頭合。祇向他道龍得水時添意氣。",
    "X66n1297_055:0618c02": "虎逢山勢長威獰。 黃龍震云。如人暗中書字。字雖",
    "X66n1297_055:0618c03": "不成文彩已彰。文彩既彰。點燈為甚不見。不見道賊",
    "X66n1297_055:0618c04": "是小人智過君子。 雲居莊云。大小藥山龍頭蛇尾。",
    "X66n1297_055:0618c05": "者僧祇知捉月不覺水深。大眾。特牛生兒也。山僧向",
    "X66n1297_055:0618c06": "汝道。問將一句來。",
    "X66n1297_055:0618c07": "[0618c07] 特牛生子頗相諳。兩眼通紅色似藍。把火照來無覓",
    "X66n1297_055:0618c08": "處。大家普請一時參。(龍門遠)",
    "X66n1297_055:0618c09": "[0618c09] 大樹將軍不樹勳。雲臺何必列高名。豈是功成逃上",
    "X66n1297_055:0618c10": "賞。愁他漢祖戮淮陰。(俍亭挺)",
    "X66n1297_055:0618c11": "[0618c11] 逢強則弱。遇&#x8F2D;則剛。兩彩一賽。雪上加霜。(指中慎)",
    "X66n1297_055:0618c12": "[0618c12] 垂鉤四海釣獰龍。跛&#x9F08;爭先擬露&#x8E2A;。千尺絲綸尤未",
    "X66n1297_055:0618c13": "撤。山山依舊暮雲封。(松絃音)"
}