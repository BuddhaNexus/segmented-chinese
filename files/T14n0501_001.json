{
    "T14n0501_001:0770a22": "佛說沙曷比丘功德經",
    "T14n0501_001:0770a24": "西晉沙門法炬譯",
    "T14n0501_001:0770a25": "聞如是：一時佛在舍衛國祇樹給孤獨園，時",
    "T14n0501_001:0770a26": "與千二百五十比丘、菩薩萬人。時須耶國有",
    "T14n0501_001:0770a27": "貧人，行賃剃小兒頭，所剃者皆約：「到麥熟，",
    "T14n0501_001:0770a28": "當各雇麥一斛。」適別未遠，道逢故人，將其",
    "T14n0501_001:0770a29": "還。求麥，欲以取酒飲之。遍求，無以麥還者。於",
    "T14n0501_001:0770b01": "是便起恚意言：「願我壽終後，作大神龍，當",
    "T14n0501_001:0770b02": "陷此國。」後壽終，魂神遂還作龍，其國中歷",
    "T14n0501_001:0770b03": "年風雨不時，五穀毀敗。佛念此國人民飢饉，",
    "T14n0501_001:0770b04": "即遣沙曷比丘往化之。龍見比丘往，即興惡",
    "T14n0501_001:0770b05": "意，欲敗國及殺沙曷比丘。沙曷便變化鉢，覆",
    "T14n0501_001:0770b06": "蓋一國。龍雨之，謂國已沒。比丘以佛威神，",
    "T14n0501_001:0770b07": "令龍見人民安隱如故。龍復興恚意下雪，比",
    "T14n0501_001:0770b08": "丘以鉢受之。雪極，比丘以手掃之，著一處如",
    "T14n0501_001:0770b09": "山。比丘乃入龍室，龍即出，比丘復出；龍入，",
    "T14n0501_001:0770b10": "比丘復入。如是若干輩，龍極乃止，長跪問言：",
    "T14n0501_001:0770b11": "「卿何等神，惱我如此？」比丘言：「吾是佛弟子。」",
    "T14n0501_001:0770b12": "龍言：「我欲自歸於卿。」比丘答言：「吾有大師，",
    "T14n0501_001:0770b13": "佛三界最尊，卿當自歸之。」龍言：「佛在何所？」",
    "T14n0501_001:0770b14": "報言：「佛在舍衛國。」龍言：「乞逐道人去。」比丘",
    "T14n0501_001:0770b15": "言：「欲去者善！」便內龍著笥中。人民見比丘",
    "T14n0501_001:0770b16": "取龍如是，皆歡喜問言：「道人是何等大神，",
    "T14n0501_001:0770b17": "降伏國患？」告言：「吾是佛弟子。」人民問言：「佛",
    "T14n0501_001:0770b18": "可得見不？」答言：「欲得見佛，且待吾還。」時",
    "T14n0501_001:0770b19": "日向中，道遇分衛，人民或與飯者、與酒者，",
    "T14n0501_001:0770b20": "比丘受而食飲之，致酒醉，遇樹下臥，龍鉢、袈",
    "T14n0501_001:0770b21": "裟各在一處。佛時笑，五色光出，阿難正",
    "T14n0501_001:0770b22": "衣服，叉手白佛言：「佛不妄笑，笑必有意！」佛",
    "T14n0501_001:0770b23": "告阿難：「汝為見沙曷比丘不？」阿難言：「不見。」佛",
    "T14n0501_001:0770b24": "言：「今在彼樹下醉臥。」時千二百五十比丘、菩",
    "T14n0501_001:0770b25": "薩萬人，各相與語言：「沙曷比丘已得阿羅漢，",
    "T14n0501_001:0770b26": "何以復醉臥？」佛知諸人意有疑，因說四事：「一",
    "T14n0501_001:0770b27": "者，阿羅漢不三昧不得知；二者，不得便現神",
    "T14n0501_001:0770b28": "足；三者，不得強勸人分衛；四者，身中尚有",
    "T14n0501_001:0770b29": "蟲。阿羅漢以是四事不及佛。」時萬菩薩皆",
    "T14n0501_001:0770c01": "迴意欲向羅漢。佛遣目犍連往到沙曷比",
    "T14n0501_001:0770c02": "丘所，勅之攝龍來。龍以頭面為佛作禮，佛",
    "T14n0501_001:0770c03": "便為說宿命本末，龍心即解，受五戒，奉行",
    "T14n0501_001:0770c04": "十善，即得須陀洹道，為佛作禮而去。佛時",
    "T14n0501_001:0770c05": "說沙曷比丘功德微妙。阿難叉手啟佛言：「沙",
    "T14n0501_001:0770c06": "曷比丘飲酒醉臥，而佛說其功德微妙乃爾？」",
    "T14n0501_001:0770c07": "佛告阿難：「阿羅漢不復飢渴，用三事故，現",
    "T14n0501_001:0770c08": "醉臥耳：一者，佛欲開化菩薩意；二者，不欲逆",
    "T14n0501_001:0770c09": "布施家意；三者，恐諸弟子未得道者，飲酒多",
    "T14n0501_001:0770c10": "失故。以此至戒撿之，沙曷比丘雖飲酒，是為",
    "T14n0501_001:0770c11": "不醉。」諸菩薩、四輩弟子，聞佛說是，皆起整",
    "T14n0501_001:0770c12": "衣服，為佛作禮。沙曷比丘更前長跪白佛言：",
    "T14n0501_001:0770c13": "「須耶越國王、人民欲見。」佛默然受之。沙曷比",
    "T14n0501_001:0770c14": "丘即承佛教，如彈指頃，還到須耶越國。國",
    "T14n0501_001:0770c15": "王、人民見比丘，皆歡喜，有作禮者、有跪者、但",
    "T14n0501_001:0770c16": "叉手者。沙曷比丘告言：「佛明日當來到。」此",
    "T14n0501_001:0770c17": "王聞佛當來，大歡喜豫，於四衢道掃灑，廣施",
    "T14n0501_001:0770c18": "帳幔。佛明日與千二百五十比丘俱，豫行空",
    "T14n0501_001:0770c19": "中，皆有自然蓮華，奉佛足下。王及臣民，",
    "T14n0501_001:0770c20": "皆以華香，出城迎佛，五體投地，稽首為禮。",
    "T14n0501_001:0770c21": "佛及比丘到宮即有自然師子座，布以綩綖，",
    "T14n0501_001:0770c22": "七寶華蓋，五色交絡，王施設供養，手自斟",
    "T14n0501_001:0770c23": "酌。飯畢，行盥水，祝願。佛為王及人民說龍",
    "T14n0501_001:0770c24": "本末，王與人民心解，即受五戒，行十善，或",
    "T14n0501_001:0770c25": "得須陀洹者、斯陀含、阿那含、阿羅漢者，不",
    "T14n0501_001:0770c26": "可稱數。佛說經竟，四輩弟子、天龍鬼神，歡",
    "T14n0501_001:0770c27": "喜奉行。",
    "T14n0501_001:0770c28": "佛說沙曷比丘功德經"
}