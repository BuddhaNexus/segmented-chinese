{
    "X35n0646_001:0163c05": "No. 646",
    "X35n0646_001:0163c06": "釋普門品重頌",
    "X35n0646_001:0163c08": "宋天竺寺沙門 遵式 述",
    "X35n0646_001:0163c09": "[0163c09] △第二重頌是隋煬大業中智者滅後笈多所譯",
    "X35n0646_001:0163c10": "方入大部故疏闕釋靈感傳天人語南山云什師",
    "X35n0646_001:0163c11": "八地菩薩譯法華闕觀音重頌既涉冥報信有此",
    "X35n0646_001:0163c12": "文今扶上二番問答隨文略釋固難盡理講者但",
    "X35n0646_001:0163c13": "令不失上文大途梗&#x69E9;何必騁異此頌二十六行",
    "X35n0646_001:0163c14": "為二初一偈雙問二章次二十五偈雙答二問初",
    "X35n0646_001:0163c15": "問中一句歎。德三句正問。",
    "X35n0646_001:0163c16": "[0163c16] 世尊妙相具。",
    "X35n0646_001:0163c17": "[0163c17] 一句之內名體合歎世尊名也所以略舉尊號則",
    "X35n0646_001:0163c18": "知上九&#x7ADD;為三世中尊歎之要也具相質也相妙",
    "X35n0646_001:0163c19": "而具妙是歎辭具謂三十二滿足又可妙即是好",
    "X35n0646_001:0163c20": "以八十種好嚴其相令妙好也復次名實俱歎法",
    "X35n0646_001:0163c21": "身名是妙名相為妙相上文云具相三十二以八",
    "X35n0646_001:0163c22": "十種好用莊嚴法身即此意也具此相好者即具",
    "X35n0646_001:0163c23": "二嚴能答我問故舉而歎也。",
    "X35n0646_001:0163c24": "[0163c24] 我今重問彼佛子何因緣名為觀世音。",
    "X35n0646_001:0164a01": "[0164a01] 正問中初句兼於二問文云重問即重問上二段",
    "X35n0646_001:0164a02": "之事孰謂不然次二句別問觀音欲佛先答初章",
    "X35n0646_001:0164a03": "就近更徵故也亦可三句併問初章自招後答既",
    "X35n0646_001:0164a04": "有真身冥益豈無應緣顯赴耶故許說中雙許二",
    "X35n0646_001:0164a05": "番謂聞名及見身是也。",
    "X35n0646_001:0164a06": "[0164a06] △第二答中作三意初二偈總答二章次十九偈",
    "X35n0646_001:0164a07": "別答二章三四偈勸持名供養總答中初一偈正",
    "X35n0646_001:0164a08": "答次一偈依本觀慈悲。",
    "X35n0646_001:0164a09": "[0164a09] 具足妙相尊偈答無盡意汝聽觀音行善應諸方所",
    "X35n0646_001:0164a10": "弘誓深如海歷劫不思議侍多千億佛發大清淨願。",
    "X35n0646_001:0164a11": "[0164a11] 汝聽觀音行是總答前章觀音即境智因緣得名",
    "X35n0646_001:0164a12": "善應諸方所是總答後段普門示現&#x7ADD;用上總意",
    "X35n0646_001:0164a13": "消之次一偈&#x5374;尋本觀慈誓顯今智斷十番利益",
    "X35n0646_001:0164a14": "本依別圓無量無作四諦起於願行由誓境深廣",
    "X35n0646_001:0164a15": "故弘誓如海弘即廣也歷劫顯時久遠一一劫中",
    "X35n0646_001:0164a16": "侍多千億顯值復多一一佛所復發別願如四十",
    "X35n0646_001:0164a17": "八等一一願含法界故復云大也歷劫約豎侍多",
    "X35n0646_001:0164a18": "約橫一一豎中有橫一一橫中有所歷之時廣說",
    "X35n0646_001:0164a19": "(云云)將此總中本誓歷下別答一一難及普門後",
    "X35n0646_001:0164a20": "廣作可知。",
    "X35n0646_001:0164a21": "[0164a21] △第二別答復二初一偈是雙許說二章。",
    "X35n0646_001:0164a22": "[0164a22] 我為汝略說聞名及見身心念不空過能滅諸有苦。",
    "X35n0646_001:0164a23": "[0164a23] 聞名是許前章見身是許後章向誡聽今許說言",
    "X35n0646_001:0164a24": "略說者即別答也總答多含即文略而意廣別答",
    "X35n0646_001:0164b01": "陳列且約人界果報邊明七難等普門且約三十",
    "X35n0646_001:0164b02": "三身等即文廣而意略今取意略信是許別答也",
    "X35n0646_001:0164b03": "聞名聞觀世音境智名也上文約四種聞釋成三",
    "X35n0646_001:0164b04": "慧義觀兩全可解見身即普門示現顯應三業也",
    "X35n0646_001:0164b05": "心念不空者明二段應益也心念屬意不云身口",
    "X35n0646_001:0164b06": "者此從冥顯二機攝二章語便何者初章顯機若",
    "X35n0646_001:0164b07": "身若口俱須域意故意能總攝也故上釋持名云",
    "X35n0646_001:0164b08": "口為誦持心為秉持為理不失雖非口持覺觀是",
    "X35n0646_001:0164b09": "口行通屬口業機攝例如小彌陀執持名號一心",
    "X35n0646_001:0164b10": "不亂亦不妨口機下文皆云念彼觀音力例同此",
    "X35n0646_001:0164b11": "釋後段冥機約心為便可解不空者縱使稱名都",
    "X35n0646_001:0164b12": "無顯驗冥益不&#x8657;。",
    "X35n0646_001:0164b13": "[0164b13] △第二十八偈正答又二初十三偈頌初章次五",
    "X35n0646_001:0164b14": "偈頌後章初又二初十二偈明口業機應次一行",
    "X35n0646_001:0164b15": "略頌身意二種機應上文七難表六大種而云假",
    "X35n0646_001:0164b16": "令多舉諸難亦是表此今偈加推墮二山惡獸蛇",
    "X35n0646_001:0164b17": "蠍此四皆識種攝毒藥從人及蟲鬼識種攝從塵",
    "X35n0646_001:0164b18": "體地種攝雨雹水種攝又合羅剎鬼難加六成十",
    "X35n0646_001:0164b19": "二難初一偈火難。",
    "X35n0646_001:0164b20": "[0164b20] 假使興害意推落大火坑念彼觀音力火坑變成池。",
    "X35n0646_001:0164b21": "[0164b21] 上文例作三科釋貼文事證觀解於觀中初廣約",
    "X35n0646_001:0164b22": "十番遭苦稱名成機致感次約別圓二種本住法",
    "X35n0646_001:0164b23": "門及慈悲誓願顯前十界圓益今但略作貼文一",
    "X35n0646_001:0164b24": "釋餘可準上不復備敘講者應具示其意使義觀",
    "X35n0646_001:0164c01": "不壅有益來者言大火坑者上直云大火此加之",
    "X35n0646_001:0164c02": "以坑大而更深意顯聖力火無淺小皆能成難況",
    "X35n0646_001:0164c03": "乎大坑設使劫火從地獄至初禪如此大坑滿中",
    "X35n0646_001:0164c04": "紅焰菩薩亦能或以吹滅或以口&#x564F;或復手遮令",
    "X35n0646_001:0164c05": "其不燒或作涼池。",
    "X35n0646_001:0164c06": "[0164c06] △次一偈水難。",
    "X35n0646_001:0164c07": "[0164c07] 或漂流巨海龍魚諸鬼難念彼觀音力波浪不能沒。",
    "X35n0646_001:0164c08": "[0164c08] 上得淺處即能免難若加龍鬼淺亦可畏故值死",
    "X35n0646_001:0164c09": "緣多重於上文彌彰聖應爾。",
    "X35n0646_001:0164c10": "[0164c10] △次一偈墮須彌難。",
    "X35n0646_001:0164c11": "[0164c11] 或在須彌峰為人所推墮念彼觀音力如日&#x8657;空住。",
    "X35n0646_001:0164c12": "[0164c12] 如日住空顯聖力難思然但是假設何人能到復",
    "X35n0646_001:0164c13": "被推等設有此事聖無不為頂生人王能上妙高",
    "X35n0646_001:0164c14": "因貪帝位還降人間若能稱名必有免理。",
    "X35n0646_001:0164c15": "[0164c15] △四一偈墮金山難。",
    "X35n0646_001:0164c16": "[0164c16] 或被惡人逐墮落金剛山念彼觀音力不能損一毛。",
    "X35n0646_001:0164c17": "[0164c17] △五一偈怨賊難。",
    "X35n0646_001:0164c18": "[0164c18] 或值怨賊繞各執刀加害念彼觀音力咸即起慈心。",
    "X35n0646_001:0164c19": "[0164c19] △六一偈王難。",
    "X35n0646_001:0164c20": "[0164c20] 或遭王難苦臨刑欲壽終念彼觀音力刀尋段段壞。",
    "X35n0646_001:0164c21": "[0164c21] △七一偈枷&#x93BB;難。",
    "X35n0646_001:0164c22": "[0164c22] 或囚禁枷鎖手足被杻械念彼觀音力釋然得解脫。",
    "X35n0646_001:0164c23": "[0164c23] △八一偈毒藥難。",
    "X35n0646_001:0164c24": "[0164c24] &#x546A;詛諸毒藥所欲害身者念彼觀音力還著於本人。",
    "X35n0646_001:0165a01": "[0165a01] 大慈等愛理合均除而還著本人者被害稱名機",
    "X35n0646_001:0165a02": "成須救能害無機惡心自&#x5C05;非聖使然又毒藥有",
    "X35n0646_001:0165a03": "鬼須得著人若不殺他必須自害問若惡心自&#x5C05;",
    "X35n0646_001:0165a04": "怨賊何故但令起慈答賊害事顯但令起慈即彰",
    "X35n0646_001:0165a05": "聖力毒藥陰謀反害方驗然賊亦有自害如東林",
    "X35n0646_001:0165a06": "老僧為賊所斬賊反以&#x91F0;自刺心入背出&#x7FA3;黨奔",
    "X35n0646_001:0165a07": "迸又毒藥未必例皆還著有作折攝二用釋者若",
    "X35n0646_001:0165a08": "二俱有機則可然若能害者無冥顯二機折亦徒",
    "X35n0646_001:0165a09": "施。",
    "X35n0646_001:0165a10": "[0165a10] △九一偈羅剎鬼難。",
    "X35n0646_001:0165a11": "[0165a11] 或遇惡羅剎毒龍諸鬼等念彼觀音力時悉不敢害。",
    "X35n0646_001:0165a12": "[0165a12] 然兼毒龍前有魚龍及鬼此重言者龍鬼通水陸",
    "X35n0646_001:0165a13": "前但在水也上文四種龍等(云云)。",
    "X35n0646_001:0165a14": "[0165a14] △十一偈惡獸難。",
    "X35n0646_001:0165a15": "[0165a15] 若惡獸圍繞利牙爪可怖念彼觀音力疾走無邊方。",
    "X35n0646_001:0165a16": "[0165a16] △十一一偈蛇蠍難。",
    "X35n0646_001:0165a17": "[0165a17] 蚖蛇及蝮蠍氣毒&#x70DF;火然念彼觀音力尋聲自迴去。",
    "X35n0646_001:0165a18": "[0165a18] △十二一偈雨雹難。",
    "X35n0646_001:0165a19": "[0165a19] 雲雷鼓掣電降雹澍大雨念彼觀音力應時得消散。",
    "X35n0646_001:0165a20": "[0165a20] 欲益觀行者應巧約惡業煩惱作蛇虎等法門釋",
    "X35n0646_001:0165a21": "之使順道理若準請觀音疏作三義明消伏力用",
    "X35n0646_001:0165a22": "謂約事約行約理對此中果報煩惱及所住法門",
    "X35n0646_001:0165a23": "會之亦應可解口業機應竟。",
    "X35n0646_001:0165a24": "[0165a24] △第二一偈總頌身意二種機應。",
    "X35n0646_001:0165b01": "[0165b01] 眾生被困厄無量苦逼身觀音妙智力能救世間苦。",
    "X35n0646_001:0165b02": "[0165b02] 三毒猛盛心不自在名之困厄四類同棲各說所",
    "X35n0646_001:0165b03": "苦鴿說婬為最苦蛇說瞋為最苦(云云)女無子苦",
    "X35n0646_001:0165b04": "如上說或分二句對意對身細作可了若作觀解",
    "X35n0646_001:0165b05": "十番為三毒所困及約界外作順逆法門應釋應",
    "X35n0646_001:0165b06": "用上文意消三毒義身業無子無修因男女乃至",
    "X35n0646_001:0165b07": "無圓頓男女尋上文消之若心念身禮二業成機",
    "X35n0646_001:0165b08": "斷除三毒根滿足二莊嚴永拔十界三土世間之",
    "X35n0646_001:0165b09": "苦故云觀音妙智力能救世間苦亦應更明別圓",
    "X35n0646_001:0165b10": "本觀慈悲(云云)。",
    "X35n0646_001:0165b11": "[0165b11] △第二五偈別答普門示現此中文狹望上別文",
    "X35n0646_001:0165b12": "此仍成總又為三初二偈頌普現次二偈頌本觀",
    "X35n0646_001:0165b13": "三一偈結成聖者三業初又二初一偈直頌普現",
    "X35n0646_001:0165b14": "二一偈別舉所化三種法界。",
    "X35n0646_001:0165b15": "[0165b15] 具足神通力廣修智方便十方諸國土無剎不現身",
    "X35n0646_001:0165b16": "種種諸惡趣地獄鬼畜生生老病死苦以漸悉令滅。",
    "X35n0646_001:0165b17": "[0165b17] 上文列聖身至金剛神闕地獄界此中舉劣況勝",
    "X35n0646_001:0165b18": "成互出耳一一身說約四句如前又上文約三土",
    "X35n0646_001:0165b19": "為所應此十方當約三土釋十方(云云)。",
    "X35n0646_001:0165b20": "[0165b20] △次二偈本觀又二初偈行願次偈觀成普益初",
    "X35n0646_001:0165b21": "又三二句辨觀一句慈誓一句誡歸向。",
    "X35n0646_001:0165b22": "[0165b22] 真觀清淨觀廣大智慧觀悲觀及慈觀常願常瞻仰。",
    "X35n0646_001:0165b23": "[0165b23] 真觀了空成一切智清淨觀出假處有無染成道",
    "X35n0646_001:0165b24": "種智廣大智慧即中道觀&#x5FA7;於諸法名廣勝出二",
    "X35n0646_001:0165c01": "邊名大中道體即智慧觀此體故名智慧觀問何",
    "X35n0646_001:0165c02": "以智慧名中體耶答順此經意此經以寂照合法",
    "X35n0646_001:0165c03": "身為體感應為宗得作此說三智實在一心中得",
    "X35n0646_001:0165c04": "不可一異悲觀等者誓願通稱為觀緣諦發故如",
    "X35n0646_001:0165c05": "止觀十法通名為觀。",
    "X35n0646_001:0165c06": "[0165c06] △次偈辯益又二。",
    "X35n0646_001:0165c07": "[0165c07] 無垢清淨光慧日破諸闇能伏災風火普明照世間。",
    "X35n0646_001:0165c08": "[0165c08] 上二句明智光次二句慈光破暗照世(云云)。",
    "X35n0646_001:0165c09": "[0165c09] △三一偈結成聖者三業顯應。",
    "X35n0646_001:0165c10": "[0165c10] 悲體戒雷震慈意妙大雲澍甘露法雨滅除煩惱燄。",
    "X35n0646_001:0165c11": "[0165c11] 戒雷對身業慈雲對意業澍雨對口業戒檢七支",
    "X35n0646_001:0165c12": "身業為便戒淨能拔三惡之苦故名悲體身輪現",
    "X35n0646_001:0165c13": "通駭動&#x7FA3;情復如雷震內心愛念名慈普覆一切",
    "X35n0646_001:0165c14": "如雲無謀而應逗會不差復名為妙意業也口輪",
    "X35n0646_001:0165c15": "演實相之法為甘露雨三草二木平等蒙潤三惑",
    "X35n0646_001:0165c16": "熱惱為之清涼廣釋三無緣三不護等如上文一",
    "X35n0646_001:0165c17": "一應跡一一說法皆須明別圓菩薩所住法門方",
    "X35n0646_001:0165c18": "有事用釋普門一番竟。",
    "X35n0646_001:0165c19": "[0165c19] △第三四偈勸持供養又為二初二行一句勸持",
    "X35n0646_001:0165c20": "二一行三句勸供養初又二初一行重舉前口業",
    "X35n0646_001:0165c21": "機應以為勸由。",
    "X35n0646_001:0165c22": "[0165c22] 諍訟經官處怖畏軍陣中念彼觀音力眾怨悉退散。",
    "X35n0646_001:0165c23": "[0165c23] 由前口業居初舉一攝二所以特舉官訟軍陣者",
    "X35n0646_001:0165c24": "水火難稀鬼虎事寡運衰方值諍訟事眾世之諍",
    "X35n0646_001:0166a01": "本財色田宅日用有之勸持則要也刀杖幽執有",
    "X35n0646_001:0166a02": "過方遭軍陣王役事非由己又捔力相持自刃森",
    "X35n0646_001:0166a03": "目刀杖案籍&#x8CD6;死之難賊奪有財非如師旅斯亦",
    "X35n0646_001:0166a04": "勸之要也。",
    "X35n0646_001:0166a05": "[0166a05] △次一行一句正勸又二初三句約權實格量次",
    "X35n0646_001:0166a06": "二句結勸。",
    "X35n0646_001:0166a07": "[0166a07] 妙音觀世音梵音海潮音勝彼世間音。",
    "X35n0646_001:0166a08": "[0166a08] 先舉菩薩實證實益為格量本勝彼九界權乘慈",
    "X35n0646_001:0166a09": "智故云勝世間音秖音塵一法以實智佛眼觀之",
    "X35n0646_001:0166a10": "即實諦妙音權智法眼觀之即俗諦世音此實證",
    "X35n0646_001:0166a11": "也緣中道修慈名為梵音此慈能與機會名海潮",
    "X35n0646_001:0166a12": "音譬不失度此實益也與夫九界生法二慈作意",
    "X35n0646_001:0166a13": "應物豈復為類故云勝彼格量明矣。",
    "X35n0646_001:0166a14": "[0166a14] △二句結勸。",
    "X35n0646_001:0166a15": "[0166a15] 是故須常念念念勿生疑。",
    "X35n0646_001:0166a16": "[0166a16] 初勸常念有事理二行(云云)若事理行成自見菩",
    "X35n0646_001:0166a17": "薩色法二身故一句復止疑勸也。",
    "X35n0646_001:0166a18": "[0166a18] △次一行三句勸供養初一句歎。",
    "X35n0646_001:0166a19": "[0166a19] 觀世音淨聖。",
    "X35n0646_001:0166a20": "[0166a20] 菩薩清淨三業從正命生故云淨聖言其堪受供",
    "X35n0646_001:0166a21": "養也正命是聖法人稟此法名人為聖故云觀音",
    "X35n0646_001:0166a22": "淨聖次別別舉德以為勸由。",
    "X35n0646_001:0166a23": "[0166a23] △於苦惱下二句頌上施無畏德。",
    "X35n0646_001:0166a24": "[0166a24] 於苦惱死厄能為作依怙。",
    "X35n0646_001:0166b01": "[0166b01] 苦惱死厄怖畏處也作依怙無畏力也如幼子恃",
    "X35n0646_001:0166b02": "怙父母更何所畏即指前現權實身說為父母護",
    "X35n0646_001:0166b03": "三乘子免二死厄。",
    "X35n0646_001:0166b04": "[0166b04] △具一切下四句舉福田勸。",
    "X35n0646_001:0166b05": "[0166b05] 具一切功德慈眼視眾生福聚海無量是故應頂禮。",
    "X35n0646_001:0166b06": "[0166b06] 具一切功德舉菩薩報身敬由慈眼視眾生舉應",
    "X35n0646_001:0166b07": "身恩田福聚海無量總歎二田高出如山之謂聚",
    "X35n0646_001:0166b08": "深廣無際之謂海亦是二田所依歎法身也頂禮",
    "X35n0646_001:0166b09": "正勸以三業供養也身儀事顯故特舉之必具三",
    "X35n0646_001:0166b10": "業上文脫瓔珞望今乃互舉耳又此勸事普一切",
    "X35n0646_001:0166b11": "皆得供養百金之瓔孰人可辨又能嚴尚貴所嚴",
    "X35n0646_001:0166b12": "豈復輕耶觀心者身業勤則增長福德供養應身",
    "X35n0646_001:0166b13": "口業動則說般若供養報身意業勤則會理供養",
    "X35n0646_001:0166b14": "法身(云云)釋偈竟。",
    "X35n0646_001:0166b16": "釋普門品重頌(終)",
    "X35n0646_001:0166b20": "[0166b20] 宋慈雲尊者疏別行重頌附大部入藏而南方教",
    "X35n0646_001:0166b21": "苑不傳幾二百年矣至元甲午為教門入京於燕",
    "X35n0646_001:0166b22": "城弘法寺得之東歸猶至實然不敢自祕遂鋟諸",
    "X35n0646_001:0166b23": "梓以惠來學大德。[0166b23] 壬寅夏五興元住山苾芻性澄"
}