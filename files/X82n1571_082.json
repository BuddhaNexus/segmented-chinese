{
    "X82n1571_082:0449a17": "五燈全書卷第八十二",
    "X82n1571_082:0449a19": "京都聖感禪寺住持(臣)僧　(超永)　編輯",
    "X82n1571_082:0449a20": "京都古華嚴寺住持(臣)僧　(超揆)　較閱　進",
    "X82n1571_082:0449a21": "呈",
    "X82n1571_082:0449a22": "　　臨濟宗",
    "X82n1571_082:0449a23": "南嶽下三十六世隨錄",
    "X82n1571_082:0449a24": "潭州大溈慧山海禪師福建上杭林氏子。年十五。隨",
    "X82n1571_082:0449b01": "父經商河南。因窮途投宿菴。僧勸令出家。遂得發心。",
    "X82n1571_082:0449b02": "二十一歲。抵漢陽。依地藏菴剃度。參密印明於同慶。",
    "X82n1571_082:0449b03": "問來此何為。師曰參禪。明曰。我者裏無禪可參。師罔",
    "X82n1571_082:0449b04": "措。明又問。你為甚麼出家。師曰。要了生死。明曰。生死",
    "X82n1571_082:0449b05": "如何了。師無對。明打曰。求生死尚不可得。說甚麼了。",
    "X82n1571_082:0449b06": "遂打出。師自疑曰。和尚與麼說話。是何意旨。乃苦志",
    "X82n1571_082:0449b07": "參究。一日。因挑水失脚跌傷足。指血染草鞵。不自知",
    "X82n1571_082:0449b08": "覺。適明立山門外。一見便曰。闍黎草鞵。繩斷了也。師",
    "X82n1571_082:0449b09": "曰。今日捉敗和尚。明大笑。師撫掌便入。師侍明一十",
    "X82n1571_082:0449b10": "五載。乃辭往南嶽。結茅毗盧洞。明將示寂。遺手書并",
    "X82n1571_082:0449b11": "僧伽黎。命眾迎歸繼席　示眾。舉石霜慈明室中。常",
    "X82n1571_082:0449b12": "插劒一口。旁置水一盆。草鞵一緉。凡見僧參。遽曰。看",
    "X82n1571_082:0449b13": "劒。稍涉擬議。便喝出。師曰。慈明老人。與麼施設。大似",
    "X82n1571_082:0449b14": "做成圈繢。坑陷平人。大溈這裏則不然。有僧入門。便",
    "X82n1571_082:0449b15": "高聲曰。仔細。伊若眼目定動。連棒打出　天童弘覺",
    "X82n1571_082:0449b16": "忞老人。送法衣到山。上堂。舉迦葉因阿難問曰。世尊",
    "X82n1571_082:0449b17": "傳金襴袈裟外。別傳個甚麼。葉召阿難。難應諾。葉曰",
    "X82n1571_082:0449b18": "倒却門前剎竿著。師曰。如水投水。似金博金。不無二",
    "X82n1571_082:0449b19": "老。檢點將來。費力不少。若是大溈。見伊者般問。劈脊",
    "X82n1571_082:0449b20": "便棒。何故聻。不使者漢。向剎竿上著倒(養拙明嗣)。",
    "X82n1571_082:0449b21": "慈谿白龍冰懷能禪師山陰朱氏子。初在金粟堂中。",
    "X82n1571_082:0449b22": "看乾矢橛語。屢受悟老人痛棒。苦無入處。後依漢月",
    "X82n1571_082:0449b23": "藏於北禪。瞥見齋堂窗扇洞開。驀然有省。藏落堂。問",
    "X82n1571_082:0449b24": "曰。汝省底。道道看。師以足頓地。藏曰。你者一踏。與馬",
    "X82n1571_082:0449c01": "祖踏倒水潦和尚。是同是別。師曰。總沒交涉。藏豎竹",
    "X82n1571_082:0449c02": "篦曰。喚則觸。不喚則背。又作麼生。師曰。痛團流入長",
    "X82n1571_082:0449c03": "江水。藏曰。你如今正好做工夫。遂禮辭。深隱匡廬有",
    "X82n1571_082:0449c04": "年。後三峰致招師。相與激揚從上公案。一日見桃花",
    "X82n1571_082:0449c05": "盛開。乃得大徹。述偈曰。昔年落在葛藤裏。今日方纔",
    "X82n1571_082:0449c06": "出得伊。從茲坐破千峰月。換却人間眼與眉。乃晦跡",
    "X82n1571_082:0449c07": "雲頂。四眾迎主白龍　上堂。湖光接碧天。達磨水上",
    "X82n1571_082:0449c08": "旋。撞著王三老。打教徹骨寒。咄　上堂。拄杖不說法。",
    "X82n1571_082:0449c09": "拂子為舉揚。兩關同一貫。谿聲舌更長。靠拄杖下座",
    "X82n1571_082:0449c10": "　住寧波海會。小參。向日蟠居。花嶼湖濵。開山鑿石。",
    "X82n1571_082:0449c11": "官不容針。今朝落在十字街頭。豎拂拈椎。私通車馬。",
    "X82n1571_082:0449c12": "若有恁麼漢。以身擔荷拄杖。便乃兩手分付。其或未",
    "X82n1571_082:0449c13": "然。新海會更通消息。以杖畫一畫曰。龍潛古洞雲埋",
    "X82n1571_082:0449c14": "久。纔出頭來氣象新　師重興海陵比山道行。南北",
    "X82n1571_082:0449c15": "衲子爭趨。後退老祥符。康熙乙巳正月十九日。遊山",
    "X82n1571_082:0449c16": "歸。忽示微疾。至二十二日。跏趺而逝。塔于白龍。所著。",
    "X82n1571_082:0449c17": "有宗門或問。角虎集。并各會語錄。行世(梵伊致嗣)。",
    "X82n1571_082:0449c18": "杭州淨慈豁堂嵒禪師杭州衛郭氏子。母王撫師。七",
    "X82n1571_082:0449c19": "歲。聞隣人歌舌頭能有幾時肥。即矢不茹腥。十歲。父",
    "X82n1571_082:0449c20": "捨靈隱出家。十五。上天台。謁無盡燈。遍參憨山清達",
    "X82n1571_082:0449c21": "觀可諸尊宿。每以思議不及。言說不到處起疑。極力",
    "X82n1571_082:0449c22": "參究。至忘寢廢食。後參三峰藏於淨慈。藏訶曰。此皆",
    "X82n1571_082:0449c23": "依識解卜度。正為生死根本。以是求禪。猶北適而南",
    "X82n1571_082:0449c24": "轅也。師當下竦然。請益。藏彈指一下曰。我者裏。無逐",
    "X82n1571_082:0450a01": "日長進底禪。師乃拈竹篦子話。提撕七晝夜。至倦劇",
    "X82n1571_082:0450a02": "放身欲臥。忽聞靜板聲。疑礙撲落。即呈頌曰。平地不",
    "X82n1571_082:0450a03": "風起波。無端四面滔天。突出南山鱉鼻。驀頭一氣歕",
    "X82n1571_082:0450a04": "乾。藏頷之　靈隱公。請師主方丈。師首倡宗風。力俾",
    "X82n1571_082:0450a05": "勢豪屈服。仍還飛來峰於寺。時法堂前。草深一丈。乃",
    "X82n1571_082:0450a06": "著破堂集。以自見　橫山成。首受藏記莂。獨高尚不",
    "X82n1571_082:0450a07": "羣。久秘衣珠。晚年始憮然。有懸絲之歎。適僧素如。侍",
    "X82n1571_082:0450a08": "側曰。豁堂嵒每言。三峰化後。世無真師。思報師恩。為",
    "X82n1571_082:0450a09": "法腸熱。必肯遜志擔荷。即往白師。謂三峰冢嗣乏繼。",
    "X82n1571_082:0450a10": "師忍視其遂絕乎。語未竟。師惻然動容。遂詣橫山。叩",
    "X82n1571_082:0450a11": "請陞堂。成舉迦葉阿難付授公案。普告人天。降子為",
    "X82n1571_082:0450a12": "孫。事兄為父。授受之奇。調高千古。靈隱禮。即請師繼",
    "X82n1571_082:0450a13": "席臯亭之顯寧　上堂。靈光不昧。遇物平施。一道真",
    "X82n1571_082:0450a14": "常。古今無間。若能似箭居弦。不饒虎石。斯則千猱絕",
    "X82n1571_082:0450a15": "吠。高枕忘憂。若識得者員無事道人。便是現前公案。",
    "X82n1571_082:0450a16": "還證據麼。靠拄杖曰。靜裏乾坤大。閒中日月長　臘",
    "X82n1571_082:0450a17": "八日上堂。時有今古。星無周秦漢魏。人有代謝。見無",
    "X82n1571_082:0450a18": "春夏秋冬。悟既如是。迷豈不然。聖既如斯。凡寧不爾。",
    "X82n1571_082:0450a19": "正與麼時。真且不立。妄自何來。法本圓成。道何得失。",
    "X82n1571_082:0450a20": "雖然。若便與麼。大人境界。畫地成牢。若不與麼。赤肉",
    "X82n1571_082:0450a21": "團邊。剜瘡作穴。何似白牯脚跟。踏破毗盧頂葢。黧奴",
    "X82n1571_082:0450a22": "面孔。突出摩醯眼睛。一任明去自能。功高不處。治密",
    "X82n1571_082:0450a23": "難求。縱然不廢王師。亦復無傷國本。一任明既不貴",
    "X82n1571_082:0450a24": "祥瑞之徵。亦不中宴安之毒。文明雖盛。武備常嚴。祇",
    "X82n1571_082:0450b01": "如世尊在二千年前。諸人在二千年後。古今此星。古",
    "X82n1571_082:0450b02": "今此見。所謂一氣不言含有象。未審萬靈何以謝無",
    "X82n1571_082:0450b03": "私。以手指空曰。見麼。眾諦視。乃喝一喝曰。劒去久矣。",
    "X82n1571_082:0450b04": "爾方刻舟　示眾。晚磨麥早挑水。豈祇吧吧者張嘴。",
    "X82n1571_082:0450b05": "衲衣下事甚分明。向外無端覓甚屎。但求辛苦長如",
    "X82n1571_082:0450b06": "此。也勝安躭臥街死。怒撐眉。嗔咬齒。要識目前親切",
    "X82n1571_082:0450b07": "旨。青天一棒雨盆傾。山頭跳出金鱗鯉。石女木人齊",
    "X82n1571_082:0450b08": "拍掌。同唱昇平哩囉哩　示眾。林中冬暖多抽笋。江",
    "X82n1571_082:0450b09": "上風晴早放梅。日月循環催玉轉。星辰的歷串珠迴。",
    "X82n1571_082:0450b10": "以如意作○相曰。於中全幹密令。迭運生機。迥絕離",
    "X82n1571_082:0450b11": "微。不昧終始。未證據者。便請參取者員知識　問如",
    "X82n1571_082:0450b12": "何是奪人不奪境。師曰。心為罪藪。曰如何是奪境不",
    "X82n1571_082:0450b13": "奪人。師曰。口是禍門。曰如何是人境兩俱奪。師曰。斬",
    "X82n1571_082:0450b14": "草除根。曰如何是人境俱不奪。師曰。按牛喫草　僧",
    "X82n1571_082:0450b15": "到參。問既是清淨法身。因甚膿滴滴地。聲未絕。師拽",
    "X82n1571_082:0450b16": "杖便歸方丈。侍者隨入曰。和尚何得躲避者僧。師曰。",
    "X82n1571_082:0450b17": "者僧在否。曰去也。師擲杖曰。幾污我棒　師與僧答",
    "X82n1571_082:0450b18": "話次。旁僧忽禮拜。師曰。你見個甚麼便恁麼。僧擬議。",
    "X82n1571_082:0450b19": "師急以杖拄其口。顧謂前僧曰。城門失火。殃及池魚。",
    "X82n1571_082:0450b20": "你也不得坐視　問觸不得。師便打。曰背不得。師亦",
    "X82n1571_082:0450b21": "打。僧擬伸救。師直打下　問靈雲見桃花。悟個甚麼。",
    "X82n1571_082:0450b22": "師曰。賊入空屋。曰玄沙亦是作家。師曰。未徹在。僧喝。",
    "X82n1571_082:0450b23": "師便打　康熙丙午夏五月。師忽謝院事。命法嗣宗",
    "X82n1571_082:0450b24": "衡領眾。俄罹無妄。逮訊之日。四眾遮道呼號。乞以身",
    "X82n1571_082:0450c01": "代。師慰諭無憂。酷暑中。舁詣督府。作偈曰。自顧曾無",
    "X82n1571_082:0450c02": "應幕材。轅門今日為誰開。可中多少英靈士。讓我肩",
    "X82n1571_082:0450c03": "輿上府來。轉讞江寧當事重。師以年老免械。師毅然",
    "X82n1571_082:0450c04": "不可曰。王法寧有老少異哉。有弟子見而泣下。師歎",
    "X82n1571_082:0450c05": "曰。無盡意。以七寶瓔珞。供養普門。不若是誠也。在獄",
    "X82n1571_082:0450c06": "坦然。隨機說法。羈囚悍隸。咸相感格。次年冬。事白。釋",
    "X82n1571_082:0450c07": "師於圜中。自金陵至武陵。歸淨慈。香幢寶葢。千里雲",
    "X82n1571_082:0450c08": "集。師是日不進丈室。即辭眾。退隱普寧村院　益都",
    "X82n1571_082:0450c09": "馮易齋相國。欲延師京邸。師舉為僧只合居山谷。國",
    "X82n1571_082:0450c10": "士筵中甚不宜之句。却之　庚戌夏。過吳門遊靈巖",
    "X82n1571_082:0450c11": "玄墓。弔萬峰璧塔。將泛三泖。尋船子遺踪。適衡示寂。",
    "X82n1571_082:0450c12": "四眾請師還山。不入方丈曰。不久吾亦辭世矣。何必",
    "X82n1571_082:0450c13": "南屏復荷我肩耶。索曆日。揀七月二十日午時告寂。",
    "X82n1571_082:0450c14": "大眾驚訝。以初未示疾。俱未敢信。至十九日。集眾付",
    "X82n1571_082:0450c15": "囑。手書數百言。記莂諸弟子。遺命不得披練戴素。晨",
    "X82n1571_082:0450c16": "興沐浴更衣。命各殿堂皆設供。作書。別當道諸檀護。",
    "X82n1571_082:0450c17": "又書辭世偈曰。生時臥不坐。死去坐不臥。即今雲起",
    "X82n1571_082:0450c18": "風行。花飛葉墮。侍者曰。正恁麼時。拈得一莖出麼。師",
    "X82n1571_082:0450c19": "舉筆曰。見麼。侍禮拜。師曰。一客不煩二主。復書掩龕",
    "X82n1571_082:0450c20": "偈曰。末後一句。阿誰敢道。牢關把住。祖師難到。且道。",
    "X82n1571_082:0450c21": "老僧為人在甚處。以筆作○相曰。從來不借春風力。",
    "X82n1571_082:0450c22": "鳥自能言花自香。遂擲筆。跏趺而逝。門人建全身塔",
    "X82n1571_082:0450c23": "於慧日峰。左相國馮溥。著誌銘。大宗伯龔鼎孳。立道",
    "X82n1571_082:0450c24": "行碑(一默成嗣)。",
    "X82n1571_082:0451a01": "公安報慈灰如亮禪師住荷葉山。上堂。舉長慶曰。淨",
    "X82n1571_082:0451a02": "潔打疊了也。却進前就我覓。我劈脊與你一棒。有一",
    "X82n1571_082:0451a03": "棒到你。你須生慙愧。無一棒到你。你又向甚麼處會。",
    "X82n1571_082:0451a04": "明覺曰。淨潔打疊了也。方堪近前。我劈脊與你一棒。",
    "X82n1571_082:0451a05": "有一棒到你。你即受屈。無一棒到你。與你平出。若是",
    "X82n1571_082:0451a06": "報慈則不然。淨潔打疊了也。方堪進前。我劈脊與你",
    "X82n1571_082:0451a07": "一棒。有一棒到你。你不得作棒會。無一棒到你。你不",
    "X82n1571_082:0451a08": "得向良久處會。且作麼生會。卓拄杖曰。萬古碧潭空",
    "X82n1571_082:0451a09": "界月。再三撈摝始能知(問石乘嗣)。",
    "X82n1571_082:0451a10": "錫山東林古巖利禪師新安程氏子。在俗時。因誦法",
    "X82n1571_082:0451a11": "華經。有疑。發心參究。禮大樹證。領話頭。就家設關。力",
    "X82n1571_082:0451a12": "參有入處。後棄家。上夫椒。依靈巖儲剃染。仍參證於",
    "X82n1571_082:0451a13": "三峰。證舉臨濟公案。師於言下豁然。即呈頌曰。庭前",
    "X82n1571_082:0451a14": "蚯蚓化為龍。指著梧桐道作松。峰頭滔天波浪險。沈",
    "X82n1571_082:0451a15": "舟直下覆漁翁　僧參。纔入室。師曰不是。曰學人話",
    "X82n1571_082:0451a16": "也未舉。甚麼不是。師曰。不是不是。僧擬議。師便喝出",
    "X82n1571_082:0451a17": "(在可證嗣)。",
    "X82n1571_082:0451a18": "天台國清山枚樹禪師梁溪馬氏子。上堂。道人活計。",
    "X82n1571_082:0451a19": "如水投石。眼看東南。意在西北。纔逐他出。便已著賊。",
    "X82n1571_082:0451a20": "石梁橋畔。五百應真。各各自謂。證果了也。今日國清。",
    "X82n1571_082:0451a21": "要與以大尚小。共證心地最上法門。驀豎拂曰。向者",
    "X82n1571_082:0451a22": "一毛頭。識取根源。免教厭喧求寂。復顧左右曰。不是",
    "X82n1571_082:0451a23": "國清壓略先賢。諸仁。也須各各照顧眉毛好。喝一喝",
    "X82n1571_082:0451a24": "(在可證嗣)。",
    "X82n1571_082:0451b01": "虞山三峰千華裕禪師黃梅李氏子。參甘露證。看竹",
    "X82n1571_082:0451b02": "篦話。力究二載。一日聞隔垣擊破瓦瓶。有省。述偈曰。",
    "X82n1571_082:0451b03": "四面重圍險莫論。進前無路退無門。突然一擊青霄",
    "X82n1571_082:0451b04": "外。蹉脚踏將大地翻。證頷之　僧問。人人脚下一片",
    "X82n1571_082:0451b05": "地。因甚踏不著。師喝曰。更要誰踏。乃示偈曰。踏破溪",
    "X82n1571_082:0451b06": "山無寸土。歸來事事也安閒。個中不了隨他轉。敢保",
    "X82n1571_082:0451b07": "驢年透要關　頌德山托鉢曰。無端托鉢便回來。惹",
    "X82n1571_082:0451b08": "得巖頭臭口開。果爾德山三載寂。韓獹逐塊競疑猜",
    "X82n1571_082:0451b09": "　後繼住三峰。室無長物。孤介自持。示寂日。有僧問。",
    "X82n1571_082:0451b10": "法體如何。師曰。皮膚脫落盡。唯有一真實。竟爾趨寂",
    "X82n1571_082:0451b11": "(在可證嗣)。",
    "X82n1571_082:0451b12": "無錫華藏致果毅禪師無錫華氏子。參大樹證於三",
    "X82n1571_082:0451b13": "峰。有省。證一日夜參。以瓦置地上。問曰。道瓦不得。不",
    "X82n1571_082:0451b14": "道瓦不得。道道。師即向前一脚踏破。便出去。證頷之。",
    "X82n1571_082:0451b15": "後繼住華藏　結制上堂。十五日已前。諸佛生而不",
    "X82n1571_082:0451b16": "生。諸人不得離我者裏。若離我者裏。我無鈎子鈎你。",
    "X82n1571_082:0451b17": "十五日已後。諸佛滅而不滅。諸人不得住我者裏。若",
    "X82n1571_082:0451b18": "住我者裏。我無錐子錐你。即今正當十五日。用鈎也",
    "X82n1571_082:0451b19": "不是。用錐也不是。且道。畢竟作麼生。正當十五日。鈎",
    "X82n1571_082:0451b20": "錐一齊出。更擬問如何。拄杖驀頭楔　示眾。現前物",
    "X82n1571_082:0451b21": "物盡家珍。何事勞心向遠尋。昨日天晴今日雨。枇杷",
    "X82n1571_082:0451b22": "滿樹是黃金(在可證嗣)。",
    "X82n1571_082:0451b23": "蘇州瑞光中輿範禪師[橘矛+隹]李姚氏子。上堂。今朝四月",
    "X82n1571_082:0451b24": "初二。立夏正當此日。綠暗紅稀時漸移。薰風來此向",
    "X82n1571_082:0451c01": "人說。說時默默時說。庭前柏子同庚月。老幹扶蘇意",
    "X82n1571_082:0451c02": "悄然。會得許伊得一橛。良久曰。梅子青青結樹頭。櫻",
    "X82n1571_082:0451c03": "桃粒粒如珠赤　小參。問法性本無形相。者臭皮囊",
    "X82n1571_082:0451c04": "從何處來。師打曰。者裏是甚麼所在。僧禮拜。師又打",
    "X82n1571_082:0451c05": "曰。向者裏脫却皮囊始得。乃曰。法性本無。青鬱鬱碧",
    "X82n1571_082:0451c06": "潺潺。百草頭上泄大機。法性本有。花簇簇錦簇簇。鬧",
    "X82n1571_082:0451c07": "市叢中露真跡。若于此會得。一任金聲玉振。匝地風",
    "X82n1571_082:0451c08": "光。電閃星馳。神通妙用。者臭皮囊。向何處安著。于此",
    "X82n1571_082:0451c09": "不會。直須萬緣放下。一往直前。如上人五年打飯相",
    "X82n1571_082:0451c10": "似寒暑不移。心心無間。但恁麼參究去。何愁無個開",
    "X82n1571_082:0451c11": "僧底時節。良久曰。行到水窮山盡處。自然有個轉身",
    "X82n1571_082:0451c12": "時　上堂。若論此事。本來具足。不假安排。尀耐情關",
    "X82n1571_082:0451c13": "固閉。識鎖難開。所以自己光明。反被遮却。今日範上",
    "X82n1571_082:0451c14": "座。別無奇特鉗鎚鍛凡鍛聖。獨有一則舊公案。拈向",
    "X82n1571_082:0451c15": "諸仁面前。要令一個個。透頂透底悟去。驀豎拂子曰。",
    "X82n1571_082:0451c16": "喚著拂子則觸。不喚著拂子則背。不得有語。不得無",
    "X82n1571_082:0451c17": "語。速道速道。僧纔出。師便下座　晚年。退居穹窿拈",
    "X82n1571_082:0451c18": "花。將示寂。入城遍別諸道舊。途次自曰。我回山去。作",
    "X82n1571_082:0451c19": "一大圓光。置身其中。當書一聯曰。千山萬山裏。一念",
    "X82n1571_082:0451c20": "無念中。語畢。復長嘯。眾莫能測。還山後。示微疾。一日",
    "X82n1571_082:0451c21": "淨髮索浴。端坐而逝。時康熙乙卯六月二十五日也。",
    "X82n1571_082:0451c22": "壽七十五(頂目徹嗣)。",
    "X82n1571_082:0451c23": "穹窿拈花佛音曇禪師錫山吳氏子。早歲出家。因讀",
    "X82n1571_082:0451c24": "高峰語錄有省。往參三峰藏於錦樹。藏纔見。便問。那",
    "X82n1571_082:0452a01": "裏人。師曰本地。藏曰。因甚背家走。師曰。某甲不敢怪",
    "X82n1571_082:0452a02": "人。藏即令參堂。後依瑞光徹。猛力參究。一日徹問。識",
    "X82n1571_082:0452a03": "得拄杖子七縱八橫。作麼生會。師曰。浪險休垂釣。獰",
    "X82n1571_082:0452a04": "龍已識鈎。徹曰。識得後如何。師曰。直饒元會得。猶是",
    "X82n1571_082:0452a05": "眼中塵。徹肯之。分座說法。出住拈花寺　上堂。橫按",
    "X82n1571_082:0452a06": "拄杖曰。今日正令全行。有問話者。便與三十拄杖。久",
    "X82n1571_082:0452a07": "無人出。復曰。幸自知機。毋勞剜肉。擲拄杖下座　上",
    "X82n1571_082:0452a08": "堂。山僧拄杖子。有時呵佛罵祖。有時辨魔揀異。有時",
    "X82n1571_082:0452a09": "和光同塵。有時東涌西沒。且將何為驗。以拄杖一時",
    "X82n1571_082:0452a10": "趂下　順治庚寅秋示寂。建塔本寺西麓(頂目徹嗣)。",
    "X82n1571_082:0452a11": "常州太平虗一淼禪師問喚著竹篦則觸。不喚著竹",
    "X82n1571_082:0452a12": "篦則背。喚作甚麼。師曰。紅日麗天。曰意旨如何。師曰。",
    "X82n1571_082:0452a13": "哂破你面門(頂目徹嗣)。",
    "X82n1571_082:0452a14": "淮安九龍眉山霈禪師四川保寧人。示眾。昨夜南山",
    "X82n1571_082:0452a15": "虎咬大虫。你諸人。還聞苦痛聲麼。良久曰。你諸人。工",
    "X82n1571_082:0452a16": "夫綿密。東西尚且不辨。那得有耳去聞。顧左右曰。蒼",
    "X82n1571_082:0452a17": "天蒼天　示眾。工夫無滲漏。如水浸蔴繩緊。到緊不",
    "X82n1571_082:0452a18": "去處。忽然踢倒淨瓶。且道。踢倒後如何。依舊扶將起",
    "X82n1571_082:0452a19": "來。與他簪花插柳(頂目徹嗣)。",
    "X82n1571_082:0452a20": "蘇州穹窿尉堂照禪師問大開鑪鞴即不問。當陽一",
    "X82n1571_082:0452a21": "句事如何。師便喝。曰海潮深處翻銀浪。祇樹林中湧",
    "X82n1571_082:0452a22": "碧波。師又喝。僧禮拜。師曰。已後不得辜負老僧　問",
    "X82n1571_082:0452a23": "趙州茶隨人飲啜。金牛飯一任飽餐。未審和尚如何",
    "X82n1571_082:0452a24": "接待。師曰。榾柮爐邊煨芋子。曰却被學人一口吞却。",
    "X82n1571_082:0452b01": "師曰。日用事上。也須體貼(頂目徹嗣)。",
    "X82n1571_082:0452b02": "金澤永安一足恩禪師晚參。人人眼似千日晃耀。各",
    "X82n1571_082:0452b03": "各耳。如萬谷玲虗。世出世。無一物可逃其影。無一聲",
    "X82n1571_082:0452b04": "不入其竅。甚是歷然。甚是感應。驀拈拄杖曰。何故於",
    "X82n1571_082:0452b05": "此有眼不能得見。卓一下曰。何故於此有耳不能得",
    "X82n1571_082:0452b06": "聞。誰為障閉。誰為礙塞。緣汝諸仁。自不肯於直下最",
    "X82n1571_082:0452b07": "近最易處薦去。只管向元妙高遠外。打之遶故也。復",
    "X82n1571_082:0452b08": "舉起曰。聻聻。大道只在目前。要且目前難覩。不是露",
    "X82n1571_082:0452b09": "柱燈籠。定是張三李五。會得格外縱橫。不會鼓中坐",
    "X82n1571_082:0452b10": "鼓。鞔得密不通風。引得眼花亂舞。誰知三世諸佛。不",
    "X82n1571_082:0452b11": "如東村白牯。水草隨分納些。獨踞孤峰不伍。有時露",
    "X82n1571_082:0452b12": "角衝龍。有時尾尖觸虎。驀然化道清風。飛過西秦東",
    "X82n1571_082:0452b13": "魯。卓拄杖一下曰。被我拄杖打翻。變作黃泥黑土。回",
    "X82n1571_082:0452b14": "顧左右曰。會麼。隨起身曰。苦　僧問三不是。師朗吟",
    "X82n1571_082:0452b15": "曰。不是心不是佛。更有一物道不出。道得出。趙州東",
    "X82n1571_082:0452b16": "壁挂葫蘆(頂目徹嗣)。",
    "X82n1571_082:0452b17": "蘇州梅隱笠雲筠禪師秀水姚氏子。中輿範胞弟也。",
    "X82n1571_082:0452b18": "久侍天童。次謁三峰藏。領竹篦子話。隨之安隱。因與",
    "X82n1571_082:0452b19": "靈隱禮同舟。禮舉竹篦話未竟。師便喝。禮曰。虗空幾",
    "X82n1571_082:0452b20": "時撲落地。師擬議。禮舉竹篦便打。師當下釋然悟曰。",
    "X82n1571_082:0452b21": "本命元辰在者裏。禮搊住曰。速道速道。師便掌　上",
    "X82n1571_082:0452b22": "堂。舉斷橋倫曰。荊山有玉。得玉者不在荊山。赤水有",
    "X82n1571_082:0452b23": "珠。獲珠者不在赤水。衲僧有無位真人。證得者不在",
    "X82n1571_082:0452b24": "面門。乃橫按拄杖曰。會麼。幽州江口石人蹲。師曰。斷",
    "X82n1571_082:0452c01": "橋雖則傾肝倒肺。未免令人捨近趨遠。瑞光今日要",
    "X82n1571_082:0452c02": "且不然。荊山有玉。得玉者那見荊山。赤水有珠。獲珠",
    "X82n1571_082:0452c03": "者全忘赤水。衲僧有無位真人。證得者拶破面門。乃",
    "X82n1571_082:0452c04": "橫拄杖曰。會麼。自是不歸歸便得。五湖烟景有誰爭",
    "X82n1571_082:0452c05": "　師書山中門榜曰。要那邊行履。來這裏推敲。一僧",
    "X82n1571_082:0452c06": "曰。恁麼則到家去也。師曰。吳中獅子。雲間哮吼。僧擬",
    "X82n1571_082:0452c07": "議。師曰。三十棒(頂目徹嗣)。",
    "X82n1571_082:0452c08": "蘇州虎丘翠堂森禪師上堂。佛法不在蒲團禪板邊",
    "X82n1571_082:0452c09": "工夫。又豈閉眉合眼處。先聖云。欲取一乘。勿惡六塵。",
    "X82n1571_082:0452c10": "六塵不惡。還同正覺。諸禪德。若於酒肉案頭。打失鼻",
    "X82n1571_082:0452c11": "頭。許你參見盤山。若向支拳觸口處。識取面目。許你",
    "X82n1571_082:0452c12": "參見寶壽。祇如布袋和尚。終日在十字路口等底。是",
    "X82n1571_082:0452c13": "甚麼人　上堂。舉五祖演。牛過窗櫺。頭角四蹄都過",
    "X82n1571_082:0452c14": "了。因甚尾巴過不得。今復譬如蟭螟虫。能向火焰上",
    "X82n1571_082:0452c15": "作窠。因甚閻浮大地。無棲泊處。良久曰。一曲兩曲無",
    "X82n1571_082:0452c16": "人會。雨過夜塘秋水深(頂目徹嗣)。",
    "X82n1571_082:0452c17": "杭州雲居仁菴義禪師武林張秀初也。久參三峰。晚",
    "X82n1571_082:0452c18": "乃薙染。承嗣顯寧。問天上雲居。阿誰能到。師曰。掉臂",
    "X82n1571_082:0452c19": "朅來無伴侶。曰恁麼則只有天在上。更無山與齊也。",
    "X82n1571_082:0452c20": "師曰。啼猿翥鶴歸何處。還在千甍百雉中。曰設有個",
    "X82n1571_082:0452c21": "中峰國師到來。和尚如何相見。師曰。者裏不容肥漢。",
    "X82n1571_082:0452c22": "且教列在下風。曰武林祇有者漢。猶較些子。師曰。莫",
    "X82n1571_082:0452c23": "塗污人好。師初住顯寧。終于江北泰州之慶雲。著有",
    "X82n1571_082:0452c24": "劈華錄(澹予恒嗣)。",
    "X82n1571_082:0453a01": "蘇州香山白馬巨冶教禪師泰州毛氏子。年十八薙",
    "X82n1571_082:0453a02": "染。博通教乘。後參三峰藏。一日聞藏舉鵓鳩樹上啼",
    "X82n1571_082:0453a03": "語。有省。留侍左右。藏入滅。剖石璧。繼席聖恩。參依數",
    "X82n1571_082:0453a04": "載。始獲印證。出住香山白馬　示眾。子湖惡狗成羣。",
    "X82n1571_082:0453a05": "雪嶺毒蛇犯道。秘魔長叉刺人。石鞏暗箭作耗。攪亂",
    "X82n1571_082:0453a06": "世界縱橫。昨夜西風來報。都盧收攝香山。立候拄杖",
    "X82n1571_082:0453a07": "開導。大眾且道。作麼生開導。以拄杖打趂。便歸方丈",
    "X82n1571_082:0453a08": "　晚參。舉竹篦曰。明如日。黑如漆。拈出當陽人不識。",
    "X82n1571_082:0453a09": "萬仞峰頭撒手行。無位真人赤骨律　問人人有個",
    "X82n1571_082:0453a10": "影子。寸步不離。因甚踏不著。師曰。草鞋不得力。曰設",
    "X82n1571_082:0453a11": "得力如何。師曰。露出脚跟　問念念不停留時如何。",
    "X82n1571_082:0453a12": "師曰。全身出現。曰一念不生時如何。師曰。沒頭浸殺。",
    "X82n1571_082:0453a13": "曰去此二途。請師指示。師曰。誰家竈裏火無烟　順",
    "X82n1571_082:0453a14": "治辛丑八月。留偈曰。生年五十七。大事今已畢。推倒",
    "X82n1571_082:0453a15": "須彌山。打破無生國。泊然而逝(剖石璧嗣)。",
    "X82n1571_082:0453a17": "五燈全書卷第八十二"
}