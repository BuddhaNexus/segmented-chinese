{
    "T46n1929_005:0735b24": "四教義卷第五",
    "T46n1929_005:0735b26": "天台山修禪寺智顗禪師撰",
    "T46n1929_005:0735b27": "◎五明三種念處成三種羅漢者。一若單修",
    "T46n1929_005:0735b28": "性念處。成慧解脫羅漢。二共念處。成俱解",
    "T46n1929_005:0735b29": "脫羅漢。三緣念處。成無疑解脫羅漢。所以",
    "T46n1929_005:0735c01": "者何。性念處即是緣理之智慧。念處相應發",
    "T46n1929_005:0735c02": "真無漏。即成慧解脫羅漢也。共念處共善五",
    "T46n1929_005:0735c03": "陰。成就背捨乃至超越三昧願智頂禪。如此",
    "T46n1929_005:0735c04": "助道共正道令發真無漏。即得三明六通具",
    "T46n1929_005:0735c05": "八解脫。成俱解脫阿羅漢也。若緣念處。即",
    "T46n1929_005:0735c06": "是緣佛言教所詮一切陰入界。性共二種念",
    "T46n1929_005:0735c07": "處。能觀所觀名義。若在禪定觀此名義。即發",
    "T46n1929_005:0735c08": "四無礙辨。名為無礙解脫大阿羅漢也。問",
    "T46n1929_005:0735c09": "曰。慧俱之名。乃是曇無德部非數家所用",
    "T46n1929_005:0735c10": "也。答曰。三藏教同俱用無咎。復次雜心偈云。",
    "T46n1929_005:0735c11": "慧解脫當知不得滅盡定。若得滅盡定。當知",
    "T46n1929_005:0735c12": "俱解脫。此偈明時不時有慧俱不同也。問曰。",
    "T46n1929_005:0735c13": "不應別說無礙解脫。九種羅漢無此名目。答",
    "T46n1929_005:0735c14": "曰。此出智度論。明欲結集法藏集千羅漢。皆",
    "T46n1929_005:0735c15": "得共解脫無礙解脫也。如辟支佛出無佛世。",
    "T46n1929_005:0735c16": "雖得緣覺道具三明八解脫六通變化。以不",
    "T46n1929_005:0735c17": "聞佛說法。故不得四無礙辨。若欲報信施之",
    "T46n1929_005:0735c18": "恩。但現十八變化。何況羅漢不聞佛說三藏",
    "T46n1929_005:0735c19": "教。而能自發四辨無礙。解釋佛法無礙滯",
    "T46n1929_005:0735c20": "也。六明念處觀法者。念處觀法有三種。一",
    "T46n1929_005:0735c21": "性念處者。大智度論云。性念處是智慧性。",
    "T46n1929_005:0735c22": "觀身智慧是身念處。受心法亦如是。解者不",
    "T46n1929_005:0735c23": "同。有但取慧數為智慧性。即是性念處。若",
    "T46n1929_005:0735c24": "南嶽師解。觀五陰理性名性念處。故雜心偈",
    "T46n1929_005:0735c25": "云。是身不淨相。真實性常空。諸受及心法",
    "T46n1929_005:0735c26": "亦復如是說。觀別想性念處。破四顛倒有",
    "T46n1929_005:0735c27": "二種。一破愛。二破見。一破愛性念處者。夫",
    "T46n1929_005:0735c28": "有生之類。無不愛著果報五陰。及外依報也。",
    "T46n1929_005:0735c29": "一身念處觀者。觀此內身有五種不淨。一生",
    "T46n1929_005:0736a01": "處不淨。二種子不淨。三自相不淨。四自性不",
    "T46n1929_005:0736a02": "淨。五究竟不淨。一觀生處不淨者。女人胎",
    "T46n1929_005:0736a03": "內生熟二臟之間十月住也。二種子不淨者。",
    "T46n1929_005:0736a04": "攬他精血合為種子也。三自相不淨者。身諸",
    "T46n1929_005:0736a05": "垢膩九孔流溢也。四自性不淨者。觀身不淨。",
    "T46n1929_005:0736a06": "如明眼人開倉見穀粟觀。三十六物不淨充",
    "T46n1929_005:0736a07": "滿也。五究竟不淨者。此身若死。膖脹爛壞",
    "T46n1929_005:0736a08": "蟲膿血露甚可厭患。若見五種不淨破淨顛",
    "T46n1929_005:0736a09": "倒。名內身念處。觀外身內外身亦如是。二",
    "T46n1929_005:0736a10": "受念處觀內有六根外有六塵。根塵合故生",
    "T46n1929_005:0736a11": "六識。六識生三受。苦受樂受不苦不樂受。觀",
    "T46n1929_005:0736a12": "苦受是苦苦相。觀樂受是壞苦相。觀不苦不",
    "T46n1929_005:0736a13": "樂受是行苦相。若意根生三受同皆苦。即",
    "T46n1929_005:0736a14": "破樂顛倒名內受念處。外受內外受亦如是。",
    "T46n1929_005:0736a15": "三心念處。觀此意識是有為屬因緣故無常。",
    "T46n1929_005:0736a16": "先無今有今有後無。剎那念念生滅故無常。",
    "T46n1929_005:0736a17": "即破常顛倒。名內心念處。外心內外心亦復",
    "T46n1929_005:0736a18": "如是。四法念處。觀內想行二陰因緣和合無",
    "T46n1929_005:0736a19": "有自性。起唯法起滅唯法滅。無人無我眾生",
    "T46n1929_005:0736a20": "壽命。十六知見皆不可得。破我顛倒名內法",
    "T46n1929_005:0736a21": "念處。外法內外法亦復如是。此如成實大智",
    "T46n1929_005:0736a22": "度論明。是為性念處之初門也。二破見性",
    "T46n1929_005:0736a23": "念處者。即是觀身邊二見污穢無記五陰。即",
    "T46n1929_005:0736a24": "陰我離陰我。陰中有我我中有陰。撿我不可",
    "T46n1929_005:0736a25": "得。破二十種身見名之聖行。次別觀邊見",
    "T46n1929_005:0736a26": "五陰。所言性身念處者。即是色性也。色若",
    "T46n1929_005:0736a27": "麁若細悉是不淨。麁色即是人身世界。細色",
    "T46n1929_005:0736a28": "極於隣虛。細塵若見麁細色常。是見悉依",
    "T46n1929_005:0736a29": "色。若見麁細色無常。亦常亦無常。非常非無",
    "T46n1929_005:0736b01": "常。是見悉依色常即有見。無常即無見。亦常",
    "T46n1929_005:0736b02": "亦無常。即亦有亦無見。非常非無常。即是非",
    "T46n1929_005:0736b03": "有非無見。如是等四見。悉依色即是四邊見",
    "T46n1929_005:0736b04": "色陰。若不知是邊見色陰。生解執著戲論。",
    "T46n1929_005:0736b05": "諍競從見起諸煩惱結使。亦因結使作起",
    "T46n1929_005:0736b06": "諸惡業。或因結使起諸善業。結業流轉三",
    "T46n1929_005:0736b07": "界二十五有生死無際也。云何名為不知邊",
    "T46n1929_005:0736b08": "見色陰之相。若是外人盲冥故。自不識邊見",
    "T46n1929_005:0736b09": "污穢之色。各云是事實餘妄語。計為涅槃常",
    "T46n1929_005:0736b10": "樂我淨。此不足及言。但末代佛法學問坐",
    "T46n1929_005:0736b11": "禪之人。亦多迷此邊見色。所以者何。如阿",
    "T46n1929_005:0736b12": "毘曇師言。毘曇是見有得道。折色至隣虛",
    "T46n1929_005:0736b13": "細塵。不可破盡。見此細塵有理即得道也。今",
    "T46n1929_005:0736b14": "謂此猶是邊見有見污穢之色。若因有見生",
    "T46n1929_005:0736b15": "解。起諸結業流轉生死。事同前說何關道也。",
    "T46n1929_005:0736b16": "故智度論云。若不得般若方便。入阿毘曇即",
    "T46n1929_005:0736b17": "墮有中。又諸成實論師皆云。見隣虛細色",
    "T46n1929_005:0736b18": "有者。此是調心之觀。不能得道。若折此隣",
    "T46n1929_005:0736b19": "虛細塵空。得實法空。以見空故即能得道也。",
    "T46n1929_005:0736b20": "今云若見隣虛色空。只是空見邊見污穢",
    "T46n1929_005:0736b21": "色陰。若見此生解起諸結業。流轉生死事同",
    "T46n1929_005:0736b22": "前說。何關道也。故智度論云。不得般若方便。",
    "T46n1929_005:0736b23": "若入空門即墮無中。昆勒說。見隣虛塵色",
    "T46n1929_005:0736b24": "亦有亦無入道。過同前說。論既不來此土。無",
    "T46n1929_005:0736b25": "論可弘。無繁具出。但智度論云。若不得般",
    "T46n1929_005:0736b26": "若方便。即墮有無中也。但脫諸三論師。或",
    "T46n1929_005:0736b27": "云。道非有非無。何必毘曇見隣虛細色有",
    "T46n1929_005:0736b28": "得道也。成論復那忽云。見隣虛細色空得道",
    "T46n1929_005:0736b29": "也。今問若爾。見非空非有是得道不。若言得",
    "T46n1929_005:0736c01": "道。中論何故云。若言非有非無此名愚癡",
    "T46n1929_005:0736c02": "論。此是非有非無邊見污穢之色。何關道也。",
    "T46n1929_005:0736c03": "答曰。用非有非無。破有無有無既破。豈有",
    "T46n1929_005:0736c04": "非有非無之可存。正道畢竟清淨無說無示",
    "T46n1929_005:0736c05": "也。問曰。爾。與長爪及老子。明不可說何",
    "T46n1929_005:0736c06": "殊。今一家明性身念處不爾。若不見非有非",
    "T46n1929_005:0736c07": "無污穢之色陰。四諦之理名愚癡論。若知此",
    "T46n1929_005:0736c08": "是污穢之色。名性身念處。即開三念處門",
    "T46n1929_005:0736c09": "四念處門。開三十七品門。因三十七品。門",
    "T46n1929_005:0736c10": "見生滅四諦得寂滅涅槃。即是見有得道。是",
    "T46n1929_005:0736c11": "名於諸見而不動。而修三十七品。若知非有",
    "T46n1929_005:0736c12": "非無污穢之色。如幻如化畢竟不可得。本自",
    "T46n1929_005:0736c13": "不生。即是摩訶衍明身念處。具足一切佛法。",
    "T46n1929_005:0736c14": "如大智度論說也。此經云。於諸見不動。而",
    "T46n1929_005:0736c15": "修行三十七品。是為宴坐。復何須捨非有非",
    "T46n1929_005:0736c16": "無。以盡淨不可說為得道也。故思益經云。",
    "T46n1929_005:0736c17": "譬如有人欲捨虛空終不離空。欲又遠覓虛",
    "T46n1929_005:0736c18": "空終不得空。若不得見非有非無中半滿之",
    "T46n1929_005:0736c19": "道。亦不知盡淨不可說中半滿之道。雖復解",
    "T46n1929_005:0736c20": "慧分明。終是世智辨聰。不免結業流轉生死。",
    "T46n1929_005:0736c21": "同前所說。若知身邊二見四見六十二見。皆",
    "T46n1929_005:0736c22": "是污穢色陰。即是觀色不淨破淨顛倒。名身",
    "T46n1929_005:0736c23": "念處也。二受念處。若觀受是常。是見依受。",
    "T46n1929_005:0736c24": "受無常。亦常亦無常。非常非無常。是四見悉",
    "T46n1929_005:0736c25": "依受。即是四邊見受陰。一受各有三受。三",
    "T46n1929_005:0736c26": "受皆苦破樂顛倒。是名受念處。觀三心念處。",
    "T46n1929_005:0736c27": "若觀心是常。是見依識。心無常。亦常亦無",
    "T46n1929_005:0736c28": "常。非常非無常。是見悉依識。即是四邊見識",
    "T46n1929_005:0736c29": "陰。四種見識陰四種見皆是無常破常顛倒。",
    "T46n1929_005:0737a01": "是名心念處。四法念處。若觀想行二陰。常",
    "T46n1929_005:0737a02": "是見依想行無常。亦常亦無常。非常非無常。",
    "T46n1929_005:0737a03": "是見悉依想行。即是四邊見。想行二陰。四種",
    "T46n1929_005:0737a04": "見。想行二陰皆無我。破我顛倒。是名法念",
    "T46n1929_005:0737a05": "處觀。此性四念處觀。果報五陰身邊二見",
    "T46n1929_005:0737a06": "單複具足。乃至不可說污穢無記五陰。若破",
    "T46n1929_005:0737a07": "四顛倒。即破十四難。伏六十二見八十八使。",
    "T46n1929_005:0737a08": "及因見所起一切善不善。二十五有生死之",
    "T46n1929_005:0737a09": "業。又此諸見未必悉是外人所起。若佛法中",
    "T46n1929_005:0737a10": "學問坐禪。發種種知見是非諍論。皆是身邊",
    "T46n1929_005:0737a11": "二見污穢五陰。起如是等諸見戲論。破於慧",
    "T46n1929_005:0737a12": "眼不見真實。若不覺不知。不能用性念處觀。",
    "T46n1929_005:0737a13": "觀此五陰破四顛倒。則起見便作諸。惡業。",
    "T46n1929_005:0737a14": "或用見心修善。即是外道。此意難見佛法。學",
    "T46n1929_005:0737a15": "問坐禪定人當好思之。若能覺知用性念處。",
    "T46n1929_005:0737a16": "如前觀察破四顛倒能生煗法。故智度論",
    "T46n1929_005:0737a17": "云。若有為法中不得正憶念。能生煗法無有",
    "T46n1929_005:0737a18": "是處。有為法中得正憶念。不生煗法無有是",
    "T46n1929_005:0737a19": "處。諸長爪梵志聰明博學。謂一切法可轉。",
    "T46n1929_005:0737a20": "一切論可破。無一法可得。自言得諸法實相。",
    "T46n1929_005:0737a21": "尚迷此念處。是故如來用別想性念處往問。",
    "T46n1929_005:0737a22": "即破其愛慢得法眼淨。當知別想性念處。入",
    "T46n1929_005:0737a23": "道之要門。若利根人修此性念處。觀解分明",
    "T46n1929_005:0737a24": "即能發真無漏。故佛勸諸比丘。依念處修道。",
    "T46n1929_005:0737a25": "若末世坐禪講說學此義。即毘曇見。有得道",
    "T46n1929_005:0737a26": "其意申也。若其迷此者。設言非有非無畢",
    "T46n1929_005:0737a27": "竟不可說。皆是愚癡論。事同上說。長爪之",
    "T46n1929_005:0737a28": "過意在此也。問曰。若性念處如此玄絕經",
    "T46n1929_005:0737a29": "論。何意不作是說也。答曰。佛在世時人根",
    "T46n1929_005:0737b01": "猛利。去世之後。正像法中猶有得道之人。經",
    "T46n1929_005:0737b02": "論何須言。取其耳冥諸其掌也。復次西土",
    "T46n1929_005:0737b03": "經論悉度來耶。◎",
    "T46n1929_005:0737b04": "◎復次上所引經論文。之非佛菩薩意也。",
    "T46n1929_005:0737b05": "次明共念處觀。大智度論若觀身為苦因",
    "T46n1929_005:0737b06": "緣生道。若有漏若無漏。受心法念處亦如是。",
    "T46n1929_005:0737b07": "解者不同。有師解云。共善五陰諸善心數法。",
    "T46n1929_005:0737b08": "合明心念處。若南嶽師解。即是九相背捨",
    "T46n1929_005:0737b09": "勝處。諸對治觀門助正道。開三解脫故名為",
    "T46n1929_005:0737b10": "共念處。故經云。當念空法修心觀不淨。是",
    "T46n1929_005:0737b11": "名諸如來甘露灌頂藥服者。心無憂惱得至",
    "T46n1929_005:0737b12": "涅槃岸。此即是共念處之明文也。空法者。",
    "T46n1929_005:0737b13": "毘曇有門。止觀生空名為空。修心觀不淨者。",
    "T46n1929_005:0737b14": "即是初背捨。不壞內外色相。以是不淨心觀",
    "T46n1929_005:0737b15": "外色。是名初背捨。從初背捨習不淨觀。不淨",
    "T46n1929_005:0737b16": "觀有二種。一小不淨觀。二大不淨觀。破淨",
    "T46n1929_005:0737b17": "顛倒。內無色相入二背捨。乃至成就八背捨。",
    "T46n1929_005:0737b18": "八勝處。十一切處。九次第定。獅子奮迅超",
    "T46n1929_005:0737b19": "越三昧。觀欲界入初禪。皆是見不淨破淨顛",
    "T46n1929_005:0737b20": "倒。是名共身念處觀。受心法念處亦如是。",
    "T46n1929_005:0737b21": "次明緣念處觀者。智度論云。一切色法名之",
    "T46n1929_005:0737b22": "為身。十八及一入少分名之為身。六種受為",
    "T46n1929_005:0737b23": "受。六識為心。想行二陰及三無為名法。解",
    "T46n1929_005:0737b24": "者不同。有師解。通一切所觀境界。皆名緣念",
    "T46n1929_005:0737b25": "處觀。有言。十二因緣境界。有言。慈悲所緣",
    "T46n1929_005:0737b26": "境界。若南嶽師解。緣佛說教所詮。一切陰",
    "T46n1929_005:0737b27": "入界。四諦事理名義。言語音詞因果體用。",
    "T46n1929_005:0737b28": "觀達無礙能生四辨。於一切色法心無所礙。",
    "T46n1929_005:0737b29": "成無礙解脫。是緣念處觀二明別想四念",
    "T46n1929_005:0737c01": "處位者。有三種根性不同。若慧解脫根性別",
    "T46n1929_005:0737c02": "想四念處。但修性念處觀若俱解脫根性。",
    "T46n1929_005:0737c03": "修性念處亦修共念處。若無礙解脫根性。俱",
    "T46n1929_005:0737c04": "修三種念處。成別想念處。若能於別想念處",
    "T46n1929_005:0737c05": "中。生四種精進名四正勤。修四種定名四如",
    "T46n1929_005:0737c06": "意定。五種善法生名之為根。善法增長遮諸",
    "T46n1929_005:0737c07": "煩惱。名之為力。分別道用名七覺分。安穩",
    "T46n1929_005:0737c08": "道中行名八正道。若入八正道。即能觀四諦",
    "T46n1929_005:0737c09": "成別想四念處也。三明總想四念處位者。",
    "T46n1929_005:0737c10": "有人言。共念處即是總想念處。今謂不爾。應",
    "T46n1929_005:0737c11": "作四句分別。一者境別觀亦別。二者境別而",
    "T46n1929_005:0737c12": "觀總。三者境總而觀別。四者觀總境亦總。初",
    "T46n1929_005:0737c13": "境別觀亦別。正是別想性四念處位。次境別",
    "T46n1929_005:0737c14": "觀總境總觀別。此二即是總想四念處之方",
    "T46n1929_005:0737c15": "便。四境總。觀總此觀若成即是總想四念",
    "T46n1929_005:0737c16": "處之位。今明境總觀總。即是總上所明性念",
    "T46n1929_005:0737c17": "處所觀五陰。作一身念處。觀此身污穢不淨",
    "T46n1929_005:0737c18": "及苦無常無我。破淨顛倒及三顛倒也。是名",
    "T46n1929_005:0737c19": "總想性身念處。觀總身念處觀。或總二陰。",
    "T46n1929_005:0737c20": "或總三陰。或總四陰。或總五陰。具解釋受",
    "T46n1929_005:0737c21": "心法念處亦如是。總想共念處。總想緣念處。",
    "T46n1929_005:0737c22": "亦如是類之可解。是名總想四念處位。此位",
    "T46n1929_005:0737c23": "亦有三種根性。類別想念處可知。若有方便。",
    "T46n1929_005:0737c24": "即入總想念處位。若無方便即非總想位也。",
    "T46n1929_005:0738a01": "如何有方便。若於總想念處之中。具足修",
    "T46n1929_005:0738a02": "總想。正勤如意足根力覺道。皆如性四念處",
    "T46n1929_005:0738a03": "中說。但以總想善法深細為異耳。若安穩",
    "T46n1929_005:0738a04": "八正道中行。即能觀四諦是時得性法念處。",
    "T46n1929_005:0738a05": "故能生於煗法。故智度論云。八正道中行。",
    "T46n1929_005:0738a06": "初得善有漏五陰。名為煗法。當知有方便者。",
    "T46n1929_005:0738a07": "已得三十七品也。問曰。八正見道七覺修道。",
    "T46n1929_005:0738a08": "今何得念處位中說耶。答曰。毘婆沙論云。",
    "T46n1929_005:0738a09": "若八正在前七覺在後。決定是無漏。若七覺",
    "T46n1929_005:0738a10": "在前八正在後。通有漏無漏也。此三賢人位",
    "T46n1929_005:0738a11": "並名乾慧地。未得善有漏五陰相似理定水。",
    "T46n1929_005:0738a12": "定水未霑故名為乾。而悉有觀行能伏諸見。",
    "T46n1929_005:0738a13": "故名為慧。住持能生善法。名之為地。故名",
    "T46n1929_005:0738a14": "乾慧地。亦名外凡人。四明煗法者。是善五",
    "T46n1929_005:0738a15": "陰是智慧性。生聖智火故名煗法行者。因有",
    "T46n1929_005:0738a16": "善方便總想四念處。性共緣法念處依六地",
    "T46n1929_005:0738a17": "定。瞿婆娑說。煗法亦依七地。初發善有漏",
    "T46n1929_005:0738a18": "五陰等知似解。得十六智火之氣分。名之",
    "T46n1929_005:0738a19": "為煗。亦四正勤也譬如攢火煖氣若發即",
    "T46n1929_005:0738a20": "有烟相。用念處觀攢五陰境發智慧煖烟",
    "T46n1929_005:0738a21": "起正勤煖故名煗法也。又如冬氷。春陽氣動",
    "T46n1929_005:0738a22": "則有消融之相。煗法解發。身邊六十二見氷",
    "T46n1929_005:0738a23": "執漸覺消融也。故涅槃經云。得煗法觀人",
    "T46n1929_005:0738a24": "七十三人。我弟子有外道則無。以佛法有別",
    "T46n1929_005:0738a25": "想總想四念處觀。能破一切諸見顛倒。故得",
    "T46n1929_005:0738a26": "煗法。十八種六師。雖各稱一切智人。戲論破",
    "T46n1929_005:0738a27": "慧眼。不見於真實相。故法華經云。深著虛",
    "T46n1929_005:0738a28": "妄法。堅受不可捨。我慢自矜高諂曲心不實。",
    "T46n1929_005:0738a29": "於千萬億劫不聞佛名字。亦不聞正法。如是",
    "T46n1929_005:0738b01": "人難度。是故舍利弗。我為設方便。說諸盡",
    "T46n1929_005:0738b02": "苦道。當知外人。如此執見罪障深重。豈得生",
    "T46n1929_005:0738b03": "煗法也。末法多有學問坐禪之人。不能如是",
    "T46n1929_005:0738b04": "修習念處。執著諍競者。亦同外人之過。尚不",
    "T46n1929_005:0738b05": "能生煗法之善。大乘功德終不發也。略說煗",
    "T46n1929_005:0738b06": "法位竟。五明頂法位者。亦是善五陰。亦智",
    "T46n1929_005:0738b07": "慧性在煗法之上名之為頂。證煗法已用正",
    "T46n1929_005:0738b08": "方便正憶念。勤修增進煗法善根。依六地定",
    "T46n1929_005:0738b09": "亦依七地。若煗法增長。次生善根名為頂法。",
    "T46n1929_005:0738b10": "緣四諦十六行得四如意足定。見四諦分明。",
    "T46n1929_005:0738b11": "如登山頂觀膽四方。悉皆明了故名頂法。若",
    "T46n1929_005:0738b12": "生法愛即頂墮也。六明忍法位者。亦是善五",
    "T46n1929_005:0738b13": "陰亦智慧性。於四諦堪忍欲樂。名忍法位。於",
    "T46n1929_005:0738b14": "頂法位用正方便。勤修增進頂法善。依六地",
    "T46n1929_005:0738b15": "定。若頂法善根增進。即生柔順忍。亦緣四",
    "T46n1929_005:0738b16": "諦十六行。爾時信等五種善法。並得成根。以",
    "T46n1929_005:0738b17": "慧根故於四聖諦。堪忍欲樂故名忍法。忍法",
    "T46n1929_005:0738b18": "有三品。下忍於十六行依法諦觀。比諦觀",
    "T46n1929_005:0738b19": "中忍十番縮觀。上忍但觀欲界苦下四行。隨",
    "T46n1929_005:0738b20": "觀緣一行。若下中二品忍。雖起煩惱惡業",
    "T46n1929_005:0738b21": "而不受三塗報。由受人天百千生報。若上",
    "T46n1929_005:0738b22": "品忍成。但有人天七生業在。增上一剎那。即",
    "T46n1929_005:0738b23": "入世第一法也。問曰。煗頂亦堪忍。何故不名",
    "T46n1929_005:0738b24": "堪忍。答曰。若通論四善根。亦名四忍但忍法",
    "T46n1929_005:0738b25": "不退別受忍名。若煗法遇惡因緣退。能造五",
    "T46n1929_005:0738b26": "逆謗方等經。作一闡提墮無間地獄。若頂法",
    "T46n1929_005:0738b27": "退遇惡因緣退。雖不斷善根猶作五逆等罪",
    "T46n1929_005:0738b28": "也。今此忍法智慧強惑弱。諸惡所不能動。",
    "T46n1929_005:0738b29": "以忍力大故。一切惡心非數緣滅。如獅子",
    "T46n1929_005:0738c01": "王群獸遠避。問曰。若煗頂退者。云何名性",
    "T46n1929_005:0738c02": "地。答曰。此人雖造惡墮地獄。一入受罪竟",
    "T46n1929_005:0738c03": "終不重入。有性地善根故能得聖果。是故經",
    "T46n1929_005:0738c04": "云。寧為調達。不為欝頭藍子調達造於三",
    "T46n1929_005:0738c05": "逆罪墮於地獄。出生於人中得辟支佛。諸根",
    "T46n1929_005:0738c06": "猛利過舍利弗。七明世第一法位者。於凡夫",
    "T46n1929_005:0738c07": "所得最勝善根。名為世間第一法也。亦是善",
    "T46n1929_005:0738c08": "有漏五陰。亦智慧性。上忍一剎那依六地定。",
    "T46n1929_005:0738c09": "以生一剎那最勝善根。名為世間第一法。此",
    "T46n1929_005:0738c10": "一剎那具足五力。苦下四行隨緣一行一剎",
    "T46n1929_005:0738c11": "那不住。故似見道。所以者何。行人有二種。一",
    "T46n1929_005:0738c12": "愛行。二見行。愛行有二種。我慢行。懈怠",
    "T46n1929_005:0738c13": "增。見行亦二種。謂我及我所。著我慢者。修無",
    "T46n1929_005:0738c14": "常行入世第一法。懈怠增者修苦行入。著我",
    "T46n1929_005:0738c15": "者修無我行入。著我所者修空行入。彼修",
    "T46n1929_005:0738c16": "總想念處次第生決定心。世間善有九品。下",
    "T46n1929_005:0738c17": "下下中下上名煗法。中下中中名頂法。中上",
    "T46n1929_005:0738c18": "上下上中名忍法。上上名世間第一法。若觀",
    "T46n1929_005:0738c19": "五陰無常等善根名煗法。觀三寶功德名頂",
    "T46n1929_005:0738c20": "法。觀察聖諦名忍法。觀苦聖諦次第聖道。名",
    "T46n1929_005:0738c21": "世間第一法。煗法若退法捨若命終捨。若度",
    "T46n1929_005:0738c22": "界地捨。頂法亦如是。忍法無退法捨。餘二",
    "T46n1929_005:0738c23": "捨同上。世第一法一剎那無捨。復次是四善",
    "T46n1929_005:0738c24": "根人。皆用性共緣法念處。修道亦是四念",
    "T46n1929_005:0738c25": "處之異名也。即一得不失。更受勝名之義",
    "T46n1929_005:0738c26": "也。毘婆沙解釋世第一法。遂有數十家異釋",
    "T46n1929_005:0738c27": "不同。七賢名義無量。豈凡夫所知也。問曰。",
    "T46n1929_005:0738c28": "七賢之位。前淺後深。何故偏釋乾慧地。不委",
    "T46n1929_005:0738c29": "分別性地。答曰。乾慧地最淺。如上分別。已",
    "T46n1929_005:0739a01": "自難知非世能測。正是初心所學邪正分派。",
    "T46n1929_005:0739a02": "一切佛法行人。即自怱用一切學問坐禪之",
    "T46n1929_005:0739a03": "人所迷沒處。須略分別也。若入性地解慧目",
    "T46n1929_005:0739a04": "生。非凡能所測。多言妄說何可承信。所以",
    "T46n1929_005:0739a05": "一家講讀說法。必須委釋初心。若賢聖深",
    "T46n1929_005:0739a06": "位但點章而已。其坐禪者。略知佛法大意。即",
    "T46n1929_005:0739a07": "須覺悟無常懺悔行道。豈可馳逐不急之言。",
    "T46n1929_005:0739a08": "其欲稱說利物。得此正意分明名相。有所",
    "T46n1929_005:0739a09": "不達更自尋訪。略說七賢位竟。◎",
    "T46n1929_005:0739a10": "四教義卷第五"
}