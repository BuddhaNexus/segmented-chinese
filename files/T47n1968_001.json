{
    "T47n1968_001:0144c21": "No. 1968",
    "T47n1968_001:0144c22": "往生淨土決疑行願二門",
    "T47n1968_001:0144c24": "宋耆山沙門遵式述",
    "T47n1968_001:0144c25": "[0144c25] 維安養寶剎大覺攸贊。三輩高升。夕孕金華",
    "T47n1968_001:0144c26": "列宿猶慚於海滴。晨遊玉沼世燈彊喻於河",
    "T47n1968_001:0144c27": "沙。良以。十方爰來四生利往。雖騰光而普示。",
    "T47n1968_001:0144c28": "終稽首而偏求。故其竺國皇州自今觀古。彼",
    "T47n1968_001:0144c29": "則鉅賢至聖。咸舒藻以為盟(文殊普賢 天親龍樹聖賢之儔。或別譯願",
    "T47n1968_001:0145a01": "文。或著在經論非此備載)。此則覺德鴻儒盡摛毫而作誓(且首從晉",
    "T47n1968_001:0145a02": "世東林淨社。劉雷等十八賢洎一百二十三人同誓。遺民屬詞其後冠蓋之士。德望之僧。潔志之俗富於編簡)。目",
    "T47n1968_001:0145a03": "茲迴向綿續唱和相尋。誠為道德之通衢。常",
    "T47n1968_001:0145a04": "樂之直濟者也。但世多創染割截未識方隅",
    "T47n1968_001:0145a05": "忽遇問津靡慚濫吹。或攘臂排為小教。或大",
    "T47n1968_001:0145a06": "笑斥作權乘。以其言既反經人惑常典。易不",
    "T47n1968_001:0145a07": "云乎。居其室出其言不善。則千里之外違之。",
    "T47n1968_001:0145a08": "況其邇者乎。遂輒述往生淨土決疑行願二",
    "T47n1968_001:0145a09": "門。詞愧不文理存或當視菽麥而且辨挹涇",
    "T47n1968_001:0145a10": "渭而永分。剪伊蘭之臭林。植栴檀之香幹。信",
    "T47n1968_001:0145a11": "解行願原始要終不數千言。而能備舉者實",
    "T47n1968_001:0145a12": "茲二門矣。",
    "T47n1968_001:0145a13": "[0145a13] 第一決疑門(一疑師。二疑法。三疑自)",
    "T47n1968_001:0145a14": "[0145a14] 第二行願門(一禮懺門。二十念門。三繫緣門。四眾福門)",
    "T47n1968_001:0145a15": "[0145a15] 第一決疑門者。疑為信障。世間小善尚不能",
    "T47n1968_001:0145a16": "成。況菩提大道乎。或曰。天台智者已有釋十",
    "T47n1968_001:0145a17": "疑論。何須此文。然略由三意。",
    "T47n1968_001:0145a18": "[0145a18] 一者上為王臣宰官生信樂者。幾務少暇難",
    "T47n1968_001:0145a19": "尋廣文。今舉大綱及略出行相。易披覽故。易",
    "T47n1968_001:0145a20": "修行故。二者論中多隨事釋難。唯第二第三略",
    "T47n1968_001:0145a21": "附理立。且事既無盡疑亦叵窮。今直明一理",
    "T47n1968_001:0145a22": "為諸法源。指源則流可識矣。三者正對說者。",
    "T47n1968_001:0145a23": "反經乖理自損損他。故於第二疑法中。簡小",
    "T47n1968_001:0145a24": "取大明白權實。使來者不惑。至於道安和尚",
    "T47n1968_001:0145a25": "往生論六卷。懷感法師群疑論七卷。道綽禪",
    "T47n1968_001:0145a26": "師安樂集三卷。慈敏三藏淨土慈悲集三卷。",
    "T47n1968_001:0145a27": "源信禪師淨土集二卷。古今諸師歸心淨域",
    "T47n1968_001:0145a28": "者。或製疏解經。或宗經造論。或隨情釋難。",
    "T47n1968_001:0145a29": "或伽陀讚揚。雖殊途同歸而各陳所見。動盈",
    "T47n1968_001:0145b01": "編帙尋究良難。今統彼百家以三疑收盡。然",
    "T47n1968_001:0145b02": "文出天台止觀非敢臆說。一者疑師。二者疑",
    "T47n1968_001:0145b03": "法。三者疑自。[0145b03] 一疑師者。師有二種。一邪外",
    "T47n1968_001:0145b04": "等師。倒惑化人非所承也。二正法之師。復有",
    "T47n1968_001:0145b05": "凡聖因果。凡及因位容有未了。猶清辨謂今",
    "T47n1968_001:0145b06": "彌勒未是遍知。俟龍華道後方復問津。即其",
    "T47n1968_001:0145b07": "事也。今顯示西方令迴向者。唯果佛聖師。釋",
    "T47n1968_001:0145b08": "迦如來及十方諸佛。出廣長舌說誠實言。讚",
    "T47n1968_001:0145b09": "勸往生。更何所惑。[0145b09] 二疑法者。佛法有二。一",
    "T47n1968_001:0145b10": "者小乘不了義法。二者大乘了義法。大乘中",
    "T47n1968_001:0145b11": "復有了不了義。今談淨土唯是大乘了義中",
    "T47n1968_001:0145b12": "了義之。法也。且小乘經部括盡貝書。曾無一",
    "T47n1968_001:0145b13": "字讚勸往生他方淨土。故天親論云。女人及",
    "T47n1968_001:0145b14": "根缺二乘種不生。此即明據也。問小彌陀經",
    "T47n1968_001:0145b15": "等。皆說彼國有聲聞弟子。及&#x76B7;音王經云。佛",
    "T47n1968_001:0145b16": "母名殊勝妙顏。亦應復有女人。答佛母恐指",
    "T47n1968_001:0145b17": "初降生時。成正覺已國土隨淨。必無女人其",
    "T47n1968_001:0145b18": "母。或轉成男子。如此方龍女。或復命終如悉",
    "T47n1968_001:0145b19": "達母。有人注論引此經文。而云彼土亦有女",
    "T47n1968_001:0145b20": "人者非也。聲聞如觀經疏及十疑論和會。今",
    "T47n1968_001:0145b21": "明大乘復有三種。一者三乘通教。此則門雖",
    "T47n1968_001:0145b22": "通大類狎二乘。又當教菩薩。雖復化他淨佛",
    "T47n1968_001:0145b23": "國土。化畢還同二乘歸於永滅。淨土深理非",
    "T47n1968_001:0145b24": "彼所知。非了義也。二者大乘別教。此明大乘",
    "T47n1968_001:0145b25": "獨菩薩法。雖談實理道後方證因果。不融淨",
    "T47n1968_001:0145b26": "土則理外。修成萬法乃不由心具。雖塵劫修",
    "T47n1968_001:0145b27": "道廣遊佛剎。指彼淨土因果。但是體外方便。",
    "T47n1968_001:0145b28": "斯亦未了。三者佛乘圓教。此教詮旨圓融因",
    "T47n1968_001:0145b29": "果。頓足佛法之妙。過此以往不知所裁也。經",
    "T47n1968_001:0145c01": "曰。十方諦求更無餘乘。唯一佛乘斯之謂與。",
    "T47n1968_001:0145c02": "是則大乘中大乘。了義中了義。十方淨穢卷",
    "T47n1968_001:0145c03": "懷同在於剎那。一念色心羅列遍收於法界。",
    "T47n1968_001:0145c04": "並天真本具非緣起新成。一念既然一塵亦",
    "T47n1968_001:0145c05": "爾。故能一一塵中一切剎。一一心中一切心。",
    "T47n1968_001:0145c06": "一一心塵復互周。重重無盡無障礙。一時頓",
    "T47n1968_001:0145c07": "現非隱顯。一切圓成無勝劣。若神珠之頓含",
    "T47n1968_001:0145c08": "眾寶。猶帝網之交映千光。我心既然生佛體",
    "T47n1968_001:0145c09": "等。如此則方了迴神億剎實生乎。自己心中",
    "T47n1968_001:0145c10": "孕質九蓮豈逃乎。剎那際內苟或事理攸隔",
    "T47n1968_001:0145c11": "淨穢相妨。安令五逆凡夫十念便登於寶土。",
    "T47n1968_001:0145c12": "二乘賢輩迴心即達於金池也哉。信此圓談",
    "T47n1968_001:0145c13": "則事無不達。昧斯至理則觸類皆迷。故華嚴",
    "T47n1968_001:0145c14": "經云。心如工畫師。造種種五陰。一切世間中。",
    "T47n1968_001:0145c15": "無不從心造(造通二種。一者理具名造。十界依正一念頓足。二者變起名造。全理緣起知無不為)",
    "T47n1968_001:0145c16": "如心佛亦爾。如佛眾生然。心佛及眾生是三",
    "T47n1968_001:0145c17": "無差別(實由三無差。別方得感應道交。悲願相攝共變各變因果方成。若但知一理無差不。曉諸法互",
    "T47n1968_001:0145c18": "具則。未善圓旨)。",
    "T47n1968_001:0145c19": "[0145c19] 又起信論云。所言法者謂眾生心(直指凡心)是心即",
    "T47n1968_001:0145c20": "攝一切世間(六凡法界)出世間法(四聖法界也。攝義亦二種一理具二事造並攝",
    "T47n1968_001:0145c21": "十界。十界之內身土淨穢何法不在)依於此心顯示摩訶衍義(摩訶衍大乘也",
    "T47n1968_001:0145c22": "若非此心安堪乘運)。",
    "T47n1968_001:0145c23": "[0145c23] 十六觀云。諸佛如來是法界身。入一切眾生",
    "T47n1968_001:0145c24": "心想中。乃至是心作佛是心是佛。又般舟三",
    "T47n1968_001:0145c25": "昧經云。佛是我心是我心見佛。是我心作佛",
    "T47n1968_001:0145c26": "等。談斯旨者。大乘卷中粲然可舉。至若法華",
    "T47n1968_001:0145c27": "妙部。如來親記往生。華嚴頓談普賢躬陳迴",
    "T47n1968_001:0145c28": "向。是知彌陀因地。觀此理而大誓普收。釋迦",
    "T47n1968_001:0145c29": "果成稱此理而廣舌深讚。十方三世莫不咸",
    "T47n1968_001:0146a01": "然。問如上所明妙理圓極。為世人盡須觀行",
    "T47n1968_001:0146a02": "然始生耶。答此不然也。今但直決疑情。令知",
    "T47n1968_001:0146a03": "淨土百寶莊嚴九品因果。並在眾生介爾心",
    "T47n1968_001:0146a04": "中。理性具足方得。今日往生事用隨願自然。",
    "T47n1968_001:0146a05": "是則旁羅十方不離當念。往來法界正協唯心。",
    "T47n1968_001:0146a06": "免信常流執此。非彼其行願之相。正在次門",
    "T47n1968_001:0146a07": "非此所。問況九品生相各有行類。上輩三品",
    "T47n1968_001:0146a08": "須解須行。故文云。汝行大乘解第一義。即其",
    "T47n1968_001:0146a09": "人矣。若今之學者見賢思齊。企金座而高升。",
    "T47n1968_001:0146a10": "唯妙觀而是託。若其中下之流六品生因。只",
    "T47n1968_001:0146a11": "是精持禁戒行世仁慈。乃至下下品生本是",
    "T47n1968_001:0146a12": "惡逆。十念精誠便生彼國。但能知有淨土盡",
    "T47n1968_001:0146a13": "可迴心。苟不然者。寧容九品之差降也(世人縱云淨土",
    "T47n1968_001:0146a14": "出大乘教。不能如上約教甄簡。寧逃混濫未足決疑)。",
    "T47n1968_001:0146a15": "[0146a15] 三疑自者。問曰。我是博地凡夫世緣纏蓋。云",
    "T47n1968_001:0146a16": "何此身生諸淨土。入賢聖海同正定聚耶。釋",
    "T47n1968_001:0146a17": "曰。若了如上法性虛通。及信彌陀本願攝受。",
    "T47n1968_001:0146a18": "但勤功福寧俟問津。況十念者得生。唯除五",
    "T47n1968_001:0146a19": "逆及謗正法。又定心十念逆謗亦生。今幸無",
    "T47n1968_001:0146a20": "此惡。而正願志求。夫何惑矣。",
    "T47n1968_001:0146a21": "[0146a21] 第二正修行願門者。略開四門。一者禮懺門。",
    "T47n1968_001:0146a22": "二者十念門。三者繫緣門。四者眾福門。所以",
    "T47n1968_001:0146a23": "但四門者。修行整足唯須此四。何者先禮佛",
    "T47n1968_001:0146a24": "懺悔。淨除業障身心皎潔。故第一門如淨良",
    "T47n1968_001:0146a25": "田。次修十念定心成行。立願要期植往生正",
    "T47n1968_001:0146a26": "因。故第二門如下種子。次使繫心愛護長養",
    "T47n1968_001:0146a27": "滋發芽莖。故第三門如&#x9714;以膏雨。次假眾福",
    "T47n1968_001:0146a28": "助令繁茂。使速成華果。故第四門如灌以肥",
    "T47n1968_001:0146a29": "膩。是知能具修此四行者。最上最勝。然相由",
    "T47n1968_001:0146b01": "雖爾。若或少暇。但隨修三二一者。皆生彼國。",
    "T47n1968_001:0146b02": "以四門中各有行願。皆是正因故也。又亦可",
    "T47n1968_001:0146b03": "於六齋日修禮懺法。於日日中修十念法。以",
    "T47n1968_001:0146b04": "十念是淨因要切必不可廢。後二門任力所",
    "T47n1968_001:0146b05": "能。若不然者但隨所欲。任意行之四門今當",
    "T47n1968_001:0146b06": "說。",
    "T47n1968_001:0146b07": "[0146b07] 第一禮懺門者。應日日早晨於常供養道場",
    "T47n1968_001:0146b08": "中。冠帶服飾端莊謹肅。以佛像前手自燒香。",
    "T47n1968_001:0146b09": "合掌定心作是。唱云。",
    "T47n1968_001:0146b10": "[0146b10] 一切恭謹一心頂禮常住三寶(存心遍禮十方三世一切佛法僧寶。",
    "T47n1968_001:0146b11": "拜起兩膝著地。手執香爐燒眾名香。唱云)。",
    "T47n1968_001:0146b12": "[0146b12] 願此香煙雲遍滿十方界。無邊佛土中無量",
    "T47n1968_001:0146b13": "香莊嚴。具足菩薩道成就如來香(唱已冥心少頃遍運香雲供養",
    "T47n1968_001:0146b14": "三寶。普熏眾生咸生淨土想。已置香爐起作一禮。起已合掌曲躬懇切想面對彌陀及一切佛。而讚歎曰)。",
    "T47n1968_001:0146b15": " 如來妙色身  世間無與等",
    "T47n1968_001:0146b16": " 無比不思議  是故今頂禮",
    "T47n1968_001:0146b17": " 如來色無盡  智慧亦復然",
    "T47n1968_001:0146b18": " 一切法常住  是故我歸依",
    "T47n1968_001:0146b19": " 大智大願力  普度於群生",
    "T47n1968_001:0146b20": " 令捨熱惱身  生彼清涼國",
    "T47n1968_001:0146b21": " 我今淨三業  歸依及禮讚",
    "T47n1968_001:0146b22": " 願共諸眾生  同生安樂剎(讚願",
    "T47n1968_001:0146b23": "已即便禮佛。一一存心專對唱云)",
    "T47n1968_001:0146b24": "[0146b24] 一心頂禮常寂光淨土阿彌陀如來清淨妙法",
    "T47n1968_001:0146b25": "身遍法界諸佛",
    "T47n1968_001:0146b26": "[0146b26] 一心頂禮實報莊嚴土阿彌陀如來微塵相海",
    "T47n1968_001:0146b27": "身遍法界諸佛",
    "T47n1968_001:0146b28": "[0146b28] 一心頂禮方便聖居土阿彌陀如來解脫相嚴",
    "T47n1968_001:0146b29": "身遍法界諸佛",
    "T47n1968_001:0146c01": "[0146c01] 一心頂禮西方安樂土阿彌陀如來大乘根界",
    "T47n1968_001:0146c02": "身遍法界諸佛",
    "T47n1968_001:0146c03": "[0146c03] 一心頂禮西方安樂土阿彌陀如來十方化往",
    "T47n1968_001:0146c04": "身遍法界諸佛",
    "T47n1968_001:0146c05": "[0146c05] 一心頂禮西方安樂土觀世音菩薩萬億紫金",
    "T47n1968_001:0146c06": "身遍法界菩薩摩訶薩",
    "T47n1968_001:0146c07": "[0146c07] 一心頂禮西方安樂土大勢至菩薩無邊光智",
    "T47n1968_001:0146c08": "身遍法界菩薩摩訶薩",
    "T47n1968_001:0146c09": "[0146c09] 一心頂禮西方安樂土清淨大海眾滿分二嚴",
    "T47n1968_001:0146c10": "身遍法界聖眾(即以兩膝跪地。手執香爐燒香。至誠而唱是言)",
    "T47n1968_001:0146c11": "[0146c11] 我今普為四恩三有法界眾生。悉願斷除三障",
    "T47n1968_001:0146c12": "歸命懺悔(起禮復跪地。執手爐唱云)。",
    "T47n1968_001:0146c13": "[0146c13] 至心懺悔。我弟子(某甲)及法界眾生。從無始世",
    "T47n1968_001:0146c14": "來。無明所覆顛倒迷惑。而由六根三業習不",
    "T47n1968_001:0146c15": "善法。廣造十惡及五無間一切眾罪。無量無",
    "T47n1968_001:0146c16": "邊說不可盡。十方諸佛常在世間。法音不絕。",
    "T47n1968_001:0146c17": "妙香充塞。法味盈空。放淨光明照觸一切。常",
    "T47n1968_001:0146c18": "住妙理遍滿虛空。我無始來。六根內盲三業",
    "T47n1968_001:0146c19": "昏闇。不見不聞不覺不知。以是因緣長流生死",
    "T47n1968_001:0146c20": "經歷惡道。百千萬劫永無出期。經云。毘盧遮",
    "T47n1968_001:0146c21": "那遍一切處。其佛所住名常寂光。是故當知",
    "T47n1968_001:0146c22": "一切諸法無非佛法。而我不了隨無明流。是",
    "T47n1968_001:0146c23": "則於菩提中見不清淨。於解脫中而起纏縛。",
    "T47n1968_001:0146c24": "今始覺悟。今始改悔。奉對諸佛彌陀世尊發",
    "T47n1968_001:0146c25": "露懺悔。當令我與法界眾生三業六根。無始",
    "T47n1968_001:0146c26": "所作現作當作。自作教他見聞隨喜。若憶不",
    "T47n1968_001:0146c27": "憶。若識不識。若疑不疑。若覆若露。一切重罪",
    "T47n1968_001:0146c28": "畢竟清淨。我懺悔已。六根三業淨無瑕累。所",
    "T47n1968_001:0146c29": "修善根悉亦清淨。皆悉迴向莊嚴淨土。普與",
    "T47n1968_001:0147a01": "眾生同生安養。願阿彌陀佛常來護持。令我",
    "T47n1968_001:0147a02": "善根現前增進。不失淨因。臨命終時身心正",
    "T47n1968_001:0147a03": "念。視聽分明。面奉彌陀與諸聖眾。手執華臺",
    "T47n1968_001:0147a04": "接引於我。一剎那頃生在佛前。具菩薩道廣",
    "T47n1968_001:0147a05": "度眾生同成種智(懺悔發願已。歸命禮阿彌陀佛及一切三寶應具三說。若時促及事",
    "T47n1968_001:0147a06": "迫一說亦得。次旋繞法或三匝或七匝。乃至多匝。口稱云)。",
    "T47n1968_001:0147a07": "[0147a07] 南無阿彌陀佛 南無觀世音菩薩 南無大",
    "T47n1968_001:0147a08": "勢至菩薩",
    "T47n1968_001:0147a09": "[0147a09] 南無清淨大海眾菩薩摩訶薩(或三或七或多。如是稱念。隨意所欲",
    "T47n1968_001:0147a10": "不拘遍數。次至佛前三自歸。唱云)。",
    "T47n1968_001:0147a11": "[0147a11] 自歸於佛當願眾生體解大道發無上心。",
    "T47n1968_001:0147a12": "[0147a12] 自歸於法當願眾生深入經藏智慧如海。",
    "T47n1968_001:0147a13": "[0147a13] 自歸於僧當願眾生統理大眾一切無礙和南",
    "T47n1968_001:0147a14": "聖眾。",
    "T47n1968_001:0147a15": "[0147a15] 次至別座誦經(誦彌陀經或十六觀經。若都不誦得經文。即一心稱阿彌陀佛名。量時而止。",
    "T47n1968_001:0147a16": "或更迴向結撮亦得)。",
    "T47n1968_001:0147a17": "[0147a17] 第二十念門者。每日清晨服飾已後。面西正",
    "T47n1968_001:0147a18": "立合掌連聲。稱阿彌陀佛盡一氣為一念。如",
    "T47n1968_001:0147a19": "是十氣名為十念。但隨氣長短不限佛數。惟",
    "T47n1968_001:0147a20": "長惟久氣極為度。其佛聲不高不低。不緩不",
    "T47n1968_001:0147a21": "急調停得中。如此十氣連屬不斷。意在令心",
    "T47n1968_001:0147a22": "不散專精為功故。名此為十念者。顯是藉氣",
    "T47n1968_001:0147a23": "束心也。作此念已。發願迴向云。",
    "T47n1968_001:0147a24": "[0147a24] 我弟子(某甲)一心歸命極樂世界阿彌陀佛。願",
    "T47n1968_001:0147a25": "以淨光照我慈誓攝我。我今正念稱如來名",
    "T47n1968_001:0147a26": "經十念頃。為菩提道求生淨土。佛昔本誓若",
    "T47n1968_001:0147a27": "有眾生欲生我國。至心信樂乃至十念。若不",
    "T47n1968_001:0147a28": "生者不取正覺。唯除五逆誹謗正法。我今自",
    "T47n1968_001:0147a29": "憶此生已來。不造逆罪不謗大乘。願此十念",
    "T47n1968_001:0147b01": "得入如來大誓海中。承佛慈力眾罪消滅淨",
    "T47n1968_001:0147b02": "因增長。若臨欲命終自知時至。身不病苦心",
    "T47n1968_001:0147b03": "無貪戀。心不倒散如入禪定。佛及聖眾手",
    "T47n1968_001:0147b04": "持金臺來迎接我。如一念頃生極樂國。華開",
    "T47n1968_001:0147b05": "見佛即聞佛乘。頓開佛慧廣度眾生滿菩提",
    "T47n1968_001:0147b06": "願(作此願已。便止不必禮拜。要盡此一生不得一日暫廢。唯將不廢自要其心得生彼國)。",
    "T47n1968_001:0147b07": "[0147b07] 第三繫緣門者。凡公臨私養歷涉緣務。雖造",
    "T47n1968_001:0147b08": "次而常內心不忘於佛及憶淨土。譬如世人切",
    "T47n1968_001:0147b09": "事繫心。雖經歷語言去來坐臥種種作務。而",
    "T47n1968_001:0147b10": "不妨密憶前事宛然。念佛之心亦應如是。或",
    "T47n1968_001:0147b11": "若失念數數攝還。久久成性任運常憶。楞嚴",
    "T47n1968_001:0147b12": "經云。譬如有人一專為憶(譬佛常念眾生)一人專念(譬眾生念佛)",
    "T47n1968_001:0147b13": "二人相憶二憶念深如是。乃至從生至生同",
    "T47n1968_001:0147b14": "於形影不相乖異。十方如來憐念眾生如母",
    "T47n1968_001:0147b15": "憶子。若子逃逝雖憶何為。子若憶母如母憶",
    "T47n1968_001:0147b16": "時。母子歷生不相違遠。若眾生心憶佛念佛。",
    "T47n1968_001:0147b17": "現前當來必定見佛去佛不遠。不假方便自",
    "T47n1968_001:0147b18": "得心開。如染香人身有香氣。如此繫心任運",
    "T47n1968_001:0147b19": "常遮一切惡念。設欲作惡。憶佛之故。惡不能",
    "T47n1968_001:0147b20": "成。縱使隨惡作惡業時心常下耎。如身有香",
    "T47n1968_001:0147b21": "自然離臭。又復覺心微起惡念即便憶佛。以",
    "T47n1968_001:0147b22": "佛力故惡念自息。如人遇難。求彼彊援必得",
    "T47n1968_001:0147b23": "免脫。又若見他受苦時。以念佛心憐愍於彼",
    "T47n1968_001:0147b24": "願其離苦。若斷刑獄以念佛故生憫念心。雖",
    "T47n1968_001:0147b25": "依王法當密作願云。我行王法非我本心。願",
    "T47n1968_001:0147b26": "生淨土誓相救濟。凡歷一切境界若善若惡。",
    "T47n1968_001:0147b27": "由心憶佛皆心念作願。故普賢願王云。作一",
    "T47n1968_001:0147b28": "切惡皆不成就。若作善業皆悉和合。即此意",
    "T47n1968_001:0147b29": "爾。如是相續念佛在心。能辦一切淨因功德。",
    "T47n1968_001:0147c01": "恐煩披覽不復具說。誠哉此門為益最大。",
    "T47n1968_001:0147c02": "[0147c02] 第四明眾福門者。普賢觀經云。若國王大臣",
    "T47n1968_001:0147c03": "欲懺悔重罪者。當修行五事。[0147c03] 一者但當正心",
    "T47n1968_001:0147c04": "不謗三寶不障出家。不為梵行人作惡留難",
    "T47n1968_001:0147c05": "(於持戒四眾勿行污行)。",
    "T47n1968_001:0147c06": "[0147c06] 二者孝養父母奉事師長。[0147c06] 三者正法治國不",
    "T47n1968_001:0147c07": "邪枉人民。[0147c07] 四者於六齋日&#x52C5;諸境內。力所及",
    "T47n1968_001:0147c08": "處令行不殺(嚴禁漁捕及誡姦&#x9B2A;。六齋日者。白月初八日四天王使者巡世。十四日四王太子巡。",
    "T47n1968_001:0147c09": "十五日四天大王親巡。黑月二十三日二十九日三十日巡世。准上白月次第終而復始。若四王親下一切諸天星",
    "T47n1968_001:0147c10": "宿鬼神俱時隨從。若遇修福齋戒者。諸天相慶。即為此人注祿添算。護持福業令其成就)。",
    "T47n1968_001:0147c11": "[0147c11] 五者當深信因果。信一實道知佛不滅。此與",
    "T47n1968_001:0147c12": "十六觀經三福大同。但普賢觀正為王臣故。",
    "T47n1968_001:0147c13": "特引用此。亦是三世諸佛淨土正因。若出家",
    "T47n1968_001:0147c14": "四眾應具依觀經三福為行。當自檢文但隨",
    "T47n1968_001:0147c15": "作一福並須。即時若心念若口言。作意迴向",
    "T47n1968_001:0147c16": "方成淨因。爾勸修者於此四種法門。必須繫",
    "T47n1968_001:0147c17": "日專持修習。方可自期定生淨土。此之四行",
    "T47n1968_001:0147c18": "即是學習念佛三昧往生正因。經云。行此三",
    "T47n1968_001:0147c19": "昧者。現身得見阿彌陀佛及二菩薩。若人但",
    "T47n1968_001:0147c20": "聞佛名二菩薩名。永除無量劫生死之罪。何",
    "T47n1968_001:0147c21": "況憶念。若念佛者。當知此人。是人中芬陀利",
    "T47n1968_001:0147c22": "華。觀音勢至為其勝友。當坐道場生諸佛家。",
    "T47n1968_001:0147c23": "此人現世。彼佛常遣無數化佛無數化觀世",
    "T47n1968_001:0147c24": "音化大勢至。及娑婆世界常有二十五菩薩晝",
    "T47n1968_001:0147c25": "夜擁護。若行住坐臥若一切時處。不令惡鬼",
    "T47n1968_001:0147c26": "得便。不受一切災難。常為國王大臣一切人",
    "T47n1968_001:0147c27": "民之所宗奉。所得功德。一念之間不可算數。",
    "T47n1968_001:0147c28": "如佛之辯不能稱揚。除彼不肖人。孰聞不信",
    "T47n1968_001:0147c29": "樂。"
}