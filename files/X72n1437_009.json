{
    "X72n1437_009:0434a17": "永覺和尚廣錄卷第九",
    "X72n1437_009:0434a19": "嗣法弟子 道霈 重編",
    "X72n1437_009:0434a20": "法語上",
    "X72n1437_009:0434a21": "示本照上座",
    "X72n1437_009:0434a22": "[0434a22] 本來成佛。因甚自取沉淪。本有家珍。何故拋&#x5374;外走。",
    "X72n1437_009:0434a23": "祇為一念生迷。致使百非俱集。由是甘受波吒。不能",
    "X72n1437_009:0434a24": "自出。正如人在夢中。受大苦惱。擺脫不得。若道是有。",
    "X72n1437_009:0434b01": "分明是夢。若道是無。現今受苦。忽然老鼠&#x98DC;盆。破夢",
    "X72n1437_009:0434b02": "而出。則夢中之事。更不必論其有無。又況乎捨之取",
    "X72n1437_009:0434b03": "之哉。上座夢中之事種種非一。苦惱亦非一。要取取",
    "X72n1437_009:0434b04": "不得。要捨捨不得。日以繼日。歲以繼歲。無有覺時。則",
    "X72n1437_009:0434b05": "苦惱亦無有已時也。應知。處這境界。無有別方。得箇",
    "X72n1437_009:0434b06": "擺脫。祇要識得渠是夢。識得渠是夢。豈更有人。於已",
    "X72n1437_009:0434b07": "夢之事。而作取捨之想。動哀樂之情哉。然睡&#x8462;既深。",
    "X72n1437_009:0434b08": "要醒亦良不易。曾記得。先佛有一偈。曰假借四大。以",
    "X72n1437_009:0434b09": "為身心。本無生因。境有前境。若無心。亦無罪福。如幻",
    "X72n1437_009:0434b10": "起亦滅。上座能將此偈。常持不輟。深究其旨。有朝磕",
    "X72n1437_009:0434b11": "著觸著。則大夢必醒。管取呵呵大笑去也。既到這般",
    "X72n1437_009:0434b12": "田地。不用問人。任你獨居也得。領眾也得。縱橫自在。",
    "X72n1437_009:0434b13": "出沒無方。又何論瑣瑣細末哉。余居荷山八載。唯得",
    "X72n1437_009:0434b14": "上座往還最稔。今有鼓山之行。乃從予求法語。夫法",
    "X72n1437_009:0434b15": "本無法。語有何語。凡有語言。盡非實義。但仁義道中。",
    "X72n1437_009:0434b16": "未可以無言也。乃為諄諄如此。他日大夢醒後。唯無",
    "X72n1437_009:0434b17": "呵罵為幸。",
    "X72n1437_009:0434b18": "示某上人閉關",
    "X72n1437_009:0434b19": "[0434b19] 余聞。古之學道者。&#x613D;參遠訪。陸沉賤役。勞其筋骨。餓",
    "X72n1437_009:0434b20": "其體膚。百苦無不備&#x751E;。&#x7ADD;未有晏坐一室。閉關守寂。",
    "X72n1437_009:0434b21": "以為學道者也。自入元始。有閉關之說。然高&#x5CEF;閉死",
    "X72n1437_009:0434b22": "關於天目。乃是枕子落地後。非大事未明。而畫地以",
    "X72n1437_009:0434b23": "自限者也。入明乃有閉關學道之事。夫閉關學道。其",
    "X72n1437_009:0434b24": "最初一念。乃是厭動趨寂者也。祇此一念。便為入道",
    "X72n1437_009:0434c01": "之障。況關中既不受知識鉗鎚。又無師友策勵。癡癡",
    "X72n1437_009:0434c02": "守著一句話頭。如抱枯樁相似。日久月深。志漸靡力",
    "X72n1437_009:0434c03": "漸疲。話頭無味。疑情不起。忽然轉生第二念了也。甚",
    "X72n1437_009:0434c04": "至身坐一室。百念紛飛者有之。又何貴於關哉。今上",
    "X72n1437_009:0434c05": "人既發心入關。便當具真實心。發決定志。將生死二",
    "X72n1437_009:0434c06": "字。貼在額頭上。勇猛向前。更勿擬議。如一人與萬人",
    "X72n1437_009:0434c07": "敵相似。我若不殺死他。他必定要殺死我。苟不[拚-ㄙ+ㄊ]命",
    "X72n1437_009:0434c08": "殺出。豈有自活之日哉。直須一日緊過一日。一月緊",
    "X72n1437_009:0434c09": "過一月。逼來逼去。如老鼠入牛角。則自有活路去也。",
    "X72n1437_009:0434c10": "示惟謙上人",
    "X72n1437_009:0434c11": "[0434c11] 我&#x751E;謂學道之士。第一要信得及。第二要放得下。第",
    "X72n1437_009:0434c12": "三要守得堅。有此三要。方可學道。何謂信得及。信得",
    "X72n1437_009:0434c13": "我本來是佛。不少一毫。又信得佛祖垂下一言半句。",
    "X72n1437_009:0434c14": "等閒如倚天長&#x5292;。必能斷人命根。有此實信。方可策",
    "X72n1437_009:0434c15": "進。若稍涉狐疑。策進無由。所以要箇信得及。何謂放",
    "X72n1437_009:0434c16": "得下。人被許多&#x8657;名浮利恩愛業緣種種牽纏。如鐵",
    "X72n1437_009:0434c17": "城銅鎖。無能自解。必須勇猛奮發。一切斬斷。再不復",
    "X72n1437_009:0434c18": "顧。方可策進。若稍有留戀。必遭絆倒。所以要箇放得",
    "X72n1437_009:0434c19": "下。何謂守得堅。緣人一時感激向前。亦似信得及放",
    "X72n1437_009:0434c20": "得下。但恐遭逆順二風吹將去。則信者不信了也。放",
    "X72n1437_009:0434c21": "得下者。依舊要擔取去了也。所以要箇守得堅。具上",
    "X72n1437_009:0434c22": "三者。然後看一句話頭。不管生不管死。不管閒不管",
    "X72n1437_009:0434c23": "忙。盡力提撕日久歲深。自然瞥地。此是歷代諸祖已",
    "X72n1437_009:0434c24": "行的路。上人勉之。",
    "X72n1437_009:0435a01": "示黃孟揚居士",
    "X72n1437_009:0435a02": "[0435a02] 眾生所以不能出生死者。只是箇迷。何謂迷。以其妄",
    "X72n1437_009:0435a03": "識橫起。見有外境也。既見有外境。則有好醜。既有好",
    "X72n1437_009:0435a04": "醜。則有愛惡。既有愛惡。則有取捨。既有取捨。則有善",
    "X72n1437_009:0435a05": "惡。既有善惡。則有果報。善極生天。惡極沉地。總屬輪",
    "X72n1437_009:0435a06": "迴。無有休息。今要破此外境。首要斷此妄識。此妄識",
    "X72n1437_009:0435a07": "從無始劫來。根深蒂固。豈可容易。然此妄識。全無實",
    "X72n1437_009:0435a08": "體。所以亦非難斷。若得本光一透。便可立破。古人有",
    "X72n1437_009:0435a09": "於一言之下。立地承當者。非是誑語。但眾生根機遲",
    "X72n1437_009:0435a10": "鈍。未能頓悟。所以歷代祖師。教人看箇話頭。看話頭",
    "X72n1437_009:0435a11": "者。非可悠悠地過去。直須切上加切。勇猛向前。如單",
    "X72n1437_009:0435a12": "鎗匹馬。遇著三軍圍繞。直須[拚-ㄙ+ㄊ]命殺出。若稍遲緩。有",
    "X72n1437_009:0435a13": "能自活者哉。每日應種種緣。雖無刻暇。而此話頭。不",
    "X72n1437_009:0435a14": "可間斷。或遇緣打失。便要鞭起。參來參去。日久歲深。",
    "X72n1437_009:0435a15": "忽然疑情頓起。內不見有五官百骸。外不見有山河",
    "X72n1437_009:0435a16": "大地。惟是一箇話頭。綿綿密密。到此地位。更須大加",
    "X72n1437_009:0435a17": "精彩。忽爾[囗@力]地一聲。則話頭破矣。話頭破則前境破。",
    "X72n1437_009:0435a18": "前境破則生死破。斯時也。依舊青山綠水。一任地獄",
    "X72n1437_009:0435a19": "天堂。便好向人說本來是佛可也。說無淨無穢可也。",
    "X72n1437_009:0435a20": "說無佛無眾生可也。若妄識未滅。分別千差。貪嗔癡",
    "X72n1437_009:0435a21": "慢。熾然不息。乃向人說無佛無眾生。則魔種邪氣耳。",
    "X72n1437_009:0435a22": "此話頭未破之時。工夫逼拶得緊。或見種種異境。或",
    "X72n1437_009:0435a23": "生種種異解。&#x7ADD;是妄識作&#x6060;。便當一刀揮斷。待得[囗@力]",
    "X72n1437_009:0435a24": "地一聲。自然千妥萬當。若初做工夫時。勢必難上。&#x8462;",
    "X72n1437_009:0435b01": "是昏散。二魔習熟難遣耳。雖千做不上。萬做不上。決",
    "X72n1437_009:0435b02": "定要做上。如古人所謂。愚公移山者焉。捱來挨去。自",
    "X72n1437_009:0435b03": "然工夫漸熟。自有到家之日。眾生無始劫來。許多苦",
    "X72n1437_009:0435b04": "楚。甘自承當。這些小難處。&#x5374;攢眉怕怖。是謂愚也。若",
    "X72n1437_009:0435b05": "謂不消。恁麼別有一法可出生死。即是外道家法。暫",
    "X72n1437_009:0435b06": "時自誑。終入輪迴。何也。以渠迷情未破故也。",
    "X72n1437_009:0435b07": "示丁元闢居士",
    "X72n1437_009:0435b08": "[0435b08] 靈光獨耀。&#x9008;脫根塵。此二句太說盡了也。若能於此",
    "X72n1437_009:0435b09": "會去。山僧安敢饒舌。其或未然。且打葛藤去。眾生靈",
    "X72n1437_009:0435b10": "光。本無遮障。怎奈迷情妄起。由是內有六根。外有六",
    "X72n1437_009:0435b11": "塵。根塵對立。妄識橫生。作好作惡。起善惡業。因業受",
    "X72n1437_009:0435b12": "報。六道輪迴。如汲井輪。波波劫劫。頭出頭沒。無有已",
    "X72n1437_009:0435b13": "時。諸怫愍之。為說大法總之。要明箇靈光獨耀而已。",
    "X72n1437_009:0435b14": "若靈光不昧。根塵頓泯。心忘境寂。圓照無外。覺體如",
    "X72n1437_009:0435b15": "如。其名曰佛。若其光未露。須是有箇方便。方便者。非",
    "X72n1437_009:0435b16": "是求人講說。非是穿鑿經書。非是多作福田。非是閉",
    "X72n1437_009:0435b17": "目死坐。但於日用中。剔眉睜眼看。箇如何是本來面",
    "X72n1437_009:0435b18": "目。不得計難易。論遠近。亦不得愁我根機遲鈍。慮我",
    "X72n1437_009:0435b19": "業障深重。只管向前做去。日久歲深。忽然撞著。始知",
    "X72n1437_009:0435b20": "飯是米。做燈便是火。這些說話。好付丙丁了也。呵呵。",
    "X72n1437_009:0435b21": "示伯駒上人",
    "X72n1437_009:0435b22": "[0435b22] 眾生為無明所覆故。心境對立。心境對立故。百非交",
    "X72n1437_009:0435b23": "起。然心本無心。境本無境。但由無明作障故。心境妄",
    "X72n1437_009:0435b24": "現。如空中華。祇緣眚生耳。既云本無。豈可評量。仁者",
    "X72n1437_009:0435c01": "乃欲論其異。論其同。果可得乎。非獨異同不可得。即",
    "X72n1437_009:0435c02": "言本無。異同果可得乎。如今能知本無者。是謂心。所",
    "X72n1437_009:0435c03": "知本無者。是謂境。心境歷然。所謂本無者。又安在乎。",
    "X72n1437_009:0435c04": "即如仁者所問。不思議境乃天台觀法。彼教謂。一念",
    "X72n1437_009:0435c05": "具三千性相。即空即假即中。是謂不思議境。然已云",
    "X72n1437_009:0435c06": "境。乃是對觀立名。若觀諦不忘。總居門外。有甚好智",
    "X72n1437_009:0435c07": "者耶。即使觀諦雙忘。方稱入門。望祖師門下事。猶隔",
    "X72n1437_009:0435c08": "江在。可輕引之以為比擬哉。仁者此去不必扯動葛",
    "X72n1437_009:0435c09": "藤。但專其心。銳其志。向本參上。深錐痛劄。不到不休。",
    "X72n1437_009:0435c10": "有朝摸著鼻孔。依舊山青水綠。冬寒夏熱。心耶境耶。",
    "X72n1437_009:0435c11": "不道不道。",
    "X72n1437_009:0435c12": "示劉孔學茂才",
    "X72n1437_009:0435c13": "[0435c13] 世謂。周孔之道。宜於經世。釋迦之道。宜於出世。各擇",
    "X72n1437_009:0435c14": "所宜而宗之。是淺之乎論二教者也。夫使周孔無出",
    "X72n1437_009:0435c15": "世之實德。則所謂經世者。非雜於功利。必束於名相。",
    "X72n1437_009:0435c16": "何世之能經。使釋迦無經世之實用。則所謂出世者。",
    "X72n1437_009:0435c17": "非墮於邪計。必局於自私。何世之能出。故知。經世出",
    "X72n1437_009:0435c18": "世實無二。道實無二心。周孔&#x8462;得釋迦之妙用。以弘",
    "X72n1437_009:0435c19": "經濟。釋迦&#x8462;得周孔之密印。以證涅槃。世俗徒執其",
    "X72n1437_009:0435c20": "外&#x8FF9;而二之。如&#x6C37;炭之不相入。則亦未之深考也。公",
    "X72n1437_009:0435c21": "今既欲措於大道。更不必論其異。論其同。隨舉聖賢",
    "X72n1437_009:0435c22": "一則。語言上深窮到底。但不可落情識。如孔子曰。予",
    "X72n1437_009:0435c23": "欲無言。子貢曰。夫子之言性與天道。不可得而聞也。",
    "X72n1437_009:0435c24": "可知。不是情識上事。若得情忘識絕。則本來巴鼻自",
    "X72n1437_009:0436a01": "然現露。非言語可以形容。既得此巴鼻。儒也可。釋也",
    "X72n1437_009:0436a02": "可。非儒非釋亦無不可也。勉之。",
    "X72n1437_009:0436a03": "示緣生上人",
    "X72n1437_009:0436a04": "[0436a04] 諸法從緣生。亦復從緣滅。此靈山老人偈也。知法從",
    "X72n1437_009:0436a05": "緣生。則法無自性。法無自性。則非滅非生。非滅非生。",
    "X72n1437_009:0436a06": "則體本自如。體本自如。則言有性者妄也。言無性者",
    "X72n1437_009:0436a07": "亦妄也。即言體本自如者。亦無非妄也。雖然。恁麼說",
    "X72n1437_009:0436a08": "去。恁麼解去。還當得悟也未。既有路可上。更高人也",
    "X72n1437_009:0436a09": "行。須是言語道斷。心行處滅。親證一回。始知從前所",
    "X72n1437_009:0436a10": "說。玄上玄妙上妙。是甚麼。熱&#x6900;鳴聲。思之。",
    "X72n1437_009:0436a11": "示若水上人",
    "X72n1437_009:0436a12": "[0436a12] 近日宗風掃地。魔鬼興妖。到處妄稱知識。冬瓜印子。",
    "X72n1437_009:0436a13": "妄相印可。互相牽引入無間獄。看來反不若一專崇",
    "X72n1437_009:0436a14": "戒行者。猶有成佛之因。山僧至此。事不獲已。說黃道",
    "X72n1437_009:0436a15": "白。看來也是一場敗缺。但區區之意。乃欲於冥冥長",
    "X72n1437_009:0436a16": "夜中。令諸人窺見一線光明。然魔黨熾盛。獨力奈何。",
    "X72n1437_009:0436a17": "所冀高明。從真實參究中透出。從言語不到處悟入。",
    "X72n1437_009:0436a18": "不可落在鬼窟中。不可絆在葛藤內。任白馬坑。垂手",
    "X72n1437_009:0436a19": "直過。縱黃龍關。掉臂而行。未是丈夫之事。況祇學&#x8657;",
    "X72n1437_009:0436a20": "頭胡喝亂棒。他日大有事在。若水上人。性素樸茂掩",
    "X72n1437_009:0436a21": "關三載。&#x5FA7;閱大藏。可謂有道精勤者。但未知有向上",
    "X72n1437_009:0436a22": "一竅。如老鼠入飯甕。畢竟無出身處。須將三載所閱。",
    "X72n1437_009:0436a23": "放教無半點字&#x811A;。然後以堅固志。奮勇猛力。向一則",
    "X72n1437_009:0436a24": "公案上。力參力究。不許作知解。不許求講說。不許將",
    "X72n1437_009:0436b01": "心待悟。不許自生退屈。但恁麼做工夫。自有透脫之",
    "X72n1437_009:0436b02": "日。回視一大藏教。無一非單傳直指。西來大意矣。勉",
    "X72n1437_009:0436b03": "之。",
    "X72n1437_009:0436b04": "示無安上人",
    "X72n1437_009:0436b05": "[0436b05] 淨土一門。別無巧說。祇要這一句佛號。時時不斷。念",
    "X72n1437_009:0436b06": "念不忘。不要管是理持。是事持。這一句子純熟。如雲",
    "X72n1437_009:0436b07": "開日露。事也了。理也了。更有一句事理不到的。也了",
    "X72n1437_009:0436b08": "但今日念佛者多。生西者少。其故何哉。祇為你口說",
    "X72n1437_009:0436b09": "極樂。意戀娑婆。如何去得。所以念佛人。須持起一把",
    "X72n1437_009:0436b10": "金剛寶劍。將許多閒情。一截截斷。方有趨向分。又有",
    "X72n1437_009:0436b11": "一等人。纔念佛又愁不悟道。&#x5374;要參禪。心挂兩頭。功",
    "X72n1437_009:0436b12": "不成就。全不知。念佛也是這心。參禪也是這心。參禪",
    "X72n1437_009:0436b13": "參得到的。念佛也念得到。昔蘇東坡。初參禪無入處。",
    "X72n1437_009:0436b14": "後見東林總。總曰。你的障與諸人不同。須是死心。念",
    "X72n1437_009:0436b15": "一箇佛號始得。東坡依之。單持阿彌陀佛。久之得入。",
    "X72n1437_009:0436b16": "乃述偈曰。溪聲便是廣長舌。山色無非清淨身。夜來",
    "X72n1437_009:0436b17": "八萬四千偈。他日如何舉似人。渠是什麼聰明人。乃",
    "X72n1437_009:0436b18": "能死心於此得入。今人纔識。得之乎。也者便說我是",
    "X72n1437_009:0436b19": "高明人。怎肯守著這愚法。看來真自愚也。上人若肯",
    "X72n1437_009:0436b20": "信受。便請加鞭。更勿躊&#x8E70;。斯為善耳。",
    "X72n1437_009:0436b21": "示爾袾上人",
    "X72n1437_009:0436b22": "[0436b22] 汝要我明白開示麼。殊不知我宗門中。實無委曲處。",
    "X72n1437_009:0436b23": "實無隱諱處。皆是明明托出。祗為你自生障蔽。所以。",
    "X72n1437_009:0436b24": "白雲萬里。若是箇沒意智漢子。自然如鏡照鏡去也。",
    "X72n1437_009:0436c01": "如昨小參云。曲如箭。直如&#x920E;。小是海。大是漚。蚯蚓驀",
    "X72n1437_009:0436c02": "過東海。跛&#x9F08;跳上雲頭。已是滿盤托出。怎奈你&#x5374;疑",
    "X72n1437_009:0436c03": "三疑四。不能直下領荷。如今向汝道。直如箭。曲如&#x920E;。",
    "X72n1437_009:0436c04": "大是海。小是漚。神龍驀過東海。玄鶴飛上雲頭。你還",
    "X72n1437_009:0436c05": "信得麼。信得便請領去。",
    "X72n1437_009:0436c06": "示密因上人",
    "X72n1437_009:0436c07": "[0436c07] 清淨本然。云何忽生山河大地。教中道。祇是箇妄明",
    "X72n1437_009:0436c08": "一生。便見有山河大地。妄明不生。則山河大地。無非",
    "X72n1437_009:0436c09": "清淨本然。這箇道理。教中太煞明了。當時長水難道",
    "X72n1437_009:0436c10": "不知如何。竟抱疑不釋。往參瑯琊覺。便問云。清淨本",
    "X72n1437_009:0436c11": "然。云何忽生山河大地。瑯琊便憑陵答云。清淨本然。",
    "X72n1437_009:0436c12": "云何忽生山河大地。問也恁麼問。答也恁麼答。因甚",
    "X72n1437_009:0436c13": "長水便悟去。須知宗門中。別有長處。無非要坐斷你",
    "X72n1437_009:0436c14": "知解。脫釋你名言。令你直下領略。現量親證。若祇如",
    "X72n1437_009:0436c15": "教中恁麼道。雖解得十分明白。怎奈山河大地。依舊",
    "X72n1437_009:0436c16": "障塞眼睛。清淨本然。依舊白雲封褁。正如說食不能",
    "X72n1437_009:0436c17": "飽人。何以故。為渠祇以比量識心。依著名言揣擬。如",
    "X72n1437_009:0436c18": "隔墻見角。比之為牛。隔山見&#x70DF;。比之為火。豈是真實",
    "X72n1437_009:0436c19": "哉。今上人。但於瑯琊答處。常常提起。看他是箇甚麼",
    "X72n1437_009:0436c20": "道理。他時後日忽然捉敗。瑯琊&#x5374;向鼓山門下。喫痛",
    "X72n1437_009:0436c21": "棒去。勉之。",
    "X72n1437_009:0436c22": "示太雅上人",
    "X72n1437_009:0436c23": "[0436c23] 昔孫思邈曰。膽欲大而心欲小。智欲圓而行欲方。此",
    "X72n1437_009:0436c24": "語非獨在世法中。為名言。即在佛法中。亦為名言。凡",
    "X72n1437_009:0437a01": "有志於學佛者。首要一箇大膽。直將成佛作祖。為己",
    "X72n1437_009:0437a02": "分內事。一切人天小乘。俱非所願。況區區聲色之末",
    "X72n1437_009:0437a03": "乎。有此大膽。方有趣向分。雖有大膽。而無小心。則麤",
    "X72n1437_009:0437a04": "率鹵莽。其流至於猖狂自恣。未得謂得。未證謂證。自",
    "X72n1437_009:0437a05": "以為高。而實卑。自以為進。而實退故。須一箇小心。有",
    "X72n1437_009:0437a06": "小心。方能韜光斂彩。潛思密究。深造而至於自得也。",
    "X72n1437_009:0437a07": "深造而至於自得。則靈光渾圓。照滿十方。更無偏滯",
    "X72n1437_009:0437a08": "之執。若未能至於自得。則東倚西靠。右牽左扯。如獼",
    "X72n1437_009:0437a09": "猴上樹。無自繇分。無自繇分。豈有出生死分耶。故智",
    "X72n1437_009:0437a10": "欲其圓。智光既圓。其行必方。非智外有行。行外有智",
    "X72n1437_009:0437a11": "也。率此本圓之智。全無隱僻之礙。自無不方之行矣。",
    "X72n1437_009:0437a12": "若行而有未方者。必其智有未圓。或習氣未淨也。智",
    "X72n1437_009:0437a13": "有未圓。固當勉力參究。打破最後一結。若習氣未淨。",
    "X72n1437_009:0437a14": "更須照。管保任。如古人牧牛之說。未可縱他犯人苗",
    "X72n1437_009:0437a15": "稼。到得如露地白牛。&#x8D82;亦不去。方可任他出門耕&#x98DC;",
    "X72n1437_009:0437a16": "大地去也。雅上人以絹來請法語。彼年少力強。有志",
    "X72n1437_009:0437a17": "斯道。而千里之行。慎於跬步。故為詳之。",
    "X72n1437_009:0437a18": "示印朗上人",
    "X72n1437_009:0437a19": "[0437a19] 凡要參禪。須是先要打疊得。意根下十分乾淨。方有",
    "X72n1437_009:0437a20": "趣向分。若意根下。有許多不淨的意思。縱饒用工真",
    "X72n1437_009:0437a21": "切。而病根必乘間而發。必然別有境界現前。十箇五",
    "X72n1437_009:0437a22": "雙。落在魔道。雖因緣到時。亦多出世。稱善知識。而心",
    "X72n1437_009:0437a23": "必毒。如蛇猛。如虎媚。如狐狡。如兔專。逞人我。妄起生",
    "X72n1437_009:0437a24": "滅。一朝報盡。入地獄如箭射。故知。必先要箇乾淨心",
    "X72n1437_009:0437b01": "腸。既有此心腸。逢著一則。機緣過不去。便須勇猛向",
    "X72n1437_009:0437b02": "前。直要究明。不悟不已。決不可將知解揣摩。他是什",
    "X72n1437_009:0437b03": "麼道理。若暫起此念。便隔千里。何也。為這箇不是知",
    "X72n1437_009:0437b04": "解邊事。為無始劫來。被知解埋沒故。今日教你參話",
    "X72n1437_009:0437b05": "頭。正是要你意識不行。庶天光忽露得。見本來面目。",
    "X72n1437_009:0437b06": "若一用知解。則緣木求魚。決無得理。既自己不可揣",
    "X72n1437_009:0437b07": "摩。亦不可求人說破。何以故。為這箇不是言語上事。",
    "X72n1437_009:0437b08": "的要親證。若他人口上說破。我便將識心領略。則重",
    "X72n1437_009:0437b09": "增埋沒了也。但只要時時提起。念念追究。如尋箇要",
    "X72n1437_009:0437b10": "緊物相似。穿衣喫飯時。迎賓送客時。隨眾作務時。&#x7ADD;",
    "X72n1437_009:0437b11": "如是尋討。不暫放下。尋來尋去。忽然[囗@力]地一聲。身心",
    "X72n1437_009:0437b12": "世界。一切平沉。一段圓光。輝天鑑地。本無向背。亦無",
    "X72n1437_009:0437b13": "中邊。千七百則。是什麼臭爛葛藤。三千諸佛。是甚麼",
    "X72n1437_009:0437b14": "野狐精魅。到此之際。順行逆行。天亦莫測。左之右之。",
    "X72n1437_009:0437b15": "聖亦難知。有何三界可出。聖位可安也。是謂大丈夫",
    "X72n1437_009:0437b16": "之事。切宜自勉。",
    "X72n1437_009:0437b17": "示圓照上人",
    "X72n1437_009:0437b18": "[0437b18] 上人諱慧日。字之。曰圓照。夫日輪在天。靡有不照。而",
    "X72n1437_009:0437b19": "廣廈重樓。飛簷礙日。則其照弗能及。高&#x5CEF;峻壁。倒影",
    "X72n1437_009:0437b20": "成陰。則其照弗能圓。暗雲昏霧。迷翳弗開。則其照弗",
    "X72n1437_009:0437b21": "能現。日落西嶺。星月爭輝。則其照弗能全。是日之照。",
    "X72n1437_009:0437b22": "非天下之至明也。所謂天下之至明者。必其無地弗",
    "X72n1437_009:0437b23": "照。無時弗照。非外境可得。而蔽之。而無思無為。自然",
    "X72n1437_009:0437b24": "圓照一切。此釋氏所謂圓照三昧。而觀音之八萬四",
    "X72n1437_009:0437c01": "千手眼。不足以喻其廣也。若欲入此三昧。但將一箇",
    "X72n1437_009:0437c02": "庭前&#x6822;樹子。著力看。渠是箇什麼道理。莫生卜度。莫",
    "X72n1437_009:0437c03": "生知解。一味拍盲做將去。有朝。&#x8657;空中湧出日輪頂",
    "X72n1437_009:0437c04": "門上。突開正眼。是之謂圓照也。勉之。",
    "X72n1437_009:0437c05": "示一如上人",
    "X72n1437_009:0437c06": "[0437c06] 內而父母所生。血肉身分。外而山河大地。明暗色空。",
    "X72n1437_009:0437c07": "總祇一如。更無別有。無你悟處。無你迷處。無你向處。",
    "X72n1437_009:0437c08": "無你背處。三世諸佛。無立地處。十界依正。無安著處。",
    "X72n1437_009:0437c09": "祇為你妄起知見。便向無中造有。結暗中之杌鬼。現",
    "X72n1437_009:0437c10": "空裏之乾城。由是。三界六道。如汲井輪。頭出頭沒。而",
    "X72n1437_009:0437c11": "所謂一如者。不可得而見矣。必須假著一則無義味",
    "X72n1437_009:0437c12": "話。令汝實參實究。忽得一念不生。自然全體呈露。百",
    "X72n1437_009:0437c13": "如千如。祇是一如。更無不周不&#x5FA7;。通天徹地。大用顯",
    "X72n1437_009:0437c14": "行。直向毗盧頂上。打箇觔斗。撫掌大笑。說甚麼。達摩",
    "X72n1437_009:0437c15": "祖師喚來洗&#x811A;。揩背亦何不可。",
    "X72n1437_009:0437c16": "示照遠上人",
    "X72n1437_009:0437c17": "[0437c17] 人人具有一大光明炬。本自照天照地。無遠弗屆。與",
    "X72n1437_009:0437c18": "諸佛諸祖。無二無別。特為妄想塵勞所蔽。不能發露。",
    "X72n1437_009:0437c19": "所以必須學力磨之。何謂學力。&#x8462;是將生平意氣精",
    "X72n1437_009:0437c20": "神。四大血力。悉住在一句話頭上。不容有絲毫走作。",
    "X72n1437_009:0437c21": "久之非獨意氣精神四大血力。凝作一團。即大地山",
    "X72n1437_009:0437c22": "河。以及十方&#x8657;空。亦皆凝作一團。如一箇鐵丸子相",
    "X72n1437_009:0437c23": "似。有朝逢緣遇境。忽鐵丸子。爆開迸出。達摩眼睛。則",
    "X72n1437_009:0437c24": "山河大地。總一大光明藏。說甚千七百則。臭爛葛藤。",
    "X72n1437_009:0438a01": "三百餘會。拭瘡疣紙。悉皆照破。無半點字&#x811A;。共為照",
    "X72n1437_009:0438a02": "也。不亦遠乎。",
    "X72n1437_009:0438a03": "示自參上人",
    "X72n1437_009:0438a04": "[0438a04] 禪之道尚參。參之為義也。非師長所能詔。非兄弟所",
    "X72n1437_009:0438a05": "能代。非客氣所能雜。非外形所能拘。唯在自心之力。",
    "X72n1437_009:0438a06": "勇猛直前。如關壯繆單刀匹馬。直入百萬軍中。斬其",
    "X72n1437_009:0438a07": "渠魁。豈不偉哉。但稍計其難易。慮其遠近。憂其成敗。",
    "X72n1437_009:0438a08": "則自且不立。況參乎。至於自不立。則客氣得而乘之。",
    "X72n1437_009:0438a09": "而自雜矣。外形得而拘之。而自局矣。至於雜且局。雖",
    "X72n1437_009:0438a10": "師長兄弟。日從而策勵之。其何能之。有憶。昔人有一",
    "X72n1437_009:0438a11": "偈曰。學道須是鐵漢。著手心頭便判。直取無上菩提。",
    "X72n1437_009:0438a12": "一切是非莫管。參之義其如是乎。上人字自參。執紙",
    "X72n1437_009:0438a13": "來求法語予。但為拈此。令其顧名思義。力而行之。其",
    "X72n1437_009:0438a14": "於道或庶幾焉。",
    "X72n1437_009:0438a15": "示忠求居士",
    "X72n1437_009:0438a16": "[0438a16] 淨土法門。千妥萬當。不容擬議。且此一句。佛開口便",
    "X72n1437_009:0438a17": "道著。有何難念。然舉世之念佛者多。往生者少。其故",
    "X72n1437_009:0438a18": "何也。祇為娑婆念重故也。譬如萬斛之舟。正欲乘風",
    "X72n1437_009:0438a19": "張帆。有瞬息千里之勢。你若向舟頭。釘一樁。不肯拔",
    "X72n1437_009:0438a20": "去。其能進否。所以。雖日念佛。而西方尚遠。往生無分。",
    "X72n1437_009:0438a21": "今念佛人。若能將娑婆世界上。一切恩愛。一切產業。",
    "X72n1437_009:0438a22": "一切冤債。一刀兩斷。不復回顧。但祇隨緣過日。任運",
    "X72n1437_009:0438a23": "而行。單單祇靠著一句佛號。動靜苦樂。一切境中。不",
    "X72n1437_009:0438a24": "許暫離。晝夜無間。如珠走盤。圓活自在。則雖身在五",
    "X72n1437_009:0438b01": "濁。便已神棲九蓮。又何待彌陀放光。觀音勸駕。而後",
    "X72n1437_009:0438b02": "往生哉。伏惟信受。是幸。",
    "X72n1437_009:0438b03": "示持平慧度二上人",
    "X72n1437_009:0438b04": "[0438b04] 龍之躍也。必於潛雷之厲也。必於復機之發也。必於",
    "X72n1437_009:0438b05": "寂氣之舒也。必於翕廣而推之。天地之撰。神明之德。",
    "X72n1437_009:0438b06": "萬物之情。其屈伸往復之機。靡有不如是者故。古來",
    "X72n1437_009:0438b07": "學道之士。必貴凝其神。一其志。覃其慮。銳其精。然後",
    "X72n1437_009:0438b08": "可以造忘言之奧。[淴-心+口]無思之致。而聖人之能事。可庶",
    "X72n1437_009:0438b09": "幾焉。若夫矜狂浮露。其光外炫。躁競奔馳。其神外分。",
    "X72n1437_009:0438b10": "則非獨聲色足以汨其心。名相足以濁其智。而重玄",
    "X72n1437_009:0438b11": "極妙之思。反成鴆毒。適足以自戕其慧命而已。餘杭",
    "X72n1437_009:0438b12": "之龍門山。以石為關。陡絕天半。&#x9008;隔塵寰。飛鳥不度。",
    "X72n1437_009:0438b13": "&#x8462;跫音弗及之境也。有二除饉士。築室宴坐其中。皆",
    "X72n1437_009:0438b14": "出於真寂之門。雖各具一知半解。而無矜狂浮露之",
    "X72n1437_009:0438b15": "態。躁競奔馳之狀。韜鋒肅氣。穆然以居。研窮大事。必",
    "X72n1437_009:0438b16": "求至於古人之域。而路途茶飯。化城几席。非其所安",
    "X72n1437_009:0438b17": "矣。茲執卷來索余。一言為贈。余謂。古人鼻孔。多得於",
    "X72n1437_009:0438b18": "激發之餘故。具大志者。必須萬里&#x8812;足。朝夕參請。不",
    "X72n1437_009:0438b19": "敢以一室自局。然古亦有退處一室。而疑團撲落者。",
    "X72n1437_009:0438b20": "如南陽之擊竹。茶陵之墮驢。龍鬚之落枕。皆孑處重",
    "X72n1437_009:0438b21": "雲。形影相弔。而逢緣觸發。卒以償&#x5FA7;參之宿債畢。生",
    "X72n1437_009:0438b22": "平之大願又安在。參請之力哉。良以其神凝。其志一。",
    "X72n1437_009:0438b23": "其慮覃。其精銳。即是而求之。鮮有弗獲者。況清風一",
    "X72n1437_009:0438b24": "塢。明月一林。鳥囀枝頭。泉鳴&#x78F5;底。未&#x751E;不深談實相。",
    "X72n1437_009:0438c01": "善說法要也。上人勉旃。",
    "X72n1437_009:0438c02": "示心觀上人",
    "X72n1437_009:0438c03": "[0438c03] 心是何物而可觀。觀是何物而觀心。能所既分。面目",
    "X72n1437_009:0438c04": "斯失。愈觀而愈遠矣。&#x8462;眾生各具佛性。祇緣渠妄識",
    "X72n1437_009:0438c05": "分別故。障雲日深。靈光日錮。無有出期。我祖師門下。",
    "X72n1437_009:0438c06": "首禁分別。祇將一句無義味話。令你嚙嚼。不許作解",
    "X72n1437_009:0438c07": "會。不許落口吻。日久歲深。功窮力到。忽然情忘識絕。",
    "X72n1437_009:0438c08": "則如雲開日現。水到渠成。輝天鑑地。耀古爍今。而丈",
    "X72n1437_009:0438c09": "夫之能事畢矣。若情將忘而未忘。識將絕而未絕。坐",
    "X72n1437_009:0438c10": "此勝妙境界中。得少為足。妄稱了事者。十&#x751E;八九。殊",
    "X72n1437_009:0438c11": "不知認假作真。禍根非小。須知。此中雖玄中玄妙上",
    "X72n1437_009:0438c12": "妙。要未能忘能所。心境畢竟相待。學人善能察知。一",
    "X72n1437_009:0438c13": "坐坐斷。直窮到底。方是丈夫漢也。觀心之義。固如是",
    "X72n1437_009:0438c14": "耳。",
    "X72n1437_009:0438c15": "示心涵上人",
    "X72n1437_009:0438c16": "[0438c16] 昔達摩大師。初來震旦。示教外別傳之旨。猶慮此土",
    "X72n1437_009:0438c17": "信者不及。乃以楞伽四卷為證。古德云。此經以佛語",
    "X72n1437_009:0438c18": "心為宗。無門為法門。夫既無門。則無可窺伺處。無可",
    "X72n1437_009:0438c19": "趣向處。無可領略處。惟得出一身白汗者。自然默契。",
    "X72n1437_009:0438c20": "如人在空中。不作有門想。不作無門想。不作門內想。",
    "X72n1437_009:0438c21": "不作門外想。古人云。折合還歸炭裏坐。意殊深矣。若",
    "X72n1437_009:0438c22": "夫公案上參詳。功夫上逼拶。時時瞥然。得箇入路。此",
    "X72n1437_009:0438c23": "盡是光影中事物。途路上茶飯。未為了當。何以故。為",
    "X72n1437_009:0438c24": "渠有禪可悟也。&#x8462;公案上。許多玄妙道理。不出有能",
    "X72n1437_009:0439a01": "見之心。所見之理。心與理畢竟未忘。則此心非實。乃",
    "X72n1437_009:0439a02": "緣境之分別。此理非實。乃識變之妄影。其視心忘境",
    "X72n1437_009:0439a03": "絕。洞徹法源者。奚啻天淵也。昔興陽剖將入滅。大陽",
    "X72n1437_009:0439a04": "勘之曰。那事作麼生。剖曰。匝地紅輪秀。海底不栽花。",
    "X72n1437_009:0439a05": "若到恁麼田地。庶幾稱本分衲僧也。雖然有等聞恁",
    "X72n1437_009:0439a06": "麼道。便云。我會也。我會也。恐又在海面上。栽花去也。",
    "X72n1437_009:0439a07": "上人勉之。",
    "X72n1437_009:0439a08": "示四弘上人",
    "X72n1437_009:0439a09": "[0439a09] 佛祖之道。如日中天。而盲者弗見。豈日之咎哉。如三",
    "X72n1437_009:0439a10": "祖云。至道無難。惟嫌揀擇。但莫憎愛。洞然明白。滿盤",
    "X72n1437_009:0439a11": "托出了也。怎奈你要承當早落憎愛。又如盤山云。心",
    "X72n1437_009:0439a12": "月孤。圓光吞萬象。光非照境。境亦非存。光境俱亡。復",
    "X72n1437_009:0439a13": "是何物滿盤托出了也。怎奈你要領略早居心境。若",
    "X72n1437_009:0439a14": "聞恁麼舉。心精&#x8117;合。亦無能合所合之&#x8FF9;。識浪頓澄。",
    "X72n1437_009:0439a15": "言詮獨脫。謂之為悟。亦成謗語。況說臨濟曹洞耶。其",
    "X72n1437_009:0439a16": "或未能。且依樣&#x7575;&#x732B;兒去。將古人一句無義味話。著",
    "X72n1437_009:0439a17": "實參去。使你愛憎之念頓消。心境之&#x8FF9;頓泯。自然雲",
    "X72n1437_009:0439a18": "開日現。水到渠成。趙州關雲門寨。可一笑而破矣。如",
    "X72n1437_009:0439a19": "未到這般田地。且須著急。勿生第二念可也。然我今",
    "X72n1437_009:0439a20": "日。更有一句子。不要你用許多功夫。不要你用許多",
    "X72n1437_009:0439a21": "商量。且道是甚麼句。珍重。",
    "X72n1437_009:0439a22": "示潤如上人",
    "X72n1437_009:0439a23": "[0439a23] 或謂。宗門但貴知見。不尚操履。不知。所謂但貴知見",
    "X72n1437_009:0439a24": "者。以知見外。別無操履也。若別有操履。則其知見。猶",
    "X72n1437_009:0439b01": "未真在。此如暗室中。忽然一燈。但貴燈明。豈更除暗。",
    "X72n1437_009:0439b02": "若有暗可除。則其明亦未明矣。近日緇流類。多以狂",
    "X72n1437_009:0439b03": "解當之。貪嗔熾然。乃曰。我宗門中。但貴知見。不尚操",
    "X72n1437_009:0439b04": "履。此則波旬之見。入地獄如箭射矣。上人辭匡山涉",
    "X72n1437_009:0439b05": "長江。順流而下。&#x5FA7;參知識。切莫逐浪隨風。墮入魔境。",
    "X72n1437_009:0439b06": "須是向自己&#x811A;跟下。真參實究。直得聖凡情盡。&#x8657;空",
    "X72n1437_009:0439b07": "粉碎。菩提尚不可得。何況煩惱。涅槃尚不可得。何況",
    "X72n1437_009:0439b08": "生死。是之謂真知見。亦即是真操履也。上人勉旃。",
    "X72n1437_009:0439b09": "示無參上人",
    "X72n1437_009:0439b10": "[0439b10] 參之為言。微矣哉。不可以雜心取。不可以泯心合。不",
    "X72n1437_009:0439b11": "可以名言究。不可以境相尋。惟是究明大事一念。歉",
    "X72n1437_009:0439b12": "歉然。如有所失。亟亟然。如有所求。使其神凝。其氣翕。",
    "X72n1437_009:0439b13": "其精奮。其志銳。自然紛雜之塵頓清。暗蔽之雲頓淨。",
    "X72n1437_009:0439b14": "譬如提燈覓火者。當其覓時。亦不勝無火之苦。一旦",
    "X72n1437_009:0439b15": "知燈是火。其歡喜為何如。久之不獨無失火之苦。亦",
    "X72n1437_009:0439b16": "且無得火之喜。乃至煎湯炊食。焚澤燎原。亦不見有",
    "X72n1437_009:0439b17": "火之功矣。是之謂無參。若也安然自放。而曰我不須",
    "X72n1437_009:0439b18": "參。天生成的木杓。世間曾有幾乎。上人勉之。"
}