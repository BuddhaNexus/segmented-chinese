{
    "X26n0559_001:0890c13": "No. 559-A",
    "X26n0559_001:0890c14": " 序",
    "X26n0559_001:0890c16": "[0890c16] 事有殊塗而同指。人有異趨而同行。今儒者稱不朽。",
    "X26n0559_001:0890c17": "必曰立德立功立言。而釋氏亦有禪宗學宗律宗之",
    "X26n0559_001:0890c18": "說。禪近於德。律近於功。學近於言。然欲昭德象功。以",
    "X26n0559_001:0890c19": "信今而垂後。非言不著。[(厂@((既-旡)-日+口))*頁]儒之立言。吾知之矣。當其",
    "X26n0559_001:0890c20": "發憤於始也。必參之經史百家。以盡其變。考之天人",
    "X26n0559_001:0890c21": "性命。以通其要。歲月以濡之。而弗預期其速效夫。而",
    "X26n0559_001:0890c22": "後其有獲矣。而猶未能貫也。則實體諸當躬。而心解",
    "X26n0559_001:0890c23": "神會。以合乎其原。乃無弗化也。始得上下千百年。抉",
    "X26n0559_001:0890c24": "微剔奧。或近言焉。或遠言焉。復為之旁通曲喻。俾天",
    "X26n0559_001:0891a01": "下曉然於作之者之聖。而我不媿於述者之明。斯其",
    "X26n0559_001:0891a02": "言以立。立可以傳。乃不謂浮圖灌頂師竟有合焉者。",
    "X26n0559_001:0891a03": "師學佛者也。其言與吾儒殊。而生平廢寢忘餐。以求",
    "X26n0559_001:0891a04": "至乎立言之地。其用心亦與吾儒同。師九歲入空門。",
    "X26n0559_001:0891a05": "十九受戒律。二十習講經。越七載。受德水師付囑。為",
    "X26n0559_001:0891a06": "雲棲五世法孫。今行年幾八十矣。固嘗應士大夫之",
    "X26n0559_001:0891a07": "延請。歷聚光天竺諸剎。宣玅諦以昭示聾瞽。仍然草",
    "X26n0559_001:0891a08": "衣木食。幽棲斗室中。手不停批者。凡五十年。所著華",
    "X26n0559_001:0891a09": "嚴金剛等解。書二十六種。卷一百五十。皆深入性海。",
    "X26n0559_001:0891a10": "發導師之所欲發。再發其所未發。余&#x7A83;欲其立意之",
    "X26n0559_001:0891a11": "堅。積功之久。而苟肆力於儒書。將與昌黎廬陵諸君",
    "X26n0559_001:0891a12": "子。後先並峙。而獨惜其以浮圖終也。然精修梵行。闡",
    "X26n0559_001:0891a13": "宗風於五濁惡世。而廣開其覺路。是誠法王之嗣子。",
    "X26n0559_001:0891a14": "所謂無盡燈。明明終不盡者也。京師愍忠寺義學僧",
    "X26n0559_001:0891a15": "景雲。與余交。不憚數千里。參學於師。因悉師生平。裒",
    "X26n0559_001:0891a16": "其鋟木若干。入楞嚴古剎之大藏釋典。而囑寺僧居",
    "X26n0559_001:0891a17": "守。以見師之立言。為可傳也。故序之。",
    "X26n0559_001:0891a18": "[0891a18] 康&#x7188;五十八年己亥清和月嘉禾守三韓吳永芳撰",
    "X26n0559_001:0891a19": "并書",
    "X26n0559_001:0891b05": "No. 559-B",
    "X26n0559_001:0891b06": " 序",
    "X26n0559_001:0891b08": "[0891b08] 唐三藏元奘大師。慨經文訛謬。周游西宇。十有七年。",
    "X26n0559_001:0891b09": "取經六百五十七部。翻譯于玉華宮。太宗&#x52C5;諸文臣。",
    "X26n0559_001:0891b10": "為之潤色。以心經為首。作聖教序以紀之。譯師皆西",
    "X26n0559_001:0891b11": "域人。唯師以唐人譯西經。為慈恩相宗之祖。心經尤",
    "X26n0559_001:0891b12": "為一大藏之主。非倒瀉一大藏經者不能註隻字。唯",
    "X26n0559_001:0891b13": "伯亭大師。臥心藏教者。五十年。諸經解畢。始及心經。",
    "X26n0559_001:0891b14": "一解理性為體。一解事觀為用。體用融通。性相雙貫。",
    "X26n0559_001:0891b15": "洵慈恩之大功臣也。[0891b15] 法弟邵泰衢拜題",
    "X26n0559_001:0891b20": "No. 559-C",
    "X26n0559_001:0891b21": " 序",
    "X26n0559_001:0891b22": "[0891b22] 大聖說心經者。為度一切心也。眾生迷心。受五蘊體。",
    "X26n0559_001:0891b23": "溺於愛河。中隨風浪。漂入苦海。不得解脫。徒悲傷也。",
    "X26n0559_001:0891b24": "菩薩悟心。駕般若航。來於此岸。不住中流。度到彼岸。",
    "X26n0559_001:0891c01": "自在逍遙。真常樂也。迷悟既殊。苦樂各別。因果染淨。",
    "X26n0559_001:0891c02": "生佛一異。如來憫之。帶果行因。為九界人。重轉法輪。",
    "X26n0559_001:0891c03": "直指般若靈知之心。點出波羅密行之性。心歸妙覺",
    "X26n0559_001:0891c04": "真空。性還涅槃寂滅。無凡無聖。何佛何生。諸法空相。",
    "X26n0559_001:0891c05": "心經說竟。義固如是。文猶未然。然文字般若。必須觀",
    "X26n0559_001:0891c06": "照。始證實相。成第一空。是以今家解經。盡用觀門而",
    "X26n0559_001:0891c07": "釋。事相難明。聖教正量。性宗相宗。小乘大乘。一一採",
    "X26n0559_001:0891c08": "摘。句句消清。祖誥佛誥。論義&#x546A;義。法法遵依。章章典",
    "X26n0559_001:0891c09": "據。然後會事歸理。融相通性。文字性空。佛經心註。名",
    "X26n0559_001:0891c10": "事觀解。不亦宜乎。故曰心經事觀解。",
    "X26n0559_001:0891c11": "[0891c11] 時",
    "X26n0559_001:0891c12": "康&#x7188;癸未年十月小春望旦慈雲教觀沙門續法題",
    "X26n0559_001:0891c16": "般若心經解總目",
    "X26n0559_001:0891c17": "上卷",
    "X26n0559_001:0891c18": "事觀解",
    "X26n0559_001:0891c19": "初序二懸談(八門)三經題",
    "X26n0559_001:0891c20": "四譯人五文義六頌",
    "X26n0559_001:0891c21": "下卷",
    "X26n0559_001:0891c22": "理性解",
    "X26n0559_001:0891c23": "初序二經題三文&#x546A;",
    "X26n0559_001:0891c24": "四頌",
    "X26n0559_001:0892a05": "No. 559",
    "X26n0559_001:0892a06": "般若波羅蜜多心經事觀解卷上",
    "X26n0559_001:0892a08": "清浙水慈雲寺顯密教觀沙門續法述",
    "X26n0559_001:0892a09": "[0892a09] △將解此經。十門分別。一教起因緣。二藏乘分攝。",
    "X26n0559_001:0892a10": "三時會判定。四教觀分齊。五所被機宜。六能詮體",
    "X26n0559_001:0892a11": "性。七宗趣通局。八翻譯傳流。九總釋經題。十別解",
    "X26n0559_001:0892a12": "文義。",
    "X26n0559_001:0892a13": "[0892a13] △一教起因緣者。然有總別。[0892a13] 總者。如來唯為一大",
    "X26n0559_001:0892a14": "事因緣。出現於世。欲令眾生。開佛知見。今經直指",
    "X26n0559_001:0892a15": "眾生。以般若真空心。入佛之知見故。[0892a15] 別者。開十。一",
    "X26n0559_001:0892a16": "為闡不共般若故。(經云。行深般若)二為度一切苦厄故。(經云",
    "X26n0559_001:0892a17": "照五蘊空。度一切苦)三為離四性相即故。(文云。色不異空。空即是色。離四句。絕",
    "X26n0559_001:0892a18": "百非也)四為無六相不立故。(生滅垢淨增減俱無。纖塵不立也)五為",
    "X26n0559_001:0892a19": "明諸法如幻故。(蘊處界。世間法。諦緣智。出世法。盡如幻影。空無實也)六為顯",
    "X26n0559_001:0892a20": "法性真空故。(文云。諸法空相。空中無色等)七為究涅槃三德故。",
    "X26n0559_001:0892a21": "(心無罣礙恐怖夢想。業報惑障悉除。安住涅槃三德)八為證菩提三覺故。(自覺",
    "X26n0559_001:0892a22": "離心。異凡夫。覺他。離色。異二乘。圓覺。識境二俱離。異菩薩也)九為示顯密融通",
    "X26n0559_001:0892a23": "故。(前。顯了經。後。祕密&#x546A;。二皆融通無礙)十為圓福慧果德故。(經義解理。發慧。",
    "X26n0559_001:0892a24": "&#x546A;語離障。生福。福慧二嚴。定智兩足。果位功德。圓滿究竟)依經敘十因緣。令此",
    "X26n0559_001:0892b01": "教興起也。",
    "X26n0559_001:0892b02": "[0892b02] △二藏乘分攝者。經律論三。經藏所攝。顯密四藏。",
    "X26n0559_001:0892b03": "經&#x546A;二攝。[0892b03] (非律論故)大小乘內。大乘所攝。三一乘中。一",
    "X26n0559_001:0892b04": "乘所攝。[0892b04] 十二分教。(長行。重頌。授記。孤起。自說因緣譬喻。本事。本生。方廣。未有。論義)",
    "X26n0559_001:0892b05": "經分教攝。",
    "X26n0559_001:0892b06": "[0892b06] △三時會判定者。三照(先。轉。還)時中。轉照時說。三轉",
    "X26n0559_001:0892b07": "(初。中。後)照時。後轉照說。[0892b07] 五會(華嚴。阿含。深密。妙智。法華)之中。妙智",
    "X26n0559_001:0892b08": "會說。[0892b08] 十儀之中。(差別。起末。歸本。無礙。不定。顯密。頓演。寂寞。該通。無盡)無礙。寂",
    "X26n0559_001:0892b09": "寞。二儀門收。",
    "X26n0559_001:0892b10": "[0892b10] △四教觀分齊者。教類。有五。一小乘教。二大乘始",
    "X26n0559_001:0892b11": "教。亦名分教。三終教。亦名實教。四一乘頓教。五圓",
    "X26n0559_001:0892b12": "教。今此經者。正屬頓教。總不說法相。唯顯真空性",
    "X26n0559_001:0892b13": "故。經云。空中無色。無所得故。心無罣礙。初云。行深",
    "X26n0559_001:0892b14": "般若。五蘊皆空。兼通始終二教。是諸法空相。無智",
    "X26n0559_001:0892b15": "亦無得。始也。依般若故。究竟涅槃。得三菩提。終也。",
    "X26n0559_001:0892b16": "[0892b16] 觀道有三。一三諦觀。瓔珞經明真俗中。仁王經明",
    "X26n0559_001:0892b17": "空色心。亦名真世第一義。梵網明實世第一義。亦",
    "X26n0559_001:0892b18": "名空有中道。今經色不異空。空觀。真諦也。空不異",
    "X26n0559_001:0892b19": "色。假觀。俗諦也。即色即空。中道觀。第一義諦也。又",
    "X26n0559_001:0892b20": "不生等。真諦觀。不滅等。俗諦觀。諸法空相。第一義",
    "X26n0559_001:0892b21": "空中諦觀也。[0892b21] 二三空觀。唯識云。一我空慧。二法空",
    "X26n0559_001:0892b22": "慧。三俱空慧。楞嚴明。人空法空俱空。梵網謂內空",
    "X26n0559_001:0892b23": "外空空空。經云。照見(我)五蘊(法)皆空。(俱)三空觀也。",
    "X26n0559_001:0892b24": "又云。無智亦無得。以無所得故。又云。心無罣礙。無",
    "X26n0559_001:0892c01": "&#x262B1;礙故。智心。內人空觀。無得無礙。外法空觀。無所",
    "X26n0559_001:0892c02": "得故無罣礙故。空空俱觀。[0892c02] 三三無觀。唯識。燈論謂。",
    "X26n0559_001:0892c03": "&#x5FA7;計無性觀。依他無性觀。圓成無性觀。彼頌云。初",
    "X26n0559_001:0892c04": "即相無性。次無自然性。後由遠離前。所執我法性。",
    "X26n0559_001:0892c05": "是則初名無相觀。次名無生觀。後名無性觀。經云。",
    "X26n0559_001:0892c06": "能除一切苦。真實不&#x8657;。除苦厄。&#x5FA7;計觀。除一切。依",
    "X26n0559_001:0892c07": "他觀。真實。圓成觀。又云。是諸法空相。相即無相觀。",
    "X26n0559_001:0892c08": "法即無生觀。空即無性觀。又不生不滅。心無恐怖。",
    "X26n0559_001:0892c09": "實性無性觀。不垢不淨。心無罣礙。起性無性觀。不",
    "X26n0559_001:0892c10": "增不減。心無倒想。執性無性觀。餘例思之。",
    "X26n0559_001:0892c11": "[0892c11] △五所被機宜者。眾生機類。不出三聚。及五乘性。",
    "X26n0559_001:0892c12": "於三聚(正定。邪定。不定)中。正為不定。以破凡外。遍計空有。",
    "X26n0559_001:0892c13": "迴彼二乘。令向大乘。(告舍利子)令權菩薩。不迷於空。(空即",
    "X26n0559_001:0892c14": "色等)令三乘人。入一乘中道。(色不異空。及不生不滅等)兼為正定。",
    "X26n0559_001:0892c15": "令增妙行。及為邪定。作遠因緣。[0892c15] 於五乘(人天聲聞緣覺。菩薩)",
    "X26n0559_001:0892c16": "中。唯被菩薩。菩薩行深般若故。[0892c16] 於五性中。(聲聞。緣覺。如來。",
    "X26n0559_001:0892c17": "不定。無性)正被如來種性。及不定性。文云。菩薩究竟涅",
    "X26n0559_001:0892c18": "槃。諸佛得三菩提。兼為餘性。作遠因緣。[0892c18] 是知聞與",
    "X26n0559_001:0892c19": "不聞。情及無情。凡具般若性者。莫非所被機也。",
    "X26n0559_001:0892c20": "[0892c20] △六能詮體性者。一隨相門。文云。說般若&#x546A;。聲名",
    "X26n0559_001:0892c21": "文義。皆為體也。二唯識門。經云。心無罣礙。前能所",
    "X26n0559_001:0892c22": "詮。皆自識變。三歸性門。下云。是諸法空相。遠離顛",
    "X26n0559_001:0892c23": "倒夢想。則心識亦空。唯真如性故。四無礙門。如云。",
    "X26n0559_001:0892c24": "空不異色。色即是空。不增不減等。故知般若。是大",
    "X26n0559_001:0893a01": "神&#x546A;等。則前心境事理。同一緣起無礙。[0893a01] 又行深般",
    "X26n0559_001:0893a02": "若。說般若&#x546A;。文字也。初一門體。照見蘊空。離顛倒",
    "X26n0559_001:0893a03": "想。觀照也。二三門體。度一切苦。真實不&#x8657;。實相也。",
    "X26n0559_001:0893a04": "後一門體。故此一經。四皆攝盡。",
    "X26n0559_001:0893a05": "[0893a05] △七宗趣通局者。通途有六。一小乘宗。二十部異。",
    "X26n0559_001:0893a06": "二法相宗。唯識論師。護法等。三破相宗。智度論師。",
    "X26n0559_001:0893a07": "清辯等。四藏心宗。起信論師。馬鳴等。五真性宗。楞",
    "X26n0559_001:0893a08": "伽論師。龍樹等。六法界宗。華嚴論師。天親等。今此",
    "X26n0559_001:0893a09": "經者。三五門攝。以般若部。空性雙通。智光論師。合",
    "X26n0559_001:0893a10": "一宗故。[0893a10] 別局此經。明宗趣者。又有總別。總以三種",
    "X26n0559_001:0893a11": "般若。而為宗趣。謂依文字教。起觀照智為宗。證得",
    "X26n0559_001:0893a12": "真空實相為趣。別開五對。一教義。崇文字教說為",
    "X26n0559_001:0893a13": "宗。不取有無諸法義意為趣。二事理。空去世出世",
    "X26n0559_001:0893a14": "法事相為宗。顯最上乘第一義空理性為趣。三境",
    "X26n0559_001:0893a15": "智。緣諸法空相非相理境為宗。起般若照見無見",
    "X26n0559_001:0893a16": "觀智為趣。四修證。以無心無智。行深般若修因為",
    "X26n0559_001:0893a17": "宗。即無得無取。證入涅槃果德為趣。五體用。圓滿",
    "X26n0559_001:0893a18": "菩提。歸無所得本體為宗。隨緣赴感。度一切苦大",
    "X26n0559_001:0893a19": "用為趣。此五生起。後先相由者也。",
    "X26n0559_001:0893a20": "[0893a20] △八翻譯傳流者。此經前後七譯。一後秦鳩摩羅",
    "X26n0559_001:0893a21": "什譯。名摩訶般若波羅蜜大明&#x546A;經。二唐三藏法",
    "X26n0559_001:0893a22": "師玄奘譯。名般若波羅蜜多心經。三唐天竺三藏",
    "X26n0559_001:0893a23": "大廣智不空譯。名梵本般若波羅蜜多心經。四宋",
    "X26n0559_001:0893a24": "天竺三藏達磨戰濕羅譯。(法月)名普&#x5FA7;智藏般若波",
    "X26n0559_001:0893b01": "羅蜜多心經。五罽賓沙門般若共利言等譯。般若",
    "X26n0559_001:0893b02": "波羅蜜心經。六宋三藏慈賢譯。名梵本般若波羅",
    "X26n0559_001:0893b03": "蜜多心經。七宋天竺三藏施護譯。名佛說聖佛母",
    "X26n0559_001:0893b04": "般若波羅蜜多心經。今世所傳。七中第二譯也。至",
    "X26n0559_001:0893b05": "於古今疏註。唐翻經沙門賢首國師略疏。明天界",
    "X26n0559_001:0893b06": "寺僧宗泐如&#x7398;註解。翰林學士宋濂文句。餘不繁",
    "X26n0559_001:0893b07": "錄。",
    "X26n0559_001:0893b08": "[0893b08] △九總釋經題。(二)先題目。",
    "X26n0559_001:0893b09": "[0893b09] 般若波羅蜜多心經",
    "X26n0559_001:0893b10": "[0893b10] 此經單法為題。般若體。蜜多用。不離一總相心。依",
    "X26n0559_001:0893b11": "略疏。亦可法喻為題。六百卷大部。喻如身。十四行",
    "X26n0559_001:0893b12": "小本。喻如心也。[0893b12] 梵語般若。此云智慧。智。決斷義。妙",
    "X26n0559_001:0893b13": "證真源。但唯決定。朗然獨照故。般也。慧。揀擇義。明",
    "X26n0559_001:0893b14": "了諸法。必須揀擇。修行斷惑故。若也。略開三種。一",
    "X26n0559_001:0893b15": "實相。所觀真空法性也。二觀照。能觀本覺妙慧也。",
    "X26n0559_001:0893b16": "三文字。詮上二者言教也。[0893b16] 梵語波羅。此云彼岸。即",
    "X26n0559_001:0893b17": "大涅槃。翻大滅度。大即法身。滅即解脫。度即般若。",
    "X26n0559_001:0893b18": "三德祕藏也。梵語蜜多。此云到。影含三義。一離。二",
    "X26n0559_001:0893b19": "度。三到。謂離生死此岸。度過煩惱中流。竟到涅槃",
    "X26n0559_001:0893b20": "彼岸也。上約因。此約果。又大論云。阿羅蜜。秦言遠",
    "X26n0559_001:0893b21": "離。波羅蜜。秦言度過。波羅伽。秦言到至。華嚴云。以",
    "X26n0559_001:0893b22": "波羅蜜船。不依此岸。不著彼岸。不住中流。而度眾",
    "X26n0559_001:0893b23": "生。無有休息。上約智。此約悲。[0893b23] 心有四種。梵語紇哩",
    "X26n0559_001:0893b24": "馱耶。此云肉團心。人身中心藏也。色法所攝。梵語",
    "X26n0559_001:0893c01": "質多耶。此云緣慮心。八識各能緣慮自分境故。妄",
    "X26n0559_001:0893c02": "想所攝。梵語阿賴耶。此云集起心。即第八識。集諸",
    "X26n0559_001:0893c03": "種子。起現行故。種習所攝。梵語乾栗陀耶。此云堅",
    "X26n0559_001:0893c04": "實心。即如來藏真如性也。寂照所攝。約法。第四。以",
    "X26n0559_001:0893c05": "般若波羅蜜心。是萬法之體故。約喻。第一。以一十",
    "X26n0559_001:0893c06": "四行之略。能攝二十萬頌之廣。為般若部中之心。",
    "X26n0559_001:0893c07": "如人心藏。是一身之要也。約果。揀非緣慮集起之",
    "X26n0559_001:0893c08": "心。下云。心無罣礙。究竟涅槃。約因。後三俱通。唯識",
    "X26n0559_001:0893c09": "頌云。金剛道後。異熟空故。又般若因。名觀智心。無",
    "X26n0559_001:0893c10": "相無為。下云。無智之智。是也。蜜多果。名真空心。無",
    "X26n0559_001:0893c11": "住無動。下云。無得之得。是也。[0893c11] 梵語欲底修多羅。此",
    "X26n0559_001:0893c12": "云契經。契謂上契三世之佛。中契三空之理。下契",
    "X26n0559_001:0893c13": "三聚之機。經謂常住所證覺性。貫穿所知法義。攝",
    "X26n0559_001:0893c14": "持所化眾生。開為三對。初教義。般若心是所詮義。",
    "X26n0559_001:0893c15": "經是能詮之教。二就義中。分總別對。心是諸法之",
    "X26n0559_001:0893c16": "總。稱為總相法門。般若因。蜜多果。是別相法也。亦",
    "X26n0559_001:0893c17": "名法喻對。般若等。法也。心。喻也。即般若內。統歸要",
    "X26n0559_001:0893c18": "妙之義。況人心藏。為主為要。統極之本。三就別法",
    "X26n0559_001:0893c19": "中。分因果對。或智悲對。般若是因修觀智。波羅蜜",
    "X26n0559_001:0893c20": "多是果地悲化。亦名體用對。般若是體。此智慧體。",
    "X26n0559_001:0893c21": "神悟玄奧。妙證真源也。波羅是用。此到彼岸功用。",
    "X26n0559_001:0893c22": "翻盡生死之處。超至真空之際。即揀不到彼岸用",
    "X26n0559_001:0893c23": "也。具三對義。故立斯名。[0893c23] △次譯人。",
    "X26n0559_001:0893c24": "[0893c24] 唐三藏法師玄奘奉詔譯。",
    "X26n0559_001:0894a01": "[0894a01] 唐洛州緱氏人。俗姓陳。隨兄長腱法師。出家淨土",
    "X26n0559_001:0894a02": "寺。年十一。誦維摩法華。二十一。講心論。時號神人。",
    "X26n0559_001:0894a03": "貞觀三年仲秋朔。往西域取經。至罽賓國。道險虎",
    "X26n0559_001:0894a04": "豹。不可過。遇一老僧。面瘡體血。衣服被污。愍將向",
    "X26n0559_001:0894a05": "寺。施與衣服飲食之具。獨坐床上。口授心經。因常",
    "X26n0559_001:0894a06": "誦習。遂得山川平易。道路開通。虎豹潛形。魔鬼遁",
    "X26n0559_001:0894a07": "跡。經歷百五十國。至舍衛城。取經六百五十七部。",
    "X26n0559_001:0894a08": "以貞觀十九年。春正月還京。於玉華臺。翻譯經論。",
    "X26n0559_001:0894a09": "總一千三百三十卷。共成七十五部。年五十六。臥",
    "X26n0559_001:0894a10": "疾見大蓮花。鮮白光色。及見佛相。右&#x8107;而逝。葬於",
    "X26n0559_001:0894a11": "白鹿原。此與什本。大同小異。",
    "X26n0559_001:0894a12": "[0894a12] △十別解文義。(二)初顯了般若。謂經是顯了明說。",
    "X26n0559_001:0894a13": "令解生慧滅煩惱障故。於中分三。一序自行深般",
    "X26n0559_001:0894a14": "若(同諸經序分)。",
    "X26n0559_001:0894a15": "[0894a15] 觀自在菩薩。行深般若波羅蜜多時。照見五蘊皆空。",
    "X26n0559_001:0894a16": "度一切苦厄。",
    "X26n0559_001:0894a17": "[0894a17] 初句。能觀人。[0894a17] 梵語縛嚕枳帝。濕伐囉。此云觀自在。",
    "X26n0559_001:0894a18": "或云觀世音。實相觀照。救世自在。此約智悲釋。又",
    "X26n0559_001:0894a19": "觀音救苦。恒在那伽。此約慧定釋。又法華。真淨智",
    "X26n0559_001:0894a20": "慈悲五觀。定也。妙觀梵潮勝五音。慧也。均等自在。",
    "X26n0559_001:0894a21": "又五觀中。前三智也。後二悲也。五音中。三四悲也。",
    "X26n0559_001:0894a22": "餘三智也。正顯智悲並運。真俗融通。上同下合。得",
    "X26n0559_001:0894a23": "大自在。此是帶果行因號也。果地號正法明如來。",
    "X26n0559_001:0894a24": "[0894a24] 菩謂菩提。翻覺。薩謂薩埵。翻眾生。以智上求菩提。",
    "X26n0559_001:0894b01": "用悲下救眾生也。[0894b01] 上三字別號。此二字通名。菩薩",
    "X26n0559_001:0894b02": "西輔彌陀化主。來住普陀香山。廣度眾生。同歸樂",
    "X26n0559_001:0894b03": "土。觀音自在。良有以也。",
    "X26n0559_001:0894b04": "[0894b04] 二句。所行行。[0894b04] 深對淺言。共般若。淺也。不共般若。深",
    "X26n0559_001:0894b05": "也。人空般若。淺也。法空俱空般若。深也。大品云。欲",
    "X26n0559_001:0894b06": "求聲聞乘者。當學般若波羅蜜。欲求辟支佛者。當",
    "X26n0559_001:0894b07": "學般若波羅蜜。欲求無上菩提者。當學般若波羅",
    "X26n0559_001:0894b08": "蜜。金剛云。一切賢聖。皆以無為法而有差別。涅槃",
    "X26n0559_001:0894b09": "明三獸度河。謂象馬兔。華嚴云。諸法實相。三乘皆",
    "X26n0559_001:0894b10": "得。而不名佛。則知斷證理行。有淺深也。至於說法",
    "X26n0559_001:0894b11": "度生。法華云。應以聲聞身得度者。即現聲聞身。應",
    "X26n0559_001:0894b12": "以佛身得度者。即現佛身等。金剛云。為發大乘者",
    "X26n0559_001:0894b13": "說。為發最上乘者說。則知度三乘人。三空觀。度一",
    "X26n0559_001:0894b14": "乘人。俱空觀入矣。今揀淺行。故云深時。",
    "X26n0559_001:0894b15": "[0894b15] 三句。觀行境。[0894b15] 照見者。觀照般若也。又因地識強智",
    "X26n0559_001:0894b16": "弱。照屬六識。見屬八識。兼慧心所。果位智強識弱。",
    "X26n0559_001:0894b17": "照屬妙觀察智。見屬大圓鏡智也。五蘊。境也。自他",
    "X26n0559_001:0894b18": "凡聖俱攝。梵語塞&#x5FA4;陀。此云蘊。積聚義。或翻陰。&#x8462;",
    "X26n0559_001:0894b19": "覆義。積聚有為。&#x8462;覆真性故。嚕伴。翻色。乃堅固想",
    "X26n0559_001:0894b20": "成。質礙為相。謂四大所成根塵等法。色空為際。尾",
    "X26n0559_001:0894b21": "也難喃。翻受。乃&#x8657;明想成。領納為相。謂領納苦樂。",
    "X26n0559_001:0894b22": "不苦樂境。觸離為際。三倪也喃。翻想。乃融通想成。",
    "X26n0559_001:0894b23": "取像為相。謂取種種像。與念相應。記忘為際。三塞",
    "X26n0559_001:0894b24": "歌囉。翻行。乃幽隱想成。遷流為相。謂心心所法。川",
    "X26n0559_001:0894c01": "流不息。生滅為際。尾野喃。翻識。乃罔象想成。了別",
    "X26n0559_001:0894c02": "為相。謂於所緣境。熾然了別。合(六和)湛(一精)為際。皆空",
    "X26n0559_001:0894c03": "者。梵語&#x79EB;達。翻空。實相般若也。上之照見。三空無",
    "X26n0559_001:0894c04": "分別慧。此之蘊空。三空法性理境。蘊中無我。即人",
    "X26n0559_001:0894c05": "空。蘊本不生。即法空。蘊空亦空。即俱空。故什本云。",
    "X26n0559_001:0894c06": "色空故無壞相。受空故無納相。想空故無知相。行",
    "X26n0559_001:0894c07": "空故無作相。識空故無覺相。大品云。色如聚沫。受",
    "X26n0559_001:0894c08": "如泡珠。想如陽燄。行如芭蕉。識如幻化。並非實相。",
    "X26n0559_001:0894c09": "楞嚴云。幻妄稱相。緣有合離。妄成生滅故。真體為",
    "X26n0559_001:0894c10": "性。一切法性。本自不生故。蘊中三空法性。唯深慧",
    "X26n0559_001:0894c11": "所能見也。",
    "X26n0559_001:0894c12": "[0894c12] 四句。明利益。[0894c12] 超脫曰度。如刀斬物曰切。一切。統攝",
    "X26n0559_001:0894c13": "自他九法界也。苦。謂五苦。即生老病死。(一)求不得。",
    "X26n0559_001:0894c14": "(二)愛別離。(三)怨憎會。(四)五陰熾盛(五)苦也。廣則二",
    "X26n0559_001:0894c15": "苦三苦。八苦十苦。(楞嚴)百一十苦(菩薩善戒)等。厄。謂七難。",
    "X26n0559_001:0894c16": "即水火風刀鬼枷賊也。廣則三災六災。(大三災小三災)八",
    "X26n0559_001:0894c17": "難十難。(楞嚴)百萬障(華嚴)難等。證見第一義空。二死障",
    "X26n0559_001:0894c18": "惱斯盡。二種果得。一真理顯也。又眾生不修。見有",
    "X26n0559_001:0894c19": "蘊苦。如水結冰。受寒困厄。菩薩修觀。蘊空無苦。如",
    "X26n0559_001:0894c20": "冰化水。得陽和樂。則行止功過。可勿思乎。",
    "X26n0559_001:0894c21": "[0894c21] 宋譯云。爾時世尊。即入甚深光明宣說正法三摩",
    "X26n0559_001:0894c22": "地。時觀自在菩薩。在佛會中。已能修行甚深般若",
    "X26n0559_001:0894c23": "波羅蜜多。觀見五蘊自性皆空。唐不空云。菩薩白",
    "X26n0559_001:0894c24": "言。我欲於會中。說諸菩薩普&#x5FA7;智藏般若波羅蜜",
    "X26n0559_001:0895a01": "多心。蒙佛聽許。入慧光定。照五蘊空。度苦厄等。故",
    "X26n0559_001:0895a02": "此一節。為諸經序文。",
    "X26n0559_001:0895a03": "[0895a03] △二正教第一義空。同諸經正宗分。於中二。先。修",
    "X26n0559_001:0895a04": "因。(三)一觀五蘊空。",
    "X26n0559_001:0895a05": "[0895a05] 舍利子。色不異空。空不異色。色即是空。空即是色。[0895a05] 受",
    "X26n0559_001:0895a06": "想行識。亦復如是。",
    "X26n0559_001:0895a07": "[0895a07] 施護本云。舍利子。白觀自在菩薩言。若有人欲修",
    "X26n0559_001:0895a08": "學甚深般若門者。當云何修學。時觀自在菩薩。呼",
    "X26n0559_001:0895a09": "名而告之。故此節去。皆屬正宗文也。[0895a09] 初句。舉行人。",
    "X26n0559_001:0895a10": "[0895a10] 梵語舍利弗呾囉。連父母稱名。舍利。母名。翻身。身",
    "X26n0559_001:0895a11": "端嚴故。又云珠。云鷺。眼如明珠。鶖鷺故。弗呾囉。父",
    "X26n0559_001:0895a12": "名。翻圓滿。論義圓滿故。論師也。亦翻子。是舍利女",
    "X26n0559_001:0895a13": "之子也。連為號者。不忘親故。佛弟子中。智慧第一。",
    "X26n0559_001:0895a14": "般若轉教。四弟推尊。",
    "X26n0559_001:0895a15": "[0895a15] 次色四句。明觀法。[0895a15] 宋譯云。觀自在菩薩。告尊者言。",
    "X26n0559_001:0895a16": "若欲學此甚深般若。當觀五蘊自性皆空。伏疑難",
    "X26n0559_001:0895a17": "云。色是有法。云何皆空。故答釋曰。色不異空。以色",
    "X26n0559_001:0895a18": "幻相。不異空無相故。又色即是空。以色本無生性。",
    "X26n0559_001:0895a19": "即空無生性故。(初句約相。三句約性)又伏難云。空是無法。云",
    "X26n0559_001:0895a20": "何容色。故又答曰。空不異色。以空無相。不異色幻",
    "X26n0559_001:0895a21": "相故。又空即是色。以空無生性。即色無生性故。[0895a21] (二句",
    "X26n0559_001:0895a22": "通問。四句通性。問隔以釋)亦可(順次解釋)人天疑色實有。故告色不",
    "X26n0559_001:0895a23": "異空。謂色幻相。不異空無相也。二乘疑空實無。故",
    "X26n0559_001:0895a24": "告空不異色。謂空無相。不異色幻相也。(人天小乘。明生滅法。",
    "X26n0559_001:0895b01": "作析空觀。故說不異)相宗菩薩。疑色為法相。故告色即是空。",
    "X26n0559_001:0895b02": "謂色本無生性。即是空無生性也。空宗菩薩。疑空",
    "X26n0559_001:0895b03": "為無相。故告空即是色。謂空無生性。即是色無生",
    "X26n0559_001:0895b04": "性也。(空相大乘。了法無生。作體空觀。故說即是。)賢首疏云。色是幻色。必",
    "X26n0559_001:0895b05": "不礙空。(色不異空)空是真空。必不礙色。(空不異色)順釋明色",
    "X26n0559_001:0895b06": "空不異也。又云。若礙於色。即是斷空。非真空故。(色即",
    "X26n0559_001:0895b07": "是空)若礙於空。即是實色。非幻色故。(空即是色)反顯明色",
    "X26n0559_001:0895b08": "空相即也。[0895b08] 又初句。即杜順會色歸空觀。天台從假",
    "X26n0559_001:0895b09": "入空觀。二句。即杜順明空入色觀。天台從空入假",
    "X26n0559_001:0895b10": "觀。三四句。即杜順色空無礙(出法界觀)觀。天台空假平",
    "X26n0559_001:0895b11": "等(出纓絡經)觀。[0895b11] 經云。般若非有相。(亦非常相。異相。及計色大我小。我在色中。",
    "X26n0559_001:0895b12": "乃至非我相。自性等。色不異空故)非無相。(亦非斷相。一相。及計我大色小。色在我中。乃至",
    "X26n0559_001:0895b13": "非人相。他性等。空不異色故)非亦有亦無相。(三句非雙存。亦非即蘊是我。乃至非",
    "X26n0559_001:0895b14": "眾生相。共性等。色即是空故)非非有非無相。(四句非並泯。亦非離蘊是我。乃至非",
    "X26n0559_001:0895b15": "壽者相。無因性等。空即是色故)若能離四句。(有無存泯句也。四相四性俱攝在內)絕",
    "X26n0559_001:0895b16": "百非。方是甚深般若觀門。故以四句曉之也。[0895b16] 楞嚴",
    "X26n0559_001:0895b17": "云。汝原不知如來藏中。性色真空。(色不異空。色即是空)性空",
    "X26n0559_001:0895b18": "真色。(空不異色。空即是色)清淨本然。周&#x5FA7;法界。隨眾生心。應",
    "X26n0559_001:0895b19": "所知量。菩薩告以四句。不其然乎。若以水喻。應云。",
    "X26n0559_001:0895b20": "冰不異水。水不異冰。冰即是水。水即是冰。冰水皆",
    "X26n0559_001:0895b21": "幻相。濕性是不異。又以金喻。亦云器不異金。金不",
    "X26n0559_001:0895b22": "異器。器即是金。金即是器。器金亦幻相。堅性同無",
    "X26n0559_001:0895b23": "異。設遇沙冰泥水。鍍器&#x945B;金。是異不即矣。凡聖迷",
    "X26n0559_001:0895b24": "悟若此。",
    "X26n0559_001:0895c01": "[0895c01] 後受二句。例餘蘊。[0895c01] 色空無相。性本寂滅既爾。餘四",
    "X26n0559_001:0895c02": "蘊法。遠離性相亦然。[0895c02] 色法四句三觀如此。餘受想",
    "X26n0559_001:0895c03": "等。四句三觀。亦若是也。[0895c03] 受不異空。乃至識不異空。",
    "X26n0559_001:0895c04": "空觀也。空不異受。乃至空不異識。假觀也。即受即",
    "X26n0559_001:0895c05": "空。乃至即空即識。中觀也。[0895c05] 以真空性識。即離無礙",
    "X26n0559_001:0895c06": "故。[0895c06] △二明六相空。",
    "X26n0559_001:0895c07": "[0895c07] 舍利子。是諸法空相。不生不滅。不垢不淨。不增不減。",
    "X26n0559_001:0895c08": "[0895c08] 是諸法者。望上五蘊。望下處界等。空者。謂第一義",
    "X26n0559_001:0895c09": "空。二空。(唯識)三空。(楞嚴)七空。(楞伽)十空。(梵網)十八空。(大品)二十",
    "X26n0559_001:0895c10": "空等。相者。謂生滅等六相。約觀釋之。是即我空。法",
    "X26n0559_001:0895c11": "即法空。空即俱空。又諸法。假觀。空相。空觀。合為中",
    "X26n0559_001:0895c12": "道觀也。",
    "X26n0559_001:0895c13": "[0895c13] 生滅。約體。以真空體。非前際生。非後際滅。絕常絕",
    "X26n0559_001:0895c14": "斷。故云不生滅也。垢淨。約相。以真空相。非迷時垢。",
    "X26n0559_001:0895c15": "非悟時淨。離有離無。故云不垢淨也。增減。約用。以",
    "X26n0559_001:0895c16": "真空用。非聖位增。非凡位減。超異超一。故云不增",
    "X26n0559_001:0895c17": "減也。[0895c17] 又生滅。世間蘊處界法。垢淨。出世諦緣智法。",
    "X26n0559_001:0895c18": "增減。上上菩提涅槃法。就世法言。蘊是生滅。處是",
    "X26n0559_001:0895c19": "垢淨。界是增減。出世法言。十二因緣。生滅。四諦。垢",
    "X26n0559_001:0895c20": "淨。智得。增減。真空離此。故云不也。[0895c20] 又不生。實諦觀。",
    "X26n0559_001:0895c21": "不滅。世諦觀。合名第一義諦觀。(梵網)不垢。空性觀。不",
    "X26n0559_001:0895c22": "淨。色相觀。兼則中心觀。(仁王)不增。無為觀。不減。有為",
    "X26n0559_001:0895c23": "觀。連成性空觀。(梵網)又不生滅。生空觀也。不垢淨。法",
    "X26n0559_001:0895c24": "空觀也。不增減。俱空觀(楞嚴)也。六相既遣。空理自顯。",
    "X26n0559_001:0896a01": "[0896a01] 如冰未銷。自有凝散。污潔。巨細等相。今既化為一",
    "X26n0559_001:0896a02": "水。便歸不生不滅體矣。真空亦然。[0896a02] △三示諸法空。",
    "X26n0559_001:0896a03": "[0896a03] 一世間法。三科。共三十五。二出世法。三門。共十八。",
    "X26n0559_001:0896a04": "總五十三。若加六入。名四科。因緣中。開生起還滅",
    "X26n0559_001:0896a05": "二門。智得前加十度。即成八十一法。就經文明。一",
    "X26n0559_001:0896a06": "五蘊。二五苦。三七厄難。四六相。五十二處。六十八",
    "X26n0559_001:0896a07": "界。七十二因緣。八四諦。九二空行。十三心。十一二",
    "X26n0559_001:0896a08": "果。十二五&#x546A;。亦有八十一法。皆是般若真空相也。",
    "X26n0559_001:0896a09": "[0896a09] 中分為二。先世間法空。",
    "X26n0559_001:0896a10": "[0896a10] 是故空中無色。無受想行識。[0896a10] 無眼耳鼻舌身意。無色",
    "X26n0559_001:0896a11": "聲香味觸法。無眼界。乃至無意識界。",
    "X26n0559_001:0896a12": "[0896a12] 是故空中。承上接下之詞。以是六相俱盡。始成般",
    "X26n0559_001:0896a13": "若真空。又真空中。不但空彼六相。即此色蘊等法",
    "X26n0559_001:0896a14": "亦空。故云空中無色等也。所謂瀰滿清淨。中不容",
    "X26n0559_001:0896a15": "他。",
    "X26n0559_001:0896a16": "[0896a16] 世間法相有三。一五蘊門。此為愚心不愚色者。利",
    "X26n0559_001:0896a17": "根而說。故合色為一。開心為四也。[0896a17] 而云無者。楞嚴",
    "X26n0559_001:0896a18": "明。色如空中眼花。受如空手摩觸。想如空談酢梅。",
    "X26n0559_001:0896a19": "行如空泡瀑布。識如空餉孔瓶。理實皆悉不壞色",
    "X26n0559_001:0896a20": "等。以自性空。不待壞故。楞伽云。謂一切法。自他共",
    "X26n0559_001:0896a21": "相。皆不生故。名為相空。謂一切法。自性不生。名自",
    "X26n0559_001:0896a22": "性空。下並準知。",
    "X26n0559_001:0896a23": "[0896a23] 二十二處門。內六根。外六塵。名十二處。處者所也。",
    "X26n0559_001:0896a24": "根塵各有內外所在也。乃為愚色不愚心者。中根",
    "X26n0559_001:0896b01": "而說。故合心為一分半。謂意處全。法處半分。開色",
    "X26n0559_001:0896b02": "為十分半。謂五根五塵。法處半分也。[0896b02] 眼等名六根。",
    "X26n0559_001:0896b03": "能生為義。生識性故。亦名六入。吸取為義。吸塵境",
    "X26n0559_001:0896b04": "故。斫&#x84AD;。翻眼。如蒲萄朵。見精&#x668E;色。戍嚕怛囉。翻耳。",
    "X26n0559_001:0896b05": "如新卷葉。聽精&#x668E;聲。喝囉拏。翻鼻。如雙垂爪。&#x9F45;精",
    "X26n0559_001:0896b06": "&#x668E;香。時吃縛。翻舌。如初偃月。嘗精&#x668E;味。歌野。翻身。",
    "X26n0559_001:0896b07": "如腰&#x76B7;顙。覺精&#x668E;觸。摩囉。翻意。如幽室見。知精&#x668E;",
    "X26n0559_001:0896b08": "法。亦云無者。楞嚴云。因緣和合。&#x8657;妄有生。因緣別",
    "X26n0559_001:0896b09": "離。&#x8657;妄名滅。殊不知生滅。本真空性。性真空中。求",
    "X26n0559_001:0896b10": "於生滅。了無所得也。[0896b10] 色等名六塵。染污為義。染根",
    "X26n0559_001:0896b11": "識故。路伴。翻色。青黃長短也。設沒囉。翻聲。男女絃",
    "X26n0559_001:0896b12": "管也。獻馱辣。翻香。沉檀龍麝也。佐塞。翻味。甜酸飲",
    "X26n0559_001:0896b13": "食也。仡囉瑟吒耶。翻觸。冷煖衣服也。達哩摩。翻法。",
    "X26n0559_001:0896b14": "過現影像也。據楞嚴。色屬明暗。聲通動靜。香該通",
    "X26n0559_001:0896b15": "塞。味兼恬變。觸連離合。法統生滅。[0896b15] 俱曰無者。經云。",
    "X26n0559_001:0896b16": "觀相元妄。無可指陳。猶邀空花。結為空果。觀性元",
    "X26n0559_001:0896b17": "真。惟妙覺空。妙覺空心。先非色法。",
    "X26n0559_001:0896b18": "[0896b18] 三十八界門。內六根。外六塵。中六識。名十八界。界",
    "X26n0559_001:0896b19": "者。界畔。種族義。識與根塵。共相&#x96A3;界。各有種族也。",
    "X26n0559_001:0896b20": "斯為心色俱愚者。鈍根而說。故心色俱開。謂開心",
    "X26n0559_001:0896b21": "為七分半。即六識意根。法界心所半分。開色為十",
    "X26n0559_001:0896b22": "分半。即五根五塵。法界無表半分也。[0896b22] 根塵名義。如",
    "X26n0559_001:0896b23": "上。六識者。了別為義。眼色為緣。生於眼識。分別明",
    "X26n0559_001:0896b24": "暗等色。乃至意法為緣。生於意識。分別生滅等法。",
    "X26n0559_001:0896c01": "[0896c01] 無眼界者。楞嚴云。當知眼色為緣。生眼識界。三處",
    "X26n0559_001:0896c02": "都無。乃至者。超略之詞。影略耳鼻舌身四識界也。",
    "X26n0559_001:0896c03": "無意識界者。楞嚴云。當知意法為緣。生意識界。三",
    "X26n0559_001:0896c04": "處都無。瑜伽云。蘊處及界等。遠離諸性相。能取所",
    "X26n0559_001:0896c05": "取(二取)執。(二執)諸法悉無我。平等如&#x8657;空。(我空)自性本不",
    "X26n0559_001:0896c06": "生。(法空)空性圓寂故。纖界不立。真第一空。[0896c06] 此如冰人",
    "X26n0559_001:0896c07": "五蘊六根。外觀六瓶六色之冰。如處界等。今遇火",
    "X26n0559_001:0896c08": "日之時。總成一汪水矣。不空何待。[0896c08] △次出世法空。",
    "X26n0559_001:0896c09": "[0896c09] 無無明。亦無無明盡。乃至無老死。亦無老死盡。[0896c09] 無苦",
    "X26n0559_001:0896c10": "集滅道。[0896c10] 無智亦無得。[0896c10] 以無所得故。",
    "X26n0559_001:0896c11": "[0896c11] 出世法相亦三。一因緣門。此為中乘緣覺而說。[0896c11] 一",
    "X26n0559_001:0896c12": "無明。迷暗也。煩惱障。惑道。二行。造作也。業障業道。",
    "X26n0559_001:0896c13": "此二支。屬過去因。三識分別也。初托母胎。起一心",
    "X26n0559_001:0896c14": "意妄念。四名色。名是心受想行識四蘊也。色是身。",
    "X26n0559_001:0896c15": "色蘊也。五六入。胎中成六根也。六觸。出胎後。三四",
    "X26n0559_001:0896c16": "歲。六根對六塵也。七受。五六至十三歲。領納前境。",
    "X26n0559_001:0896c17": "違順苦樂也。此五支。報障苦道。屬現在果。八愛。十",
    "X26n0559_001:0896c18": "四至十八九。貪戀男女銀錢五欲等事也。九取。二",
    "X26n0559_001:0896c19": "十已後。於五塵境。廣&#x5FA7;追求也。此二煩惱障。惑道。",
    "X26n0559_001:0896c20": "十有。既有塵欲。作有漏業。當生三有也。此一業障",
    "X26n0559_001:0896c21": "業道。兼上為三支。成未來因。十一生。四生六道中",
    "X26n0559_001:0896c22": "受生也。十二老死。既生五蘊身後。畢至熟壞時也。",
    "X26n0559_001:0896c23": "此二支。報障。苦道。屬未來果。[0896c23] 然十二支。作二門觀。",
    "X26n0559_001:0896c24": "一生起門。謂無明緣行。乃至生緣老死。今云無無",
    "X26n0559_001:0897a01": "明。乃至無老死者。以其緣生性空故也。二還滅門。",
    "X26n0559_001:0897a02": "謂無明滅。則行滅。乃至生滅則老死滅。今云亦無",
    "X26n0559_001:0897a03": "無明盡。乃至亦無老死盡者。以其無生真空故也。",
    "X26n0559_001:0897a04": "楞嚴云。真性有為空。緣生故如幻。無為無起滅。不",
    "X26n0559_001:0897a05": "實如空花。[0897a05] 喻一&#x6C37;凍支佛。獨宿雪峰。朝看十二&#x6C37;",
    "X26n0559_001:0897a06": "城雪園。至昏暮時。並不可得。",
    "X26n0559_001:0897a07": "[0897a07] 二四諦門。此為小乘聲聞而說。[0897a07] 一苦諦。是生死報",
    "X26n0559_001:0897a08": "果也。令彼厭。二集諦。是煩惱業。因也。令彼斷。此二",
    "X26n0559_001:0897a09": "世間因果。三滅諦。是涅槃理。果也。令彼欣。四道諦。",
    "X26n0559_001:0897a10": "是正助行。因也。令彼修。此二出世因果。觀四諦空。",
    "X26n0559_001:0897a11": "成羅漢道。然與前門。開合異耳。謂無明行愛取有",
    "X26n0559_001:0897a12": "五支。合為集諦。餘識。名色入。觸受生老死七支。開",
    "X26n0559_001:0897a13": "為苦諦。觀因緣智。即為道諦。十二支滅。即為滅諦。",
    "X26n0559_001:0897a14": "[0897a14] 盡云無者。出世對世間說。既無苦集。何有滅道。因",
    "X26n0559_001:0897a15": "緣尚空。四諦安寄。金剛云。實無有法。名阿羅漢。[0897a15] 喻",
    "X26n0559_001:0897a16": "雪目連。降一冰龍。暑天想起。影&#x8FF9;無&#x8E2A;。",
    "X26n0559_001:0897a17": "[0897a17] 三二法門。此為大乘菩薩而說。[0897a17] 據楞嚴。智得。通前",
    "X26n0559_001:0897a18": "徹後。今經。義可上下。法專衍門。智謂二空觀智。得",
    "X26n0559_001:0897a19": "即二空理境。豈不小大俱通。智乃六度中一。得是",
    "X26n0559_001:0897a20": "波羅密果。豈不局一大乘。[0897a20] 並云無者。二空對治二",
    "X26n0559_001:0897a21": "執。智慧為度愚癡。愚執不立。空智何有。楞嚴云。猶",
    "X26n0559_001:0897a22": "非真非真。云何見所見。金剛云。佛說般若波羅蜜。",
    "X26n0559_001:0897a23": "即非般若波羅蜜。又云。實無有法。名為菩薩。[0897a23] 如冰",
    "X26n0559_001:0897a24": "文殊。烘火觀&#x6C37;盤珠。頃刻洋去。有何跡耶。",
    "X26n0559_001:0897b01": "[0897b01] 以句。終歸一空也。因由曰以。不但無智無得。即諦",
    "X26n0559_001:0897b02": "緣蘊界。皆空無法。非但空中無法。即此空亦無得。",
    "X26n0559_001:0897b03": "楞伽遣二無我。維摩空病亦空。楞嚴俱空不生。仁",
    "X26n0559_001:0897b04": "王法空故空。正此義也。故者。牒前起後之詞。[0897b04] 問。前",
    "X26n0559_001:0897b05": "云空即是色。今何空滅色耶。答。前雖存而未嘗不",
    "X26n0559_001:0897b06": "盡。論云。因緣所生法。我說即是空。今都亡而未嘗",
    "X26n0559_001:0897b07": "不立。論云。以有空義故。一切法得成。審前後上下",
    "X26n0559_001:0897b08": "文。自知義意。[0897b08] △次。證果(二)一菩薩究竟真空涅槃。",
    "X26n0559_001:0897b09": "[0897b09] 菩提薩埵。依般若波羅蜜多故。[0897b09] 心無罣礙。無罣礙故。",
    "X26n0559_001:0897b10": "無有恐怖。遠離顛倒夢想。[0897b10] 究竟涅槃。",
    "X26n0559_001:0897b11": "[0897b11] 先舉人依法。菩提云覺道。薩埵云有情。一約境。所",
    "X26n0559_001:0897b12": "求所度。有情之中。稱覺悟者。二約心。能證能斷。有",
    "X26n0559_001:0897b13": "覺悟之智。去情慮之識。三約能所。所求。是佛覺果。",
    "X26n0559_001:0897b14": "能求。有情因也。略稱菩薩大乘人名。[0897b14] 般若。真空智。",
    "X26n0559_001:0897b15": "波羅。解脫境。最上乘法。金剛云。第一波羅蜜。即非",
    "X26n0559_001:0897b16": "第一波羅蜜。梵網云。第一義空慧門。空空慧門。空",
    "X26n0559_001:0897b17": "空復空慧門。空空復空空慧門。斯之謂也。",
    "X26n0559_001:0897b18": "[0897b18] 次斷障得果。罣礙。有為無為業障。染淨善惡等。現",
    "X26n0559_001:0897b19": "在心也。恐怖。有漏無漏苦報。分段變易等。未來心",
    "X26n0559_001:0897b20": "也。倒想有相無相煩惱。見愛無明等。過去心也。[0897b20] 對",
    "X26n0559_001:0897b21": "前法言。結縛礙也。色塵處諦。不垢不淨觀斷。生死",
    "X26n0559_001:0897b22": "怖也。受行蘊根因緣。不生不滅觀斷。癡惑夢也識。",
    "X26n0559_001:0897b23": "想界智。不增不減觀斷。三心既不可得。故無而又",
    "X26n0559_001:0897b24": "離也。",
    "X26n0559_001:0897c01": "[0897c01] 涅槃。斷果究竟。得入無餘也。梵語摩訶般涅槃那。",
    "X26n0559_001:0897c02": "華言大滅度。大是法身滅。是解脫。度是般若。此之",
    "X26n0559_001:0897c03": "三德。非別外有。迷即三障。悟即三德。三障若空。三",
    "X26n0559_001:0897c04": "德乃顯。所謂生死即法身。煩惱即般若。結業即解",
    "X26n0559_001:0897c05": "脫。自非般若觀照。功德不能開顯。譬如磨鏡。垢盡",
    "X26n0559_001:0897c06": "明現。[0897c06] 猶&#x6C37;彌勒。朝陽放布袋水。流入大寂滅海。澄",
    "X26n0559_001:0897c07": "渟皎潔也。故此涅槃。亦空無相。法華云。究竟涅槃。",
    "X26n0559_001:0897c08": "常寂滅相。終歸於空。[0897c08] △二諸佛圓證無相菩提。",
    "X26n0559_001:0897c09": "[0897c09] 三世諸佛。依般若波羅蜜多故。[0897c09] 得阿耨多羅。三藐三",
    "X26n0559_001:0897c10": "菩提。",
    "X26n0559_001:0897c11": "[0897c11] 先舉人依法。前屬大乘因地。此局一乘果位。過現",
    "X26n0559_001:0897c12": "未曰三世。三劫各有千佛。故云諸也。梵語佛陀。華",
    "X26n0559_001:0897c13": "言覺者。一自覺真諦。離心識超人天。二覺他俗諦。",
    "X26n0559_001:0897c14": "離色塵。超二乘。三圓覺中諦。二俱離。超菩薩。具三",
    "X26n0559_001:0897c15": "覺義。稱佛世尊。能依人也。般若。所依法也。謂於三",
    "X26n0559_001:0897c16": "性。立三無性以觀。一&#x5FA7;計執性。作無相觀。二依他",
    "X26n0559_001:0897c17": "起性。作無生觀。三圓成實性。作無性觀。以此三無",
    "X26n0559_001:0897c18": "性。顯彼真空相。成相三覺德。更無別門也。[0897c18] 次得果",
    "X26n0559_001:0897c19": "成覺。菩提。智果也。得字貫下。菩提徹上。阿耨多羅。",
    "X26n0559_001:0897c20": "此云無上。三藐。此云正等。三菩提。此云正覺。內含",
    "X26n0559_001:0897c21": "三義。一正覺。即如理智。正觀真諦。揀凡外之不正。",
    "X26n0559_001:0897c22": "二等覺。即如量智。&#x5FA7;觀俗諦。揀權小之不等。三無",
    "X26n0559_001:0897c23": "上覺。即無礙智。統觀中諦。揀因地有上。此菩提果。",
    "X26n0559_001:0897c24": "得實無得。故大品云。無得而得。金剛云。我於阿耨",
    "X26n0559_001:0898a01": "菩提。無有少法可得。又云。實無有法。如來得三菩",
    "X26n0559_001:0898a02": "提。圓覺云。妙圓覺心。本無菩提。及與涅槃。亦無成",
    "X26n0559_001:0898a03": "佛。及不成佛。[0898a03] 如晒彩色冰佛。洋到妙莊嚴海。森羅",
    "X26n0559_001:0898a04": "自現。非外寶光為美飾也。",
    "X26n0559_001:0898a05": "[0898a05] 問。前云以無所得。今何得二果耶。答。由前真空。有",
    "X26n0559_001:0898a06": "後實相。故得二果。又由後實相。始成前真空。故二",
    "X26n0559_001:0898a07": "果無得。楞嚴云。圓滿菩提。歸無所得。詳上二段密",
    "X26n0559_001:0898a08": "多故字。意自可知。以上正宗竟。",
    "X26n0559_001:0898a09": "[0898a09] △三結通祕密真言(同諸經流通分)。",
    "X26n0559_001:0898a10": "[0898a10] 故知般若波羅蜜多。是大神&#x546A;。是大明&#x546A;。是無上&#x546A;。",
    "X26n0559_001:0898a11": "是無等等&#x546A;。能除一切苦。真實不&#x8657;。",
    "X26n0559_001:0898a12": "[0898a12] 先。別開五&#x546A;。連般若&#x546A;。成五名也。[0898a12] 故者。躡前起後。",
    "X26n0559_001:0898a13": "結後成前之意。謂由前觀照般若。方流後文字般",
    "X26n0559_001:0898a14": "若。故生五&#x546A;祕密神章。又由後文字般若。方顯前",
    "X26n0559_001:0898a15": "觀照般若。故起五蘊真空妙行。[0898a15] 佛般若&#x546A;。如蜾蠃。",
    "X26n0559_001:0898a16": "苦惱眾生。如螟蛉。教祝七日。化為佛子。故稱為&#x546A;。",
    "X26n0559_001:0898a17": "除障不&#x8657;。名神。智鑒無昧。名明。更無加過。名無上。",
    "X26n0559_001:0898a18": "獨絕無倫。名無等等。徹果該因。名般若波羅。此就",
    "X26n0559_001:0898a19": "法釋。[0898a19] 能破煩惱曰神。能破無明曰明。令因行滿曰",
    "X26n0559_001:0898a20": "無上。令果德圓。曰無等等。逆流度生。曰般若波羅",
    "X26n0559_001:0898a21": "蜜。依功能釋。[0898a21] 又約教明。神者。&#x546A;凡成聖。小教。超凡",
    "X26n0559_001:0898a22": "也。明者。&#x546A;染成淨。始教。超小也。無上者。&#x546A;妄成真。",
    "X26n0559_001:0898a23": "終教。超權也。無等等者。&#x546A;相成性。頓教。超漸也。般",
    "X26n0559_001:0898a24": "若波羅蜜者。&#x546A;生成佛。圓教。超偏也。",
    "X26n0559_001:0898b01": "[0898b01] 次總顯多能。一切苦。如前釋。略言之。滅除。分段。變",
    "X26n0559_001:0898b02": "易。二生死苦。證得菩提。涅槃。二種果樂也。實不&#x8657;",
    "X26n0559_001:0898b03": "者。般若勝益。為作保任。令諸眾生。信受奉行。如有",
    "X26n0559_001:0898b04": "所疑。觀佛菩薩。非般若外。別得樂果也。[0898b04] 對五&#x546A;顯。",
    "X26n0559_001:0898b05": "破色蘊惱。超劫濁苦。如舠渡過溪澗一百由旬。到",
    "X26n0559_001:0898b06": "彼安養界中。依正二報色相莊嚴。歷劫不壞一種",
    "X26n0559_001:0898b07": "清樂。神&#x546A;功益也。破受蘊惱。超見濁苦。如艇渡過",
    "X26n0559_001:0898b08": "河港二百由旬。到彼安養界中。三寶功德受用樂",
    "X26n0559_001:0898b09": "境。真知灼見二種清樂。明&#x546A;功益也。[0898b09] 破想蘊惱。超",
    "X26n0559_001:0898b10": "煩惱苦。如艨艟渡湖。過三百由旬。到安養界。十六",
    "X26n0559_001:0898b11": "觀門想念奧妙。毫無煩惱三種清樂。無上&#x546A;功益",
    "X26n0559_001:0898b12": "也。[0898b12] 破行蘊惱。超眾生苦。如[舟*蠡]艞渡江。過四百由旬。",
    "X26n0559_001:0898b13": "到安養界。七日十念行為淨業。好善眾生四種清",
    "X26n0559_001:0898b14": "樂。無等&#x546A;功益也。[0898b14] 破識蘊惱。超命濁苦。如&#x8246;[舟*芻]渡",
    "X26n0559_001:0898b15": "過大海五百由旬。到安養界中。三輩九品識心快",
    "X26n0559_001:0898b16": "活。上妙壽命五種清樂。般若&#x546A;功益也。[0898b16] 又佛說五",
    "X26n0559_001:0898b17": "&#x546A;利民。比如大海水。潛流四天下。沖成江湖河澗。",
    "X26n0559_001:0898b18": "民實生活。豈困苦耶。[0898b18] 如斯離苦得樂。非般若不能。",
    "X26n0559_001:0898b19": "觀自在能行。故能自度度他一切苦也。[0898b19] 上顯了竟。",
    "X26n0559_001:0898b20": "[0898b20] △二祕密般若。謂&#x546A;。是祕密真言。令誦生福。滅罪",
    "X26n0559_001:0898b21": "業障故。",
    "X26n0559_001:0898b22": "[0898b22] 故說般若波羅蜜多&#x546A;。即說&#x546A;曰。",
    "X26n0559_001:0898b23": "[0898b23] 先標名。神明上等。別顯。般若蜜多。總結。[0898b23] 故者。承上",
    "X26n0559_001:0898b24": "起下也。名多益廣已彰。&#x546A;詞語句未出。故為陳說",
    "X26n0559_001:0898c01": "梵語怛你也他。此翻即說&#x546A;曰。或云所謂。",
    "X26n0559_001:0898c02": "[0898c02] 揭諦。揭諦。波羅揭諦。波羅僧揭諦。菩提。薩婆訶",
    "X26n0559_001:0898c03": "[0898c03] &#x546A;有二義。一不可說。以諸佛密語。具多意義。非因",
    "X26n0559_001:0898c04": "位所解。但當誦持。除障增福。二亦可說。以佛祖經",
    "X26n0559_001:0898c05": "論。自為解釋。今依教詮量。令人悟入。斷惑證真。[0898c05] 揭",
    "X26n0559_001:0898c06": "諦。此云去度。深慧功能復重言者。自度度他也。波",
    "X26n0559_001:0898c07": "羅。此云彼岸。度去所到處也。僧者。云總。普眾。謂自",
    "X26n0559_001:0898c08": "他普度。九界眾生。總到彼岸也。菩提。此云覺道。謂",
    "X26n0559_001:0898c09": "至何等彼岸。乃大菩提涅槃處也。薩婆訶。此云速",
    "X26n0559_001:0898c10": "疾成就。令前所作。速成疾就也。[0898c10] 初言揭諦。是大神",
    "X26n0559_001:0898c11": "&#x546A;。除生老病死苦。即以文字般若。度人天小教也。",
    "X26n0559_001:0898c12": "[0898c12] 重言揭諦。是大明&#x546A;。除求不得苦。即以觀照般若。",
    "X26n0559_001:0898c13": "度始教三乘人也。[0898c13] 波羅揭諦。是無上&#x546A;。除愛別離",
    "X26n0559_001:0898c14": "苦。即境界般若。度終教大乘人也。[0898c14] 波羅僧揭諦。是",
    "X26n0559_001:0898c15": "無等等&#x546A;。除怨憎會苦。即眷屬般若。度頓教一乘",
    "X26n0559_001:0898c16": "人也。[0898c16] 菩提薩婆訶。是般若波羅蜜多&#x546A;。除五陰熾",
    "X26n0559_001:0898c17": "盛苦。即實相般若。度圓教最上乘人也。[0898c17] 對顯般若。",
    "X26n0559_001:0898c18": "初一揭諦。觀自在序分也。次復揭諦。正宗中。舍利",
    "X26n0559_001:0898c19": "子。色不異空等也。波羅揭諦諸法空相四句也。波",
    "X26n0559_001:0898c20": "羅僧揭諦。是故空中無色下去文也。菩提二字。從",
    "X26n0559_001:0898c21": "菩提薩埵。至三菩提。是也。薩婆訶。故知般若。是大",
    "X26n0559_001:0898c22": "神&#x546A;流通文也。[0898c22] 配釋經題。揭諦二句。般若也。波羅",
    "X26n0559_001:0898c23": "羯諦二句。波羅蜜多也。菩提薩訶。心經也。[0898c23] 故知經",
    "X26n0559_001:0898c24": "即顯&#x546A;。&#x546A;即密經。隱顯融通。第一義心徹矣。佛語",
    "X26n0559_001:0899a01": "心妙。為何如哉。",
    "X26n0559_001:0899a02": "[0899a02] 閣筆頌曰。",
    "X26n0559_001:0899a03": " 甚深般若  絕相真空  依教讚釋  事義重重",
    "X26n0559_001:0899a04": " 普願來學  宗通說通"
}