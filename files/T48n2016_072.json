{
    "T48n2016_072:0816b02": "宗鏡錄卷第七十二",
    "T48n2016_072:0816b04": "慧日永明寺主智覺禪師延壽集",
    "T48n2016_072:0816b05": "夫對登地大士。天鼓演無依印之法門。破外",
    "T48n2016_072:0816b06": "道邪倫。教主述有因緣之正道。既立因依之",
    "T48n2016_072:0816b07": "處。須憑開析之門。未審依處當有幾種。答。",
    "T48n2016_072:0816b08": "廣有十五依處。略有三依。旦十五依處者。一",
    "T48n2016_072:0816b09": "語依處。二領受依處。三習氣依處。四有潤依",
    "T48n2016_072:0816b10": "處。五無間滅依處。六境界依處。七根依處。八",
    "T48n2016_072:0816b11": "作用依處。九士用依處。十真實見依處。十一",
    "T48n2016_072:0816b12": "隨順依處。十二善功能依處。十三和合依處。",
    "T48n2016_072:0816b13": "十四障礙依處。十五不障礙依處。百法鈔。與",
    "T48n2016_072:0816b14": "十五依處配十因。一語依處者。即以法名想",
    "T48n2016_072:0816b15": "三為語因。所言法者。即一切法。為有此所",
    "T48n2016_072:0816b16": "詮諸法故。便能令諸有情內心起想。想像此",
    "T48n2016_072:0816b17": "等所詮諸法已。次方安立其名。內心安立名。",
    "T48n2016_072:0816b18": "後方能發語。即法名想三為先。是能起。方起",
    "T48n2016_072:0816b19": "得所起之語。即語依處。立隨說因。二領受依",
    "T48n2016_072:0816b20": "處者。領謂頌納。受通五受。五受皆以領納為",
    "T48n2016_072:0816b21": "性。即領受依處。立觀待因。觀者。對義。待者。藉",
    "T48n2016_072:0816b22": "義。即能所相對藉以立其因。三習氣依處者。",
    "T48n2016_072:0816b23": "所謂內外一種子。未來熟位。未經被潤已前。",
    "T48n2016_072:0816b24": "此名習氣依處。即依此未潤種上。立。為牽引",
    "T48n2016_072:0816b25": "因。且內種者。如第八識中有無量種子。若有",
    "T48n2016_072:0816b26": "漏種子。未被愛取水潤已前。雖未便生現行。",
    "T48n2016_072:0816b27": "然此種上。且有能牽引生當起現行果子功",
    "T48n2016_072:0816b28": "能。即以此種子。名牽引因。四有潤依處。為",
    "T48n2016_072:0816b29": "前習氣依處種子。若曾被潤已去。雖未便生",
    "T48n2016_072:0816c01": "現行。然且潤了。即此有潤種子。能與後近現",
    "T48n2016_072:0816c02": "行果為依處。前習氣依處。約內外種未被潤",
    "T48n2016_072:0816c03": "者。今有潤依處。即約內外種曾被潤已去說。",
    "T48n2016_072:0816c04": "即有潤依處。立生起因。五無間滅依處者。即",
    "T48n2016_072:0816c05": "心心所法等無間緣。謂前滅心心所為緣。緣",
    "T48n2016_072:0816c06": "者。是開避導引功能。即前滅為緣。能與後念",
    "T48n2016_072:0816c07": "一聚心心所為依處。其後念心心所。依他前",
    "T48n2016_072:0816c08": "念為緣處生。故名無間滅依處。即無間滅依",
    "T48n2016_072:0816c09": "處。立攝受因。此一因寬。自下六種依處。皆是",
    "T48n2016_072:0816c10": "攝受因攝。六境界依處者。即是一切所緣緣",
    "T48n2016_072:0816c11": "境。為此一切所緣。緣境。能與一切能緣。心心",
    "T48n2016_072:0816c12": "所為依憑起。處故。以心不孤起。託境方生。亦",
    "T48n2016_072:0816c13": "一攝受因。七根依處者。即內六處。謂五色根",
    "T48n2016_072:0816c14": "及意根。成六。即此六根。是八識心所心所依",
    "T48n2016_072:0816c15": "之處。前無間滅依處。即取八識前念功能為",
    "T48n2016_072:0816c16": "依處。引後念令生。今此根依處。即取現在",
    "T48n2016_072:0816c17": "五色根及第七意。名根依處。亦立攝受因。八",
    "T48n2016_072:0816c18": "作用依處者。問。何名作用依處。答。此通作業。",
    "T48n2016_072:0816c19": "并作具之作用。且作業者。即有情工巧智。能",
    "T48n2016_072:0816c20": "造殿堂。或造立種種器具等物。是言作具者。",
    "T48n2016_072:0816c21": "即世間種種作具。如斤斧車船等所受用之",
    "T48n2016_072:0816c22": "具。是但知一切疎助現緣。能成辦種種事業",
    "T48n2016_072:0816c23": "者。皆是此作用依處。即除却識中種子。及外",
    "T48n2016_072:0816c24": "法種子。及種子生現行。現行熏種子。種子",
    "T48n2016_072:0816c25": "引種子。及親助現緣。非作用依處。此處亦立",
    "T48n2016_072:0816c26": "攝受因。九士用依處者。即於前作用依處中。",
    "T48n2016_072:0816c27": "唯取作者士夫之用。此處亦立攝受因。十真",
    "T48n2016_072:0816c28": "實見依處者。謂一切無漏見不虛妄。故名真",
    "T48n2016_072:0816c29": "實。能與餘一切無漏有為法及無為法而所",
    "T48n2016_072:0817a01": "依。名依處。此處亦立攝受因。此前六攝受因",
    "T48n2016_072:0817a02": "者。攝受即是因果相關涉義。但除却親因緣。",
    "T48n2016_072:0817a03": "外取餘一切疎助成因緣者。名為攝受因。故",
    "T48n2016_072:0817a04": "對法論云。如日水糞。望穀麥芽等。雖有自種",
    "T48n2016_072:0817a05": "所生。然增彼力。名攝受因。十一隨順依處者。",
    "T48n2016_072:0817a06": "即一切色心等種現。皆有隨順自性。及勝同",
    "T48n2016_072:0817a07": "類品。諸法。故名隨順依處。言隨順自性者。即",
    "T48n2016_072:0817a08": "簡他法不得為此依因。如第八識中三性種",
    "T48n2016_072:0817a09": "子。各各自望三性現行。為依為因。言勝同類",
    "T48n2016_072:0817a10": "品諸法者。如無漏法。即唯與自無漏有為及",
    "T48n2016_072:0817a11": "無為勝品法為因處。不與下品劣有漏法為",
    "T48n2016_072:0817a12": "因。就有漏位中。亦自有勝劣。為因果亦爾。此",
    "T48n2016_072:0817a13": "處立引發因。引謂引起。發謂發生。為因能",
    "T48n2016_072:0817a14": "引起發生果故。十二差別功能依處者。謂一",
    "T48n2016_072:0817a15": "切法不簡自性他性。各各自有因果。相稱。名",
    "T48n2016_072:0817a16": "為差別功能。如五八戒善業。定引人天。第八。",
    "T48n2016_072:0817a17": "非引三塗。第八以不相稱故。若十不善業。定",
    "T48n2016_072:0817a18": "引三塗。第八非引人天。第八性不相稱為因",
    "T48n2016_072:0817a19": "故。若自界法。即與自界為因。如是等三界一",
    "T48n2016_072:0817a20": "切有漏法。各各自有差別功能為因。如長安",
    "T48n2016_072:0817a21": "一百二十司官職。各各自有公事為因。與所",
    "T48n2016_072:0817a22": "綰相稱。若淨因者。即自三乘種子。各望自三",
    "T48n2016_072:0817a23": "乘有為無為果為因。此處立定異因。定者。是",
    "T48n2016_072:0817a24": "因果自相稱義。不共他故。名異。如僧人以持",
    "T48n2016_072:0817a25": "齋戒相稱。名定。不共他俗人四業同故。名異。",
    "T48n2016_072:0817a26": "即一切諸法各各相望。皆有定異因。十三和",
    "T48n2016_072:0817a27": "合依處者。立同事因。從前第二領受依處。乃",
    "T48n2016_072:0817a28": "至第十二差別功能依處。即總攝前六因十",
    "T48n2016_072:0817a29": "一依。為此和合處體。謂前十一依。各各於自",
    "T48n2016_072:0817b01": "所獲生住成得果中。皆有和合力故。名和合",
    "T48n2016_072:0817b02": "依處。即依此處立同事因。為觀待乃至定",
    "T48n2016_072:0817b03": "異。如是六因各共成一事。故說六因為同事。",
    "T48n2016_072:0817b04": "略舉一法以辯者。且如眼識生時。待空明等",
    "T48n2016_072:0817b05": "緣。立此為觀待因。由有新本二類種故。如",
    "T48n2016_072:0817b06": "其次第。得有牽引及生起因。次取等無間緣",
    "T48n2016_072:0817b07": "及根境等。立為攝受因。望前引於後。是引發",
    "T48n2016_072:0817b08": "因。由名言種故。有定異因。餘法亦爾。十四障",
    "T48n2016_072:0817b09": "礙依處。立相違因者。惑能障智。明能障暗",
    "T48n2016_072:0817b10": "等。即明為因。暗立為果。即依此處。立相違",
    "T48n2016_072:0817b11": "因。十五不障礙依處。立不相違因者。唯識論",
    "T48n2016_072:0817b12": "云。十五不障礙依處。謂於生住成得事中。不",
    "T48n2016_072:0817b13": "障礙法。即依此處。立不相違因。略說三依",
    "T48n2016_072:0817b14": "者。一因緣依。即是俱有依。亦種子依。二增",
    "T48n2016_072:0817b15": "上緣依。即增上緣。三等無間緣依。即開導",
    "T48n2016_072:0817b16": "依。一因緣依者。謂自種子。諸有為法。皆託此",
    "T48n2016_072:0817b17": "依。離自因緣。必不生故。此因緣依者。對果得",
    "T48n2016_072:0817b18": "名。因即是緣。即不取因由之義。此因是果之",
    "T48n2016_072:0817b19": "所依故。即現行名果。能生種子名因緣。又因",
    "T48n2016_072:0817b20": "者。是現行果之因。緣者。即此因。有親生現行",
    "T48n2016_072:0817b21": "果之用。名緣。問。因緣依。與因緣何別。答。依狹。",
    "T48n2016_072:0817b22": "緣寬。若因緣即有三義。一種引種。二種生",
    "T48n2016_072:0817b23": "現。三現熏種。若因緣依。即唯取種生現一義。",
    "T48n2016_072:0817b24": "是真因緣依。若種生種。但名因緣。不得名依。",
    "T48n2016_072:0817b25": "以異念因果故。即前念無體非依。定須同時。",
    "T48n2016_072:0817b26": "問。且如現熏種。亦是同念因果。何不為依。",
    "T48n2016_072:0817b27": "答。現熏種。雖同念。然又闕因沈隱。果顯現義。",
    "T48n2016_072:0817b28": "亦非因緣依。故知唯取真因緣義名依。都具",
    "T48n2016_072:0817b29": "三義。方名因緣依。一是主。即種是主。二因沈",
    "T48n2016_072:0817c01": "隱。果顯現。即簡現熏種。三因果同時。即簡種",
    "T48n2016_072:0817c02": "生種。問。此種子為因緣依體者。取何法為能",
    "T48n2016_072:0817c03": "依。答。諸有為法。皆託此依。即一切有為緣生",
    "T48n2016_072:0817c04": "法。色之與心。皆須託自種為依。有此種故。一",
    "T48n2016_072:0817c05": "切色心現行。方始得生。離自因緣。必不生故。",
    "T48n2016_072:0817c06": "意云。心現若親自心種。必不生。色法亦爾。二",
    "T48n2016_072:0817c07": "增上緣依者。若增上緣即寬。謂通有無及疎。",
    "T48n2016_072:0817c08": "增上。若為依即狹。唯取有力及親增上。以五",
    "T48n2016_072:0817c09": "色根并意根處。唯此內六處為增上依體。即",
    "T48n2016_072:0817c10": "簡外六處望心心所法。但為增上。即不得為",
    "T48n2016_072:0817c11": "依體。又唯取同時八識心王為意根處。以意",
    "T48n2016_072:0817c12": "根處。緣得八箇識故。若是等無間意。即自為",
    "T48n2016_072:0817c13": "一依。故不取。即此增上依。須具三義。一有力。",
    "T48n2016_072:0817c14": "二親。三內。其外六處。以不具三義。但為緣非",
    "T48n2016_072:0817c15": "依。若能依法。即諸心心所。皆託此依。言諸心",
    "T48n2016_072:0817c16": "心所者。即簡色不相應行無為後三位。皆無",
    "T48n2016_072:0817c17": "增上依。問。其一切心心所法。若無內六處時。",
    "T48n2016_072:0817c18": "亦得轉不。答。離俱有根。必不轉故。意云。若無",
    "T48n2016_072:0817c19": "所依根時。其心心所定不得轉。三等無間緣",
    "T48n2016_072:0817c20": "依者。等無間依即狹。唯取心王。心王有主義",
    "T48n2016_072:0817c21": "故。若四緣中等無間緣即寬。雙通心心所。為",
    "T48n2016_072:0817c22": "前念心王有力。能引生後念一聚心心所法。名",
    "T48n2016_072:0817c23": "等。以力用齊等故。無自類為間隔。名無間。問。",
    "T48n2016_072:0817c24": "此依以何為體。答。以前念八識心王。總名等",
    "T48n2016_072:0817c25": "無間。此是依體。即前念心王與後念心心所",
    "T48n2016_072:0817c26": "為依。問。前念心法。已滅無體。何得為依。答。",
    "T48n2016_072:0817c27": "彼先滅時。已於今識為開導故。意云。彼前",
    "T48n2016_072:0817c28": "念心王臨欲滅時。有其力用。能引後念令生。",
    "T48n2016_072:0817c29": "作此功能了。便滅。即現在一念有行後功能。",
    "T48n2016_072:0818a01": "以為法體。非取過去已滅無體法為依。問。其",
    "T48n2016_072:0818a02": "前念心王有引後力用。名為依者。未審將何",
    "T48n2016_072:0818a03": "法為能依。答。諸心心所皆託此依。即一切心",
    "T48n2016_072:0818a04": "心所法起。定能須託此前滅意為依。方起。問。",
    "T48n2016_072:0818a05": "諸心心所。若不依前滅心王。亦得起不。答。離",
    "T48n2016_072:0818a06": "開導根。必不轉故。意云。心心所。若不得前念",
    "T48n2016_072:0818a07": "心王為開避引導。即無因得起。問。心法四",
    "T48n2016_072:0818a08": "緣生。何故三緣別立為依。所緣緣不爾。答。三",
    "T48n2016_072:0818a09": "緣有常義主義故。亦緣亦依。所緣緣皆有常",
    "T48n2016_072:0818a10": "義。闕主義故。但為緣不為依。又種子依具六",
    "T48n2016_072:0818a11": "義。六義者。一剎那滅。二果俱有。三恒隨轉。",
    "T48n2016_072:0818a12": "四性決定。五待眾緣。六引自果。一剎那滅者。",
    "T48n2016_072:0818a13": "謂體纔生。無間必滅。有勝功能。方成種子。二",
    "T48n2016_072:0818a14": "果俱有者。謂與所生現行果。俱現。和合方成",
    "T48n2016_072:0818a15": "種子。三恒隨轉者。謂要長時一類相續。至究",
    "T48n2016_072:0818a16": "竟位。方成種子。四性決定者。謂隨因力。生善",
    "T48n2016_072:0818a17": "惡等。功能決定。方名種子。五待眾緣者。謂此",
    "T48n2016_072:0818a18": "要待自眾緣和合。功能殊勝。方成種子。六引",
    "T48n2016_072:0818a19": "自果者。謂於別別色心等果。各各引生。方成",
    "T48n2016_072:0818a20": "種子。又具有依者。即所依與能依俱時而",
    "T48n2016_072:0818a21": "有。依者。但是一切有為生滅法。仗因託緣而",
    "T48n2016_072:0818a22": "生住者。皆名為依。依具四義。一決定。二有",
    "T48n2016_072:0818a23": "境。三為主。四令心心所取自所緣。方名所依。",
    "T48n2016_072:0818a24": "此四依各有所簡。且第一義者。若法決定。此",
    "T48n2016_072:0818a25": "正簡將前五識與第六識作不定依。夫為所依",
    "T48n2016_072:0818a26": "者。且須決定有方得。今有第六時。不決定有",
    "T48n2016_072:0818a27": "前五故。亦簡將五色根與第八為依。亦是不",
    "T48n2016_072:0818a28": "定有。如生無色界第八即無色根為依。又簡",
    "T48n2016_072:0818a29": "將能熏七現與所熏種子為生長依等。即此",
    "T48n2016_072:0818b01": "能熏現識。有間斷故。無決定義。問。若有決定",
    "T48n2016_072:0818b02": "義。便是所依者。即如四大種及命根。五塵等",
    "T48n2016_072:0818b03": "及種子。皆有決定義。應是所依。有現行識時。",
    "T48n2016_072:0818b04": "必決定有種子故。答。將第二義簡云。有境。言",
    "T48n2016_072:0818b05": "有境者。即有照境緣境功能。除心心所及五",
    "T48n2016_072:0818b06": "色根識。餘法皆非有境。今四大五塵命根等。",
    "T48n2016_072:0818b07": "雖有決定義。而闕有境義。故非所依。問。若",
    "T48n2016_072:0818b08": "具二義。即名所依者。且如遍行五數。亦具決",
    "T48n2016_072:0818b09": "定有境二義。應與心心所為所依。答。將第三",
    "T48n2016_072:0818b10": "義簡云。為主。今遍行五數。雖有二義。闕主義",
    "T48n2016_072:0818b11": "故。亦非所依。問。若具三義。便成所依者。且如",
    "T48n2016_072:0818b12": "第八識現行。望識中種子。亦有決定有境為",
    "T48n2016_072:0818b13": "主三義。即此等八識現行。應與種子為俱有",
    "T48n2016_072:0818b14": "依。答。將第四義簡云。令心心所取自所緣。即",
    "T48n2016_072:0818b15": "令能依心心所。緣取自所依家境。方成所依。",
    "T48n2016_072:0818b16": "今第八現行識。不能令種子取自所緣。故非",
    "T48n2016_072:0818b17": "所依。今第八識中種子。無緣慮。不能取自所",
    "T48n2016_072:0818b18": "緣故。第八非種子所依。但為依義。問。未審何",
    "T48n2016_072:0818b19": "法具此四義。足得名所依。答。為五色根及意",
    "T48n2016_072:0818b20": "處。即此六處。具前四義。足獨名所依。問。內",
    "T48n2016_072:0818b21": "六處為俱有依。與六根體義何別。答。俱有依。",
    "T48n2016_072:0818b22": "唯取六處現行。不取種子。闕有境義故。若但",
    "T48n2016_072:0818b23": "言六根。即通種現。又俱有依。取所依義。若言",
    "T48n2016_072:0818b24": "六根。即取生長義。各據勝以論。又若心心所",
    "T48n2016_072:0818b25": "法生時住時。即具俱有依。若色法生時住",
    "T48n2016_072:0818b26": "時。但有因緣依即得。定無俱有依。以色法無",
    "T48n2016_072:0818b27": "所緣故。自體不。是能緣法故。又瑜伽論云。於",
    "T48n2016_072:0818b28": "五識有三依。一種子依。二俱有依。三開導依。",
    "T48n2016_072:0818b29": "問。所依有幾重。答。有四重。謂五色根六七八",
    "T48n2016_072:0818c01": "識。即五識各依自根。若後三識。即通與五識",
    "T48n2016_072:0818c02": "為依。問。五色根六七八識。四重所依。各有何",
    "T48n2016_072:0818c03": "用。而言隨闕一種。即便不轉。答。謂一同境。二",
    "T48n2016_072:0818c04": "分別。三染淨。四根本等。所依別故。言同境者。",
    "T48n2016_072:0818c05": "即自五色根是。如眼根照青色境時。眼識亦",
    "T48n2016_072:0818c06": "緣青色境。以青色境同。故名同境。乃至身根",
    "T48n2016_072:0818c07": "識亦爾。言分別者。即第六識能與前五為分",
    "T48n2016_072:0818c08": "別依。同緣境時。起分別故。此是第六自體與",
    "T48n2016_072:0818c09": "五識為分別依。瑜伽論云。有分別無分別。同",
    "T48n2016_072:0818c10": "緣現在境故。即第六名有分別。前五名無分",
    "T48n2016_072:0818c11": "別。解深密經云。五識起時。定有意識同緣境。",
    "T48n2016_072:0818c12": "言染淨者。即第七識。第七識。能與五識為染",
    "T48n2016_072:0818c13": "淨依。第七若在有漏位中。即與五識為染依。",
    "T48n2016_072:0818c14": "若成無漏時。即與前五為淨依。有此染淨依。",
    "T48n2016_072:0818c15": "前五方轉。若無。即不得生。言根本者。即第八",
    "T48n2016_072:0818c16": "識。第八識。與前五識為根本依。前五識是枝",
    "T48n2016_072:0818c17": "條。又第八能持前五識種。種方生現。推功歸",
    "T48n2016_072:0818c18": "本。皆從第八識中成故。此第八不唯與前五",
    "T48n2016_072:0818c19": "識為根本依。亦與萬法為根本。以能持萬法",
    "T48n2016_072:0818c20": "種故。於因果位中。第八皆為根本。此四重依。",
    "T48n2016_072:0818c21": "各各不同。即八識俱有所依。四種名義不同",
    "T48n2016_072:0818c22": "者。如眼等五識。即同境等四種所依。各有決",
    "T48n2016_072:0818c23": "定義。且如眼識。以眼根為決定同境依。以",
    "T48n2016_072:0818c24": "決定共取一境故。餘四境與四根。各決定取",
    "T48n2016_072:0818c25": "自境亦爾。以第六識為決定分別依。以第七",
    "T48n2016_072:0818c26": "識為決定染淨依。以第八識為決定根本依。",
    "T48n2016_072:0818c27": "又能所依。四句分別。一唯能依非所依。即心",
    "T48n2016_072:0818c28": "所法。二唯所依非能依。即五色根。三俱句。即",
    "T48n2016_072:0818c29": "八識心王。四俱非。即外色法。又開導依者。開",
    "T48n2016_072:0819a01": "者避也。即開避處所。導謂導引。導引令生。",
    "T48n2016_072:0819a02": "即前念心王臨滅時。開避處所。引後念心心",
    "T48n2016_072:0819a03": "所。令彼生起。即後念心心所。託前念開導心",
    "T48n2016_072:0819a04": "王所依而生。名開導依。夫因依之處。則染淨",
    "T48n2016_072:0819a05": "出生之始。果報之境。乃苦樂成熟之時。則十",
    "T48n2016_072:0819a06": "因五果以無差。三依四緣而非濫。皆為最初",
    "T48n2016_072:0819a07": "一念。背覺合塵。轉作能心。現為諸境。三細識",
    "T48n2016_072:0819a08": "全因不覺。六麁相永為所緣。入生死。旋火之",
    "T48n2016_072:0819a09": "輪。未曾暫歇。處塵勞。無間之獄。曷有出期。若",
    "T48n2016_072:0819a10": "能明萬法元起之由。了一念最初之際。方知",
    "T48n2016_072:0819a11": "自我心起。起處無蹤。唯我心亡。滅時無跡。則",
    "T48n2016_072:0819a12": "永枯苦本。六趣為之氷消。頓竭愛原。二死因",
    "T48n2016_072:0819a13": "茲雲散。二十八祖之正意。從此皎然。三世諸",
    "T48n2016_072:0819a14": "佛之本懷。於斯釋矣。問。般若無相。不受一",
    "T48n2016_072:0819a15": "塵。云何廣辯四緣及諸因果。答。夫佛道正",
    "T48n2016_072:0819a16": "法。皆從緣生。故云心法四緣生。色法二緣起。",
    "T48n2016_072:0819a17": "若執不從緣生者。皆非正法。悉屬外道自然",
    "T48n2016_072:0819a18": "邪見。且心之一法。若無第一因緣者。無有親",
    "T48n2016_072:0819a19": "生現行果之義。則諸法不成立。若無第二等",
    "T48n2016_072:0819a20": "無間緣者。則無開導引後生義。無有相續。全",
    "T48n2016_072:0819a21": "成間斷。若無第三所緣緣者。則心無所慮處。",
    "T48n2016_072:0819a22": "不能牽心用。心無所託。乃心境俱成斷滅。若",
    "T48n2016_072:0819a23": "無第四增上緣者。雖具前三緣。若無增上。即",
    "T48n2016_072:0819a24": "成障礙。法亦不生。四緣具足。方成心法。若能",
    "T48n2016_072:0819a25": "明了世間因緣所生之法。方乃見無生之旨。",
    "T48n2016_072:0819a26": "以即生法達無生故。且生法尚不知正因。云",
    "T48n2016_072:0819a27": "何能了無生妙理。所以華嚴鈔云。緣起深義。",
    "T48n2016_072:0819a28": "佛教所宗。自古諸德。多云。三教之宗。儒則宗",
    "T48n2016_072:0819a29": "於五常。道宗自然。佛宗因緣。然老子雖云道",
    "T48n2016_072:0819b01": "生一。一生二。二生三。三生萬物。似有因緣。而",
    "T48n2016_072:0819b02": "非正因緣。言道生一者。道即虛無自然故。彼",
    "T48n2016_072:0819b03": "又云。人法地。地法天。天法道。道法自然。謂",
    "T48n2016_072:0819b04": "虛通曰道。即自然而然。是雖有因緣。亦成自",
    "T48n2016_072:0819b05": "然之義耳。佛法雖有無師智。自然智。而是常",
    "T48n2016_072:0819b06": "住真理。要假緣顯。則亦因緣矣。故教說三世。",
    "T48n2016_072:0819b07": "修因契果。非無善因惡因故。楞伽經。大慧白",
    "T48n2016_072:0819b08": "佛。佛說常不思議。彼諸外道。亦有常不思議。",
    "T48n2016_072:0819b09": "何以異耶。佛言。彼諸外道。無有常不思議。以",
    "T48n2016_072:0819b10": "無因故。我說常不思議有因。因於內證。豈得",
    "T48n2016_072:0819b11": "同耶。是則真常。亦因緣顯。淨名經云。說法不",
    "T48n2016_072:0819b12": "有亦不無。以因緣故。諸法生。法華經云。諸佛",
    "T48n2016_072:0819b13": "兩足尊。知法常無性。佛種從緣起。是故說一",
    "T48n2016_072:0819b14": "乘。又經云。一切諸法。因緣為本。中論云。未曾",
    "T48n2016_072:0819b15": "有一法。不從因緣生。是故一切法。無不是空",
    "T48n2016_072:0819b16": "者。則真空中道。亦因緣矣。若爾。涅槃經云。我",
    "T48n2016_072:0819b17": "觀諸行。悉皆無常。云何知耶。以因緣故。若一",
    "T48n2016_072:0819b18": "切法從緣生者。則知無常。是諸外道。無有一",
    "T48n2016_072:0819b19": "法不從緣生。是故無常。則外道有因緣矣。釋",
    "T48n2016_072:0819b20": "曰。此明外道在因緣內。執於緣相以為常住。",
    "T48n2016_072:0819b21": "是故。破之。言無常耳。今明教詮因緣妙理。具",
    "T48n2016_072:0819b22": "常無常。豈得同耶。況復宗者。從多分說。所以",
    "T48n2016_072:0819b23": "因緣是所宗。不應致疑。故知唯是一心緣起",
    "T48n2016_072:0819b24": "法門。以法無自性。隨心所現。所現之法。全是",
    "T48n2016_072:0819b25": "自心。終無心外法。能與心為緣。所以本末相",
    "T48n2016_072:0819b26": "收。皆歸宗鏡。何者。內即是本。外即是末。以",
    "T48n2016_072:0819b27": "唯心義。則內收外。託境生心。則末亦收內。若",
    "T48n2016_072:0819b28": "以法性為本。法性融通。緣起相由。則塵包大",
    "T48n2016_072:0819b29": "身。毛容剎土。故合為一大緣起也。故知有智",
    "T48n2016_072:0819c01": "慧無多聞。有多聞無智慧。俱不達實相。聞慧",
    "T48n2016_072:0819c02": "具足。真見心原。又經云。若欲學般若。應學一",
    "T48n2016_072:0819c03": "切法。以色無邊故。般若無邊。又經云。若欲",
    "T48n2016_072:0819c04": "了達因緣。等無間緣。所緣緣。增上緣者。應當",
    "T48n2016_072:0819c05": "學般若。智論釋云。不破四緣之義。唯破四緣",
    "T48n2016_072:0819c06": "之執。如水中之月。不破所見。只破所取。故",
    "T48n2016_072:0819c07": "知但有能取執情。則非幻而成幻法。若成無",
    "T48n2016_072:0819c08": "所得慧。則非幻尚自不生。執喪情虛。萬法無",
    "T48n2016_072:0819c09": "咎。般若真性。何所滯乎。如大涅槃經云。菩薩",
    "T48n2016_072:0819c10": "善知諸緣。菩薩摩訶薩。不見色相。不見色緣。",
    "T48n2016_072:0819c11": "不見色體。不見色生。不見色滅。不見一相。不",
    "T48n2016_072:0819c12": "見異相。不見見者。不見相貌。不見受者。何以",
    "T48n2016_072:0819c13": "故。了因緣故。如色。一切法亦如是。又前十因",
    "T48n2016_072:0819c14": "四緣等義。是約法相宗說。略明行相。今依",
    "T48n2016_072:0819c15": "法性宗自在無礙法門。說明其體性。據華嚴",
    "T48n2016_072:0819c16": "法界緣起無盡宗。亦有因門六義。緣起十義。",
    "T48n2016_072:0819c17": "今且釋因門六義者。一空。有力。不待緣。是剎",
    "T48n2016_072:0819c18": "那滅義。由剎那滅故。即無自體。是空也。由此",
    "T48n2016_072:0819c19": "滅故。果法得生。是有力也。然此謝滅。非由緣。",
    "T48n2016_072:0819c20": "力故不待緣。二空。有力。待緣。是俱有義。由俱",
    "T48n2016_072:0819c21": "有故。方有即顯。是不有。空義也。俱故能成有。",
    "T48n2016_072:0819c22": "是有力也。俱故非散。是待緣也。三空。無力。待",
    "T48n2016_072:0819c23": "緣。是待緣義。由無自性故。是空也。因不生緣",
    "T48n2016_072:0819c24": "生故。是無力也。四有。有力。不待緣。是決定義。",
    "T48n2016_072:0819c25": "由自類不改故。是有義。然自不改而生果故。",
    "T48n2016_072:0819c26": "果有力義。然此不改。非由緣力。故不待緣。五",
    "T48n2016_072:0819c27": "有。有力。待緣。引自果義。由引現自果。是有義。",
    "T48n2016_072:0819c28": "雖得緣方生。然不生緣果。是有力義。即由此",
    "T48n2016_072:0819c29": "故。是待緣義。六有。無力。待緣。恒隨轉義。由隨",
    "T48n2016_072:0820a01": "他。故無力。是故待緣。正因對緣。唯有三義。一",
    "T48n2016_072:0820a02": "因。有力。不待緣。全能生故。不雜緣力故。二因。",
    "T48n2016_072:0820a03": "有力。侍緣。相資發故。三因。無力。待緣。全不",
    "T48n2016_072:0820a04": "作故。用緣故。又由上三義。因中各有空有二",
    "T48n2016_072:0820a05": "義。二門各三。唯有六故。不增減也。何故不立",
    "T48n2016_072:0820a06": "第四句無力不待緣義者。以彼非因義。故不",
    "T48n2016_072:0820a07": "立。問。果中有六義不。答。果中唯空有二義。",
    "T48n2016_072:0820a08": "謂從他生無體。故是空義。酬因故。是有義。若",
    "T48n2016_072:0820a09": "約互為因果說。即為他因時。具斯六義。與他",
    "T48n2016_072:0820a10": "作果時。即唯有二義。是故六義唯在因中。待",
    "T48n2016_072:0820a11": "緣者。待因事之外增上等三緣也。若緣起祕",
    "T48n2016_072:0820a12": "密義。皆具此六義。六義。約體用各有四句。一",
    "T48n2016_072:0820a13": "約體。有無四句。一是有。謂決定義故。二是無。",
    "T48n2016_072:0820a14": "謂剎那滅義故。三亦有亦無。謂合彼引自果",
    "T48n2016_072:0820a15": "及俱有。無二是也。四非有非無。謂合彼恒隨",
    "T48n2016_072:0820a16": "轉及待眾緣。無二是也。二就用四句。一由合",
    "T48n2016_072:0820a17": "彼恒隨及待眾緣無二故。是不自生。二由合",
    "T48n2016_072:0820a18": "彼剎那滅及決定義無二故。是不他生。三由",
    "T48n2016_072:0820a19": "合彼俱有及引自果無二故。不共生也。四由",
    "T48n2016_072:0820a20": "具三句合其六義因義方成故。非無因生也。",
    "T48n2016_072:0820a21": "中觀八不。據遮詮。六義。約表詮。八不約反。情",
    "T48n2016_072:0820a22": "理自現。六義據現。理情自亡。有斯左右耳。六",
    "T48n2016_072:0820a23": "義開合者。或約體唯一。以因無二體故。或約",
    "T48n2016_072:0820a24": "義分二。謂空有。以無自性故。緣起現前故。或",
    "T48n2016_072:0820a25": "約用分三。一有力。不待緣。二有力。待緣。三無",
    "T48n2016_072:0820a26": "力。待緣。初即全有力。後即全無力。中即亦",
    "T48n2016_072:0820a27": "有力亦無力。第四句。無力。不待緣。非因。故不",
    "T48n2016_072:0820a28": "論。六義據緣起自體。六相據緣起義門。六義。",
    "T48n2016_072:0820a29": "由空有義。故有相即門。由有力無力義。故相",
    "T48n2016_072:0820b01": "入門。由有待緣不待緣義。故有同體異體門。",
    "T48n2016_072:0820b02": "由諸義門。故得有毛容剎海等事也。若論相",
    "T48n2016_072:0820b03": "入相持。皆因有力無力。即此二義。不得同時。",
    "T48n2016_072:0820b04": "若俱有力。無無力者。即成多果過。一一各生",
    "T48n2016_072:0820b05": "故。若俱無力。無有力者。即成無果過。俱不生",
    "T48n2016_072:0820b06": "故。論云。因不生緣生故。緣不生因生故。以一",
    "T48n2016_072:0820b07": "有力能持多。以多無力即入一中。以多有力",
    "T48n2016_072:0820b08": "能持一。以一無力即入多中。是以一塵有力。",
    "T48n2016_072:0820b09": "能含剎海。剎海無力。潛入一中。問。有力無力。",
    "T48n2016_072:0820b10": "其義如何。答。若以一有力者。是空無性義。無",
    "T48n2016_072:0820b11": "性故。能成諸法。以有空義故。一切法得成。則",
    "T48n2016_072:0820b12": "是一有力為主。多無力為伴。若以多有力者。",
    "T48n2016_072:0820b13": "則無一法而有自體能獨立者。皆假眾緣相",
    "T48n2016_072:0820b14": "待而成。則多有力為主。一無力為伴。所以立",
    "T48n2016_072:0820b15": "伴相成。自他互立。無伴則主不立。闕自則他",
    "T48n2016_072:0820b16": "不成。又約用。由相待故。具有力無力義。是相",
    "T48n2016_072:0820b17": "收及相入。二約體。由相作故。具有體無體義。",
    "T48n2016_072:0820b18": "是故相即及相是。經偈云。諸法無作用。亦無",
    "T48n2016_072:0820b19": "有體性。是故一切法。各各不相知。以他而為",
    "T48n2016_072:0820b20": "自。故無體性。以相待而成。故無作用。此是無",
    "T48n2016_072:0820b21": "力義。又因此無知無性。方有緣起。若一法有",
    "T48n2016_072:0820b22": "體。則不假相依。若無相依。則無諸法。若諸法",
    "T48n2016_072:0820b23": "不空。則無道無果。此是有力義。次緣起十門",
    "T48n2016_072:0820b24": "者。即緣起相由之力。謂一與多互為緣起。相",
    "T48n2016_072:0820b25": "由成立。故有相即相入等。此有二種。一約",
    "T48n2016_072:0820b26": "緣用。有有力無力。相待相依。全體相收。故有",
    "T48n2016_072:0820b27": "相入。二約緣體。有空不空。能作所作。全體相",
    "T48n2016_072:0820b28": "是。故有相即。此即入二門。復有二義。一異體",
    "T48n2016_072:0820b29": "相望。故有微細隱顯。謂異體相容。是微細義。",
    "T48n2016_072:0820c01": "異體相是。具隱顯義。二同體內具德。故有一",
    "T48n2016_072:0820c02": "多廣狹。謂同體相入。故有一多無礙。同體相",
    "T48n2016_072:0820c03": "即。故有廣狹無礙。又由以異攝同。故有帝網",
    "T48n2016_072:0820c04": "義。於時中。故有十世義。緣起無性。故有性相",
    "T48n2016_072:0820c05": "無礙義。相關互攝。故有主伴義。十緣義者。一。",
    "T48n2016_072:0820c06": "諸緣各異義。大緣起中諸緣相望。要須體用",
    "T48n2016_072:0820c07": "各別。不相雜亂。方成緣起。若雜亂者。失本緣",
    "T48n2016_072:0820c08": "法。緣起不成。此則諸緣各各自守一位。經頌",
    "T48n2016_072:0820c09": "云。多中無一性。一亦無有多。二互遍相資義。",
    "T48n2016_072:0820c10": "要互相遍。方成緣起。如一緣遍應多緣。各與",
    "T48n2016_072:0820c11": "彼多全為一故。此一即是多箇一也。此即一",
    "T48n2016_072:0820c12": "一各具一切。經頌云。知以一故眾。知以眾故",
    "T48n2016_072:0820c13": "一。三俱存無礙義。凡是一緣。要具前二。以要",
    "T48n2016_072:0820c14": "住自一。方能遍應。遍。應多緣。多。緣方是一故。",
    "T48n2016_072:0820c15": "以一不自作一。以多作一。以多不自多。以一",
    "T48n2016_072:0820c16": "作多。是故唯一多一自在無礙。或舉體全住。",
    "T48n2016_072:0820c17": "是唯一也。或舉體遍應。是多一也。或俱存。或",
    "T48n2016_072:0820c18": "雙泯。或總合。或全離。經頌云。諸法無所依。",
    "T48n2016_072:0820c19": "但從和合起。此三門。總明緣起本法竟。四異",
    "T48n2016_072:0820c20": "體相入義。謂法門力用。遞相依持。互形奪故。",
    "T48n2016_072:0820c21": "各有全力全無力義。由一有力。必不與多有",
    "T48n2016_072:0820c22": "力俱。是故無有一而不持多也。由多無力。必",
    "T48n2016_072:0820c23": "不與一無力俱。是故無有多而不入一也。多",
    "T48n2016_072:0820c24": "持一依亦然。五異體相即義。諸緣相望。全體",
    "T48n2016_072:0820c25": "形奪。有有體無體義。是故一緣是能起能成。",
    "T48n2016_072:0820c26": "故有體。多緣是所起所成。故無體。由一有體。",
    "T48n2016_072:0820c27": "必不得與多有體俱。多無體。必不得與一無",
    "T48n2016_072:0820c28": "體俱。是故無有不多之一。無有不一之多。六。",
    "T48n2016_072:0820c29": "體用雙融義。一以體無不用。故舉體全用。即",
    "T48n2016_072:0821a01": "有相入。無相即義。二用無不體。故舉用全體。",
    "T48n2016_072:0821a02": "即唯有相即。無相入義。三歸體之用不礙用。",
    "T48n2016_072:0821a03": "全用之體不失體。無礙雙存。亦即亦入。自在",
    "T48n2016_072:0821a04": "俱現。四全用之體體泯。全體之用用亡。非即",
    "T48n2016_072:0821a05": "非入。圓融一味。五合前四句。同一緣起。無礙",
    "T48n2016_072:0821a06": "雙存。六泯前五句。絕待離言。冥同性海。此上",
    "T48n2016_072:0821a07": "三門。於初異體門中顯義理竟。七同體相入",
    "T48n2016_072:0821a08": "義。謂前一緣所有多一。與彼一緣體無別故。",
    "T48n2016_072:0821a09": "名為同體。又由此一緣應多緣故。先明相入。",
    "T48n2016_072:0821a10": "謂一緣有力能持多一。多一無力依彼一緣。",
    "T48n2016_072:0821a11": "是故一能攝多。多便入一。八同體相即義。謂",
    "T48n2016_072:0821a12": "前一緣所具多一。亦有有體無體義。故亦相",
    "T48n2016_072:0821a13": "即。以多一無體。由本一成。多即一也。由本一",
    "T48n2016_072:0821a14": "有體。能持多一。全一攝多。如一有多空既爾。",
    "T48n2016_072:0821a15": "多。有一空亦然。九。俱融無礙義。同前六句",
    "T48n2016_072:0821a16": "體用雙融。此三門。於前第二同體門中辯義",
    "T48n2016_072:0821a17": "理竟。十同異圓滿義。以前九門。總合為一大",
    "T48n2016_072:0821a18": "緣起。令多種義門。同時具足。由住一遍應。故",
    "T48n2016_072:0821a19": "有廣狹自在門。由就體。有相即。就用。有相入。",
    "T48n2016_072:0821a20": "由異體相容。具微細門。由異體相即。具隱顯",
    "T48n2016_072:0821a21": "門。就用相入為顯。就體相即為隱。又由異體",
    "T48n2016_072:0821a22": "相入。帶同體相。入具帝網門。由此大緣起。",
    "T48n2016_072:0821a23": "即無礙法界。有託事門。顯於時中。有十世門。",
    "T48n2016_072:0821a24": "相關互攝。有主伴門。此圓滿門。就第三門中",
    "T48n2016_072:0821a25": "以辯義理竟。經頌云。菩薩善觀緣起法。於一",
    "T48n2016_072:0821a26": "法中解眾多。眾多法中解了一。如是理事開",
    "T48n2016_072:0821a27": "合緣性融通。方達一心無盡之用。華嚴演義",
    "T48n2016_072:0821a28": "釋云。夫緣起者。初有三門。一異體門。二同體",
    "T48n2016_072:0821a29": "門。三同異合明門。所有同異體者。以諸緣起",
    "T48n2016_072:0821b01": "門內有二義故。一不相由義。謂自具德故。",
    "T48n2016_072:0821b02": "如因中不待緣是。二相由義。如待緣等是也。",
    "T48n2016_072:0821b03": "初即同體門。後即異體門。若爾。何以初異體",
    "T48n2016_072:0821b04": "門中。云諸緣各別。不相雜亂。第二同體門中。",
    "T48n2016_072:0821b05": "云互相遍應。方成緣起。釋曰。謂要由各異。方",
    "T48n2016_072:0821b06": "得待緣。要由遍應。方自具德耳。所以前之二",
    "T48n2016_072:0821b07": "門。各生三者。一互相依持。有力無力故。二互",
    "T48n2016_072:0821b08": "相形奪。有體無體故。三體用雙融。無前後故。",
    "T48n2016_072:0821b09": "此即緣起大意。次。第一異體門者。然由相成。",
    "T48n2016_072:0821b10": "方各有體。二互遍相資義者。即同體門。則具",
    "T48n2016_072:0821b11": "多箇一。如十錢為緣。當體自是本一。應二之",
    "T48n2016_072:0821b12": "時。乃詺初一。以為二一。應三為三一。乃至應",
    "T48n2016_072:0821b13": "十為十一。故有多一。若此一緣不具多一。則",
    "T48n2016_072:0821b14": "資應不遍。不成緣起。此則一一各具一切者。",
    "T48n2016_072:0821b15": "一既有十。二三四等。亦各有十。故云。一一各",
    "T48n2016_072:0821b16": "具。如十錢為喻。其法界差別無盡法中。各各",
    "T48n2016_072:0821b17": "遍應故。隨一一各具法界差別法也。三俱存",
    "T48n2016_072:0821b18": "無礙義者。唯一多一自在無礙者。總明欲多",
    "T48n2016_072:0821b19": "常多。欲一常一。故云自在。一或舉體遍應。二",
    "T48n2016_072:0821b20": "或舉體全住。三或俱存者。俱存住自及遍應",
    "T48n2016_072:0821b21": "也。亦俱存唯一及多一也。四雙泯者。即由俱",
    "T48n2016_072:0821b22": "存。則相即奪故。住一即遍應。非住一也。遍",
    "T48n2016_072:0821b23": "應即住一非遍應也。五或總合者。合前四句",
    "T48n2016_072:0821b24": "為解境故。六或全離者。全離前五成行境故。",
    "T48n2016_072:0821b25": "四異門相入義者。遞相依持者。以是緣起一",
    "T48n2016_072:0821b26": "多等。非定性一多等。謂一有定性。不由於多。",
    "T48n2016_072:0821b27": "多有定性。不由於一。今由一無定性。假多而",
    "T48n2016_072:0821b28": "起。多無定性。由一而生故。由無性平等之義。",
    "T48n2016_072:0821b29": "方成緣起。若有一可一。此是自性一。若有",
    "T48n2016_072:0821c01": "多可多。此是定性多。若是定性多。多不因於",
    "T48n2016_072:0821c02": "一。若是定性一。一不因於多。今由多故一。此",
    "T48n2016_072:0821c03": "一不自一。今由一故多。此多不自多。此多則",
    "T48n2016_072:0821c04": "無力。此一不自一。此一則無力。無力隨有力。",
    "T48n2016_072:0821c05": "一多互相收故。隨一佛會。即一切佛會。一切",
    "T48n2016_072:0821c06": "法會。即是一法會。故此一法會。不動而常遍。",
    "T48n2016_072:0821c07": "不分而常多。前後互相成。如何不信。又謂前",
    "T48n2016_072:0821c08": "一望多中。一為持邊。一能攝多。一為依邊。一",
    "T48n2016_072:0821c09": "能入多。如一望多。有依有持者。有依者。即前",
    "T48n2016_072:0821c10": "多持。故一成也。有持者。即前一有力。為多依",
    "T48n2016_072:0821c11": "故。言全力者。成上持。言無力者。成上依。言",
    "T48n2016_072:0821c12": "常含多在已中者。一有力為持。能攝多故。言",
    "T48n2016_072:0821c13": "潛入已在多中者。一無力為依。便入多故。俱",
    "T48n2016_072:0821c14": "存雙泯者。謂一攝多。是第一句。多攝一是第",
    "T48n2016_072:0821c15": "二句。俱存。即第三句。謂即一攝一入時。即多",
    "T48n2016_072:0821c16": "攝多入故。雙泯者。即第四句。一攝一入故。則",
    "T48n2016_072:0821c17": "多攝多入故。便一攝一入泯。多攝多入故。即",
    "T48n2016_072:0821c18": "一攝一入故。則多攝多入泯。故云雙泯。對前",
    "T48n2016_072:0821c19": "別明二句。則有四句。亦可成六。五俱照前四。",
    "T48n2016_072:0821c20": "成解境故。六頓絕前五。成行境故。五異體",
    "T48n2016_072:0821c21": "相即義者。為能起邊。即有體。為所起邊。即無",
    "T48n2016_072:0821c22": "體。如云法從緣生。是法即空。意取所生空也。",
    "T48n2016_072:0821c23": "空。即無體義。若形奪者。以能起之緣。形對所",
    "T48n2016_072:0821c24": "起。奪彼所起。令無體也。由一有體。不得與多",
    "T48n2016_072:0821c25": "有體俱者。謂有難言。一之與多。俱有有體無",
    "T48n2016_072:0821c26": "體二義。云何獨言一有體耶。故今通云。由有",
    "T48n2016_072:0821c27": "無義不得並故。今一為能起邊。多。必是所起",
    "T48n2016_072:0821c28": "故。若不爾者。能所不成。緣起亦壞。是故無有",
    "T48n2016_072:0821c29": "不多之一者。此一是多故。無有不一之多者。",
    "T48n2016_072:0822a01": "此多是一故。問。一不即多有何過。答。有二過",
    "T48n2016_072:0822a02": "故。一不成多過。謂既不成多。餘亦不成多故。",
    "T48n2016_072:0822a03": "如一不成十。二三四等亦不成十。故無十過。",
    "T48n2016_072:0822a04": "二不成一過。謂若一不成十。此即不成一。由",
    "T48n2016_072:0822a05": "十不成故。一義亦不成。以無於十是誰一故。",
    "T48n2016_072:0822a06": "一不即多。成過既爾。多。不即一成過亦然。又",
    "T48n2016_072:0822a07": "若不相即。緣起門中。空有二義即不成立。便",
    "T48n2016_072:0822a08": "有自性斷滅等過故。俱存雙泯者。俱。謂正一。",
    "T48n2016_072:0822a09": "攝他同己。廢己同他時。即是多攝一同己。廢",
    "T48n2016_072:0822a10": "己同一也。雙泯者。以一望於他二義。即是多",
    "T48n2016_072:0822a11": "望於一二義故。則一望於他。二義泯矣。多望",
    "T48n2016_072:0822a12": "於一。二義。即是一望於多二義故。即多望於",
    "T48n2016_072:0822a13": "一。二義泯也。旨不異前。思之。六體用雙融義",
    "T48n2016_072:0822a14": "者。一以體就用。二以用就體。三體用雙存。四",
    "T48n2016_072:0822a15": "體用雙泯。以體用交徹。形奪兩亡。即入同原。",
    "T48n2016_072:0822a16": "故圓融一味。五成解境。六成行境。七同體相",
    "T48n2016_072:0822a17": "入義者。此門即指前第二門。以第二是本同",
    "T48n2016_072:0822a18": "體門故。如一本自是一為本一。應二為二一。",
    "T48n2016_072:0822a19": "應三為三一等。只是一箇一對他成多。亦如",
    "T48n2016_072:0822a20": "一人。望父名子。望子名父。望兄為弟。望弟為",
    "T48n2016_072:0822a21": "兄等。同一人體而有多名。今本一如一人。多",
    "T48n2016_072:0822a22": "一如諸名也。八同體相即義者。一有多空既",
    "T48n2016_072:0822a23": "爾者。例多一有體也。由有多一方詺本一。為",
    "T48n2016_072:0822a24": "本一故。多一有體。本一無體也。多一有體故。",
    "T48n2016_072:0822a25": "能攝本一。本一無體。潛入多一。九俱融無礙",
    "T48n2016_072:0822a26": "者。同前異體門也。即前第六門。謂同體緣起",
    "T48n2016_072:0822a27": "法中。力用交涉。全體融合。方成緣起。十同",
    "T48n2016_072:0822a28": "異圓滿義者。謂前來異體四門。同體四門。及",
    "T48n2016_072:0822a29": "第三同異俱存。並不出同異。合居一處。不偏",
    "T48n2016_072:0822b01": "一門。故云圓滿。若具足皆具十玄。有多種義",
    "T48n2016_072:0822b02": "門。有本有末。有同有異。有即有入。四句六句",
    "T48n2016_072:0822b03": "等。合前九門。為同時門也。且如由異體相入。",
    "T48n2016_072:0822b04": "帶同體相入故。有帝網門者。同體相入。一中",
    "T48n2016_072:0822b05": "已含於多。更入異體。故有重重之義。同體相",
    "T48n2016_072:0822b06": "入。如鏡已含多影。更入異體。如含影之鏡。更",
    "T48n2016_072:0822b07": "入餘鏡。故有重重無盡之義。餘九玄如文。今",
    "T48n2016_072:0822b08": "結屬者。由第一本門之中融同異故。今則融",
    "T48n2016_072:0822b09": "前六門。則異體中三門。與同體三門相成。無",
    "T48n2016_072:0822b10": "異體。同體不成。無同體。異體不成。故六門相",
    "T48n2016_072:0822b11": "成。後之七門。從前三生。前三融故。後七必融。",
    "T48n2016_072:0822b12": "故十門一際也。例前第三融通。亦有六句。一",
    "T48n2016_072:0822b13": "或舉體全異。具入即俱。二或舉體全同。亦具",
    "T48n2016_072:0822b14": "入即俱。三或具同異。雙現。無二體故。四或雙",
    "T48n2016_072:0822b15": "非同異。以相奪俱盡故。謂同即異。故非同。異",
    "T48n2016_072:0822b16": "即同。故非異。五或具前四。為解境故。六或絕",
    "T48n2016_072:0822b17": "前五。成行境故。故約智顯理。諸門不同。廢",
    "T48n2016_072:0822b18": "智忘筌。一切叵說。說與不說。無礙難思。沒同",
    "T48n2016_072:0822b19": "果海。唯亡言遺照。庶幾玄取耳。如上緣起總",
    "T48n2016_072:0822b20": "因云。外由內變。本末相收。外諸器界。內識頓",
    "T48n2016_072:0822b21": "變。增上之果。亦因自業。故云內變。內即是本。",
    "T48n2016_072:0822b22": "外即是末。以唯心義。則內收外。以末攝本。若",
    "T48n2016_072:0822b23": "以法性為本。法性融通。緣起相由。則塵包一",
    "T48n2016_072:0822b24": "身。毛容剎土。故合為大大緣起。",
    "T48n2016_072:0822b25": "宗鏡錄卷第七十二"
}