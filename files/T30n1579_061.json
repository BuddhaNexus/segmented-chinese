{
    "T30n1579_061:0638a14": "瑜伽師地論卷第六十一",
    "T30n1579_061:0638a16": "彌勒菩薩說",
    "T30n1579_061:0638a17": "三藏法師玄奘奉　詔譯",
    "T30n1579_061:0638a18": "攝決擇分中有尋有伺等三地之四",
    "T30n1579_061:0638a19": "復次如佛世尊為出愛王所說經言。彼王",
    "T30n1579_061:0638a20": "一時往詣佛所。頂禮佛足白言世尊。有一",
    "T30n1579_061:0638a21": "沙門若婆羅門。來至我所。以不真實過失。",
    "T30n1579_061:0638a22": "現前呵諫於我。我於爾時其心不生悔惱",
    "T30n1579_061:0638a23": "憂慼。何以故。觀此過失。於我自身都不見",
    "T30n1579_061:0638a24": "故。又有沙門若婆羅門。來至我所。以不真",
    "T30n1579_061:0638a25": "實功德。現前讚勸於我。我於爾時心亦不",
    "T30n1579_061:0638a26": "生歡喜踊躍。何以故。觀此功德。於我自身",
    "T30n1579_061:0638a27": "都不見故。彼諸沙門及婆羅門既退還已。我",
    "T30n1579_061:0638a28": "便獨處空閑靜室。生如是心籌量尋伺。我",
    "T30n1579_061:0638a29": "當云何了知諸王真實過失真實功德。若我",
    "T30n1579_061:0638b01": "知者當捨其失當修其德。誰有沙門或婆",
    "T30n1579_061:0638b02": "羅門能了諸王真實過失真實功德。亦能為",
    "T30n1579_061:0638b03": "我廣開示者。既尋伺已便作是念。唯我世尊",
    "T30n1579_061:0638b04": "一切知者一切見者。定當了知諸王所有真",
    "T30n1579_061:0638b05": "實過失真實功德。我今當往佛世尊所請",
    "T30n1579_061:0638b06": "問斯義。故我今者來至佛所請決是義。唯",
    "T30n1579_061:0638b07": "願如來為我開示。世尊云何諸王真實過失。",
    "T30n1579_061:0638b08": "云何諸王真實功德。作是請已。爾時世尊。",
    "T30n1579_061:0638b09": "告出愛王曰。大王大王。今者應當了知王",
    "T30n1579_061:0638b10": "之過失王之功德。王衰損門王方便門。王可",
    "T30n1579_061:0638b11": "愛法及能引發王可愛法。",
    "T30n1579_061:0638b12": "云何名為王之過失。大王當知。王過失者。",
    "T30n1579_061:0638b13": "略有十種。王若成就如是過失。雖有大府",
    "T30n1579_061:0638b14": "庫有大輔佐有大軍眾。然不可歸仰。何等",
    "T30n1579_061:0638b15": "為十。一種姓不高。二不得自在。三立性暴",
    "T30n1579_061:0638b16": "惡。四猛利憤發。五恩惠奢薄。六受邪佞言。七",
    "T30n1579_061:0638b17": "所作不思不順儀則。八不顧善法。九不知差",
    "T30n1579_061:0638b18": "別忘所作恩。十一向縱任專行放逸。",
    "T30n1579_061:0638b19": "云何名王種姓不高。謂有國王隨一下類王",
    "T30n1579_061:0638b20": "家而生非宿尊貴。或雖於此王家而生。賤",
    "T30n1579_061:0638b21": "女之子不相似子。或是大臣輔相國師群",
    "T30n1579_061:0638b22": "官等子。如是名王種姓不高。云何名王不",
    "T30n1579_061:0638b23": "得自在。謂有國王為諸大臣輔相國師群",
    "T30n1579_061:0638b24": "官所制。不隨所欲作所應作錫賚群臣。",
    "T30n1579_061:0638b25": "於妙五欲亦不如意歡娛遊戲。如是名王",
    "T30n1579_061:0638b26": "不得自在。",
    "T30n1579_061:0638b27": "云何名王立性暴惡。謂有國王諸群臣類或",
    "T30n1579_061:0638b28": "餘人等。隨於一處現行少小不如意事。即",
    "T30n1579_061:0638b29": "便對面擯黜發麁惡言。咆勃忿恚顰蹙而住。",
    "T30n1579_061:0638c01": "時生憤發設不對面。背彼向餘而作於前",
    "T30n1579_061:0638c02": "擯辱等事。設不對面亦不背彼向餘而作",
    "T30n1579_061:0638c03": "於前黜罵等事。然唯內意憤恚欝怏。懷惱害",
    "T30n1579_061:0638c04": "心懷怨恨心。然不長時持憤恚心相續不",
    "T30n1579_061:0638c05": "捨。復有內意憤恚欝怏。懷惱害心懷怨恨",
    "T30n1579_061:0638c06": "心。亦於長時持憤恚心相續不捨。由如",
    "T30n1579_061:0638c07": "是相對面暴惡。背面暴惡。懊恚暴惡。暫時暴",
    "T30n1579_061:0638c08": "惡。長久暴惡。如是名王立性暴惡。大王當",
    "T30n1579_061:0638c09": "知。長久暴惡名獲大罪。非是餘者。",
    "T30n1579_061:0638c10": "云何名王猛利憤發。謂有國王。諸群臣等",
    "T30n1579_061:0638c11": "有小愆過有少違越。便削封祿奪去妻",
    "T30n1579_061:0638c12": "妾。或以重罰而刑罰之。如是名王猛利憤",
    "T30n1579_061:0638c13": "發。",
    "T30n1579_061:0638c14": "云何名王恩惠奢薄。謂有國王。諸群臣等供",
    "T30n1579_061:0638c15": "奉侍衛。雖極清淨善稱其心。而以微劣軟",
    "T30n1579_061:0638c16": "言慰喻。頒賜爵祿酬賞勳庸。不能圓滿不",
    "T30n1579_061:0638c17": "順常式。或損耗已或稽留已。或推注已或怨",
    "T30n1579_061:0638c18": "恨已。然後方與。如是名王恩惠奢薄",
    "T30n1579_061:0638c19": "云何名王受邪佞言。若有國王。諸群臣等實",
    "T30n1579_061:0638c20": "非聰叡有聰叡慢。貪濁偏黨不閑憲式。情",
    "T30n1579_061:0638c21": "懷謀叛不修善政。聽受信用如是輩人所",
    "T30n1579_061:0638c22": "進諫議。由此因緣王務財寶名稱善政並皆",
    "T30n1579_061:0638c23": "衰損。如是名王受邪佞言。",
    "T30n1579_061:0638c24": "云何名王所作不思不順儀則。謂有國王。不",
    "T30n1579_061:0638c25": "能究察不審究察。不能思擇不審思擇。",
    "T30n1579_061:0638c26": "諸群臣輩於彼彼務機密事中。不堪委任",
    "T30n1579_061:0638c27": "而委任之。堪委任者而不委任。堪驅役者",
    "T30n1579_061:0638c28": "而不驅役。不堪役者乃驅役之。應賞賚者",
    "T30n1579_061:0638c29": "而刑罰之。應刑罰者而賞賚之。又於群臣",
    "T30n1579_061:0639a01": "不善安處先王儀則。由此群臣處大朝會。",
    "T30n1579_061:0639a02": "餘論未終發言間絕。不敬不憚而興諫諍。",
    "T30n1579_061:0639a03": "不如旨教而善奉行。不正安住王之教命。",
    "T30n1579_061:0639a04": "如是名王所作不思不順儀則。",
    "T30n1579_061:0639a05": "云何名王不顧善法。謂有國王。不信他世",
    "T30n1579_061:0639a06": "亦不曉悟。由於他世不信不悟。便於當",
    "T30n1579_061:0639a07": "來善不善業愛非愛果。不能信解。不信解",
    "T30n1579_061:0639a08": "故無有羞恥。隨情造作身語意業三種惡",
    "T30n1579_061:0639a09": "行。不能時時布施修福受齋學戒。如是",
    "T30n1579_061:0639a10": "名王不顧善法。云何名王不知差別忘所作",
    "T30n1579_061:0639a11": "恩。謂有國王。於諸大臣輔相國師及群官",
    "T30n1579_061:0639a12": "等。其心顛倒不善了知忠信伎藝智慧差",
    "T30n1579_061:0639a13": "別。以不知故非忠信所生忠信想。於忠信",
    "T30n1579_061:0639a14": "所非忠信想。無伎藝所生伎藝想。有",
    "T30n1579_061:0639a15": "伎藝所無伎藝想。於惡慧所生善慧想。",
    "T30n1579_061:0639a16": "於善慧所生惡慧想。彼由如是心顛倒",
    "T30n1579_061:0639a17": "故。於非忠信無有伎藝惡慧臣所。敬重",
    "T30n1579_061:0639a18": "愛養。忠信伎藝善慧臣所。反生輕賤。又諸",
    "T30n1579_061:0639a19": "臣等年耆衰邁。曾於長夜供奉侍衛。知其",
    "T30n1579_061:0639a20": "無勢無力無勇。遂不敬愛。不賜爵祿不",
    "T30n1579_061:0639a21": "酬其賞。設被陵蔑捨而不問。如是名王",
    "T30n1579_061:0639a22": "不知差別忘所作恩。云何名王一向縱任專",
    "T30n1579_061:0639a23": "行放逸。謂有國王。於妙五欲一向沈沒。耽",
    "T30n1579_061:0639a24": "著嬉戲愛樂受行。不能時時勗勵方便作",
    "T30n1579_061:0639a25": "所應作勞賚群臣。如是名王一向縱任專",
    "T30n1579_061:0639a26": "行放逸。若有國王。成就如是十種過失。雖",
    "T30n1579_061:0639a27": "有大府庫有大輔佐有大軍眾。而不可",
    "T30n1579_061:0639a28": "歸仰。大王當知。此十過失。初一是王種姓過",
    "T30n1579_061:0639a29": "失。餘九是王自性過失。",
    "T30n1579_061:0639b01": "云何名為王之功德。大王當知。王功德者。",
    "T30n1579_061:0639b02": "略有十種。王若成就如是功德。雖無大府",
    "T30n1579_061:0639b03": "庫無大輔佐無大軍眾。而可歸仰。何等為",
    "T30n1579_061:0639b04": "十。一種姓尊高。二得大自在。三性不暴惡。",
    "T30n1579_061:0639b05": "四憤發輕微。五恩惠猛利。六受正直言。七所",
    "T30n1579_061:0639b06": "作諦思善順儀則。八顧戀善法。九善知差別",
    "T30n1579_061:0639b07": "知所作恩。十不自縱任不行放逸。",
    "T30n1579_061:0639b08": "云何名王種姓尊高。謂有國王。處在相似",
    "T30n1579_061:0639b09": "王家而生。宿世尊貴。是相似子。如是名王",
    "T30n1579_061:0639b10": "種姓尊高。",
    "T30n1579_061:0639b11": "云何名王得大自在。謂有國王。自隨所欲",
    "T30n1579_061:0639b12": "作所應作勞賚群臣。於妙五欲歡娛遊戲。",
    "T30n1579_061:0639b13": "於諸大臣輔相國師群官等所。凡出教命宣",
    "T30n1579_061:0639b14": "布無礙。如是名王得大自在。云何名王性",
    "T30n1579_061:0639b15": "不暴惡。謂有國王。諸群臣等隨於何處。雖",
    "T30n1579_061:0639b16": "行增上不如意事。性能容忍不現擯黜。不",
    "T30n1579_061:0639b17": "發麁言亦不咆勃。廣說乃至不生憤發。亦",
    "T30n1579_061:0639b18": "不背面而作前事。亦不內意祕匿忿纏。亦",
    "T30n1579_061:0639b19": "不長夜蓄怨憤心相續不捨。不現暴惡不",
    "T30n1579_061:0639b20": "背暴惡。不匿暴惡不久暴惡。如是名王性",
    "T30n1579_061:0639b21": "不暴惡。",
    "T30n1579_061:0639b22": "云何名王憤發輕微。謂有國王。諸群臣等",
    "T30n1579_061:0639b23": "雖有大愆有大違越。而不一切削其封祿",
    "T30n1579_061:0639b24": "奪其妻妾。不以重罰而刑罰之。隨過輕",
    "T30n1579_061:0639b25": "重而行黜罰。如是名王憤發輕微",
    "T30n1579_061:0639b26": "云何名王恩惠猛利。謂有國王。諸群臣等正",
    "T30n1579_061:0639b27": "直現前供奉侍衛。其心清淨其心調順。於時",
    "T30n1579_061:0639b28": "時中以正圓滿軟言慰諭。具足頒錫爵祿",
    "T30n1579_061:0639b29": "勳庸。而不令彼損耗稽留劬勞怨恨。易可",
    "T30n1579_061:0639c01": "供奉不難承事。如是名王恩惠猛利。",
    "T30n1579_061:0639c02": "云何名王受正直言。謂有國王。諸群臣等實",
    "T30n1579_061:0639c03": "有聰叡無聰叡慢。無濁無偏善閑憲式。情",
    "T30n1579_061:0639c04": "無違叛樂修善法。聽受信用如是輩人所",
    "T30n1579_061:0639c05": "進言議。由此因緣國務財寶名稱善法皆悉",
    "T30n1579_061:0639c06": "增盛。如是名王受正直言。",
    "T30n1579_061:0639c07": "云何名王所作諦思善順儀則。謂有國王。性",
    "T30n1579_061:0639c08": "能究察能審究察。性能思擇能審思擇。諸群",
    "T30n1579_061:0639c09": "臣等於彼彼務機密事中。不堪委任而不",
    "T30n1579_061:0639c10": "委任。堪委任者而委任之。不堪役者而不",
    "T30n1579_061:0639c11": "驅役。堪驅役者乃驅役之。應賞賚者而正",
    "T30n1579_061:0639c12": "賞賚。應刑罰者而正刑罰。凡有所為審",
    "T30n1579_061:0639c13": "思審擇。然後方作而不卒暴。又於群臣能",
    "T30n1579_061:0639c14": "善安處先王儀則。由此群臣雖處宴會。",
    "T30n1579_061:0639c15": "終不發言間絕餘論。要待言終恭敬畏憚",
    "T30n1579_061:0639c16": "而興諫諍。如其旨教而善奉行。能正安住",
    "T30n1579_061:0639c17": "王之教命。如是名王所作諦思善順儀則。",
    "T30n1579_061:0639c18": "云何名王顧戀善法。謂有國王。信知他世。",
    "T30n1579_061:0639c19": "由信知故便於當來淨不淨業愛非愛果能",
    "T30n1579_061:0639c20": "善信解。由信解故具足慚恥。而不縱情",
    "T30n1579_061:0639c21": "作身語意三種惡行。時時思擇布施修福受",
    "T30n1579_061:0639c22": "齋學戒。如是名王顧戀善法。",
    "T30n1579_061:0639c23": "云何名王善知差別知所作恩。謂有國王。",
    "T30n1579_061:0639c24": "於諸大臣輔相國師及群官等。心無顛倒能",
    "T30n1579_061:0639c25": "善了知忠信伎藝智慧差別。若諸群臣忠信",
    "T30n1579_061:0639c26": "伎藝及與智慧。若有若無並如實知。於其",
    "T30n1579_061:0639c27": "無者輕而遠之。於其有者敬而愛之。而正",
    "T30n1579_061:0639c28": "攝受。又諸臣等年耆衰邁。曾於長夜供奉侍",
    "T30n1579_061:0639c29": "衛。雖知無勢無力無勇。然念昔恩轉懷",
    "T30n1579_061:0640a01": "敬愛而不輕賤。爵祿勳庸分賞無替。如是",
    "T30n1579_061:0640a02": "名王善知差別知所作恩。云何名王不自縱",
    "T30n1579_061:0640a03": "任不行放逸。謂有國王。於妙五欲而不沈",
    "T30n1579_061:0640a04": "沒耽著嬉戲愛樂受行。能於時時勗勵方",
    "T30n1579_061:0640a05": "便作所應作勞賚群臣。如是名王不自縱",
    "T30n1579_061:0640a06": "任不行放逸。若王成就如是功德。雖無大",
    "T30n1579_061:0640a07": "府庫無大輔佐無大軍眾。而可歸仰。大王",
    "T30n1579_061:0640a08": "當知。如是十種王之功德。初一名為種姓",
    "T30n1579_061:0640a09": "功德。餘九名為自性功德。云何名為王衰損",
    "T30n1579_061:0640a10": "門。大王當知。王衰損門略有五種。一不善",
    "T30n1579_061:0640a11": "觀察而攝群臣。二雖善觀察而攝群臣無恩",
    "T30n1579_061:0640a12": "妙行縱有非時。三專行放逸不思機務。四專",
    "T30n1579_061:0640a13": "行放逸不守府庫。五專行放逸不修法行。如",
    "T30n1579_061:0640a14": "是五種皆悉名為王衰損門。云何名王不善",
    "T30n1579_061:0640a15": "觀察而攝群臣。謂有國王。於群臣等不能",
    "T30n1579_061:0640a16": "究察不審究察。不能思擇。不審思擇忠信",
    "T30n1579_061:0640a17": "伎藝智慧差別。攝為親侍加以寵愛。厚賜",
    "T30n1579_061:0640a18": "爵祿重賞勳庸。最機密處而相委任。數以",
    "T30n1579_061:0640a19": "軟言現為慰諭。然此群臣所付財寶多有",
    "T30n1579_061:0640a20": "損費。若遇怨敵惡友軍陣彼先退敗。恐懼",
    "T30n1579_061:0640a21": "破散為他所勝。遲留人後奔北無戀。矯",
    "T30n1579_061:0640a22": "行惡策動[虛*予]王政。如是名王不善觀察而",
    "T30n1579_061:0640a23": "攝群臣。",
    "T30n1579_061:0640a24": "云何名王雖善觀察而攝群臣無恩妙行縱",
    "T30n1579_061:0640a25": "有非時。謂有國王。雖於群臣性能究察能",
    "T30n1579_061:0640a26": "審究察。性能思擇能審思擇忠信伎藝智",
    "T30n1579_061:0640a27": "慧差別攝為親侍。而不寵愛。不如其量具",
    "T30n1579_061:0640a28": "賜爵祿。最機密處亦不委任。不數軟言現",
    "T30n1579_061:0640a29": "相慰諭。後於一時王遇怨敵惡友軍陣。廣",
    "T30n1579_061:0640b01": "說乃至大怖畏事命難現前。爾時於臣方行",
    "T30n1579_061:0640b02": "寵愛。廣說乃至數以軟言而相慰諭。時群",
    "T30n1579_061:0640b03": "臣等共相謂曰。王於今者危迫因緣。方於我",
    "T30n1579_061:0640b04": "等暫行妙行非長久心。知此事已。雖有",
    "T30n1579_061:0640b05": "忠信伎藝智慧隱而不現。如是名王雖善",
    "T30n1579_061:0640b06": "觀察而攝群臣無恩妙行縱有非時。",
    "T30n1579_061:0640b07": "云何名王專行放逸不思機務。謂有國王。",
    "T30n1579_061:0640b08": "於應和好所作所成機務等事。而不時時",
    "T30n1579_061:0640b09": "獨處空閑。或與智者共正思惟稱量。觀察",
    "T30n1579_061:0640b10": "和好方便。如是於應乖絕所作所成機務",
    "T30n1579_061:0640b11": "等事。於應惠施所作所成機務等事。於應",
    "T30n1579_061:0640b12": "軍陣所作所成機務等事。於應攝受大力",
    "T30n1579_061:0640b13": "朋黨所作所成機務等事。皆不時時獨處",
    "T30n1579_061:0640b14": "空閑。或與智者共正思惟稱量。觀察乖絕",
    "T30n1579_061:0640b15": "方便乃至攝受強黨方便。如是名王專行",
    "T30n1579_061:0640b16": "放逸不思機務。",
    "T30n1579_061:0640b17": "云何名王專行放逸不守府庫。謂有國王。寡",
    "T30n1579_061:0640b18": "營事業拙營事業。不持事業不觀事業。",
    "T30n1579_061:0640b19": "不禁王門不禁宮門不禁府庫。或於俳",
    "T30n1579_061:0640b20": "優伎樂笑弄倡逸等所。或復耽樂博弈戲等。",
    "T30n1579_061:0640b21": "非量損費所有財寶。如是名王專行放逸不",
    "T30n1579_061:0640b22": "守府庫。云何名王專行放逸不修法行。謂有",
    "T30n1579_061:0640b23": "國王。於世所知柔和淳質。聰慧辯才。得理",
    "T30n1579_061:0640b24": "解脫巧便。無害樂無害法。所有沙門若婆羅",
    "T30n1579_061:0640b25": "門。不能數往禮敬諮詢云何為善云何不",
    "T30n1579_061:0640b26": "善。云何有罪云何無罪。作何等業能致吉",
    "T30n1579_061:0640b27": "祥遠離諸惡。設得聞已亦不勗勵如說修",
    "T30n1579_061:0640b28": "行。不能時時惠施樹福受齋學戒。如是",
    "T30n1579_061:0640b29": "名王專行放逸不修法行。若有國王。成就",
    "T30n1579_061:0640c01": "如是五衰損門。當知此王退失現法後法義",
    "T30n1579_061:0640c02": "利。謂前四門退現法利。最後一門退後法",
    "T30n1579_061:0640c03": "利。",
    "T30n1579_061:0640c04": "云何名為王方便門。大王當知。王方便門略",
    "T30n1579_061:0640c05": "有五種。何等為五。一善觀察攝受群臣。二",
    "T30n1579_061:0640c06": "能以時行恩妙行。三無放逸專思機務。四無",
    "T30n1579_061:0640c07": "放逸善守府庫。五無放逸專修法行。",
    "T30n1579_061:0640c08": "云何名王能善觀察攝受群臣。謂有國王。",
    "T30n1579_061:0640c09": "於群臣等性能究察能審究察。性能思擇能",
    "T30n1579_061:0640c10": "審思擇。忠信伎藝智慧差別。攝為親侍。如",
    "T30n1579_061:0640c11": "是名王能善觀察攝受群臣。",
    "T30n1579_061:0640c12": "云何名王能善以時行恩妙行。謂有國王。",
    "T30n1579_061:0640c13": "於諸群臣善觀察已。攝為親侍。加以寵愛。",
    "T30n1579_061:0640c14": "隨其度量厚賜爵祿重賞勳庸。最機密處",
    "T30n1579_061:0640c15": "而相委任。數以軟言現相慰諭。彼於一時。",
    "T30n1579_061:0640c16": "王遇怨敵惡友軍陣大怖畏事命難現前。即",
    "T30n1579_061:0640c17": "便罄竭顯示忠信伎藝智慧。如是名王能",
    "T30n1579_061:0640c18": "善以時行恩妙行。",
    "T30n1579_061:0640c19": "云何名王無有放逸專思機務。謂有國王。",
    "T30n1579_061:0640c20": "於應和好所作所成機務等事。能於時時",
    "T30n1579_061:0640c21": "獨處空閑。或與智者共正思惟稱量。觀察",
    "T30n1579_061:0640c22": "和好方便。如是於應乖絕所作所成機務",
    "T30n1579_061:0640c23": "等事。於應惠施所作所成機務等事。於應",
    "T30n1579_061:0640c24": "軍陣所作所成機務等事。於應攝受大力",
    "T30n1579_061:0640c25": "朋黨所作所成機務等事。皆能時時獨處空",
    "T30n1579_061:0640c26": "閑。或與智者共正思惟稱量。觀察乖絕方",
    "T30n1579_061:0640c27": "便乃至攝受強黨方便。如是名王無有放",
    "T30n1579_061:0640c28": "逸專思機務。",
    "T30n1579_061:0640c29": "云何名王無有放逸善守府庫。謂有國王。廣",
    "T30n1579_061:0641a01": "營事業巧營事業。善持事業善觀事業。善",
    "T30n1579_061:0641a02": "禁王門善禁宮門善禁府庫。又於俳優妓",
    "T30n1579_061:0641a03": "樂笑弄倡逸等所。不以非量而費財寶。亦",
    "T30n1579_061:0641a04": "不耽樂博弈戲等。如是名王無有放逸善",
    "T30n1579_061:0641a05": "守府庫。云何名王無有放逸專修法行。謂有",
    "T30n1579_061:0641a06": "國王。於世所知柔和淳質。聰慧辯才。得理",
    "T30n1579_061:0641a07": "解脫巧便。無害樂無害法。所有沙門若婆羅",
    "T30n1579_061:0641a08": "門。而能數往禮敬。諮詢云何為善云何不",
    "T30n1579_061:0641a09": "善。何等有罪何等無罪。作何等業能致吉",
    "T30n1579_061:0641a10": "祥遠離諸惡。既得聞已善能勗勵如說修",
    "T30n1579_061:0641a11": "行。亦能時時惠施樹福受齋學戒。如是名",
    "T30n1579_061:0641a12": "王無有放逸專修法行。若有國王成就如",
    "T30n1579_061:0641a13": "是五方便門。當知此王不退現法後法義",
    "T30n1579_061:0641a14": "利。謂前四門不退現法所有義利。最後一門",
    "T30n1579_061:0641a15": "不退後法所有義利。云何名為王可愛法。",
    "T30n1579_061:0641a16": "大王當知。略有五種。諸王可愛可樂可",
    "T30n1579_061:0641a17": "欣可意之法。何等為五。一世所敬愛。二自",
    "T30n1579_061:0641a18": "在增上。三能摧怨敵。四善攝養身。五能往",
    "T30n1579_061:0641a19": "善趣。如是五種。是王可愛可樂可欣可意",
    "T30n1579_061:0641a20": "之法。",
    "T30n1579_061:0641a21": "云何能引王可愛法。大王當知。略有五種",
    "T30n1579_061:0641a22": "能引諸王可愛之法。何等為五。一恩養世",
    "T30n1579_061:0641a23": "間。二英勇具足。三善權方便。四正受境界。五",
    "T30n1579_061:0641a24": "勤修法行。",
    "T30n1579_061:0641a25": "云何名王恩養世間。謂有國王。性本知足",
    "T30n1579_061:0641a26": "於財寶門。為性謹慎不邪貪著。如其所應",
    "T30n1579_061:0641a27": "積集財寶不廣營求。又有國王。性無貪悋。",
    "T30n1579_061:0641a28": "成就無貪白淨之法。以自所有庫藏珍財。隨",
    "T30n1579_061:0641a29": "力隨能給施一切貧窮孤露。又有國王。柔",
    "T30n1579_061:0641b01": "和忍辱多以軟言曉諭國界。於時時間",
    "T30n1579_061:0641b02": "隨其所應分賞爵祿。終不以彼非所能業",
    "T30n1579_061:0641b03": "惡業重業役任群臣。諸有違犯可矜恕罪。",
    "T30n1579_061:0641b04": "即便矜恕。諸有違犯不可恕罪。以實以時",
    "T30n1579_061:0641b05": "如理治罰。如是名王以正化法恩養世",
    "T30n1579_061:0641b06": "間。由王受行如是恩養世間法故。遂感",
    "T30n1579_061:0641b07": "世間之所敬愛。",
    "T30n1579_061:0641b08": "云何名王英勇具足。謂有國王。計策無惰",
    "T30n1579_061:0641b09": "武略圓滿。未降伏者而降伏之。已降伏者",
    "T30n1579_061:0641b10": "而攝護之。廣營事業如前乃至不甚耽樂",
    "T30n1579_061:0641b11": "博弈戲等。又善觀察應與不應(與勤)於僚",
    "T30n1579_061:0641b12": "庶應刑罰者正刑罰之。應攝養者正攝養",
    "T30n1579_061:0641b13": "之。如是名王英勇具足。由王受行如是英",
    "T30n1579_061:0641b14": "勇具足法故。遂能感得自在增上。",
    "T30n1579_061:0641b15": "云何名王善權方便。謂有國王。於應和好",
    "T30n1579_061:0641b16": "所作所成機務等事。如前乃至於應攝受",
    "T30n1579_061:0641b17": "大力朋黨所作所成機務等事。能正了知和",
    "T30n1579_061:0641b18": "好方便乃至攝受強黨方便。如是名王善",
    "T30n1579_061:0641b19": "權方便。由王受行如是善權方便法故。遂",
    "T30n1579_061:0641b20": "能摧伏所有怨敵。",
    "T30n1579_061:0641b21": "云何名王正受境界。謂有國王。善能籌量",
    "T30n1579_061:0641b22": "府庫增減。不奢不悋平等自處。清正受用眾",
    "T30n1579_061:0641b23": "雜受用勝妙受用。隨其時候所宜受用。與",
    "T30n1579_061:0641b24": "諸臣佐親屬受用。在於勝處而為受用。奏",
    "T30n1579_061:0641b25": "諸伎樂而為受用。無有愆失而為受用。",
    "T30n1579_061:0641b26": "無愆失者謂疾惱時。應食所宜避所不",
    "T30n1579_061:0641b27": "宜。於康豫時消已方食。若食未消或食而",
    "T30n1579_061:0641b28": "利。皆不應食。應共食者正現在前。不應",
    "T30n1579_061:0641b29": "獨食精妙上味。詭擯餘人。如是名王正受",
    "T30n1579_061:0641c01": "境界。由王受行如是正受境界法故。遂能",
    "T30n1579_061:0641c02": "善巧攝養自身。",
    "T30n1579_061:0641c03": "云何名王勤修法行。謂有國王。具足淨信",
    "T30n1579_061:0641c04": "戒聞捨慧。云何名王具足淨信。謂有國王。",
    "T30n1579_061:0641c05": "信解他世。信解當來淨不淨業及愛非愛果",
    "T30n1579_061:0641c06": "與異熟。如是名王具足淨信。",
    "T30n1579_061:0641c07": "云何名王具足淨戒。謂有國王。遠離殺生",
    "T30n1579_061:0641c08": "及不與取婬欲邪行妄語飲酒諸放逸處。如",
    "T30n1579_061:0641c09": "是名王具足淨戒。",
    "T30n1579_061:0641c10": "云何名王具足淨聞。謂有國王。於現法義",
    "T30n1579_061:0641c11": "於後法義。及於現法後法等義。眾妙法門善",
    "T30n1579_061:0641c12": "聽善受習誦通利。專意研究善見善達。如是",
    "T30n1579_061:0641c13": "名王具足淨聞。",
    "T30n1579_061:0641c14": "云何名王具足淨捨。謂有國王。雖在慳垢",
    "T30n1579_061:0641c15": "所纏眾中。心恒清淨遠離慳垢。而處居家",
    "T30n1579_061:0641c16": "常行棄捨舒手樂施。好興祠福惠捨圓滿。",
    "T30n1579_061:0641c17": "於布施時常樂平等。如是名王具足淨捨",
    "T30n1579_061:0641c18": "云何名王具足淨慧。謂有國王。如實了知",
    "T30n1579_061:0641c19": "善不善法有罪無罪修與不與勝劣黑白。",
    "T30n1579_061:0641c20": "於廣分別諸緣生法亦如實知。縱令失念",
    "T30n1579_061:0641c21": "生惡貪欲瞋恚忿恨。覆惱慳嫉幻誑諂曲。無",
    "T30n1579_061:0641c22": "慚無愧惡欲惡見。而心覺悟並不堅住。如是",
    "T30n1579_061:0641c23": "名王具足淨慧。如是名王勤修法行。由王",
    "T30n1579_061:0641c24": "受行此法行故。能往善趣。如是五種能",
    "T30n1579_061:0641c25": "引發王可愛之法。能引諸王現法後法所有",
    "T30n1579_061:0641c26": "利益。謂初四種能引發王現法利益。最後一",
    "T30n1579_061:0641c27": "種能引發王後法利益。",
    "T30n1579_061:0641c28": "復次大王當知。我已略說王之過失。王之功",
    "T30n1579_061:0641c29": "德。王衰損門。王方便門。王可愛法。及能引",
    "T30n1579_061:0642a01": "發王可愛法。是故大王應當修學。王之過失",
    "T30n1579_061:0642a02": "宜當遠離。王之功德宜當修習。王衰損門宜",
    "T30n1579_061:0642a03": "當遠離。王方便門宜當修學。王可愛法宜",
    "T30n1579_061:0642a04": "當希慕。能引發王可愛之法宜當受行。大",
    "T30n1579_061:0642a05": "王若能如是修學。當獲一切利益安樂。",
    "T30n1579_061:0642a06": "復次如說生苦。乃至略說五取蘊苦。云何",
    "T30n1579_061:0642a07": "生苦。當知此苦由五種相。謂眾苦所隨故。",
    "T30n1579_061:0642a08": "麁重所隨故。眾苦所依故。煩惱所依故。不",
    "T30n1579_061:0642a09": "隨所欲離別法故。云何眾苦所隨故苦。謂",
    "T30n1579_061:0642a10": "生那落迦及一向苦餓鬼趣中。若於胎生卵",
    "T30n1579_061:0642a11": "生生時。種種憂苦之所隨逐故。名眾苦所",
    "T30n1579_061:0642a12": "隨故苦。云何麁重所隨故苦。謂三界諸行",
    "T30n1579_061:0642a13": "為煩惱品麁重所隨。性不調柔不自在轉。",
    "T30n1579_061:0642a14": "由此隨逐三界有情諸行生起。故名麁重",
    "T30n1579_061:0642a15": "所隨故苦。",
    "T30n1579_061:0642a16": "云何眾苦所依故苦。謂衰老等眾苦差別之",
    "T30n1579_061:0642a17": "所依故。",
    "T30n1579_061:0642a18": "云何煩惱所依故苦。謂受生已。於愛境愛",
    "T30n1579_061:0642a19": "於瞋境瞋。於癡境癡。由是因緣住不寂",
    "T30n1579_061:0642a20": "靜惛蕩身心不安隱苦。故名煩惱所依故",
    "T30n1579_061:0642a21": "苦。",
    "T30n1579_061:0642a22": "云何不隨所欲離別法故苦。謂諸有情生者",
    "T30n1579_061:0642a23": "皆死生必殞沒。所有壽命死為邊際死為終",
    "T30n1579_061:0642a24": "極。如是等事非其所愛。由此因緣唯受眾",
    "T30n1579_061:0642a25": "苦。是以不隨所欲離別法故說生為苦",
    "T30n1579_061:0642a26": "云何老苦。當知亦由五相。謂於五處衰退",
    "T30n1579_061:0642a27": "故苦。一盛色衰退故。二氣力衰退故。三諸根",
    "T30n1579_061:0642a28": "衰退故。四受用境界衰退故。五壽量衰退故",
    "T30n1579_061:0642a29": "云何病苦。當知病苦亦由五相。一身性變壞",
    "T30n1579_061:0642b01": "故。二憂苦增長多住故。三於可意境不喜",
    "T30n1579_061:0642b02": "受用故。四於不可意境非其所欲強受用",
    "T30n1579_061:0642b03": "故。五能令命根速離壞故。",
    "T30n1579_061:0642b04": "云何死苦。當知此苦亦由五相。一離別所",
    "T30n1579_061:0642b05": "愛盛財寶故。二離別所愛盛朋友故。三離",
    "T30n1579_061:0642b06": "別所愛盛眷屬故。四離別所愛盛自身故。",
    "T30n1579_061:0642b07": "五於命終時備受種種極重憂苦故。",
    "T30n1579_061:0642b08": "云何怨憎會苦。當知此苦亦由五相。一與",
    "T30n1579_061:0642b09": "彼會生憂苦故。二治罰畏所依止故。三惡",
    "T30n1579_061:0642b10": "名畏所依止故。四苦逼迫命終怖畏所依",
    "T30n1579_061:0642b11": "止故。五越正法惡趣怖畏所依止故",
    "T30n1579_061:0642b12": "云何愛別離苦。當知此苦亦由五相。謂不",
    "T30n1579_061:0642b13": "與彼會生愁惱故。由此因緣生愁歎故。",
    "T30n1579_061:0642b14": "由此因緣身擾惱故。念彼眾德思戀因緣",
    "T30n1579_061:0642b15": "意熱惱故。應受用等有所闕故。如愛別離",
    "T30n1579_061:0642b16": "苦。求不得苦當知亦爾。",
    "T30n1579_061:0642b17": "云何五取蘊苦。當知此苦亦由五相。謂生苦",
    "T30n1579_061:0642b18": "器故。依生苦器故。苦苦器故。壞苦器故。行",
    "T30n1579_061:0642b19": "苦性故。",
    "T30n1579_061:0642b20": "復次依行差別建立三士。謂下中上。無自",
    "T30n1579_061:0642b21": "利行無利他行。名為下士。有自利行無利",
    "T30n1579_061:0642b22": "他行。有利他行無自利行。名為中士。有自",
    "T30n1579_061:0642b23": "利行有利他行。名為上士。復有四種補特",
    "T30n1579_061:0642b24": "伽羅。或有行惡而非樂惡。或有樂惡而",
    "T30n1579_061:0642b25": "非行惡。或有行惡亦復樂惡。或非行惡",
    "T30n1579_061:0642b26": "亦非樂惡。若信諸惡能感當來非愛果報。",
    "T30n1579_061:0642b27": "由失念故。或放逸故。近惡友故。造作惡",
    "T30n1579_061:0642b28": "行。是名行惡而非樂惡。若先世來串習惡",
    "T30n1579_061:0642b29": "故。喜樂諸惡惡欲所牽。彼由親近善丈夫",
    "T30n1579_061:0642c01": "故。聞正法故。如理作意為依止故。見諸惡",
    "T30n1579_061:0642c02": "行能感當來非愛果報。自勉自勵遠離諸惡。",
    "T30n1579_061:0642c03": "是名樂惡而非行惡。若性樂惡而不遠離。",
    "T30n1579_061:0642c04": "是名行惡亦復樂惡。若有為性不樂諸惡",
    "T30n1579_061:0642c05": "亦能遠離。名非行惡亦非樂惡。此中行惡",
    "T30n1579_061:0642c06": "亦樂惡者。是名下士。若有行惡而非樂",
    "T30n1579_061:0642c07": "惡。或有樂惡而非行惡。是名中士。若非",
    "T30n1579_061:0642c08": "行惡亦非樂惡。是名上士。",
    "T30n1579_061:0642c09": "復有三士。一重受欲。二重事務。三重正法。",
    "T30n1579_061:0642c10": "初名下士。次名中士。後名上士。又有三",
    "T30n1579_061:0642c11": "種補特伽羅。一以非事為自事。二以自事",
    "T30n1579_061:0642c12": "為自事。三以他事為自事。若行惡行以自",
    "T30n1579_061:0642c13": "存活。名以非事為自事。若怖惡行修行",
    "T30n1579_061:0642c14": "善行。名以自事為自事。若諸菩薩名以他",
    "T30n1579_061:0642c15": "事為自事等。初名下士。次名中士。後名",
    "T30n1579_061:0642c16": "上士。又諸國王有三圓滿。謂果報圓滿。士用",
    "T30n1579_061:0642c17": "圓滿。功德圓滿。若諸國王生富貴家。長壽少",
    "T30n1579_061:0642c18": "病有大宗葉。成就俱生聰利之慧。是王名",
    "T30n1579_061:0642c19": "為果報圓滿。若諸國王善權方便所攝持",
    "T30n1579_061:0642c20": "故。恒常成就圓滿英勇。是王名為士用圓",
    "T30n1579_061:0642c21": "滿。若諸國王任持正法名為法王。安住正",
    "T30n1579_061:0642c22": "法名為大王。與內宮王子群臣英傑豪貴國",
    "T30n1579_061:0642c23": "人共修惠施。樹福受齋堅持禁戒。是王名",
    "T30n1579_061:0642c24": "為功德圓滿。果報圓滿者。受用先世淨業果",
    "T30n1579_061:0642c25": "報。士用圓滿者。受用現法可愛之果。功德圓",
    "T30n1579_061:0642c26": "滿者。亦於當來受用圓滿淨業果報。若有",
    "T30n1579_061:0642c27": "國王。三種圓滿皆不具足。名為下士。若有",
    "T30n1579_061:0642c28": "果報圓滿或士用圓滿。或俱圓滿。名為中士。",
    "T30n1579_061:0642c29": "若三圓滿無不具足。名為上士。",
    "T30n1579_061:0643a01": "復有三臣。一有忠信無伎能智慧。二有忠",
    "T30n1579_061:0643a02": "信伎能無智慧。三具忠信伎能智慧。初名",
    "T30n1579_061:0643a03": "下士。次名中士。後名上士。若不忠信無",
    "T30n1579_061:0643a04": "有伎能亦無智慧當知此臣下中之下。",
    "T30n1579_061:0643a05": "又有四語。一非愛似愛。二愛似非愛。三非愛",
    "T30n1579_061:0643a06": "似非愛。四愛似愛。諸有語言辭句善順然非",
    "T30n1579_061:0643a07": "所宜。是名初語。或有語言辭句勃逆然是",
    "T30n1579_061:0643a08": "所宜。是第二語。或有語言辭句勃逆亦非所",
    "T30n1579_061:0643a09": "宜。是第三語。或有語言辭句善順亦是所",
    "T30n1579_061:0643a10": "宜。是第四語。若有宣說非愛似非愛非愛",
    "T30n1579_061:0643a11": "似愛語者。是下士。若有宣說愛似非愛語",
    "T30n1579_061:0643a12": "者。是中士。若有宣說愛似愛語者。是上士。",
    "T30n1579_061:0643a13": "復有三種受諸欲者。或有受欲非法孟浪",
    "T30n1579_061:0643a14": "積集財寶。不能安樂正養己身及與妻子。",
    "T30n1579_061:0643a15": "廣說乃至不於沙門婆羅門所修殖福田。",
    "T30n1579_061:0643a16": "或有受欲法或非法孟浪或非積集財寶。",
    "T30n1579_061:0643a17": "能以安樂正養己身妻子眷屬及知友等。不",
    "T30n1579_061:0643a18": "於沙門婆羅門所修殖福田。或有受欲",
    "T30n1579_061:0643a19": "一向以法。及不孟浪積集財寶。能以安樂",
    "T30n1579_061:0643a20": "正養己身。廣說乃至能於沙門婆羅門所",
    "T30n1579_061:0643a21": "修殖福田。此三種中初名下士。次名中士。",
    "T30n1579_061:0643a22": "後名上士。",
    "T30n1579_061:0643a23": "復有三人。一者有人貪染而食。愛著饕餮乃",
    "T30n1579_061:0643a24": "至耽湎。不見過患不知出離。二者有人思",
    "T30n1579_061:0643a25": "擇而食。不染不著。亦不饕餮吞吸迷悶堅",
    "T30n1579_061:0643a26": "住耽湎。深見過患善知出離。而於此食未",
    "T30n1579_061:0643a27": "斷未知。三者有人思擇而食。不生貪染。廣",
    "T30n1579_061:0643a28": "說乃至深見過患善知出離。又於此食已",
    "T30n1579_061:0643a29": "斷已知。初名下士。次名中士。後名上士。",
    "T30n1579_061:0643b01": "復依施物說有三人。一者有人所施之物。",
    "T30n1579_061:0643b02": "但具妙香不具美妙味之與觸。二者有人",
    "T30n1579_061:0643b03": "所施之物。具妙香味而無妙觸。三者有人",
    "T30n1579_061:0643b04": "所施之物。具足美妙香味與觸。初名下士。",
    "T30n1579_061:0643b05": "次名中士。後名上士。又依施田說有三人。",
    "T30n1579_061:0643b06": "一者有人於愛於恩而行惠施。二者有人",
    "T30n1579_061:0643b07": "於貧苦田而行惠施。三者有人於具功德",
    "T30n1579_061:0643b08": "最勝福田而行惠施。初名下士。次名中士。",
    "T30n1579_061:0643b09": "後名上士。復有差別。施於所愛名為下士。",
    "T30n1579_061:0643b10": "施於有恩名為中士。施於貧苦具德勝田",
    "T30n1579_061:0643b11": "名為上士。又依施心說有三人。一者有人",
    "T30n1579_061:0643b12": "將欲惠施先心歡喜。正惠施時心不清淨。",
    "T30n1579_061:0643b13": "惠施已後尋復追悔。二者有人先心歡喜。",
    "T30n1579_061:0643b14": "施時心淨施已追悔。三者有人先心歡喜。施",
    "T30n1579_061:0643b15": "時心淨施已無悔。初名下士。次名中士。後",
    "T30n1579_061:0643b16": "名上士。",
    "T30n1579_061:0643b17": "復於受持戒福業事。建立三人。一者有人",
    "T30n1579_061:0643b18": "但離一分。非一切時常能遠離。唯自遠離不",
    "T30n1579_061:0643b19": "勸他離亦不讚美。見同法者心不歡喜。",
    "T30n1579_061:0643b20": "是名下士。二者有人離一切分一切時離。",
    "T30n1579_061:0643b21": "唯自遠離不勸他人亦不讚美。見同法者",
    "T30n1579_061:0643b22": "心不歡喜。是名中士。三者有人一切俱現。",
    "T30n1579_061:0643b23": "是名上士。又於受持禁戒處所。建立三人。",
    "T30n1579_061:0643b24": "一者有人住惡說法毘奈耶中。受持禁戒。",
    "T30n1579_061:0643b25": "二者有人住善說法毘奈耶中。受持禁戒",
    "T30n1579_061:0643b26": "而有缺漏。三者有人即住於此受持禁",
    "T30n1579_061:0643b27": "戒而不缺漏。初名下士。次名中士。後名上",
    "T30n1579_061:0643b28": "士。又於受持戒心。建立三人。一者有人",
    "T30n1579_061:0643b29": "為活命故受持禁戒。二者有人為生天故",
    "T30n1579_061:0643c01": "受持禁戒。三者有人為涅槃故受持禁戒。",
    "T30n1579_061:0643c02": "初名下士。次名中士。後名上士。又於受持",
    "T30n1579_061:0643c03": "別解脫律儀。說有三人。一者有人唯能受",
    "T30n1579_061:0643c04": "持近住律儀。二者有人亦能受持近事律儀。",
    "T30n1579_061:0643c05": "三者有人亦能受持苾芻律儀。初名下士。",
    "T30n1579_061:0643c06": "次名中士。後名上士。又於受持苾芻律",
    "T30n1579_061:0643c07": "儀。說有三人。一者有人唯能成就受具足",
    "T30n1579_061:0643c08": "支。無受隨法諸學處支。亦無隨護他人心",
    "T30n1579_061:0643c09": "支。亦無隨護如先所受諸學處支。二者有",
    "T30n1579_061:0643c10": "人成前三支。無後一支。三者有人具成四",
    "T30n1579_061:0643c11": "支。初名下士。次名中士。後名上士。又有三",
    "T30n1579_061:0643c12": "人。一者有人唯成別解脫律儀。二者有人",
    "T30n1579_061:0643c13": "成別解脫靜慮律儀。三者有人成別解脫靜",
    "T30n1579_061:0643c14": "慮無漏三種律儀。初名下士。次名中士。後",
    "T30n1579_061:0643c15": "名上士。又有三人。一者有人唯能成就非",
    "T30n1579_061:0643c16": "律儀非不律儀攝所受戒律儀。二者有人亦",
    "T30n1579_061:0643c17": "能成就聲聞等相應所受戒律儀。三者有人",
    "T30n1579_061:0643c18": "亦能成就菩提薩埵所受戒律儀。初名下",
    "T30n1579_061:0643c19": "士。次名中士。後名上士。",
    "T30n1579_061:0643c20": "復依修習思惟方便。建立三人。一者有人",
    "T30n1579_061:0643c21": "唯得勵力運轉思惟。二者有人有間運轉。",
    "T30n1579_061:0643c22": "設得無間要作功用方能運轉。三者有人",
    "T30n1579_061:0643c23": "已得成就任運思惟。初名下士。次名中士。",
    "T30n1579_061:0643c24": "後名上士。又依己得修差別故。建立三人。",
    "T30n1579_061:0643c25": "一者有人已得內心奢摩他定。未得增上",
    "T30n1579_061:0643c26": "慧法毘鉢舍那。二者有人已得增上慧法毘",
    "T30n1579_061:0643c27": "鉢舍那。未得內心奢摩他定。三者有人俱",
    "T30n1579_061:0643c28": "得二種。初名下士。次名中士。後名上士。又",
    "T30n1579_061:0643c29": "有三人。一者有人已得有尋有伺三摩地。",
    "T30n1579_061:0644a01": "二者有人已得無尋唯伺三摩地。三者有人",
    "T30n1579_061:0644a02": "已得無尋無伺三摩地。初名下士。次名中",
    "T30n1579_061:0644a03": "士。後名上士。又依住修差別。建立三人。一",
    "T30n1579_061:0644a04": "者有人住染污靜慮。二者有人住世間清",
    "T30n1579_061:0644a05": "淨靜慮。三者有人住無漏靜慮。初名下士。",
    "T30n1579_061:0644a06": "次名中士。後名上士。",
    "T30n1579_061:0644a07": "復次有十種有情眾。於十種法愛樂喜悅。",
    "T30n1579_061:0644a08": "何等十法。一壽。二色。三財。四友。五戒。六聞。",
    "T30n1579_061:0644a09": "七梵行。八慧。九法。十生天。何等名為有情",
    "T30n1579_061:0644a10": "十眾一傍生。二母邑。三受用欲者。四求所作",
    "T30n1579_061:0644a11": "者。五出家者。六多聞為命者。七入證者。八尋",
    "T30n1579_061:0644a12": "思者。九勤苦者。十棄身者。",
    "T30n1579_061:0644a13": "復次聽聞正法者。略有六種煩惱過失。謂",
    "T30n1579_061:0644a14": "憍慢過失。不欲過失。不信過失。身心損惱過",
    "T30n1579_061:0644a15": "失。散亂過失。迷惑過失。由如是等諸過失",
    "T30n1579_061:0644a16": "故。不能恭敬殷重聽法。廣說如經。散亂煩",
    "T30n1579_061:0644a17": "惱過失復有二種。謂說時散亂。說已散亂。迷",
    "T30n1579_061:0644a18": "惑者。謂顛倒。",
    "T30n1579_061:0644a19": "復次煩惱發業略有三種。一相應發。二親生",
    "T30n1579_061:0644a20": "發。三增上發。引餘煩惱而發起故。",
    "T30n1579_061:0644a21": "復次非所愛法略有六種。一怨敵。二疾病。三",
    "T30n1579_061:0644a22": "不可愛境。四生等諸苦。五苦辛良藥。六非串",
    "T30n1579_061:0644a23": "習善。前四應遠離。後二應修習",
    "T30n1579_061:0644a24": "復次受用諸欲略有五種。一領納受用。二",
    "T30n1579_061:0644a25": "攝喜受用。三尋思受用。四貪彼受用。五攝自",
    "T30n1579_061:0644a26": "受用。",
    "T30n1579_061:0644a27": "復次諸欲過失略有八相。一少味多苦多過",
    "T30n1579_061:0644a28": "患相。二他所逼切苦因緣相。三雜染受用勝",
    "T30n1579_061:0644a29": "因緣相。四墮諸惡趣苦因緣相。五尋思擾亂",
    "T30n1579_061:0644b01": "苦因緣相。六受用磨滅勝因緣相。七喪身磨",
    "T30n1579_061:0644b02": "滅勝因緣相。八能障善法勝因緣相。",
    "T30n1579_061:0644b03": "復次諸欲因緣略有六種變壞。一他所逼切",
    "T30n1579_061:0644b04": "變壞。二諸界互違變壞。三所愛有情變壞。四",
    "T30n1579_061:0644b05": "身變壞。五心變壞。六無常變壞。復次當知諸",
    "T30n1579_061:0644b06": "欲由五種相似法故得稠林名。一由眾多",
    "T30n1579_061:0644b07": "相似法故。二由雜穢相似法故。三由養育",
    "T30n1579_061:0644b08": "眾生相似法故。四由藏竄相似法故。五由",
    "T30n1579_061:0644b09": "險難相似法故。我已略說有尋有伺等三地",
    "T30n1579_061:0644b10": "決擇。其中處處餘決擇文。更不復現。",
    "T30n1579_061:0644b11": "瑜伽師地論卷第六十一"
}