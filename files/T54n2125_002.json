{
    "T54n2125_002:0212a17": "南海寄歸內法傳卷第二",
    "T54n2125_002:0212a19": "翻經三藏沙門義淨撰",
    "T54n2125_002:0212a20": "十衣食所須十一著衣法式",
    "T54n2125_002:0212a21": "十二尼衣喪制十三結淨地法",
    "T54n2125_002:0212a22": "十四五眾安居十五隨意成規",
    "T54n2125_002:0212a23": "十六匙筋合否十七知時而禮",
    "T54n2125_002:0212a24": "十八便利之事",
    "T54n2125_002:0212a25": "十衣食所須",
    "T54n2125_002:0212a26": "[0212a26] 原夫有待累形，假衣食而始濟；無生妙智，",
    "T54n2125_002:0212a27": "託滅理而方興。若其受用乖儀，便招步步",
    "T54n2125_002:0212a28": "之罪；澄心失軌，遂致念念之迷。為此於受",
    "T54n2125_002:0212a29": "用中求脫者，順聖言而受用；在澄心處習",
    "T54n2125_002:0212b01": "理者，符先教以澄心。即須俯視生涯是迷",
    "T54n2125_002:0212b02": "生之牢獄，仰晞寂岸為悟寂之虛關，方可",
    "T54n2125_002:0212b03": "艤法舟於苦津，秉慧炬於長夜矣。然於所",
    "T54n2125_002:0212b04": "著衣服之製、飲食之儀，若持犯&#x661E;然律有",
    "T54n2125_002:0212b05": "成則，初學之輩亦識重輕。此則得失局在",
    "T54n2125_002:0212b06": "別人，固乃無煩商搉。自有現違律檢而將",
    "T54n2125_002:0212b07": "為指南，或可習俗生常謂其無過；或道佛",
    "T54n2125_002:0212b08": "生西國，彼出家者依西國之形儀，我住東",
    "T54n2125_002:0212b09": "川，離俗者習東川之軌則，詎能移神州之",
    "T54n2125_002:0212b10": "雅服，受印度之殊風者。聊為此徒，粗銓衡",
    "T54n2125_002:0212b11": "也。凡是衣服之儀，斯乃出家綱要，理須具",
    "T54n2125_002:0212b12": "題其製，豈得輕而略諸。且如法眾三衣，五",
    "T54n2125_002:0212b13": "天並皆刺葉，獨唯東夏開而不縫。親問北",
    "T54n2125_002:0212b14": "方諸國行四分律處，俱同刺葉，全無開者；",
    "T54n2125_002:0212b15": "西方若得神州法服，縫合乃披。諸部律文皆",
    "T54n2125_002:0212b16": "云刺合。然而充身六物，自有嚴條；十三資",
    "T54n2125_002:0212b17": "具，廣如律說。",
    "T54n2125_002:0212b18": "[0212b18] 言六物者：",
    "T54n2125_002:0212b19": "[0212b19] 一僧伽胝(譯為複衣也)、二嗢呾囉僧伽(譯為上衣也)、三安呾",
    "T54n2125_002:0212b20": "婆娑(譯為內衣也。此之三衣皆名支伐羅。北方諸國多名法衣為袈裟，乃是赤色之義，非律文典",
    "T54n2125_002:0212b21": "語)、四波呾囉(&#x9262;也)、五尼師但那(坐臥具也)、六&#x9262;里薩",
    "T54n2125_002:0212b22": "囉伐拏(濾水羅也。受戒之時要須具斯六物也)。",
    "T54n2125_002:0212b23": "[0212b23] 十三資具者：",
    "T54n2125_002:0212b24": "[0212b24] 一僧伽胝、二嗢呾囉僧伽、三安呾婆娑、",
    "T54n2125_002:0212b25": "四尼師但那、五裙、六副裙、七僧&#x811A;崎",
    "T54n2125_002:0212b26": "(掩腋衣也)、八副僧&#x811A;崎、九拭身巾、十拭面巾、",
    "T54n2125_002:0212b27": "十一剃髮衣、十二覆瘡疥衣、十三藥",
    "T54n2125_002:0212b28": "資具衣。",
    "T54n2125_002:0212b29": "[0212b29] 頌曰：",
    "T54n2125_002:0212c01": "「三衣并坐具，  裙二帔有兩，",
    "T54n2125_002:0212c02": " 身面巾剃髮，  遮瘡藥直衣。」",
    "T54n2125_002:0212c03": "[0212c03] 十三種衣，出家開畜。既有定格，即須順教",
    "T54n2125_002:0212c04": "用之，不比自餘所有長物。此之十三，咸須",
    "T54n2125_002:0212c05": "別牒其事、點淨守持，隨得隨持無勞總足。",
    "T54n2125_002:0212c06": "餘外長衣量事分別，若氈褥毯席之流，但",
    "T54n2125_002:0212c07": "須作其委付他心而受用也。有云「三衣十",
    "T54n2125_002:0212c08": "物」者，蓋是譯者之意離為二處，不依梵本，",
    "T54n2125_002:0212c09": "別道三衣、析開十物。然其十數不能的",
    "T54n2125_002:0212c10": "委，致使猜卜皆悉憑虛，訓什為雜未符先",
    "T54n2125_002:0212c11": "旨。其藥直衣，佛制畜者，計當用絹，可二",
    "T54n2125_002:0212c12": "丈許或可一疋。既而病起無恒，卒求難濟；",
    "T54n2125_002:0212c13": "為此制畜，可豫備之。病時所須，無宜輒",
    "T54n2125_002:0212c14": "用。然修行利生之門，義在存乎通濟。既而根",
    "T54n2125_002:0212c15": "有三等，不可局為一途。四依四作十二杜",
    "T54n2125_002:0212c16": "多，制唯上行；畜房受施十三資具，益兼中",
    "T54n2125_002:0212c17": "下。遂使少欲者無盈長之過，多求者亡闕",
    "T54n2125_002:0212c18": "事之咎。大哉慈父！巧應根機，善誘人天，稱",
    "T54n2125_002:0212c19": "調御者。而云供身百一，四部未見律文。雖",
    "T54n2125_002:0212c20": "復經有其言，故是別時之意。且如多事俗徒",
    "T54n2125_002:0212c21": "家具尚不盈五十，豈容省緣釋子翻乃過",
    "T54n2125_002:0212c22": "其百數？准驗道理，通塞可知。[0212c22] 凡論絁絹，",
    "T54n2125_002:0212c23": "乃是聖開，何事強遮徒為節目，斷之以意",
    "T54n2125_002:0212c24": "欲省招繁。五天四部並皆著用，詎可棄易",
    "T54n2125_002:0212c25": "求之絹絁，覓難得之細布。妨道之極，其在",
    "T54n2125_002:0212c26": "斯乎。非制強制，即其類也。遂使好事持律",
    "T54n2125_002:0212c27": "之者，增己慢而輕餘；無求省欲之賓，內",
    "T54n2125_002:0212c28": "起慚而外恧。斯乃遮身長道，亦復何事云云。",
    "T54n2125_002:0212c29": "而彼意者，將為害命處來，傷慈之極。悲愍含",
    "T54n2125_002:0213a01": "識，理可絕之。若爾者，著衣噉食緣多損生，",
    "T54n2125_002:0213a02": "螻蚓曾不寄心，蛹蠶一何見念？若其總護",
    "T54n2125_002:0213a03": "者，遂使存身靡託、投命何因！以理推徵，此",
    "T54n2125_002:0213a04": "不然也。而有不噉酥酪、不履皮鞋、不著",
    "T54n2125_002:0213a05": "絲綿，同斯類矣。",
    "T54n2125_002:0213a06": "[0213a06] 凡論殺者，先以故意，斷彼命根，方成業道；",
    "T54n2125_002:0213a07": "必匪故思，佛言無犯。三處清淨制在亡愆，",
    "T54n2125_002:0213a08": "設乖斯旨但招輕過，無殺心故因乃極成。",
    "T54n2125_002:0213a09": "猶若受餘喻便彰著。因喻既其明白無過，依",
    "T54n2125_002:0213a10": "宗自顯。三支道理且已皎然，況復金口自言！",
    "T54n2125_002:0213a11": "何勞更為穿鑿，遂使五日之疑出於作者",
    "T54n2125_002:0213a12": "之筆，三豕之謬傳乎信受之言。若其自乞",
    "T54n2125_002:0213a13": "生繭、目驗損蟲，斯則俗士尚不應行，何況",
    "T54n2125_002:0213a14": "情希出離。引斯為證，深成未可。若有施主",
    "T54n2125_002:0213a15": "淨意持來，即須唱導隨喜以受之，用資身",
    "T54n2125_002:0213a16": "而育德，實無過也。[0213a16] 五天法服，任刺任縫。衣",
    "T54n2125_002:0213a17": "縷不問縱橫，為日無過三五。計絹一疋作",
    "T54n2125_002:0213a18": "得七條五條，內葉三指、外緣一寸，外緣有刺",
    "T54n2125_002:0213a19": "三道，內葉悉皆縫合。充事表儀，亦何假精妙？",
    "T54n2125_002:0213a20": "若著納衣者，意存省事，或拾遺於糞聚、或",
    "T54n2125_002:0213a21": "取棄於屍林，隨得隨縫，用祛寒暑耳。而有",
    "T54n2125_002:0213a22": "說云「律中臥具，即是三衣。」見制野蠶便生異",
    "T54n2125_002:0213a23": "意，剩謂法衣非絹，遂即覓布慇懃。寧委本",
    "T54n2125_002:0213a24": "文元來是褥，高世耶乃是蠶名，作絹還受斯",
    "T54n2125_002:0213a25": "號，體是貴物，制不聽用。作褥之法有其兩",
    "T54n2125_002:0213a26": "種：或縫之作袋貯毛在中，或可用絲織成，",
    "T54n2125_002:0213a27": "即是氍&#x6BFA;之類。其褥樣闊二肘長四肘，厚薄",
    "T54n2125_002:0213a28": "隨時。自乞乃遮，他施無罪。全不許用者，",
    "T54n2125_002:0213a29": "大事嚴科。此諸敷具，非三衣也。又復律云",
    "T54n2125_002:0213b01": "正命，謂是口腹為先。耕墾須得其宜、種植",
    "T54n2125_002:0213b02": "無違教網，應法食用不生其罪，始曰立身",
    "T54n2125_002:0213b03": "能長其福。依如律教，僧家作田須共淨人",
    "T54n2125_002:0213b04": "為其分數，或可共餘人戶，咸並六分抽一。",
    "T54n2125_002:0213b05": "僧但給牛與地，諸事皆悉不知。或可分數",
    "T54n2125_002:0213b06": "量時斟酌，西方諸寺多並如是。或有貪婪",
    "T54n2125_002:0213b07": "不為分數，自使奴婢躬撿營農，護戒苾芻",
    "T54n2125_002:0213b08": "不噉其食。意者以其僧自經理邪命養身、",
    "T54n2125_002:0213b09": "驅使傭人非瞋不可、壞種墾地蟲蟻多傷；",
    "T54n2125_002:0213b10": "日食不過一升，誰復能當百罪？是以耿介",
    "T54n2125_002:0213b11": "之士疾其事繁，&#x643A;瓶挾&#x9262;棄之長鶩，獨",
    "T54n2125_002:0213b12": "坐靜林之野、歡與鳥鹿為儔，絕名利之諠",
    "T54n2125_002:0213b13": "囂、修涅槃之寂滅。若為眾家經求取利，是",
    "T54n2125_002:0213b14": "律所聽，墾土害命教門不許。損蟲妨業，",
    "T54n2125_002:0213b15": "寧復過此！有罪邪生之十頃，著作則不見",
    "T54n2125_002:0213b16": "為&#x758E;條；無過正行之三衣，還復幾勞於文",
    "T54n2125_002:0213b17": "墨？嗚呼！可為信者說，難與疑者言，由恐傳",
    "T54n2125_002:0213b18": "法之家尚懷固執耳。初至耽摩立底國，寺",
    "T54n2125_002:0213b19": "院之外有一方地，忽見家人取菜，分為三",
    "T54n2125_002:0213b20": "分：與僧一分：自取兩歸。未解其故：問大",
    "T54n2125_002:0213b21": "乘燈法師曰：「斯何意焉？」答曰：「此寺僧徒並",
    "T54n2125_002:0213b22": "多戒行，自為種植大聖所遮。是以租地與",
    "T54n2125_002:0213b23": "他、分苗而食，方為正命省緣自活，無其",
    "T54n2125_002:0213b24": "耕墾溉灌殺生之罪矣。」又見知事苾芻，晨旦",
    "T54n2125_002:0213b25": "井邊觀水，無蟲得用；一日有命，即須羅濾。",
    "T54n2125_002:0213b26": "又見但是外人取與，下至一莖之菜，並須",
    "T54n2125_002:0213b27": "問眾方用。又見寺內不立綱維，但有事",
    "T54n2125_002:0213b28": "來合眾量許。若緣獨意處斷隨情、損益僧",
    "T54n2125_002:0213b29": "徒不遵眾望者，此名俱羅&#x9262;底，眾共驅之。",
    "T54n2125_002:0213c01": "又見尼入僧寺，白乃方前。僧向尼坊，問而",
    "T54n2125_002:0213c02": "後進。若出寺外，兩人方去。必有緣事須至",
    "T54n2125_002:0213c03": "俗舍者，白眾許已，四人共去。又見每月四齋",
    "T54n2125_002:0213c04": "之日，合寺大眾晡後咸集俱聽寺制，遵而奉",
    "T54n2125_002:0213c05": "行深生敬仰。又見有一小師，遣其童子將",
    "T54n2125_002:0213c06": "米二升送與家人婦女，情涉曲私。有人告",
    "T54n2125_002:0213c07": "眾，喚來對勘。三皆承引。雖無惡事，而自負",
    "T54n2125_002:0213c08": "慚心，即出寺門棄名長去，師遣餘人送彼",
    "T54n2125_002:0213c09": "衣物。但是眾法共遵，未勞官制。又見婦人",
    "T54n2125_002:0213c10": "入寺，不進房中，廊下共語，暫時便去。又見",
    "T54n2125_002:0213c11": "寺內有一苾&#x84AD;，名曷羅戶羅蜜呾羅，于",
    "T54n2125_002:0213c12": "時年可三十，操行不群，名稱高遠。一日誦",
    "T54n2125_002:0213c13": "《寶積經》有七百頌。閑內典之三藏，洞俗言",
    "T54n2125_002:0213c14": "之四明，東聖方處推為上首。自從受具，女",
    "T54n2125_002:0213c15": "人曾不面言，母姊設來出觀而已。當時問曰：",
    "T54n2125_002:0213c16": "「斯非聖教，何為然乎？」答曰：「我性多染，非此",
    "T54n2125_002:0213c17": "不杜其源。」雖復不是聖遮，防邪亦復何爽。",
    "T54n2125_002:0213c18": "又見多聞大德，或可一藏精研。眾給上房，",
    "T54n2125_002:0213c19": "亦與淨人供使，講說尋常、放免僧事，出多",
    "T54n2125_002:0213c20": "乘輿，鞍畜不騎。又見客僧創來入寺，於",
    "T54n2125_002:0213c21": "五日內，和眾與其好食，冀令解息，後乃僧",
    "T54n2125_002:0213c22": "常。若是好人，和僧請住，准其夏歲，臥具是",
    "T54n2125_002:0213c23": "資。如無學識，則一體常僧，具多聞乃准前，",
    "T54n2125_002:0213c24": "安置名掛僧籍同舊住人矣。又見好心來",
    "T54n2125_002:0213c25": "至，具問因由。如求出家，和僧剃髮。名字",
    "T54n2125_002:0213c26": "不干王籍，眾僧自有部書。後若破戒行非，",
    "T54n2125_002:0213c27": "鳴揵稚而驅遣。為此眾僧自相撿察，起過",
    "T54n2125_002:0213c28": "難為萌漸。于時歎曰：「昔在神州自言明律，",
    "T54n2125_002:0213c29": "寧知到此反作迷人。向若不移步西方，何",
    "T54n2125_002:0214a01": "能鑒斯正則！」此乃或是寺家眾制，或是別行",
    "T54n2125_002:0214a02": "要心，餘並著在律文，末代住持極要。此皆是",
    "T54n2125_002:0214a03": "耽摩立底跋羅訶寺之法式也。其那爛陀寺，",
    "T54n2125_002:0214a04": "法乃更嚴，遂使僧徒數出三千、封邑則村",
    "T54n2125_002:0214a05": "餘二百，並是積代君王之所奉施。紹隆不",
    "T54n2125_002:0214a06": "絕，非律而論者哉。亦未見有俗官乃當",
    "T54n2125_002:0214a07": "衙正坐，僧徒則為行側立，欺輕呼喚不異",
    "T54n2125_002:0214a08": "凡流，送故迎新幾倦途路；若點撿不到，則",
    "T54n2125_002:0214a09": "走赴公門、求命曹司，無問寒暑。[0214a09] 夫出家之",
    "T54n2125_002:0214a10": "人，本為情希離俗，捨五畏之危道、遵八正",
    "T54n2125_002:0214a11": "之平衢。豈有反更驅馳重嬰羅網，欲求簡",
    "T54n2125_002:0214a12": "寂寧能遂意？可謂全乖解脫、不順蕭然者",
    "T54n2125_002:0214a13": "乎。理須二六杜多十三資具，隨緣濟命盪",
    "T54n2125_002:0214a14": "除舊習，報師僧父母之鴻澤，酬天龍",
    "T54n2125_002:0214a15": "[0214a15] 帝主之深慈。斯則雅順調御之儀、善愜策修",
    "T54n2125_002:0214a16": "之路。因論護命之事，且復言其現行。願諸",
    "T54n2125_002:0214a17": "大德勿嫌煩重耳。",
    "T54n2125_002:0214a18": "[0214a18] 然四部之殊，以著裙表異：一切有部則兩邊",
    "T54n2125_002:0214a19": "向外雙&#x8975;；大眾部則右裾，蹙在左邊向內",
    "T54n2125_002:0214a20": "插之不令其墮，西方婦女著裙與大眾",
    "T54n2125_002:0214a21": "部無別；上座正量製亦同斯，但以向外直",
    "T54n2125_002:0214a22": "翻傍插為異。腰絛之製亦復不同，尼則",
    "T54n2125_002:0214a23": "准部如僧，全無別體。且如神州祇支偏袒",
    "T54n2125_002:0214a24": "覆膊，方裙禪&#x88B4;袍襦，咸乖本製，何但同",
    "T54n2125_002:0214a25": "袖及以連脊。至於披著不稱律儀，服用並",
    "T54n2125_002:0214a26": "皆得罪。頗有著至西方，人皆共笑，懷慚內",
    "T54n2125_002:0214a27": "恥，裂充雜用。此即皆是非法衣服也。若默而",
    "T54n2125_002:0214a28": "不說，知者無由；如欲直言，復恐聞者見怨。",
    "T54n2125_002:0214a29": "是以杼軸於短懷、沈吟於進退，願智者詳",
    "T54n2125_002:0214b01": "察識衣服之本儀也。又西方俗侶官人貴勝",
    "T54n2125_002:0214b02": "所著衣服，唯有白[疊*毛]一雙，貧賤之流只有",
    "T54n2125_002:0214b03": "一布。出家法眾但畜三衣六物，樂盈長者",
    "T54n2125_002:0214b04": "方用十三資具。東夏不許同袖及連脊衣",
    "T54n2125_002:0214b05": "者，蓋是自習東川妄談西國耳。即如贍部",
    "T54n2125_002:0214b06": "洲中及諸邊海人物衣服，可略言之。且從",
    "T54n2125_002:0214b07": "莫訶菩提東至臨邑，有二十餘國，正當驩",
    "T54n2125_002:0214b08": "州南界也。西南至海北，齊羯濕彌羅，并南",
    "T54n2125_002:0214b09": "海中有十餘國及師子洲，並著二敢曼矣。",
    "T54n2125_002:0214b10": "既無腰帶亦不裁縫，直是闊布兩尋繞腰",
    "T54n2125_002:0214b11": "下抹。西天之外大海邊隅，有波刺斯及多",
    "T54n2125_002:0214b12": "底國，並著衫&#x88B4;。裸國則&#x9008;無衣服，男女咸",
    "T54n2125_002:0214b13": "皆赤體。從羯濕彌羅已去，及速利諸胡吐",
    "T54n2125_002:0214b14": "蕃、突厥，大途相似，不著敢曼，氈裘是務，少",
    "T54n2125_002:0214b15": "有劫貝。時存著者，以其寒地，衫&#x88B4;是常。即",
    "T54n2125_002:0214b16": "此諸國之中，唯波刺斯及裸國、吐蕃、突厥元",
    "T54n2125_002:0214b17": "無佛法，餘皆遵奉。而於衫&#x88B4;之鄉，咸不洗",
    "T54n2125_002:0214b18": "淨，由是五天之地自恃清高也。然其風流",
    "T54n2125_002:0214b19": "儒雅、禮節逢迎、食噉淳濃、仁義豐贍，其唯東",
    "T54n2125_002:0214b20": "夏餘莫能加，但以食不護淨、便利不洗、不",
    "T54n2125_002:0214b21": "嚼楊枝，事殊西域。而有現著非法衣服",
    "T54n2125_002:0214b22": "將為無過，引彼略教文云「此方不淨、餘方",
    "T54n2125_002:0214b23": "清淨，得行無罪」者，斯乃譯者之謬，意不然",
    "T54n2125_002:0214b24": "矣！具如別處。[0214b24] 若爾，神州苾芻除三衣外，並",
    "T54n2125_002:0214b25": "非聖儀。既其有犯、理難服用者，且如西方",
    "T54n2125_002:0214b26": "煖地，單布自可終年；雪嶺寒鄉欲遣，若為",
    "T54n2125_002:0214b27": "存濟身安業進？聖有誠言，苦體勞勤乃外道",
    "T54n2125_002:0214b28": "教。去取之理其欲如何？然聖開立播之服",
    "T54n2125_002:0214b29": "通被寒鄉，斯乃足得養身，亦復何成妨",
    "T54n2125_002:0214c01": "道？梵云立播者，譯為裹腹衣。其所製儀，",
    "T54n2125_002:0214c02": "略陳形樣，即是去其正背、直取偏袒，一邊",
    "T54n2125_002:0214c03": "不應著袖，唯須一幅纔穿得手。肩袖不寬，",
    "T54n2125_002:0214c04": "著在左邊，無宜闊大，右邊交帶勿使風侵，",
    "T54n2125_002:0214c05": "多貯綿絮事須厚煖；亦有右邊刺合貫頭紐",
    "T54n2125_002:0214c06": "腋，斯其本製。目驗西方，有胡地僧來，多",
    "T54n2125_002:0214c07": "見&#x643A;著；那爛陀處不&#x89A9;斯衣，良由國熱，人",
    "T54n2125_002:0214c08": "咸不用。准斯開意，直為寒鄉老者，其偏袒",
    "T54n2125_002:0214c09": "正背，無是踵斯而作，剩加右畔失本威儀，",
    "T54n2125_002:0214c10": "非製自為定招越法。至如立播抱腹，自免",
    "T54n2125_002:0214c11": "嚴寒；厚帔通披，足遮隆凍。形像之處禮佛",
    "T54n2125_002:0214c12": "對尊，露髆是恒、掩便獲罪。然則出家省事，",
    "T54n2125_002:0214c13": "冬月居房炭火隨時，詎勞多服？必有病緣",
    "T54n2125_002:0214c14": "要須著者，臨時處斷勿使乖儀。然而東夏",
    "T54n2125_002:0214c15": "寒嚴劈裂身體，若不&#x7157;服交見羸亡。既為",
    "T54n2125_002:0214c16": "難緣，理須弘濟。方裙偏袒形簡俗流，唯",
    "T54n2125_002:0214c17": "立播衣寒冬暫著，知非本製為命權開，如",
    "T54n2125_002:0214c18": "車置油內生慚厚。必其不著，極是佳事。自",
    "T54n2125_002:0214c19": "餘袍&#x88B4;褌衫之類，咸悉決須遮斷。嚴寒既謝，",
    "T54n2125_002:0214c20": "即是不合擐身，而復更著偏衫，實非開限。",
    "T54n2125_002:0214c21": "斯則去繁得要，仰順聖情。自墮乍可，一身",
    "T54n2125_002:0214c22": "傳授，恐為誤眾。如能改斯故轍務軌新蹤",
    "T54n2125_002:0214c23": "者，即可謂蟬聯少室，架鷲&#x5CEF;而並峻；櫛",
    "T54n2125_002:0214c24": "批王舍，通帝鄉而共圍。鴻河則合泚於文",
    "T54n2125_002:0214c25": "池，細柳乃同暉於覺樹；變桑田而騰茂，盡",
    "T54n2125_002:0214c26": "劫石而揚輝。誠可嗟矣！誠可務哉！但佛",
    "T54n2125_002:0214c27": "日既沈、教留後季，行之則大師對面，背教則",
    "T54n2125_002:0214c28": "眾過現前。故經云「若能奉戒，則我存無異」。",
    "T54n2125_002:0214c29": "或云：「舊來上德並悉不言，今日後人何事移",
    "T54n2125_002:0215a01": "則？」固不然矣。依法匪人教有弘說，考之",
    "T54n2125_002:0215a02": "律藏，衣食無罪者方可取也。非知之艱，",
    "T54n2125_002:0215a03": "行之為難。聞若不行，導者寧過？重曰：",
    "T54n2125_002:0215a04": "[0215a04] 含生之類衣食是先，斯為枷鎖控制生田。",
    "T54n2125_002:0215a05": "奉聖言則蕭然出離，任自意乃罪累相牽。",
    "T54n2125_002:0215a06": "智者須鑒，事在目前。如玉處泥、若水居",
    "T54n2125_002:0215a07": "蓮，八風既離，五怖寧纏。衣纔蔽體、食但支",
    "T54n2125_002:0215a08": "懸，專求解脫、不願人天。杜多畢命，拯物",
    "T54n2125_002:0215a09": "窮年，棄九門之虛偽、希十地之圓堅，合受",
    "T54n2125_002:0215a10": "施於五百，為福利於三千。",
    "T54n2125_002:0215a11": "十一著衣法式",
    "T54n2125_002:0215a12": "[0215a12] 其著三衣及施[巾*句]紐法式，依律陳之。可",
    "T54n2125_002:0215a13": "取五肘之衣疊作三&#x8975;，其肩頭疊處去緣",
    "T54n2125_002:0215a14": "四五指許安其方帖，可方五指。周刺四邊，",
    "T54n2125_002:0215a15": "當中以錐穿為小孔用安衣[巾*句]。其[巾*句]或絛",
    "T54n2125_002:0215a16": "或帛，&#x9E81;細如衫[巾*句]相似，長可兩指結作同",
    "T54n2125_002:0215a17": "心，餘者截&#x5374;。將[巾*句]穿孔向外牽出十字反",
    "T54n2125_002:0215a18": "繫，便成兩[巾*句]，內紐此中。其胸前疊處緣邊",
    "T54n2125_002:0215a19": "安紐亦如衫紐。即其法也。先呈本製略",
    "T54n2125_002:0215a20": "准大綱，若欲妙體其法，終須對面而授。衣",
    "T54n2125_002:0215a21": "之下畔[巾*句]紐亦施，隨意到披，是聖開許。兩頭",
    "T54n2125_002:0215a22": "去角可八指許各施一[巾*句]一紐，此為食時",
    "T54n2125_002:0215a23": "所須。反&#x8975;胸前紐使相合，此成要也。凡在",
    "T54n2125_002:0215a24": "寺內或時對眾，必無帶紐及籠肩披法，若",
    "T54n2125_002:0215a25": "向外遊行并入俗舍方須帶紐，餘時但可",
    "T54n2125_002:0215a26": "搭肩而已。屏私執務隨意反抄，若對尊容",
    "T54n2125_002:0215a27": "事須齊整，以衣右角寬搭左肩，垂之背後",
    "T54n2125_002:0215a28": "勿安肘上。若欲帶紐，即須通肩披已，將紐",
    "T54n2125_002:0215a29": "內[巾*句]迴向肩後勿令其脫。以角搭肩衣便",
    "T54n2125_002:0215b01": "繞頸，雙手下出，一角向前，阿育王像正當",
    "T54n2125_002:0215b02": "其式。出行執傘形儀可愛，即是依教齊整",
    "T54n2125_002:0215b03": "著上衣也。其傘可用竹織之，薄如竹簟",
    "T54n2125_002:0215b04": "一重便得，大小隨情寬二三尺。頂中複作，擬",
    "T54n2125_002:0215b05": "施其柄，其柄長短量如蓋闊，或可薄拂以",
    "T54n2125_002:0215b06": "漆、或可織[竺-二+韋]為之，或如藤帽之流，夾紙",
    "T54n2125_002:0215b07": "亦成牢矣。神州雖不先行，為之亦是其要，",
    "T54n2125_002:0215b08": "驟雨則不霑衣服、赫熱則實可招涼。既依",
    "T54n2125_002:0215b09": "律而益身，擎之固亦無損。[0215b09] 斯等所論要事，",
    "T54n2125_002:0215b10": "多並神州不行。袈裟角垂正當象鼻，梵僧",
    "T54n2125_002:0215b11": "縱至皆亦雷同，良為絹滑墮肩，遂令正則",
    "T54n2125_002:0215b12": "訛替。後唐三藏來傳搭肩法，然而古德嫌者",
    "T54n2125_002:0215b13": "尚多，黨舊之迷在處皆有。其三衣，若安短",
    "T54n2125_002:0215b14": "紐而截長絛，則違教之愆現免；著橫裙而",
    "T54n2125_002:0215b15": "去腰緣，乃針線之勞交息。所有瓶&#x9262;各挂",
    "T54n2125_002:0215b16": "兩肩，纔至腋下不合交絡，其襻不長但",
    "T54n2125_002:0215b17": "容穿髆而已，若交絡胸前令人氣急。元",
    "T54n2125_002:0215b18": "非本製，即不可行。&#x9262;袋之儀如下當辯。",
    "T54n2125_002:0215b19": "北方速利諸人多行交絡，隨方變改實非",
    "T54n2125_002:0215b20": "佛制。設有餘衣長搭肩上，然後通披覆其",
    "T54n2125_002:0215b21": "衣&#x9262;，若其向寺及詣俗家，要至房舍安置",
    "T54n2125_002:0215b22": "傘蓋，方始解紐掛其衣&#x9262;。房前壁上多置",
    "T54n2125_002:0215b23": "象牙，勿使臨時安物無處。餘同第二十六",
    "T54n2125_002:0215b24": "客舊相遇章說也。[0215b24] 然其薄絹為袈裟者多",
    "T54n2125_002:0215b25": "滑，不肯著肩，禮拜之時遂便落地。任取不墮",
    "T54n2125_002:0215b26": "物為之，絁紬白[疊*毛]即其要也。其僧&#x811A;崎衣即",
    "T54n2125_002:0215b27": "是覆膊，更加一肘始合本儀。其披著法，應",
    "T54n2125_002:0215b28": "出右肩交搭左膊，房中恒著。唯此與裙，",
    "T54n2125_002:0215b29": "出外禮尊任加餘服。[0215b29] 其著裙法式聊陳大",
    "T54n2125_002:0215c01": "況。即如有部裙製，橫五肘&#x7AEA;兩肘，絁絹及",
    "T54n2125_002:0215c02": "布隨有作之。西國並悉單為，神州任情複",
    "T54n2125_002:0215c03": "作。橫&#x7AEA;隨意，繞身既訖&#x64E1;使過臍，右手牽",
    "T54n2125_002:0215c04": "其左邊上角，在內牽向腰之右邊。左邊上",
    "T54n2125_002:0215c05": "裙取外邊而掩左畔(近右手邊為右裾，近左手邊為左裾)，兩手",
    "T54n2125_002:0215c06": "二畔舉使正平，中間矗(&#x52C5;六反)直即成三",
    "T54n2125_002:0215c07": "&#x8975;。後以兩手各蹙至腰，俱將三疊向後",
    "T54n2125_002:0215c08": "掩之，兩角各&#x64E1;三指俱插向脊使下，入",
    "T54n2125_002:0215c09": "腰間可三指許。斯則縱未繫絛，亦乃著身",
    "T54n2125_002:0215c10": "不落。後以腰絛長五肘許，鉤取正中舉向",
    "T54n2125_002:0215c11": "臍下，抹裙上緣向後雙排，交度前抽傍",
    "T54n2125_002:0215c12": "牽左右，各以一手牢&#x64EA;兩邊，纏彼兩絛",
    "T54n2125_002:0215c13": "可令三度，有長割&#x5374;、少則更添。絛帶之頭",
    "T54n2125_002:0215c14": "不合緝綵。斯為圓整著裙。或薩婆多之部",
    "T54n2125_002:0215c15": "別，&#x9262;履曼荼羅著泥婆娑，即其真也。譯為",
    "T54n2125_002:0215c16": "圓整著裙矣。其絛闊如指面，則靴絛襪帶",
    "T54n2125_002:0215c17": "之流，或方或圓，雙亦無損；麻繩之流，律文",
    "T54n2125_002:0215c18": "不許。凡踞坐小床及拈之時，牽裙上裾下",
    "T54n2125_002:0215c19": "角，急抹裙緣&#x64EA;於胯下，但掩雙膝露脛無",
    "T54n2125_002:0215c20": "傷。高須上蓋臍輪，下至踝上四指。斯乃",
    "T54n2125_002:0215c21": "俗舍之儀。若在寺中，半踹亦得。此之齊",
    "T54n2125_002:0215c22": "限佛自親製，非是人意輒為高下。寧合故",
    "T54n2125_002:0215c23": "違教旨、自順凡情，所著裙衣長申拂地，一",
    "T54n2125_002:0215c24": "則損信心之淨施，二乃慢大師之格言。設",
    "T54n2125_002:0215c25": "告慇懃，誰能見用？萬人之內頗有一二",
    "T54n2125_002:0215c26": "存心？西國裙衣並皆橫著，彼方白[疊*毛]幅寬二",
    "T54n2125_002:0215c27": "肘，若其半故貧者難求，即須縫兩頭令相",
    "T54n2125_002:0215c28": "合，割內開以充事。此著衣儀，律文具有其",
    "T54n2125_002:0215c29": "制，但且略陳大綱要，細論非面不可。又凡",
    "T54n2125_002:0216a01": "是出家衣服，皆可染作乾陀，或為地黃黃",
    "T54n2125_002:0216a02": "屑或復荊&#x8616;黃等，此皆宜以赤土赤石研",
    "T54n2125_002:0216a03": "汁和之，量色淺深要而省事。或復單用棘",
    "T54n2125_002:0216a04": "心、或赤土赤石、或棠梨土紫，一染至破，亦",
    "T54n2125_002:0216a05": "何事求餘。而桑皴青綠正是遮條，真紫褐色",
    "T54n2125_002:0216a06": "西方不著。鞋履之屬自有成教，長靴線鞋",
    "T54n2125_002:0216a07": "全為非法，彩繡文章之物佛皆制斷，如皮",
    "T54n2125_002:0216a08": "革事中具說。",
    "T54n2125_002:0216a09": "十二尼衣喪制",
    "T54n2125_002:0216a10": "[0216a10] 東夏諸尼衣皆涉俗，所有著用多並乖儀。",
    "T54n2125_002:0216a11": "准如律說，尼有五衣：一僧伽知、二嗢呾羅",
    "T54n2125_002:0216a12": "僧伽、三安呾婆娑、四僧&#x811A;崎、五裙。四衣儀",
    "T54n2125_002:0216a13": "軌與大僧不殊，唯裙片有別處。梵云俱蘇",
    "T54n2125_002:0216a14": "洛迦，譯為&#x7BC5;衣。以其兩頭縫合形如小&#x7BC5;",
    "T54n2125_002:0216a15": "也，長四肘寬二肘，上可蓋臍下至踝上四",
    "T54n2125_002:0216a16": "指。著時入內&#x64E1;使過臍，各蹙兩邊雙排&#x64EA;",
    "T54n2125_002:0216a17": "(於協反)脊。繫絛之法，量與僧同。胸腋之間&#x9008;",
    "T54n2125_002:0216a18": "無繫抹，假令少壯或復衰年，乳高肉起誠",
    "T54n2125_002:0216a19": "在無過。豈得羞人不窺教檢，漫為儀飾著",
    "T54n2125_002:0216a20": "脫招愆；臨終之時罪如濛雨，萬中有一時",
    "T54n2125_002:0216a21": "復能改？然其出外及在僧前，并向俗家受",
    "T54n2125_002:0216a22": "他請食，袈裟繞頸覆身，不合解其肩紐，不",
    "T54n2125_002:0216a23": "露胸臆下出手&#x98E1;。祇支偏袒衫&#x88B4;之流，大",
    "T54n2125_002:0216a24": "聖親遮，無宜服用。南海諸國，尼眾別著一",
    "T54n2125_002:0216a25": "衣，雖復制匪西方，共名僧&#x811A;崎服。長二肘",
    "T54n2125_002:0216a26": "寬二肘，兩頭縫合留一尺許，角頭刺著一寸，",
    "T54n2125_002:0216a27": "舉上穿膊貫頭拔出右肩，更無腰帶掩腋",
    "T54n2125_002:0216a28": "蓋乳，下齊過膝。若欲此服，著亦無傷。線則",
    "T54n2125_002:0216a29": "唯費兩條，彌堪掩障形醜。若不樂者，即可",
    "T54n2125_002:0216b01": "還須同大苾芻著僧&#x811A;崎服。其寺內房中",
    "T54n2125_002:0216b02": "俱蘇洛迦及僧&#x811A;崎，兩事便足(准撿梵本，無覆肩衣名，即是僧",
    "T54n2125_002:0216b03": "&#x811A;崎衣。此乃祇支之本號，既不道裙，多是傳譯參差)。應捨違法之服，著",
    "T54n2125_002:0216b04": "順教之衣。僧&#x811A;崎取一幅半，或絹或布，可",
    "T54n2125_002:0216b05": "長四肘五肘，如披五條反搭肩上，即其儀",
    "T54n2125_002:0216b06": "也。若向餘處須好覆形，如在屏房袒膊非",
    "T54n2125_002:0216b07": "事。春夏之節此可充軀，秋冬之時任情煖",
    "T54n2125_002:0216b08": "著，擎&#x9262;乞食足得養身。雖曰女人有丈夫",
    "T54n2125_002:0216b09": "志，豈容恒營機杼作諸雜業，廣為衣服十",
    "T54n2125_002:0216b10": "重五重，禪誦曾不致心，驅驅鎮惱情志，同",
    "T54n2125_002:0216b11": "俗粧飾不顧戒經。宜可門徒共相撿察，西",
    "T54n2125_002:0216b12": "國尼眾斯事全無，並皆乞食資身居貧守素",
    "T54n2125_002:0216b13": "而已。若爾出家尼眾利養全稀，所在居寺多",
    "T54n2125_002:0216b14": "無眾食，若不隨分經求活命無路，輒違",
    "T54n2125_002:0216b15": "律教便爽聖心。進退兩途，如何折中？身安道",
    "T54n2125_002:0216b16": "盛可不詳聞。答本契出家情希解脫，絕",
    "T54n2125_002:0216b17": "三株之害種、偃四瀑之洪流，宜應畢志杜",
    "T54n2125_002:0216b18": "多，除苦樂之邪徑；敦心少欲，務閑寂之真",
    "T54n2125_002:0216b19": "途。奉戒昏旦斯即道隆，豈念身安將為稱",
    "T54n2125_002:0216b20": "理。若能守律決鍊真&#x758E;，則龍鬼天人自然",
    "T54n2125_002:0216b21": "遵敬，何憂不活徒事辛苦？至如五衣瓶&#x9262;",
    "T54n2125_002:0216b22": "足得全軀，一口小房彌堪養命，簡人事、省",
    "T54n2125_002:0216b23": "門徒，若玉處泥、如蓮在水，雖云下眾，實",
    "T54n2125_002:0216b24": "智等上人矣。",
    "T54n2125_002:0216b25": "[0216b25] 又復死喪之際，僧尼漫設禮儀，或復與俗同",
    "T54n2125_002:0216b26": "哀將為孝子，或房設靈、机用作供養，或",
    "T54n2125_002:0216b27": "披黲布而乖恒式，或留長髮而異則，或",
    "T54n2125_002:0216b28": "拄哭杖、或寢苦廬，斯等咸非教儀，不行",
    "T54n2125_002:0216b29": "無過。理應為其亡者淨飾一房，或可隨時",
    "T54n2125_002:0216b30": "權施蓋幔，讀經念佛具設香花，冀使亡魂",
    "T54n2125_002:0216c01": "託生善處，方成孝子、始是報恩。豈可泣",
    "T54n2125_002:0216c02": "血三年將為賽德，不&#x98E1;七日始符酬恩者",
    "T54n2125_002:0216c03": "乎？斯乃重結塵勞、更嬰枷鎖，從闇入闇，",
    "T54n2125_002:0216c04": "不悟緣起之三節，欲死趣死，詎證圓成",
    "T54n2125_002:0216c05": "之十地歟！",
    "T54n2125_002:0216c06": "[0216c06] 然依佛教，苾芻亡者觀知決死，當日[臼/丌]",
    "T54n2125_002:0216c07": "向燒處，尋即以火焚之。當燒之時，親友咸",
    "T54n2125_002:0216c08": "萃在一邊坐，或結草為座、或聚土作臺、",
    "T54n2125_002:0216c09": "或置&#x750E;石以充坐物，令一能者誦無常經",
    "T54n2125_002:0216c10": "半紙一紙，勿令疲久(其經別錄附上)，然後各念無",
    "T54n2125_002:0216c11": "常，還歸住處。寺外池內連衣並浴，其無池",
    "T54n2125_002:0216c12": "處就井洗身，皆用故衣不損新服，別著",
    "T54n2125_002:0216c13": "乾者然後歸房。地以牛糞淨塗，餘事並皆",
    "T54n2125_002:0216c14": "如故，衣服之儀曾無片別。或有收其設利",
    "T54n2125_002:0216c15": "羅為亡人作塔，名為俱&#x651E;，形如小塔上",
    "T54n2125_002:0216c16": "無輪蓋。然塔有凡聖之別，如律中廣論。豈",
    "T54n2125_002:0216c17": "容棄釋父之聖教、逐周公之俗禮，號咷數",
    "T54n2125_002:0216c18": "月、布服三年者哉！曾聞有靈裕法師，不為",
    "T54n2125_002:0216c19": "舉發、不著孝衣，追念先亡為修福業。京洛",
    "T54n2125_002:0216c20": "諸師亦有遵斯轍者。或人以為非孝，寧知",
    "T54n2125_002:0216c21": "更符律旨。",
    "T54n2125_002:0216c22": "十三結淨地法",
    "T54n2125_002:0216c23": "[0216c23] 有五種淨地：一起心作、二共印持、三如牛",
    "T54n2125_002:0216c24": "臥、四故廢處、五秉法作。起心作者，初造寺",
    "T54n2125_002:0216c25": "時定基石已，若一苾芻為撿校人者，應起",
    "T54n2125_002:0216c26": "如是心：「於此一寺或可一房，為僧當作",
    "T54n2125_002:0216c27": "淨&#x53A8;也。」共印持者，定寺基時若但三人者，",
    "T54n2125_002:0216c28": "應一苾芻告餘苾芻言：「諸具壽！皆可用心",
    "T54n2125_002:0216c29": "印定此處。於此一寺或可一房。為僧作淨",
    "T54n2125_002:0217a01": "&#x53A8;。」第二第三應如是說。言如牛臥者，其寺",
    "T54n2125_002:0217a02": "屋舍猶如牛臥，房門無有定所。縱使無不",
    "T54n2125_002:0217a03": "作法，此處即成其淨。言故廢處者，謂是經",
    "T54n2125_002:0217a04": "久僧捨廢處，如重來者至舊觸處便為淨",
    "T54n2125_002:0217a05": "也。然此不得經宿，即須作法也。",
    "T54n2125_002:0217a06": "言秉法作者，謂秉白二羯磨結界也，文如",
    "T54n2125_002:0217a07": "百一羯磨中說。如前五種作淨法已，佛言",
    "T54n2125_002:0217a08": "令諸苾芻得二種安樂：一在內煮、在外貯；",
    "T54n2125_002:0217a09": "二在外煮、在內貯，並無過也。撿驗四部眾",
    "T54n2125_002:0217a10": "僧，目見當今行事，并復詳觀律旨，大同如此",
    "T54n2125_002:0217a11": "立淨。但未作淨之前，若共飲食同界宿者，",
    "T54n2125_002:0217a12": "咸有煮宿之過。既其加法，雖共界宿無煮",
    "T54n2125_002:0217a13": "宿之罪，斯其教也。[0217a13] 言一寺者，總唱住處以",
    "T54n2125_002:0217a14": "為淨&#x53A8;，房房之內生熟皆貯。如其不聽內",
    "T54n2125_002:0217a15": "宿，豈可遣僧出外而住？一則僧不護宿，二",
    "T54n2125_002:0217a16": "乃貯畜無愆。西國相承，皆總結一寺為淨",
    "T54n2125_002:0217a17": "&#x53A8;也。若欲局取一邊，並在開限，不同神",
    "T54n2125_002:0217a18": "州律師見矣。且如未結衣界，離宿招愆；僧",
    "T54n2125_002:0217a19": "若結已，離便無失。淨&#x53A8;亦爾。既其聖許，勿",
    "T54n2125_002:0217a20": "滯凡情。又復護衣之法，界有樹等不同，但",
    "T54n2125_002:0217a21": "護界分，意非防女。淨人來入&#x53A8;內，豈得即",
    "T54n2125_002:0217a22": "是村收？假令身入村坊，持衣無不護女。維",
    "T54n2125_002:0217a23": "那持衣撿校，斯亦漫為傷急矣。",
    "T54n2125_002:0217a24": "十四五眾安居",
    "T54n2125_002:0217a25": "[0217a25] 若前安居，謂五月黑月一日。後安居，則六月",
    "T54n2125_002:0217a26": "黑月一日。唯斯兩日合作安居，於此中間",
    "T54n2125_002:0217a27": "文無許處。至八月半是前夏了，至九月半",
    "T54n2125_002:0217a28": "是後夏了，此時法俗盛興供養。從八月半",
    "T54n2125_002:0217a29": "已後名歌栗底迦月，江南迦提設會，正是前",
    "T54n2125_002:0217b01": "夏了時。八月十六日即是張羯絺那衣日，斯",
    "T54n2125_002:0217b02": "其古法。又律文云，凡在夏內有如法緣須",
    "T54n2125_002:0217b03": "受日者，隨有多少緣來，即須准日而受。一",
    "T54n2125_002:0217b04": "宿事至，受其一日；如是至七，皆對別人。更",
    "T54n2125_002:0217b05": "有緣來，律遣重請而去。如過七日齊八日",
    "T54n2125_002:0217b06": "已去，乃至四十夜中間羯磨受八日等去，然",
    "T54n2125_002:0217b07": "不得過半夏在外而宿，為此但聽四十夜",
    "T54n2125_002:0217b08": "矣。必有病緣及諸難事須向餘處，雖不受",
    "T54n2125_002:0217b09": "日不破安居。出家五眾既作安居，下眾有",
    "T54n2125_002:0217b10": "緣囑授而去。未至夏前豫分房舍，上坐取",
    "T54n2125_002:0217b11": "其好者，以次分使至終。那爛陀寺現行斯",
    "T54n2125_002:0217b12": "法，大眾年年每分房舍。世尊親教深為利",
    "T54n2125_002:0217b13": "益：一則除其我執，二乃普護僧房，出家之",
    "T54n2125_002:0217b14": "眾理宜須作。然江左諸寺時有分者，斯乃",
    "T54n2125_002:0217b15": "古德相傳，尚行其法。豈容住得一院將為",
    "T54n2125_002:0217b16": "己有，不觀合不遂至盡形？良由上代不",
    "T54n2125_002:0217b17": "行，致使後人失法。若能准教分者，誠有深",
    "T54n2125_002:0217b18": "益矣。",
    "T54n2125_002:0217b19": "十五隨意成規",
    "T54n2125_002:0217b20": "[0217b20] 凡夏罷歲終之時，此日應名隨意，即是隨",
    "T54n2125_002:0217b21": "他於三事之中任意舉發說罪除愆之義。舊",
    "T54n2125_002:0217b22": "云自恣者，是義翻也。必須於十四日夜請",
    "T54n2125_002:0217b23": "一經師昇高座誦佛經，于時俗士雲奔、法",
    "T54n2125_002:0217b24": "徒霧集，燃燈續明、香花供養。明朝總出旋",
    "T54n2125_002:0217b25": "繞村城，各並虔心禮諸制底，棚車輿像鼓樂",
    "T54n2125_002:0217b26": "張天，幡蓋縈羅飄揚蔽日，名為三摩近離，",
    "T54n2125_002:0217b27": "譯為和集，凡大齋日悉皆如是。即是神州行",
    "T54n2125_002:0217b28": "城法也，禺中始還入寺，日午方為大齋。過",
    "T54n2125_002:0217b29": "午咸集，各取鮮茅可一把許，手執足蹈作",
    "T54n2125_002:0217c01": "隨意事，先乃苾芻、後方尼眾、次下三眾。若其",
    "T54n2125_002:0217c02": "眾大恐延時者，應差多人分受隨意，被他",
    "T54n2125_002:0217c03": "舉罪則准法說除。當此時也，或俗人行施、",
    "T54n2125_002:0217c04": "或眾僧自為，所有施物將至眾前。其五德",
    "T54n2125_002:0217c05": "應問上坐云：「此物得與眾僧為隨意物",
    "T54n2125_002:0217c06": "不？」上坐答云：「得。」所有衣服刀子針錐之流，",
    "T54n2125_002:0217c07": "受已均分，斯其教也。此日所以奉刀針者，",
    "T54n2125_002:0217c08": "意求聰明利智也。隨意既訖任各東西，即",
    "T54n2125_002:0217c09": "是坐夏已周，無勞更經一宿。廣如餘處，此",
    "T54n2125_002:0217c10": "不詳言。[0217c10] 言說罪者，意欲陳罪說己先愆，",
    "T54n2125_002:0217c11": "改往修來至誠懇責。半月半月為褒灑陀，",
    "T54n2125_002:0217c12": "朝暮朝暮憶所犯罪(褒灑是長養義，陀是淨義。意明長善淨除破戒之",
    "T54n2125_002:0217c13": "過。昔云布薩者，訛略也)。初篇若犯，事不可治。第二有違，",
    "T54n2125_002:0217c14": "人須二十。若作輕過，對不同者而除悔之。",
    "T54n2125_002:0217c15": "梵云痾&#x9262;底&#x9262;喇底提舍那。痾&#x9262;底者，罪",
    "T54n2125_002:0217c16": "過也。&#x9262;喇底提舍那，即對他說也。說己之",
    "T54n2125_002:0217c17": "非冀令清淨。自須各依局分，則罪滅可期；",
    "T54n2125_002:0217c18": "若總相談愆，非律所許。舊云懺悔，非關說",
    "T54n2125_002:0217c19": "罪。何者？懺摩乃是西音，自當忍義。悔乃東夏",
    "T54n2125_002:0217c20": "之字，追悔為目。悔之與忍&#x9008;不相干。若的",
    "T54n2125_002:0217c21": "依梵本，諸除罪時應云至心說罪。以斯詳",
    "T54n2125_002:0217c22": "察，翻懺摩為追悔，似罕由來。西國之人",
    "T54n2125_002:0217c23": "但有觸誤及身錯相觸著，無問大小，大者",
    "T54n2125_002:0217c24": "垂手相向，小者合掌虔恭。或可撫身、或時",
    "T54n2125_002:0217c25": "執膞、口云懺摩，意是請恕願勿瞋責，律中",
    "T54n2125_002:0217c26": "云提舍那矣，恐懷後滯、就他致謝，即說",
    "T54n2125_002:0217c27": "懺摩之言。必若自己陳罪，乃云提舍那矣，",
    "T54n2125_002:0217c28": "恐懷後滯、用啟先迷。雖可習俗久成，而事",
    "T54n2125_002:0217c29": "須依本。梵云&#x9262;刺婆刺拏，譯為隨意，亦是",
    "T54n2125_002:0218a01": "飽足義，亦是隨他人意舉其所犯。",
    "T54n2125_002:0218a02": "十六匙&#x7B6F;合否",
    "T54n2125_002:0218a03": "[0218a03] 西方食法唯用右手，必有病故開聽畜匙。",
    "T54n2125_002:0218a04": "其&#x7B6F;則五天所不聞、四部亦未見，而獨東",
    "T54n2125_002:0218a05": "夏共有斯事。俗徒自是舊法，僧侶隨情用",
    "T54n2125_002:0218a06": "否。&#x7B6F;既不聽不遮，即是當乎略教。用時眾",
    "T54n2125_002:0218a07": "無譏議，東夏即可行焉；若執俗有嗤嫌，西",
    "T54n2125_002:0218a08": "土元不合捉。略教之旨，斯其事焉。",
    "T54n2125_002:0218a09": "十七知時而禮",
    "T54n2125_002:0218a10": "[0218a10] 夫禮敬之法須合其儀，若不順教則平地",
    "T54n2125_002:0218a11": "顛蹶。故佛言：「有二種污觸，不應受禮亦不",
    "T54n2125_002:0218a12": "禮他。」若違教者，拜拜皆招惡作之罪。何謂",
    "T54n2125_002:0218a13": "二污？一是飲食污，謂若食噉一切諸物，下至",
    "T54n2125_002:0218a14": "吞嚼一片之藥，若不漱口洗手已來，並不",
    "T54n2125_002:0218a15": "合受禮禮他。若飲漿或水，乃至茶蜜等湯",
    "T54n2125_002:0218a16": "及酥糖之類，若未漱口洗手，禮同前犯。二",
    "T54n2125_002:0218a17": "是不淨污，謂大小行來身未洗淨，及未洗手",
    "T54n2125_002:0218a18": "漱口；或身或衣被便利不淨洟唾等污，未淨",
    "T54n2125_002:0218a19": "已來；若旦起未嚼齒木，禮同前犯。又於大",
    "T54n2125_002:0218a20": "眾聚集齋會之次，合掌即是致敬，故亦不勞",
    "T54n2125_002:0218a21": "全禮，禮便違教。或迮鬧處、或不淨地、或途路",
    "T54n2125_002:0218a22": "中，禮亦同犯。斯等諸事並有律文，但為日久",
    "T54n2125_002:0218a23": "相承、地居寒國，欲求順教事亦難為，莫",
    "T54n2125_002:0218a24": "不引同多以自慰，詎肯留心於小罪耳！",
    "T54n2125_002:0218a25": "十八便利之事",
    "T54n2125_002:0218a26": "[0218a26] 便利之事，略出其儀。下著洗浴之裙，上披",
    "T54n2125_002:0218a27": "僧&#x811A;崎服，次取觸瓶添水令滿持將上廁，",
    "T54n2125_002:0218a28": "閉戶遮身。土須二七塊，在其廁外，於&#x750E;石",
    "T54n2125_002:0218a29": "上或小版上而安置之。其&#x750E;版量，長一肘",
    "T54n2125_002:0218b01": "闊半肘。其土碎之為末，列作兩行，一一別",
    "T54n2125_002:0218b02": "聚。更安一塊，復將三丸入於廁內安在一",
    "T54n2125_002:0218b03": "邊，一將拭體、一用洗身。洗身之法，須將左",
    "T54n2125_002:0218b04": "手先以水洗，後兼土淨。餘有一丸&#x9E81;，且一",
    "T54n2125_002:0218b05": "遍洗其左手。若有籌片，持入亦佳，如其用",
    "T54n2125_002:0218b06": "罷須擲廁外；必用故紙，可棄廁中。既洗",
    "T54n2125_002:0218b07": "淨了，方以右手牽下其衣，瓶安一邊，右",
    "T54n2125_002:0218b08": "手撥開傍戶，還將右手提瓶而出。或以",
    "T54n2125_002:0218b09": "左臂抱瓶，拳其左手，可用右手閉戶而",
    "T54n2125_002:0218b10": "去。就彼土處蹲坐一邊，若須坐物隨時量",
    "T54n2125_002:0218b11": "處。置瓶左髀之上，可以左臂向下壓之，",
    "T54n2125_002:0218b12": "先取近身一七塊土，別別洗其左手，後用",
    "T54n2125_002:0218b13": "餘七，一一兩手俱洗，其塼木上必須淨洗。",
    "T54n2125_002:0218b14": "餘有一丸，將洗瓶器，次洗臂踹及足並",
    "T54n2125_002:0218b15": "令清潔，然後隨情而去。此瓶之水不合",
    "T54n2125_002:0218b16": "入口脣。重至房中，以淨瓶水漱口。若",
    "T54n2125_002:0218b17": "其事至觸此瓶者，還須洗手漱口方可",
    "T54n2125_002:0218b18": "執餘器具。斯乃大便之儀，&#x9E81;說如此。必其",
    "T54n2125_002:0218b19": "省事，咸任自為；幸有供人，使澆非過。小",
    "T54n2125_002:0218b20": "便則一二之土可用洗手洗身，此即清淨之",
    "T54n2125_002:0218b21": "先為敬基本。或人將為小事，律教乃有大",
    "T54n2125_002:0218b22": "呵。若不洗淨，不合坐僧床，亦不應禮三",
    "T54n2125_002:0218b23": "寶。此是身子伏外道法，佛因總制苾芻。修",
    "T54n2125_002:0218b24": "之則奉律福生，不作乃違教招罪。斯則東",
    "T54n2125_002:0218b25": "夏不傳，其來尚矣；設令啟示，遂起嫌心。即",
    "T54n2125_002:0218b26": "道：「大乘虛通，何淨何穢？腹中恒滿，外洗寧益？」",
    "T54n2125_002:0218b27": "詎知輕欺教撿、誣罔聖心，受禮禮他俱招罪",
    "T54n2125_002:0218b28": "過，著衣噉食天神共嫌。若不洗淨，五天同",
    "T54n2125_002:0218b29": "笑，所至之處人皆見譏。弘紹之賓，特宜傳",
    "T54n2125_002:0218c01": "教。既而厭離塵俗、捨家趣非家，即須慇懃",
    "T54n2125_002:0218c02": "用釋父之言，何得睚眥於毘尼之說！如其",
    "T54n2125_002:0218c03": "不信，幸可依此洗之五六日間，便知不洗",
    "T54n2125_002:0218c04": "之過。然而寒冬之月須作煖湯，自外三時事",
    "T54n2125_002:0218c05": "便隨意。然有筒槽帛拂，非本律文。或有含",
    "T54n2125_002:0218c06": "水將去，亦乖淨法。凡是僧坊，先須淨治廁",
    "T54n2125_002:0218c07": "處，若自無力，教化為之供十方僧。理通凡",
    "T54n2125_002:0218c08": "聖，無多所費，斯其要焉。是淨方業，固非虛",
    "T54n2125_002:0218c09": "矣。理須大槽可受一兩石，貯土令滿置在",
    "T54n2125_002:0218c10": "圊邊，大眾必無私房可畜。若卒無水瓶，許",
    "T54n2125_002:0218c11": "用瓷瓦等&#x9262;，盛水將入安在一邊，右手澆",
    "T54n2125_002:0218c12": "洗亦無傷也。江淮地下&#x74EB;廁者多，不可於",
    "T54n2125_002:0218c13": "斯即為洗淨，宜應別作洗處，水流通出為",
    "T54n2125_002:0218c14": "善。且如汾州抱腹、岱岳靈巖、荊府玉泉、楊州",
    "T54n2125_002:0218c15": "白塔，圊廁之所頗傳其法，然而安置水土",
    "T54n2125_002:0218c16": "片有闕如。向使早有人教，行法亦不殊王",
    "T54n2125_002:0218c17": "舍。斯乃先賢之落漠，豈是後進之蒙籠者哉。",
    "T54n2125_002:0218c18": "然其廁內貯土置瓶，並須安穩勿令闕事。",
    "T54n2125_002:0218c19": "添瓶之罐著[此/朿]為佳，如畜君持准前為矣。",
    "T54n2125_002:0218c20": "銅瓶插蓋而口寬，元來不中洗淨，若其腹邊",
    "T54n2125_002:0218c21": "斲為一孔、頂上以錫固之，高出尖臺中",
    "T54n2125_002:0218c22": "安小孔，此亦權用，當時須也。",
    "T54n2125_002:0218c23": "[0218c23] 重曰：",
    "T54n2125_002:0218c24": "[0218c24] 載勞紙筆幾致慇懃，順流從諫冀有其人？",
    "T54n2125_002:0218c25": "大聖既雙林而寂體，羅漢亦五印而灰身，遺",
    "T54n2125_002:0218c26": "餘法教影響斯晨，行寄捐生之侶、興由棄俗",
    "T54n2125_002:0218c27": "之賓，捨渾渾之煩濁、慕皎皎之清塵，外垢",
    "T54n2125_002:0218c28": "與內惑而俱喪、上結共下縛而同湮，蕭條",
    "T54n2125_002:0218c29": "其跡、爽亮其神，四儀無累、三尊是親，既不",
    "T54n2125_002:0219a01": "被生人之所笑，豈復怖死王之見瞋？利九",
    "T54n2125_002:0219a02": "居而軫念，成三代之芳因。幸希萬一而能",
    "T54n2125_002:0219a03": "改，亦寧辭二紀之艱辛。"
}