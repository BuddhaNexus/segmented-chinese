{
    "X75n1512_015:0181a01": "隆興佛教編年通論卷第十五",
    "X75n1512_015:0181a02": "隆興府石室沙門 祖琇 撰",
    "X75n1512_015:0181a03": "  唐",
    "X75n1512_015:0181a04": "[0181a04] 景龍三年。禪師法儀者。琅邪王之子也。王以附徐敬",
    "X75n1512_015:0181a05": "業舉兵誅天后不利。宗族覆滅。儀時尚少。逃匿民間。",
    "X75n1512_015:0181a06": "遇沙門&#x64D5;之出家為大僧。至是中宗詔求琅邪之後。",
    "X75n1512_015:0181a07": "主事者以儀名聞于扶風太守。太守獲儀而喜之。&#x8218;",
    "X75n1512_015:0181a08": "于後堂。奏名于朝。已而太守夫人悅儀風度。逼罷道。",
    "X75n1512_015:0181a09": "欲妻以愛女。儀堅拒不許。一日夫人&#x64D5;女子就見儀。",
    "X75n1512_015:0181a10": "且使[卄/(辛*丸)/(衣-〦)]近魔魅之。以傾奪其意。儀不獲已紿之曰。在",
    "X75n1512_015:0181a11": "塗久可得一浴而後成禮。夫人喜以為誠然。趣使具",
    "X75n1512_015:0181a12": "浴。儀入室即以利刃自斷其陰。婢子竊見。遽呼內人",
    "X75n1512_015:0181a13": "排戶救之。獲蘇。太守高其操執事之。及赴京引見。帝",
    "X75n1512_015:0181a14": "命襲琅邪王爵。儀具以本志懇辭。陳義甚高。帝嘉美",
    "X75n1512_015:0181a15": "之。聽從便。其後禪觀通悟。雅為時賢推揖。",
    "X75n1512_015:0181a16": "[0181a16] 是歲。召律師道岸入宮。為妃主授歸戒。因留禁中。別",
    "X75n1512_015:0181a17": "日帝至。諸師皆避席。岸獨逡巡長揖而已。帝高其量。",
    "X75n1512_015:0181a18": "圖形于林光宮。御製贊曰。戒珠皎潔。慧流清淨。身局",
    "X75n1512_015:0181a19": "五篇。心融八定。學妙真宗。觀通實性。維持法務。綱紀",
    "X75n1512_015:0181a20": "德政。律藏冀兮傳芳。像教因而光盛。時以為榮焉。",
    "X75n1512_015:0181a21": "[0181a21] 景雲元年六月。韋后作亂。中宗崩。七月。臨淄王舉兵",
    "X75n1512_015:0181a22": "平內難。皇弟相王即皇帝位。是為睿宗。是月庚辰。下",
    "X75n1512_015:0181a23": "詔曰。釋典玄宗理均&#x8FF9;異。拯人化俗教別功齊。自今",
    "X75n1512_015:0181a24": "每緣法事聚集僧尼道士女冠等。宜齊行並集。初太",
    "X75n1512_015:0181b01": "宗以老子為皇宗升於釋氏之上。至則天朝復在釋",
    "X75n1512_015:0181b02": "氏之下。今此已往遂為永式。令齊班並集云。",
    "X75n1512_015:0181b03": "[0181b03] 八月乙卯。以高祖舊第興聖寺。有&#x67F9;樹天授中枯死。",
    "X75n1512_015:0181b04": "至是忽重榮。因大赦天下。賜百官封爵。普度僧尼道",
    "X75n1512_015:0181b05": "士凡數萬。",
    "X75n1512_015:0181b06": "[0181b06] 九月。詔三藏菩提流志於北苑白蓮池甘露亭譯大",
    "X75n1512_015:0181b07": "寶積經。&#x52D1;中書陸象先．尚書郭元振．宰相張說潤文。",
    "X75n1512_015:0181b08": "經成凡五十九會總一百二十卷。",
    "X75n1512_015:0181b09": "[0181b09] 十月。詔神僧萬回入宮。賜號法雲公。&#x8218;于集賢院。給",
    "X75n1512_015:0181b10": "二美人奉事。未幾忽求閿卿河水。左右倉皇莫能得。",
    "X75n1512_015:0181b11": "又曰。第穴堂前地可得也。既得之。回飲水畢湛然而",
    "X75n1512_015:0181b12": "逝。贈號國公。圖形集賢院。初回幼時。能三千里致兄",
    "X75n1512_015:0181b13": "書。朝往莫歸。因號萬回。高宗聞其名。詔入宮度為沙",
    "X75n1512_015:0181b14": "門。則天在位延之禁中。賜錦衣。令宮人給侍。莊惠太",
    "X75n1512_015:0181b15": "子始生。則天抱之示回。回曰。此西域樹精。養之宜兄",
    "X75n1512_015:0181b16": "弟。及安樂公主怙韋后將謀逆。回遇之。望塵唾曰。血",
    "X75n1512_015:0181b17": "腥不可近。未幾安樂果誅。玄宗在蕃。&#x751E;私謁回。回拊",
    "X75n1512_015:0181b18": "其背曰。五十年太平天子。睿宗為相王。每將出。回必",
    "X75n1512_015:0181b19": "告市人曰天子來。少頃而相王至。其神異類如此。",
    "X75n1512_015:0181b20": "[0181b20] 論曰。法雲公&#x751E;有偈曰。明暗兩忘開佛眼。不繫一",
    "X75n1512_015:0181b21": "法出蓮叢。真空不壞靈智性。妙用常恒無作功。聖",
    "X75n1512_015:0181b22": "智本來成佛道。寂光非照自圓通。熟味厥旨。蓋大",
    "X75n1512_015:0181b23": "乘了悟之言也。而法雲特以小乘神異顯化。至於",
    "X75n1512_015:0181b24": "佛菩薩出世宏正法眼。必涵光混世。未始泄露密",
    "X75n1512_015:0181c01": "機。直至臨終方有付囑。然則法雲章章顯異。抑聖",
    "X75n1512_015:0181c02": "賢之權歟。",
    "X75n1512_015:0181c03": "[0181c03] 三年。詔泗州大士僧伽入宮供養。度慧儼．慧岸．木叉",
    "X75n1512_015:0181c04": "三人為侍者。帝親書所居寺額曰普光王。未幾遷止",
    "X75n1512_015:0181c05": "薦福寺。明年京畿旱。有旨命大士致雨。僧伽以瓶水",
    "X75n1512_015:0181c06": "散洒。即有濃雲自所居而涌大雨傾注。又明年三月",
    "X75n1512_015:0181c07": "示寂。壽八十有三。神采如生。敕就薦福寺塑身建塔。",
    "X75n1512_015:0181c08": "即穢氣滿城。帝炷香祝之。許送歸淮。言訖異香郁然。",
    "X75n1512_015:0181c09": "傾都歎異。遂奉全身歸泗州之普光王寺建塔。帝&#x751E;",
    "X75n1512_015:0181c10": "問法雲公萬回曰。僧伽何如人。對曰。觀音大士化身",
    "X75n1512_015:0181c11": "耳。神化事&#x8FF9;具如蔣&#x9834;叔所著傳。",
    "X75n1512_015:0181c12": "[0181c12] 是歲三月。敕東都留守韋安石&#x8CF7;詔起嵩山沙門一",
    "X75n1512_015:0181c13": "行赴闕。行辭疾不赴。遁入荊州之當陽山。舊唐書云。",
    "X75n1512_015:0181c14": "行姓張氏。初名遂。剡國公公瑾之孫。武功令擅之子。",
    "X75n1512_015:0181c15": "少聰敏。覽觀子史。&#x751E;詣道士尹崇借太玄經讀之。數",
    "X75n1512_015:0181c16": "日而還。崇曰此經精微。吾尋積年尚未曉。子宜研究",
    "X75n1512_015:0181c17": "無忽也。行曰已究其義。因出所撰太衍玄圖并義決。",
    "X75n1512_015:0181c18": "崇覽之大驚。因與談其淵奧。退謂人曰。此後生顏子",
    "X75n1512_015:0181c19": "也。由此知名於世。初武三思慕其學行。就請結交。行",
    "X75n1512_015:0181c20": "遁匿避之。尋出家。遍歷天下訪求異術。至天台國清",
    "X75n1512_015:0181c21": "寺見別院古松數十。門有流水。行立門屏。聞僧於庭",
    "X75n1512_015:0181c22": "中布筭聲。而語其徒曰。今日當有弟子自遠來求。吾",
    "X75n1512_015:0181c23": "筭法已合到門。豈無人導引乎。即除一筭曰。門前水",
    "X75n1512_015:0181c24": "當西流。弟子亦至矣。行返顧。溪水果已西流。遂承其",
    "X75n1512_015:0182a01": "言遽趍入。再拜咨求其法。彼盡授與之。遂洞曆象陰",
    "X75n1512_015:0182a02": "陽推步之學。回入嵩山依普寂禪師參決禪門宗旨。",
    "X75n1512_015:0182a03": "及遁當陽山。又從律師慧悟學毗尼。凡經籍一&#x89A7;畢",
    "X75n1512_015:0182a04": "世不忘。",
    "X75n1512_015:0182a05": "[0182a05] 先天元年。曹溪六祖能大師示眾曰。諸善知識。各各",
    "X75n1512_015:0182a06": "淨心聽吾說。汝等諸人自心是佛。更莫狐疑。外無一",
    "X75n1512_015:0182a07": "物而能建立。皆是本心生種種法。故經云。心生種種",
    "X75n1512_015:0182a08": "法生。心滅種種法滅。若欲成就種智。須達一相三昧．",
    "X75n1512_015:0182a09": "一行三昧。若於一切處而不住相。於諸法中不生憎",
    "X75n1512_015:0182a10": "愛亦無取捨。不念利益成壞等事。安閑恬靜&#x8657;融淡",
    "X75n1512_015:0182a11": "泊。此名一相三昧。若於一切處行住坐臥純一直心。",
    "X75n1512_015:0182a12": "不動道場。即成淨土。名一行三昧。若人具二三昧。如",
    "X75n1512_015:0182a13": "地有種能含藏長養成就其實。一相一行亦復如是。",
    "X75n1512_015:0182a14": "我今說法猶如時雨普潤大地。汝等佛性譬如種子。",
    "X75n1512_015:0182a15": "遇茲沾洽悉得發生。承吾言者決獲菩提。依吾行者",
    "X75n1512_015:0182a16": "定證妙果。師說法度人。往來學者&#x751E;逾千數。明年七",
    "X75n1512_015:0182a17": "月辭歸新州故宅國恩寺。其徒泣曰。師歸當復來否。",
    "X75n1512_015:0182a18": "師曰業落歸根。來時無口。又問。師之法眼何人傳授。",
    "X75n1512_015:0182a19": "師曰。有道者傳。無心者通。至國恩寺。以八月三日示",
    "X75n1512_015:0182a20": "眾曰。吾受忍大師衣法。今為汝等說法。不付其衣。蓋",
    "X75n1512_015:0182a21": "汝等信根已熟。決定無疑堪任大事。聽吾偈曰。心地",
    "X75n1512_015:0182a22": "含諸種。普雨悉皆萌。頓悟華情已。菩提果自成。復謂",
    "X75n1512_015:0182a23": "眾曰。其法無二。其心亦然。其道清淨。亦無諸相。汝等",
    "X75n1512_015:0182a24": "不用觀靜及空其心。此心本淨。無可取捨。各自努力。",
    "X75n1512_015:0182b01": "隨緣好去。吾涅槃時至。珍重。即跏趺而逝。於是山林",
    "X75n1512_015:0182b02": "變白。鳥獸哀鳴。綵雲香霧連日不開。既而廣州都督",
    "X75n1512_015:0182b03": "韋據率韶新二郡官吏迎奉全身。歸于曹溪寶林寺",
    "X75n1512_015:0182b04": "建塔。真身今尚存焉。舊唐史曰。則天聞神秀名。詔至",
    "X75n1512_015:0182b05": "都。肩輿入殿。親加跪禮。敕當陽山&#x524F;度門寺以旌其",
    "X75n1512_015:0182b06": "德。時王公已下及京城士庶聞風爭來謁見。望塵拜",
    "X75n1512_015:0182b07": "伏。目以萬數。初神秀與慧能同師弘忍而行業相埒",
    "X75n1512_015:0182b08": "(力輟切)。及忍卒。能住韶州廣果寺。韶陽山中舊多虎豹。",
    "X75n1512_015:0182b09": "一夕去盡。遠近驚歎。咸歸伏焉。秀&#x751E;奏則天請召能",
    "X75n1512_015:0182b10": "赴闕。能固辭。秀復自作書重邀之。能謂使者曰。吾形",
    "X75n1512_015:0182b11": "貌矬陋。北土見之恐不敬吾法。又先師以吾南中有",
    "X75n1512_015:0182b12": "緣。亦不可違。及中宗召之。竟不度嶺而卒。天下散傳",
    "X75n1512_015:0182b13": "其法。謂秀為北宗。能為南宗。",
    "X75n1512_015:0182b14": "[0182b14] 論曰。舊史雖絕未諭吾祖之道。然其紀事有可稱",
    "X75n1512_015:0182b15": "者。如秀被遇兩朝如此而力讓曹溪。曹溪堅臥不",
    "X75n1512_015:0182b16": "赴。秀則不掩人之善。曹溪則拳拳伏膺師教。懼人",
    "X75n1512_015:0182b17": "以貌而慢法。是皆賢者去就之大體也。今傳燈不",
    "X75n1512_015:0182b18": "著前賢克讓之美。頗載兩宗相忌之辭。宜乎後世",
    "X75n1512_015:0182b19": "泛泛者略有位貌則偃然自大。視天下以為莫己",
    "X75n1512_015:0182b20": "若者。往往專務詆斥為勝。噫宗師化儀軌範蔑然",
    "X75n1512_015:0182b21": "亡之矣。後來者安所述哉。",
    "X75n1512_015:0182b22": "[0182b22] 開元二年十月。永嘉玄覺禪師示寂。師博貫三藏。精",
    "X75n1512_015:0182b23": "天台止觀圓妙法門。與東陽策禪師偕謁六祖。師至",
    "X75n1512_015:0182b24": "振錫&#x643A;瓶繞床一匝。祖曰。夫沙門者。具三千威儀。八",
    "X75n1512_015:0182c01": "萬細行。大德自何方而來。生大我慢。師曰。生死事大。",
    "X75n1512_015:0182c02": "無常迅速。祖曰。何不體取無生。了無速乎。師曰。體即",
    "X75n1512_015:0182c03": "無生。了本無速。祖曰如是如是。師乃具威儀參禮。須",
    "X75n1512_015:0182c04": "臾告辭。祖曰返太速乎。師曰。本自無動。豈有速耶。祖",
    "X75n1512_015:0182c05": "曰誰知非動。曰仁者自生分別。祖曰汝甚得無生之",
    "X75n1512_015:0182c06": "意。師曰無生豈有意邪。祖曰無意誰當分別。曰分別",
    "X75n1512_015:0182c07": "亦非意。祖曰。善哉善哉。少留一宿。時謂一宿覺。及回。",
    "X75n1512_015:0182c08": "學徒奔萃。師著證道歌一篇。梵僧傳歸天竺。彼皆欽",
    "X75n1512_015:0182c09": "仰。目為東土大乘經。又著禪宗悟修圓旨十篇及觀",
    "X75n1512_015:0182c10": "心十門。並盛傳于世。",
    "X75n1512_015:0182c11": "[0182c11] 三年八月。玄宗遣禮部郎中張洽&#x8CF7;詔詣當陽山。起",
    "X75n1512_015:0182c12": "沙門一行赴闕。行以再命不許辭。赴之。有旨安置光",
    "X75n1512_015:0182c13": "泰殿。帝數訪以安國撫民之要。行啟陳無隱。未幾永",
    "X75n1512_015:0182c14": "穆公主出降。詔依太平公主故事優厚發遣。行諫以",
    "X75n1512_015:0182c15": "為高宗末年唯有一女所以特如優禮。而太平竟以",
    "X75n1512_015:0182c16": "驕僭得罪。不應引以為例。帝納其言。遽追敕但依常",
    "X75n1512_015:0182c17": "禮。其忠諫多類此。或謂行優於憶誦。帝一日命出宮",
    "X75n1512_015:0182c18": "籍示之。行閱畢。令內侍執本對帝復之。不差一字。帝",
    "X75n1512_015:0182c19": "驚異[(厂@((既-旡)-日+口))*頁]謂左右曰聖人也。自是頻召咨質佛心之要。",
    "X75n1512_015:0182c20": "行雍容啟沃。聖眷日隆。天下之人以帝從之問道。稱",
    "X75n1512_015:0182c21": "為天師焉。",
    "X75n1512_015:0182c22": "[0182c22] 四年。嵩岳元珪禪師示寂。師居嶽之龐塢。一日有異",
    "X75n1512_015:0182c23": "人峨冠盛服擁衛而至。珪曰。善來仁者。胡為而至。彼",
    "X75n1512_015:0182c24": "厲聲曰師寧識我耶。珪曰。吾觀佛與眾生等。吾一目",
    "X75n1512_015:0183a01": "之。豈分別耶。曰我此嶽神也。能生殺於人。師安得一",
    "X75n1512_015:0183a02": "目我哉。珪曰。吾本不生。汝安能殺。吾視身與空等。視",
    "X75n1512_015:0183a03": "吾與汝等。汝能壞空與汝乎。使果能之。吾則不生不",
    "X75n1512_015:0183a04": "滅也。況汝不能。焉能生殺我耶。神稽首曰。我聰明正",
    "X75n1512_015:0183a05": "直過於餘神。詎知師有廣大智慧。願授以正戒。令我",
    "X75n1512_015:0183a06": "度世。珪曰。汝既乞戒。即既戒矣。所以者何。戒外無戒。",
    "X75n1512_015:0183a07": "又奚戒哉。神曰。此理也。我聞茫昧。止求師戒。我身願",
    "X75n1512_015:0183a08": "為門弟子。珪即張座秉爐正几曰。付汝五戒。若能即",
    "X75n1512_015:0183a09": "曰能。不爾即曰否。神曰謹奉教。曰汝能不婬乎。神曰",
    "X75n1512_015:0183a10": "亦娶也。曰。非謂此也。謂無罪欲也。神曰能。曰汝能不",
    "X75n1512_015:0183a11": "盜乎。神曰。無乏我也。安有盜取哉。曰。非謂此也。謂饗",
    "X75n1512_015:0183a12": "而福淫。不供而禍善。神曰能。曰汝能不殺乎。神曰。實",
    "X75n1512_015:0183a13": "司其柄。焉得不殺。曰。非謂此也。謂有濫&#x609E;疑混也。神",
    "X75n1512_015:0183a14": "曰能。曰汝能不妄乎。神曰。我惟正直。焉有妄哉。曰。非",
    "X75n1512_015:0183a15": "謂此也。謂先後不合天心也。神曰能。曰汝不遭酒敗",
    "X75n1512_015:0183a16": "乎。曰能。曰。如上是為佛戒也。以有心奉持而無心拘",
    "X75n1512_015:0183a17": "執。以有心為物而無心想身。能如是。則先天地生而",
    "X75n1512_015:0183a18": "不為精。後天地死而不為老。終日變化而不為動。畢",
    "X75n1512_015:0183a19": "竟寂滅而不為休。悟此則雖娶非妻也。雖饗非取也。",
    "X75n1512_015:0183a20": "雖柄非權也。雖作非故也。雖醉非惛也。是為無心而",
    "X75n1512_015:0183a21": "已。無心則無戒。無戒則無心無佛無眾生。無汝亦無",
    "X75n1512_015:0183a22": "我。無汝則孰為戒哉。神曰。我神通去佛幾何。曰。汝神",
    "X75n1512_015:0183a23": "通則十句五不能。佛則十句七能三不能。神竦然避",
    "X75n1512_015:0183a24": "席曰可得聞乎。珪曰。汝能戾上帝東天行而西七曜",
    "X75n1512_015:0183b01": "乎。曰弗能也。珪曰汝能奪地祇融五嶽而結四海乎。",
    "X75n1512_015:0183b02": "曰弗能也。珪曰是謂五不能也。佛能空一切相。成萬",
    "X75n1512_015:0183b03": "法智。而不能即滅定業。佛能知群有性。窮憶劫事。而",
    "X75n1512_015:0183b04": "不能化導無緣。佛能度無量有情。而不能盡眾生界。",
    "X75n1512_015:0183b05": "是謂三不能也。然定業亦不牢久。無緣亦謂一期。眾",
    "X75n1512_015:0183b06": "生界本無增減。廓無一人能主有法。有法無主是謂",
    "X75n1512_015:0183b07": "無法。無法無主是謂無心。如我解佛亦無神通也。但",
    "X75n1512_015:0183b08": "能以無心通達一切法耳。神曰。我誠淺昧。未聞空義。",
    "X75n1512_015:0183b09": "師所授戒。我當奉行。今願報慈德。&#x52B9;我所能。師曰。吾",
    "X75n1512_015:0183b10": "觀身無物。觀法無常。了然更有何欲。神曰。師必命我",
    "X75n1512_015:0183b11": "為世間事。展我神功。使已發心未發心信心不信心",
    "X75n1512_015:0183b12": "等人目我神蹤。知有佛有神。有能有不能。有自然有",
    "X75n1512_015:0183b13": "非自然者。師曰吾無用是為。曰。佛亦使龍神護法。師",
    "X75n1512_015:0183b14": "寧隳叛佛耶。第隨意示誨。師不得已曰。東巖寺之障",
    "X75n1512_015:0183b15": "&#x83BE;然無樹。北岫有之。然而背非屏擁。汝能移北樹於",
    "X75n1512_015:0183b16": "東嶺乎。神曰。既聞命矣。恐昏夜必有喧動。願師無駭。",
    "X75n1512_015:0183b17": "即作禮辭去。師門送而且觀之。見儀衛逶迤如王者",
    "X75n1512_015:0183b18": "之狀。嵐靄煙霞紛綸間錯。幢幡環佩凌空隱沒。是夕",
    "X75n1512_015:0183b19": "果有暴風迅雷奔雲震電。棟宇搖蕩宿烏驚呼。師謂",
    "X75n1512_015:0183b20": "眾曰。無怖。神與我契矣。拂旦和霽。則北山之松盡移",
    "X75n1512_015:0183b21": "東嶺。森然行植焉。師誡其徒曰。吾沒後無令外知。若",
    "X75n1512_015:0183b22": "為口實。人將妖我矣。師伊闕人。姓李氏。幼歲出家。具",
    "X75n1512_015:0183b23": "戒得法于老安國師。壽七十有三云。",
    "X75n1512_015:0183b24": "[0183b24] 論曰。荊國王文公&#x751E;問張文定公曰。去孔子百年",
    "X75n1512_015:0183c01": "而有孟軻。此後迨孔孟者為誰。何吾道之寥寥乎。",
    "X75n1512_015:0183c02": "文定沉吟久之曰。有人第恐過之耳。曰誰耶。文定",
    "X75n1512_015:0183c03": "曰。南嶽讓。嵩山珪。馬祖．石頭．丹霞．無業。若此類孔",
    "X75n1512_015:0183c04": "孟之教轡勒不住。故歸釋氏矣。文公深肯之。其後",
    "X75n1512_015:0183c05": "張公無盡聞之歎曰。達人之論也。然嵩山蓋祖庭",
    "X75n1512_015:0183c06": "之旁出者也。其感應超絕。說法沛然如此。則南嶽",
    "X75n1512_015:0183c07": "而下的傳正續宗師。世教轡勒不住。端可見矣。二",
    "X75n1512_015:0183c08": "三公之讜論。渠不信夫。",
    "X75n1512_015:0183c09": "[0183c09] 是歲天竺三藏法師無畏至京師。帝嗣位之初。一夕",
    "X75n1512_015:0183c10": "夢梵僧謁見。風度&#x74CC;異。異寤追憶不已。因追[書-曰+皿]工授",
    "X75n1512_015:0183c11": "以形段圖于殿壁。及畏至入對。帝熟視。蓋夢中所見",
    "X75n1512_015:0183c12": "僧也。竦然異之。&#x8218;于西明寺。寧薛諸王皆降禮欽重。",
    "X75n1512_015:0183c13": "其後秋旱。帝廉知無畏能致龍。遣內使傳詔請雨。畏",
    "X75n1512_015:0183c14": "難之。奏以旱數當然。若苦召龍恐暴物。帝再遣諭旨",
    "X75n1512_015:0183c15": "曰。人苦秋暑。雖暴風疾雨適足快意。畏諾之。有司設",
    "X75n1512_015:0183c16": "壇儀華綵光麗。畏笑曰是可以致雨耶。命撤去之。獨",
    "X75n1512_015:0183c17": "持滿&#x9262;水。以小刀攪之。誦&#x546A;語百餘番。即有微物如",
    "X75n1512_015:0183c18": "虯龍從&#x9262;矯首水面。頃之復沉。畏&#x546A;遣之。白氣自&#x9262;",
    "X75n1512_015:0183c19": "騰涌。語詔使曰。速歸。雨即至矣。詔使馳出回顧。有雲",
    "X75n1512_015:0183c20": "如練自講堂盤旋而上。頃刻風雷震電。詔使趨入奏。",
    "X75n1512_015:0183c21": "御衣巾透濕。於是震風凌雨飄蕩廬舍。士民悚懼彌",
    "X75n1512_015:0183c22": "日而息。又&#x751E;霖霪逾時。詔畏止之。畏於寺&#x63D1;泥媼五",
    "X75n1512_015:0183c23": "軀向之作梵語。若斥罵者。即刻而霽。其神驗類如此。",
    "X75n1512_015:0183c24": "帝敬之若神。未幾通華言。譯&#x8657;空藏．毗盧遮那．蘇息",
    "X75n1512_015:0184a01": "地．羯羅等經十餘部。禪師一行三藏．寶月等參預其",
    "X75n1512_015:0184a02": "事。畏性簡靜。好禪觀。每勸學者習之。累表求還。帝堅",
    "X75n1512_015:0184a03": "留不許。",
    "X75n1512_015:0184a04": "[0184a04] 是歲廣州節度宋璟入曹溪禮祖塔。誓曰。弟子願畢",
    "X75n1512_015:0184a05": "世外護大法。祈一祥瑞表信。言訖微風飄香。氤氳襲",
    "X75n1512_015:0184a06": "人。俄而甘雨傾注。唯遍一寺之內。璟忻躍賦詩而去。",
    "X75n1512_015:0184a07": "未幾召入。與姚元崇相繼執政。世稱姚宋為中興賢",
    "X75n1512_015:0184a08": "相。",
    "X75n1512_015:0184a09": "[0184a09] 九年四月朝庭以麟德曆署日蝕比不驗。詔禪師一",
    "X75n1512_015:0184a10": "行改撰新曆。行受詔推大衍數。立術以應之。較經史",
    "X75n1512_015:0184a11": "所書氣朔日名度數可考者皆合而著之。久之道士",
    "X75n1512_015:0184a12": "邢和璞謂太史令尹愔(揖淫切)曰。一行其聖人乎。昔洛",
    "X75n1512_015:0184a13": "下閎造大初曆&#x751E;記曰。八百年後當差一日。必有聖",
    "X75n1512_015:0184a14": "人出世紏止之。今年期差滿而一行推大衍數以紏",
    "X75n1512_015:0184a15": "數家之謬。閎之言不誣矣。愔亦以為然。行復欲知黃",
    "X75n1512_015:0184a16": "道進退。而太史無黃道儀。表請&#x524F;置之。制可。",
    "X75n1512_015:0184a17": "[0184a17] 是歲沙門智昇上釋教經律論目錄凡二十卷。銓次",
    "X75n1512_015:0184a18": "大藏經典及聖賢論譔凡五千四十八卷。自是遂為",
    "X75n1512_015:0184a19": "定數。",
    "X75n1512_015:0184a20": "[0184a20] 十一年十月癸酉。禪師一行製黃道儀成。帝自為之",
    "X75n1512_015:0184a21": "銘。詔安武成殿庭以示百官。其儀準圓天之像。具列",
    "X75n1512_015:0184a22": "宿赤道及周天度數。注水激輪令其自轉。一晝夜而",
    "X75n1512_015:0184a23": "天運周外絡二輪。綴以日月令得運行。每天東行一",
    "X75n1512_015:0184a24": "周。日西行一度。月行十三度。以十九分度之七。二十",
    "X75n1512_015:0184b01": "九轉有餘而日月會。三百六十五轉而日周天。以木",
    "X75n1512_015:0184b02": "匱為地平。令儀半在地下。晦明朔望遲速有準。立木",
    "X75n1512_015:0184b03": "人二於地平。其一前置鼓以候刻。至一刻則自擊之。",
    "X75n1512_015:0184b04": "其一前置鍾以候辰。至一辰亦自撞之。皆於地中略",
    "X75n1512_015:0184b05": "施輪軸關鎖交錯相持。當時稱其妙。以為神功。無幾",
    "X75n1512_015:0184b06": "銅鐵漸&#x6F81;不能自轉。遂藏之於集賢院。",
    "X75n1512_015:0184b07": "[0184b07] 十二年。沙門牛雲者。少不慧。因詣五臺山禮文殊。初",
    "X75n1512_015:0184b08": "至東臺。見老人問曰胡為而來。曰願見大聖求聰慧",
    "X75n1512_015:0184b09": "耳。老人曰文殊居北臺。爾往見之。雲奉教趨北臺。老",
    "X75n1512_015:0184b10": "人亦在彼矣。雲意其即文殊也。遂拜之。老人曰。汝沙",
    "X75n1512_015:0184b11": "門也。不應禮俗士。雲拜不已。老人怜之。為入定。觀雲",
    "X75n1512_015:0184b12": "前身蓋牛也。以&#x751E;馱經故獲比丘報。老人起定。為雲",
    "X75n1512_015:0184b13": "言之。復云。汝性昏坐。胸中有淤肉在。當為汝钁去之。",
    "X75n1512_015:0184b14": "因戒雲閑目無&#x8F19;開。雲如約。頗覺老人以钁鋤其胸。",
    "X75n1512_015:0184b15": "然不甚楚。少頃心懷開豁頓異往時。及開眸。見老人",
    "X75n1512_015:0184b16": "者現身為文殊。妙相端嚴。謂雲曰與汝聰慧竟。雲喜",
    "X75n1512_015:0184b17": "躍作禮及起身。而文殊隱不見。雲自是聰持辯悟。為",
    "X75n1512_015:0184b18": "時導師。以夙因故以牛雲稱焉。",
    "X75n1512_015:0184b19": "[0184b19] 十四年。日本國沙門榮叡．普照等至于楊州。奉僧伽",
    "X75n1512_015:0184b20": "黎十領。其上綴以山川異物之狀。蓋其國主附之以",
    "X75n1512_015:0184b21": "施中國高行沙門。于時律師鑒真受其衣。歎外國人",
    "X75n1512_015:0184b22": "有佛種性。欲往化之。會叡(于徛切。與睿同)照等亦勸請。遂附",
    "X75n1512_015:0184b23": "舶而東。為惡風飄入魚蛇等海。以真律行高。皆脫禍。",
    "X75n1512_015:0184b24": "既至日本。彼王預知。枉駕迎勞。&#x8218;于毗盧遮那殿。未",
    "X75n1512_015:0184c01": "幾請真授歸戒。夫人群臣皆以次稟授。日本自是始",
    "X75n1512_015:0184c02": "有律教。",
    "X75n1512_015:0184c03": "[0184c03] 十五年三藏菩提流志卒。春秋一百五十有六。流志",
    "X75n1512_015:0184c04": "南印土國王之子。以讓位出家。高宗聞名。有詔要之。",
    "X75n1512_015:0184c05": "以垂拱中至京師。凡四十年。如華嚴．寶積等經皆出",
    "X75n1512_015:0184c06": "其手。帝及重臣敬之如生佛。葬日特給鹵簿羽儀。塔",
    "X75n1512_015:0184c07": "于龍門之西原。賜諡曰開元一切遍知三藏。名德之",
    "X75n1512_015:0184c08": "盛古未有焉。時嵩山破&#x7AC8;墮和尚者。不稱名氏。言行",
    "X75n1512_015:0184c09": "叵測。初見老安國師。契悟心要。隱居嵩山。山有廟靈",
    "X75n1512_015:0184c10": "甚。殿中唯安一&#x7AC8;。遠近祭祀。烹宰無&#x8657;日。師領徒入",
    "X75n1512_015:0184c11": "廟。以杖擊&#x7AC8;三下云。咄。此&#x7AC8;泥瓦合成。聖從何來。靈",
    "X75n1512_015:0184c12": "從何起。恁麼烹宰物命。又擊三下。&#x7AC8;乃傾破墮落。須",
    "X75n1512_015:0184c13": "臾有一人青衣峨冠設拜師前曰。我本此&#x5EBF;&#x7AC8;神。久",
    "X75n1512_015:0184c14": "受業報。今蒙師說無生忍。得脫此處當生天上。特來",
    "X75n1512_015:0184c15": "禮謝。師曰。是汝本有之性。非吾強言。神再拜而去。少",
    "X75n1512_015:0184c16": "選。徒眾問師。某等久在和尚左右。未蒙指示。&#x7AC8;神得",
    "X75n1512_015:0184c17": "何徑旨便得生天。師曰。我只向伊道是泥瓦合成。別",
    "X75n1512_015:0184c18": "無道理為伊。眾無語。師良久云會麼。眾云不會。師曰。",
    "X75n1512_015:0184c19": "本有之性為什麼不會。眾僧乃禮拜。師曰。破也破也。",
    "X75n1512_015:0184c20": "墮也墮也。於是其眾皆悟玄旨。後有義豐禪師舉問",
    "X75n1512_015:0184c21": "安國師。國師歎曰。此子會盡物我一如。可謂如朗月",
    "X75n1512_015:0184c22": "處空。無不見者。只是難湊伊語&#x8109;。豐曰未審什麼人",
    "X75n1512_015:0184c23": "湊他語&#x8109;。安曰不知者。又僧問。物物無形時如何。師",
    "X75n1512_015:0184c24": "曰禮即唯汝非我。不禮即唯我非汝。其僧禮謝。師曰。",
    "X75n1512_015:0185a01": "本有之物。物非物也。所以道若能轉物即同如來。有",
    "X75n1512_015:0185a02": "僧從牛頭處來。師曰來自何人法會。僧進前叉手繞",
    "X75n1512_015:0185a03": "師一匝而出。師曰牛頭會下不可有此人。僧乃回上",
    "X75n1512_015:0185a04": "邊叉手而立。師云果然果然。僧&#x5374;問。應物不由他時",
    "X75n1512_015:0185a05": "如何。師曰爭得不由他。僧云恁麼即順正歸原去也。",
    "X75n1512_015:0185a06": "師曰歸原何順。曰若非和尚幾錯招愆。師曰。猶是未",
    "X75n1512_015:0185a07": "見四祖時道理。見後道將來。僧乃繞師一匝而出。師",
    "X75n1512_015:0185a08": "曰順正之道今古如然。又僧侍立次。師曰。祖祖佛佛",
    "X75n1512_015:0185a09": "只說如人本性本心。此外別無道理。會取會取。僧禮",
    "X75n1512_015:0185a10": "謝。師以拂子打之曰。一處如是。千處亦然。師後不知",
    "X75n1512_015:0185a11": "終。",
    "X75n1512_015:0185a12": "[0185a12] 十五年十一月己丑。禪師一行寢疾于華嚴寺。舊唐",
    "X75n1512_015:0185a13": "史云。帝一夕夢游其寺。見一室繩床竹&#x7ABB;氣象蕭索。",
    "X75n1512_015:0185a14": "及旦行以疾聞。帝遣中使候問。使還奏行居處之狀。",
    "X75n1512_015:0185a15": "與所夢冥合。帝歎久之。有旨命京城十大德為行結",
    "X75n1512_015:0185a16": "壇祈福。既而行疾少間。詔陪駕幸新豐。未幾行疾革。",
    "X75n1512_015:0185a17": "帝親候問。遂沐浴端坐而逝。春秋四十有五。帝哭之",
    "X75n1512_015:0185a18": "哀甚。輟朝三日。有詔傷悼。聽停龕三七日。與中外瞻",
    "X75n1512_015:0185a19": "禮。行容貌如生而鬢髮日長。帝親製&#x7891;書之于石。出",
    "X75n1512_015:0185a20": "內庫錢五十萬建塔銅人原。諡曰大慧禪師。帝&#x751E;從",
    "X75n1512_015:0185a21": "容問國祚幾何。有留難否。行曰。鑾輿有萬里之行。社",
    "X75n1512_015:0185a22": "稷終吉。帝驚問。故不答。退以小金合進之曰。至萬里",
    "X75n1512_015:0185a23": "即開。帝一日發合視之。蓋當歸少許。及祿山亂。駕幸",
    "X75n1512_015:0185a24": "成都至萬里橋。忽悟。未幾果歸。昭宗初封吉王。而唐",
    "X75n1512_015:0185b01": "以昭宗而滅。故云終吉。有里媼素供行。而媼一子。坐",
    "X75n1512_015:0185b02": "殺人將之刑。媼悲泣請救。行怜之。令弟子捕生物得",
    "X75n1512_015:0185b03": "雉豕七。行日藏其一於甕中。為梵語&#x546A;之七日。北斗",
    "X75n1512_015:0185b04": "盡沒。朝廷震驚。太史奏將有變。請避正殿禳之。帝密",
    "X75n1512_015:0185b05": "以問。行對曰。此無他。蓋妖魔也。凡嗔心壞一切善。慈",
    "X75n1512_015:0185b06": "心降一切魔。若肆赦天下則妖不能為。帝然之。遂大",
    "X75n1512_015:0185b07": "赦。媼子由是得免。行日出一豕。則一星現。至七日而",
    "X75n1512_015:0185b08": "斗復如故。其秘術多此類。著易論十二卷．大衍論二",
    "X75n1512_015:0185b09": "十卷．開元大衍曆五十二卷．七政長曆三卷。釋氏系",
    "X75n1512_015:0185b10": "錄．大衍玄圖．心機筭術．括遁甲十六局．六壬連珠&#x8B0C;．",
    "X75n1512_015:0185b11": "六壬髓經．天一太一經．太一局遁甲經各一卷。五音",
    "X75n1512_015:0185b12": "地里經十五卷。宰相李吉甫奉詔撰一行傳一卷。並",
    "X75n1512_015:0185b13": "見唐藝文志。",
    "X75n1512_015:0185b14": "[0185b14] 十六年。詔特進張說．曆官陳玄景等編次一行所撰",
    "X75n1512_015:0185b15": "大衍曆施用。三月駕幸溫湯。道由一行塔所。帝為駐",
    "X75n1512_015:0185b16": "蹕徘徊。令品官誨塔告以出豫之意。賜帛五十匹。令",
    "X75n1512_015:0185b17": "蒔塔前松柏。其為聖眷如此。",
    "X75n1512_015:0185b18": "[0185b18] 本朝史官歐陽文忠曰。自太初至麟德曆。凡二十三",
    "X75n1512_015:0185b19": "家。與天雖近而未密。至一行則密矣。其倚數立法固",
    "X75n1512_015:0185b20": "無以易也。後世雖有改作者。皆依倣而已。",
    "X75n1512_015:0185b21": "[0185b21] 沙門道泓者。生黃州。與侍郎張敬之厚。善能言吉凶。",
    "X75n1512_015:0185b22": "亡不明驗。&#x751E;為中書張說視宅。戒曰。無穿東北壬隅",
    "X75n1512_015:0185b23": "也。他日見說曰宅氣索然云何。與說共視。隅有三坎",
    "X75n1512_015:0185b24": "丈餘。泓驚曰。公富貴一世而已。諸子將不終。說懼。將",
    "X75n1512_015:0185c01": "平之。泓曰。客土無氣。與土&#x8109;不連。譬身瘡痏。補佗肉",
    "X75n1512_015:0185c02": "無益也。其後說諸子皆污祿山以斥死。果如其言。",
    "X75n1512_015:0185c03": "[0185c03] 論曰。歐陽文忠公雅嫉吾釋。未始略有假借。獨於",
    "X75n1512_015:0185c04": "唐志尊一行大衍之作。而宋景文於方技篇削一",
    "X75n1512_015:0185c05": "行．玄&#x5F09;等傳。而獨著道泓地理之說。或者以為唐",
    "X75n1512_015:0185c06": "浮圖行業無足為二公取者。故止於是而已。夫豈",
    "X75n1512_015:0185c07": "然哉。蓋大衍所以統天時。地理則切於人事。是宜",
    "X75n1512_015:0185c08": "史筆取也。若吾釋之盛。莫盛於唐。凡三百年間以",
    "X75n1512_015:0185c09": "道德為天下宗師者不可悉數。歐宋以為奉異方",
    "X75n1512_015:0185c10": "之教。故諱之而不書。猶春秋時。雖老聃．郯子之賢",
    "X75n1512_015:0185c11": "返不若江人黃人得書于經。豈亦老氏不足取哉。",
    "X75n1512_015:0185c12": "蓋國經之典。凡禮樂刑政所及貴賤必書。若吾浮",
    "X75n1512_015:0185c13": "圖大絕世累&#x9834;脫塵表者。於刑政何與焉。宜其不",
    "X75n1512_015:0185c14": "參於世典也。由是言之。歐宋黜吾釋。其微意乃所",
    "X75n1512_015:0185c15": "以尊之也。盛哉一行前膺洛下閎八百年之讖。當",
    "X75n1512_015:0185c16": "時則明天子跪之。稱為聖人。及其製作施於後世。",
    "X75n1512_015:0185c17": "縕天地。貫幽明。歷數百年而其術益驗。果聖歟賢",
    "X75n1512_015:0185c18": "耶。吾弗得而知矣。"
}