{
    "T46n1911_006:0070a02": "摩訶止觀卷第六(上)",
    "T46n1911_006:0070a04": "隋天台智者大師說",
    "T46n1911_006:0070a05": "門人灌頂記",
    "T46n1911_006:0070a06": "第二體思假入空破法遍者。即為三。一明",
    "T46n1911_006:0070a07": "思假。二明體觀。三明其位。思假者。謂貪瞋",
    "T46n1911_006:0070a08": "癡慢。此名鈍使亦名正三毒。歷三界為",
    "T46n1911_006:0070a09": "十。又約三界凡九地。地地有九品。合八十",
    "T46n1911_006:0070a10": "一品。皆能潤業受三界生。初果猶七反未",
    "T46n1911_006:0070a11": "盡。如燈滅方盛。雖復有欲非婦不淫。雖",
    "T46n1911_006:0070a12": "復有瞋墾地不夭。雖復有愚不計性實。",
    "T46n1911_006:0070a13": "道共戒力任運如是。故稱正煩惱也。不同",
    "T46n1911_006:0070a14": "見惑瀾漫無方觸境生著。稱思惟者從解",
    "T46n1911_006:0070a15": "得名。初觀真淺猶有事障。後重慮真此惑",
    "T46n1911_006:0070a16": "即除。故名思惟惑也。數人云。欲界為貪上",
    "T46n1911_006:0070a17": "界名愛。成論人難此語。上界有味禪貪下",
    "T46n1911_006:0070a18": "界有欲愛。愛貪俱通。何意偏判。若言下界",
    "T46n1911_006:0070a19": "貪重上界貪輕。貪輕可非貪耶。此亦是一",
    "T46n1911_006:0070a20": "並。但佛有時對緣別說。假名無定豈可一",
    "T46n1911_006:0070a21": "例。但令召得煩惱即須破除。何勞諍於貪",
    "T46n1911_006:0070a22": "愛。譬如除糞唯以却穢為先分別非急。入",
    "T46n1911_006:0070a23": "道要在方便。名相傍耳。若欲委知毘曇成",
    "T46n1911_006:0070a24": "論備悉明之。可往彼尋。空假之觀今所論",
    "T46n1911_006:0070a25": "也。○二明體觀者。若生滅門先用析智斷",
    "T46n1911_006:0070a26": "見。後還用析智重慮斷思。無生滅門初用",
    "T46n1911_006:0070a27": "體見入空。後還用體思重慮。更不餘途",
    "T46n1911_006:0070a28": "也。今體貪欲假入空者。欲惑九品一一品",
    "T46n1911_006:0070a29": "起。即有三假。如女有六欲。謂色欲形貌欲。",
    "T46n1911_006:0070b01": "威儀姿態欲言語音聲欲。細滑欲人相欲。分",
    "T46n1911_006:0070b02": "別云云。此六欲若觸行人能染污諸根。內",
    "T46n1911_006:0070b03": "動血脈貪相外現。初果尚所未斷。何況凡",
    "T46n1911_006:0070b04": "夫。難陀餘習。眾中見女先共言談。欲動殘",
    "T46n1911_006:0070b05": "習。況正使者。法華云。不於女人身取能生",
    "T46n1911_006:0070b06": "欲想相而為說法。若取此相。塵動意根",
    "T46n1911_006:0070b07": "起欲心者。即因成假。念起相續不斷遂致",
    "T46n1911_006:0070b08": "行事。即相續假。以有欲心相異無欲心。",
    "T46n1911_006:0070b09": "即相待假。假虛不實終不計之以為道理。",
    "T46n1911_006:0070b10": "觀此欲心。為從根生為從塵生。為共為",
    "T46n1911_006:0070b11": "離。若從根生。未對塵時心應自起。若從",
    "T46n1911_006:0070b12": "塵生塵既是他於我何預。若共生者應起",
    "T46n1911_006:0070b13": "兩心。若無因生無因不可。四句推欲。欲無",
    "T46n1911_006:0070b14": "來處。既無來處亦無去處。無欲無句無來",
    "T46n1911_006:0070b15": "無去。畢竟空寂。利根之人如此觀時。思假",
    "T46n1911_006:0070b16": "一品去一分真明顯。設未相應用四悉檀。",
    "T46n1911_006:0070b17": "信法迴轉善調止觀。即得相應。斷一品思",
    "T46n1911_006:0070b18": "顯一分真云云。若鈍人於因成中觀。初品",
    "T46n1911_006:0070b19": "未去更於相續中觀。為前念滅生。為不滅",
    "T46n1911_006:0070b20": "生。為亦滅亦不滅生。為非滅非不滅生。若",
    "T46n1911_006:0070b21": "滅生。滅不能生。若不滅生。不滅則不生。若",
    "T46n1911_006:0070b22": "滅不滅生。性相違故。若離生。此則不可。四句",
    "T46n1911_006:0070b23": "無欲亦無於四。如此觀時即應得入成生",
    "T46n1911_006:0070b24": "法兩空。若不入者四悉巧修。修又不入更",
    "T46n1911_006:0070b25": "於相待中作觀例前可解。初品既爾。後八",
    "T46n1911_006:0070b26": "品亦然。破貪欲九品既爾。破瞋癡慢九品",
    "T46n1911_006:0070b27": "亦然例自可解。不復委記。九品真顯即是",
    "T46n1911_006:0070b28": "理不生。九品惑盡即是因不生。欲界果不起",
    "T46n1911_006:0070b29": "即是果不生。不生故不滅。即是無生法忍云",
    "T46n1911_006:0070c01": "云。問。欲界煩惱定九品耶。答。若成論無礙道",
    "T46n1911_006:0070c02": "伏解脫道斷。唯論九品。若阿毘曇有方便道",
    "T46n1911_006:0070c03": "勝進道兩道伏。無礙道斷。解脫道證。證無",
    "T46n1911_006:0070c04": "惑處也。諸經多用。今且依之。若從見假入",
    "T46n1911_006:0070c05": "觀。無漏心疾不出觀斷不論品秩。修道容",
    "T46n1911_006:0070c06": "與得有方便。善巧修習信法迴轉。轉入勝",
    "T46n1911_006:0070c07": "進品。若數數勝進。當知品秩亦多。何啻有",
    "T46n1911_006:0070c08": "九。九者大分為言耳。次破色界九品者。或",
    "T46n1911_006:0070c09": "用世智。或用無漏智。如慧解脫人亦無世",
    "T46n1911_006:0070c10": "禪。但用無漏得成無學。初果無禪者。進",
    "T46n1911_006:0070c11": "修重慮理用無漏智也。若俱解脫人。或用",
    "T46n1911_006:0070c12": "無漏智或用世智。今且依世智約得禪者",
    "T46n1911_006:0070c13": "為便。若初習禪破於事障。發欲界定。破於",
    "T46n1911_006:0070c14": "性障即發色定。故云事障未來性障根本。",
    "T46n1911_006:0070c15": "性障若除初禪法起。八觸觸身五支功德生。",
    "T46n1911_006:0070c16": "是初禪相。其中有味名貪。輕於不得者名",
    "T46n1911_006:0070c17": "慢。不知禪中苦集名癡。如此三惑復有",
    "T46n1911_006:0070c18": "九品。品品三假。色法八觸觸欲界意根等。即",
    "T46n1911_006:0070c19": "是因成。分別為觀念念不斷。即相續。此發",
    "T46n1911_006:0070c20": "禪心異於不發。即是相待。若不觀破隨禪",
    "T46n1911_006:0070c21": "受生。何謂不生。今用四句止觀善巧修習。",
    "T46n1911_006:0070c22": "方便勝進一品惑斷。名無礙道。證無惑處",
    "T46n1911_006:0070c23": "即解脫道。一分惑除即因果等無生。是名從",
    "T46n1911_006:0070c24": "假入空也。相續相待用四觀觀假入空。亦",
    "T46n1911_006:0070c25": "如是。破初品既然餘八品亦如是。破貪既",
    "T46n1911_006:0070c26": "然破慢癡九品亦如是。若初禪破事障發",
    "T46n1911_006:0070c27": "中間。於此命終不生二禪。例如欲界性障",
    "T46n1911_006:0070c28": "不去不生初禪。今初禪破性二禪即發。與",
    "T46n1911_006:0070c29": "喜俱生猗喜樂四支等。此中有味有貪有",
    "T46n1911_006:0071a01": "慢有癡。各有九品。品品有三假。內淨法塵",
    "T46n1911_006:0071a02": "與意根合。是因成。內淨之心相續得生。待",
    "T46n1911_006:0071a03": "不內淨而有內淨。是為三假。若不觀檢隨",
    "T46n1911_006:0071a04": "禪受生。今用止觀修習成方便勝進。無礙",
    "T46n1911_006:0071a05": "斷惑解脫證真。入事理無生。若未入者。更",
    "T46n1911_006:0071a06": "觀相續相待。亦如是。餘八品亦如是。癡慢",
    "T46n1911_006:0071a07": "等亦如是。二禪亦有事障性障。事去發中",
    "T46n1911_006:0071a08": "間性去發三禪。與樂俱發。此樂深妙。聖人",
    "T46n1911_006:0071a09": "能捨凡夫捨為難。此中有愛慢癡凡有九",
    "T46n1911_006:0071a10": "品。品品有三假。樂對意根樂心相續。待無",
    "T46n1911_006:0071a11": "樂有樂。若不觀察隨禪受生。今用四句觀",
    "T46n1911_006:0071a12": "慧破之。方便勝進無礙斷惑。解脫證真成",
    "T46n1911_006:0071a13": "事理無生。若未去者。更修相續相待。及餘",
    "T46n1911_006:0071a14": "八品亦如是。癡慢九品亦如是。三禪亦有",
    "T46n1911_006:0071a15": "事性兩障。若破性障捨俱起時亦備愛慢",
    "T46n1911_006:0071a16": "癡。亦有九品三假。不動法對意根。即因成",
    "T46n1911_006:0071a17": "等。若不觀察隨禪受生。今用止觀方便勝",
    "T46n1911_006:0071a18": "進無礙解脫成事理無生。若未去者更觀相",
    "T46n1911_006:0071a19": "續相待亦如是。餘八品及癡慢等亦如是。",
    "T46n1911_006:0071a20": "若無想天留色滅心故名無想。情謂無想",
    "T46n1911_006:0071a21": "具足想在。例如斷事障性障猶存。終不出",
    "T46n1911_006:0071a22": "色。此名外道天。前破見心見心久去。當不",
    "T46n1911_006:0071a23": "生此天。或為因緣事心起此定。即有三假",
    "T46n1911_006:0071a24": "等。亦用四觀破之。相續相待亦如是。若五",
    "T46n1911_006:0071a25": "那含天更練四禪。用無漏夾熏有漏。色定",
    "T46n1911_006:0071a26": "轉明果報轉勝。勝定起時。亦有愛慢癡九品",
    "T46n1911_006:0071a27": "三假之惑。用四觀體達無礙解脫。成事理",
    "T46n1911_006:0071a28": "無生。若未去。更修相續相待亦如是。餘八",
    "T46n1911_006:0071a29": "品亦如是。癡慢亦如是。色界四九三十六品",
    "T46n1911_006:0071b01": "不生竟。次破無色界九品者。若欲滅有對",
    "T46n1911_006:0071b02": "等三種之色。是時破事障發未到。破性障",
    "T46n1911_006:0071b03": "入空處。空處定亦具愛慢癡。還用四觀方",
    "T46n1911_006:0071b04": "便勝進成事理無生。若不去。更修相續相",
    "T46n1911_006:0071b05": "待亦如是。八品及癡慢等亦如是。先緣空",
    "T46n1911_006:0071b06": "空多則散。捨空緣識即得識定與心相應。",
    "T46n1911_006:0071b07": "亦具愛慢癡等惑。亦用四觀方便勝進等",
    "T46n1911_006:0071b08": "成事理無生。餘例可知。先緣識多定心分",
    "T46n1911_006:0071b09": "散。捨多識緣無所有識。若緣少識。豈得",
    "T46n1911_006:0071b10": "名無所有耶。則是用少識。豈得名不用",
    "T46n1911_006:0071b11": "處耶。今緣無所有入定。此法與心相應。亦",
    "T46n1911_006:0071b12": "具三假等亦用四觀。餘例可知。先識處如",
    "T46n1911_006:0071b13": "癰。無所有處如瘡。更有勝定名非有想非",
    "T46n1911_006:0071b14": "無想。阿毘曇婆沙云。非無想天之無想。非",
    "T46n1911_006:0071b15": "三空之有想。故言非有想非無想也。人師",
    "T46n1911_006:0071b16": "云。無想是色天異界不應仍此得名。就同",
    "T46n1911_006:0071b17": "界釋名。前無所有定已除想。今復除無想",
    "T46n1911_006:0071b18": "想無想兩捨。故言非有想非無想。大論云。",
    "T46n1911_006:0071b19": "一常有漏。三當分別。前三是亦有漏亦無漏。",
    "T46n1911_006:0071b20": "能發出世智名亦無漏。此定不發無漏。專",
    "T46n1911_006:0071b21": "是有漏。教門對機或覆或顯作如此說。自",
    "T46n1911_006:0071b22": "有人於此定中發無漏。此復云何。今且依",
    "T46n1911_006:0071b23": "教云云。此定雖無麁煩惱成就十種細法。",
    "T46n1911_006:0071b24": "如禪門。應知此定亦具三假。今一向用無",
    "T46n1911_006:0071b25": "漏智。破方便勝進無礙解脫成事理無生。九",
    "T46n1911_006:0071b26": "品亦如是。例前可知。若用世智斷諸思",
    "T46n1911_006:0071b27": "惑名盡智。無漏智斷名無生智。是名體思",
    "T46n1911_006:0071b28": "觀。破三界九九八十一品思惑盡。名破法",
    "T46n1911_006:0071b29": "遍也。○三明破思假入空位者為四。一三",
    "T46n1911_006:0071c01": "藏家破思位。二通家破思位。三別名名通家",
    "T46n1911_006:0071c02": "共位。四別名名通家菩薩位。三藏破思位者。",
    "T46n1911_006:0071c03": "成論明十六心正是初果位。異部明十六心",
    "T46n1911_006:0071c04": "是修道位。今且依修道。斷一品欲惑次第",
    "T46n1911_006:0071c05": "至第五品盡。皆名斯陀含向。若超斷至第",
    "T46n1911_006:0071c06": "五品名家家。次斷六品盡名斯陀含果。超",
    "T46n1911_006:0071c07": "斷至六品盡名一往來。次斷第七品至第",
    "T46n1911_006:0071c08": "八品名阿那含向。超斷至第八品名一種",
    "T46n1911_006:0071c09": "子。次斷第九品盡名阿那含果。畢竟不復",
    "T46n1911_006:0071c10": "還來欲界。次斷初禪初品至非想第八品。",
    "T46n1911_006:0071c11": "凡七十一品悉名阿羅漢向。六種那含位在",
    "T46n1911_006:0071c12": "其中。第九無礙道斷非想第九惑盡。第九解",
    "T46n1911_006:0071c13": "脫道證名阿羅漢果。三界思盡得盡智無生",
    "T46n1911_006:0071c14": "智。名煩惱不生。證八十一分真空。名理不",
    "T46n1911_006:0071c15": "生。真智慧足名智慧不生。不受生死名果",
    "T46n1911_006:0071c16": "報不生。若論支佛。更侵少習氣不生為異",
    "T46n1911_006:0071c17": "耳。此約析假斷思判位。略如此也。二通家",
    "T46n1911_006:0071c18": "體思三乘共位者。如大品明乾慧地性地乃",
    "T46n1911_006:0071c19": "至第六地共聲聞。至七地共支佛。至八地",
    "T46n1911_006:0071c20": "九地共菩薩。菩薩地轉入第十。名佛地。所",
    "T46n1911_006:0071c21": "言共地而有高下者。論云。三人同斷正使。",
    "T46n1911_006:0071c22": "同入有餘無餘涅槃。故言共也。如燒木有",
    "T46n1911_006:0071c23": "炭有灰等故有高下也。乾慧地正是三賢",
    "T46n1911_006:0071c24": "位。一五停心。二別相念處。三總相念處。通是",
    "T46n1911_006:0071c25": "外凡。故言乾慧地。性者即是四善根位。以",
    "T46n1911_006:0071c26": "總念處力發善有漏五陰。名為煖。增進初",
    "T46n1911_006:0071c27": "中後心得入頂忍世第一法。通名內凡。故",
    "T46n1911_006:0071c28": "言性地。此兩位共伏見惑。八人者八忍也。",
    "T46n1911_006:0071c29": "從世第一轉入無間三昧。故名八人。見者",
    "T46n1911_006:0072a01": "見真斷三界見惑八十八使皆盡。故言見",
    "T46n1911_006:0072a02": "地。薄者除欲界思惟六品。故名薄地。離欲",
    "T46n1911_006:0072a03": "者除欲界九品盡。故言離欲地。已辦者除",
    "T46n1911_006:0072a04": "色無色七十二品盡。如火燒木為炭故言",
    "T46n1911_006:0072a05": "已辦地。辟支佛者。福慧深利能侵除習氣",
    "T46n1911_006:0072a06": "如燒木成灰。菩薩者。福慧深利道觀雙流。",
    "T46n1911_006:0072a07": "斷習氣及色心無知。得法眼道種智。遊戲神",
    "T46n1911_006:0072a08": "通淨佛國土。學佛力無畏等法。殘習將盡",
    "T46n1911_006:0072a09": "如餘少灰。佛地者。大功德資利智慧得一",
    "T46n1911_006:0072a10": "念相應慧。習氣永盡如劫燒火無炭無灰。",
    "T46n1911_006:0072a11": "此即三乘共十地斷思惑之位也。三別名名",
    "T46n1911_006:0072a12": "通家共位者。舊云。三地斷見。或言四地斷",
    "T46n1911_006:0072a13": "見。或言六地斷思盡。或言七地斷思盡。今",
    "T46n1911_006:0072a14": "覈此語。若云三地四地皆斷見者。此師不",
    "T46n1911_006:0072a15": "解通教義。何者。三乘共位同入無間三昧。",
    "T46n1911_006:0072a16": "不出入觀而斷見。那忽用三地四地皆斷",
    "T46n1911_006:0072a17": "見耶。若但取第三地斷見者。第四地應斷",
    "T46n1911_006:0072a18": "思。若但取第四地斷見者。第三地應未斷",
    "T46n1911_006:0072a19": "見。若用兩地斷見為出入觀為不出入",
    "T46n1911_006:0072a20": "觀。若不出入觀則無兩地。若出入觀非斷",
    "T46n1911_006:0072a21": "見位。人師救云。經說如此。此師不解經意。",
    "T46n1911_006:0072a22": "今言。經借別義顯通耳。別見義長論三地",
    "T46n1911_006:0072a23": "四地。通見義短不出入觀。然名可借別義",
    "T46n1911_006:0072a24": "必依通。若作不入出觀釋者。若言三地",
    "T46n1911_006:0072a25": "者據斷見初。言四地者據斷見後。皆不",
    "T46n1911_006:0072a26": "出觀。例如第十六心或言是見道。或言是",
    "T46n1911_006:0072a27": "思道。言借別名名通位者。外凡三賢是乾",
    "T46n1911_006:0072a28": "慧地。而名為十信。內凡四善根是性地。而名",
    "T46n1911_006:0072a29": "為十住十行十迴向。八人見地是須陀洹。而",
    "T46n1911_006:0072b01": "名為初歡喜地也。薄地是斯陀含。斯陀含有",
    "T46n1911_006:0072b02": "向有果。立向為離垢地。立果為明地。離",
    "T46n1911_006:0072b03": "欲地是阿那含。阿那含有向有果。立向為",
    "T46n1911_006:0072b04": "炎地。立果為難勝地。已辦地是阿羅漢。阿",
    "T46n1911_006:0072b05": "羅漢有向有果。立向為現前地。立果為遠",
    "T46n1911_006:0072b06": "行地。辟支佛位立為不動地。菩薩地立為善",
    "T46n1911_006:0072b07": "慧地。或以菩薩地後心為法雲地。或以佛",
    "T46n1911_006:0072b08": "地為法雲地。大品云。十地菩薩為如佛。得",
    "T46n1911_006:0072b09": "作此釋也。若借此別名判三人通位者。",
    "T46n1911_006:0072b10": "則初地斷見惑。二地斷欲界一兩品思。三地",
    "T46n1911_006:0072b11": "斷六品思。四地斷七八品思。五地斷九品",
    "T46n1911_006:0072b12": "思。六地斷七十一品思。七地斷七十二品",
    "T46n1911_006:0072b13": "思。八地已上侵習斷無知等。例前可知云",
    "T46n1911_006:0072b14": "云。四借別名名通家菩薩位者。乾慧是外",
    "T46n1911_006:0072b15": "凡。性地是內凡。八人為初地。十五心為二",
    "T46n1911_006:0072b16": "地。十六心為三地。此三地皆不出觀而斷",
    "T46n1911_006:0072b17": "見惑。四忍為初地。四智為二地。四比忍為",
    "T46n1911_006:0072b18": "三地。四比智為四地。此四地皆不出觀而",
    "T46n1911_006:0072b19": "斷見惑。如此釋者豈與舊同云云。薄即五",
    "T46n1911_006:0072b20": "地斷六品思。離欲即六地斷九品思。已辦",
    "T46n1911_006:0072b21": "即七地斷色無色思盡。支佛即八地。乃至佛",
    "T46n1911_006:0072b22": "地斷習無知。例前云云。舊云。六地斷思盡",
    "T46n1911_006:0072b23": "齊羅漢。或用仁王經七地齊羅漢。但六地",
    "T46n1911_006:0072b24": "名離欲。止離欲界九品。秖可與阿那含齊。",
    "T46n1911_006:0072b25": "縱令帶果行向。猶有非想第九品在。亦不",
    "T46n1911_006:0072b26": "得與羅漢齊。若七地是已辦就果可爾。",
    "T46n1911_006:0072b27": "向來屬果則初禪初品已屬七地。爾時得",
    "T46n1911_006:0072b28": "名已辦。今若取釋義便者。約十度明義。",
    "T46n1911_006:0072b29": "以第六般若入空之慧。斷惑盡與羅漢齊。",
    "T46n1911_006:0072c01": "第七方便般若出假化用。此名目為便。若取",
    "T46n1911_006:0072c02": "七地齊羅漢。約諸地對果向。七地正與第",
    "T46n1911_006:0072c03": "四果齊。此皆一往相主對。經論不定。復須",
    "T46n1911_006:0072c04": "斟酌。不可苟執云云。問。三乘共斷其義已",
    "T46n1911_006:0072c05": "顯。用何為據。更獨開菩薩地耶。答。大論",
    "T46n1911_006:0072c06": "判三處焦炷。則有三種菩薩斷惑。乾慧是伏",
    "T46n1911_006:0072c07": "惑。尚得為初炎。今取八人真斷為初炎。",
    "T46n1911_006:0072c08": "有何不可云云。又大品明十地菩薩為如",
    "T46n1911_006:0072c09": "佛。既明後地隣極。豈得無中地無初地",
    "T46n1911_006:0072c10": "耶。據此而推。更獨開菩薩十地何咎。若無",
    "T46n1911_006:0072c11": "十地者。經不應言菩薩修治地業從初",
    "T46n1911_006:0072c12": "地至十地。地地各有如干法門云云。又大",
    "T46n1911_006:0072c13": "論云。乾慧地於菩薩法是伏忍。性地於菩",
    "T46n1911_006:0072c14": "薩法是柔順忍。八人地於菩薩是無生忍。",
    "T46n1911_006:0072c15": "見地於菩薩是無生忍果。薄地於菩薩名",
    "T46n1911_006:0072c16": "離欲清淨。離欲地於菩薩名遊戲神通。已",
    "T46n1911_006:0072c17": "辦地於聲聞名佛地。於菩薩是無生法",
    "T46n1911_006:0072c18": "忍。故大品云。須陀洹若智若斷。是菩薩無生",
    "T46n1911_006:0072c19": "法忍。乃至支佛若智若斷。是菩薩無生法忍。",
    "T46n1911_006:0072c20": "如此論者。已自別約菩薩。今準此作義復",
    "T46n1911_006:0072c21": "有何咎。問。欲界亦斷九品。何意判果多。答。",
    "T46n1911_006:0072c22": "如險處多難多須城壁。從界多難多果休",
    "T46n1911_006:0072c23": "息也。若爾從界散多須多立禪。答。欲界非",
    "T46n1911_006:0072c24": "定地不得立禪。無漏緣通得立果。問。三",
    "T46n1911_006:0072c25": "乘入智斷既齊。何故二乘名智斷菩薩名",
    "T46n1911_006:0072c26": "法忍。答。忍因智果。故十五心名忍。十六心",
    "T46n1911_006:0072c27": "名智。又二乘取證宜判智斷。菩薩望佛猶",
    "T46n1911_006:0072c28": "居因。但受忍名。又菩薩一品思盡。即一分",
    "T46n1911_006:0072c29": "自在生。故品品死品品生。能忍生死勞苦不",
    "T46n1911_006:0073a01": "入涅槃故名忍。若就別教明破思假位",
    "T46n1911_006:0073a02": "者。初破見正入初住。從二住至七住破",
    "T46n1911_006:0073a03": "於思假。欲細分品秩判諸住位。准前可",
    "T46n1911_006:0073a04": "知。從八九十住正是侵習。十行是正出假",
    "T46n1911_006:0073a05": "位。不復關前也云云。若就圓教破思假位",
    "T46n1911_006:0073a06": "者。初破見假正是初信。從第二信至第七",
    "T46n1911_006:0073a07": "信是破思假。欲細分品秩以對諸信。准",
    "T46n1911_006:0073a08": "前可知。八信至十信斷習盡。華嚴云。初發",
    "T46n1911_006:0073a09": "心時正習一時俱盡無有餘。界外正習未",
    "T46n1911_006:0073a10": "盡。此乃界內正習盡耳。華嚴云。初發心已",
    "T46n1911_006:0073a11": "過於牟尼。即此義也。云何過。正習俱盡。能",
    "T46n1911_006:0073a12": "八相作佛。此則齊矣。又三觀圓修。此則過勝",
    "T46n1911_006:0073a13": "也。若爾。亦應有聲聞過於菩薩。然以佛道",
    "T46n1911_006:0073a14": "聲聞灼然過菩薩。復次前諸位破假名同。",
    "T46n1911_006:0073a15": "緣理用智則異。三藏通教等二乘破假。世",
    "T46n1911_006:0073a16": "諦死時。不能出假無自在生。通教菩薩破",
    "T46n1911_006:0073a17": "假。世諦死時。還能出假自在受生。化緣若",
    "T46n1911_006:0073a18": "訖。灰身證空。別教破假。世諦死時。亦能出",
    "T46n1911_006:0073a19": "假自在受生。為顯中道終不住空。圓教破",
    "T46n1911_006:0073a20": "假。既即見真即是入假即是入中。圓伏無",
    "T46n1911_006:0073a21": "明。若言二乘與菩薩智斷皆同化他邊異。",
    "T46n1911_006:0073a22": "此是通教意相比望耳。若言二乘與菩薩智",
    "T46n1911_006:0073a23": "異斷同。是別圓相比望耳。問。破思假入空。",
    "T46n1911_006:0073a24": "凡破九九八十一品。云何復有超果之義。",
    "T46n1911_006:0073a25": "答。次第分別有前句數。行人未必一向按",
    "T46n1911_006:0073a26": "品次入。若三藏中十六心後。即有一念超",
    "T46n1911_006:0073a27": "果至那含。或超至羅漢。豈更漸次如前重",
    "T46n1911_006:0073a28": "數。雖不次歷諸品而諸品惑盡。諸品定發",
    "T46n1911_006:0073a29": "云云。又如三藏佛。一念相應見思頓盡。佛之",
    "T46n1911_006:0073b01": "功德一時現前。以根利故不由品秩。利雖",
    "T46n1911_006:0073b02": "超品品不得廢。何以故。諸佛教門法如是",
    "T46n1911_006:0073b03": "故。問。利根能超。身子最利何意不超。答。小",
    "T46n1911_006:0073b04": "乘引鈍依品蘇息。故不超。身子大智應作",
    "T46n1911_006:0073b05": "轉法輪將分別品秩。故七日。或云十五日",
    "T46n1911_006:0073b06": "不超。阿難為作侍者。故不超。非無智力",
    "T46n1911_006:0073b07": "也。通教菩薩智利二乘。亦應有超。荷負眾",
    "T46n1911_006:0073b08": "生而作導首。廣須分別故不論超。別圓二",
    "T46n1911_006:0073b09": "教亦如是。雖有超與不超。終是破思假遍",
    "T46n1911_006:0073b10": "也。超果凡有四。一本斷超。二小超。三大超。",
    "T46n1911_006:0073b11": "四大大超。本在凡地得非想定。今發無漏",
    "T46n1911_006:0073b12": "第十六心滿。即得阿那含。本在凡地或得",
    "T46n1911_006:0073b13": "初禪二三四禪。今十六心滿亦是阿那含。本",
    "T46n1911_006:0073b14": "在凡地欲界九品隨以世智斷之多少第",
    "T46n1911_006:0073b15": "十六心滿。隨本斷超果。皆名本斷超。若凡",
    "T46n1911_006:0073b16": "地未得禪。十六心滿。超能兼除欲界諸品。",
    "T46n1911_006:0073b17": "或三兩品者。即是家家一種子等。即是小超。",
    "T46n1911_006:0073b18": "本在凡地聽法聞唱善來。成羅漢者。即",
    "T46n1911_006:0073b19": "是大超。如佛一念正習俱盡。此名大大超。",
    "T46n1911_006:0073b20": "圓人根最利。復是實說復無品秩。此則最能",
    "T46n1911_006:0073b21": "超。瓔珞明頓悟如來。法華一剎那便成正",
    "T46n1911_006:0073b22": "覺。從此義則有超。慈悲誓願重大此則不",
    "T46n1911_006:0073b23": "超。淨名云。雖成佛道度眾生而行菩薩",
    "T46n1911_006:0073b24": "道。此則亦超亦不超。實相理則無超無不",
    "T46n1911_006:0073b25": "超。隨機則遍動任理則常寂云云。○三四門",
    "T46n1911_006:0073b26": "料簡者。夫見思兩惑障通別二理。若破障顯",
    "T46n1911_006:0073b27": "理非門不通。阿毘曇明。我人眾生如龜毛",
    "T46n1911_006:0073b28": "兔角求不可得唯有實法。迷此實法橫起",
    "T46n1911_006:0073b29": "見思。見思無常念念不住。實法遷動分分生",
    "T46n1911_006:0073c01": "滅。如此觀者能破單複具足諸見。亦破三",
    "T46n1911_006:0073c02": "界八十一品思。成因果惑智等不生。是名三",
    "T46n1911_006:0073c03": "藏有門破法之意。鹿苑初開。拘隣五人先獲",
    "T46n1911_006:0073c04": "清淨。又頞鞞說三諦。身子破見。經七日後",
    "T46n1911_006:0073c05": "得阿羅漢。千二百等多於有門見第一義。",
    "T46n1911_006:0073c06": "大論云。若得般若方便。入阿毘曇不墮有",
    "T46n1911_006:0073c07": "中。大集云。常見之人說異念斷。即是溝港斷",
    "T46n1911_006:0073c08": "結之義。豈非有門破假意耶。成論人云何",
    "T46n1911_006:0073c09": "斥言是調心方便而不得道耶。若成論所",
    "T46n1911_006:0073c10": "明。我人本無雖有實法浮虛非有。若迷此",
    "T46n1911_006:0073c11": "浮虛。橫起見思流轉生死。觀此見思皆三",
    "T46n1911_006:0073c12": "假浮虛。假實皆無。名平等空。修如此觀破",
    "T46n1911_006:0073c13": "單複具足無量諸見。亦破八十一品諸思。成",
    "T46n1911_006:0073c14": "惑智因果等不生。是名三藏空門破法之意。",
    "T46n1911_006:0073c15": "故彼論云。我今正欲明三藏中實義。實義者",
    "T46n1911_006:0073c16": "空是。阿含經云。是老死誰老死。二俱邪見。是",
    "T46n1911_006:0073c17": "老死即是法空。誰老死即眾生空。又云。佛法",
    "T46n1911_006:0073c18": "身者即是空也。須菩提空智偏明。能於石室",
    "T46n1911_006:0073c19": "見佛法身。故大品中被加說空。身子被加",
    "T46n1911_006:0073c20": "說般若。佛欲以大空並小空。大智並小",
    "T46n1911_006:0073c21": "智。故令二人轉教。大論云。若不得般若方",
    "T46n1911_006:0073c22": "便入空。墮無中。大集云。斷見之人說一念",
    "T46n1911_006:0073c23": "斷。豈非平等空意。當知三藏復說空門阿",
    "T46n1911_006:0073c24": "毘曇人云何盪言是大乘空義。若如迦旃延",
    "T46n1911_006:0073c25": "申其所入之門。造昆勒論傳南天竺。假無",
    "T46n1911_006:0073c26": "同前。實法亦有亦無。若起定相橫起見思。",
    "T46n1911_006:0073c27": "觀此實法有無從容。亦破單複等見八十一",
    "T46n1911_006:0073c28": "思。成惑智因果等不生。是名三藏亦空亦有",
    "T46n1911_006:0073c29": "門破法之意。故大論云。若得般若方便入",
    "T46n1911_006:0074a01": "昆勒門。不墮有無中。非空非有門者。如釋",
    "T46n1911_006:0074a02": "論明車匿心調柔軟。當為說那陀迦旃延",
    "T46n1911_006:0074a03": "經。離有離無乃可得道。此觀亦能破單複",
    "T46n1911_006:0074a04": "諸見八十一思。從假入空成惑智因果等",
    "T46n1911_006:0074a05": "無生。即是三藏非有非無門破假之意。當知",
    "T46n1911_006:0074a06": "車匿得小乘道。不可濫為大乘中道門也。",
    "T46n1911_006:0074a07": "如此四門悉稱為溝港得道者。以溝港是",
    "T46n1911_006:0074a08": "初果故也。勝者更別受其名。致有三門之",
    "T46n1911_006:0074a09": "別。亦得通是溝港。有門無常溝港。無門空平",
    "T46n1911_006:0074a10": "等溝港。亦有亦無門從容溝港。非有非無門",
    "T46n1911_006:0074a11": "雙非溝港。溝港皆是四門之初果也。四門觀",
    "T46n1911_006:0074a12": "別見真諦同。如城有四門會通不異。故大",
    "T46n1911_006:0074a13": "集云。常見之人說異念斷。斷見之人說一念",
    "T46n1911_006:0074a14": "斷。二人雖殊論其得道更無差別。大經。",
    "T46n1911_006:0074a15": "五百比丘各說身因無非正說。跋摩云。諸",
    "T46n1911_006:0074a16": "論各異端修行理無二。偏執有是非達者",
    "T46n1911_006:0074a17": "無違諍。于時宋家盛弘成實。異執競起作",
    "T46n1911_006:0074a18": "偈譏之。然真諦寂寥實非一四。身子曰。吾",
    "T46n1911_006:0074a19": "聞解脫之中無有言說。豈可四門標牓。若",
    "T46n1911_006:0074a20": "生定執悉不得道何獨有門。若祛見思四",
    "T46n1911_006:0074a21": "門皆得何獨空門。不應獨言論主義成。數",
    "T46n1911_006:0074a22": "人義壞。若得四悉檀意論數俱成。若不得",
    "T46n1911_006:0074a23": "意論數俱壞。乃至非有非無門亦如是。若",
    "T46n1911_006:0074a24": "言有門明法相麁。空門明法細。巧拙相望",
    "T46n1911_006:0074a25": "為成壞者。三門俱劣。非獨一門。何故四門",
    "T46n1911_006:0074a26": "好相形斥。良由二乘自度。但從一道直入。",
    "T46n1911_006:0074a27": "偏據不融。後人晚學因此生過。三藏菩薩則",
    "T46n1911_006:0074a28": "不知此。析空伏惑偏學四門。為化他故廣",
    "T46n1911_006:0074a29": "識法相。成佛之時名正徧知。故釋論引迦",
    "T46n1911_006:0074b01": "旃延子明菩薩義云。釋迦菩薩初值釋迦",
    "T46n1911_006:0074b02": "佛發心。至罽那尸棄佛。是初阿僧祇。心不",
    "T46n1911_006:0074b03": "知作佛。口亦不說。次至然燈佛為二。毘",
    "T46n1911_006:0074b04": "婆尸佛為三。行六度滿各有時節。如尸毘",
    "T46n1911_006:0074b05": "代鴿是檀滿。乃至劬嬪大臣分閻浮提是般",
    "T46n1911_006:0074b06": "若滿。百劫種三十二相。論因則指釋迦。論",
    "T46n1911_006:0074b07": "果則指彌勒。遍行四門道法伏薄煩惱。龍",
    "T46n1911_006:0074b08": "樹難云。薄即是斷。如斯陀含侵六品思名",
    "T46n1911_006:0074b09": "為薄地。汝既不斷。那得稱薄。故知但是伏",
    "T46n1911_006:0074b10": "道論薄耳。三十四心方乃稱斷。雖能如此",
    "T46n1911_006:0074b11": "猶是初教方便之說。涅槃稱為半字。法華名",
    "T46n1911_006:0074b12": "二十年中常令除糞。釋論名為拙醫。維摩稱",
    "T46n1911_006:0074b13": "為貧所樂法。天親呼為下劣乘。皆指此四",
    "T46n1911_006:0074b14": "門非今所用也。次通教四門不同者。若明",
    "T46n1911_006:0074b15": "一切假實從無明生。無明如幻。所生一切",
    "T46n1911_006:0074b16": "亦皆如幻。如幻雖如虛空。而有如幻破假",
    "T46n1911_006:0074b17": "之觀。雖如虛空而如虛空生。故云諸法不",
    "T46n1911_006:0074b18": "生而般若生。如是觀慧能破諸見諸思。成",
    "T46n1911_006:0074b19": "惑智因果等不生。是名有門觀意也。若言",
    "T46n1911_006:0074b20": "假實諸法體如幻化。乃至涅槃亦如幻化。幻",
    "T46n1911_006:0074b21": "化是易解之空。涅槃是難解之空。舉易況難",
    "T46n1911_006:0074b22": "而難易皆空。亦如幻人與空共鬪。能觀所",
    "T46n1911_006:0074b23": "觀性皆寂滅。如此空慧體諸見思即幻而",
    "T46n1911_006:0074b24": "真。能成惑智因果無生。是名空門破假之",
    "T46n1911_006:0074b25": "意。若明一切法如鏡中像見不可見。見是",
    "T46n1911_006:0074b26": "亦有。不可見是亦無。雖無而有雖有而無。",
    "T46n1911_006:0074b27": "如是觀者能破諸法見思。成惑智因果無",
    "T46n1911_006:0074b28": "生。是名亦空亦有門破假觀之意也。既言",
    "T46n1911_006:0074b29": "幻化豈當有無。不當有故不從有有。不",
    "T46n1911_006:0074c01": "當無故不從無無。如此觀慧能破諸法見",
    "T46n1911_006:0074c02": "思。成惑智因果等無生。是名非有非無門破",
    "T46n1911_006:0074c03": "假觀意。若三藏約實色起見。以溝港析觀",
    "T46n1911_006:0074c04": "雙非二見。如實柱實破。通教約幻色起見。",
    "T46n1911_006:0074c05": "以即空體觀雙非二見。如鏡中柱。體而論",
    "T46n1911_006:0074c06": "破故言非有非無。雖非中道而是體法虛",
    "T46n1911_006:0074c07": "融淨諸見著。故論云。般若波羅蜜。譬如大",
    "T46n1911_006:0074c08": "火焰四邊不可取。彼偈具四門意細尋甚",
    "T46n1911_006:0074c09": "自分明。又云。般若有四種相。又云。四門入",
    "T46n1911_006:0074c10": "清涼池。皆是四門之誠證也。若不取著皆能",
    "T46n1911_006:0074c11": "通入。若取著者即為所燒。佛為示人無諍",
    "T46n1911_006:0074c12": "法說此四門觀也。問。佛何處示人諍法。答。",
    "T46n1911_006:0074c13": "佛不示人諍法眾生不解執而成諍。三藏",
    "T46n1911_006:0074c14": "淺近四門相妨執諍易生。如成論人撥毘",
    "T46n1911_006:0074c15": "曇云。是調心方便全不得道。毘曇人云。唯",
    "T46n1911_006:0074c16": "是見有得道空屬大乘。此二論師失四門",
    "T46n1911_006:0074c17": "意。浪撥浪擋見執鏗然。諍計易起。名此為",
    "T46n1911_006:0074c18": "示人諍法耳。通教體法如幻化無復實",
    "T46n1911_006:0074c19": "色。但有名字。名字易虛。扶順無乖少生諍",
    "T46n1911_006:0074c20": "計。大論形斥三藏云。餘經多示人諍法。般",
    "T46n1911_006:0074c21": "若示人無諍法。亦名如實巧度。中論云。諸",
    "T46n1911_006:0074c22": "法實相三人共得。大品名為三乘之人。同以",
    "T46n1911_006:0074c23": "無言說道。斷煩惱見第一義。亦名共般若。",
    "T46n1911_006:0074c24": "涅槃名為三獸度河。皆是通教四門觀意。亦",
    "T46n1911_006:0074c25": "非今所用也。次別教四門者。即是觀別理",
    "T46n1911_006:0074c26": "斷別惑。不與前同。次第修次第證不與後",
    "T46n1911_006:0074c27": "同。大經云。聞大涅槃。有無上道大眾正行。",
    "T46n1911_006:0074c28": "發心出家持戒修定觀四諦慧。得二十五",
    "T46n1911_006:0074c29": "三昧。事相次第不殊三藏。但以大涅槃心",
    "T46n1911_006:0075a01": "導於諸法。以此異前。漸修五行以此異",
    "T46n1911_006:0075a02": "後。故稱為別。言四門者。觀幻化見思虛",
    "T46n1911_006:0075a03": "妄色盡別有妙色。名為佛性。大經云。空空",
    "T46n1911_006:0075a04": "者即是外道。解脫者即是不空。即是真善妙",
    "T46n1911_006:0075a05": "色。如來祕藏不得不有。又我者即如來藏。",
    "T46n1911_006:0075a06": "如來藏者即是佛性。如來藏經云。幣帛裹金",
    "T46n1911_006:0075a07": "土摸內像。凡有十譬等。即是有門也。空門",
    "T46n1911_006:0075a08": "者。大經云。迦毘城空。如來藏空。大涅槃空。",
    "T46n1911_006:0075a09": "又云。令諸眾生悉得無色大般涅槃。涅槃非",
    "T46n1911_006:0075a10": "有。因世俗故名涅槃有。涅槃非色非聲。",
    "T46n1911_006:0075a11": "云何而言可得見聞。即是空門。亦空亦有",
    "T46n1911_006:0075a12": "門者。智者見空及與不空。若言空者。則無",
    "T46n1911_006:0075a13": "常樂我淨。若言不空誰復受是常樂我淨。",
    "T46n1911_006:0075a14": "如水酒酪瓶不可說空及以不空。是名亦",
    "T46n1911_006:0075a15": "空亦有門。非有非無門者。絕四離百。言語",
    "T46n1911_006:0075a16": "道斷不可說示。涅槃云。非常非斷名為中",
    "T46n1911_006:0075a17": "道。即是其門也。如此四門得意通入實相。",
    "T46n1911_006:0075a18": "若不得意伏惑方便次第意耳。涅槃名為菩",
    "T46n1911_006:0075a19": "薩聖行。大品名為不共般若。此皆是別教四",
    "T46n1911_006:0075a20": "門意。非今所用也。圓教四門妙理頓說異",
    "T46n1911_006:0075a21": "前二種。圓融無礙異於歷別。云何四門。觀",
    "T46n1911_006:0075a22": "見思假即是法界具足佛法。又諸法即是法",
    "T46n1911_006:0075a23": "性因緣。乃至第一義亦是因緣。大經云。因",
    "T46n1911_006:0075a24": "滅無明。即得熾然三菩提燈。是名有門。空",
    "T46n1911_006:0075a25": "門者。觀幻化見思及一切法。不在因不屬",
    "T46n1911_006:0075a26": "緣。我及涅槃是二皆空。唯有空病空病亦",
    "T46n1911_006:0075a27": "空。此即三諦皆空也。云何亦空亦有門。幻化",
    "T46n1911_006:0075a28": "見思雖無真實分別假名。則不可盡。如",
    "T46n1911_006:0075a29": "一微塵中有大千經卷。於第一義而不動。",
    "T46n1911_006:0075b01": "善能分別諸法相。亦如大地一能生種種",
    "T46n1911_006:0075b02": "芽。無名相中假名相說。乃至佛亦但有名",
    "T46n1911_006:0075b03": "字。是為亦有亦無門。云何非有非無門。觀",
    "T46n1911_006:0075b04": "幻化見思即是法性。法性不可思議。非世",
    "T46n1911_006:0075b05": "故非有。非出世故非無。一色一香無非中",
    "T46n1911_006:0075b06": "道。一中一切中。毘盧遮那遍一切處。豈有",
    "T46n1911_006:0075b07": "見思而非實法。是名非有非無門。云何一門",
    "T46n1911_006:0075b08": "即是三門。一門尚是一切法。何止三耶。所以",
    "T46n1911_006:0075b09": "者何。觀因緣所生法是初門。一切皆初門。",
    "T46n1911_006:0075b10": "初門即空。一空一切空即是第二門。此初門",
    "T46n1911_006:0075b11": "即假。一假一切假即是第三門。此初門即中。",
    "T46n1911_006:0075b12": "一中一切中即是第四門。初門既即是三門。",
    "T46n1911_006:0075b13": "三門即是一門。但奉一門為名。雖有四",
    "T46n1911_006:0075b14": "名理無隔別。如上依無生門破見思者。",
    "T46n1911_006:0075b15": "即是空門。一門一切門不獨無生而已。一破",
    "T46n1911_006:0075b16": "一切破非止破見思而已。從假入空一空",
    "T46n1911_006:0075b17": "一切空。非但空空生死而已。如是義者。即",
    "T46n1911_006:0075b18": "是圓教四門正是今之所用也。若爾。何用前",
    "T46n1911_006:0075b19": "來種種分別。但凡情闇鈍不說不知。先誘開",
    "T46n1911_006:0075b20": "之後入正道。法華云。雖說種種道其實為",
    "T46n1911_006:0075b21": "一乘。若得此意終日分別無所分別。涅槃",
    "T46n1911_006:0075b22": "名為復有一行是如來行。法華名正直捨方",
    "T46n1911_006:0075b23": "便但說無上道。大品名為一切種智知一切",
    "T46n1911_006:0075b24": "法。淨名稱為入薝蔔林不嗅餘香。華嚴稱為",
    "T46n1911_006:0075b25": "法界。即是此四門意也。上無生門破假。若得",
    "T46n1911_006:0075b26": "其意者乃是圓教之門。非方便門也。所以",
    "T46n1911_006:0075b27": "稱為破法遍云云。○第二從空入假破法遍",
    "T46n1911_006:0075b28": "者。即為四。一入假意。二明入假因緣。三明",
    "T46n1911_006:0075b29": "入假觀。四明入假位。入假意者。自有但從",
    "T46n1911_006:0075c01": "空入假。自有知空非空破空入假。夫二",
    "T46n1911_006:0075c02": "乘智斷亦同證真。無大悲故不名菩薩。華",
    "T46n1911_006:0075c03": "嚴云。諸法實性相二乘亦皆得。而不名為",
    "T46n1911_006:0075c04": "佛。若論自行入空有分。若論化物出假則",
    "T46n1911_006:0075c05": "無。菩薩從假入空自破縛著不同凡夫。從",
    "T46n1911_006:0075c06": "空入假破他縛著不同二乘。處有不染。",
    "T46n1911_006:0075c07": "法眼識藥慈悲逗病。博愛無限兼濟無倦。",
    "T46n1911_006:0075c08": "心用自在。善巧方便如空中種樹。又如仰",
    "T46n1911_006:0075c09": "射空中筈筈相拄不令墮地。若住於空則",
    "T46n1911_006:0075c10": "於眾生永無利益。志存利他即入假之意",
    "T46n1911_006:0075c11": "也。○入假因緣者。略言有五。一慈悲心重。初",
    "T46n1911_006:0075c12": "破假時。見諸眾生顛倒獄縛不能得出。起",
    "T46n1911_006:0075c13": "大慈悲愛同一子。今既斷惑入空。同體哀",
    "T46n1911_006:0075c14": "傷倍復隆重。先人後己與拔彌篤。二憶本",
    "T46n1911_006:0075c15": "誓願者。本發弘誓拔苦與樂令得安隱。",
    "T46n1911_006:0075c16": "今眾生苦多未能得度。我若獨免。辜違先",
    "T46n1911_006:0075c17": "心不忘本懷。豈捨含識。入假同事而引",
    "T46n1911_006:0075c18": "導之。二乘初業不愚於法。亦有大願隔生",
    "T46n1911_006:0075c19": "中忘。退大取小眾聖所呵。菩薩不爾。如母",
    "T46n1911_006:0075c20": "得食常憶其兒。三智慧猛利。若入空時。即",
    "T46n1911_006:0075c21": "知空中有棄他之過。何以故。若住於空則",
    "T46n1911_006:0075c22": "無淨佛國土教化眾生。具足佛法。皆不能",
    "T46n1911_006:0075c23": "辦。既知過已。非空入假。四善巧方便。能",
    "T46n1911_006:0075c24": "入世間。雖生死煩惱不能損智慧。遮障留",
    "T46n1911_006:0075c25": "難彌助化道。五大精進力。雖佛道長遠不",
    "T46n1911_006:0075c26": "以為遙雖眾生數多而意有勇。心堅無退",
    "T46n1911_006:0075c27": "精進發趣。初無疲怠。是名五緣。如此五意",
    "T46n1911_006:0075c28": "與淨名經同。彼文有三種慰喻。先明觀身",
    "T46n1911_006:0075c29": "無常等是入空慰喻。最後云。當作醫王是",
    "T46n1911_006:0076a01": "入中慰喻。中間是入假慰喻。即有五意。以",
    "T46n1911_006:0076a02": "己之疾愍於彼疾。即是同體大悲。當識宿",
    "T46n1911_006:0076a03": "世無數劫苦。豈非本誓。當念饒益一切眾",
    "T46n1911_006:0076a04": "生。豈非知空之過。憶所修福念於淨命。即",
    "T46n1911_006:0076a05": "是善巧方便。勿生憂惱常起精進。即是第",
    "T46n1911_006:0076a06": "五意。此義與彼文懸合云云。從空入假四",
    "T46n1911_006:0076a07": "法。若無。決不能出。利根一種今當分別。但",
    "T46n1911_006:0076a08": "住空聲聞未必鈍根。入假菩薩未必利根。",
    "T46n1911_006:0076a09": "如身子智利而不出假。當用四句釋之。",
    "T46n1911_006:0076a10": "或根利住空。或根鈍住空。或根利入假。或",
    "T46n1911_006:0076a11": "根鈍入假。譬如身羸無力而膽勇成就。入",
    "T46n1911_006:0076a12": "險破敵前無橫陣。自有身力雄壯膽勇復",
    "T46n1911_006:0076a13": "強。左推右盪無能當者。自有身力雖多怯",
    "T46n1911_006:0076a14": "弱畏懼。雖有好力望陣失膽。自有無力",
    "T46n1911_006:0076a15": "無膽兩事不具。何能有功。今住空之人亦",
    "T46n1911_006:0076a16": "有兩種。出假亦然。具五緣者如有親有約",
    "T46n1911_006:0076a17": "有策有力有膽。故能入假。智根雖鈍四事",
    "T46n1911_006:0076a18": "因緣亦能入假。聲聞之人雖有利智全無",
    "T46n1911_006:0076a19": "四事。故不能入假也。○三明入假觀者。即",
    "T46n1911_006:0076a20": "為三。一知病。二識藥。三授藥。知病者知見",
    "T46n1911_006:0076a21": "思病。知見根本知起見因緣。知起見久",
    "T46n1911_006:0076a22": "近知見惑重數。云何知見根本。我見為諸",
    "T46n1911_006:0076a23": "見本。一念惑心為我見本。從此惑心起無",
    "T46n1911_006:0076a24": "量見。縱橫稠密不可稱計。為此見故造眾",
    "T46n1911_006:0076a25": "結業。墮墜三途沈迴無已。如旋火輪若欲",
    "T46n1911_006:0076a26": "息之應當止手。知心無心妄想故心起。亦",
    "T46n1911_006:0076a27": "知我無我顛倒故我生。顛倒及妄想息者。即",
    "T46n1911_006:0076a28": "是根本息枝條自去。云何知見起因緣。因緣",
    "T46n1911_006:0076a29": "不同生見亦異。何以得知。內外相故知。內",
    "T46n1911_006:0076b01": "外相者。眾生居處相異。時序寒熱國土高低。",
    "T46n1911_006:0076b02": "產育精麁食物濃淡。處所異故果報相異。雖",
    "T46n1911_006:0076b03": "土風所出蓄散豐儉。或有或無或得或失。",
    "T46n1911_006:0076b04": "貧富飢飽云云。形貌相異。矬長端醜偉瘠健",
    "T46n1911_006:0076b05": "病云云。根性欣惡相異。忽榮棄位樵漁自",
    "T46n1911_006:0076b06": "樂。扣牛干相負鼎邀卿。專文專武耽酒",
    "T46n1911_006:0076b07": "嗜味。多貪多奢多瞋多喜多癡多黠。如是參",
    "T46n1911_006:0076b08": "差百千萬品。直置人道各各殊別。何況異類",
    "T46n1911_006:0076b09": "不可勝言。如此依正種種不同者。必知業",
    "T46n1911_006:0076b10": "異。業異故起見異。是故則見末知本見外",
    "T46n1911_006:0076b11": "識內。云何知起見久近。知如是見積累重",
    "T46n1911_006:0076b12": "沓。非止一世。知如是見近世所起。知如是",
    "T46n1911_006:0076b13": "見此世適起。知如是見未來方盛。云何知",
    "T46n1911_006:0076b14": "見重數多少。從一有見派出三假。又從三",
    "T46n1911_006:0076b15": "假派出四句。三假合十二句。又從四句出",
    "T46n1911_006:0076b16": "四悉檀。十二句合四十八悉檀。又一悉檀派",
    "T46n1911_006:0076b17": "出性空相空。四十八悉檀合有九十六性相",
    "T46n1911_006:0076b18": "空。一一句各有止觀。合一百九十二句止觀。",
    "T46n1911_006:0076b19": "就前根本都合三百四十八句。此就信行",
    "T46n1911_006:0076b20": "人如此。法行人亦如是。信行轉為法行亦",
    "T46n1911_006:0076b21": "如是。法行轉為信行亦如是。就四人合",
    "T46n1911_006:0076b22": "有一千三百九十二句。此約一有見如此。",
    "T46n1911_006:0076b23": "無見亦如是。亦有亦無見亦如是。非有非無",
    "T46n1911_006:0076b24": "見亦如是。就四見有五千五百六十八句。",
    "T46n1911_006:0076b25": "單四見如此。複四見亦如是。具足四見亦",
    "T46n1911_006:0076b26": "如是。就三種四見合有一萬六千七百四",
    "T46n1911_006:0076b27": "句不可說見。如初有見但有一千三百九十",
    "T46n1911_006:0076b28": "二句。是則合有一萬八千九十六句。此是所",
    "T46n1911_006:0076b29": "破如此。能破亦如是。能所合論則有三萬",
    "T46n1911_006:0076c01": "六千一百九十二句。自行如此。化他亦如",
    "T46n1911_006:0076c02": "是。自行化他都合七萬二千三百八十四句。",
    "T46n1911_006:0076c03": "若更約六十二見八十八使。論三假四句等",
    "T46n1911_006:0076c04": "者。則有無量無邊不可窮盡。病相無量菩",
    "T46n1911_006:0076c05": "薩悉知。知若干句共成此見。知若干句共",
    "T46n1911_006:0076c06": "成彼見。深淺輕重。善巧分別而無僻謬。是",
    "T46n1911_006:0076c07": "名知集。既知集已亦能知苦。苦集流轉精",
    "T46n1911_006:0076c08": "曉本末。又入空之前遍觀見思總知病相。",
    "T46n1911_006:0076c09": "為出假方便。後用一門斷惑入空。若出假",
    "T46n1911_006:0076c10": "時分別見思照之則易。薄修止觀法眼則",
    "T46n1911_006:0076c11": "明。二乘入空專依一門。無此弄引教二弟",
    "T46n1911_006:0076c12": "子謬授於藥。又少五意。何能入假。而菩薩",
    "T46n1911_006:0076c13": "善巧大悲本願大精進力。或寂諸想而發法",
    "T46n1911_006:0076c14": "眼識知見病。或觀達見法發道種智明了",
    "T46n1911_006:0076c15": "惑法。若不悟者但精進力勤研止觀。內因既",
    "T46n1911_006:0076c16": "熟外被佛加。或冥或顯豁然開悟。於諸見",
    "T46n1911_006:0076c17": "病句句明了。如於鏡中見諸色像。自識識",
    "T46n1911_006:0076c18": "他諦審無礙。次明知思病本知思起因緣。",
    "T46n1911_006:0076c19": "知思起久近。知思病重數。三意例見病可",
    "T46n1911_006:0076c20": "知。思假以癡為本云云。重數者。九地則有",
    "T46n1911_006:0076c21": "八十一品。初一品有三假有四句止觀。三",
    "T46n1911_006:0076c22": "假合十二句。一句即有信解見得。各各用四",
    "T46n1911_006:0076c23": "悉檀。信法各有八合則十六番。此信法互有",
    "T46n1911_006:0076c24": "轉義復為十六。合前則有三十二句。一句",
    "T46n1911_006:0076c25": "既三十二句。十二句三假合有十二句。則",
    "T46n1911_006:0076c26": "有三百八十四句。一一句復有性相二空。則",
    "T46n1911_006:0076c27": "合有七百六十八句。足前合為一千一百五",
    "T46n1911_006:0076c28": "十二句。含根本合為一千一百六十四句。",
    "T46n1911_006:0076c29": "一品如此九品合有一萬四百七十六句。欲",
    "T46n1911_006:0077a01": "界九品如此。三界九品合有九萬四千二百",
    "T46n1911_006:0077a02": "八十四句。所破如此能破亦然。能所合有",
    "T46n1911_006:0077a03": "十八萬八千五百六十八句。自行如此化他",
    "T46n1911_006:0077a04": "亦然。合有二十七萬七千一百三十六句止",
    "T46n1911_006:0077a05": "觀。若細論一一品復有無量品。一一禪復有",
    "T46n1911_006:0077a06": "無量禪。通明背捨等。直置諸禪發時已自不",
    "T46n1911_006:0077a07": "可說。況復禪禪品品。品品之內復有三假",
    "T46n1911_006:0077a08": "四觀等句。其數難知。若准見惑四十里水。",
    "T46n1911_006:0077a09": "此緣一諦應是一十里水。不橫起故稱之",
    "T46n1911_006:0077a10": "一渧。重數甚多亦可十里。二乘直入故不分",
    "T46n1911_006:0077a11": "別。菩薩初破思假已作方便。先總知竟。今",
    "T46n1911_006:0077a12": "出假修觀助開法眼。通用止觀為知假之",
    "T46n1911_006:0077a13": "門。別修各有方法。息諸緣念名止。緣此思",
    "T46n1911_006:0077a14": "假名觀。大悲本願大精進力。諸佛威加豁然",
    "T46n1911_006:0077a15": "開解。得法眼見。道種智知。分別思假病相",
    "T46n1911_006:0077a16": "分明云云上見思重數雖煩。知之何妨。如",
    "T46n1911_006:0077a17": "五部律不填人胸對緣行事能自正正他。",
    "T46n1911_006:0077a18": "學此諸句即行即用。自行化他隨意無礙。",
    "T46n1911_006:0077a19": "○二入假識藥者。病相無量藥亦無量。略言",
    "T46n1911_006:0077a20": "為三。一世間法藥。二出世間法藥。三出世",
    "T46n1911_006:0077a21": "間上上法藥。大品有三種法施三歸五戒",
    "T46n1911_006:0077a22": "十善道四禪無量心等。名世間法施。二出",
    "T46n1911_006:0077a23": "世間法施。三出世間上上法施。可知云云釋",
    "T46n1911_006:0077a24": "論云。何惠用世間法施。譬如王子從高墮",
    "T46n1911_006:0077a25": "下。父王愛念積以繒綿於地接之。令免",
    "T46n1911_006:0077a26": "苦痛。眾生亦爾。應墮三途。聖人愍念以世",
    "T46n1911_006:0077a27": "善法權接引之令免惡趣。然施法藥凡愚",
    "T46n1911_006:0077a28": "本自不知。皆是聖人託迹同凡。出無佛世",
    "T46n1911_006:0077a29": "誘誨童蒙。大經云。一切世間外道經書皆是",
    "T46n1911_006:0077b01": "佛說。非外道說。光明云。一切世間所有善",
    "T46n1911_006:0077b02": "論。皆因此經。若深識世法即是佛法。何以",
    "T46n1911_006:0077b03": "故。束於十善即是五戒。深知五常五行義",
    "T46n1911_006:0077b04": "亦似五戒。仁慈矜養不害於他。即不殺戒。",
    "T46n1911_006:0077b05": "義讓推廉抽己惠彼。是不盜戒。禮制規矩結",
    "T46n1911_006:0077b06": "髮成親即不邪婬戒。智鑒明利所為秉直中",
    "T46n1911_006:0077b07": "當道理。即不飲酒戒。信契實錄誠節不欺。是",
    "T46n1911_006:0077b08": "不妄語戒。周孔立此五常為世間法藥救",
    "T46n1911_006:0077b09": "治人病。又五行似五戒。不殺防木。不盜防",
    "T46n1911_006:0077b10": "金。不婬防水。不妄語防土。不飲酒防火。又",
    "T46n1911_006:0077b11": "五經似五戒。禮明撙節此防飲酒。樂和心",
    "T46n1911_006:0077b12": "防婬。詩風刺防殺。尚書明義讓防盜。易",
    "T46n1911_006:0077b13": "測陰陽防妄語。如是等世智之法。精通其",
    "T46n1911_006:0077b14": "極無能逾無能勝。咸令信伏而師導之。",
    "T46n1911_006:0077b15": "出假菩薩欲知此法。當別於通明觀中勤",
    "T46n1911_006:0077b16": "心修習。大悲誓願精進無怠。諸佛威加豁然",
    "T46n1911_006:0077b17": "明解。於世法藥永無疑滯。然世法藥非畢",
    "T46n1911_006:0077b18": "竟治。屈步移足雖垂盡三有。當復退還。故",
    "T46n1911_006:0077b19": "云。凡夫雖修有漏禪。其心行穿如漏器。雖",
    "T46n1911_006:0077b20": "生非想當復退還。如雨彩衣其色駮脫。",
    "T46n1911_006:0077b21": "世醫雖差差復還生。此之謂也。次明知出世",
    "T46n1911_006:0077b22": "法藥者。如大經云。或說信為道。或說樂",
    "T46n1911_006:0077b23": "欲。或說不放逸。或說精進。或說身念處。或",
    "T46n1911_006:0077b24": "說正定。或說修無常。或說蘭若處。或說為",
    "T46n1911_006:0077b25": "他說法。或說持戒。或說親近善友。或說修",
    "T46n1911_006:0077b26": "慈等也。又如諸經中。或一道為藥如一行",
    "T46n1911_006:0077b27": "三昧。如佛告比丘他物莫取。一切法皆是",
    "T46n1911_006:0077b28": "他物。於一切法不受成羅漢。如前所明單",
    "T46n1911_006:0077b29": "複諸見皆悉不受。或二道為藥定愛智策。二",
    "T46n1911_006:0077c01": "輪平等。或三法為藥謂戒定慧。或四法為",
    "T46n1911_006:0077c02": "藥謂四念處。或五法為藥謂五力。或六法",
    "T46n1911_006:0077c03": "謂六念。七覺。八正道。九想。十智。如是等增",
    "T46n1911_006:0077c04": "數明道。乃至八萬四千不可稱數。或眾多",
    "T46n1911_006:0077c05": "一法。乃至無量一法。不可說一法。或眾多十",
    "T46n1911_006:0077c06": "法。無量十法。不可說十法。是一一法有種種",
    "T46n1911_006:0077c07": "名。種種相。種種治。出假菩薩皆須識知。為",
    "T46n1911_006:0077c08": "眾生故集眾法藥。如海導師。若不知者不",
    "T46n1911_006:0077c09": "能利物。為欲知故一心通修止觀。大悲",
    "T46n1911_006:0077c10": "誓願及精進力。諸佛威加法眼開發。皆能了",
    "T46n1911_006:0077c11": "知如觀掌果。又知出世上上法藥。約止觀",
    "T46n1911_006:0077c12": "一法為藥者。謂一實諦。無明心與法性合",
    "T46n1911_006:0077c13": "則有一切病相。觀此法性尚無法性。何況",
    "T46n1911_006:0077c14": "無明及一切法。或二法為藥即是止觀。體達",
    "T46n1911_006:0077c15": "心性虛妄休息。或三法為藥即是止觀。及隨",
    "T46n1911_006:0077c16": "道戒任運防護。又三三昧。從假入空名空三",
    "T46n1911_006:0077c17": "昧。亦不見空相名無相三昧。生死業息名",
    "T46n1911_006:0077c18": "無作三昧。或四法為藥謂四念處。諸見皆依",
    "T46n1911_006:0077c19": "色。此色非污穢非不污穢。受諸見思非",
    "T46n1911_006:0077c20": "苦非樂。諸見想行非我非無我。諸見思心",
    "T46n1911_006:0077c21": "尚非心。豈是常無常。或五法為藥即是五",
    "T46n1911_006:0077c22": "根。修止觀時無疑。名信根。常念止觀不",
    "T46n1911_006:0077c23": "念餘事即念根。止觀不息即精進根。一心",
    "T46n1911_006:0077c24": "在定即定根。四句體達無性故即慧根。五",
    "T46n1911_006:0077c25": "根增長名為五力。或六法為藥謂六念處。",
    "T46n1911_006:0077c26": "以止觀覺見思惑即是佛法界。不破法身",
    "T46n1911_006:0077c27": "名念佛。常憶持止觀不分別止觀一異相。",
    "T46n1911_006:0077c28": "名念法。止觀理和是無為相。故名念僧。止",
    "T46n1911_006:0077c29": "觀有隨道戒。名念戒。止觀即第一義。名念",
    "T46n1911_006:0078a01": "天。止觀捨見思惑。名念捨。或七法為藥者。",
    "T46n1911_006:0078a02": "止是除捨定三覺分。觀是擇喜精進覺分。念",
    "T46n1911_006:0078a03": "通兩處。或八法為藥。四句破假名正見。動",
    "T46n1911_006:0078a04": "發正見名思惟。依此修行名正業。說此止",
    "T46n1911_006:0078a05": "觀名正語。不以邪諂養身為正命。不離",
    "T46n1911_006:0078a06": "不忘名正念。止名正定。無間念名精進。或",
    "T46n1911_006:0078a07": "九法為藥者。謂四見是污穢五陰。五陰變壞",
    "T46n1911_006:0078a08": "名色變想。乃至九云云。或十法為藥即十",
    "T46n1911_006:0078a09": "智。見思兩假是集苦智。止觀是道智。二十五",
    "T46n1911_006:0078a10": "有不生是滅智。知三界皆爾是比智。以世",
    "T46n1911_006:0078a11": "間名字故說即世智。知他眾生亦然是他心",
    "T46n1911_006:0078a12": "智。知諸法差別是等智。知苦集盡名盡智。",
    "T46n1911_006:0078a13": "無漏之慧名無生智。當知止觀為益眾生",
    "T46n1911_006:0078a14": "隨根增減。既得為十。亦得為恒河沙佛法",
    "T46n1911_006:0078a15": "也。譬如神農甞草立方。或一藥二藥乃至",
    "T46n1911_006:0078a16": "十藥為方。眾多藥為方。為病立方。非無",
    "T46n1911_006:0078a17": "因緣。入假菩薩亦復如是。知諸法門。一法",
    "T46n1911_006:0078a18": "二法至無量法。或為一病或為兼病。又如",
    "T46n1911_006:0078a19": "諸藥皮肉汁果。根莖枝葉。各各如是。山海",
    "T46n1911_006:0078a20": "水陸四方土地各有所出。採掘乾濕各各有",
    "T46n1911_006:0078a21": "時。又知諸藥各有所治。入假菩薩知眾生",
    "T46n1911_006:0078a22": "根。識所宜法亦復如是。知此一一法乃至",
    "T46n1911_006:0078a23": "多法。是其樂欲。知彼一法二法。非其樂欲。",
    "T46n1911_006:0078a24": "知此一法二法是其便宜。非其便宜是對",
    "T46n1911_006:0078a25": "治。非對治是入第一義。非入第一義。皆審",
    "T46n1911_006:0078a26": "識之。欲治一病一藥即足。欲為大醫遍",
    "T46n1911_006:0078a27": "須諸藥。二乘治惑一法即足。菩薩大誓須",
    "T46n1911_006:0078a28": "一切知。又如大地產藥而分劑作方。如大",
    "T46n1911_006:0078a29": "河水分劑升合不過不減。法藥亦爾。於一",
    "T46n1911_006:0078b01": "寂定開無量止。於一大慧開無量觀。皆實",
    "T46n1911_006:0078b02": "不虛。又如眾生病緣種種不同。諸病苦痛",
    "T46n1911_006:0078b03": "種種不同。諸藥方治種種不同。病差因緣種",
    "T46n1911_006:0078b04": "種不同。湯飲吐下。針炙丸散。得差之緣亦",
    "T46n1911_006:0078b05": "復非一。入假菩薩亦如是。知一切眾生見思",
    "T46n1911_006:0078b06": "煩惱集不同。是知集。知一切眾生善惡苦",
    "T46n1911_006:0078b07": "果不同。是知苦。知一切法門。是知道。知一",
    "T46n1911_006:0078b08": "切眾生入證不同。是知滅。種種四諦入假菩",
    "T46n1911_006:0078b09": "薩無不遍知。",
    "T46n1911_006:0078b10": "摩訶止觀卷第六(上)"
}