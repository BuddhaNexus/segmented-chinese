{
    "T31n1594_002:0137c22": "攝大乘論本卷中",
    "T31n1594_002:0137c24": "無著菩薩造",
    "T31n1594_002:0137c25": "三藏法師玄奘奉　詔譯",
    "T31n1594_002:0137c26": "所知相分第三",
    "T31n1594_002:0137c27": "已說所知依，所知相復云何應觀？此略有三",
    "T31n1594_002:0137c28": "種：一、依他起相，二、遍計所執相，三、圓成實",
    "T31n1594_002:0137c29": "相。此中何者依他起相？謂阿賴耶識為種子，",
    "T31n1594_002:0138a01": "虛妄分別所攝諸識。此復云何？謂身，身者，受",
    "T31n1594_002:0138a02": "者識，彼所受識，彼能受識，世識，數識，處識，",
    "T31n1594_002:0138a03": "言說識，自他差別識，善趣惡趣死生識。此中",
    "T31n1594_002:0138a04": "若身，身者，受者識，彼所受識，彼能受識，世識，數",
    "T31n1594_002:0138a05": "識，處識，言說識，此由名言熏習種子。若自",
    "T31n1594_002:0138a06": "他差別識，此由我見熏習種子。若善趣惡趣",
    "T31n1594_002:0138a07": "死生識，此由有支熏習種子。由此諸識，一切",
    "T31n1594_002:0138a08": "界趣雜染所攝依他起相虛妄分別皆得顯",
    "T31n1594_002:0138a09": "現。如此諸識，皆是虛妄分別所攝，唯識為性，",
    "T31n1594_002:0138a10": "是無所有非真實義顯現所依；如是名為依",
    "T31n1594_002:0138a11": "他起相。",
    "T31n1594_002:0138a12": "此中何者遍計所執相？謂於無義唯有識中",
    "T31n1594_002:0138a13": "似義顯現。",
    "T31n1594_002:0138a14": "此中何者圓成實相？謂即於彼依他起相，由",
    "T31n1594_002:0138a15": "似義相永無有性。",
    "T31n1594_002:0138a16": "此中身，身者，受者識，應知即是眼等六內界。",
    "T31n1594_002:0138a17": "彼所受識，應知即是色等六外界。彼能受識，",
    "T31n1594_002:0138a18": "應知即是眼等六識界。其餘諸識，應知是此",
    "T31n1594_002:0138a19": "諸識差別。",
    "T31n1594_002:0138a20": "又此諸識皆唯有識，都無義故。此中以何為",
    "T31n1594_002:0138a21": "喻顯示？應知夢等為喻顯示。謂如夢中都無",
    "T31n1594_002:0138a22": "其義獨唯有識，雖種種色聲香味觸，舍林地",
    "T31n1594_002:0138a23": "山似義影現，而於此中都無有義。由此喻",
    "T31n1594_002:0138a24": "顯，應隨了知一切時處皆唯有識。由此等言，",
    "T31n1594_002:0138a25": "應知復有幻誑，鹿愛，翳眩等喻。若於覺時一切",
    "T31n1594_002:0138a26": "時處皆如夢等唯有識者，如從夢覺便覺夢中",
    "T31n1594_002:0138a27": "皆唯有識，覺時何故不如是轉？真智覺時亦",
    "T31n1594_002:0138a28": "如是轉：如在夢中此覺不轉，從夢覺時此覺",
    "T31n1594_002:0138a29": "乃轉，如是未得真智覺時，此覺不轉，得真智",
    "T31n1594_002:0138b01": "覺此覺乃轉。",
    "T31n1594_002:0138b02": "其有未得真智覺者，於唯識中云何比知？由",
    "T31n1594_002:0138b03": "教及理應可比知。此中教者，如《十地經》薄伽",
    "T31n1594_002:0138b04": "梵說：「如是三界，皆唯有心。」又薄伽梵《解深密",
    "T31n1594_002:0138b05": "經》亦如是說，謂彼經中慈氏菩薩問世尊言：",
    "T31n1594_002:0138b06": "「諸三摩地所行影像，彼與此心當言有異？當",
    "T31n1594_002:0138b07": "言無異？」佛告慈氏：「當言無異，何以故？由",
    "T31n1594_002:0138b08": "彼影像唯是識故；我說識所緣，唯識所現故。」",
    "T31n1594_002:0138b09": "「世尊！若三摩地所行影像，即與此心無有",
    "T31n1594_002:0138b10": "異者，云何此心還取此心？」「慈氏！無有少法",
    "T31n1594_002:0138b11": "能取少法，然即此心如是生時，即有如是影",
    "T31n1594_002:0138b12": "像顯現。如質為緣還見本質，而謂我今見",
    "T31n1594_002:0138b13": "於影像，及謂離質別有所見影像顯現。此心",
    "T31n1594_002:0138b14": "亦爾，如是生時，相似有異所見影現。」即由此",
    "T31n1594_002:0138b15": "教理亦顯現。所以者何？於定心中隨所觀見",
    "T31n1594_002:0138b16": "諸青瘀等所知影像，一切無別青瘀等事，但",
    "T31n1594_002:0138b17": "見自心。由此道理，菩薩於其一切識中，應可",
    "T31n1594_002:0138b18": "比知皆唯有識，無有境界。又於如是青瘀等",
    "T31n1594_002:0138b19": "中，非憶持識見所緣境，現前住故。聞思所",
    "T31n1594_002:0138b20": "成二憶持識，亦以過去為所緣故，所現影像",
    "T31n1594_002:0138b21": "得成唯識。由此比量，菩薩雖未得真智覺，於",
    "T31n1594_002:0138b22": "唯識中應可比知。",
    "T31n1594_002:0138b23": "如是已說種種諸識，如夢等喻，即於此中眼",
    "T31n1594_002:0138b24": "識等識可成唯識，眼等諸識既是有色，亦唯",
    "T31n1594_002:0138b25": "有識云何可見？此亦如前由教及理。若此諸",
    "T31n1594_002:0138b26": "識亦體是識，何故乃似色性顯現，一類堅住，",
    "T31n1594_002:0138b27": "相續而轉？與顛倒等諸雜染法為依處故；若",
    "T31n1594_002:0138b28": "不爾者，於非義中起義顛倒，應不得有。此若",
    "T31n1594_002:0138b29": "無者，煩惱、所知二障雜染應不得有。此若無",
    "T31n1594_002:0138c01": "者，諸清淨法亦應無有。是故諸識應如是轉。",
    "T31n1594_002:0138c02": "此中有頌：",
    "T31n1594_002:0138c03": "「亂相及亂體，　　應許為色識，",
    "T31n1594_002:0138c04": "　及與非色識，　　若無餘亦無。」",
    "T31n1594_002:0138c05": "何故身，身者，受者識，所受識，能受識，於一切",
    "T31n1594_002:0138c06": "身中俱有和合轉，能圓滿生受用所顯故。何",
    "T31n1594_002:0138c07": "故如說世等諸識差別而轉？無始時來生死",
    "T31n1594_002:0138c08": "流轉無斷絕故；諸有情界無數量故；諸器",
    "T31n1594_002:0138c09": "世界無數量故；諸所作事展轉言說無數量",
    "T31n1594_002:0138c10": "故；各別攝取受用差別無數量故；諸愛非愛",
    "T31n1594_002:0138c11": "業果異熟受用差別無數量故，所受死生種",
    "T31n1594_002:0138c12": "種差別無數量故。",
    "T31n1594_002:0138c13": "復次，云何安立如是諸識成唯識性？略由三",
    "T31n1594_002:0138c14": "相：一、由唯識，無有義故；二、由二性，有相有見",
    "T31n1594_002:0138c15": "二識別故；三、由種種，種種行相而生起故。所",
    "T31n1594_002:0138c16": "以者何？此一切識無有義故，得成唯識。有相",
    "T31n1594_002:0138c17": "見故，得成二種：若眼等識，以色等識為相，",
    "T31n1594_002:0138c18": "以眼識識為見；乃至以身識識為見；若意",
    "T31n1594_002:0138c19": "識，以一切眼為最初，法為最後諸識為相，以",
    "T31n1594_002:0138c20": "意識識為見。由此意識有分別故，似一切識",
    "T31n1594_002:0138c21": "而生起故。此中有頌：",
    "T31n1594_002:0138c22": "「唯識二種種，　　觀者意能入，",
    "T31n1594_002:0138c23": "　由悟入唯心，　　彼亦能伏離。」",
    "T31n1594_002:0138c24": "又於此中，有一類師說一意識，彼彼依轉得",
    "T31n1594_002:0138c25": "彼彼名，如意思業名身語業。又於一切所依",
    "T31n1594_002:0138c26": "轉時，似種種相二影像轉：謂唯義影像，及分",
    "T31n1594_002:0138c27": "別影像。又一切處亦似所觸影像而轉，有",
    "T31n1594_002:0138c28": "色界中，即此意識依止身故，如餘色根依止",
    "T31n1594_002:0138c29": "於身。",
    "T31n1594_002:0139a01": "此中有頌：",
    "T31n1594_002:0139a02": "「若遠行，獨行，　　無身寐於窟，",
    "T31n1594_002:0139a03": "　調此難調心，　　我說真梵志。」",
    "T31n1594_002:0139a04": "又如經言：「如是五根所行境界，意各能受，意",
    "T31n1594_002:0139a05": "為彼依。」",
    "T31n1594_002:0139a06": "又如所說十二處中，說六識身皆名意處。若",
    "T31n1594_002:0139a07": "處安立阿賴耶識識為義識，應知此中餘一",
    "T31n1594_002:0139a08": "切識是其相識，若意識識及所依止是其見",
    "T31n1594_002:0139a09": "識，由彼相識是此見識生緣相故，似義現時",
    "T31n1594_002:0139a10": "能作見識生依止事。如是名為安立諸識成",
    "T31n1594_002:0139a11": "唯識性。",
    "T31n1594_002:0139a12": "諸義現前分明顯現而非是有，云何可知？如",
    "T31n1594_002:0139a13": "世尊言：「若諸菩薩成就四法，能隨悟入一",
    "T31n1594_002:0139a14": "切唯識都無有義。一者、成就相違識相智，如",
    "T31n1594_002:0139a15": "餓鬼傍生及諸天人，同於一事，見彼所識有",
    "T31n1594_002:0139a16": "差別故。二者、成就無所緣識現可得智，如",
    "T31n1594_002:0139a17": "過去未來夢影緣中有所得故。三者、成就應",
    "T31n1594_002:0139a18": "離功用無顛倒智，如有義中能緣義識應無",
    "T31n1594_002:0139a19": "顛倒，不由功用智真實故。四者、成就三種勝",
    "T31n1594_002:0139a20": "智隨轉妙智。何等為三？一、得心自在一切菩",
    "T31n1594_002:0139a21": "薩，得靜慮者，隨勝解力諸義顯現。二、得奢摩",
    "T31n1594_002:0139a22": "他修法觀者，纔作意時諸義顯現。三、已得無",
    "T31n1594_002:0139a23": "分別智者無分別智現在前時，一切諸義皆",
    "T31n1594_002:0139a24": "不顯現。」由此所說三種勝智隨轉妙智，及前",
    "T31n1594_002:0139a25": "所說三種因緣，諸義無義道理成就。",
    "T31n1594_002:0139a26": "若依他起自性，實唯有識，似義顯現之所依",
    "T31n1594_002:0139a27": "止，云何成依他起？何因緣故名依他起？從自",
    "T31n1594_002:0139a28": "熏習種子所生，依他緣起故名依他起；生剎",
    "T31n1594_002:0139a29": "那後無有功能自然住故，名依他起。",
    "T31n1594_002:0139b01": "若遍計所執自性，依依他起實無所有似義",
    "T31n1594_002:0139b02": "顯現，云何成遍計所執？何因緣故名遍計所",
    "T31n1594_002:0139b03": "執？無量行相意識遍計顛倒生相，故名遍計",
    "T31n1594_002:0139b04": "所執；自相實無，唯有遍計所執可得，是故說",
    "T31n1594_002:0139b05": "名遍計所執。",
    "T31n1594_002:0139b06": "若圓成實自性，是遍計所執永無有相，云何",
    "T31n1594_002:0139b07": "成圓成實？何因緣故名圓成實？由無變異性",
    "T31n1594_002:0139b08": "故名圓成實；又由清淨所緣性故，一切善法",
    "T31n1594_002:0139b09": "最勝性故，由最勝義名圓成實。",
    "T31n1594_002:0139b10": "復次，有能遍計，有所遍計，遍計所執自性乃",
    "T31n1594_002:0139b11": "成。此中何者能遍計？何者所遍計？何者遍計",
    "T31n1594_002:0139b12": "所執自性？當知意識是能遍計，有分別故。所",
    "T31n1594_002:0139b13": "以者何？由此意識用自名言熏習為種子，及",
    "T31n1594_002:0139b14": "用一切識名言熏習為種子，是故意識無邊",
    "T31n1594_002:0139b15": "行相分別而轉，普於一切分別計度，故名遍",
    "T31n1594_002:0139b16": "計。又依他起自性，名所遍計。又若由此相令",
    "T31n1594_002:0139b17": "依他起自性成所遍計，此中是名遍計所執",
    "T31n1594_002:0139b18": "自性。由此相者，是如此義。復次，云何遍計能",
    "T31n1594_002:0139b19": "遍計度？緣何境界？取何相貌？由何執著？由何",
    "T31n1594_002:0139b20": "起語？由何言說？何所增益？謂緣名為境，於依",
    "T31n1594_002:0139b21": "他起自性中取彼相貌，由見執著，由尋起語，",
    "T31n1594_002:0139b22": "由見聞等四種言說而起言說，於無義中增",
    "T31n1594_002:0139b23": "益為有，由此遍計能遍計度。",
    "T31n1594_002:0139b24": "復次，此三自性為異為不異？應言非異非不",
    "T31n1594_002:0139b25": "異。謂依他起自性，由異門故成依他起；即",
    "T31n1594_002:0139b26": "此自性由異門故成遍計所執，即此自性由",
    "T31n1594_002:0139b27": "異門故成圓成實。由何異門此依他起成依",
    "T31n1594_002:0139b28": "他起？依他熏習種子起故。由何異門即此自",
    "T31n1594_002:0139b29": "性成遍計所執？由是遍計所緣相故，又是遍",
    "T31n1594_002:0139c01": "計所遍計故。由何異門即此自性成圓成實？",
    "T31n1594_002:0139c02": "如所遍計畢竟不如是有故。",
    "T31n1594_002:0139c03": "此三自性各有幾種？謂依他起略有二種：一",
    "T31n1594_002:0139c04": "者、依他熏習種子而生起故，二者、依他雜染",
    "T31n1594_002:0139c05": "清淨性不成故，由此二種依他別故，名依",
    "T31n1594_002:0139c06": "他起。遍計所執亦有二種：一者、自性遍計執",
    "T31n1594_002:0139c07": "故，二者、差別遍計執故，由此故名遍計所",
    "T31n1594_002:0139c08": "執。圓成實性亦有二種：一者、自性圓成實",
    "T31n1594_002:0139c09": "故，二者、清淨圓成實故，由此故成圓成實",
    "T31n1594_002:0139c10": "性。",
    "T31n1594_002:0139c11": "復次遍計有四種：一、自性遍計，二、差別遍計，",
    "T31n1594_002:0139c12": "三、有覺遍計，四、無覺遍計。有覺者，謂善名言；",
    "T31n1594_002:0139c13": "無覺者，謂不善名言。如是遍計復有五種：一、",
    "T31n1594_002:0139c14": "依名遍計義自性，謂如是名有如是義；二、依",
    "T31n1594_002:0139c15": "義遍計名自性，謂如是義有如是名；三、依名",
    "T31n1594_002:0139c16": "遍計名自性，謂遍計度未了義名；四、依義遍",
    "T31n1594_002:0139c17": "計義自性，謂遍計度未了名義；五、依二遍計",
    "T31n1594_002:0139c18": "二自性，謂遍計度此名此義如是體性。",
    "T31n1594_002:0139c19": "復次，總攝一切分別略有十種：一、根本分別，",
    "T31n1594_002:0139c20": "謂阿賴耶識。二、緣相分別，謂色等識。三、顯",
    "T31n1594_002:0139c21": "相分別，謂眼識等并所依識。四、緣相變異分",
    "T31n1594_002:0139c22": "別，謂老等變異，樂受等變異，貪等變異，逼害",
    "T31n1594_002:0139c23": "時節代謝等變異，[木*奈]落迦等諸趣變異，及",
    "T31n1594_002:0139c24": "欲界等諸界變異。五、顯相變異分別，謂即如",
    "T31n1594_002:0139c25": "前所說變異所有變異。六、他引分別，謂聞",
    "T31n1594_002:0139c26": "非正法類及聞正法類分別。七、不如理分別，",
    "T31n1594_002:0139c27": "謂諸外道聞非正法類分別。八、如理分別，謂",
    "T31n1594_002:0139c28": "正法中聞正法類分別。九、執著分別，謂不",
    "T31n1594_002:0139c29": "如理作意類，薩迦耶見為本六十二見趣",
    "T31n1594_002:0140a01": "相應分別。十、散動分別，謂諸菩薩十種分別：",
    "T31n1594_002:0140a02": "一、無相散動，二、有相散動，三、增益散動，四、",
    "T31n1594_002:0140a03": "損減散動，五、一性散動，六、異性散動，七、自性",
    "T31n1594_002:0140a04": "散動，八、差別散動，九、如名取義散動，十、如義",
    "T31n1594_002:0140a05": "取名散動。為對治此十種散動，一切般若波",
    "T31n1594_002:0140a06": "羅蜜多中說無分別智。如是所治能治，應知",
    "T31n1594_002:0140a07": "具攝般若波羅蜜多義。",
    "T31n1594_002:0140a08": "若由異門，依他起自性有三自性，云何三自",
    "T31n1594_002:0140a09": "性不成無差別？若由異門成依他起，不即由",
    "T31n1594_002:0140a10": "此成遍計所執及圓成實；若由異門成遍計",
    "T31n1594_002:0140a11": "所執，不即由此成依他起及圓成實；若由異",
    "T31n1594_002:0140a12": "門成圓成實，不即由此成依他起及遍計所",
    "T31n1594_002:0140a13": "執。",
    "T31n1594_002:0140a14": "復次，云何得知如依他起自性，遍計所執自",
    "T31n1594_002:0140a15": "性顯現而非稱體？由名前覺無，稱體相違故；",
    "T31n1594_002:0140a16": "由名有眾多，多體相違故；由名不決定，雜體",
    "T31n1594_002:0140a17": "相違故。此中有二頌：",
    "T31n1594_002:0140a18": "「由名前覺無，　　多名，不決定；",
    "T31n1594_002:0140a19": "　成稱體，多體，　　雜體相違故。",
    "T31n1594_002:0140a20": "　法無而可得，　　無染而有淨，",
    "T31n1594_002:0140a21": "　應知如幻等，　　亦復似虛空。」",
    "T31n1594_002:0140a22": "復次，何故如所顯現實無所有，而依他起自",
    "T31n1594_002:0140a23": "性非一切一切都無所有？此若無者，圓成",
    "T31n1594_002:0140a24": "實自性亦無所有；此若無者，則一切皆無。",
    "T31n1594_002:0140a25": "若依他起及圓成實自性無有，應成無有染",
    "T31n1594_002:0140a26": "淨過失。既現可得雜染清淨，是故不應一切",
    "T31n1594_002:0140a27": "皆無。此中有頌：",
    "T31n1594_002:0140a28": "「若無依他起，　　圓成實亦無，",
    "T31n1594_002:0140a29": "　一切種若無，　　恒時無染淨。」",
    "T31n1594_002:0140b01": "諸佛世尊於大乘中說方廣教，彼教中言：「云",
    "T31n1594_002:0140b02": "何應知遍計所執自性？應知異門說無所有。",
    "T31n1594_002:0140b03": "云何應知依他起自性？應知譬如幻、炎、夢、像、",
    "T31n1594_002:0140b04": "光、影、谷響、水月、變化。云何應知圓成實自性？",
    "T31n1594_002:0140b05": "應知宣說四清淨法。何等名為四清淨法？一",
    "T31n1594_002:0140b06": "者、自性清淨，謂真如空、實際、無相、勝義、法界。",
    "T31n1594_002:0140b07": "二者、離垢清淨，謂即此離一切障垢。三者、得",
    "T31n1594_002:0140b08": "此道清淨，謂一切菩提分法波羅蜜多等。四",
    "T31n1594_002:0140b09": "者、生此境清淨，謂諸大乘妙正法教。由此法",
    "T31n1594_002:0140b10": "教，清淨緣故，非遍計所執自性；最淨法界等",
    "T31n1594_002:0140b11": "流性故，非依他起自性。如是四法，總攝一切",
    "T31n1594_002:0140b12": "清淨法盡。」此中有二頌：",
    "T31n1594_002:0140b13": "「幻等說於生：　　說無計所執，",
    "T31n1594_002:0140b14": "　若說四清淨，　　是謂圓成實。",
    "T31n1594_002:0140b15": "　自性與離垢，　　清淨道所緣，",
    "T31n1594_002:0140b16": "　一切清淨法，　　皆四相所攝。」",
    "T31n1594_002:0140b17": "復次，何緣如經所說於依他起自性說幻等",
    "T31n1594_002:0140b18": "喻？於依他起自性為除他虛妄疑故。他復云",
    "T31n1594_002:0140b19": "何於依他起自性有虛妄疑？由他於此有如",
    "T31n1594_002:0140b20": "是疑：云何實無有義而成所行境界？為除此",
    "T31n1594_002:0140b21": "疑說幻事喻。云何無義心心法轉？為除此疑",
    "T31n1594_002:0140b22": "說陽炎喻。云何無義有愛非愛受用差別？為",
    "T31n1594_002:0140b23": "除此疑說所夢喻。云何無義淨不淨業愛非",
    "T31n1594_002:0140b24": "愛果差別而生？為除此疑說影像喻。云何",
    "T31n1594_002:0140b25": "無義種種識轉？為除此疑說光影喻。云何",
    "T31n1594_002:0140b26": "無義種種戲論言說而轉？為除此疑說谷響",
    "T31n1594_002:0140b27": "喻。云何無義而有實取諸三摩地所行境轉？",
    "T31n1594_002:0140b28": "為除此疑說水月喻。云何無義有諸菩薩無",
    "T31n1594_002:0140b29": "顛倒心，為辦有情諸利樂事，故思受生？為除",
    "T31n1594_002:0140c01": "此疑說變化喻。世尊依何密意於《梵問經》中",
    "T31n1594_002:0140c02": "說：「如來不得生死，不得涅槃？」於依他起自性",
    "T31n1594_002:0140c03": "中，依遍計所執自性及圓成實自性，生死涅",
    "T31n1594_002:0140c04": "槃無差別密意。何以故？即此依他起自性，",
    "T31n1594_002:0140c05": "由遍計所執分成生死，由圓成實分成涅槃",
    "T31n1594_002:0140c06": "故。",
    "T31n1594_002:0140c07": "《阿毘達磨大乘經》中薄伽梵說：「法有三種：一、",
    "T31n1594_002:0140c08": "雜染分，二、清淨分，三、彼二分。」依何密意作如",
    "T31n1594_002:0140c09": "是說？於依他起自性中，遍計所執自性是雜",
    "T31n1594_002:0140c10": "染分，圓成實自性是清淨分，即依他起是彼",
    "T31n1594_002:0140c11": "二分；依此密意作如是說。於此義中以何喻",
    "T31n1594_002:0140c12": "顯？以金土藏為喻顯示。譬如世間金土藏中",
    "T31n1594_002:0140c13": "三法可得：一地界，二土，三金。於地界中土非",
    "T31n1594_002:0140c14": "實有而現可得，金是實有而不可得；火燒",
    "T31n1594_002:0140c15": "鍊時，土相不現，金相顯現。又此地界，土顯現",
    "T31n1594_002:0140c16": "時虛妄顯現，金顯現時真實顯現，是故地界",
    "T31n1594_002:0140c17": "是彼二分。識亦如是，無分別智火未燒時，",
    "T31n1594_002:0140c18": "於此識中所有虛妄遍計所執自性顯現，所",
    "T31n1594_002:0140c19": "有真實圓成實自性不顯現。此識若為無分",
    "T31n1594_002:0140c20": "別智火所燒時，於此識中所有真實圓成實",
    "T31n1594_002:0140c21": "自性顯現，所有虛妄遍計所執自性不顯現；",
    "T31n1594_002:0140c22": "是故此虛妄分別識依他起自性有彼二分，",
    "T31n1594_002:0140c23": "如金土藏中所有地界。",
    "T31n1594_002:0140c24": "世尊有處說一切法常，有處說一切法無常，",
    "T31n1594_002:0140c25": "有處說一切法非常非無常，依何密意作如",
    "T31n1594_002:0140c26": "是說？謂依他起自性，由圓成實性分是常，由",
    "T31n1594_002:0140c27": "遍計所執性分是無常，由彼二分非常非無",
    "T31n1594_002:0140c28": "常；依此密意作如是說。如常無常無二，如",
    "T31n1594_002:0140c29": "是苦，樂，無二；淨，不淨，無二；空，不空，無二；我，",
    "T31n1594_002:0141a01": "無我，無二；寂靜，不寂靜，無二；有自性，無自性，",
    "T31n1594_002:0141a02": "無二；生，不生，無二；滅，不滅，無二；本來寂靜，非",
    "T31n1594_002:0141a03": "本來寂靜，無二；自性涅槃，非自性涅槃，無二；",
    "T31n1594_002:0141a04": "生死，涅槃，無二亦爾。如是等差別，一切諸佛",
    "T31n1594_002:0141a05": "密意語言，由三自性應隨決了，如前說常無",
    "T31n1594_002:0141a06": "常等門。此中有多頌：",
    "T31n1594_002:0141a07": "「如法實不有，　　如現非一種；",
    "T31n1594_002:0141a08": "　非法非非法，　　故說無二義。",
    "T31n1594_002:0141a09": "　依一分開顯，　　或有或非有；",
    "T31n1594_002:0141a10": "　依二分說言，　　非有非非有。",
    "T31n1594_002:0141a11": "　如顯現非有，　　是故說為無。",
    "T31n1594_002:0141a12": "　由如是顯現，　　是故說為有。",
    "T31n1594_002:0141a13": "　自然，自體無，　　自性不堅住，",
    "T31n1594_002:0141a14": "　如執取不有，　　故許無自性。",
    "T31n1594_002:0141a15": "　由無性故成，　　後後所依止，",
    "T31n1594_002:0141a16": "　無生滅，本寂，　　自性般涅槃。」",
    "T31n1594_002:0141a17": "復有四種意趣，四種祕密，一切佛言應隨決",
    "T31n1594_002:0141a18": "了。四意趣者：一、平等意趣，謂如說言：「我昔曾",
    "T31n1594_002:0141a19": "於彼時彼分，即名勝觀正等覺者。」二、別時意",
    "T31n1594_002:0141a20": "趣，謂如說言：「若誦多寶如來名者，便於無上",
    "T31n1594_002:0141a21": "正等菩提已得決定。」又如說言：「由唯發願，便",
    "T31n1594_002:0141a22": "得往生極樂世界。」三、別義意趣，謂如說言：「若",
    "T31n1594_002:0141a23": "已逢事爾所殑伽河沙等佛，於大乘法方能",
    "T31n1594_002:0141a24": "解義。」四、補特伽羅意樂意趣，謂如為一補特",
    "T31n1594_002:0141a25": "伽羅先讚布施，後還毀訾；如於布施，如是尸",
    "T31n1594_002:0141a26": "羅及一分修，當知亦爾。如是名為四種意趣。",
    "T31n1594_002:0141a27": "四祕密者：一、令入祕密，謂聲聞乘中或大乘",
    "T31n1594_002:0141a28": "中，依世俗諦理說有補特伽羅及有諸法自",
    "T31n1594_002:0141a29": "性差別。二、相祕密，謂於是處說諸法相顯三",
    "T31n1594_002:0141b01": "自性。三、對治祕密，謂於是處說行對治八萬",
    "T31n1594_002:0141b02": "四千。四、轉變祕密，謂於是處以其別義，諸言",
    "T31n1594_002:0141b03": "諸字即顯別義。如有頌言：",
    "T31n1594_002:0141b04": "「覺不堅為堅，　　善住於顛倒，",
    "T31n1594_002:0141b05": "　極煩惱所惱，　　得最上菩提。」",
    "T31n1594_002:0141b06": "若有欲造大乘法釋，略由三相應造其釋：一",
    "T31n1594_002:0141b07": "者、由說緣起，二者、由說從緣所生法相，三者、",
    "T31n1594_002:0141b08": "由說語義。此中說緣起者，如說：",
    "T31n1594_002:0141b09": "「言熏習所生　　諸法，此從彼，",
    "T31n1594_002:0141b10": "　異熟與轉識，　　更互為緣生。」",
    "T31n1594_002:0141b11": "復次，彼轉識相法，有相，有見，識為自性。又彼",
    "T31n1594_002:0141b12": "以依處為相，遍計所執為相，法性為相，由此",
    "T31n1594_002:0141b13": "顯示三自性相。如說：",
    "T31n1594_002:0141b14": "「從有相，有見，　　應知彼三相。」",
    "T31n1594_002:0141b15": "復次，云何應釋彼相？謂遍計所執相，於依他",
    "T31n1594_002:0141b16": "起相中實無所有；圓成實相於中實有。由此",
    "T31n1594_002:0141b17": "二種非有及有，非得及得，未見已見真者同",
    "T31n1594_002:0141b18": "時。謂於依他起自性中，無遍計所執故，有",
    "T31n1594_002:0141b19": "圓成實故。於此轉時，若得彼即不得此，若",
    "T31n1594_002:0141b20": "得此即不得彼。如說：",
    "T31n1594_002:0141b21": "「依他所執無，　　成實於中有，",
    "T31n1594_002:0141b22": "　故得及不得，　　其中二平等。」",
    "T31n1594_002:0141b23": "說語義者，謂先說初句，後以餘句分別顯示。",
    "T31n1594_002:0141b24": "或由德處，或由義處。",
    "T31n1594_002:0141b25": "由德處者，謂說佛功德：最清淨覺，不二現行，趣無相法，住於佛住，逮得一切佛平",
    "T31n1594_002:0141b26": "等性，到無障處，不可轉法，所行無礙，其所安",
    "T31n1594_002:0141b27": "立不可思議，遊於三世平等法性，其身流布",
    "T31n1594_002:0141b28": "一切世界，於一切法智無疑滯，於一切行成",
    "T31n1594_002:0141b29": "就大覺，於諸法智無有疑惑，凡所現身不可",
    "T31n1594_002:0141c01": "分別，一切菩薩等所求智，得佛無二住勝彼",
    "T31n1594_002:0141c02": "岸，不相間雜如來解脫妙智究竟，證無中邊",
    "T31n1594_002:0141c03": "佛地平等，極於法界，盡虛空性，窮未來際。最",
    "T31n1594_002:0141c04": "清淨覺者，應知此句由所餘句分別顯示，如",
    "T31n1594_002:0141c05": "是乃成善說法性。",
    "T31n1594_002:0141c06": "最清淨覺者，謂佛世尊最清淨覺，應知是佛",
    "T31n1594_002:0141c07": "二十一種功德所攝。謂於所知一向無障轉",
    "T31n1594_002:0141c08": "功德，於有無無二相真如最勝清淨能入功",
    "T31n1594_002:0141c09": "德，無功用佛事不休息住功德，於法身中所",
    "T31n1594_002:0141c10": "依意樂作業無差別功德，修一切障對治功",
    "T31n1594_002:0141c11": "德，降伏一切外道功德，生在世間不為世法",
    "T31n1594_002:0141c12": "所礙功德，安立正法功德，授記功德，於一",
    "T31n1594_002:0141c13": "切世界示現受用變化身功德，斷疑功德，令",
    "T31n1594_002:0141c14": "入種種行功德，當來法生妙智功德，如其",
    "T31n1594_002:0141c15": "勝解示現功德，無量所依調伏有情加行功",
    "T31n1594_002:0141c16": "德，平等法身波羅蜜多成滿功德，隨其勝解",
    "T31n1594_002:0141c17": "示現差別佛土功德，三種佛身方處無分限",
    "T31n1594_002:0141c18": "功德，窮生死際常現利益安樂一切有情功",
    "T31n1594_002:0141c19": "德，無盡功德等。復次，由義處者，如說：若諸",
    "T31n1594_002:0141c20": "菩薩成就三十二法，乃名菩薩。謂於一切有",
    "T31n1594_002:0141c21": "情起利益安樂增上意樂故：令入一切智智",
    "T31n1594_002:0141c22": "故，自知我今何假智故，摧伏慢故，堅牢勝",
    "T31n1594_002:0141c23": "意樂故，非假憐愍故，於親非親平等心故，永",
    "T31n1594_002:0141c24": "作善友乃至涅槃為後邊故，應量而語故，含",
    "T31n1594_002:0141c25": "笑先言故，無限大悲故，於所受事無退弱",
    "T31n1594_002:0141c26": "故，無厭倦意故，聞義無厭故，於自作罪深",
    "T31n1594_002:0141c27": "見過故，於他作罪不瞋而誨故，於一切威",
    "T31n1594_002:0141c28": "儀中恒修治菩提心故，不悕異熟而行施故，",
    "T31n1594_002:0141c29": "不依一切有趣受持戒故，於諸有情無有恚",
    "T31n1594_002:0142a01": "礙而行忍故，為欲攝受一切善法勤精進故，",
    "T31n1594_002:0142a02": "捨無色界修靜慮故，方便相應修般若故，由",
    "T31n1594_002:0142a03": "四攝事攝方便故，於持戒破戒善友無二故，",
    "T31n1594_002:0142a04": "以殷重心聽聞正法故，以殷重心住阿練若",
    "T31n1594_002:0142a05": "故，於世雜事不愛樂故，於下劣乘曾不欣樂",
    "T31n1594_002:0142a06": "故、於大乘中深見功德故，遠離惡友故，親近",
    "T31n1594_002:0142a07": "善友故，恒修治四梵住故，常遊戲五神通",
    "T31n1594_002:0142a08": "故、依趣智故，於住正行不住正行諸有情類",
    "T31n1594_002:0142a09": "不棄捨故，言決定故，重諦實故，大菩提心恒",
    "T31n1594_002:0142a10": "為首故。如是諸句，應知皆是初句差別；謂於",
    "T31n1594_002:0142a11": "一切有情起利益安樂增上意樂。此利益安",
    "T31n1594_002:0142a12": "樂增上意樂句，有十六業差別應知。此中十",
    "T31n1594_002:0142a13": "六業者：一、展轉加行業；二、無顛倒業；三、不",
    "T31n1594_002:0142a14": "待他請自然加行業；四、不動壞業；五、無求染",
    "T31n1594_002:0142a15": "業，此有三句差別應知，謂無染繫故，於恩",
    "T31n1594_002:0142a16": "非恩無愛恚故，於生生中恒隨轉故；六、相稱",
    "T31n1594_002:0142a17": "語身業，此有二句差別應知；七、於樂於苦",
    "T31n1594_002:0142a18": "於無二中平等業；八、無下劣業；九、無退轉業；",
    "T31n1594_002:0142a19": "十、攝方便業；十一、厭惡所治業，此有二句差",
    "T31n1594_002:0142a20": "別應知；十二、無間作意業；十三、勝進行業，",
    "T31n1594_002:0142a21": "此有七句差別應知，謂六波羅蜜多正加行",
    "T31n1594_002:0142a22": "故，及四攝事正加行故；十四、成滿加行業，此",
    "T31n1594_002:0142a23": "有六句差別應知，謂親近善士故，聽聞正法",
    "T31n1594_002:0142a24": "故，住阿練若故，離惡尋思故，作意功德故，",
    "T31n1594_002:0142a25": "此復有二句差別應知，助伴功德故，此復有",
    "T31n1594_002:0142a26": "二句差別應知；十五、成滿業，此有三句差別",
    "T31n1594_002:0142a27": "應知，謂無量清淨故，得大威力故，證得功",
    "T31n1594_002:0142a28": "德故；十六、安立彼業，此有四句差別應知，謂",
    "T31n1594_002:0142a29": "御眾功德故，決定無疑教授教誡故，財法攝",
    "T31n1594_002:0142b01": "一故，無雜染心故。如是諸句，應知皆是初句",
    "T31n1594_002:0142b02": "差別。如說：",
    "T31n1594_002:0142b03": "「由最初句故，　　句別德種類；",
    "T31n1594_002:0142b04": "　由最初句故，　　句別義差別。」",
    "T31n1594_002:0142b05": "攝大乘論本入所知相分第四",
    "T31n1594_002:0142b06": "如是已說所知相，入所知相云何應見？多聞",
    "T31n1594_002:0142b07": "熏習所依，非阿賴耶識所攝，如阿賴耶識成",
    "T31n1594_002:0142b08": "種子；如理作意所攝似法似義而生似所取",
    "T31n1594_002:0142b09": "事有見意言。",
    "T31n1594_002:0142b10": "此中誰能悟入所應知相？大乘多聞熏習相",
    "T31n1594_002:0142b11": "續，已得逢事無量諸佛出現於世，已得一向",
    "T31n1594_002:0142b12": "決定勝解，已善積集諸善根故，善備福智資",
    "T31n1594_002:0142b13": "糧菩薩。",
    "T31n1594_002:0142b14": "何處能入？謂即於彼有見似法似義意言，大",
    "T31n1594_002:0142b15": "乘法相等所生起；勝解行地，見道，修道，究竟",
    "T31n1594_002:0142b16": "道中，於一切法唯有識性，隨聞勝解故，如理",
    "T31n1594_002:0142b17": "通達故，治一切障故，離一切障故。",
    "T31n1594_002:0142b18": "由何能入？由善根力所住持故，謂三種相練",
    "T31n1594_002:0142b19": "磨心故，斷四處故，緣法義境止觀恒常殷重",
    "T31n1594_002:0142b20": "加行無放逸故。",
    "T31n1594_002:0142b21": "無量諸世界，無量人有情，剎那剎那證覺無上",
    "T31n1594_002:0142b22": "正等菩提，是為第一練磨其心。由此意樂，能",
    "T31n1594_002:0142b23": "行施等波羅蜜多；我已獲得如是意樂，我",
    "T31n1594_002:0142b24": "由此故少用功力修習施等波羅蜜多，當得",
    "T31n1594_002:0142b25": "圓滿，是為第二練磨其心。若有成就諸有障",
    "T31n1594_002:0142b26": "善，於命終時即便可愛一切自體圓滿而生；",
    "T31n1594_002:0142b27": "我有妙善無障礙善，云何爾時不當獲得一",
    "T31n1594_002:0142b28": "切圓滿，是名第三練磨其心。",
    "T31n1594_002:0142b29": "此中有頌：",
    "T31n1594_002:0142c01": "「人趣諸有情，　　處數皆無量，",
    "T31n1594_002:0142c02": "　念念證等覺，　　故不應退屈。",
    "T31n1594_002:0142c03": "　諸淨心意樂，　　能修行施等，",
    "T31n1594_002:0142c04": "　此勝者已得，　　故能修施等。",
    "T31n1594_002:0142c05": "　善者於死時，　　得隨樂自滿，",
    "T31n1594_002:0142c06": "　勝善由永斷，　　圓滿云何無？」",
    "T31n1594_002:0142c07": "由離聲聞獨覺作意，斷作意故；由於大乘諸",
    "T31n1594_002:0142c08": "疑離疑，以能永斷異慧疑故；由離所聞所思",
    "T31n1594_002:0142c09": "法中我我所執，斷法執故；由於現前現住安",
    "T31n1594_002:0142c10": "立一切相中無所作意無所分別，斷分別故。",
    "T31n1594_002:0142c11": "此中有頌：",
    "T31n1594_002:0142c12": "「現前自然住，　　安立一切相，",
    "T31n1594_002:0142c13": "　智者不分別，　　得最上菩提。」",
    "T31n1594_002:0142c14": "由何云何而得悟入？",
    "T31n1594_002:0142c15": "由聞熏習種類如理作意所攝似法似義有",
    "T31n1594_002:0142c16": "見意言；",
    "T31n1594_002:0142c17": "由四尋思，謂由名、義、自性、差別假立尋思；及",
    "T31n1594_002:0142c18": "由四種如實遍智，謂由名、事、自性、差別假立",
    "T31n1594_002:0142c19": "如實遍智，如是皆同不可得故。以諸菩薩如",
    "T31n1594_002:0142c20": "是如實為入唯識勤修加行，即於似文似義",
    "T31n1594_002:0142c21": "意言，推求文名唯是意言，推求依此文名之",
    "T31n1594_002:0142c22": "義亦唯意言，推求名義自性差別唯是假立。",
    "T31n1594_002:0142c23": "若時證得唯有意言，爾時證知若名，若義，自",
    "T31n1594_002:0142c24": "性，差別皆是假立，自性差別義相無故，同不",
    "T31n1594_002:0142c25": "可得。由四尋思及由四種如實遍智，於此似",
    "T31n1594_002:0142c26": "文似義意言，便能悟入唯有識性。",
    "T31n1594_002:0142c27": "於此悟入唯識性中，何所悟入？如何悟入？",
    "T31n1594_002:0142c28": "入唯識性，相見二性，及種種性：若名，若義，自",
    "T31n1594_002:0142c29": "性，差別假，自性差別義，如是六種義皆無",
    "T31n1594_002:0143a01": "故；所取能取性現前故；一時現似種種相義",
    "T31n1594_002:0143a02": "而生起故。如闇中繩顯現似蛇，譬如繩上蛇",
    "T31n1594_002:0143a03": "非真實，以無有故。若已了知彼義無者，蛇",
    "T31n1594_002:0143a04": "覺雖滅，繩覺猶在。若以微細品類分析，此又",
    "T31n1594_002:0143a05": "虛妄，色香味觸為其相故，此覺為依繩覺當",
    "T31n1594_002:0143a06": "滅。如是於彼似文似義六相意言，伏除非實",
    "T31n1594_002:0143a07": "六相義時，唯識性覺猶如蛇覺亦當除遣，由",
    "T31n1594_002:0143a08": "圓成實自性覺故。",
    "T31n1594_002:0143a09": "如是菩薩悟入意言似義相故悟入遍計所",
    "T31n1594_002:0143a10": "執性，悟入唯識故悟入依他起性，云何悟入",
    "T31n1594_002:0143a11": "圓成實性？若已滅除意言聞法熏習種類唯",
    "T31n1594_002:0143a12": "識之想，爾時菩薩已遣義想，一切似義無容",
    "T31n1594_002:0143a13": "得生，故似唯識亦不得生；由是因緣，住一切",
    "T31n1594_002:0143a14": "義無分別名，於法界中便得現見相應而住。",
    "T31n1594_002:0143a15": "爾時，菩薩平等平等所緣能緣無分別智已",
    "T31n1594_002:0143a16": "得生起，由此菩薩名已悟入圓成實性。",
    "T31n1594_002:0143a17": "此中有頌：",
    "T31n1594_002:0143a18": "「法，補特伽羅，　　法，義，略，廣，性，",
    "T31n1594_002:0143a19": "　不淨，淨，究竟，　　名所行差別。」",
    "T31n1594_002:0143a20": "如是菩薩悟入唯識性故，悟入所知相；悟入",
    "T31n1594_002:0143a21": "此故，入極喜地，善達法界，生如來家，得一切",
    "T31n1594_002:0143a22": "有情平等心性，得一切菩薩平等心性，得一",
    "T31n1594_002:0143a23": "切佛平等心性，此即名為菩薩見道。",
    "T31n1594_002:0143a24": "復次，為何義故入唯識性？由緣總法出世止",
    "T31n1594_002:0143a25": "觀智故，由此後得種種相識智故。為斷及相",
    "T31n1594_002:0143a26": "阿賴耶識諸相種子，為長能觸法身種子，為",
    "T31n1594_002:0143a27": "轉所依，為欲證得一切佛法，為欲證得一切",
    "T31n1594_002:0143a28": "智智入唯識性。又後得智於一切阿賴耶識",
    "T31n1594_002:0143a29": "所生一切了別相中，見如幻等性無倒轉，是",
    "T31n1594_002:0143b01": "故菩薩譬如幻師，於所幻事，於諸相中及說",
    "T31n1594_002:0143b02": "因果，常無顛倒。",
    "T31n1594_002:0143b03": "於此悟入唯識性時，有四種三摩地，是四種",
    "T31n1594_002:0143b04": "順決擇分依止。云何應知？應知由四尋思，於",
    "T31n1594_002:0143b05": "下品無義忍中，有明得三摩地，是暖順決擇",
    "T31n1594_002:0143b06": "分依止。於上品無義忍中，有明增三摩地，是",
    "T31n1594_002:0143b07": "頂順決擇分依止。復由四種如實遍智，已入",
    "T31n1594_002:0143b08": "唯識，於無義中已得決定，有入真義一分三",
    "T31n1594_002:0143b09": "摩地，是諦順忍依止。從此無間伏唯識想，有",
    "T31n1594_002:0143b10": "無間三摩地，是世第一法依止。應知如是諸",
    "T31n1594_002:0143b11": "三摩地，是現觀邊。",
    "T31n1594_002:0143b12": "如是菩薩已入於地，已得見道，已入唯識，於",
    "T31n1594_002:0143b13": "修道中云何修行？於如所說安立十地，攝一",
    "T31n1594_002:0143b14": "切經皆現前中，由緣總法出世後得止觀智",
    "T31n1594_002:0143b15": "故，經於無量百千俱胝那庾多劫數修習故，",
    "T31n1594_002:0143b16": "而得轉依。為欲證得三種佛身，精勤修行。聲",
    "T31n1594_002:0143b17": "聞現觀，菩薩現觀，有何差別？謂菩薩現觀與",
    "T31n1594_002:0143b18": "聲聞異，由十一種差別應知：一、由所緣差別，",
    "T31n1594_002:0143b19": "以大乘法為所緣故。二、由資持差別，以大福",
    "T31n1594_002:0143b20": "智二種資糧為資持故。三、由通達差別，以能",
    "T31n1594_002:0143b21": "通達補特伽羅法無我故。四、由涅槃差別，攝",
    "T31n1594_002:0143b22": "受無住大涅槃故。五、由地差別，依於十地而",
    "T31n1594_002:0143b23": "出離故。六、七、由清淨差別，斷煩惱習，淨佛土",
    "T31n1594_002:0143b24": "故。八、由於自他得平等心差別，成熟有情加",
    "T31n1594_002:0143b25": "行無休息故。九、由生差別，生如來家故。十、由",
    "T31n1594_002:0143b26": "受生差別，常於諸佛大集會中攝受生故。十",
    "T31n1594_002:0143b27": "一、由果差別，十力，無畏，不共佛法無量功德",
    "T31n1594_002:0143b28": "果成滿故。",
    "T31n1594_002:0143b29": "此中有二頌：",
    "T31n1594_002:0143c01": "「名事互為客，　　其性應尋思，",
    "T31n1594_002:0143c02": "　於二亦當推，　　唯量及唯假。",
    "T31n1594_002:0143c03": "　實智觀無義，　　唯有分別三。",
    "T31n1594_002:0143c04": "　彼無故此無，　　是即入三性。」",
    "T31n1594_002:0143c05": "復有教授二頌，如《分別瑜伽論》說：",
    "T31n1594_002:0143c06": "「菩薩於定位，　　觀影唯是心。",
    "T31n1594_002:0143c07": "　義相既滅除，　　審觀唯自想。",
    "T31n1594_002:0143c08": "　如是住內心，　　知所取非有，",
    "T31n1594_002:0143c09": "　次能取亦無，　　後觸無所得。」",
    "T31n1594_002:0143c10": "復有別五現觀伽他，如《大乘經莊嚴論》說：",
    "T31n1594_002:0143c11": "「福德智慧二資糧，　　菩薩善備無邊際，",
    "T31n1594_002:0143c12": "　於法思量善決已，　　故了義趣唯言類。",
    "T31n1594_002:0143c13": "　若知諸義唯是言，　　即住似彼唯心理，",
    "T31n1594_002:0143c14": "　便能現證真法界，　　是故二相悉蠲除。",
    "T31n1594_002:0143c15": "　體知離心無別物，　　由此即會心非有，",
    "T31n1594_002:0143c16": "　智者了達二皆無，　　等住二無真法界。",
    "T31n1594_002:0143c17": "　慧者無分別智力，　　周遍平等常順行，",
    "T31n1594_002:0143c18": "　滅依榛梗過失聚，　　如大良藥銷眾毒。",
    "T31n1594_002:0143c19": "　佛說妙法善成立，　　安慧并根法界中，",
    "T31n1594_002:0143c20": "　了知念趣唯分別，　　勇猛疾歸德海岸。」",
    "T31n1594_002:0143c21": "攝大乘論本彼入因果分第五",
    "T31n1594_002:0143c22": "如是已說入所知相，彼入因果云何可見？謂",
    "T31n1594_002:0143c23": "由施，戒，忍，精進，靜慮，般若六種波羅蜜多。云",
    "T31n1594_002:0143c24": "何由六波羅蜜多得入唯識？復云何六波羅",
    "T31n1594_002:0143c25": "蜜多成彼入果？謂此菩薩不著財位，不犯",
    "T31n1594_002:0143c26": "尸羅，於苦無動，於修無懈，於如是等散動",
    "T31n1594_002:0143c27": "因中不現行時心專一境，便能如理簡擇諸",
    "T31n1594_002:0143c28": "法得入唯識。菩薩依六波羅蜜多入唯識已，",
    "T31n1594_002:0143c29": "證得六種清淨增上意樂所攝波羅蜜多。是",
    "T31n1594_002:0144a01": "故於此設離六種波羅蜜多現起加行，由於",
    "T31n1594_002:0144a02": "聖教得勝解故，及由愛重，隨喜，欣樂諸作意",
    "T31n1594_002:0144a03": "故，恒常無間相應方便修習六種波羅蜜多",
    "T31n1594_002:0144a04": "速得圓滿。",
    "T31n1594_002:0144a05": "此中有三頌：",
    "T31n1594_002:0144a06": "「已圓滿白法；　　及得利疾忍；",
    "T31n1594_002:0144a07": "　菩薩於自乘，　　甚深廣大教；",
    "T31n1594_002:0144a08": "　等覺唯分別，　　得無分別智；",
    "T31n1594_002:0144a09": "　悕求勝解淨，　　故意樂清淨；",
    "T31n1594_002:0144a10": "　前及此法流，　　皆得見諸佛；",
    "T31n1594_002:0144a11": "　了知菩提近，　　以無難得故。」",
    "T31n1594_002:0144a12": "由此三頌，總顯清淨增上意樂有七種相：謂",
    "T31n1594_002:0144a13": "資糧故，堪忍故，所緣故，作意故，自體故，",
    "T31n1594_002:0144a14": "瑞相故，勝利故。如其次第，諸句伽他應知顯",
    "T31n1594_002:0144a15": "示。",
    "T31n1594_002:0144a16": "何因緣故波羅蜜多唯有六數？成立對治所",
    "T31n1594_002:0144a17": "治障故。證諸佛法所依處故，隨順成熟諸有",
    "T31n1594_002:0144a18": "情故。為欲對治不發趣因，故立施戒波羅蜜",
    "T31n1594_002:0144a19": "多。不發趣因，謂著財位及著室家。為欲對治",
    "T31n1594_002:0144a20": "雖已發趣復退還因，故立忍進波羅蜜多。退",
    "T31n1594_002:0144a21": "還因者，謂處生死有情違犯所生眾苦，及於",
    "T31n1594_002:0144a22": "長時善品加行所生疲怠。為欲對治雖已發",
    "T31n1594_002:0144a23": "趣不復退還而失壞因，故立定慧波羅蜜多。",
    "T31n1594_002:0144a24": "失壞因者，謂諸散動及邪惡慧。如是成立對",
    "T31n1594_002:0144a25": "治所治障故，唯立六數。又前四波羅蜜多是",
    "T31n1594_002:0144a26": "不散動因，次一波羅蜜多不散動成就。此不",
    "T31n1594_002:0144a27": "散動為依止故，如實等覺諸法真義，便能證",
    "T31n1594_002:0144a28": "得一切佛法。如是證諸佛法所依處故，唯立",
    "T31n1594_002:0144a29": "六數。由施波羅蜜多故，於諸有情能正攝受；",
    "T31n1594_002:0144b01": "由戒波羅蜜多故，於諸有情能不毀害；由忍",
    "T31n1594_002:0144b02": "波羅蜜多故，雖遭毀害而能忍受；由精進波",
    "T31n1594_002:0144b03": "羅蜜多故，能助經營彼所應作。即由如是攝",
    "T31n1594_002:0144b04": "利因緣，令諸有情於成熟事有所堪任。從此",
    "T31n1594_002:0144b05": "已後，心未定者令其得定，心已定者令得解",
    "T31n1594_002:0144b06": "脫，於開悟時彼得成熟。如是隨順成熟一切",
    "T31n1594_002:0144b07": "有情，唯立六數，應如是知。",
    "T31n1594_002:0144b08": "此六種相云何可見？由六種最勝故：一、由所",
    "T31n1594_002:0144b09": "依最勝，謂菩提心為所依故。二、由事最勝，",
    "T31n1594_002:0144b10": "謂具足現行故。三、由處最勝，謂一切有情利",
    "T31n1594_002:0144b11": "益安樂事為依處故。四、由方便善巧最勝，謂",
    "T31n1594_002:0144b12": "無分別智所攝受故。五、由迴向最勝，謂迴向",
    "T31n1594_002:0144b13": "無上正等菩提故。六、由清淨最勝，謂煩惱所",
    "T31n1594_002:0144b14": "知二障無障所集起故。若施是波羅蜜多耶；",
    "T31n1594_002:0144b15": "設波羅蜜多是施耶？有施非波羅蜜多，應作",
    "T31n1594_002:0144b16": "四句。如於其施，如是於餘波羅蜜多，亦作四",
    "T31n1594_002:0144b17": "句，如應當知。",
    "T31n1594_002:0144b18": "何因緣故如是六種波羅蜜多此次第說？謂",
    "T31n1594_002:0144b19": "前波羅蜜多隨順生後波羅蜜多故。",
    "T31n1594_002:0144b20": "復次，此諸波羅蜜多訓釋名言，云何可見？於",
    "T31n1594_002:0144b21": "諸世間、聲聞、獨覺施等善根最為殊勝，能到",
    "T31n1594_002:0144b22": "彼岸，是故通稱波羅蜜多。又能破裂慳悋貧",
    "T31n1594_002:0144b23": "窮，及能引得廣大財位福德資糧，故名為施；",
    "T31n1594_002:0144b24": "又能息滅惡戒、惡趣，及能取得善趣、等持，故",
    "T31n1594_002:0144b25": "名為戒；又能滅盡忿怒、怨讎，及能善住自他",
    "T31n1594_002:0144b26": "安隱，故名為忍；又能遠離所有懈怠、惡不善",
    "T31n1594_002:0144b27": "法，及能出生無量善法令其增長，故名精進；",
    "T31n1594_002:0144b28": "又能消除所有散動，及能引得內心安住，故",
    "T31n1594_002:0144b29": "名靜慮；又能除遣一切見趣、諸邪惡慧，及",
    "T31n1594_002:0144c01": "能真實品別知法，故名為慧。",
    "T31n1594_002:0144c02": "云何應知修習如是波羅蜜多？應知此修略",
    "T31n1594_002:0144c03": "有五種：一、現起加行修，二、勝解修，三、作意",
    "T31n1594_002:0144c04": "修，四、方便善巧修，五、成所作事修。此中四修",
    "T31n1594_002:0144c05": "如前已說。成所作事修者，謂諸如來任運佛",
    "T31n1594_002:0144c06": "事無有休息，於其圓滿波羅蜜多，復更修習",
    "T31n1594_002:0144c07": "六到彼岸。又作意修者，謂修六種意樂所攝",
    "T31n1594_002:0144c08": "愛重、隨喜、欣樂作意：一、廣大意樂，二、長時",
    "T31n1594_002:0144c09": "意樂，三、歡喜意樂，四、荷恩意樂，五、大志意",
    "T31n1594_002:0144c10": "樂，六、純善意樂。若諸菩薩，乃至若干無數大",
    "T31n1594_002:0144c11": "劫現證無上正等菩提，經爾所時，一一剎那，",
    "T31n1594_002:0144c12": "假使頓捨一切身命，以殑伽河沙等世界盛",
    "T31n1594_002:0144c13": "滿七寶奉施如來，乃至安坐妙菩提座，如是",
    "T31n1594_002:0144c14": "菩薩布施意樂猶無厭足；經爾所時，一一剎",
    "T31n1594_002:0144c15": "那，假使三千大千世界滿中熾火，於四威儀",
    "T31n1594_002:0144c16": "常乏一切資生眾具，戒，忍，精進，靜慮，般若心",
    "T31n1594_002:0144c17": "恒現行，乃至安坐妙菩提座，如是菩薩所",
    "T31n1594_002:0144c18": "有戒，忍，精進，靜慮，般若意樂猶無厭足；是名",
    "T31n1594_002:0144c19": "菩薩廣大意樂。又諸菩薩，即於此中無厭意",
    "T31n1594_002:0144c20": "樂，乃至安坐妙菩提座，常無間息，是名菩薩",
    "T31n1594_002:0144c21": "長時意樂。又諸菩薩以其六種波羅蜜多饒",
    "T31n1594_002:0144c22": "益有情，由此所作深生歡喜，蒙益有情所",
    "T31n1594_002:0144c23": "不能及，是名菩薩歡喜意樂。又諸菩薩以其",
    "T31n1594_002:0144c24": "六種波羅蜜多饒益有情，見彼於己有大恩",
    "T31n1594_002:0144c25": "德，不見自身於彼有恩，是名菩薩荷恩意樂。",
    "T31n1594_002:0144c26": "又諸菩薩即以如是六到彼岸所集善根，深",
    "T31n1594_002:0144c27": "心迴施一切有情，令得可愛勝果異熟，是名",
    "T31n1594_002:0144c28": "菩薩大志意樂。又諸菩薩復以如是六到彼",
    "T31n1594_002:0144c29": "岸所集善根，共諸有情迴求無上正等菩提，",
    "T31n1594_002:0145a01": "是名菩薩純善意樂。如是菩薩修此六種意",
    "T31n1594_002:0145a02": "樂所攝愛重作意。又諸菩薩於餘菩薩六種",
    "T31n1594_002:0145a03": "意樂修習相應無量善根，深心隨喜，如是菩",
    "T31n1594_002:0145a04": "薩修此六種意樂所攝隨喜意樂。又諸菩薩",
    "T31n1594_002:0145a05": "深心欣樂一切有情六種意樂所攝六種到彼",
    "T31n1594_002:0145a06": "岸修，亦願自身與此六種到彼岸修恒不相",
    "T31n1594_002:0145a07": "離，乃至安坐妙菩提座，如是菩薩修此六",
    "T31n1594_002:0145a08": "種意樂所攝欣樂作意。若有聞此菩薩六種",
    "T31n1594_002:0145a09": "意樂所攝作意修已，但當能起一念信心，",
    "T31n1594_002:0145a10": "尚當發生無量福聚，諸惡業障亦當消滅，",
    "T31n1594_002:0145a11": "何況菩薩！此諸波羅蜜多差別云何可見？",
    "T31n1594_002:0145a12": "應知一一各有三品。施三品者，一、法施，二、財",
    "T31n1594_002:0145a13": "施，三、無畏施。戒三品者，一、律儀戒，二、攝善法",
    "T31n1594_002:0145a14": "戒，三、饒益有情戒。忍三品者，一、耐怨害忍，二、",
    "T31n1594_002:0145a15": "安受苦忍，三、諦察法忍。精進三品者，一、被甲",
    "T31n1594_002:0145a16": "精進，二、加行精進，三、無怯弱，無退轉，無喜足",
    "T31n1594_002:0145a17": "精進。靜慮三品者，一、安住靜慮，二、引發靜",
    "T31n1594_002:0145a18": "慮，三、成所作事靜慮。慧三品者，一、無分別加",
    "T31n1594_002:0145a19": "行慧二、無分別慧，三、無分別後得慧。",
    "T31n1594_002:0145a20": "如是相攝云何可見？由此能攝一切善法，是",
    "T31n1594_002:0145a21": "其相故，是隨順故，是等流故。如是所治攝諸",
    "T31n1594_002:0145a22": "雜染，云何可見？是此相故，是此因故，是此果",
    "T31n1594_002:0145a23": "故。",
    "T31n1594_002:0145a24": "如是六種波羅蜜多所得勝利，云何可見？謂",
    "T31n1594_002:0145a25": "諸菩薩流轉生死富貴攝故，大生攝故，大",
    "T31n1594_002:0145a26": "朋大屬之所攝故，廣大事業加行成就之所",
    "T31n1594_002:0145a27": "攝故，無諸惱害性薄塵垢之所攝故，善知",
    "T31n1594_002:0145a28": "一切工論明處之所攝故。勝生，無罪，乃至",
    "T31n1594_002:0145a29": "安坐妙菩提座，常能現作一切有情一切義",
    "T31n1594_002:0145b01": "利，是名勝利。",
    "T31n1594_002:0145b02": "如是六種波羅蜜多互相決擇，云何可見？世",
    "T31n1594_002:0145b03": "尊於此一切六種波羅蜜多，或有處所以施",
    "T31n1594_002:0145b04": "聲說，或有處所以戒聲說，或有處所以忍聲",
    "T31n1594_002:0145b05": "說，或有處所以勤聲說，或有處所以定聲說，",
    "T31n1594_002:0145b06": "或有處所以慧聲說。如是所說有何意趣？謂",
    "T31n1594_002:0145b07": "於一切波羅蜜多修加行中，皆有一切波羅",
    "T31n1594_002:0145b08": "蜜多互相助成，如是意趣。此中有一嗢拕南",
    "T31n1594_002:0145b09": "頌：",
    "T31n1594_002:0145b10": "「數，相及次第，　　訓詞，修，差別，",
    "T31n1594_002:0145b11": "　攝，所治，功德，　　互決擇應知。」",
    "T31n1594_002:0145b12": "攝大乘論本卷中"
}