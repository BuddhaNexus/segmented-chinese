{
    "T19n0980_001:0410b21": "大勝金剛佛頂念誦儀軌",
    "T19n0980_001:0410b23": "南天竺三藏金剛智奉　詔譯",
    "T19n0980_001:0410b24": "爾時世尊為末世一切眾生故。現五種光明。",
    "T19n0980_001:0410b25": "從頂上放火光。照三界所有惡魔鬼神等不",
    "T19n0980_001:0410b26": "信佛教者。同時悉焚燒。金剛手菩薩見是相",
    "T19n0980_001:0410b27": "已。白世尊言。如來智火被燒所有天魔鬼神",
    "T19n0980_001:0410b28": "於眾生生害者。悉恐怖不得安樂。欲說何法。",
    "T19n0980_001:0410b29": "唯願如來演說。爾時大毘盧遮那佛告金剛",
    "T19n0980_001:0410c01": "手菩薩言。有明王名大勝佛頂心呪。誦一遍",
    "T19n0980_001:0410c02": "所求滿足。十方諸佛中最勝明王。若有金剛",
    "T19n0980_001:0410c03": "子。誦滿五萬遍。一切諸佛大菩薩天龍天女",
    "T19n0980_001:0410c04": "眾。晝夜共守護令成所願。爾時如來說明曰。",
    "T19n0980_001:0410c05": "唵麼賀縛日羅(二合)瑟抳(二合)灑吽(引)怛路(二合)",
    "T19n0980_001:0410c06": "瀨利(二合)惡(入)吽(引)",
    "T19n0980_001:0410c07": "二手內縛忍願屈如頂。是名根本大印。若有",
    "T19n0980_001:0410c08": "末法轉時。有諸眾生常結此印持念真言者。",
    "T19n0980_001:0410c09": "一切兵力不能相害。水火不焚漂。不便一切",
    "T19n0980_001:0410c10": "惡魔惡鬼。金剛胎藏聖眾坐臥咸來增擁護。",
    "T19n0980_001:0410c11": "復次說畫像法。於黑月房宿取清淨絹素。畫",
    "T19n0980_001:0410c12": "大勝明王。戴五佛冠。出現十二臂。住智拳印。",
    "T19n0980_001:0410c13": "執五[月*古]青蓮花寶珠羯磨鉤索鎖鈴利劍輪等",
    "T19n0980_001:0410c14": "印。安住千葉白蓮華。身色如白光。遍身成",
    "T19n0980_001:0410c15": "火光。四角畫四明王。東南角畫不動金剛。西",
    "T19n0980_001:0410c16": "南角馬頭金剛。西北角六足金剛。東北角藥",
    "T19n0980_001:0410c17": "叉金剛。畫此四忿怒王。各執器杖。現極猛利",
    "T19n0980_001:0410c18": "勢。次畫八方天王。各卛眷屬恭敬圍繞。若有",
    "T19n0980_001:0410c19": "真言行者欲供養者。於淨室及山林靜靜處。",
    "T19n0980_001:0410c20": "燒香散時花。念誦真言五十萬遍。我及八佛",
    "T19n0980_001:0410c21": "頂無量天菩薩金剛天等。現身常隨意奉仕。",
    "T19n0980_001:0410c22": "若有眾生每日誦持此真言。於現在生之中。",
    "T19n0980_001:0410c23": "勝一切天人。當未世中。身如遍照尊。持此印",
    "T19n0980_001:0410c24": "真言者。能成就十億種所願。復若有行者。作",
    "T19n0980_001:0410c25": "種種降魔及一切阿尾捨法者。我作十千金",
    "T19n0980_001:0410c26": "剛童子。則隨意持誦者常住。若悲心莫他相",
    "T19n0980_001:0410c27": "憎。觀吽字心上。行住坐臥住本尊三摩地。成",
    "T19n0980_001:0410c28": "就一切願。有情見者。悉歡喜愛念。此人如遍",
    "T19n0980_001:0410c29": "照尊。無量諸佛常來覆護不捨。真言行者不",
    "T19n0980_001:0411a01": "起貪瞋癡等煩惱。深歸命三寶。以善根迴向",
    "T19n0980_001:0411a02": "六道者。必速證無上菩提。行者諸穢處用烏",
    "T19n0980_001:0411a03": "瑟摳摩金剛呪印加持五處。以右手四指作",
    "T19n0980_001:0411a04": "拳。直竪彈指。密言曰。",
    "T19n0980_001:0411a05": "唵俱路(二合)馱曩吽弱",
    "T19n0980_001:0411a06": "大勝金剛佛頂念誦儀軌"
}