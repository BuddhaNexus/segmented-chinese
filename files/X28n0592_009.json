{
    "X28n0592_009:0623c01": "玄籤證釋卷第九",
    "X28n0592_009:0623c02": "苕上沙門　智銓　述",
    "X28n0592_009:0623c03": "圓教入門觀。科云先敘簡意者。科簡之意。因界外二",
    "X28n0592_009:0623c04": "教俱通中道。於同中而簡其異也。若但云次不次異。",
    "X28n0592_009:0623c05": "故作此簡。則失文旨。文初先以界內之教。比明界外。",
    "X28n0592_009:0623c06": "欲明別門是諍。圓門非諍。而大論中實以藏通分諍",
    "X28n0592_009:0623c07": "無諍。故先引之。止觀第六引大論云。餘經多示人諍",
    "X28n0592_009:0623c08": "法。今示人無諍法。輔行云空門擋空而撥有。有門擋",
    "X28n0592_009:0623c09": "有而撥空(云云)。今以義推。界內既爾。界外亦然。○次",
    "X28n0592_009:0623c10": "第滅法性色出三界外生方便土者。即明法性身。非",
    "X28n0592_009:0623c11": "分段生。故四明云。大乘法性體具色心。子果若亡。身",
    "X28n0592_009:0623c12": "上更大。此身即變易之身。故云次第滅法性色。法性",
    "X28n0592_009:0623c13": "實是界外之理。故籤云法性之色實不可滅。此句是",
    "X28n0592_009:0623c14": "立義不是解釋。故今義云等。判今玄文是約義說。若",
    "X28n0592_009:0623c15": "初不緣法性。何知分段之外。又有變易。得立此義。止",
    "X28n0592_009:0623c16": "觀第六記輔行二十三卷。○十門中。先論融即以辨",
    "X28n0592_009:0623c17": "所依之理。第三論智。第四論行。三法既足。應論斷惑",
    "X28n0592_009:0623c18": "以為入位之階。六多分約因位。七多分約果位。八九",
    "X28n0592_009:0623c19": "十還判前義耳。止觀第七記輔行三十九卷。止觀第",
    "X28n0592_009:0623c20": "十記輔行四十卷。四教四門義之如璞。起於見愛。其",
    "X28n0592_009:0623c21": "猶死鼠。止觀第五記輔行二十四卷。○復次更約等。",
    "X28n0592_009:0623c22": "前約四門論融。今約破會諸法論融。先約破者。必徧",
    "X28n0592_009:0623c23": "破諸法。方可論徧融也。○向云淨名彈斥以圓訶藏。",
    "X28n0592_009:0623c24": "又前籤云般若融通與法華何異。今直指為別者。必",
    "X28n0592_009:0624a01": "法華開顯。方曰圓會。方等般若悉名為別。此是約部",
    "X28n0592_009:0624a02": "通奪。葢破會深廣。功在法華。若破會中尚有隔礙即",
    "X28n0592_009:0624a03": "名為別。前二味中雖有圓教。若以融會論之。彼即成",
    "X28n0592_009:0624a04": "別。調熟群機。悉帶方便。終非圓門之意。圓家力用。在",
    "X28n0592_009:0624a05": "乎破會。破會未徧。則力用未彰。圓亦成別。故知論別",
    "X28n0592_009:0624a06": "非止一途。或應約部。或應約教。今人只讀四教儀。僅",
    "X28n0592_009:0624a07": "聞別教有證道同圓之說。寧知此中之義旨乎。然能",
    "X28n0592_009:0624a08": "知別中有圓。於此自應不惑。○塵勞之儔。即業苦也。",
    "X28n0592_009:0624a09": "無為正位。大論二十七卷明。大經第七四倒品文。圓",
    "X28n0592_009:0624a10": "破會中悉有能所。圓證道是能破。別教已去是所破。",
    "X28n0592_009:0624a11": "實相菩薩道是能會。二乘闡提是所會。不知能所。何",
    "X28n0592_009:0624a12": "以論破會乎。○約經融不融。於別教中。若能證融。自",
    "X28n0592_009:0624a13": "知二乘所行皆菩薩道。於明圓中。雖先證不融。不妨",
    "X28n0592_009:0624a14": "為融門也。○皆是此第三門意。即第三約經文前後",
    "X28n0592_009:0624a15": "明融不融也。即第二門意。即第二判圓別科也。二三",
    "X28n0592_009:0624a16": "兩門。即指上第二第三兩科也。唯初融不融門。即指",
    "X28n0592_009:0624a17": "初正約融不融科也。○二即不即。約生死玅有論即",
    "X28n0592_009:0624a18": "與不即。而籤忽云四門不即者。是約義而解也。問四",
    "X28n0592_009:0624a19": "門融與四門即。何別。答。融是融通之義。融會諸法成",
    "X28n0592_009:0624a20": "一法界。還須論即。方能舉一全該。又三諦不即者。玅",
    "X28n0592_009:0624a21": "有是俗。畢竟空是空。非空非有門即中。俱約中以論",
    "X28n0592_009:0624a22": "別三諦也。○三約佛智等。云分別者。應是教中分別。",
    "X28n0592_009:0624a23": "五眼具足者。見十界因緣具足麤色名肉眼。見十界",
    "X28n0592_009:0624a24": "細色名天眼。見十界空名慧眼。故過二乘。見十界假",
    "X28n0592_009:0624b01": "名法眼。過菩薩。見十界之體。周徧互融。一一常樂。名",
    "X28n0592_009:0624b02": "佛眼。故云圓照法界。○但第三意初闕復次字。今文",
    "X28n0592_009:0624b03": "中有。五斷不斷。不斷亦二意。一者無明體性本自不",
    "X28n0592_009:0624b04": "有。二者淫怒癡性即是解脫。三毒即是無明。時人昧",
    "X28n0592_009:0624b05": "此義。遂有性惡不可斷無明可斷之語。六實位中。從",
    "X28n0592_009:0624b06": "初心來一念即是法界。五住皆不思議。而云先斷界",
    "X28n0592_009:0624b07": "內惑者。即是圓門證不實位也。七別教果縱者。不出",
    "X28n0592_009:0624b08": "性橫脩縱。因縱果橫。通論因果各具縱橫。性但有橫。",
    "X28n0592_009:0624b09": "脩具縱橫。十譬喻中。金眼寶物如佛藏經。如意如華",
    "X28n0592_009:0624b10": "嚴十地所明即別義。如止觀所明即圓意。日月喻如",
    "X28n0592_009:0624b11": "法華。○前圓會中。淨名大品俱推屬別。今云熟酥三",
    "X28n0592_009:0624b12": "種四門等。故知約教則圓。約會即別。會者對他以明。",
    "X28n0592_009:0624b13": "教者從自以說。○五百由旬。四教三乘通共歷之。今",
    "X28n0592_009:0624b14": "獨以為圓。以初心志趨寶所。即涉長途。二乘先進三",
    "X28n0592_009:0624b15": "百。早已為圓家之人矣。進入有住可知。按位有住者。",
    "X28n0592_009:0624b16": "前位玅中。開別教云。若登地之位不決了者。秖是拙",
    "X28n0592_009:0624b17": "度之位。今決此權令得顯實。即是置毒醍醐而殺於",
    "X28n0592_009:0624b18": "人。按麤即玅。是十住位不待登地而為五百。住即五",
    "X28n0592_009:0624b19": "百。故云圓也。○中下之人等者。謂龍樹中論四句推",
    "X28n0592_009:0624b20": "檢觀法。正被末代中下之流(云云)。○苦滅互融中。前",
    "X28n0592_009:0624b21": "以苦為言端。而具四諦。今以集為言端。而具四諦。故",
    "X28n0592_009:0624b22": "兩言不思議四諦也。苦具三諦故是滅。集具三諦故",
    "X28n0592_009:0624b23": "是道。苦集相即。道滅寧分。又應一心具十界秪是苦",
    "X28n0592_009:0624b24": "集。○發心中。未度生死令度。未斷煩惱令斷。此約苦",
    "X28n0592_009:0624c01": "集二諦以立。今約苦滅者。約滅所斷即集也。願知法",
    "X28n0592_009:0624c02": "門。願得涅槃。此約道滅以立。今對集道者。約能斷斷",
    "X28n0592_009:0624c03": "集即滅也。○止觀第五記。輔行十九卷。左傳云者。左",
    "X28n0592_009:0624c04": "傳第九卷云。乃皆出戰。交綏。右注云。綏者。馬額下纓",
    "X28n0592_009:0624c05": "也。戰則兩馬相觸交綏而退。纔交便怯走也。六道品",
    "X28n0592_009:0624c06": "中云具約位者。因脩道品能進深位。相攝者。念處攝",
    "X28n0592_009:0624c07": "餘品。餘品亦攝念處。以此二意解具字之義。若言念",
    "X28n0592_009:0624c08": "處是法界而云皆具。則失文旨。○離法愛。大論云法",
    "X28n0592_009:0624c09": "愛於人天中為玅。於無生法忍為累。垂近應得而失",
    "X28n0592_009:0624c10": "者名為墮。於柔順忍無生。忍中間所有法名為頂。生",
    "X28n0592_009:0624c11": "名愛法者。法愛於無生忍法中無有利益。故名曰生。",
    "X28n0592_009:0624c12": "復次無諸法實相智慧火。故名為生。有諸法實相智",
    "X28n0592_009:0624c13": "慧火。故名為熟。○止觀局引大車。觀法是乘。故局大",
    "X28n0592_009:0624c14": "車。教法通乎一部。即是兩意。即第六第七也。○鑽搖。",
    "X28n0592_009:0624c15": "輔行云酪須鑽成。酥假搖熟。大經長壽品。佛告下。章",
    "X28n0592_009:0624c16": "安疏云。佛答中。先答先佛被盜。次後佛認歸。此中所",
    "X28n0592_009:0624c17": "引即被盜文。長者譬先佛也。多有諸牛譬說教也。色",
    "X28n0592_009:0624c18": "雖種種逗機異也。同共一群詮理等也。放牧人譬弘",
    "X28n0592_009:0624c19": "經者。令逐水草。隨機化益也。唯為醍醐。期常住也。不",
    "X28n0592_009:0624c20": "求乳酪。不期人天。二乘無常。[穀禾+牛]已自食。弘經者自益",
    "X28n0592_009:0624c21": "也。長者命終先佛滅度也。悉為賊掠。佛教被盜也。無",
    "X28n0592_009:0624c22": "有女人。無慈心也。得已自食。譬有得之利也。各相謂",
    "X28n0592_009:0624c23": "去。欽慕深理也。我等無器。非根性也。設復得之。設能",
    "X28n0592_009:0624c24": "持戒。非常住基也。唯有皮囊。天人感報也。可以盛之。",
    "X28n0592_009:0625a01": "設能持戒。成諸有業。不知鑽搖。無定慧方便。漿猶難",
    "X28n0592_009:0625a02": "得。漿譬人天善。初酪譬似道。從醍醐譬真道。加之以",
    "X28n0592_009:0625a03": "水。起我人知見等也。一切皆失。起見墮惡。人天善失",
    "X28n0592_009:0625a04": "也。凡夫亦爾。次合譬也。○判中通教能通為玅者。下",
    "X28n0592_009:0625a05": "文籤云。本是融門也。唯取圓為證道。則前三俱教道",
    "X28n0592_009:0625a06": "矣。或時於圓中自論教證。○成壞麤妙無優劣。謂藏",
    "X28n0592_009:0625a07": "教四門皆通皆塞。塞則門壞。通則門成。成則為玅。壞",
    "X28n0592_009:0625a08": "則為麤。四門皆如此。故無優劣。止觀第六記輔行二",
    "X28n0592_009:0625a09": "十五卷約十觀中。初三藏亦先別論十法。次總論十",
    "X28n0592_009:0625a10": "法。縱有一觀二觀乃至八九。不得稱十法成就也。○",
    "X28n0592_009:0625a11": "迦羅鎮頭皆不見飜。但知甘毒二果。譬於持犯。○得",
    "X28n0592_009:0625a12": "是觀法。與用三教不同。得則以之為實。用則但成方",
    "X28n0592_009:0625a13": "便。云節級遞判者。如以藏為鎮頭。則以外道為迦羅。",
    "X28n0592_009:0625a14": "乃至別為鎮頭。則通教為迦羅。云教主如林者。內外",
    "X28n0592_009:0625a15": "大小偏圓各有教主。故如林也。○攝大乘興等陳真",
    "X28n0592_009:0625a16": "諦譯釋論云。即是阿黎耶識依止(云云)。舊譯如南道",
    "X28n0592_009:0625a17": "唐譯如北道。止觀第五記第五記中無。○闍提首那。",
    "X28n0592_009:0625a18": "十仙中第一仙。迦羅即數論師。謂外道計冥性是常。",
    "X28n0592_009:0625a19": "所生大等悉是無常。我佛法中脩無常等想獲得涅",
    "X28n0592_009:0625a20": "槃。因是無常。而果是常。○四開麤中。言後二品者。謂",
    "X28n0592_009:0625a21": "中論總有二十七品。初破因緣品。乃至第二十五觀",
    "X28n0592_009:0625a22": "涅槃品。第二十六觀十二因緣品。第二十七觀邪見",
    "X28n0592_009:0625a23": "品。即指最後兩品也。○開一切愛見等者。愛見煩惱",
    "X28n0592_009:0625a24": "本即菩提。故云觀一切法空。若言煩惱是虗妄法。與",
    "X28n0592_009:0625b01": "菩提本不相應。而云其體虗者。即別教義也。凡夫無",
    "X28n0592_009:0625b02": "行可論。故開其人。聲聞行小乘行。故後開之。○此經",
    "X28n0592_009:0625b03": "名中。諸名不同。然不出空假中三義。如實相實相印",
    "X28n0592_009:0625b04": "大車無上道寶珠寶所植眾德本。如上八義屬於中。",
    "X28n0592_009:0625b05": "一切智地佛知見平等大慧三義屬空。大事因緣家",
    "X28n0592_009:0625b06": "業秘藏秘要最實事普門普現色身三昧七義屬假。",
    "X28n0592_009:0625b07": "然今經以中為體。而空假即中。俱得為體。故籤云取",
    "X28n0592_009:0625b08": "所照及所依也。若竟取空假之義。則涉於宗用矣。○",
    "X28n0592_009:0625b09": "三傍正中。立教之元。止有藏圓。以惟有真中二理故",
    "X28n0592_009:0625b10": "也。故此經中唯以藏圓相對。而前四時中。小大相隔。",
    "X28n0592_009:0625b11": "必有道以通之。其唯即空之門乎。是為通教。又有正",
    "X28n0592_009:0625b12": "意在大。而不得不帶偏真方便者。是為別教。故惟以",
    "X28n0592_009:0625b13": "大小並列。則四教生焉。而五時亦從此立矣。○別圓",
    "X28n0592_009:0625b14": "不論傍者。如前云實相帶傍。是為別教。然雖帶真方",
    "X28n0592_009:0625b15": "便。而從初以來。惟論中道。不論偏真之法。○先列四",
    "X28n0592_009:0625b16": "句中。實相二字即名也。名之所以為義。所詮即體。○",
    "X28n0592_009:0625b17": "別教望圓經等。前一法異名中。或名義體同。或名義",
    "X28n0592_009:0625b18": "體異。或名義同而體異。三句屬別教。唯第四句名義",
    "X28n0592_009:0625b19": "異而體同。屬圓教。葢則圓理教深廣。有種種名。與前",
    "X28n0592_009:0625b20": "兩教不同。若別諸名與此經異。是名義異而體同也。",
    "X28n0592_009:0625b21": "若別諸名與此經同。是名義體俱同。此引前之四句",
    "X28n0592_009:0625b22": "復成今文四句也。故以云云結之。○乳教兩種名義",
    "X28n0592_009:0625b23": "同者。乃是則與圓同不必定云與此經同。下文云體",
    "X28n0592_009:0625b24": "同一佛性。則其不拘於實相。可知。○意通時寬者。如",
    "X28n0592_009:0625c01": "曇無德所云。亦如空門所說是也。而信法兩行。通乎",
    "X28n0592_009:0625c02": "四教。四教之理。俱名空慧。得無生忍。別就大乘說。○",
    "X28n0592_009:0625c03": "亦備有常行等方法。或大乘之法。通小乘共脩。或小",
    "X28n0592_009:0625c04": "乘自有方法。故備有四種三昧。通教亦然。四開中。先",
    "X28n0592_009:0625c05": "開豎行。開真諦無相。入中道無相。次開橫行。所謂初",
    "X28n0592_009:0625c06": "心皆以實相為體。然應知信法各有橫豎。不得謂信",
    "X28n0592_009:0625c07": "法但是豎行。此中信法且屬豎行。○第七徧為一切",
    "X28n0592_009:0625c08": "法體。三軌之體。不一不異。前獨取真性為體者。當知",
    "X28n0592_009:0625c09": "實相之體。遍在諸法。簡餘識體。方知其無所不徧。欲",
    "X28n0592_009:0625c10": "識其徧貴在精簡。此辨體之意也。故至第七以毗盧",
    "X28n0592_009:0625c11": "遮那結之。三身相即。實非隔異。今取法即二身。不知",
    "X28n0592_009:0625c12": "二身即法。又應知報化二身。餘之二軌。一一咸徧。然",
    "X28n0592_009:0625c13": "二身所徧。良由於法。又涉於事。故但取法也。大經十",
    "X28n0592_009:0625c14": "方土等。第三十一卷文。",
    "X28n0592_009:0625c15": "三明宗中。宗者宗要。前云宗者尊也主也。而前文先",
    "X28n0592_009:0625c16": "論實相。今約實相論宗。次於體章之後。何以稱尊稱",
    "X28n0592_009:0625c17": "主。然宗是因果。實相乃因果所顯。故獨稱宗家之體。",
    "X28n0592_009:0625c18": "是則經之有體。由有經宗。以體是理。故列於前。宗是",
    "X28n0592_009:0625c19": "事。故列於後。理必藉事方顯。故稱宗主。○對下二句",
    "X28n0592_009:0625c20": "者。對上立文交互而言。先以提維目動。對上結網網",
    "X28n0592_009:0625c21": "維。為上二句。次以梁安捔存對上梁柱持屋。為下二",
    "X28n0592_009:0625c22": "句。今籤已釋宗為行首。其宗為體功。准例以用。故言",
    "X28n0592_009:0625c23": "對下二句(云云)。○先破一者。玅宗云。宗是因果。此屬",
    "X28n0592_009:0625c24": "於事。體是一性。此屬於理。雖不相捨。二義須分。定執",
    "X28n0592_009:0626a01": "是一。於義實乖。○次破異中。四明云。雖破是一。不可",
    "X28n0592_009:0626a02": "執異。若其定異。二法孤調。宗異於體。觀行有作。體若",
    "X28n0592_009:0626a03": "異宗。理不即事。竊謂論宗。應具二義。一者宗體不一。",
    "X28n0592_009:0626a04": "二者宗體不異。言不一者。體是寶相之理。宗是脩證",
    "X28n0592_009:0626a05": "之事。凡屬脩成。如三昧陀羅尼菩提涅槃等皆是宗",
    "X28n0592_009:0626a06": "非體故宗如梁柱。體如虗空。言不異者。理無所存。全",
    "X28n0592_009:0626a07": "在於事。冥因果而為一。則攝事成理。指體而為因果。",
    "X28n0592_009:0626a08": "則即理成事。故下文云。大乘因者諸法實相。大乘果",
    "X28n0592_009:0626a09": "者亦諸法實相。具此二義。可論宗體。文先破一。次破",
    "X28n0592_009:0626a10": "異。正明此義也。○初破三脩。涅槃經第二卷哀歎品",
    "X28n0592_009:0626a11": "文。○啟玄章等者。大品初品告舍利弗。菩薩摩訶薩",
    "X28n0592_009:0626a12": "以不住法住般若波羅蜜中。至三慧品中。究竟三慧",
    "X28n0592_009:0626a13": "不可得為果。○多說舍那法身之事。舍那是報。乃證",
    "X28n0592_009:0626a14": "法身之事。若但論法身即屬理。○三種佛國。即藏通",
    "X28n0592_009:0626a15": "別。一種即圓不得約四土論。○四麤玅中。不共之因。",
    "X28n0592_009:0626a16": "不獨在圓。猶帶別教。故猶帶麤因也。薩陀波崙。大論",
    "X28n0592_009:0626a17": "云。薩陀秦言常。波崙名啼。○言一分者。是第一住中",
    "X28n0592_009:0626a18": "分等。判一分歸初住者。明初住中自有因果也。二住",
    "X28n0592_009:0626a19": "望三住為因。復脩三住無礙之因。則為因家之因。得",
    "X28n0592_009:0626a20": "解脫已。更證解脫。名為果果。則一一位中。有無礙因。",
    "X28n0592_009:0626a21": "解脫果。以本位解脫。望本無礙為果。此解脫下。重釋",
    "X28n0592_009:0626a22": "因因果果。望後一位即是因因。不但為後果之因。亦",
    "X28n0592_009:0626a23": "為後因之因。望前一位即名果果。一者望本位因為",
    "X28n0592_009:0626a24": "果。二者望前果為果果。○於初四句復分兩四者。意",
    "X28n0592_009:0626b01": "在釋出圓家之漸漸。故約兩種漸漸簡云。○餘之兩",
    "X28n0592_009:0626b02": "意。即指地前為賢。登地為聖也。以易知故。更為下文",
    "X28n0592_009:0626b03": "之異釋。○亦應漸圓。漸圓四句皆得者。謂於四教中。",
    "X28n0592_009:0626b04": "俱作漸圓圓漸四句也。四明用中。建首即云妙能勝",
    "X28n0592_009:0626b05": "用。其為自行二智明矣。實該化他。意重自行。由功德",
    "X28n0592_009:0626b06": "力。方有益他之用。此即以自行而益他也。又兼自而",
    "X28n0592_009:0626b07": "說者。功謂因滿。則有致果之用。得謂證悟。則有照惑",
    "X28n0592_009:0626b08": "之用。力謂勝能。則有破立之用。若兼功得力而言用。",
    "X28n0592_009:0626b09": "則用亦可屬自。今但云用。方是置自從他也。人有善",
    "X28n0592_009:0626b10": "巧等者。秖是以自行二智而利於他也。○功用相即。",
    "X28n0592_009:0626b11": "謂權實二智之力。能令人斷疑生信。故云秪二智能",
    "X28n0592_009:0626b12": "斷疑等也。○若死若死等苦。大論七十二卷明。○明",
    "X28n0592_009:0626b13": "同異中。謂實相遍為諸經之體。即本門所說。與迹門",
    "X28n0592_009:0626b14": "無殊。但前教中有兼帶之異。若諸經之宗。或但取脩",
    "X28n0592_009:0626b15": "因。或雙用因果。更有兼帶。與今經有殊。而非大異。至",
    "X28n0592_009:0626b16": "今力用。則與前四時略不相同。如下迹中十用。本中",
    "X28n0592_009:0626b17": "十用。皆群經所無。故云力大差別。乃此科論同異之",
    "X28n0592_009:0626b18": "意也。○別釋用中。前蓮華六喻。譬於說法。已有開廢",
    "X28n0592_009:0626b19": "等語。今論用中。正明如來說法。有大力用。故復用開",
    "X28n0592_009:0626b20": "廢等。然蓮華六喻。義已周足。今復二十用者。六是舉",
    "X28n0592_009:0626b21": "其大綱。今委明說法之益。故須二十。攝盡如來出世",
    "X28n0592_009:0626b22": "儀軌。○開中。前明破廢。未明權中有實。今開三乘。於",
    "X28n0592_009:0626b23": "三得一。約教論開。是開發之開。約理明開。是開拓之",
    "X28n0592_009:0626b24": "開。三中元自有一。但須發之拓之而已。會中。開會大",
    "X28n0592_009:0626c01": "意無殊。至會三中。方云三即是一。此文正就於行。復",
    "X28n0592_009:0626c02": "云會人者。行既被會。則人即是佛。大品會法。但指法",
    "X28n0592_009:0626c03": "體是大。未云所行即菩薩道則人亦非佛。今經會行。",
    "X28n0592_009:0626c04": "則亦會人。故人行齊會也。引證但證人行。已兼會法。",
    "X28n0592_009:0626c05": "第六科者。前云眾生罪故。使如來現權然如來實有",
    "X28n0592_009:0626c06": "同體之權。不妨住三乘而顯一乘也。第七次第者。若",
    "X28n0592_009:0626c07": "約理。前明三一之後。應論非三非一之理。若約事。前",
    "X28n0592_009:0626c08": "明三乘一乘。今應論人天之事。○理既非一而可說",
    "X28n0592_009:0626c09": "為一者。理雖非三而亦可說三。故以覆三顯一次前",
    "X28n0592_009:0626c10": "章之後。○應知迹門十用。不出施開廢三。前五章多",
    "X28n0592_009:0626c11": "明開廢。後五章多明施權。論一期次第。則施權居初。",
    "X28n0592_009:0626c12": "論如來力用。則施權居後。葢有自行之力。方有化他",
    "X28n0592_009:0626c13": "之用。前正明力用中。極論此經勝用利潤弘深。等覺",
    "X28n0592_009:0626c14": "亦為所化。今論十用。方盡該三種權實二智。○地持",
    "X28n0592_009:0626c15": "云神名難測知。通名無障礙。故以神通對非三非一。",
    "X28n0592_009:0626c16": "圓教之位兼有六位功德。故對覆三顯一。○廢迹顯",
    "X28n0592_009:0626c17": "本。亦就說法。說法中應有二意。一者說佛是本成則",
    "X28n0592_009:0626c18": "廢迹成之語。如敘迹中云遠說本地。是以本地為所",
    "X28n0592_009:0626c19": "說也。二者以本地之說。廢一期之教。如拂迹及引證",
    "X28n0592_009:0626c20": "所云。○開迹中。於迹得本一語。文中要義迹中已自",
    "X28n0592_009:0626c21": "有文。但須開發。本理即顯。前三文已是顯本之意。而",
    "X28n0592_009:0626c22": "壽量為本門之要。得此要則餘意皆明。故云開也。○",
    "X28n0592_009:0626c23": "住迹用本。有人云數數生滅。即是果地不生不滅。故",
    "X28n0592_009:0626c24": "言皆用本法。今謂不爾。如來三身皆有非生非滅唱",
    "X28n0592_009:0627a01": "滅之義。此是本時所證。迹中生滅。正用此法。文中以",
    "X28n0592_009:0627a02": "初證三身而為實因。初證玅覺為實果。為利眾生數",
    "X28n0592_009:0627a03": "數生滅。即名他身他事。○對本玅中。破廢既是智行",
    "X28n0592_009:0627a04": "故以對因。開迹約理。理是果上所顯。故對果。住本中",
    "X28n0592_009:0627a05": "具明四士。故對國土。非迹而垂迹。非本而顯本。逐眾",
    "X28n0592_009:0627a06": "生之機。故對感應。覆迹是自在神力。故對神通。住迹",
    "X28n0592_009:0627a07": "用本正用本地實因實果。故對壽命。弟子亦然。故復",
    "X28n0592_009:0627a08": "對眷屬。住本用迹是無謀之權。故對涅槃。正為化他。",
    "X28n0592_009:0627a09": "故復對利益。○去取出沒。正是權實二智之用。去謂",
    "X28n0592_009:0627a10": "去三去迹。取謂仍取三之與迹。出沒者。謂十用有出",
    "X28n0592_009:0627a11": "沒。良由權實二智。能照機巧逗。即成四悉。故有結成",
    "X28n0592_009:0627a12": "悉檀之科。○十用之中。無非四悉檀意。巧逗眾生。正",
    "X28n0592_009:0627a13": "以二智有鑒機之用也。得此一科。方知十用不同由",
    "X28n0592_009:0627a14": "於逗機。亦顯為人中有開住會之三意。餘三悉中亦",
    "X28n0592_009:0627a15": "有諸意。方是今經四悉。○墮八邪不入眾數。淨名弟",
    "X28n0592_009:0627a16": "子品。淨名訶迦葉云。若能不捨八邪(云云)。訶須菩提",
    "X28n0592_009:0627a17": "云謗佛謗法。不入眾數。終不得滅度。",
    "X28n0592_009:0627a19": "玄籤證釋卷第九"
}