{
    "T15n0620_001:0333a06": "No. 620",
    "T15n0620_001:0333a07": "治禪病祕要法卷上",
    "T15n0620_001:0333a09": "宋居士沮渠京聲譯",
    "T15n0620_001:0333a10": "治阿練若亂心病七十二種法(尊者舍利弗",
    "T15n0620_001:0333a11": "所問，出《雜阿含》阿練若事中)",
    "T15n0620_001:0333a12": "[0333a12] 如是我聞：[0333a12] 一時佛在舍衛國祇樹給孤獨園，",
    "T15n0620_001:0333a13": "與千二百五十比丘俱。夏五月十五日，五百",
    "T15n0620_001:0333a14": "釋子比丘在竹林下行阿練若法修心十二，",
    "T15n0620_001:0333a15": "於安那般那入毘琉璃三昧。[0333a15] 時波斯匿王有",
    "T15n0620_001:0333a16": "一太子，名毘琉璃，與五百長者子乘大香象",
    "T15n0620_001:0333a17": "在祇洹邊作那羅戲，復醉諸象，作&#x9B2A;象戲。[0333a17] 有",
    "T15n0620_001:0333a18": "一行蓮華黑象，其聲可惡，狀如霹靂，中間細",
    "T15n0620_001:0333a19": "聲如&#x732B;子吼。[0333a19] 釋子比丘——禪難提、優波難提",
    "T15n0620_001:0333a20": "等——心驚毛&#x7AEA;，於風大觀發狂癡想，從禪定",
    "T15n0620_001:0333a21": "起，如醉象奔不可禁制。[0333a21] 尊者阿難&#x52C5;諸比丘：",
    "T15n0620_001:0333a22": "「堅閉房戶，我諸釋子今者發狂，脫能傷壞。」[0333a22] 諸",
    "T15n0620_001:0333a23": "比丘僧即往舍利弗所白言：「大德！大德所知",
    "T15n0620_001:0333a24": "智慧無障，如天帝釋第一勝幢所至無畏。唯",
    "T15n0620_001:0333a25": "願慈哀，救諸釋子狂亂之苦。」[0333a25] 爾時，舍利弗即",
    "T15n0620_001:0333a26": "從坐起，牽阿難手往詣佛所，繞佛三匝為佛",
    "T15n0620_001:0333a27": "作禮，長跪合掌白佛言：「世尊！唯願天尊慈悲",
    "T15n0620_001:0333a28": "一切，為未來世諸阿練若比丘因五種事發",
    "T15n0620_001:0333a29": "狂者——一者、因亂聲，二者、因惡名，三者、因利養，",
    "T15n0620_001:0333b01": "四者、因外風，五者、因內風——此五種病當云何",
    "T15n0620_001:0333b02": "治？唯願天尊為我解說。」[0333b02] 爾時，世尊即便微",
    "T15n0620_001:0333b03": "笑，有五色光從佛口出，繞佛七匝還從頂",
    "T15n0620_001:0333b04": "入，告舍利弗：「諦聽諦聽，善思念之，吾當為汝",
    "T15n0620_001:0333b05": "分別解說。[0333b05] 「若有行者行阿練若修心十二，於",
    "T15n0620_001:0333b06": "阿那般那因外惡聲觸內心根，四百四脈持",
    "T15n0620_001:0333b07": "心急故一時動亂。風力強故，最初發狂，心脈",
    "T15n0620_001:0333b08": "動轉五風入咽，先作惡口。應當教是行者服",
    "T15n0620_001:0333b09": "食酥蜜及呵梨勒，繫心一處，先想作一頗梨",
    "T15n0620_001:0333b10": "色鏡，自觀己身在彼鏡中作諸狂事。見此事",
    "T15n0620_001:0333b11": "已，復當更觀而作是言：『汝於明鏡自見汝",
    "T15n0620_001:0333b12": "身作狂癡事，父母、宗親皆見汝作不祥之事。",
    "T15n0620_001:0333b13": "我今教汝離狂癡法，汝當憶知。先教除聲。』[0333b13] 「除",
    "T15n0620_001:0333b14": "聲法者，舉舌向&#x816D;，想二摩尼珠在兩耳根中，",
    "T15n0620_001:0333b15": "如意珠端猶如乳滴，滴滴之中流出醍醐，",
    "T15n0620_001:0333b16": "潤於耳根使不受聲。設有大聲，如膏油潤終",
    "T15n0620_001:0333b17": "不動搖。[0333b17] 「此想成已，次想一九重金剛蓋從",
    "T15n0620_001:0333b18": "如意珠王出，覆行者身，下有金剛華，行者坐",
    "T15n0620_001:0333b19": "上。有金剛山，四面周匝繞彼行者，其間密緻",
    "T15n0620_001:0333b20": "靜絕外聲，一一山中有七佛坐，為於行者說",
    "T15n0620_001:0333b21": "四念處。爾時，寂然不聞外聲，隨於佛教，此名",
    "T15n0620_001:0333b22": "除亂法門去惡聲想。」[0333b22] 告舍利弗：「汝等行者宜",
    "T15n0620_001:0333b23": "當修習，慎莫忘失(是名治亂倒心法)。",
    "T15n0620_001:0333b24": "[0333b24] 「復次，舍利弗！既去外聲已，當去內聲。[0333b24] 「內聲者，",
    "T15n0620_001:0333b25": "因於外聲動六情根，心脈顛倒。五種惡風從",
    "T15n0620_001:0333b26": "心脈入，風動心故，或歌、或舞，作種種變。汝",
    "T15n0620_001:0333b27": "當教洗心觀。[0333b27] 「洗心觀者，先自觀心，令漸",
    "T15n0620_001:0333b28": "漸明猶如火珠——四百四脈如毘琉璃，黃金",
    "T15n0620_001:0333b29": "芭蕉直至心邊——火珠出氣，不冷、不熱，不&#x9E81;、",
    "T15n0620_001:0333c01": "不細，用熏諸脈。想一梵王持摩尼鏡照行",
    "T15n0620_001:0333c02": "者胸。爾時，行者自觀胸如如意珠王，明淨可",
    "T15n0620_001:0333c03": "愛火珠為心。大梵天王掌中有轉輪印，轉輪",
    "T15n0620_001:0333c04": "印中有白蓮花，白蓮華上有天童子手擎乳",
    "T15n0620_001:0333c05": "湩，從如意珠王出以灌諸脈。乳漸漸下至",
    "T15n0620_001:0333c06": "於心端，童子手持二針——一、黃金色，二、青色——從",
    "T15n0620_001:0333c07": "心兩邊安二金花以針鑽之，七鑽之後心還",
    "T15n0620_001:0333c08": "柔軟。[0333c08] 「如前，復以乳還洗於心，乳滴流注入大",
    "T15n0620_001:0333c09": "腸中，大腸滿已入小腸中，小腸滿已流出諸",
    "T15n0620_001:0333c10": "乳，滴滴不絕入八萬戶蟲口中，諸蟲飽滿",
    "T15n0620_001:0333c11": "遍於身內，流注諸骨三百三十六節皆令周",
    "T15n0620_001:0333c12": "遍。然後想一乳池，有白蓮花在乳池中生，",
    "T15n0620_001:0333c13": "行者坐上以乳澡浴，想兜羅綿如白蓮華繞",
    "T15n0620_001:0333c14": "身七匝，行者處中。梵王自執己身乳令行者",
    "T15n0620_001:0333c15": "嗽，行者嗽已，梵王執蓋覆行者上，於梵",
    "T15n0620_001:0333c16": "王蓋普見一切諸勝境界，還得本心，無有錯",
    "T15n0620_001:0333c17": "亂。」[0333c17] 佛說此語時，五百釋子比丘隨順佛語一",
    "T15n0620_001:0333c18": "一行之，心即清涼，觀色、受、想、行、識，無常苦空、",
    "T15n0620_001:0333c19": "無我，不貪世間、達解空法，豁然還得本心。破",
    "T15n0620_001:0333c20": "八十億烔然之結，成須陀洹，漸漸修學得阿",
    "T15n0620_001:0333c21": "羅漢——三明、六通、具八解脫。時諸比丘聞佛所",
    "T15n0620_001:0333c22": "說，歡喜奉行(此名柔軟治四大內風法)。",
    "T15n0620_001:0333c23": "[0333c23] 「復次，舍利弗！若行者欲行禪定，宜當善觀四",
    "T15n0620_001:0333c24": "大境界隨時增損。春時應入火三昧，以溫",
    "T15n0620_001:0333c25": "身體。火光猛盛，身體蒸熱，宜當治之。想諸火",
    "T15n0620_001:0333c26": "光作如意珠從毛孔出，焰焰之間作金蓮",
    "T15n0620_001:0333c27": "華，化佛坐上說治病法。以三種珠，一者、月",
    "T15n0620_001:0333c28": "精摩尼，二者、星光摩尼，猶如天星，光白身青，",
    "T15n0620_001:0333c29": "三者、水精摩尼，想此三珠一照頭上、一照左",
    "T15n0620_001:0334a01": "肩、一照右肩。見三珠已，想身毛孔出三珠光",
    "T15n0620_001:0334a02": "極為清涼，身心柔軟，入火三昧不為所壞",
    "T15n0620_001:0334a03": "(是名治火大三昧法)。",
    "T15n0620_001:0334a04": "[0334a04] 「復次，舍利弗！秋時應當入地三昧。入地三昧",
    "T15n0620_001:0334a05": "見此地相：百千石山、鐵山、鐵圍山、金剛山從",
    "T15n0620_001:0334a06": "頭至足，三百三十六節各為百千山，山神巖",
    "T15n0620_001:0334a07": "崿，爾時應當疾疾治之。治地大法，想此諸山",
    "T15n0620_001:0334a08": "一一諦觀猶若芭蕉，如是次第，如經十譬，一",
    "T15n0620_001:0334a09": "一諦觀。爾時，但見十方大地如白琉璃，有白",
    "T15n0620_001:0334a10": "寶花，見舍利弗、目連、迦葉、迦旃延坐白金剛",
    "T15n0620_001:0334a11": "窟，履地如水，為行者說五破、五合，說地無常。",
    "T15n0620_001:0334a12": "行者見已，身心柔軟，還得本心(是名治地大法)。",
    "T15n0620_001:0334a13": "[0334a13] 「復次，舍利弗！行者入水三昧者，自見己身如",
    "T15n0620_001:0334a14": "大涌泉，三百三十六節隨水流去，見十方地",
    "T15n0620_001:0334a15": "滿中青水或白、或赤，宜當急治。治水法者，先",
    "T15n0620_001:0334a16": "當觀身作摩尼珠，吉祥之瓶、金花覆上，使十",
    "T15n0620_001:0334a17": "方水流入瓶中。此吉祥瓶涌出七花，七莖分",
    "T15n0620_001:0334a18": "明，一一莖間有七泉水、一一泉中有七金",
    "T15n0620_001:0334a19": "花、一一華上有一佛坐，說七覺支(是名治水大法)。",
    "T15n0620_001:0334a20": "[0334a20] 「復次，舍利弗！若行者入風三昧，自見己身作",
    "T15n0620_001:0334a21": "一九頭龍，一一龍頭有九百耳、無量口，身毛",
    "T15n0620_001:0334a22": "孔、耳及口如大溪谷皆出猛風，宜急治之。治",
    "T15n0620_001:0334a23": "之法者，當教行者自觀己身作金剛座，從於",
    "T15n0620_001:0334a24": "四面想四金剛輪以持此風。金輪復生七金",
    "T15n0620_001:0334a25": "剛華，華上化佛手捉澡灌，澡灌中有一六",
    "T15n0620_001:0334a26": "頭龍動身吸風，令十方風恬靜不動。爾時，行",
    "T15n0620_001:0334a27": "者復見七佛、四大聲聞，重為解說七覺支，漸",
    "T15n0620_001:0334a28": "入八聖道分(是名治內風大法也)，",
    "T15n0620_001:0334a29": "擁酥觀柔軟四大，漸入聖分爾焰境界。[0334a29] 「復",
    "T15n0620_001:0334b01": "次，舍利弗！若有行者四大&#x9E81;&#x6F81;——或瞋、或喜，或",
    "T15n0620_001:0334b02": "悲、或笑，或復腹行、或放下風——如是諸病當教",
    "T15n0620_001:0334b03": "急治。[0334b03] 「治之法者，先觀薄皮，從半節起見於薄",
    "T15n0620_001:0334b04": "皮，九十九重猶如泡氣；次觀厚皮，九十九",
    "T15n0620_001:0334b05": "重猶如芭蕉；次復觀膜，如眼上翳，九十九",
    "T15n0620_001:0334b06": "重潰潰欲穿；次復觀肉，亦九十九重，如芭",
    "T15n0620_001:0334b07": "蕉葉，中間有蟲細於秋毫，蟲各四頭、四口，",
    "T15n0620_001:0334b08": "九十九尾；次當觀骨，見骨皎白如白琉璃，",
    "T15n0620_001:0334b09": "九十八重，四百四脈入其骨間，流注上下猶",
    "T15n0620_001:0334b10": "如芭蕉；次當觀髓，九十八重，如蟲網絲。[0334b10] 「觀",
    "T15n0620_001:0334b11": "諸節已，次觀頭骨，一一髮下有四百四脈直",
    "T15n0620_001:0334b12": "入腦中；其餘薄皮、厚皮、骨與身無異，唯有腦",
    "T15n0620_001:0334b13": "膜十四重，腦為四分，九十八重，四百四脈流",
    "T15n0620_001:0334b14": "注入心。大腸、小腸、脾、腎、肝、肺、心、膽、喉嚨、肺",
    "T15n0620_001:0334b15": "腴、生熟二藏、八萬戶蟲，一一諦觀皆使空",
    "T15n0620_001:0334b16": "虛，皎然白淨，皮皮相裹，中間明淨如白琉璃。",
    "T15n0620_001:0334b17": "[0334b17] 「如是一一半節諦觀，使三百三十六節皆悉",
    "T15n0620_001:0334b18": "明了，令心停住；復更反覆一千九百九十",
    "T15n0620_001:0334b19": "九遍。然後當聚氣一處，數息令調，想一梵",
    "T15n0620_001:0334b20": "王手持梵瓶，與諸梵眾至行者前，捉金剛",
    "T15n0620_001:0334b21": "刀授與行者。既得刀已，自剜頭骨——大如馬",
    "T15n0620_001:0334b22": "珂——置左膝上，於梵瓶中生白蓮花，九節、九",
    "T15n0620_001:0334b23": "莖、九重。有一童子隨梵王後從初蓮華出，",
    "T15n0620_001:0334b24": "其身白色如白玉人，手執白瓶，瓶內醍醐。[0334b24] 「梵",
    "T15n0620_001:0334b25": "王髻上如意珠中出眾色藥置醍醐中，童子",
    "T15n0620_001:0334b26": "灌之從頂而入，入於腦脈，直下流注至于",
    "T15n0620_001:0334b27": "左&#x811A;大拇指半節。半節滿已津潤具足，乃至",
    "T15n0620_001:0334b28": "薄皮，復至一節。如是，漸漸遍滿半身；滿半",
    "T15n0620_001:0334b29": "身已，復滿全身；滿全身已，四百四脈眾藥",
    "T15n0620_001:0334c01": "流注，觀身三百三十六節皆悉盈滿。爾時，行",
    "T15n0620_001:0334c02": "者還取頭骨安置頭上，童子復以青色之",
    "T15n0620_001:0334c03": "藥布其頭上，此藥滴滴從毛孔入。[0334c03] 「恐外風",
    "T15n0620_001:0334c04": "入，梵王復教作雪山酥皆令鮮白，醍醐流",
    "T15n0620_001:0334c05": "注如頗梨壁，持用擁身七七四十九遍，復更",
    "T15n0620_001:0334c06": "廣大作醍醐池，白酥為華，行者坐上酥蓋酥",
    "T15n0620_001:0334c07": "窟，梵王慈藥布散酥間。[0334c07] 「如是諦觀九百九十",
    "T15n0620_001:0334c08": "九遍，然後復當想第二節。蓮華中有一紅色",
    "T15n0620_001:0334c09": "童子，持赤色藥散於髮間及遍身體一切",
    "T15n0620_001:0334c10": "毛孔，使赤色藥從薄皮入乃至於髓，使心下",
    "T15n0620_001:0334c11": "明，遍體漸漸軟。",
    "T15n0620_001:0334c12": "[0334c12] 「第三節中，蓮華復敷，金色童子持黃色藥，散",
    "T15n0620_001:0334c13": "於髮間及遍身體一切毛孔，使黃色藥從薄",
    "T15n0620_001:0334c14": "皮入乃至於髓，使心下青，遍體漸漸增長，復",
    "T15n0620_001:0334c15": "更增長軟。[0334c15] 「第四節，毘琉璃童子持青色藥，",
    "T15n0620_001:0334c16": "右手持之，散於髮間及遍身體一切毛孔，使",
    "T15n0620_001:0334c17": "青色藥從薄皮入乃至於髓，使心下赤。[0334c17] 「一一",
    "T15n0620_001:0334c18": "毛孔各下一針，從於足下上刺二針。心上作",
    "T15n0620_001:0334c19": "三蓮花，三花之中有三火珠放赤色光，光照",
    "T15n0620_001:0334c20": "於心，令心下漸漸暖。然後兩掌諸節各下三",
    "T15n0620_001:0334c21": "針，隨脈上下調和諸氣，生四百四脈，不觸",
    "T15n0620_001:0334c22": "大腸、腎脈增長。復以五針刺左腸脈。如是，",
    "T15n0620_001:0334c23": "童子調和諸針，以不思議熏、不思議修，挽",
    "T15n0620_001:0334c24": "出諸針置五爪下，以手摩觸遍行者身。[0334c24] 「第五",
    "T15n0620_001:0334c25": "節，綠色童子手捉玉瓶，從於糞門灌綠色藥",
    "T15n0620_001:0334c26": "遍大、小腸、五藏諸脈，還從糞門流出此水。雜",
    "T15n0620_001:0334c27": "穢諸蟲隨水而流，不損醍醐，蟲止水盡。復",
    "T15n0620_001:0334c28": "散綠色乾藥，從於髮間及遍身體一切毛孔，",
    "T15n0620_001:0334c29": "使綠色乾藥從薄皮入乃至於髓，使心下白，",
    "T15n0620_001:0335a01": "遍體漸增柔軟。[0335a01] 「第六節，紫色童子捉玫瑰珠",
    "T15n0620_001:0335a02": "瓶，盛玫瑰水遍洗諸脈，令玫瑰水從一切",
    "T15n0620_001:0335a03": "毛孔出，毛下諸蟲皆從水出。復以一琥珀色",
    "T15n0620_001:0335a04": "乾藥，散於髮間及遍身體一切毛孔，使琥珀",
    "T15n0620_001:0335a05": "色乾藥從薄皮入乃至於髓，使心下轉明如",
    "T15n0620_001:0335a06": "白雪光，遍體漸增柔軟。[0335a06] 「第七節，黃色童子捉",
    "T15n0620_001:0335a07": "金剛鑽，鑽兩&#x811A;下、鑽兩掌、鑽心兩邊，然",
    "T15n0620_001:0335a08": "後持如意珠王摩拭六根，諸根開受最上禪",
    "T15n0620_001:0335a09": "味樂，諸皮脈間如塗白膏，一切柔軟。[0335a09] 「第八節，",
    "T15n0620_001:0335a10": "金剛色童子手持二瓶，以金剛色藥灌兩耳",
    "T15n0620_001:0335a11": "中及一切毛孔，如按摩法停調諸節，身如",
    "T15n0620_001:0335a12": "&#x920E;鎖遊諸節間。[0335a12] 「第九節，摩尼珠色童子從",
    "T15n0620_001:0335a13": "瓶口出至行者所，內五指置行者口中，其五",
    "T15n0620_001:0335a14": "指端流五色藥。行者飲已，觀身及心乃至諸",
    "T15n0620_001:0335a15": "脈淨若明鏡，頗梨摩尼色不得譬。童子授蓮",
    "T15n0620_001:0335a16": "花莖令行者噉，噉時如噉藕法，滴滴之中",
    "T15n0620_001:0335a17": "流注甘露。食此莖已唯九華在，一一華中有",
    "T15n0620_001:0335a18": "一梵王持梵王床授與行者，令行者坐。坐此",
    "T15n0620_001:0335a19": "床已，七寶大蓋覆行者上，梵王各各說慈法",
    "T15n0620_001:0335a20": "門以教行者。梵王力故，十方諸佛住行者",
    "T15n0620_001:0335a21": "前為說慈悲喜捨，隨根授藥柔軟四大。」[0335a21] 告舍",
    "T15n0620_001:0335a22": "利弗：「汝好持此柔軟四大伏九十八使身內",
    "T15n0620_001:0335a23": "身外一切諸病梵王灌頂擁酥灌法，為四",
    "T15n0620_001:0335a24": "眾說。」[0335a24] 爾時，舍利弗、尊者阿難等聞佛所說，歡",
    "T15n0620_001:0335a25": "喜奉行。",
    "T15n0620_001:0335a26": "治噎法",
    "T15n0620_001:0335a27": "[0335a27] 「復次，舍利弗！若阿練比丘用心大急、數息",
    "T15n0620_001:0335a28": "太&#x9E81;、眠臥單薄，因外風寒、因動脾管、脾、腎",
    "T15n0620_001:0335a29": "等脈，諸筋起風、逆氣胸塞、節節流水停住胸",
    "T15n0620_001:0335b01": "中，因成激血氣發頭痛、背滿諸筋攣縮，當",
    "T15n0620_001:0335b02": "疾治之。[0335b02] 「治之法者，先服肥膩世間&#x7F99;藥，然後",
    "T15n0620_001:0335b03": "仰眠，數息令定，想阿耨達池其水盈滿，滿一",
    "T15n0620_001:0335b04": "由旬，底有金沙、四寶、金輪，生黃金華大如車",
    "T15n0620_001:0335b05": "輪。花中有四寶——獸頭象鼻出水、師子口出水、",
    "T15n0620_001:0335b06": "馬口出水、牛口出水——繞池七匝，阿耨達龍王",
    "T15n0620_001:0335b07": "七寶宮殿在四獸頭間。[0335b07] 「龍王頂上如意珠中，",
    "T15n0620_001:0335b08": "龍王力故生一千五百雜色蓮華、青蓮花五",
    "T15n0620_001:0335b09": "百，尊者賓頭盧等五百阿羅漢各坐其上，日",
    "T15n0620_001:0335b10": "暮則合、晝時則開，有七寶蓋在比丘上、有七",
    "T15n0620_001:0335b11": "寶床在蓮華下。五百金色蓮花，淳陀婆等五",
    "T15n0620_001:0335b12": "百沙彌各坐其上，日暮則合、日晝則開，有七",
    "T15n0620_001:0335b13": "寶蓋在沙彌上、有七寶床在蓮華下。五百紅",
    "T15n0620_001:0335b14": "蓮花，尊者優波難陀、和須蜜多等大阿羅漢，",
    "T15n0620_001:0335b15": "或言是大菩薩眷屬五百，各坐其上，日暮則",
    "T15n0620_001:0335b16": "合、日晝則開，有七寶蓋在比丘上、有七寶床",
    "T15n0620_001:0335b17": "在蓮花下，有七寶高臺長八千丈從下方出。",
    "T15n0620_001:0335b18": "[0335b18] 「當阿耨達龍王宮前有五百童子在其臺上，",
    "T15n0620_001:0335b19": "身真金色，第一童子名曰闍婆、第二童子名",
    "T15n0620_001:0335b20": "曰善財，第五百童子名灌頂力。[0335b20] 「王若欲治噎",
    "T15n0620_001:0335b21": "病者，先念尊者賓頭盧等一千五百人——如上所",
    "T15n0620_001:0335b22": "說——令了了見已，尊者賓頭盧當將是闍婆童",
    "T15n0620_001:0335b23": "子取阿耨達龍王所服白色菴婆陀藥(菴婆陀藥者，味",
    "T15n0620_001:0335b24": "如甘蔗，形似藕根，味亦有似石蜜者)。服此藥已，噎病得差，四大調",
    "T15n0620_001:0335b25": "和，眼即明淨。[0335b25] 「若發大乘心者，闍婆善財等五",
    "T15n0620_001:0335b26": "百童子為說大乘法，因是得見跋陀婆羅等",
    "T15n0620_001:0335b27": "十六賢士，亦見賢劫彌勒等千菩薩。因發阿",
    "T15n0620_001:0335b28": "耨多羅三藐三菩提心、具六波羅蜜；發聲聞",
    "T15n0620_001:0335b29": "心者，尊者賓頭盧為說四念處法乃至八聖",
    "T15n0620_001:0335c01": "道分，經九十日得阿羅漢道。」[0335c01] 告舍利弗：「汝好",
    "T15n0620_001:0335c02": "受持此治噎法，慎莫忘失。」[0335c02] 時舍利弗及阿難",
    "T15n0620_001:0335c03": "等聞佛所說，歡喜奉行。",
    "T15n0620_001:0335c04": "治行者貪婬患法",
    "T15n0620_001:0335c05": "[0335c05] 「復次，舍利弗！若行者入禪定時欲覺起，貪婬",
    "T15n0620_001:0335c06": "風動四百四脈，從眼至身根一時動搖，諸情",
    "T15n0620_001:0335c07": "閉塞動於心風，使心顛狂。因是發狂，鬼魅所",
    "T15n0620_001:0335c08": "著，晝夜思欲如救頭然，當疾治之。[0335c08] 「治之法",
    "T15n0620_001:0335c09": "者，教此行者觀子藏。子藏者，在生藏下、熟",
    "T15n0620_001:0335c10": "藏之上，九十九重膜如死&#x732A;胞。四百四脈從",
    "T15n0620_001:0335c11": "於子藏，猶如樹根布散諸根；如盛屎囊，一千",
    "T15n0620_001:0335c12": "九百節似芭蕉葉，八萬戶蟲圍繞周匝四百",
    "T15n0620_001:0335c13": "四脈及以子藏；猶如馬腸直至產門，如臂釧",
    "T15n0620_001:0335c14": "形，團團大小，上圓下尖，狀如貝齒。[0335c14] 「九十九",
    "T15n0620_001:0335c15": "重，一一重間有四百四蟲，一一蟲有十二頭、",
    "T15n0620_001:0335c16": "十二口。人飲水時，水精入脈布散諸蟲，入毘",
    "T15n0620_001:0335c17": "羅蟲頂直至產門，半月半月出不淨水，諸蟲",
    "T15n0620_001:0335c18": "各吐猶如敗膿；入九十蟲口中，從十二蟲六",
    "T15n0620_001:0335c19": "竅中出，如敗絳汁。復有諸蟲細於秋毫，遊戲",
    "T15n0620_001:0335c20": "其中。[0335c20] 「諸男子等宿惡罪故，四百四脈從眼根",
    "T15n0620_001:0335c21": "布散四支，流注諸腸至生藏下、熟藏之上。[0335c21] 「肺",
    "T15n0620_001:0335c22": "腴、腎脈，於其兩邊各有六十四蟲。蟲各十二",
    "T15n0620_001:0335c23": "頭，亦十二口，綩綣相著，狀如指環，盛青色",
    "T15n0620_001:0335c24": "膿，如野&#x732A;精，臭惡叵堪。至陰藏處分為三",
    "T15n0620_001:0335c25": "支，二支在上，如芭蕉葉有一千二百脈，一一",
    "T15n0620_001:0335c26": "脈中生於風蟲，細若秋毫，似毘蘭多鳥[口*(隹/乃)]。",
    "T15n0620_001:0335c27": "[0335c27] 「諸蟲口中生筋色蟲(此蟲形體似筋，連持子藏，能動諸脈，吸精出入，男蟲青白、女蟲紅赤)",
    "T15n0620_001:0335c28": "七萬八千，共相纏裹，狀如累環，似瞿師羅鳥，",
    "T15n0620_001:0335c29": "眼九十八，脈上衝於心乃至頂髻。[0335c29] 「諸男子等，",
    "T15n0620_001:0336a01": "眼觸於色，風動心根，四百四脈為風所使，",
    "T15n0620_001:0336a02": "動轉不停。八萬戶蟲一時張口，眼出諸膿流",
    "T15n0620_001:0336a03": "注諸脈乃至蟲頂，諸蟲崩動狂無所知，觸前",
    "T15n0620_001:0336a04": "女根——男精青白是諸蟲淚、女精黃赤是諸",
    "T15n0620_001:0336a05": "蟲膿。九十八使所熏修法；八萬戶蟲，地、水、火、",
    "T15n0620_001:0336a06": "風，動作作此。」[0336a06] 告舍利弗：「若有四眾著慚愧",
    "T15n0620_001:0336a07": "衣、服慚愧藥、欲求解脫度世苦者，當學此",
    "T15n0620_001:0336a08": "法，如飲甘露。[0336a08] 「學此法者，想前子藏乃至女",
    "T15n0620_001:0336a09": "根、男子身分，大小諸蟲張口&#x7AEA;耳、瞋目吐",
    "T15n0620_001:0336a10": "膿。以手反之置左膝端，數息令定，一千九百",
    "T15n0620_001:0336a11": "九十九過觀；此想成已，置右膝端，如前觀之。",
    "T15n0620_001:0336a12": "[0336a12] 「復以手反之，用覆頭上，令此諸蟲、眾不淨物",
    "T15n0620_001:0336a13": "先適兩眼、耳、鼻及口，無處不至。[0336a13] 「見此事已，",
    "T15n0620_001:0336a14": "於好女色及好男色、乃至天子、天女，若眼視",
    "T15n0620_001:0336a15": "之如見癩人那利瘡蟲、如地獄箭半多羅鬼",
    "T15n0620_001:0336a16": "神狀、如阿鼻地獄猛火熱。應當諦觀自身、他",
    "T15n0620_001:0336a17": "身，是欲界一切眾生身分不淨皆悉如是。」[0336a17] 告",
    "T15n0620_001:0336a18": "舍利弗：「汝今知不？眾生身根根本種子悉不",
    "T15n0620_001:0336a19": "清淨，不可具說，但當數息一心觀之。若服此",
    "T15n0620_001:0336a20": "藥，是大丈夫、天人之師、調御人主，免欲淤",
    "T15n0620_001:0336a21": "泥，不為使水、恩愛大河之所漂沒、婬泆不祥",
    "T15n0620_001:0336a22": "幻色妖鬼之所嬈害。[0336a22] 「當知是人未出生死，",
    "T15n0620_001:0336a23": "其身香潔如優波羅，人中香象、龍王、力士，",
    "T15n0620_001:0336a24": "摩醯首羅所不能及，大力丈夫，天、人所敬。」[0336a24] 告",
    "T15n0620_001:0336a25": "舍利弗：「汝好受持，為四眾說，慎勿忘失。」[0336a25] 時舍",
    "T15n0620_001:0336a26": "利弗及阿難等聞佛所說，歡喜奉行。",
    "T15n0620_001:0336a27": "治利養瘡法",
    "T15n0620_001:0336a28": "[0336a28] 「復次，舍利弗！若有行者貪火所燒，利養毒箭",
    "T15n0620_001:0336a29": "惡風吹動以射其心。以貪因緣心或顛倒，晝",
    "T15n0620_001:0336b01": "夜六時思念貪方便，如&#x732B;伺鼠心無厭足、如",
    "T15n0620_001:0336b02": "七步蛇吐毒覆身。如此惡人利養細滑，五百",
    "T15n0620_001:0336b03": "毒蛇集在身中，剎那剎那頃其心毒火熾",
    "T15n0620_001:0336b04": "然不息。晝夜六時煩惱猛風吹利養薪，在其",
    "T15n0620_001:0336b05": "心內熾然不息，諸蛇競作燒善根芽。以是",
    "T15n0620_001:0336b06": "因緣，狂亂黑鬼猛毒熾盛，見他得利如箭射",
    "T15n0620_001:0336b07": "心、如刺入眼、如釘入耳。諸情閉塞，五百五",
    "T15n0620_001:0336b08": "蛇、四大毒龍、五拔刀賊、六村羅剎一時競",
    "T15n0620_001:0336b09": "作，因是發狂，當疾治之。[0336b09] 「治之法者，先當數",
    "T15n0620_001:0336b10": "息，繫心令定，想一丈六像——身紫金色，三十二",
    "T15n0620_001:0336b11": "相——在耆闍崛山七寶窟中坐寶師子座，與",
    "T15n0620_001:0336b12": "諸四眾說除貪法。告言：『法子！汝觀貪人所著",
    "T15n0620_001:0336b13": "袈裟、六物、眾具，如棘刺林針縫之中，當生劍",
    "T15n0620_001:0336b14": "樹、百千鐵釘、鐵[口*(隹/乃)]諸蟲啄食其身。融銅鑊湯、",
    "T15n0620_001:0336b15": "鐵鋸、鐵床是汝坐具；沸屎、毒蛇、鐵丸鑊湯、刀",
    "T15n0620_001:0336b16": "林劍戟、百億棘刺、火河流銅、灰漿膿血是",
    "T15n0620_001:0336b17": "汝飲食。』[0336b17] 「爾時，世尊說是語已默然無聲，令於",
    "T15n0620_001:0336b18": "行者自見己身臥七重鐵城內，見五羅剎張",
    "T15n0620_001:0336b19": "口兩向，以八十鐵鉗拔舌令出；無量鐵犁",
    "T15n0620_001:0336b20": "狀如劍樹以耕其舌；鐵牛甲間流注融銅，鐵",
    "T15n0620_001:0336b21": "卒身內有百千色膿，膿中諸蟲不可稱數。",
    "T15n0620_001:0336b22": "觀見此事，心驚毛&#x7AEA;。出定入定，見所著衣如",
    "T15n0620_001:0336b23": "膿、屎和血，鐵[口*(隹/乃)]諸蟲、刀林劍戟以為莊嚴；見",
    "T15n0620_001:0336b24": "所食物猶如蛔蟲，百千小蟲耳生諸膿、屎、尿、",
    "T15n0620_001:0336b25": "諸血，八十[口*(隹/乃)]蟲、風蟲、火蟲、水蟲、地蟲、地獄",
    "T15n0620_001:0336b26": "蟲，一切諸蟲吐膿、吐毒滿&#x9262;多羅；鐵丸、劍戟",
    "T15n0620_001:0336b27": "以為果蓏。[0336b27] 「爾時，世尊而說偈言：",
    "T15n0620_001:0336b28": "「『生死不斷絕，  貪欲嗜味故，",
    "T15n0620_001:0336b29": "  養怨入丘塚，  唐受諸辛苦。",
    "T15n0620_001:0336c01": "  身臭如死尸，  九孔流不淨，",
    "T15n0620_001:0336c02": "  如廁蟲樂糞，  愚貪身無異。",
    "T15n0620_001:0336c03": "  智者應觀身，  不貪染世間，",
    "T15n0620_001:0336c04": "  無累、無所欲，  是名真涅槃。",
    "T15n0620_001:0336c05": "  如諸佛所說，  一心一意行，",
    "T15n0620_001:0336c06": "  數息在靜處，  是名行頭陀。』」",
    "T15n0620_001:0336c07": "[0336c07] 告舍利弗：「利養傷身、敗人善根，不可具說，但",
    "T15n0620_001:0336c08": "當數息一心觀之。若服此藥，是大丈夫、天人",
    "T15n0620_001:0336c09": "之師、調御人主，免欲淤泥，不為使水、恩愛",
    "T15n0620_001:0336c10": "大河之所漂沒、貪利不祥之所燒害。當知是",
    "T15n0620_001:0336c11": "人未出生死，其身香潔如優波羅，人中香",
    "T15n0620_001:0336c12": "象、龍王、力士、摩醯首羅所不能及，大力丈夫、",
    "T15n0620_001:0336c13": "天、人所敬。」[0336c13] 告舍利弗：「汝好受持，為四眾說，慎",
    "T15n0620_001:0336c14": "勿忘失。」[0336c14] 時舍利弗及阿難等聞佛所說，歡喜",
    "T15n0620_001:0336c15": "奉行。",
    "T15n0620_001:0336c16": "治犯戒法",
    "T15n0620_001:0336c17": "[0336c17] 「復次，舍利弗！若比丘、比丘尼、式叉摩尼、沙彌、",
    "T15n0620_001:0336c18": "沙彌尼、優婆塞、優婆夷受佛禁戒，身心狂亂",
    "T15n0620_001:0336c19": "猶如&#x7328;猴，種植之法未及生長滅枝毀根；",
    "T15n0620_001:0336c20": "七眾亦爾，於佛禁戒戒色未生，犯突吉羅乃",
    "T15n0620_001:0336c21": "至波羅夷，猶如醉象不避好惡、不識諸方，蹈",
    "T15n0620_001:0336c22": "壞一切諸善好物；四眾亦爾，蹈破淨戒青蓮",
    "T15n0620_001:0336c23": "花池，破戒猛盛猶如狂狗，見人、見木、乃至鳥、",
    "T15n0620_001:0336c24": "獸隨逐齧之。[0336c24] 「犯戒惡人見佛、羅漢、清淨比丘",
    "T15n0620_001:0336c25": "功德福田，隨逐罵辱、誹謗毀之，自飲毒藥遍",
    "T15n0620_001:0336c26": "體血現，節節火然。狂愚無智，結使猛風動煩",
    "T15n0620_001:0336c27": "惱山——貪婬為眼、瞋為手足、愚癡身體——踐蹈世",
    "T15n0620_001:0336c28": "間，植種惡子，既自種已，復教他人求覓。地",
    "T15n0620_001:0336c29": "獄獄卒、羅剎、牛頭阿傍、劫火惡鬼、劍林之神、",
    "T15n0620_001:0337a01": "閻羅王等十八獄主，常為己作大親友上善",
    "T15n0620_001:0337a02": "知識，必定當與如是獄種晝夜遊處。[0337a02] 「此破戒",
    "T15n0620_001:0337a03": "人，諸惡猛火已來入心，為利養故、為名聞",
    "T15n0620_001:0337a04": "故，自稱善好、威德具足，詣阿練若知法者所，",
    "T15n0620_001:0337a05": "猶如幻師幻惑他目。此幻偽人詐行頭陀，破",
    "T15n0620_001:0337a06": "戒惡風吹罪業華常散己上，惡口誹謗，不善",
    "T15n0620_001:0337a07": "心香以熏身心。此人身心猶如伊蘭，似百千",
    "T15n0620_001:0337a08": "蟲狗，雖行禪定，偽現數息所見境界。[0337a08] 「始初之",
    "T15n0620_001:0337a09": "時，見黑色佛如黑象&#x811A;、見如灰人，見諸比",
    "T15n0620_001:0337a10": "丘頭破&#x811A;折、見比丘尼莊嚴花鬘。見諸天",
    "T15n0620_001:0337a11": "象化為獼猴，毛端火然來觸擾已。或見一",
    "T15n0620_001:0337a12": "野狐及一野干有百千尾，一一尾端無量諸",
    "T15n0620_001:0337a13": "蟲、種種雜惡。或見羸瘦駝驢、&#x732A;狗、鳩槃荼",
    "T15n0620_001:0337a14": "等。諸惡夜叉、羅剎、魁膾，各持種種武器、惡",
    "T15n0620_001:0337a15": "火打撲比丘，因是發狂——或歌、或舞、臥地糞",
    "T15n0620_001:0337a16": "穢、作種種惡——當疾治之。[0337a16] 「治之法者，向諸智",
    "T15n0620_001:0337a17": "者至誠自說，懺悔所作惡不善業。智者應當",
    "T15n0620_001:0337a18": "教此比丘念釋迦牟尼佛，乃至次第念於七",
    "T15n0620_001:0337a19": "佛；念七佛已，念三十五佛；然後復當念諸菩",
    "T15n0620_001:0337a20": "薩、念大乘心。觀於空法深自慚愧，想一一佛",
    "T15n0620_001:0337a21": "捉澡罐水以灌其頂。[0337a21] 「復自想身墮阿鼻地",
    "T15n0620_001:0337a22": "獄，十八地獄受諸苦惱，於地獄中稱南無佛、",
    "T15n0620_001:0337a23": "南無法、南無比丘僧，修行六念，諸佛、如來於",
    "T15n0620_001:0337a24": "其夢中放白毫光救地獄苦。見此事已，如",
    "T15n0620_001:0337a25": "負債人心懷慚愧應當償之，一心一意脫僧",
    "T15n0620_001:0337a26": "伽梨、著安多會、詣清淨僧所，五體投地如",
    "T15n0620_001:0337a27": "大山崩，心懷慚愧懺悔諸罪，為僧執事作",
    "T15n0620_001:0337a28": "諸苦役——掃廁、擔糞——經八百日。[0337a28] 「然後復當澡浴",
    "T15n0620_001:0337a29": "身體，還著僧伽梨。入於塔中，一心合掌諦觀",
    "T15n0620_001:0337b01": "如來眉間白毫大人相光一日至七日，還至",
    "T15n0620_001:0337b02": "智者所求索懺悔。智者應當告言：『比丘！汝今",
    "T15n0620_001:0337b03": "自觀汝身，猶如金瓶盛四毒蛇——二上、二下——吐",
    "T15n0620_001:0337b04": "毒可畏。復觀一龍六頭繞瓶，龍亦吐毒滴蛇",
    "T15n0620_001:0337b05": "口中，四方大樹從金瓶出遍三界。黑象復",
    "T15n0620_001:0337b06": "來欲拔此樹，四面火起。』見此事已，應當告",
    "T15n0620_001:0337b07": "言：『比丘當知：金瓶者，是地氣也；青色蛇者，",
    "T15n0620_001:0337b08": "從風大生，是風大毒；綠色蛇者，從水大生，是",
    "T15n0620_001:0337b09": "水大毒；白色蛇者，從地大生，是地大毒；黃色",
    "T15n0620_001:0337b10": "蛇者，從火大生，是火大毒；六頭龍者，是汝身",
    "T15n0620_001:0337b11": "中五陰及空。如此身者，毒害不淨，云何縱",
    "T15n0620_001:0337b12": "惡、犯戒不治？』[0337b12] 「說此語已，復教掃塔、塗地、作諸",
    "T15n0620_001:0337b13": "苦役，更教觀佛，見佛放金色光以手摩頭。然",
    "T15n0620_001:0337b14": "後方當教不淨觀，不淨門徹無有諸障，然後",
    "T15n0620_001:0337b15": "可與僧中說戒。[0337b15] 「欲說戒時應唱是語：『某甲比",
    "T15n0620_001:0337b16": "丘、某甲比丘尼，已八百日行於苦役、七日觀",
    "T15n0620_001:0337b17": "佛眉間白毫，作毒蛇觀、地獄想成。復觀一佛",
    "T15n0620_001:0337b18": "說懺悔法、不淨觀門、無我人鏡，還復通達",
    "T15n0620_001:0337b19": "境界中。佛以澡罐水灌比丘頂，天神現夢說",
    "T15n0620_001:0337b20": "已清淨。今已慚愧，我所證知，唯願聽許。』[0337b20] 「爾時，",
    "T15n0620_001:0337b21": "律師復應以律撿問此人，復教誦戒。經八百",
    "T15n0620_001:0337b22": "遍，然後方與如淨比丘得無有異。」[0337b22] 告舍利",
    "T15n0620_001:0337b23": "弗：「若有七眾犯於輕戒，過二夜不懺悔者，",
    "T15n0620_001:0337b24": "是人現身雖行禪定終不獲道。若犯重戒墮",
    "T15n0620_001:0337b25": "大地獄，從地獄出受畜生身，如是具足，足滿",
    "T15n0620_001:0337b26": "三劫然後為人。雖得人身，貧窮、癩病七十七",
    "T15n0620_001:0337b27": "身，不見佛、不聞法、諸根不具。是故，智者若",
    "T15n0620_001:0337b28": "犯佛戒，於突吉羅應生怖畏，如被刀斫，極懷",
    "T15n0620_001:0337b29": "慚愧。何況重戒？若能服此持戒藥者，當知是",
    "T15n0620_001:0337c01": "人最上慚愧忍辱丈夫，無能過者。」[0337c01] 爾時，世尊",
    "T15n0620_001:0337c02": "而說偈言：",
    "T15n0620_001:0337c03": "「破戒心不淨，  猶如偷賊狗，",
    "T15n0620_001:0337c04": " 處處求利養，  為貪心所殺。",
    "T15n0620_001:0337c05": " 當服慚愧藥，  忍辱為衣裳，",
    "T15n0620_001:0337c06": " 懺悔莊嚴華，  熏用善心香。",
    "T15n0620_001:0337c07": " 一心觀佛相，  除苦無憂苦，",
    "T15n0620_001:0337c08": " 亦當念空法，  修心觀不淨。",
    "T15n0620_001:0337c09": " 是名諸如來，  甘露灌頂藥，",
    "T15n0620_001:0337c10": " 服者心無憂，  可至涅槃岸。",
    "T15n0620_001:0337c11": " 如法應修行、  非法不應作，",
    "T15n0620_001:0337c12": " 今世若過世，  行法者得度。",
    "T15n0620_001:0337c13": " 隨順佛所說，  持戒行頭陀，",
    "T15n0620_001:0337c14": " 身心無惡行，  疾至於解脫。」",
    "T15n0620_001:0337c15": "[0337c15] 爾時，世尊告舍利弗：「汝好受此治犯戒藥，慎",
    "T15n0620_001:0337c16": "莫忘失。」[0337c16] 時舍利弗及阿難等聞佛所說，歡喜",
    "T15n0620_001:0337c17": "奉行。"
}