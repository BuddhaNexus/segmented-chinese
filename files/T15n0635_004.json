{
    "T15n0635_004:0503b02": "佛說弘道廣顯三昧經卷第四",
    "T15n0635_004:0503b04": "西晉月氏三藏竺法護譯",
    "T15n0635_004:0503b05": "不起法忍品第九",
    "T15n0635_004:0503b06": "[0503b06] 時阿耨達謂軟首曰：「不起法忍當云何得乎？」",
    "T15n0635_004:0503b07": "[0503b07] 軟首答曰：「忍不生色、痛、想、行、識，是謂菩薩得",
    "T15n0635_004:0503b08": "不起忍。[0503b08] 「又復龍王！菩薩所得不起法忍，等",
    "T15n0635_004:0503b09": "見眾生以致是忍；等彼眾生如其所生；等見",
    "T15n0635_004:0503b10": "眾生亦無有生；等見眾生以如自然；等見一",
    "T15n0635_004:0503b11": "切若如其相，亦不與等而見其等，是謂菩",
    "T15n0635_004:0503b12": "薩等見忍空。[0503b12] 「云何為空？眼以色識、耳之聲識、",
    "T15n0635_004:0503b13": "鼻而香識、口之味識、身所更識、心受法識。",
    "T15n0635_004:0503b14": "如諸情空，其忍亦空、過忍亦空、現忍亦空，如",
    "T15n0635_004:0503b15": "其忍空，眾生亦空。何用為空？以欲為空，恚、",
    "T15n0635_004:0503b16": "怒、癡空，如眾生空，顛倒亦空，欲垢起滅亦悉",
    "T15n0635_004:0503b17": "為空，作是智行，斯謂菩薩。行應不起法忍",
    "T15n0635_004:0503b18": "之者，其等眾生已應向脫。何則如是？又彼菩",
    "T15n0635_004:0503b19": "薩而作是念：『如其以空，至於我垢及諸眾",
    "T15n0635_004:0503b20": "生，空無所有。御欲如此，是欲已脫，於本自無。",
    "T15n0635_004:0503b21": "一切眾生，如此之忍於欲自在，以脫是欲",
    "T15n0635_004:0503b22": "根寂無處，其永不滅無脫不脫，亦無有得至",
    "T15n0635_004:0503b23": "脫者也，若斯永脫則彼是故住處自然。』[0503b23] 「又此，",
    "T15n0635_004:0503b24": "龍王！若有菩薩行應忍者，拔度一切不有其",
    "T15n0635_004:0503b25": "勞。所以者何？見諸眾生本都無縛，於本自脫。",
    "T15n0635_004:0503b26": "彼作此念：『是諸眾生悉著一欲，行者不著而",
    "T15n0635_004:0503b27": "脫本法，一切眾生著其不諦妄想之念，菩薩",
    "T15n0635_004:0503b28": "了此，終始無著已脫法本』。[0503b28] 「又復龍王！得不起",
    "T15n0635_004:0503b29": "法忍菩薩者，雖未得達佛要行處，然是菩薩",
    "T15n0635_004:0503c01": "不住凡夫、學無學處，普入諸處習度無惓，不",
    "T15n0635_004:0503c02": "於欲處有其婬行、恚處不怒、癡處不愚；不",
    "T15n0635_004:0503c03": "於處所以無欲住離眾欲際，御持諸姓導",
    "T15n0635_004:0503c04": "化眾生，自無欲垢貪著穢行。彼於魔界及與",
    "T15n0635_004:0503c05": "佛界，并自然相而無疑惑，亦不念其法性之",
    "T15n0635_004:0503c06": "處。普現於彼眾生之界，了知識處、法非法",
    "T15n0635_004:0503c07": "處，曉入行處以慧而觀。於行之處及生死處，",
    "T15n0635_004:0503c08": "亦不生死入隨生死，所在諸處為造德本守",
    "T15n0635_004:0503c09": "靜不疲，解知生死如無生死，不以賢聖修應",
    "T15n0635_004:0503c10": "而脫。」[0503c10] 時阿耨達謂軟首曰：「如仁軟首而作",
    "T15n0635_004:0503c11": "是言，菩薩不以修應向脫，其曉是學斯則菩",
    "T15n0635_004:0503c12": "薩修應向脫。何謂菩薩修應向脫？」[0503c12] 軟首答曰：",
    "T15n0635_004:0503c13": "「得不退轉，是謂菩薩修應向脫。[0503c13] 「又復龍王！菩",
    "T15n0635_004:0503c14": "薩曉知有念未脫，為諸隨念眾生等故，建立",
    "T15n0635_004:0503c15": "精進化轉無念，言有吾我亦為未脫。[0503c15] 「又復龍",
    "T15n0635_004:0503c16": "王！其菩薩者已無吾我，向諸縛著眾生類",
    "T15n0635_004:0503c17": "故，為起大悲而以度之。彼見生死都無生死，",
    "T15n0635_004:0503c18": "生諸所生以其無生，眾生無生而皆等見，為",
    "T15n0635_004:0503c19": "諸倚著眾生之故現生受身，永無其生亦不",
    "T15n0635_004:0503c20": "有終，是慧菩薩應修向脫，執權而還還住生",
    "T15n0635_004:0503c21": "死，現在所生受身之處，濟化愚冥導以智慧，",
    "T15n0635_004:0503c22": "得免罪苦；菩薩以空故應寂向脫，以權而還",
    "T15n0635_004:0503c23": "反于生死，為諸眾生興發大悲，菩薩無相修",
    "T15n0635_004:0503c24": "應向脫；弘權而還還遊生死，向諸隨念眾",
    "T15n0635_004:0503c25": "生之故為起大悲；菩薩無願修應向脫，執權",
    "T15n0635_004:0503c26": "而還還住生死，為諸隨願眾生之類，向發大",
    "T15n0635_004:0503c27": "悲化行無願脫乎。[0503c27] 「龍王！菩薩解入無所有法，",
    "T15n0635_004:0503c28": "不捨眾生入於無我及人命壽，不忘道場，曉",
    "T15n0635_004:0503c29": "入無量果致大人三十二相，終寂靜寞無寂",
    "T15n0635_004:0504a01": "不寂亦無其亂，等過諸行，無心意識不違本",
    "T15n0635_004:0504a02": "願，昇普智心等離眾念，權曉眾生種種意行，",
    "T15n0635_004:0504a03": "得賢聖者及非賢聖，勤以精進立正聖法無",
    "T15n0635_004:0504a04": "淫泆行，建志不捨，寂與不寂等皆濟度，無",
    "T15n0635_004:0504a05": "念不念，其不整者佛土莊飾嚴整立之，過俗",
    "T15n0635_004:0504a06": "向脫脫不離俗。如是龍王！以執智權有賢聖",
    "T15n0635_004:0504a07": "定，是為菩薩修應向脫。",
    "T15n0635_004:0504a08": "[0504a08] 「譬如，龍王！聲聞之行修應向脫，名曰往還。以",
    "T15n0635_004:0504a09": "成其道，不能前進發於無上、建立大悲而化眾",
    "T15n0635_004:0504a10": "生。如其菩薩亦應修脫無復動搖，成不退轉",
    "T15n0635_004:0504a11": "往還乎。龍王！修應向脫，無疑會當得至道果。",
    "T15n0635_004:0504a12": "又如菩薩修應向脫，都不忘於聲聞之果受",
    "T15n0635_004:0504a13": "菩薩道，以是聲聞修應向脫為有其限，如菩",
    "T15n0635_004:0504a14": "薩者永無其限。譬如龍王！有二匹夫在峻山",
    "T15n0635_004:0504a15": "頂而欲自投，其一人者力贔勇悍，權策通捷",
    "T15n0635_004:0504a16": "宿習機宜，曉了諸變無事不貫，從其峻山而",
    "T15n0635_004:0504a17": "已自投，忽爾復還住彼山頂，由其勇勢爽",
    "T15n0635_004:0504a18": "健猛達，身昇最力輕驫翻疾，強惈所致而使",
    "T15n0635_004:0504a19": "無墮亦不所住。如其一人志怯意弱亦無權",
    "T15n0635_004:0504a20": "謀，於其山上不能自投。如是龍王！其菩薩",
    "T15n0635_004:0504a21": "者於空無相願，觀&#x89A9;諸法無所作念，如是觀",
    "T15n0635_004:0504a22": "訖，又復能以權慧之力，為眾生故住普智心。",
    "T15n0635_004:0504a23": "其峻山者謂是無數；其慧博達顯大力者，譬",
    "T15n0635_004:0504a24": "執權慧行菩薩也。其修權慧菩薩行者，不處",
    "T15n0635_004:0504a25": "生死不住無為，是謂菩薩披普智鎧。如入",
    "T15n0635_004:0504a26": "死生抽拔眾生，令發菩薩大乘之行；其劣弱",
    "T15n0635_004:0504a27": "者住彼山上不能返還，譬之聲聞不入生死",
    "T15n0635_004:0504a28": "無益眾生。[0504a28] 「若是，龍王！其有菩薩聞是脫慧要",
    "T15n0635_004:0504a29": "行品者，斯輩，世尊！皆得堅固於無上正真道",
    "T15n0635_004:0504b01": "意，疾近佛坐濟度三界。」[0504b01] 說是法時，會中菩",
    "T15n0635_004:0504b02": "薩七千人得不退轉。",
    "T15n0635_004:0504b03": "眾要法品第十",
    "T15n0635_004:0504b04": "[0504b04] 時阿耨達龍王太子，其名感動，前白佛言：「今",
    "T15n0635_004:0504b05": "吾，世尊！以無貪心自歸三尊，願使是經久住",
    "T15n0635_004:0504b06": "於世，護正法故。唯，世尊！志發無上正真道",
    "T15n0635_004:0504b07": "意，願造斯行樂興達之，得了心本，明曉道",
    "T15n0635_004:0504b08": "本及諸法本，自致成佛最正之覺，當廣宣道",
    "T15n0635_004:0504b09": "化潤眾生。又唯，世尊！其諸菩薩聞此清淨大",
    "T15n0635_004:0504b10": "道法品而不信樂不奉行者，當知斯輩菩薩",
    "T15n0635_004:0504b11": "之類，為魔所魘，亦不得疾近普智心行。所",
    "T15n0635_004:0504b12": "以者何？從斯世尊法品要義出生菩薩，自致",
    "T15n0635_004:0504b13": "成佛、伏魔外道，去、來、現在諸佛正覺皆由是",
    "T15n0635_004:0504b14": "法。」[0504b14] 爾時賢者須菩提謂太子：「感動！如仁賢者",
    "T15n0635_004:0504b15": "了解心本、明盡道本及諸法本，若得成其",
    "T15n0635_004:0504b16": "覺諸法者，此何心本而得了耶？」[0504b16] 曰：「其本者，",
    "T15n0635_004:0504b17": "唯，須菩提！是之本者以心本也。」[0504b17] 須菩提曰：",
    "T15n0635_004:0504b18": "「心為何本？」[0504b18] 曰：「本乎婬、怒、癡也。」[0504b18] 曰：「婬、怒、癡為",
    "T15n0635_004:0504b19": "何本耶？」[0504b19] 曰：「以念、無念為本也。」[0504b19] 須菩提曰：「云",
    "T15n0635_004:0504b20": "何，賢者！婬、怒、癡本，為從其無念興起生耶？」[0504b20] 曰：",
    "T15n0635_004:0504b21": "「須菩提！婬、怒、癡本，不念無念亦不生也。又其",
    "T15n0635_004:0504b22": "本者，不起為本。又須菩提！所可言者此何心",
    "T15n0635_004:0504b23": "本？為心本者其本清淨，斯謂心本。如本清淨，",
    "T15n0635_004:0504b24": "彼無婬欲、恚怒、癡垢。」[0504b24] 曰：「族姓子！欲生起生，彼",
    "T15n0635_004:0504b25": "從何生？而常生生如無斷耶？」[0504b25] 曰：「須菩提！其",
    "T15n0635_004:0504b26": "欲當生而已生生，於心本者不有著生。唯，",
    "T15n0635_004:0504b27": "須菩提！若彼心本有其著者，則終無致至清",
    "T15n0635_004:0504b28": "淨者；是故心本都無著也。由是知欲亦為清",
    "T15n0635_004:0504b29": "淨。」[0504b29] 須菩提曰：「云何族姓子！了知欲耶？」[0504b29] 曰：「以",
    "T15n0635_004:0504c01": "因緣之起生也，其無因緣為不有生。唯，須",
    "T15n0635_004:0504c02": "菩提！修淨念者了欲無也。」[0504c02] 須菩提曰：「又云",
    "T15n0635_004:0504c03": "何乎？族姓子！菩薩為應修淨念耶？」[0504c03] 曰：「須菩提！",
    "T15n0635_004:0504c04": "菩薩於行而修諸行，是謂菩薩修淨行者也。",
    "T15n0635_004:0504c05": "唯，須菩提！其有菩薩都為眾生，被大德鎧化",
    "T15n0635_004:0504c06": "至泥洹，等見眾生本如泥洹，是則菩薩修淨",
    "T15n0635_004:0504c07": "念行。唯，須菩提！其菩薩者，為諸聲聞及緣一",
    "T15n0635_004:0504c08": "覺隨應說法，不隨是化，斯謂菩薩修淨念",
    "T15n0635_004:0504c09": "行。唯，須菩提！又彼菩薩自寂其欲、靜眾生欲，",
    "T15n0635_004:0504c10": "是謂菩薩為修淨行。又須菩提！其菩薩者，在",
    "T15n0635_004:0504c11": "於淨念而見不修，又於不淨而見修淨，是謂",
    "T15n0635_004:0504c12": "菩薩修淨行者。」[0504c12] 爾時須菩提謂王太子感動",
    "T15n0635_004:0504c13": "曰：「又云何乎？族姓之子！菩薩於淨而見不修，",
    "T15n0635_004:0504c14": "於其不修見淨修念？」[0504c14] 曰：「須菩提！修淨念者，謂",
    "T15n0635_004:0504c15": "修眼色、耳聲、鼻香、舌味、身更、心所受法，見悉",
    "T15n0635_004:0504c16": "不修、法性無二，謂修。三界不著是菩薩住，住",
    "T15n0635_004:0504c17": "以善權，斯曰修念。菩薩作此行，須菩提！則",
    "T15n0635_004:0504c18": "謂修淨念行者也。」[0504c18] 於是世尊歎太子曰：「善哉",
    "T15n0635_004:0504c19": "善哉！如若正士感動所言，修淨如斯！是為",
    "T15n0635_004:0504c20": "菩薩應修淨行。今若所說皆佛威神，其有菩",
    "T15n0635_004:0504c21": "薩修行如此，是乃應興大乘之行，當知斯",
    "T15n0635_004:0504c22": "輩堅固普智。」[0504c22] 於是太子感動白佛：「云何，世尊！",
    "T15n0635_004:0504c23": "菩薩得以無欲之心應自歸佛？」[0504c23] 曰：「族姓子！若",
    "T15n0635_004:0504c24": "有菩薩了知諸法無我、人、壽，無色無想亦無法",
    "T15n0635_004:0504c25": "相，不於法性而見如來！如是菩薩為應無欲",
    "T15n0635_004:0504c26": "自歸命佛。如如來法彼則法性，如其法性",
    "T15n0635_004:0504c27": "為普所至，有得致是法性之法則知諸法，斯",
    "T15n0635_004:0504c28": "謂菩薩以無欲心應自歸法。其法性者，彼為",
    "T15n0635_004:0504c29": "無數。習無數者即是聲聞。又如菩薩等見無",
    "T15n0635_004:0505a01": "數，於其無數而不有數亦不二者，斯謂菩薩",
    "T15n0635_004:0505a02": "以無欲心應自歸依。」[0505a02] 說是語時，太子感動",
    "T15n0635_004:0505a03": "得柔順忍，來會色、欲諸天、龍、人，聞此法品等",
    "T15n0635_004:0505a04": "二萬眾，皆發無上正真道意。",
    "T15n0635_004:0505a05": "受封拜品第十一",
    "T15n0635_004:0505a06": "[0505a06] 爾時龍王阿耨達與宮夫人、太子、眷屬俱而圍",
    "T15n0635_004:0505a07": "繞，自歸三尊，都以宮室并池所有，供奉世尊",
    "T15n0635_004:0505a08": "及比丘僧以為精舍，又復言曰：「吾今，世尊！興",
    "T15n0635_004:0505a09": "發是願，從斯大池出流四河充于四海，從其！",
    "T15n0635_004:0505a10": "世尊！四河之流，若龍、鬼、人、飛鳥、走獸，二足、四",
    "T15n0635_004:0505a11": "足有含命類，飲此流者，願其一切皆發無上",
    "T15n0635_004:0505a12": "正真道意。宿不發者，飲此水已使成其行，速",
    "T15n0635_004:0505a13": "在佛座，降&#x5374;魔眾、伏諸外道。」[0505a13] 時世尊笑。諸",
    "T15n0635_004:0505a14": "佛笑法口出五色，奮耀奕奕光焰無數，震照",
    "T15n0635_004:0505a15": "十方無量佛世，明踰日月、須彌珠寶，諸天、魔",
    "T15n0635_004:0505a16": "宮及釋、梵殿，一切天光盡翳無明。[0505a16] 是時無數",
    "T15n0635_004:0505a17": "億千天眾，莫不懷悅發願聖覺。光徹阿鼻諸",
    "T15n0635_004:0505a18": "大地獄，有被明者尋免眾苦，皆志無上正真",
    "T15n0635_004:0505a19": "道意。還繞世尊乃無數匝，忽從頂入。[0505a19] 爾時賢",
    "T15n0635_004:0505a20": "者名曰披耆(晉言：辯辭也)，見其光明輒從坐起，",
    "T15n0635_004:0505a21": "整著衣服偏袒右臂，向佛跪膝恭撿又言，歎",
    "T15n0635_004:0505a22": "頌世尊，而以偈曰：",
    "T15n0635_004:0505a23": "「其色無量見者悅，  人雄至最獨世尊！",
    "T15n0635_004:0505a24": " 滅除眾冥與大明，  執持威神說笑意。",
    "T15n0635_004:0505a25": " 百福所詠德七滿，  得智光明演慧行；",
    "T15n0635_004:0505a26": " 為法上講惟法王，  世尊今笑何瑞應？",
    "T15n0635_004:0505a27": " 具見誠諦常樂信，  根定寂靜眾權敬；",
    "T15n0635_004:0505a28": " 化度一切以寂然，  德過無極說笑故。",
    "T15n0635_004:0505a29": " 梵聲清徹甚軟和，  鸞音商雅踰諸樂；",
    "T15n0635_004:0505b01": " 眾音備足無缺減，  解散笑故宣布示。",
    "T15n0635_004:0505b02": " 智脫之明應慧度，  行常清淨樂淡然；",
    "T15n0635_004:0505b03": " 權曉眾行普智具，  賢聖導王說笑義。",
    "T15n0635_004:0505b04": " 智辯通達慧無極，  現力無量神足備；",
    "T15n0635_004:0505b05": " 十力已具普感動，  天師現笑用何故？",
    "T15n0635_004:0505b06": " 身光無數照杳冥，  大千眾明不能蔽；",
    "T15n0635_004:0505b07": " 踰越日月及珠火，  威聖之光無等倫。",
    "T15n0635_004:0505b08": " 功德滿足若如海，  順化菩薩以智明；",
    "T15n0635_004:0505b09": " 懷慧無限散眾疑，  興發何故而有笑？",
    "T15n0635_004:0505b10": " 尊度三界無有極，  權道眾生除諸穢；",
    "T15n0635_004:0505b11": " 能淨欲垢化無餘，  天顏含笑為誰興？",
    "T15n0635_004:0505b12": " 如來所由普感動，  震動天龍諸鬼神；",
    "T15n0635_004:0505b13": " 稽首受禮於法王，  蒙說笑意決眾疑。」",
    "T15n0635_004:0505b14": "[0505b14] 是時佛告耆年辯辭賢者：「汝見阿耨達不？供",
    "T15n0635_004:0505b15": "如來故造此嚴飾。」[0505b15] 曰：「然。世尊！已而見之。」[0505b15] 曰：「是",
    "T15n0635_004:0505b16": "龍王以於九十六億諸佛，施種德本，今受",
    "T15n0635_004:0505b17": "封拜，如吾前世為定光佛世尊所決：『汝當",
    "T15n0635_004:0505b18": "來世得致為佛，號名能仁如來、無著、平等正",
    "T15n0635_004:0505b19": "覺、通行備足、為最眾祐、無上法御、天人之師，號",
    "T15n0635_004:0505b20": "佛、世尊！』是時龍王為長者子，其號名曰比守",
    "T15n0635_004:0505b21": "陀來(來丹本未，晉言：淨意)，聞吾受決尋轉興願：『使吾",
    "T15n0635_004:0505b22": "來世得其拜署，若斯梵志，為是定光佛所決",
    "T15n0635_004:0505b23": "也。』爾時淨意長者子者，阿耨達是！又斯龍",
    "T15n0635_004:0505b24": "王當於賢劫中，在此池中莊飾種種，鮮交",
    "T15n0635_004:0505b25": "眾寶若天宮室，當悉進奉賢劫千佛。斯諸如",
    "T15n0635_004:0505b26": "來盡知王意，率皆說此清淨法品，悉坐是處",
    "T15n0635_004:0505b27": "等亦如今；又及如前拘樓秦佛、文尼、迦葉，同",
    "T15n0635_004:0505b28": "共坐此師子之座，及其最後樓至如來，亦當",
    "T15n0635_004:0505b29": "轉此法品要義。無熱龍王當供養賢劫千佛",
    "T15n0635_004:0505c01": "從聞是法，諸佛眾會悉同如今。是阿耨達",
    "T15n0635_004:0505c02": "後無數世，奉諸如來事眾正覺，修梵淨行常",
    "T15n0635_004:0505c03": "護正法勸進菩薩！然後七百無數劫已，當得",
    "T15n0635_004:0505c04": "作佛，號阿耨達如來、無著、平等正覺、通行備",
    "T15n0635_004:0505c05": "足、無上法御、天人之師，為佛、世尊！[0505c05] 「如是賢者！",
    "T15n0635_004:0505c06": "無熱如來得為佛時，其土人民都無貪婬、恚",
    "T15n0635_004:0505c07": "怒、愚癡，永無相侵不相論短。何則然者？以",
    "T15n0635_004:0505c08": "彼眾生志行備故。如是賢者！阿耨達佛、至真、",
    "T15n0635_004:0505c09": "如來，乃當應壽八十億載，弟子之眾亦八十",
    "T15n0635_004:0505c10": "億，如其始會之為清淨，從始至終無異缺減，",
    "T15n0635_004:0505c11": "如此之比數百千會，當有通辯受決菩薩四",
    "T15n0635_004:0505c12": "千億人都悉集會，又諸發意菩薩行者不可",
    "T15n0635_004:0505c13": "計數。[0505c13] 「無熱如來當為佛時，其土清淨紺琉璃",
    "T15n0635_004:0505c14": "為地，天金分錯飾用諸寶，以眾明珠造作",
    "T15n0635_004:0505c15": "樓閣及經行地。彼土眾生若興食想應輒百",
    "T15n0635_004:0505c16": "味，悉得五通。其國處所人民居止，但以珍琦、",
    "T15n0635_004:0505c17": "被服、飲食、娛樂自由，悉如第四兜術天上。彼",
    "T15n0635_004:0505c18": "不二念，又無貪欲婬行之心，而諸眾生法樂",
    "T15n0635_004:0505c19": "自娛，其土人民都無欲垢。若彼如來敷雨法",
    "T15n0635_004:0505c20": "說不有勞想，神變無數以演洪化，宣示經法",
    "T15n0635_004:0505c21": "永無其難，方適說法眾生輒度。何則然者？",
    "T15n0635_004:0505c22": "以彼一切志純熟故。[0505c22] 「又其如來自於三千大",
    "T15n0635_004:0505c23": "千世界，唯一法化無外異道；又若如來欲會",
    "T15n0635_004:0505c24": "眾時，輒放身光盡明其界，彼土人民尋皆有",
    "T15n0635_004:0505c25": "念：『世尊覺來將演法化故揚光耳！』各承佛",
    "T15n0635_004:0505c26": "聖神足飛來詣佛聽法。[0505c26] 「又彼如來終無不定，",
    "T15n0635_004:0505c27": "乘大聖神忽昇空中去地七丈，就其自然師",
    "T15n0635_004:0505c28": "子之座，廣為眾會進講法說，普土見之，譬如",
    "T15n0635_004:0505c29": "&#x89A9;其日月宮殿明盛滿時。眾生種德故生彼",
    "T15n0635_004:0506a01": "土，其國人民觀於世尊師子之座，懸在虛",
    "T15n0635_004:0506a02": "空而無所著，尋解諸法亦空無著。當爾之時",
    "T15n0635_004:0506a03": "悉得法忍。其如來者但說金剛定入之門，不",
    "T15n0635_004:0506a04": "有聲聞、緣覺雜言。所以唯演金剛定者，譬如",
    "T15n0635_004:0506a05": "金剛所可著處靡不降徹。而彼如來所可說",
    "T15n0635_004:0506a06": "法，亦如金剛，鑽碎吟疑住著諸見。[0506a06] 「如是賢者！",
    "T15n0635_004:0506a07": "阿耨達佛若現滅度，而其世界有尊菩薩，名",
    "T15n0635_004:0506a08": "曰持願，當授其決然後現滅。其佛方滅，持願",
    "T15n0635_004:0506a09": "菩薩即得無上最正之覺，尋補佛處，號曰等",
    "T15n0635_004:0506a10": "世如來、無著、平等正覺！其土所有神通菩薩",
    "T15n0635_004:0506a11": "及上弟子眾會多少，如阿耨達！」[0506a11] 時阿耨達王",
    "T15n0635_004:0506a12": "之太子名曰當(丹常)信，敬心悅欣，以寶明",
    "T15n0635_004:0506a13": "珠、交露飾蓋進奉如來，叉手白佛：「誰當於時",
    "T15n0635_004:0506a14": "得為持願菩薩者耶？」[0506a14] 是時世尊知王太子",
    "T15n0635_004:0506a15": "當信意向，告阿難曰：「其時持願菩薩大士",
    "T15n0635_004:0506a16": "當補佛處者，今龍王子當(丹常)信是也！時阿",
    "T15n0635_004:0506a17": "耨達如來方滅，持願菩薩尋昇佛座；又其",
    "T15n0635_004:0506a18": "等世如來、無著、平等正覺方適得佛，亦便轉",
    "T15n0635_004:0506a19": "此法品正要。」[0506a19] 當佛說是封拜品時，四萬菩薩",
    "T15n0635_004:0506a20": "得無從生忍，十方世界來會菩薩、釋、梵、持世、",
    "T15n0635_004:0506a21": "天、龍、鬼神，聞佛說此封拜法已，悉皆喜悅懽",
    "T15n0635_004:0506a22": "心踊躍信樂遂生，五體稽首各還宮殿。[0506a22] 阿耨",
    "T15n0635_004:0506a23": "達王與諸太子眷屬圍遶，&#x52C5;伊羅蠻龍象王",
    "T15n0635_004:0506a24": "曰：「為如來故造作交露琦珍寶車，使其廣博",
    "T15n0635_004:0506a25": "殊妙無極，當以奉送至真正覺！尋應受教。」輒",
    "T15n0635_004:0506a26": "為如來化作七寶珠交露車，令極高大廣博",
    "T15n0635_004:0506a27": "嚴飾。世尊菩薩及諸弟子悉就車坐，無熱",
    "T15n0635_004:0506a28": "龍王太子眷屬，心懷恭恪手共挽車，從其宮",
    "T15n0635_004:0506a29": "中出于大池，如來神旨忽昇鷲山。",
    "T15n0635_004:0506b01": "囑累法藏品第十二",
    "T15n0635_004:0506b02": "[0506b02] 於是世尊到鷲山已，即告慈氏、軟首童子并",
    "T15n0635_004:0506b03": "眾菩薩曰：「諸族姓子！以阿耨達所問道品宜",
    "T15n0635_004:0506b04": "重宣廣，使諸未聞而得聞之。」[0506b04] 慈氏、軟首而俱",
    "T15n0635_004:0506b05": "白佛：「唯願如來垂慈當說。」[0506b05] 於時世尊尋輒",
    "T15n0635_004:0506b06": "揚光，光色無數，天地震動至于六反，光明",
    "T15n0635_004:0506b07": "鑠鑠乃曜十方，十方佛土諸尊菩薩神通備",
    "T15n0635_004:0506b08": "者，尋明飛來，到皆稽首各便就坐。王阿闍世、",
    "T15n0635_004:0506b09": "夫人、婇女、太子、眷屬、舉國臣民、長者、居士、梵",
    "T15n0635_004:0506b10": "志、學者，見是光明，又聞如來從無熱還，各捨",
    "T15n0635_004:0506b11": "其事悉詣鷲山，到世尊前肅然加敬叉手為",
    "T15n0635_004:0506b12": "禮，問訊如來：「景福無量乎！」即退還坐觀佛無",
    "T15n0635_004:0506b13": "厭。[0506b13] 如來身光明，悉普至無極世界，諸大地",
    "T15n0635_004:0506b14": "獄眾窈冥處靡不降徹，諸在地獄無不被明。",
    "T15n0635_004:0506b15": "又其光明而出聲曰：「能仁如來於無熱池弘",
    "T15n0635_004:0506b16": "說清淨道品要法，今還鷲山而重演化。」又其",
    "T15n0635_004:0506b17": "音聲徹諸地獄，十方地獄眾生之類，所受苦",
    "T15n0635_004:0506b18": "痛應時得免，悉遙見佛及諸眾會，皆自悲",
    "T15n0635_004:0506b19": "嗟：「嗚呼世尊！吾等受此苦痛無數地獄之酸，",
    "T15n0635_004:0506b20": "六火圍遶燒炙苦毒，鋒瘡萬端鑊湯之難，諸",
    "T15n0635_004:0506b21": "變種種更斯眾痛日月彌遠。善哉世人，值奉",
    "T15n0635_004:0506b22": "如來，稟佛道化得離三苦，吾等宿世雖遇諸",
    "T15n0635_004:0506b23": "佛，不受法化使被眾痛，蒙賴如來所說法",
    "T15n0635_004:0506b24": "品，令諸殃罪而輒微輕。」[0506b24] 當爾之時，十方地",
    "T15n0635_004:0506b25": "獄一切眾生，得萬有億千，悉發無上正真道",
    "T15n0635_004:0506b26": "意，遙承佛聖，皆同聲曰：「一切苦痛本為清",
    "T15n0635_004:0506b27": "淨，其了本者則無顛倒，吾等但坐不了之故，",
    "T15n0635_004:0506b28": "更諸地獄眾苦無數，願使一切速解正真。」",
    "T15n0635_004:0506b29": "[0506b29] 爾時佛告慈氏菩薩、軟首童子及阿難曰：「諸",
    "T15n0635_004:0506c01": "族姓等！當勤受此是經要說，持諷誦讀以宣",
    "T15n0635_004:0506c02": "流布，廣為學者演說斯法，使諸四輩加心專",
    "T15n0635_004:0506c03": "習，是慧要行積辯句義。若族姓子及族姓女，",
    "T15n0635_004:0506c04": "發心怡悅向樂是經，當為斯輩解此奧藏深",
    "T15n0635_004:0506c05": "邃諸義，道之無府眾經所歸，諸佛積要微妙",
    "T15n0635_004:0506c06": "無量，若所授者，當令字句了了分明使無增",
    "T15n0635_004:0506c07": "減。又諸族姓若賢男女，在於過去恒沙諸佛",
    "T15n0635_004:0506c08": "所作功德施行種種，受持諸佛所可說法，一",
    "T15n0635_004:0506c09": "一專習勤心奉行。若復施、戒、忍、進、定、智，行是",
    "T15n0635_004:0506c10": "六度億百千劫，奉是諸佛并眾弟子，衣被、",
    "T15n0635_004:0506c11": "飯食、床臥、醫藥、香華、伎樂，進諸所欲；又造精",
    "T15n0635_004:0506c12": "舍經行之地，奉敬如是不可稱計；至諸世尊",
    "T15n0635_004:0506c13": "般泥洹已，為諸如來起七寶塔，一一供養諸",
    "T15n0635_004:0506c14": "如來塔，香華、伎樂、繒綵、幡蓋、進然香燈，又懸",
    "T15n0635_004:0506c15": "夜光明月諸寶，供養如是極多無數，斯所行",
    "T15n0635_004:0506c16": "德集會計之，都不如是族姓男女逮得一聞",
    "T15n0635_004:0506c17": "此阿耨達龍王所問決諸狐疑法品義也。所",
    "T15n0635_004:0506c18": "以者何？以斯法藏出生諸佛菩薩要行慧之",
    "T15n0635_004:0506c19": "最故，何況奉持、執卷誦讀，以無疑心體解",
    "T15n0635_004:0506c20": "深妙，復以所聞宣示流布，斯諸功德不可測",
    "T15n0635_004:0506c21": "量也。」",
    "T15n0635_004:0506c22": "[0506c22] 是時慈氏、軟首童子、賢者阿難俱白佛言：「甚",
    "T15n0635_004:0506c23": "未曾有。唯然，世尊！又若如來慈降一切興有",
    "T15n0635_004:0506c24": "大悲，乃為十方去來現在菩薩行者、天、龍、鬼",
    "T15n0635_004:0506c25": "神、諸眾生故，弘說是法無極清淨道品之義。",
    "T15n0635_004:0506c26": "又復世尊！若族姓子及族姓女，聞阿耨達龍",
    "T15n0635_004:0506c27": "王所問決狐疑經，不即受持樂習誦讀，又",
    "T15n0635_004:0506c28": "不廣博布示等學，亦不興心勸助之者，當知",
    "T15n0635_004:0506c29": "是輩族姓男女，以為眾魔及魔官屬，并邪外",
    "T15n0635_004:0507a01": "道之所得便，常在羅網結疑中也。」[0507a01] 時佛歎曰：",
    "T15n0635_004:0507a02": "「快哉所言！誘進一切使習斯法，令行應之。」如",
    "T15n0635_004:0507a03": "來又曰：「當以是經數為四輩宣廣說之。」[0507a03] 爾",
    "T15n0635_004:0507a04": "時慈氏、軟首菩薩、賢者阿難皆白佛言：「唯願",
    "T15n0635_004:0507a05": "世尊輒當受持布演是法。又復世尊！此經",
    "T15n0635_004:0507a06": "名何？當云何奉？」[0507a06] 世尊告曰：「斯乎族姓！名『阿",
    "T15n0635_004:0507a07": "耨達龍王所問決諸狐疑清淨法品』，亦名『弘",
    "T15n0635_004:0507a08": "道廣顯定意』，當勤受持斯經之要。又族姓等！",
    "T15n0635_004:0507a09": "是道品者珍護諸法經之淵海也。」[0507a09] 慈氏菩薩、",
    "T15n0635_004:0507a10": "軟首童子及諸來會神通菩薩，釋、梵、持世、天、",
    "T15n0635_004:0507a11": "龍、鬼神同聲白佛：「甚善如來！快說是法。吾等，",
    "T15n0635_004:0507a12": "世尊！在所聚落、國界、縣邑有行是法，當共",
    "T15n0635_004:0507a13": "躬身營護斯輩，其聞此者令無邪便；吾等亦",
    "T15n0635_004:0507a14": "當受持是經，使普流布而常無斷。」[0507a14] 佛歎慈氏、",
    "T15n0635_004:0507a15": "軟首童子并眾菩薩曰：「善哉諸族姓子！卿等",
    "T15n0635_004:0507a16": "所言勸樂將來諸學菩薩，快甚乃爾！」[0507a16] 佛說此",
    "T15n0635_004:0507a17": "已，十方來會神通菩薩七萬二千悉逮顯定；",
    "T15n0635_004:0507a18": "五萬四千天、龍、鬼、人，皆發無上正真道意；五",
    "T15n0635_004:0507a19": "千天人得生法眼。阿耨達龍王、慈氏菩薩、軟",
    "T15n0635_004:0507a20": "首童子、一切菩薩、賢者阿難，來會四輩，及諸",
    "T15n0635_004:0507a21": "天、龍、種種鬼神，人與非人，聞佛說是，莫不歡",
    "T15n0635_004:0507a22": "喜，稽首佛足各便而退。"
}