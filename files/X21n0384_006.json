{
    "X21n0384_006:0752a15": "地藏菩薩本願經卷下科注卷之六",
    "X21n0384_006:0752a16": "古鹽匡菴青蓮苾蒭靈椉父輯",
    "X21n0384_006:0752a17": "△二見聞利益流通謂見地藏之像聞地藏之名",
    "X21n0384_006:0752a18": "無不獲大利益例同觀音聞名見身心念者皆能",
    "X21n0384_006:0752a19": "滅苦見身致禮即身業機聞名故稱即口業機身",
    "X21n0384_006:0752a20": "口由心即意業機機感既成冥顯自應如地草木",
    "X21n0384_006:0752a21": "一雨均霑無不獲潤流通之益功叵量矣初品題。",
    "X21n0384_006:0752a22": "見聞利益品第十二",
    "X21n0384_006:0752a23": "△二品文分二初釋迦現相歎德事二觀音請說",
    "X21n0384_006:0752a24": "為流通初分二初頂門放光證事。",
    "X21n0384_006:0752b01": "爾時。世尊從頂門上。放百千萬億大毫相光。",
    "X21n0384_006:0752b02": "自爾時至告諸大眾。皆經家所敘之文。恰於地神",
    "X21n0384_006:0752b03": "護法品後放光者。為證前起後。令諸眾生覩相悟",
    "X21n0384_006:0752b04": "心。各各自知一段不思議本有之常光也。從頂二",
    "X21n0384_006:0752b05": "句。總標。梵名烏瑟膩沙。此云佛頂。而言門者。禪祕",
    "X21n0384_006:0752b06": "要經云。人身三分。臍為中原。頭為殿堂。頂為天門。",
    "X21n0384_006:0752b07": "故曰頂門。葢頭為一身之主。頂乃一首之尊。故大",
    "X21n0384_006:0752b08": "論。阿私仙人云。頭中頂相。無能見上。若天若人。無",
    "X21n0384_006:0752b09": "有勝者。表一切種智。超因極果也。門有能通．當體",
    "X21n0384_006:0752b10": "二義。由此地藏妙像嘉名。瞻禮稱念。而進於極果",
    "X21n0384_006:0752b11": "者。能通之功也。此頂人人本具。略不假借。則六道",
    "X21n0384_006:0752b12": "與地藏。總是一身。眾生與如來。原非兩體。當下即",
    "X21n0384_006:0752b13": "是。奚假從門而入。當體之意也。上者。從頂放光。表",
    "X21n0384_006:0752b14": "自極智體上。起此大光明用。其體原一。生佛同具",
    "X21n0384_006:0752b15": "故。而用不一。隨機施設故。此即一念三千至理。互",
    "X21n0384_006:0752b16": "具互遍。故有百千萬億大毫相光。即表三德。大即",
    "X21n0384_006:0752b17": "法身。以遍滿故。毫相即解脫。外實內空故。光即般",
    "X21n0384_006:0752b18": "若。照了萬法故。身大故。毫光亦大。毫空故。大光亦",
    "X21n0384_006:0752b19": "空。光照故。大毫亦照。三一不相離。一三非可混。不",
    "X21n0384_006:0752b20": "竝別縱橫。生佛同具證。既總標已。下別明之。",
    "X21n0384_006:0752b21": "所謂白毫相光．大白毫相光．瑞毫相光．大瑞毫相光．",
    "X21n0384_006:0752b22": "玉毫相光．大玉毫相光．紫毫相光．大紫毫相光．青毫",
    "X21n0384_006:0752b23": "相光．大青毫相光．碧毫相光．大碧毫相光．紅毫相光．",
    "X21n0384_006:0752b24": "大紅毫相光．綠毫相光．大綠毫相光．金毫相光．大金",
    "X21n0384_006:0752c01": "毫相光．慶雲毫相光．大慶雲毫相光．千輪毫光．大千",
    "X21n0384_006:0752c02": "輪毫光．寶輪毫光．大寶輪毫光．日輪毫光．大日輪毫",
    "X21n0384_006:0752c03": "光．月輪毫光．大月輪毫光．宮殿毫光．大宮殿毫光．海",
    "X21n0384_006:0752c04": "雲毫光．大海雲毫光。",
    "X21n0384_006:0752c05": "毫相是一。即用之體。光色不同。即體之用。法華文",
    "X21n0384_006:0752c06": "句。以五色譬五道。青譬地獄因果。黃譬餓鬼。赤譬",
    "X21n0384_006:0752c07": "畜生。白譬人天(修羅分屬四趣。仍闕黑色)。小色像譬二乘。大色",
    "X21n0384_006:0752c08": "像譬通菩薩。短色像譬別菩薩。長色像譬佛因果。",
    "X21n0384_006:0752c09": "諸文開合隨意。正法念。加長短等。此由法華九界",
    "X21n0384_006:0752c10": "同歸。三乘咸會。故文句作此引用。今就地藏偏哀",
    "X21n0384_006:0752c11": "六道三塗故。且譬五道。事有專屬耳。白毫相光。三",
    "X21n0384_006:0752c12": "十二相之一。梵語叔離。此云白色。西方正色也。白",
    "X21n0384_006:0752c13": "乃本質。居眾色之先。白可受彩。起諸光之色。攬而",
    "X21n0384_006:0752c14": "可識曰相。熾然如燄曰光。大輪云。白毫眉間峙。白",
    "X21n0384_006:0752c15": "光踰琉璃。在因行布施時。適可前人意。起自在業",
    "X21n0384_006:0752c16": "因緣。又咨嗟歌誦閑居之德。故有眉間白毫。外具",
    "X21n0384_006:0752c17": "八楞。中空右旋。三十二相功德。增為千倍。乃成額",
    "X21n0384_006:0752c18": "上白毫相。一千毫相功德。增為百倍。乃成一頂骨",
    "X21n0384_006:0752c19": "相。是故如來。最為尊勝。今從極頂放毫相光。全彰",
    "X21n0384_006:0752c20": "不思議事也。言大者。較前尤為勝妙。下倣此。○瑞",
    "X21n0384_006:0752c21": "毫相光。以玉為信曰瑞。又祥瑞也。天以人君有德。",
    "X21n0384_006:0752c22": "將錫之歷年。錫之五福。先出此為信。今表六道。乘",
    "X21n0384_006:0752c23": "地藏力。三塗清升。人天成佛。故現此祥瑞之毫光",
    "X21n0384_006:0752c24": "也。○玉毫相光。玉乃天地精英。具溫潤之德(文賦山有",
    "X21n0384_006:0753a01": "玉而增潤)。琢磨可能成器。此表五道。離火宅之燥。增性",
    "X21n0384_006:0753a02": "山之潤。出三塗之非器。入四聖之瑚璉也。○紫毫",
    "X21n0384_006:0753a03": "相光。梵名羅差。或勒叉。此云紫色。乃黑赤之間色。",
    "X21n0384_006:0753a04": "以表襍類眾生獲益。止觀云。眾生稟益不同。或襍",
    "X21n0384_006:0753a05": "益．不襍益是也。○青毫相光。梵名尼羅。此云青色。",
    "X21n0384_006:0753a06": "東方屬木。由水而生。似黑而淺。色則揚矣。以表地",
    "X21n0384_006:0753a07": "獄黑業。由之生氣滿盈。發菩提樹之枝柯矣。○碧",
    "X21n0384_006:0753a08": "毫相光。說文謂石之青美。增韻云。深青色。此表地",
    "X21n0384_006:0753a09": "獄中利根。如調達在獄。樂如三禪。闍王入拍毱地",
    "X21n0384_006:0753a10": "獄。暫入即出之類。○紅毫相光。梵名阿盧那。此云",
    "X21n0384_006:0753a11": "赤色。南方屬火。氣盛而明。从大火為意。但視紅微",
    "X21n0384_006:0753a12": "晦。故特言紅。紅从糸．从工。乃女工紡績織紝功力",
    "X21n0384_006:0753a13": "也。此表畜生。由聞名見像。即發心加行。所迷正因。",
    "X21n0384_006:0753a14": "由之而顯。同紅字之功力矣。○綠毫相光。綠。瀏也。",
    "X21n0384_006:0753a15": "泉水上視。瀏然綠色。是青黃之間色。總表獄鬼同",
    "X21n0384_006:0753a16": "入法流也。○金毫相光。梵名伊尼延。此云金色。金",
    "X21n0384_006:0753a17": "有五色。黃金為長。久埋不變。百陶不輕。以表餓鬼",
    "X21n0384_006:0753a18": "雖久埋惡趣。而佛性不失。中道藏開。頓離枵虗也。",
    "X21n0384_006:0753a19": "○慶雲毫相光。西京襍記云。瑞雲。曰慶雲。曰景雲。",
    "X21n0384_006:0753a20": "雲五色曰慶。或曰卿。此表離五住煩惱。顯五分法",
    "X21n0384_006:0753a21": "身之祥徵也。○千輪毫光。此下輪光。較散光尤勝。",
    "X21n0384_006:0753a22": "葢表說圓法。被圓根。入圓門。獲圓益。故十輪云。輪",
    "X21n0384_006:0753a23": "者。如滿月光。清涼無礙。徧諸虗空。照觸一切。無障",
    "X21n0384_006:0753a24": "境界。逸雅訓綸言。彌綸周匝也。精薀云。車所由以",
    "X21n0384_006:0753b01": "運轉者。以其形圓也。而其妙。尤在中虗矣。言千者。",
    "X21n0384_006:0753b02": "千輻之轂。表六道一念千如。至此顯著。圓轉無礙",
    "X21n0384_006:0753b03": "也。○寶輪毫光。與上同。此重寶字。如契經云。若剎",
    "X21n0384_006:0753b04": "帝利種。紹灌頂位。於十五日。齋沐升殿。東方忽有",
    "X21n0384_006:0753b05": "金輪寶現。其輪千輻。具足轂輞。舒妙光明。來應王",
    "X21n0384_006:0753b06": "所。定是金輪王。此表五道具圓根者。蒙地藏以法",
    "X21n0384_006:0753b07": "水灌頂。超入圓向金輪。將紹法王之位也。其間或",
    "X21n0384_006:0753b08": "入銕輪。乃至摩尼輪。不可定判。○日輪毫光。現日",
    "X21n0384_006:0753b09": "天子宮殿也。日。實也。光明盛實。表菩薩智光無私",
    "X21n0384_006:0753b10": "照也。大論云。如日天子。憐愍眾生。與七寶宮殿俱。",
    "X21n0384_006:0753b11": "遶四天下。從初至終。常不懈息。日光普照。無憎無",
    "X21n0384_006:0753b12": "愛。隨其高下深淺悉照。菩薩亦如是。從初發心。為",
    "X21n0384_006:0753b13": "度眾生。無有懈息。出於世間。住五神通。處於虗空。",
    "X21n0384_006:0753b14": "放智慧光明。滅邪見戲論。譬如朝露。見日則消。是",
    "X21n0384_006:0753b15": "也。○月輪毫光。現月天子宮殿也。月。缺也。滿則缺",
    "X21n0384_006:0753b16": "也。此表大士具智斷二德。故能除五道熱惱。益四",
    "X21n0384_006:0753b17": "眾清涼。然此二輪。正表大士權實二智。照理鑑機",
    "X21n0384_006:0753b18": "也。○宮殿毫光。光現宮殿也。釋宮如題。殿。乃堂之",
    "X21n0384_006:0753b19": "高大者。具岧嶤高聳之奇。昭輪奐周明之美。表三",
    "X21n0384_006:0753b20": "塗超出人天。顯五道同歸佛果。故現高顯之相也。",
    "X21n0384_006:0753b21": "○海雲毫光。以光雲遍覆。如海無垠。此表生佛一",
    "X21n0384_006:0753b22": "如。依正不二。染淨同源。苦樂無異。如海莫測邊涯。",
    "X21n0384_006:0753b23": "如雲原無分別。故知情生分別。法法條然。智入一",
    "X21n0384_006:0753b24": "無。事事平等。終於海雲。良有以也。△二口輪出音",
    "X21n0384_006:0753c01": "歎事。",
    "X21n0384_006:0753c02": "於頂門上。放如是等毫相光已。出微妙音。告諸大眾",
    "X21n0384_006:0753c03": "天龍八部人非人等。聽我今日於忉利天宮。稱揚讚",
    "X21n0384_006:0753c04": "歎地藏菩薩於人天中利益等事。不思議事。超聖因",
    "X21n0384_006:0753c05": "事。證十地事。畢竟不退阿耨多羅三藐三菩提事。",
    "X21n0384_006:0753c06": "初二句。結前。出微下。正告。如是者。指歎之詞。以佛",
    "X21n0384_006:0753c07": "頂毫光。勝妙第一。故指而歎言。有如是耶。然如名",
    "X21n0384_006:0753c08": "不異。是曰無非。則生佛同由實相。是非竝契真如。",
    "X21n0384_006:0753c09": "此我佛付囑之本心。亦大士領命之初意。淨穢總",
    "X21n0384_006:0753c10": "入一光。依正同成一色。故經家敘出不思議境。而",
    "X21n0384_006:0753c11": "歎言如是。故知最初放光。表極聖三密。而說法為",
    "X21n0384_006:0753c12": "要。故光從口出。此表六道剋就圓因。將趣極果。而",
    "X21n0384_006:0753c13": "證入為要。故光從頂放。光相似同。意各有攸歸也。",
    "X21n0384_006:0753c14": "大眾是總。天龍等是別。皆所告之機。聽我者。不惟",
    "X21n0384_006:0753c15": "事關深遠。化涉始終。且又囑人天於未來。絕不類",
    "X21n0384_006:0753c16": "尋常之小事。必須專心承聽。方曉叵量威神。於人",
    "X21n0384_006:0753c17": "天下。結歎四章。利益等事。結名章。以稱名讀經。人",
    "X21n0384_006:0753c18": "天俱解脫故。不思議事。結體章。然體屬理。今何指",
    "X21n0384_006:0753c19": "事。當知始終所依。迷悟竝具。即理之事。故獨當不",
    "X21n0384_006:0753c20": "思議事。超聖二句。結宗章。宗必因果同成故。不退",
    "X21n0384_006:0753c21": "菩提。結用章。地藏巧施方便。為令成就菩提。若準",
    "X21n0384_006:0753c22": "法華四。一．初句歎教一。設教被機。人天得益故。次",
    "X21n0384_006:0753c23": "句歎理一。竝由理具。方有事用故。三．四二句。歎行",
    "X21n0384_006:0753c24": "益行必超因。能證果故。第五句。歎人一。既得畢竟",
    "X21n0384_006:0754a01": "菩提。世出世間。第一人故。皆言事者。與法華如來",
    "X21n0384_006:0754a02": "為一大事因緣故。出現於世同。葢世出世間。內外",
    "X21n0384_006:0754a03": "善惡。大小聖凡。無一不事事者。但作用不同。譬之",
    "X21n0384_006:0754a04": "琴瑟箜篌。音韻似一。吹彈者異耳。然觀結歎文意。",
    "X21n0384_006:0754a05": "似都指後。何也。葢由觀音所問之事。與前逈異。特",
    "X21n0384_006:0754a06": "顯四章之妙。通貫前後。以後形前。愈彰深致。不可",
    "X21n0384_006:0754a07": "以前劣後優。隨文失指也。△二觀音請說為流通",
    "X21n0384_006:0754a08": "二初當機述請二如來讚許初中二初經家提名",
    "X21n0384_006:0754a09": "敘儀。",
    "X21n0384_006:0754a10": "說是語時。會中有一菩薩摩訶薩。名觀世音。從座而",
    "X21n0384_006:0754a11": "起。胡跪合掌。",
    "X21n0384_006:0754a12": "此見賓主擊揚之妙契。師弟敲唱之相應。世尊所",
    "X21n0384_006:0754a13": "以對眾而結歎。意啟觀音乘讚而躡問。故佛說是",
    "X21n0384_006:0754a14": "語時。觀音即起白佛。啐啄同時。斯之謂矣。西音名",
    "X21n0384_006:0754a15": "阿那婆婁吉低輸。此云觀世音。觀是能觀之智。以",
    "X21n0384_006:0754a16": "三智照正性。察本末也。世音是所觀之境。萬像隔",
    "X21n0384_006:0754a17": "別。類音殊唱。菩薩弘慈。俱令脫苦。境智合標。名觀",
    "X21n0384_006:0754a18": "世音。(秣羅矩吒國。印度最南海濱。此南大海中。名補陀落迦山。有石天宮。觀自在菩薩常住處)。",
    "X21n0384_006:0754a19": "△二大士述歎請說三初述前所歎功德又二初",
    "X21n0384_006:0754a20": "述地藏威神。",
    "X21n0384_006:0754a21": "白佛言。世尊。是地藏菩薩摩訶薩。具大慈悲。憐愍罪",
    "X21n0384_006:0754a22": "苦眾生。於千萬億世界。化千萬億身。所有功德及不",
    "X21n0384_006:0754a23": "思議威神之力。",
    "X21n0384_006:0754a24": "世尊欲稱揚眾事。觀音接口便問其由。則知所問",
    "X21n0384_006:0754b01": "所答者。皆不外乎是矣。然必假觀音者。以志同道",
    "X21n0384_006:0754b02": "合。均與閻浮提有大因緣也。如讚地藏具大慈悲。",
    "X21n0384_006:0754b03": "乃至不思議神力。此亦觀音之實事耳。準悲華經。",
    "X21n0384_006:0754b04": "乃過去無諍念王。第一太子。名曰不眴。受寶海梵",
    "X21n0384_006:0754b05": "志所勸。遂發弘誓。故寶藏佛言。汝觀天人及三惡",
    "X21n0384_006:0754b06": "道一切眾生。生大悲心。欲斷眾生諸苦惱故。欲斷",
    "X21n0384_006:0754b07": "眾生諸煩惱故。欲令眾生住安樂故。今當字汝為",
    "X21n0384_006:0754b08": "觀世音。汝行菩薩道時。已有百千無量億那由他",
    "X21n0384_006:0754b09": "眾生。得離苦惱。汝為菩薩時。已能大作佛事(云云)。",
    "X21n0384_006:0754b10": "以其德業相齊。方能發起。故假大士承機申請也。",
    "X21n0384_006:0754b11": "△二述諸佛讚德。",
    "X21n0384_006:0754b12": "我聞世尊與十方無量諸佛。異口同音。讚歎地藏菩",
    "X21n0384_006:0754b13": "薩云。正使過去現在未來諸佛。說其功德。猶不能盡。",
    "X21n0384_006:0754b14": "諸佛同讚之言。有意無文。其意有二。遠則指佛在",
    "X21n0384_006:0754b15": "伽羅帝耶山諸牟尼仙所依處大集會上。廣為讚",
    "X21n0384_006:0754b16": "歎。一也。近則指佛在忉利天宮。十方諸佛同集。分",
    "X21n0384_006:0754b17": "身地藏偕臨。正當釋迦讚地藏眾事之時。安知諸",
    "X21n0384_006:0754b18": "佛不同讚乎。二也。何故正使三世諸佛。說其功德",
    "X21n0384_006:0754b19": "猶不盡耶。以地藏行山。高逾須彌。願海深過溟壑。",
    "X21n0384_006:0754b20": "況智慧神通。皆不思議。奚能稱量耶。△二述今欲",
    "X21n0384_006:0754b21": "讚益事。",
    "X21n0384_006:0754b22": "向者又蒙世尊。普告大眾。欲稱揚地藏利益等事。",
    "X21n0384_006:0754b23": "向者之指。亦有遠近。遠指讚歎品初之文。近指放",
    "X21n0384_006:0754b24": "光後告眾之事。△三正請為眾揚德。",
    "X21n0384_006:0754c01": "唯願世尊。為現在未來一切眾生。稱揚地藏不思議",
    "X21n0384_006:0754c02": "事。令天龍八部瞻禮獲福。",
    "X21n0384_006:0754c03": "此明稱揚地藏之意。正為天龍八部。瞻禮獲福耳。",
    "X21n0384_006:0754c04": "良由一切眾生。妄著我人。隋慢成性。封迷累劫。不",
    "X21n0384_006:0754c05": "識三尊。愚憃沿流。罕逢十聖。寧知命如風燭。難可",
    "X21n0384_006:0754c06": "駐留。形同石火。豈容長久。況復五濁交侵。四蛇常",
    "X21n0384_006:0754c07": "逼。不禮三寶。難越四流。是故行者常須作意。不得",
    "X21n0384_006:0754c08": "自墮。恐無常忽至。瞻禮無門。譬鼠入角。路窮何趣。",
    "X21n0384_006:0754c09": "故佛偈云。命如風中燈。不知滅時節。今日復明日。",
    "X21n0384_006:0754c10": "不覺死輪至。冥冥從業緣。不知生何道。況瞻禮佛",
    "X21n0384_006:0754c11": "菩薩時。則滅無量生死之罪。而集百千善緣之福。",
    "X21n0384_006:0754c12": "如增一阿含云。禮佛有五功德。一端正。二得妙聲。",
    "X21n0384_006:0754c13": "三多饒財。四生處高貴。五生天上。故使人天瞻禮",
    "X21n0384_006:0754c14": "地藏。自然獲福矣。△二如來讚許四初讚德二初",
    "X21n0384_006:0754c15": "讚娑婆有緣功德。",
    "X21n0384_006:0754c16": "佛告觀世音菩薩。汝於娑婆世界。有大因緣。若天若",
    "X21n0384_006:0754c17": "龍。若男若女。若神若鬼。乃至六道罪苦眾生。聞汝名",
    "X21n0384_006:0754c18": "者。見汝形者。戀慕汝者。讚歎汝者。是諸眾生。於無上",
    "X21n0384_006:0754c19": "道。必不退轉。常生人天。具受妙樂。因果將熟。遇佛授",
    "X21n0384_006:0754c20": "記。",
    "X21n0384_006:0754c21": "初總讚。若天下。別讚。標娑婆有緣。乃機感偏宜。然",
    "X21n0384_006:0754c22": "大士化緣。無剎不現也。大因緣者。謂生起助成。有",
    "X21n0384_006:0754c23": "不思議極大之功。止觀云。善知識者。是大因緣。所",
    "X21n0384_006:0754c24": "謂化導令得見佛。如無盡意問云。以何因緣。名觀",
    "X21n0384_006:0755a01": "世音。佛以七難二求。答出其事。別行疏云。因緣甚",
    "X21n0384_006:0755a02": "多。略言境智。若就眾生。則以善惡兩機為因。聖人",
    "X21n0384_006:0755a03": "靈智慈悲為緣。若就聖人。觀智慈悲為因。眾生機",
    "X21n0384_006:0755a04": "感為緣。此即因聖緣凡。因凡緣聖。大槩不出四悉",
    "X21n0384_006:0755a05": "檀(云云)。別讚中。以三雙六隻之機。及六道罪福之",
    "X21n0384_006:0755a06": "感。以顯大因緣也。天．龍。上下一對。男．女。內外一對。",
    "X21n0384_006:0755a07": "神．鬼。幽顯一對。略其中間剎帝利．婆羅門．及出家．",
    "X21n0384_006:0755a08": "在家二眾．聲聞．緣覺．菩薩。故云乃至。然偏舉天龍",
    "X21n0384_006:0755a09": "等。以皆有生老病死也。聞名等。即普門品聞名及",
    "X21n0384_006:0755a10": "見身。能滅諸有苦。是戀慕者。以大士威神具大悲",
    "X21n0384_006:0755a11": "施無畏故。令羣生眷戀思慕。長阿含云。歡喜欲見。",
    "X21n0384_006:0755a12": "憶念不忘。生戀慕心。是也。戀慕不已。即申讚歎。然",
    "X21n0384_006:0755a13": "威神之力。歎莫能窮。詳普門品。是諸下。明効驗。既",
    "X21n0384_006:0755a14": "蒙利益。畢竟成佛。雖現身應物。列四八之殊。其說",
    "X21n0384_006:0755a15": "法被機。分十九之異。而大士本意。在阿耨菩提。常",
    "X21n0384_006:0755a16": "生人天等。明其未成佛道之間。畢竟不墮惡趣。人",
    "X21n0384_006:0755a17": "天受樂。修集善因。因圓果熟。遇佛授記。此皆大因",
    "X21n0384_006:0755a18": "緣事也。故大品云。菩薩摩訶薩欲知諸法因緣。當",
    "X21n0384_006:0755a19": "學般若波羅蜜。則雖普度眾生。入涅槃界。譬如幻",
    "X21n0384_006:0755a20": "師。度幻弟子。彼此離情絕見矣。△二讚聽宣地藏",
    "X21n0384_006:0755a21": "功德。",
    "X21n0384_006:0755a22": "汝今具大慈悲。憐愍眾生。及天龍八部。聽吾宣說地",
    "X21n0384_006:0755a23": "藏菩薩不思議利益之事。",
    "X21n0384_006:0755a24": "初三句正點能聽宣利益事。此應具引別行疏中",
    "X21n0384_006:0755b01": "慈悲普之文。以大士凡見一切苦惱眾生。起大慈",
    "X21n0384_006:0755b02": "悲。令菩提芽生。故云。三業致請。蒙脫苦芽。四弘為",
    "X21n0384_006:0755b03": "誓。使霑上樂。即是真身拔苦。應身與樂耳。何言今",
    "X21n0384_006:0755b04": "具耶。秪為憐愍未來眾生。得得聽宣地藏益事。故",
    "X21n0384_006:0755b05": "點汝今二字也。△三誡聽。",
    "X21n0384_006:0755b06": "汝當諦聽。吾今說之。",
    "X21n0384_006:0755b07": "△三願聞。",
    "X21n0384_006:0755b08": "觀世音言。唯然。世尊。願樂欲聞。",
    "X21n0384_006:0755b09": "悉如文。△四正告二初長行二重頌初分三初別",
    "X21n0384_006:0755b10": "示不思議事文有八段一轉天人衰相乃至第八",
    "X21n0384_006:0755b11": "安水陸險道一一稱不思議者是大士甚深行處",
    "X21n0384_006:0755b12": "從性流出也今初分二初五衰相現。",
    "X21n0384_006:0755b13": "佛告觀世音菩薩。未來現在諸世界中。有天人。受天",
    "X21n0384_006:0755b14": "福盡。有五衰相現。或有墮於惡道之者。",
    "X21n0384_006:0755b15": "三界諸天。各乘宿業。宿福深厚。增進聖倫。前福薄",
    "X21n0384_006:0755b16": "劣。惡業仍牽。涅槃云。天上雖無大苦惱事。然其身",
    "X21n0384_006:0755b17": "體。柔輭細滑。見五相時。極受大苦。如地獄苦。等無",
    "X21n0384_006:0755b18": "差別。如蜜和毒藥。初美後苦。準新婆沙論。諸天命",
    "X21n0384_006:0755b19": "終。先有二種五衰相現。一小二大。小五衰者。一．身",
    "X21n0384_006:0755b20": "出惡聲。二．身光微昧。三．浴水著身。四．著境不捨。五．",
    "X21n0384_006:0755b21": "身虗眼瞬。大五衰者。一．衣服今穢。二．華冠光萎。三．",
    "X21n0384_006:0755b22": "兩腋流汗。四．體生臭氣。五．不樂本座。小五相現。若",
    "X21n0384_006:0755b23": "不歸依求救。大五衰現。必從天死退下。正法念經",
    "X21n0384_006:0755b24": "云。業盡懷憂惱。捨離諸天女。退時大苦惱。不可得",
    "X21n0384_006:0755c01": "譬喻。故須求救也。或有墮惡道者。隨其業力。墮五",
    "X21n0384_006:0755c02": "趣中。如折伏羅漢經云。昔忉利天。有一天壽垂盡。",
    "X21n0384_006:0755c03": "有七種瑞現。光滅．華萎．色變．衣塵．腋汗．身瘦．及離",
    "X21n0384_006:0755c04": "本座。即自思惟。壽終下生鳩夷那竭國。疥癩母猪",
    "X21n0384_006:0755c05": "腹中作豚。即其例也。△二見聞轉報二初示增天",
    "X21n0384_006:0755c06": "福。",
    "X21n0384_006:0755c07": "如是天人。若男若女。當現相時。或見地藏菩薩形像。",
    "X21n0384_006:0755c08": "或聞地藏菩薩名。一瞻一禮。是諸天人。轉增天福。受",
    "X21n0384_006:0755c09": "大快樂。永不墮三惡道報。",
    "X21n0384_006:0755c10": "初示怖相修因。若男女天等。當小大衰相現時。或",
    "X21n0384_006:0755c11": "見地藏像。及聞大士名。身心竝運。瞻禮咸臻。勝福",
    "X21n0384_006:0755c12": "既修。衰相則滅。是諸下。明轉報增福。如天帝釋。小",
    "X21n0384_006:0755c13": "大衰相忽現。心生怖畏。作是念言。誰能救我。如是",
    "X21n0384_006:0755c14": "衰厄。我當歸依。便自了知。除佛世尊。無能救護。尋",
    "X21n0384_006:0755c15": "詣佛所。求哀請救。佛為說法。便得見諦。令彼衰相",
    "X21n0384_006:0755c16": "一時皆滅。歡喜踴躍。作愛語伽陀。大仙應當知。我",
    "X21n0384_006:0755c17": "即於此座。還得天壽命。唯願尊憶持。今於地藏瞻",
    "X21n0384_006:0755c18": "禮者。轉衰增福。亦如是耳(準長阿含云。使彼諸天增益五福。一天壽．二天",
    "X21n0384_006:0755c19": "色．三天名稱．四天樂．五天威德)。永不墮惡道者。如前作豚之天。愁",
    "X21n0384_006:0755c20": "苦不知何計。餘天語言。唯佛能脫卿之罪。即到佛",
    "X21n0384_006:0755c21": "所。作禮發問。佛言。欲得離豚身。常誦三自歸。天即",
    "X21n0384_006:0755c22": "歸依。却後七日。下生維耶離。作長者子。始生墮地。",
    "X21n0384_006:0755c23": "亦跪三歸。年向七歲。於道邊戲。遇身子．目連。兒為",
    "X21n0384_006:0755c24": "作禮。請佛到家。佛為說經。兒及父母親屬。皆得阿",
    "X21n0384_006:0756a01": "惟越致。以此觀之。若瞻禮地藏。豈止永不墮惡。亦",
    "X21n0384_006:0756a02": "能頓入聖階。故知懺悔功力。能致身心俱樂。△二",
    "X21n0384_006:0756a03": "況施供利。",
    "X21n0384_006:0756a04": "何況見聞菩薩。以諸香華衣服飲食寶貝瓔珞布施",
    "X21n0384_006:0756a05": "供養。所獲功德．福利。無量無邊。",
    "X21n0384_006:0756a06": "以上見像聞名。單事瞻禮。增福受樂。不墮惡趣。何",
    "X21n0384_006:0756a07": "況見聞。復申供養乎。故所獲功福。無量無邊也。如",
    "X21n0384_006:0756a08": "彌勒菩薩所問經論問。云何布施果報。答。布施有",
    "X21n0384_006:0756a09": "一種果。所謂受用果。復有二種果。所謂現在受果。",
    "X21n0384_006:0756a10": "未來受果。復有三種果。即此二種。復加般若。今獲",
    "X21n0384_006:0756a11": "功福。正與般若相應。故如虗空無邊量也。△二轉",
    "X21n0384_006:0756a12": "臨終惡業二初臨終聞名離苦。",
    "X21n0384_006:0756a13": "復次。觀世音。若未來現在諸世界中。六道眾生。臨命",
    "X21n0384_006:0756a14": "終時。得聞地藏菩薩名。一聲歷耳根者。是諸眾生。永",
    "X21n0384_006:0756a15": "不歷三惡道苦。",
    "X21n0384_006:0756a16": "△二眷屬塑像轉報二初修塑像因。",
    "X21n0384_006:0756a17": "何況臨命終時。父母眷屬。將是命終人舍宅財物寶",
    "X21n0384_006:0756a18": "貝衣服塑畵地藏形像。",
    "X21n0384_006:0756a19": "△二轉現未報二初病人知因。",
    "X21n0384_006:0756a20": "或使病人。未終之時。眼耳見聞。知道眷屬將舍宅寶",
    "X21n0384_006:0756a21": "貝等為其自身塑畵地藏菩薩形像。",
    "X21n0384_006:0756a22": "悉如前。△二承功報轉二初重病尋愈增壽。",
    "X21n0384_006:0756a23": "是人若是業報合受重病者。承斯功德。尋即除愈。壽",
    "X21n0384_006:0756a24": "命增益。",
    "X21n0384_006:0756b01": "何故須為病人。於地藏處。修供塑像。以能愈病益",
    "X21n0384_006:0756b02": "壽也。止觀云。怖畏惡道。人命無常。一息不追。千載",
    "X21n0384_006:0756b03": "長往。幽途綿邈。無有資糧。苦海悠深。船筏安寄。年",
    "X21n0384_006:0756b04": "事稍去。風刀不奢。豈可晏然。坐待酸楚。譬如野干。",
    "X21n0384_006:0756b05": "失耳尾牙。詐眠望脫(云云)。故為修福。當下除殃。抑",
    "X21n0384_006:0756b06": "豈愈病。更益遐齡。譬之服五石者。不止病差。兼得",
    "X21n0384_006:0756b07": "身充也。△二命盡滅障生天。",
    "X21n0384_006:0756b08": "是人若是業報命盡。應有一切罪障業障。合墮惡趣",
    "X21n0384_006:0756b09": "者。承斯功德。命終之後。即生人天。受勝妙樂。一切罪",
    "X21n0384_006:0756b10": "障。悉皆銷滅。",
    "X21n0384_006:0756b11": "業報命盡者。乃福命俱盡也。然雖福命俱盡。功福",
    "X21n0384_006:0756b12": "修之不爽。故應有五逆之罪障。十惡之業障。合墮",
    "X21n0384_006:0756b13": "惡趣受苦者。因承賣宅塑像功德。即生人天受樂。",
    "X21n0384_006:0756b14": "併前罪業二障。悉皆消滅無餘。如大經。耆婆語闍",
    "X21n0384_006:0756b15": "王言。修一善心。能破百萬種惡。如少金剛。能壞須",
    "X21n0384_006:0756b16": "彌。亦如小火。能燒一切。如少毒藥。能害眾生。小善",
    "X21n0384_006:0756b17": "亦爾。能壞大惡。雖名小善。其實是大。為是義故。應",
    "X21n0384_006:0756b18": "須懺悔。人能為此。則善資冥福矣。△三示先亡生",
    "X21n0384_006:0756b19": "界二初述思憶之事。",
    "X21n0384_006:0756b20": "復次。觀世音菩薩。若未來世有男子女人。或乳哺時。",
    "X21n0384_006:0756b21": "或三歲．五歲．十歲已下。亡失父母。乃至亡失兄弟姊",
    "X21n0384_006:0756b22": "妹。是人年既長大。思憶父母。及諸眷屬。不知落在何",
    "X21n0384_006:0756b23": "趣。生何世界。生何天中。",
    "X21n0384_006:0756b24": "乳哺時者。嬰孩在襁褓也。乳。胸汁肉囊也。兒所飲",
    "X21n0384_006:0756c01": "汁。乃母血所化。兒未生。在身為血。既生。血上升為",
    "X21n0384_006:0756c02": "乳。五道受生經云。兒生三歲。凡飲一百八十斛乳",
    "X21n0384_006:0756c03": "(古三升當今一升)。除其胎中食血分。說文云。哺。咀也。从口。",
    "X21n0384_006:0756c04": "甫聲。正母嚼與之時。如易林云。烏雀食穀。張口受",
    "X21n0384_006:0756c05": "哺。逸雅云。小兒氣急曰哺。哺。露也。哺而寒露。乳食",
    "X21n0384_006:0756c06": "不消。生此疾也。今大人食多受寒。胸口作餲哺臭。",
    "X21n0384_006:0756c07": "是也。自乳哺至三歲等。雖失親。前後不同。而無知",
    "X21n0384_006:0756c08": "大小何異。年既長大。而思憶者。乃孝子之良心。有",
    "X21n0384_006:0756c09": "不容己者。梵動經云。我身四大六入。從父母生。乳",
    "X21n0384_006:0756c10": "哺養育。衣食成長。摩捫擁護。然有終其身。而不一",
    "X21n0384_006:0756c11": "思身所从來。鞠育劬勞者。盍思羔羊跪乳。慈烏反",
    "X21n0384_006:0756c12": "哺。雀雛竊穀被寉捕。子念母忍饑。可以人而不如",
    "X21n0384_006:0756c13": "禽獸乎。今所以思憶者。葢不知眷屬落在何趣。升",
    "X21n0384_006:0756c14": "沉莫測也。不知生何世界。中邊難定也。不知生何",
    "X21n0384_006:0756c15": "天中。散定罔諳也。故寤寐思之。欲知其趣耳。△二",
    "X21n0384_006:0756c16": "示修敬之功三初先亡解脫二具告生界三現獲",
    "X21n0384_006:0756c17": "妙報初又二初修勝因。",
    "X21n0384_006:0756c18": "是人若能塑畵地藏菩薩形像。乃至聞名。一瞻一禮。",
    "X21n0384_006:0756c19": "一日至七日。莫退初心。聞名見形。瞻禮供養。",
    "X21n0384_006:0756c20": "莫退初心一悟。是最要之誡。今世之人。擇善固執",
    "X21n0384_006:0756c21": "者。吾旦旦慕之而未遇。如營福者。始欲為多。末遂",
    "X21n0384_006:0756c22": "減少。其學道者。初期剋進。後乃怠疲。所謂靡不有",
    "X21n0384_006:0756c23": "始。鮮剋有終。有始有卒者。其惟聖人乎。故經云。魚",
    "X21n0384_006:0756c24": "子菴羅華。菩薩初發心。三事因中多。及其結果少。",
    "X21n0384_006:0757a01": "誡厥初心莫退。深有以也。△二得樂報二初墮惡",
    "X21n0384_006:0757a02": "趣者解脫。",
    "X21n0384_006:0757a03": "是人眷屬。假因業故。墮惡趣者。計當劫數。承斯男女",
    "X21n0384_006:0757a04": "兄弟姊妹。塑畵地藏形像。瞻禮功德。尋即解脫。",
    "X21n0384_006:0757a05": "假因業者。假即因成．相續．相待之三假也。以虗妄",
    "X21n0384_006:0757a06": "不實。故名為假。止觀云。因成。約外塵內根。相續。但",
    "X21n0384_006:0757a07": "約內根。相待。豎待滅無之無。橫待三無為之無心。",
    "X21n0384_006:0757a08": "一切凡夫。未階聖道。介爾起計。悉皆是見。以有見",
    "X21n0384_006:0757a09": "故。三假苦集。煩惱隨從。結業蕪蔓。生死浩然。故云",
    "X21n0384_006:0757a10": "墮惡趣中。計當劫數。此言眷屬。因業受生也。承斯",
    "X21n0384_006:0757a11": "下。藉福超昇。尋即解脫者。由機速應速。利益速也。",
    "X21n0384_006:0757a12": "譬如父母。念子心重。多智之財。具大勢力。眾子在",
    "X21n0384_006:0757a13": "難。即能拔之。今地藏菩薩慈悲心重。權實智深。聖",
    "X21n0384_006:0757a14": "財充足。神力自在。隨其眷屬墮惡趣者。當下即解",
    "X21n0384_006:0757a15": "脫矣。△二生人天者增因。",
    "X21n0384_006:0757a16": "生人天中。受勝妙樂者。即承斯功德。轉增聖因。受無",
    "X21n0384_006:0757a17": "量樂。",
    "X21n0384_006:0757a18": "古德云。已生善道。增益功勳。未脫苦輪。早生淨土。",
    "X21n0384_006:0757a19": "正二文之意。轉增聖因。則入三乘之位。受出世之",
    "X21n0384_006:0757a20": "樂矣。如增一阿含。佛告比丘。凡夫之人。不作功德。",
    "X21n0384_006:0757a21": "不得四事供養。復不免三惡道苦。是謂身心俱不",
    "X21n0384_006:0757a22": "樂。作功德阿羅漢。四事供養。無所乏短。復免三惡",
    "X21n0384_006:0757a23": "道苦。是謂身心俱樂。今既增聖因。則身心俱樂矣。",
    "X21n0384_006:0757a24": "△二具告生界二初念名菩薩現身。",
    "X21n0384_006:0757b01": "是人更能三七日中。一心瞻禮地藏形像。念其名字。",
    "X21n0384_006:0757b02": "滿於萬徧。當得菩薩現無邊身。具告是人眷屬生界。",
    "X21n0384_006:0757b03": "塑像瞻禮外。竭慇懃一心稱名。內勤恭敬。機感傾",
    "X21n0384_006:0757b04": "誠。現身速應。所謂菩薩清涼月。常遊畢竟空。眾生",
    "X21n0384_006:0757b05": "心水淨。菩提影現中。感應之無差也。問。今有其人",
    "X21n0384_006:0757b06": "矣。累年不蒙寸効。何也。答。須知一心。有事有理。二",
    "X21n0384_006:0757b07": "途無取。胡能感聖。譬如臨鏡背視。對谷吞聲。奚能",
    "X21n0384_006:0757b08": "致影響乎。無邊身者。約事。則無邊即邊。約理。則邊",
    "X21n0384_006:0757b09": "即無邊。今以禮像稱名事一之心。契入如虗空無",
    "X21n0384_006:0757b10": "邊理一心內。如空谷答響。明鏡現形。故現無邊之",
    "X21n0384_006:0757b11": "身。具告所生之界也。△二夢神領見眷屬。",
    "X21n0384_006:0757b12": "或於夢中。菩薩現大神力。親領是人。於諸世界。見諸",
    "X21n0384_006:0757b13": "眷屬。",
    "X21n0384_006:0757b14": "上是顯機顯應。故於稱禮之際。現身告知其界。此",
    "X21n0384_006:0757b15": "屬冥機冥應。故於夢中相告。即同善見律天人現",
    "X21n0384_006:0757b16": "夢。乃實夢也。然須了知。善惡凡聖之事。無非是夢。",
    "X21n0384_006:0757b17": "初由夢人。不知夢眷屬生界。故塑地藏夢像。夢中",
    "X21n0384_006:0757b18": "瞻禮稱名。夢裏現身告界。故曰。如夢勤加。空名惑",
    "X21n0384_006:0757b19": "絕。迴觀世間。皆夢中事。唯大覺朗然。稱大夢覺耳。",
    "X21n0384_006:0757b20": "△三現獲妙報。",
    "X21n0384_006:0757b21": "更能每日念菩薩名千遍。至於千日。是人當得菩薩",
    "X21n0384_006:0757b22": "遣所在土地鬼神。終身衛護。現世衣食豐益。無諸疾",
    "X21n0384_006:0757b23": "苦。乃至橫事不入其門。何況及身。是人畢竟得菩薩",
    "X21n0384_006:0757b24": "摩頂授記。",
    "X21n0384_006:0757c01": "此中修因既勝。感果亦勝。較前逈不同矣。土地鬼",
    "X21n0384_006:0757c02": "神。即主土穀。護人民者。亦有護宅護身者。今皆令",
    "X21n0384_006:0757c03": "永護其身。現得三樂。後得妙記。一．衣食豐益。則長",
    "X21n0384_006:0757c04": "幼安享矣。二．無諸疾苦。則身心調適矣。三．絕諸橫",
    "X21n0384_006:0757c05": "事。則居諸寧靜矣。此現世人中之報。事猶小耳。至",
    "X21n0384_006:0757c06": "其人畢竟得菩薩摩頂安慰。親授記莂。則真因剋",
    "X21n0384_006:0757c07": "就。妙果斯臻。世出世間。無不成就。威神利益。為若",
    "X21n0384_006:0757c08": "此也。△四成度生證果二初述發心度人。",
    "X21n0384_006:0757c09": "復次。觀世音菩薩。若未來世。有善男子．善女人。欲發",
    "X21n0384_006:0757c10": "廣大慈心。救度一切眾生者。欲修無上菩提者。欲出",
    "X21n0384_006:0757c11": "離三界者。",
    "X21n0384_006:0757c12": "此是大菩薩心。習行般若波羅蜜故。能發起度人",
    "X21n0384_006:0757c13": "之心。然慈悲本具。昔著我人。故分彼此。今知同體。",
    "X21n0384_006:0757c14": "故發等心。以大慈故。念眾生得樂。亦與樂事。以大",
    "X21n0384_006:0757c15": "悲故。愍眾生受苦。亦脫苦境。故言救度一切眾生。",
    "X21n0384_006:0757c16": "徧緣法界名廣。普度羣迷曰大。欲修無上菩提者。",
    "X21n0384_006:0757c17": "此明自求佛果。正止觀推無作四諦。了己法性。與",
    "X21n0384_006:0757c18": "一切法。無二無別。上求下化。發菩提心也。出離三",
    "X21n0384_006:0757c19": "界者。即圓教初信至七信。見．思先去。長別三界苦",
    "X21n0384_006:0757c20": "輪也。△二明修因成願。",
    "X21n0384_006:0757c21": "是諸人等。見地藏形像。及聞名者。至心歸依。或以香",
    "X21n0384_006:0757c22": "華衣服．寶貝飲食．供養瞻禮。是善男女等。所願速成。",
    "X21n0384_006:0757c23": "永無障礙。",
    "X21n0384_006:0757c24": "文分三節。初見聞歸依。二．或以下。竭誠供養。三．是",
    "X21n0384_006:0758a01": "善下願事成就。準上文。發菩提心。乃上品悉地事",
    "X21n0384_006:0758a02": "也。如蘇悉地經云。能令種種悉地成就。增益福德。",
    "X21n0384_006:0758a03": "乃至成滿法王子法。況餘世事。故不惟所願速成。",
    "X21n0384_006:0758a04": "并永無障緣阻礙也。△五成欲求願事二初述所",
    "X21n0384_006:0758a05": "求願事。",
    "X21n0384_006:0758a06": "復次。觀世音。若未來世。有善男子．善女人。欲求現在",
    "X21n0384_006:0758a07": "未來百千萬億等願。百千萬億等事。",
    "X21n0384_006:0758a08": "願念在內。事相據外。約世出世間。則有百千萬億。",
    "X21n0384_006:0758a09": "或求現生果遂。或期他世從心。準十輪經云。此善",
    "X21n0384_006:0758a10": "男子。隨所在處。若諸有情。或為多聞．淨信．淨戒．淨",
    "X21n0384_006:0758a11": "慮．神通．般若．解脫．妙色聲香味觸．利養．名聞．功德．",
    "X21n0384_006:0758a12": "華果．樹林．牀敷舍宅等。是也。△二明修因成就二",
    "X21n0384_006:0758a13": "初願求成就。",
    "X21n0384_006:0758a14": "但當歸依瞻禮供養讚歎地藏菩薩形像。如是所願",
    "X21n0384_006:0758a15": "所求。悉皆成就。",
    "X21n0384_006:0758a16": "準密部諸儀。皆明三品五品悉地。今準十輪云。或",
    "X21n0384_006:0758a17": "為種種世出世間諸利樂事。於追求時。為諸憂苦",
    "X21n0384_006:0758a18": "之所逼切。有能至心稱名念誦。歸敬供養地藏菩",
    "X21n0384_006:0758a19": "薩摩訶薩者。此善男子。功德妙定威神力故。令彼",
    "X21n0384_006:0758a20": "一切皆離憂苦。意願滿足。是也。△二夢感摩頂。",
    "X21n0384_006:0758a21": "復願地藏菩薩。具大慈悲。永擁護我。是人於睡夢中。",
    "X21n0384_006:0758a22": "即得菩薩摩頂授記。",
    "X21n0384_006:0758a23": "歸供合法。求懇如心。故感大士夢中授記。此即適",
    "X21n0384_006:0758a24": "發心與記也。摩頂。示慰於極果。授記。獲證於圓因。",
    "X21n0384_006:0758b01": "若非信力堅固。安有如是瑞相。△六發現生智慧",
    "X21n0384_006:0758b02": "二初述宿障根鈍。",
    "X21n0384_006:0758b03": "復次。觀世音菩薩。若未來世善男子．善女人。於大乘",
    "X21n0384_006:0758b04": "經典。深生珍重。發不思議心。欲讀欲誦。縱遇明師教",
    "X21n0384_006:0758b05": "視令熟。旋得旋忘。動經年月。不能讀誦。是善男子等。",
    "X21n0384_006:0758b06": "有宿業障。未得消除。故於大乘經典。無讀誦性。",
    "X21n0384_006:0758b07": "男女二眾。舉受法之機。大乘經典。乃方等之法。帝",
    "X21n0384_006:0758b08": "王之道。載於冊。曰典。故五帝之書。曰五典。國之常",
    "X21n0384_006:0758b09": "經也。从冊。在六(音几)上。尊崇之意。敬若天然。乃可開",
    "X21n0384_006:0758b10": "吾之天。我佛法中。亦能開吾第一義天也。深生珍",
    "X21n0384_006:0758b11": "重者。以佛法如如意珠。能出生眾寶。故珍敬而愛",
    "X21n0384_006:0758b12": "重也。言發不思議心者何。羅雲忍辱經云。佛之明",
    "X21n0384_006:0758b13": "法。與俗相背。俗之所珍。道大所賤。故著欲之人。不",
    "X21n0384_006:0758b14": "好我無欲之行(文)。今既珍重發心讀誦。則心法一",
    "X21n0384_006:0758b15": "體。其誰能思議其心之深淺哉。此明發心勝。次正",
    "X21n0384_006:0758b16": "明根鈍。明師者能備了性相．行位．因果。堪為人中",
    "X21n0384_006:0758b17": "模範者。此千生萬劫。殊難遭遇。今幸遇之。而教其",
    "X21n0384_006:0758b18": "閱視經典。令熟讀而熟誦之。其奈根性魯鈍。旋得",
    "X21n0384_006:0758b19": "熟之。旋又忘之。經年累月。不能對本而成讀。背本",
    "X21n0384_006:0758b20": "而成誦也。下示根鈍意。宿業障未消。故於經典無",
    "X21n0384_006:0758b21": "讀誦性耳。根鈍。如前。宿業障。有多因緣。葢讀誦經",
    "X21n0384_006:0758b22": "典。是了因種。由宿不誦習。而了因無種。溈山云。今",
    "X21n0384_006:0758b23": "生空過。來世窒塞。是也。或往昔不能親近佛法。不",
    "X21n0384_006:0758b24": "敬沙門．婆羅門。障人說法。障人學經。障人讀誦。障",
    "X21n0384_006:0758c01": "人書寫。乃至沉湎麴糵。失智慧種。故今生縱遇明",
    "X21n0384_006:0758c02": "師教習。不能讀誦也。△二示修因發慧二初修因",
    "X21n0384_006:0758c03": "又二初對像陳心。",
    "X21n0384_006:0758c04": "如是之人。聞地藏菩薩名。見地藏菩薩像。具以本心。",
    "X21n0384_006:0758c05": "恭敬陳白。",
    "X21n0384_006:0758c06": "聞名見像。陳白本心者。以地藏之名。從智慧而生。",
    "X21n0384_006:0758c07": "而大士之像。由功德而立。故稱名供像。即發慧性。",
    "X21n0384_006:0758c08": "然須恭敬。始能感動。以誠能動物。不誠。未有能動",
    "X21n0384_006:0758c09": "者也。況大士乎哉。△二求慧方軌三初修敬法。",
    "X21n0384_006:0758c10": "更以香華．衣服飲食．一切玩具。供養菩薩。",
    "X21n0384_006:0758c11": "假物將意。藉事顯心。香取清遠潛通。華表圓滿悅",
    "X21n0384_006:0758c12": "懌。衣服見寂忍不捨。飲食顯慧命常存。玩具彰游",
    "X21n0384_006:0758c13": "戲神通。故借斯儀。表我誠敬也。△二服水法。",
    "X21n0384_006:0758c14": "以淨水一盞。經一日一夜。安菩薩前。然後合掌請服。",
    "X21n0384_006:0758c15": "迴首向南。臨入口時。至心鄭重。",
    "X21n0384_006:0758c16": "用淨水者。藉緣發慧也。以智者樂水。水有流通滌",
    "X21n0384_006:0758c17": "穢之用。潤物滋生之功。今藉以滌宿障。潤愚燥。滋",
    "X21n0384_006:0758c18": "讀性。通慧門也。故神水經云。水在河中為河水。水",
    "X21n0384_006:0758c19": "在井中為井水。水入佛鉢為佛水。入腹中為真水。",
    "X21n0384_006:0758c20": "以清治濁。以正治邪。眾邪斷絕。知水為真。今故用",
    "X21n0384_006:0758c21": "之。一盞。表一道清淨。一日夜。表制心一處。目表智",
    "X21n0384_006:0758c22": "明。夜表愚暗也。安菩薩前。求加被進取。合掌請服。",
    "X21n0384_006:0758c23": "表一心佩戴。迴首向南。表背坎向離。逸雅云。鄭。町",
    "X21n0384_006:0758c24": "(音庭上聲)也。其地多平。町町然也。則表冥契平等。大慧",
    "X21n0384_006:0759a01": "者矣。△三戒慎法。",
    "X21n0384_006:0759a02": "服水既畢。慎五辛．酒．肉．邪淫．妄語。及諸殺害。一七日。",
    "X21n0384_006:0759a03": "或三七日。",
    "X21n0384_006:0759a04": "此示助開慧性。故須慎五辛等。楞伽。大慧問。彼諸",
    "X21n0384_006:0759a05": "菩薩等。志求佛道者。酒肉及與葱。飲食為云何。佛",
    "X21n0384_006:0759a06": "答云。一切肉與葱。及諸韮蒜等。種種放逸酒。修行",
    "X21n0384_006:0759a07": "常遠離。五辛者。梵網云。大蒜(廣韻作胡荽)。茖葱(上音格。山葱也)。",
    "X21n0384_006:0759a08": "慈葱(葱之正名)。蘭葱(小蒜)。興渠(蒠蒺也。即阿魏)。夫葷．辛是二義(葷臭。",
    "X21n0384_006:0759a09": "辛辢)。葷而非辛。阿魏是。辛而非葷。芥薑是。是葷是辛。",
    "X21n0384_006:0759a10": "五辛是也。梵語摩偷。或宰唎。皆翻酒。有穀酒．果酒．",
    "X21n0384_006:0759a11": "藥酒不同。若俗眾。以酒為必用之物。如漢書云。酒",
    "X21n0384_006:0759a12": "者。天之美祿。所以頤養天下。享祀祈福。扶衰養疾。",
    "X21n0384_006:0759a13": "在法眾。為必誡之物。如大莊嚴論云。佛說身口意。",
    "X21n0384_006:0759a14": "三業之惡行。唯酒為根本。復墮惡行中。制肉如前。",
    "X21n0384_006:0759a15": "邪婬。諸惡業中。惟婬業為最。邪念一萌。邪緣相湊。",
    "X21n0384_006:0759a16": "種種善願由此消。種種惡孽由茲起。故森羅銕榜。",
    "X21n0384_006:0759a17": "必以婬為萬惡首也。竟不思月下華間。為樂有限。",
    "X21n0384_006:0759a18": "那得知銕牀銅柱。受苦無窮。然庸夫俗子。顯蹈明",
    "X21n0384_006:0759a19": "行。罔知顧忌。至學士文人。讀書講道。侈談情種。胡",
    "X21n0384_006:0759a20": "可屈指也。妄。殺害等如前。一七．三七。明誡慎期限。",
    "X21n0384_006:0759a21": "必求轉鈍為利。去愚成智。一七不發。三七未有不",
    "X21n0384_006:0759a22": "蒙感應。但除狐疑不信。及不致誠者。此剋期求感",
    "X21n0384_006:0759a23": "之意也。△二發慧。",
    "X21n0384_006:0759a24": "是善男子．善女人。於睡夢中。具見地藏菩薩。現無邊",
    "X21n0384_006:0759b01": "身。於是人處。授灌頂水。其人夢覺。即獲聰明。應是經",
    "X21n0384_006:0759b02": "典。一歷耳根。即當永記。更不忘失一句一偈。",
    "X21n0384_006:0759b03": "發慧之相。不易卒至。若非精誠致感。何由冥應赴",
    "X21n0384_006:0759b04": "機。言睡夢者。有睡而不夢。有睡而夢者。準迦旃延",
    "X21n0384_006:0759b05": "論云。不染汙心眠夢。是謂眠不睡相應。染汙心眠",
    "X21n0384_006:0759b06": "夢。是謂睡眠相應。今是染污心眠夢。具見等。表勝",
    "X21n0384_006:0759b07": "身應圓根也。若非深成觀行。何能見無邊身。故大",
    "X21n0384_006:0759b08": "師云。入觀如夢。出觀如覺。四明判歸似位。或是鄰",
    "X21n0384_006:0759b09": "極之似。或是鄰真之似。今以觀行見無邊身。即是",
    "X21n0384_006:0759b10": "鄰真之似。表初住八相成道。分身百界等。授灌頂",
    "X21n0384_006:0759b11": "水。即是鄰極之似。法水灌頂。紹法王位。此雖因心",
    "X21n0384_006:0759b12": "感果。初必至後。夢中授記。剋證無難。容有鄰極之",
    "X21n0384_006:0759b13": "似矣。梵名毗灑迦。此云灌頂。以五智如來之水。灌",
    "X21n0384_006:0759b14": "其頂門。如剎帝利澆頭王子。必紹大寶之位。此明",
    "X21n0384_006:0759b15": "夢中瑞相。下正明發慧。其人。指上鈍根求慧男女。",
    "X21n0384_006:0759b16": "夢覺者。夢是無明顛倒之法。觀是覺智悟理之法。",
    "X21n0384_006:0759b17": "於迷能解。故言夢覺。須知佛名。如大夢覺。今觀行",
    "X21n0384_006:0759b18": "如佛。義言夢覺。或發似解。或入分真。皆有夢覺之",
    "X21n0384_006:0759b19": "義。即獲聰明者。非同世人耳聰目明。如王充之過",
    "X21n0384_006:0759b20": "市成覽。楊雄之遇目輒通。乃謂既感夢覺。即父母",
    "X21n0384_006:0759b21": "所生肉耳。徹聞三千大千世界種種音聲。即父母",
    "X21n0384_006:0759b22": "所生肉眼。徹見三千大千世界種種之色。深信觀",
    "X21n0384_006:0759b23": "成。故發勝慧。正在六根清淨位矣。大論云。如經說",
    "X21n0384_006:0759b24": "一切眾生。無知佛心者。若佛以神力令知。乃至蜫",
    "X21n0384_006:0759c01": "蟲亦能知。今地藏大士。以神力令其人知。安往而",
    "X21n0384_006:0759c02": "不知。故一切經典。歷耳根而永記。更不忘失一句",
    "X21n0384_006:0759c03": "一偈。乃轉其旋得旋忘之宿障也。問。一佛說之經。",
    "X21n0384_006:0759c04": "動有八萬四千之卷。何能盡憶而不忘失乎。答。菩",
    "X21n0384_006:0759c05": "薩與聞持陀羅尼力。故能受。堅憶念陀羅尼力。故",
    "X21n0384_006:0759c06": "不忘。大論云。佛說法雨。從佛口出。除行般若波羅",
    "X21n0384_006:0759c07": "蜜菩薩。更無能受者。今既能受。大士般若之力歟。",
    "X21n0384_006:0759c08": "△七轉惡相遂求二初述其晝夜惡事。",
    "X21n0384_006:0759c09": "復次。觀世音菩薩。若未來世有諸人等。衣食不足。求",
    "X21n0384_006:0759c10": "者乖願。或多病疾。或多凶衰。家宅不安。眷屬分散。或",
    "X21n0384_006:0759c11": "諸橫事多來忤身。睡夢之間。多有驚怖。",
    "X21n0384_006:0759c12": "衣食不足等。人所最苦者。如王舍城燈指長者(生時",
    "X21n0384_006:0759c13": "指光如燈。故名。由昔以金補塔中泥像一指得之)。其家巨富。如毗沙門。後",
    "X21n0384_006:0759c14": "因羣賊劫掠。財物罄盡。妻拏捨棄。僮僕逃失。素親",
    "X21n0384_006:0759c15": "厚者。反如怨讐。強從乞食。輒遭輕懱。於是歎云。諸",
    "X21n0384_006:0759c16": "貧窮者。行來進止。言說俯仰。盡是[億音+(天*天)]過。貧窮之人。",
    "X21n0384_006:0759c17": "如起屍鬼。如遇死病。難可療治。貧亦如是。多諸艱",
    "X21n0384_006:0759c18": "難。又復能生饑寒．怨憎．輕躁．徧陿．憂愁．慘毒．嫌責",
    "X21n0384_006:0759c19": "罪負。如是眾苦。從貧窮生。嗚呼。怪哉。貧有大力。能",
    "X21n0384_006:0759c20": "使所親捨我極速。故陸機云。親落落而日稀。友靡",
    "X21n0384_006:0759c21": "靡而愈索。徐文長云。業曠家人棄。門寒結客稀。故",
    "X21n0384_006:0759c22": "於一貧一富之間。交情於是乎見矣。此由宿世之",
    "X21n0384_006:0759c23": "慳貪。致有今生之禍患耳。橫事忤身。忤。逆也。違戾",
    "X21n0384_006:0759c24": "也。即法華橫罹其殃也。睡夢驚怖。如周禮之觭夢",
    "X21n0384_006:0760a01": "(觭音雞。奇怪夢)。列子之懼夢也。光明云。惡異眾邪蠱道。變",
    "X21n0384_006:0760a02": "怪相續。臥見惡夢。晝則愁憂。文句云。惡夢者。心靈",
    "X21n0384_006:0760a03": "潛密。業現其中。夢見不適意事(文)。故多驚怖也。△",
    "X21n0384_006:0760a04": "二修善消滅安樂。",
    "X21n0384_006:0760a05": "如是人等。聞地藏名。見地藏形。至心恭敬。念滿萬遍。",
    "X21n0384_006:0760a06": "是諸不如意事。漸漸消滅。即得安樂。衣食豐益。乃至",
    "X21n0384_006:0760a07": "於睡夢中悉皆安樂。",
    "X21n0384_006:0760a08": "至心恭敬。徹到源底也。聞名不惑。於名見相。不著",
    "X21n0384_006:0760a09": "於相。冥契真實中基。方曰至心。若以如是心。念滿",
    "X21n0384_006:0760a10": "萬遍。則萬惑全祛。萬德圓顯。故凡有不如意事。漸",
    "X21n0384_006:0760a11": "至消滅。即得安隱而快樂也。昔之衣食不足。今反",
    "X21n0384_006:0760a12": "豐饒盈益。乃至睡夢驚恐。亦悉得身心安泰而和",
    "X21n0384_006:0760a13": "樂矣。轉禍為祥。捷於桴鼓。誠不思議之事也。△八",
    "X21n0384_006:0760a14": "安水陸險道夫人出入行來不離跋涉艱險陸則",
    "X21n0384_006:0760a15": "登車坐馬水則駕艇乘槎未免魚龍虎豹之患安",
    "X21n0384_006:0760a16": "禁臨深履薄之憂若能稱地藏之名便可免顛溺",
    "X21n0384_006:0760a17": "之難文分二初述經歷惡事。",
    "X21n0384_006:0760a18": "復次。觀世音菩薩。若未來世有善男子．善女人。或因",
    "X21n0384_006:0760a19": "治生。或因公私。或因生死。或因急事。入山林中。過渡",
    "X21n0384_006:0760a20": "河海。乃及大水。或經險道。",
    "X21n0384_006:0760a21": "初標當事之人。次明所歷之處。治生者。荀子云。少",
    "X21n0384_006:0760a22": "而理曰治(少謂舉其要而有條理。謂之治)。易曰。天地之大德曰生。",
    "X21n0384_006:0760a23": "謂治其資生之事也。公私者。或為公家。或因私營。",
    "X21n0384_006:0760a24": "公。平正也。私。生於自營。然而徇之。則是禽獸逐逐",
    "X21n0384_006:0760b01": "於欲也。从八从厶(古私字)。別而去之。廓然天地萬物",
    "X21n0384_006:0760b02": "同體矣。△自營也古人洞察心術之微特為不。○",
    "X21n0384_006:0760b03": "不□之形示人以意。○是天道□是地道今也反",
    "X21n0384_006:0760b04": "之非天地正大之情从吾軀殻上起營吾營也去",
    "X21n0384_006:0760b05": "吾去也為仁由己而由人乎哉或因生死者。或報",
    "X21n0384_006:0760b06": "產生．死亡。不得不入乎其間也。急事者。急難之事。",
    "X21n0384_006:0760b07": "或官府拘拿。或盜賊劫奪。或水火忽來。或冤家偶",
    "X21n0384_006:0760b08": "遇。凡有倉卒急遽患難之事。皆是也。當此之時。必",
    "X21n0384_006:0760b09": "要入乎高山．茂林。必須渡乎濬河．大海。或涉大水",
    "X21n0384_006:0760b10": "之洋。或奉公差遣。或為私營求。不免經過乎險難",
    "X21n0384_006:0760b11": "之道矣。若論私營。即該經商貿易。越海求珍。如賢",
    "X21n0384_006:0760b12": "愚經云。田殖百倍。商估千倍。仕宦萬倍。入海吉還。",
    "X21n0384_006:0760b13": "得無量倍。故入乎海也。△二示稱名利益。",
    "X21n0384_006:0760b14": "是人先當念地藏菩薩名萬遍。所過土地。鬼神衛護。",
    "X21n0384_006:0760b15": "行住坐臥。永保安樂。乃至逢於虎狼師子。一切毒害。",
    "X21n0384_006:0760b16": "不能損之。",
    "X21n0384_006:0760b17": "此顯稱名之益。是人通指九界。以初地菩薩尚不",
    "X21n0384_006:0760b18": "免虎狼之難。況降斯以下者乎。必萬徧者。舉極數。",
    "X21n0384_006:0760b19": "見至誠也。故所過土地之處。自得無量大鬼善神",
    "X21n0384_006:0760b20": "擁衛保護。於行住坐臥四威儀中。永保安樂而無",
    "X21n0384_006:0760b21": "虞也。逢虎狼等。十輪云。若諸有情。為諸毒蛇毒蟲",
    "X21n0384_006:0760b22": "所螫。或被種種毒藥所中。及諸虎狼師子。有能至",
    "X21n0384_006:0760b23": "心稱名。一切皆得離諸怖畏。保全身命。此由地藏",
    "X21n0384_006:0760b24": "菩薩。善入諸佛燈炬明定之力。令彼佛土。所有一",
    "X21n0384_006:0760c01": "切眾邪蠱毒諸惡蟲獸。悉皆消滅。故名不可思議",
    "X21n0384_006:0760c02": "事也。△二總說利益無盡。",
    "X21n0384_006:0760c03": "佛告觀世音菩薩。是地藏菩薩。於閻浮提。有大因緣。",
    "X21n0384_006:0760c04": "若說於諸眾生。見聞利益等事。百千劫中。說不能盡。",
    "X21n0384_006:0760c05": "此結地藏偏向閻浮之意。十輪云。歸敬地藏者。所",
    "X21n0384_006:0760c06": "求皆滿足。具足施功德。悲愍諸眾生。假使百劫中。",
    "X21n0384_006:0760c07": "讚說其功德。猶尚不能盡。故皆當供養。正同今文。",
    "X21n0384_006:0760c08": "故略明之。共有八種不思議事也。△三結勸大士",
    "X21n0384_006:0760c09": "流布。",
    "X21n0384_006:0760c10": "是故觀世音。汝以神力。流布是經。令娑婆世界眾生。",
    "X21n0384_006:0760c11": "百千萬劫。永受安樂。",
    "X21n0384_006:0760c12": "此二大士。均與南洲有大因緣。故藉以流通。可謂",
    "X21n0384_006:0760c13": "同聲相應。同氣相求。則閻浮提六道眾生。何患罪",
    "X21n0384_006:0760c14": "障之不消。功福之不萃。自然於百千萬劫。永受人",
    "X21n0384_006:0760c15": "天三乘之安樂矣。十輪偈云。地藏真大士。施諸眾",
    "X21n0384_006:0760c16": "生樂。救脫三有苦。雨無量種雨。如是無上真經。誠",
    "X21n0384_006:0760c17": "是眾生之眼目。暗室之明燈。貧窮之寶藏。病疾之",
    "X21n0384_006:0760c18": "良毉。何可不急與流通者哉。長行竟。△二重頌何",
    "X21n0384_006:0760c19": "意有偈頌耶龍樹毗婆沙云一隨國土天竺有散",
    "X21n0384_006:0760c20": "華貫華之說如此間序後銘也二隨樂欲有樂散",
    "X21n0384_006:0760c21": "說或樂章句三隨生解或於散說得解或於章句",
    "X21n0384_006:0760c22": "得解四隨利鈍利者一聞即悟鈍者載說方悟此",
    "X21n0384_006:0760c23": "順四悉檀益故有重頌也分三初總頌神力難盡。",
    "X21n0384_006:0760c24": "爾時。世尊而說偈言。吾觀地藏威神力。恒河沙劫說",
    "X21n0384_006:0761a01": "難盡。見聞瞻禮一念間。利益人天無量事。",
    "X21n0384_006:0761a02": "如來之眼。同於千日。照察古今。同於掌果。故曰吾",
    "X21n0384_006:0761a03": "觀等。如佛告天帝釋云。是地藏菩薩摩訶薩。有無",
    "X21n0384_006:0761a04": "量無數不可思議殊勝功德之所莊嚴一切世間",
    "X21n0384_006:0761a05": "聲聞。獨覺所不能測。此大菩薩。如如意珠。雨眾財",
    "X21n0384_006:0761a06": "寶。隨所希求。皆令滿足(云云)。故於見聞瞻禮。暫生",
    "X21n0384_006:0761a07": "一念。其利益人天。有無量事。故於恒沙劫說亦難",
    "X21n0384_006:0761a08": "盡威神之力也矣。△二別頌不思議事六長行有",
    "X21n0384_006:0761a09": "八章今略第二第五故唯六章今初頌轉衰相。",
    "X21n0384_006:0761a10": "若男若女若龍神。報盡應當墮惡道。至心歸依大士",
    "X21n0384_006:0761a11": "身。壽命轉增除罪障。",
    "X21n0384_006:0761a12": "釋提桓因問經云。釋提桓因及忉利諸天。遣樂神",
    "X21n0384_006:0761a13": "般遮翼問訊世尊。佛報言。使汝帝釋及忉利天。壽",
    "X21n0384_006:0761a14": "命延長。快樂無患。所以然者。諸天世人及阿須倫",
    "X21n0384_006:0761a15": "諸眾生等。皆貪壽命安樂無患。故今亦云壽命轉",
    "X21n0384_006:0761a16": "增。并除罪障耳。△二頌示生界。",
    "X21n0384_006:0761a17": "少失父母恩愛者。未知魂神在何趣。兄弟姊妹及諸",
    "X21n0384_006:0761a18": "親。生長以來皆不識。或塑或畵大士身。悲戀瞻禮不",
    "X21n0384_006:0761a19": "暫捨。三七日中念其名。菩薩當現無邊體。示其眷屬",
    "X21n0384_006:0761a20": "所生界。縱墮惡趣尋出離。若能不退是初心。即獲摩",
    "X21n0384_006:0761a21": "頂受聖記。",
    "X21n0384_006:0761a22": "文有三節。初二行頌思憶事。次三行頌告生界。皆",
    "X21n0384_006:0761a23": "如文三一行頌得現報受記。準首楞嚴有四種記。",
    "X21n0384_006:0761a24": "謂未發心．適發心．現前．無生。皆與記。今是發心記。",
    "X21n0384_006:0761b01": "此約世諦說也。若淨名云。從如生得記。從如滅得",
    "X21n0384_006:0761b02": "記。如無生滅。則知無記。思益。願不聞記名。大品。受",
    "X21n0384_006:0761b03": "記是戲論。此皆約第一義諦說也。但他經。記善不",
    "X21n0384_006:0761b04": "記惡。記男不記女。今皆記者。同法華之開顯也。△",
    "X21n0384_006:0761b05": "三頌成度生。",
    "X21n0384_006:0761b06": "欲修無上菩提者。乃至出離三界苦。是人既發大悲",
    "X21n0384_006:0761b07": "心。先當瞻禮大士像。一切諸願速成就。永無業障能",
    "X21n0384_006:0761b08": "遮止。",
    "X21n0384_006:0761b09": "諸願成就如前。無業障遮止者。即別．圓出假位中",
    "X21n0384_006:0761b10": "教化眾生。不被塵沙之惑。無漏之業障礙化導也。",
    "X21n0384_006:0761b11": "△四頌發現智二初頌宿障根鈍。",
    "X21n0384_006:0761b12": "有人發心念經典。欲度羣迷超彼岸。雖立是願不思",
    "X21n0384_006:0761b13": "議。旋讀旋忘多廢失。斯人有業障惑故。於大乘經不",
    "X21n0384_006:0761b14": "能記。",
    "X21n0384_006:0761b15": "梵語多羅。秦言岸。大論云。若聞多字。即知一切法。",
    "X21n0384_006:0761b16": "此彼岸不可得。已到波羅蜜之彼岸也。業障惑。即",
    "X21n0384_006:0761b17": "是三道。夫根性有利鈍。為行有進怠。今既發心念",
    "X21n0384_006:0761b18": "經。為度羣迷。竝躋彼岸。是亦精進之流。固非懈怠",
    "X21n0384_006:0761b19": "者。但立願雖妙。其如根性實鈍。乃旋得旋忘。且多",
    "X21n0384_006:0761b20": "廢失。此由習因不深。夙業障重。闕多聞誦習之功。",
    "X21n0384_006:0761b21": "故少記憶之性也。△二頌修因發慧四初頌修因。",
    "X21n0384_006:0761b22": "供養地藏以香華。衣服飲食諸玩具。",
    "X21n0384_006:0761b23": "△二頌服水。",
    "X21n0384_006:0761b24": "以淨水安大士前。一日一夜求服之。",
    "X21n0384_006:0761c01": "悉如文。△三頌戒慎。",
    "X21n0384_006:0761c02": "發殷重心慎五辛。酒肉邪婬及妄語。三七日內勿殺",
    "X21n0384_006:0761c03": "害。至心思念大士名。",
    "X21n0384_006:0761c04": "問。五辛雖臭。不損物命。何故食者能障聖道。即墮",
    "X21n0384_006:0761c05": "無間耶。答。性殊穢濁。能生多過。楞嚴云。熟食發婬。",
    "X21n0384_006:0761c06": "生啖增恚。十方天仙。嫌臭遠離。餓鬼舐吻。常與鬼",
    "X21n0384_006:0761c07": "住。福德日銷。長無利益。故雜阿含云。食五辛人。觸",
    "X21n0384_006:0761c08": "穢三寶。死墮糞屎地獄。出作野干猪狗。若得人身。",
    "X21n0384_006:0761c09": "其體腥臭。故天竺沙門覺稱云。吾國食肉五辛者。",
    "X21n0384_006:0761c10": "驅出城外。僧鏡錄云。竺曇猷禮天台石梁。遇聖僧",
    "X21n0384_006:0761c11": "謂曰。汝母懷姙時。行經葱園。胎氣犯穢。不可住寺。",
    "X21n0384_006:0761c12": "仙傳云。樂子萇舉家飲仙酒升天。獨從子墜地。天",
    "X21n0384_006:0761c13": "神言。此人茹蒜。故不得往。是故道藏云。誦黃庭經。",
    "X21n0384_006:0761c14": "忌食五辛。道士受法。忌淹穢五辛。今諸師家多忽",
    "X21n0384_006:0761c15": "此事。故載詳出之。△四頌發慧。",
    "X21n0384_006:0761c16": "即於夢中見無邊。覺來便得利耳根。應是經教歷耳",
    "X21n0384_006:0761c17": "聞。千萬生中永不忘。以是大士不思議。能使斯人獲",
    "X21n0384_006:0761c18": "此慧。",
    "X21n0384_006:0761c19": "初正頌。後結示。此由大士總持深廣。能令鈍者利。",
    "X21n0384_006:0761c20": "愚者慧。故名不思議事(唐高僧傳記隋襄州景空寺有岑闍黎。姓楊。臨原人。",
    "X21n0384_006:0761c21": "於寺西繖葢山泉側。造誦經堂。每誦金光明經。感得四天王來聽。後讀藏經。皆悉不忘。今豈不然乎)。△",
    "X21n0384_006:0761c22": "五頌轉惡相二初頌晝夜惡事。",
    "X21n0384_006:0761c23": "貧窮眾生及疾病。家宅凶衰眷屬離。睡夢之中悉不",
    "X21n0384_006:0761c24": "安。求者乖違無稱遂。",
    "X21n0384_006:0762a01": "如文。△二頌修因安樂。",
    "X21n0384_006:0762a02": "至心瞻禮地藏像。一切惡事皆消滅。至於夢中盡得",
    "X21n0384_006:0762a03": "安。衣食豐饒神鬼護。",
    "X21n0384_006:0762a04": "衣食豐饒。係鬼神所主。如外書說。天平吏主豐。臘",
    "X21n0384_006:0762a05": "判官主儉。今既至心瞻禮地藏聖像。則衣食增益。",
    "X21n0384_006:0762a06": "使儉者豐。闕者饒矣。△六頌安水陸二初頌經歷",
    "X21n0384_006:0762a07": "惡事。",
    "X21n0384_006:0762a08": "欲入山林及渡海。毒惡禽獸及惡人。惡神惡鬼并惡",
    "X21n0384_006:0762a09": "風。一切諸難諸苦惱。",
    "X21n0384_006:0762a10": "妙臂經。明蛇毒有一牙．二牙．三牙．四牙不同。遭一．",
    "X21n0384_006:0762a11": "二牙毒。猶可治。若三牙。死多生少。四牙。決死不救。",
    "X21n0384_006:0762a12": "惡人即嘯聚綠林之輩。斷道抄掠之儔。惡神即岳",
    "X21n0384_006:0762a13": "凟山林一切諸神。擅作威福者。惡鬼即羅剎。食人",
    "X21n0384_006:0762a14": "之鬼。惡風者。請觀音云。黑風洄波。仁王般若有六",
    "X21n0384_006:0762a15": "色風。黑赤青天地火也。別行疏云。風以黑怖之甚",
    "X21n0384_006:0762a16": "也。僧護經云。疾風．猛浪．沒溺．破壞．餓鬼所噉。險之",
    "X21n0384_006:0762a17": "甚矣。餘如文。△二頌稱名利益。",
    "X21n0384_006:0762a18": "但當瞻禮及供養。地藏菩薩大士像。如是山林大海",
    "X21n0384_006:0762a19": "中。應是諸惡皆消滅。",
    "X21n0384_006:0762a20": "寶雨經云。云何菩薩如師子吼。譬如師子哮吼之",
    "X21n0384_006:0762a21": "時。惡獸野干各於方處驚駭馳走。一切惡獸無能",
    "X21n0384_006:0762a22": "損壞。是也。應驗傳云。外國百餘人。從師子國汎海",
    "X21n0384_006:0762a23": "向扶南。忽遇惡風。墮鬼國。便欲盡食一舶。眾人怖。",
    "X21n0384_006:0762a24": "稱觀音。中有一小乘沙門。不肯稱名。鬼索此沙門。",
    "X21n0384_006:0762b01": "狼狽學稱。亦得免難。觀音應驗既爾。地藏利益亦",
    "X21n0384_006:0762b02": "然。故稱名瞻禮。諸惡消滅也。△三結頌普告流布",
    "X21n0384_006:0762b03": "三初勸聽地藏神力。",
    "X21n0384_006:0762b04": "觀音至心聽吾說。地藏無盡不思議。百千萬劫說不",
    "X21n0384_006:0762b05": "周。廣宣大士如是力。",
    "X21n0384_006:0762b06": "至心如前。所以勸至心聽者。事既無盡不可思議。",
    "X21n0384_006:0762b07": "若不冥三諦極致。何能窮邊徹底。以盡大士之奧",
    "X21n0384_006:0762b08": "藏耶。無盡即圓三諦。如云即色是空。非色滅空。此",
    "X21n0384_006:0762b09": "圓空無盡也。如云一切諸法因緣果報無盡。乃至",
    "X21n0384_006:0762b10": "悉能含受一切佛法。故名無盡。此圓假無盡也。如",
    "X21n0384_006:0762b11": "云法若盡若不盡。皆是無盡。相即是空。空則無有",
    "X21n0384_006:0762b12": "盡與不盡。故知非盡非無盡。是真無盡義。此圓中",
    "X21n0384_006:0762b13": "無盡也。如此無盡可思議乎哉。故百千萬劫。塵說",
    "X21n0384_006:0762b14": "剎說。熾然說。亦不能周悉其事。故我今於天龍大",
    "X21n0384_006:0762b15": "會之中。廣為宣揚地藏如是威神之力也。如是二",
    "X21n0384_006:0762b16": "字。亦指三諦。不然何能顯地藏種種因緣。莫不即",
    "X21n0384_006:0762b17": "空假中。故號不思議。如是之力耶。△二總頌聞瞻",
    "X21n0384_006:0762b18": "利樂。",
    "X21n0384_006:0762b19": "地藏名字人若聞。乃至見像瞻禮者。香華衣服飲食",
    "X21n0384_006:0762b20": "奉。供養百千受妙樂。若能以此迴法界。畢竟成佛超",
    "X21n0384_006:0762b21": "生死。",
    "X21n0384_006:0762b22": "前四句結上聞名瞻像等。必受人天妙樂。後二句",
    "X21n0384_006:0762b23": "結上迴向法界。必超生死成佛。以具有四悉檀利",
    "X21n0384_006:0762b24": "益故也。所以爾者。以地藏名字等。作世界分別說。",
    "X21n0384_006:0762c01": "能令人得歡喜之益。若各各為人說名相等。能令",
    "X21n0384_006:0762c02": "人得生善之益。若天人五衰相現。乃至跋涉險道。",
    "X21n0384_006:0762c03": "稱名禮像。轉禍為祥。令人得破惡之眾。若將上事",
    "X21n0384_006:0762c04": "迴向第一義諦。能令人得入理之益。然一一皆迴",
    "X21n0384_006:0762c05": "法界者。葢地藏但有名字。名字性空。不住內外中",
    "X21n0384_006:0762c06": "間。但垂影像。像性亦離。等於鏡相空華。香華等供。",
    "X21n0384_006:0762c07": "體是因緣。不離中道佛性。百千劫中受妙樂者。受",
    "X21n0384_006:0762c08": "陰空洞。畢竟無能受者。皆迴法界之力也。故止觀",
    "X21n0384_006:0762c09": "云。若推一法。即洞法界。達邊到底。究竟橫豎。事理",
    "X21n0384_006:0762c10": "具足。上求下化。備在其中。方稱發菩提心。菩提名",
    "X21n0384_006:0762c11": "道。道能通到。橫豎彼岸。名發心波羅蜜。故得畢竟",
    "X21n0384_006:0762c12": "成圓教法身之佛。永遠超分段變易生死。故須一",
    "X21n0384_006:0762c13": "一向法界也。△三結勸音告布。",
    "X21n0384_006:0762c14": "是故觀音汝當知。普告恒沙諸國土。",
    "X21n0384_006:0762c15": "是故者。承上八種事故而言也。謂如此無盡不思",
    "X21n0384_006:0762c16": "議事。非爾觀音。莫能知之。莫能告之。故勸當知普",
    "X21n0384_006:0762c17": "告也。言普告。則應通九界。言諸國。則豈局同居。故",
    "X21n0384_006:0762c18": "知地藏法門。包法界而無外。極橫豎而向歸也者。",
    "X21n0384_006:0762c19": "△三囑累流通上名別者別在此經也此名通者",
    "X21n0384_006:0762c20": "經經囑累也既屬今經雖通仍別矣初品題。",
    "X21n0384_006:0762c21": "囑累人天品第十三",
    "X21n0384_006:0762c22": "△二品文為二初化主憂天人囑累二空藏問瞻",
    "X21n0384_006:0762c23": "禮福利初復二初世尊摩頂付囑二地藏互跪承",
    "X21n0384_006:0762c24": "旨初又二初呼名大讚功德二初敘舉臂摩頂。",
    "X21n0384_006:0763a01": "爾時。世尊舉金色臂。又摩地藏菩薩摩訶薩頂。",
    "X21n0384_006:0763a02": "爾訓為即。即是與觀音說見聞利益已訖。更將人",
    "X21n0384_006:0763a03": "天囑累地藏之時(世界)。又大會既聞地神．觀音兩番",
    "X21n0384_006:0763a04": "流通。歡喜已竟。宜聞囑累人天生善之時(為人)。又聞",
    "X21n0384_006:0763a05": "上不思議利益之事。已破諸惡法墮苦之緣。時眾",
    "X21n0384_006:0763a06": "更欲聞囑累地藏救拔。則永對治諸惡之時(對治)。又",
    "X21n0384_006:0763a07": "聞上兩番不思議事。得道者已竟。更聞囑累大會",
    "X21n0384_006:0763a08": "之眾。無不悟理之時(第一義)。有四悉檀因緣。復申囑",
    "X21n0384_006:0763a09": "累。故言爾時。舉金色臂者。金色本黃。表乎中道。臂",
    "X21n0384_006:0763a10": "有提拔之功。正顯提携六道。竝歸中道一性。故復",
    "X21n0384_006:0763a11": "舉之。前摩頂。慰勞度生辛苦。今摩頂。囑累救拔勞",
    "X21n0384_006:0763a12": "煩。前一手摩無量頂。乃表一多自在。今一臂摩一",
    "X21n0384_006:0763a13": "頂。以表本同一道。則顯六道九界。更無二道也。△",
    "X21n0384_006:0763a14": "二歎眾德叵思。",
    "X21n0384_006:0763a15": "而作是言。地藏。地藏。汝之神力。不可思議。汝之慈悲。",
    "X21n0384_006:0763a16": "不可思議。汝之智慧。不可思議。汝之辯才。不可思議。",
    "X21n0384_006:0763a17": "正使十方諸佛讚歎宣說汝之不思議事。千萬劫中",
    "X21n0384_006:0763a18": "不能得盡。",
    "X21n0384_006:0763a19": "世尊特於人天大會。連呼地藏之名者。誠愛之深。",
    "X21n0384_006:0763a20": "託之重也。如國大王將崩。儲君幼稚．頑劣。欲託孤",
    "X21n0384_006:0763a21": "大臣輔弼。必執手頻呼愛卿。以子幼而國大。日久",
    "X21n0384_006:0763a22": "而心長。中有滿腔說不盡之意。故我佛舉臂摩頂。",
    "X21n0384_006:0763a23": "雙喚其名也。汝之神力下。佛自讚德。如國王託事。",
    "X21n0384_006:0763a24": "亦先讚老臣之德。今閻浮眾生。志性無定。若不假",
    "X21n0384_006:0763b01": "超羣之器具。安能救沙界於冥陽。故下所讚眾德。",
    "X21n0384_006:0763b02": "不越能化三輪。初句。讚身輪現通。諸聖罔測名為",
    "X21n0384_006:0763b03": "神。八自在我名為力。不可思議者。準大論。有五事",
    "X21n0384_006:0763b04": "不可思議。謂眾生多少．業果報．坐禪人力．諸龍力．",
    "X21n0384_006:0763b05": "諸佛力。佛力最不可思議。菩薩入於禪定。生不可",
    "X21n0384_006:0763b06": "思議神通(即如意疾遍神通也)。故一念中。悉到十方諸佛世",
    "X21n0384_006:0763b07": "界。作無量身。一切賢聖不能行．不能到。故不可思",
    "X21n0384_006:0763b08": "議。然身輪現通。必由意輪鑑機而起。意輪即是慈",
    "X21n0384_006:0763b09": "悲與拔。若欲與拔。必須現通。故曰身輪由意。此即",
    "X21n0384_006:0763b10": "地藏大慈大悲。實能一時遍施與拔。故不可思議。",
    "X21n0384_006:0763b11": "然雖內鑑外現。若無智慧辯才。安能赴機說法。故",
    "X21n0384_006:0763b12": "知慧辯正讚口輪。葢身之神通。非智慧不轉。故龍",
    "X21n0384_006:0763b13": "樹菩薩云。以智慧力故。能轉一切諸法。所謂小能",
    "X21n0384_006:0763b14": "作大。大能作小。能以千萬無量劫為一日。又能以",
    "X21n0384_006:0763b15": "一日為千萬劫。是菩薩世間之主。所欲自在。何願",
    "X21n0384_006:0763b16": "不滿。以是因緣。故菩薩乘神通力。能速疾超越十",
    "X21n0384_006:0763b17": "方世界。得非智慧為神通之本乎。十輪云。智慧深",
    "X21n0384_006:0763b18": "廣。猶如大海。辯才無滯。如水激輪。故不可思議。此",
    "X21n0384_006:0763b19": "由大士圓具秘密三輪。故能垂形沙界。我佛讚德。",
    "X21n0384_006:0763b20": "詎曰徒然。正使下。引同諸佛。正。對假說。言假使。則",
    "X21n0384_006:0763b21": "意涉浮汎。言正使。則詞彰真實。然地藏大士何能",
    "X21n0384_006:0763b22": "使十方諸佛讚歎耶。如大論云。若有菩薩。具足十",
    "X21n0384_006:0763b23": "地．六波羅蜜．十力．四無所畏．四無礙智．十八不共",
    "X21n0384_006:0763b24": "法等無量清淨佛法。為眾生故。久住生死。不取阿",
    "X21n0384_006:0763c01": "耨菩提。而廣度眾生。如是菩薩。諸佛讚歎。正今諸",
    "X21n0384_006:0763c02": "佛同聲讚歎之意也。然又何故讚說其事。千萬劫",
    "X21n0384_006:0763c03": "不能盡耶。亦如論云。菩薩出於三界。變化無央數",
    "X21n0384_006:0763c04": "身。入於生死。教化眾生。如是希有事。皆從甚深般",
    "X21n0384_006:0763c05": "若波羅蜜生。正今讚歎不盡之意也。△二呼名載",
    "X21n0384_006:0763c06": "囑人天二初長行二偈頌長行分二初火宅眾生",
    "X21n0384_006:0763c07": "勿令墮苦二少善眾生勿令退失初又二初正以",
    "X21n0384_006:0763c08": "三界天人付囑。",
    "X21n0384_006:0763c09": "地藏。地藏。記吾今日。在忉利天中。於百千萬億不可",
    "X21n0384_006:0763c10": "說不可說一切諸佛．菩薩．天龍八部大會之中。載以",
    "X21n0384_006:0763c11": "人天諸眾生等。未出三界。在火宅中者。付囑於汝。無",
    "X21n0384_006:0763c12": "令是諸眾生墮惡趣中。一日一夜。何況更落五無間",
    "X21n0384_006:0763c13": "及阿鼻地獄。動經千萬億劫。無有出期。",
    "X21n0384_006:0763c14": "前呼名。愛語喜聲也。今呼名。苦語悲聲也。前乃讚",
    "X21n0384_006:0763c15": "德。今為囑事故爾。記吾等。囑令勿忘末後之說。如",
    "X21n0384_006:0763c16": "父遺命孝子銘骨勿諼也。大會等者。藉眾證明。顯",
    "X21n0384_006:0763c17": "是大事。非細故也。此與法華。長者付業。聚會親族",
    "X21n0384_006:0763c18": "不同。何也。彼教久化之機。至此大功克就。聚眾付",
    "X21n0384_006:0763c19": "業。推門落臼。更有何難。此付未調之眾。為令佛種",
    "X21n0384_006:0763c20": "不斷。似救子於水火。竟不知如何了局。故不同也。",
    "X21n0384_006:0763c21": "言載以者。以。將也。前已將人天付囑。今重將此眾",
    "X21n0384_006:0763c22": "累爾也。未出等者。自我佛入滅之後。洎彌勒道成",
    "X21n0384_006:0763c23": "之前。於其中間。凡在三界五欲火宅中者。今得得",
    "X21n0384_006:0763c24": "交付囑託於汝。總令是輩。不墮三惡道。乃至一日",
    "X21n0384_006:0764a01": "夜最少之時。況不急救援。令更落無間阿鼻大地",
    "X21n0384_006:0764a02": "獄中。極受苦痛。經千萬億劫。難期出獄之時哉。寄",
    "X21n0384_006:0764a03": "語諸賢。毋負佛恩。早求出苦。急渡生津。勉旃。勉旃。",
    "X21n0384_006:0764a04": "△二復明生性無定分形。",
    "X21n0384_006:0764a05": "地藏。是南閻浮提眾生。志性無定。習惡者多。縱發善",
    "X21n0384_006:0764a06": "心。須臾即退。若遇惡緣。念念增長。以是之故。吾分是",
    "X21n0384_006:0764a07": "形百千億化度。隨其根性而度脫之。",
    "X21n0384_006:0764a08": "此文。不過複疎前事。明吾所以付囑之意。是南閻",
    "X21n0384_006:0764a09": "等。遠提業感品中。一切眾生。未解脫者。性識無定",
    "X21n0384_006:0764a10": "等文。近提利益存亡品。地藏所白。我觀是閻浮眾",
    "X21n0384_006:0764a11": "生等文。以是下。顯提佛自分身。潛映地藏化身二",
    "X21n0384_006:0764a12": "段文。此正同付法藏經云。一切眾生。志性無定。隨",
    "X21n0384_006:0764a13": "所染習。若近惡友。便造惡業。流轉生死。無有邊際。",
    "X21n0384_006:0764a14": "若近善友。敬心聽法。必離三塗。受最勝樂(如華氏國白象。",
    "X21n0384_006:0764a15": "聞法生慈。見殺增害。豈況於人。而不染習)。但善類登山。理為難上。惡如",
    "X21n0384_006:0764a16": "崩墜。實可易行。是以天宮間曠。來蹤葢寡。地獄籠",
    "X21n0384_006:0764a17": "樊。往人爭湊。故吾分形化度。織此之由耳。△二少",
    "X21n0384_006:0764a18": "善眾生勿令退失二初種少善擁護勿退。",
    "X21n0384_006:0764a19": "地藏。吾今殷勤以天人眾付囑於汝。未來之世。若有",
    "X21n0384_006:0764a20": "天人及善男子．善女人。於佛法中。種少善根。一毛一",
    "X21n0384_006:0764a21": "塵．一沙一渧。汝以道力。擁護是人。漸修無上。勿令退",
    "X21n0384_006:0764a22": "失。",
    "X21n0384_006:0764a23": "初二句重提前事。然觀殷勤二字。不覺泣數行下。",
    "X21n0384_006:0764a24": "夫殷者盛也。勤者勞也。心之委曲也。此以下事上",
    "X21n0384_006:0764b01": "之心。身盛勞而心委曲。孜孜奉以周旋。不敢稍有",
    "X21n0384_006:0764b02": "跅弛也者(跅音託。弛音始。跅落無檢局。弛廢不尊禮度也。漢武帝紀。跅弛之士)。今我",
    "X21n0384_006:0764b03": "佛為未來眾生。降尊就卑。屈上湊下。不覺言之至",
    "X21n0384_006:0764b04": "此乎。未來下。示付囑之意。謂一切眾生。同有佛性。",
    "X21n0384_006:0764b05": "闡提雖惡。性善具存。儻於未來之世。其有天人善",
    "X21n0384_006:0764b06": "男女等。不昧原初之念。於佛法無上福田。能下小",
    "X21n0384_006:0764b07": "種。以立善根。不論毛塵沙渧。汝當以權智道力。擁",
    "X21n0384_006:0764b08": "護是等少善之人。漸令修習阿耨菩提。如菩薩本",
    "X21n0384_006:0764b09": "行經云。若有人。能於佛法。少作微善。如毛髮許。所",
    "X21n0384_006:0764b10": "生之處。受報弘大。無有窮盡(文)。故知施福由心。豈",
    "X21n0384_006:0764b11": "關施物巨細。故囑汝擁護。勿令中間有退失也。如",
    "X21n0384_006:0764b12": "處胎經云。盲龜浮木孔。時時猶可值。人一失命根。",
    "X21n0384_006:0764b13": "億劫復難是。海水深廣大。三百三十六。一針投海",
    "X21n0384_006:0764b14": "中。求之尚可得。一失人身命。難得過於是。故知一",
    "X21n0384_006:0764b15": "退其失非細。今願地藏。當如慈母之育嬰孩。必使",
    "X21n0384_006:0764b16": "成立。毋稍懈怠。致令夭亡。是吾今日於忉利大會。",
    "X21n0384_006:0764b17": "將人天眾。慇懃囑汝之苦心也。△二念佛經碎獄",
    "X21n0384_006:0764b18": "生天二初隨業墮落惡趣。",
    "X21n0384_006:0764b19": "復次。地藏。未來世中。若天若人。隨業報應。落在惡趣。",
    "X21n0384_006:0764b20": "經云。假使百千劫。所作業不亡。因緣會遇時。果報",
    "X21n0384_006:0764b21": "還自受。故知影形相隨。誰能逃避。昔有人。死至閻",
    "X21n0384_006:0764b22": "王所。考厥罪惡。應墮銕城。而人姊子。乃王正妃。勸",
    "X21n0384_006:0764b23": "王念我親弟。勿治其罪。王囑其住我宮內。不可外",
    "X21n0384_006:0764b24": "出。被獄吏所捉。其人不覺自詣銕城。王不能救。隨",
    "X21n0384_006:0764c01": "業受報。不容絲毫勉強也矣。準業報差別經。墮四",
    "X21n0384_006:0764c02": "惡趣。各有十業(云云)。△二神力方便救拔。",
    "X21n0384_006:0764c03": "臨墮趣中。或至門首。是諸眾生。若能念得一佛名．一",
    "X21n0384_006:0764c04": "菩薩名。一句一偈大乘經典。是諸眾生。汝以神力。方",
    "X21n0384_006:0764c05": "便救拔。於是人所。現無邊身。為碎地獄。遣令生天。受",
    "X21n0384_006:0764c06": "勝妙樂。",
    "X21n0384_006:0764c07": "臨墮至門首者。若一到獄。急難得出。故於臨入之",
    "X21n0384_006:0764c08": "時。即令念佛免苦。如譬喻經云。昔有國王。弑父自",
    "X21n0384_006:0764c09": "立。有阿羅漢。知王餘命。不過七日。命終必墮阿鼻。",
    "X21n0384_006:0764c10": "一劫受苦。尋往化之。教至心稱南無佛。七日莫絕。",
    "X21n0384_006:0764c11": "臨去重告。慎勿忘此。王便叉手。一心稱說。晝夜不",
    "X21n0384_006:0764c12": "廢。至七日命終。魂神竟至阿鼻。乘前念佛。知是地",
    "X21n0384_006:0764c13": "獄。即便大聲稱南無佛。獄中罪人。聞稱佛聲。一時",
    "X21n0384_006:0764c14": "同稱。猛火即滅。皆得解脫。出生人中。後阿羅漢重",
    "X21n0384_006:0764c15": "為說法。得須陀洹。又觀佛三昧經云。佛告比丘。我",
    "X21n0384_006:0764c16": "滅度後。若稱我名。南無諸佛。所獲福德。無量無邊",
    "X21n0384_006:0764c17": "(大慈經佛告阿難。南無佛者。此是決定諸佛世尊名號音聲。故稱言南無諸佛)。增一經云。",
    "X21n0384_006:0764c18": "眾生三業造惡。臨終憶念如來功德者。必離惡道",
    "X21n0384_006:0764c19": "趣。得生天上。正使極惡之人。以念佛故。亦得生天",
    "X21n0384_006:0764c20": "(文)。一菩薩名者。如文殊．徧吉．觀音．勢至等。蒙度脫",
    "X21n0384_006:0764c21": "者。不勝枚舉矣。一句一偈者。普賢觀經云。若誦大",
    "X21n0384_006:0764c22": "乘經。思第一義。甚深空法。於一彈指頃。除百萬億",
    "X21n0384_006:0764c23": "那由他恒河沙劫生死之罪。冥報記載。王生將墮",
    "X21n0384_006:0764c24": "地獄。忽遇一僧。云是地藏菩薩。教令熟誦若人欲",
    "X21n0384_006:0765a01": "了知偈。可免地獄。少頃。喚至王前。王問有何功德。",
    "X21n0384_006:0765a02": "答云。唯持一偈。王令誦之。聲徹地獄。罪人聞聲竝",
    "X21n0384_006:0765a03": "蒙解脫。即令放回。勉其修善。豈非地藏神力。現身",
    "X21n0384_006:0765a04": "碎獄。生天受樂之驗歟。故知念佛菩薩名。及誦經",
    "X21n0384_006:0765a05": "偈。皆得超淪。受勝妙之樂也。△二偈頌。",
    "X21n0384_006:0765a06": "爾時。世尊而說偈言。現在未來天人眾。吾今慇勤付",
    "X21n0384_006:0765a07": "囑汝。以大神通方便度。勿令墮在諸惡趣。",
    "X21n0384_006:0765a08": "現未天人。性既無定。或造惡業。重落三塗。總藉地",
    "X21n0384_006:0765a09": "藏展大神通。用異方便。必令度脫。毋使流轉也。△",
    "X21n0384_006:0765a10": "二地藏互跪承旨二初經家敘儀。",
    "X21n0384_006:0765a11": "爾時。地藏菩薩摩訶薩。胡跪合掌。",
    "X21n0384_006:0765a12": "△二大士領命二初安慰世尊。",
    "X21n0384_006:0765a13": "白佛言。世尊。唯願世尊不以為慮。",
    "X21n0384_006:0765a14": "皆如文。△二度脫眾生二初少善解脫生死。",
    "X21n0384_006:0765a15": "未來世中。若有善男子．善女人。於佛法中。一念恭敬。",
    "X21n0384_006:0765a16": "我亦百千方便。度脫是人。於生死中。速得解脫。",
    "X21n0384_006:0765a17": "現前介爾之心。甚小甚微。故曰一念。佛說四自侵",
    "X21n0384_006:0765a18": "經云。未見羣類。苟懷一介。志不轉易。假使有人。至",
    "X21n0384_006:0765a19": "心欲度。當諦思計。一心行道。當知無常。假借是身。",
    "X21n0384_006:0765a20": "萬物歸空。皆非我所。曉知無者。則度天下十方人",
    "X21n0384_006:0765a21": "民。故知千念萬念。始乎初念。只此一念。即感地藏",
    "X21n0384_006:0765a22": "慈悲喜護。愍傷萬姓萌類之兆。令其於生死速得",
    "X21n0384_006:0765a23": "解脫。更何疑哉。△二深修不退道果。",
    "X21n0384_006:0765a24": "何況聞諸善事。念念修行。自然於無上道。永不退轉。",
    "X21n0384_006:0765b01": "此中況意。謂一念甚微之恭敬。尚蒙解脫生死。況",
    "X21n0384_006:0765b02": "乎凡聞諸善。念念無間修行者哉。四自侵經云。道",
    "X21n0384_006:0765b03": "人觀察可否之事。內自省身。譬如夢幻。喻如軍征。",
    "X21n0384_006:0765b04": "百萬之眾。恃怙名將。以却怨敵。道人伏心制意。修",
    "X21n0384_006:0765b05": "法奉道。順行戒禁。身意清白。布恩施德。除棄忿怒．",
    "X21n0384_006:0765b06": "憍奢．諍訟。專精行道。無得無礙。志在軌迹。若將帥",
    "X21n0384_006:0765b07": "眾也。先自正心。爾乃身行。身心俱正。則無所失。以",
    "X21n0384_006:0765b08": "無所失。得道絕去。故十輪云。照行善者。猶如朗日。",
    "X21n0384_006:0765b09": "故令自然於無上道。永不退轉也。△二空藏問瞻",
    "X21n0384_006:0765b10": "禮福利二初述贊問福利二許說示利益初又二",
    "X21n0384_006:0765b11": "初經家提名。",
    "X21n0384_006:0765b12": "說是語時。會中有一菩薩。名虗空藏。",
    "X21n0384_006:0765b13": "梵語誐誐曩獻惹。此云虗空藏。此經始文殊發問。",
    "X21n0384_006:0765b14": "謂非大智。莫識地藏端倪。終空藏收科。以非太虗。",
    "X21n0384_006:0765b15": "安泯大士化跡。乃攝有歸空。全假即空意也。而空",
    "X21n0384_006:0765b16": "藏問福利者。乃从空談有。全空即假意也。空假不",
    "X21n0384_006:0765b17": "二。當體即中。圓融妙行。同歸秘藏。故終乎虗空藏",
    "X21n0384_006:0765b18": "也。準虗空藏菩薩經。此娑婆西過八十恒河沙世",
    "X21n0384_006:0765b19": "界。有佛剎。名一切香集依。其中眾生。成就五濁。佛",
    "X21n0384_006:0765b20": "名勝華敷藏如來。彼有菩薩。名虗空藏。頂上有如",
    "X21n0384_006:0765b21": "意寶珠。無量釋迦毗楞伽寶而為圍繞。此珠光明",
    "X21n0384_006:0765b22": "蔽餘光明悉滅無餘。所有功德。唯除如來。餘無及",
    "X21n0384_006:0765b23": "者。準密部。即毗盧如來四親近菩薩中。寶波羅蜜",
    "X21n0384_006:0765b24": "流出南方寶生部者。是此菩薩也。△二當機發問",
    "X21n0384_006:0765c01": "二初因聞歎致請二願為眾略說初又二初述聞",
    "X21n0384_006:0765c02": "神力叵思。",
    "X21n0384_006:0765c03": "白佛言。世尊。我自至忉利。聞於如來讚歎地藏菩薩",
    "X21n0384_006:0765c04": "威神勢力。不可思議。",
    "X21n0384_006:0765c05": "經初光音遍及。空藏即集天宮。故始終備聞如來",
    "X21n0384_006:0765c06": "讚歎地藏之事。勢力者。如思益云。我投足之處。震",
    "X21n0384_006:0765c07": "動三千大千世界及魔宮殿。觀經云。以智慧光。普",
    "X21n0384_006:0765c08": "照一切。令離三塗。得無上力。故言勢力。不思議者。",
    "X21n0384_006:0765c09": "此是菩薩甚深行處。雖施為萬有。令眾生得益。咸",
    "X21n0384_006:0765c10": "獲本然。初無實法。如化人現作化事。不過令人得",
    "X21n0384_006:0765c11": "樂。空藏終篇。意在斯也。△二因問福利幾種。",
    "X21n0384_006:0765c12": "未來世中。若有善男子．善女人。乃及一切天龍。聞此",
    "X21n0384_006:0765c13": "經典及地藏名字。或瞻禮形像。得幾種福利。",
    "X21n0384_006:0765c14": "準地持。福即布施．持戒．忍辱．依禪．依精進．修行施",
    "X21n0384_006:0765c15": "戒．四無量等。是名福分。葢善名福利。感報恬愉。今",
    "X21n0384_006:0765c16": "既讀經聞名。瞻形禮像。必有所得福利。不審有幾",
    "X21n0384_006:0765c17": "種耶。須知福利由心。心能造福。心尚叵得。福利奚",
    "X21n0384_006:0765c18": "存。然化門引物悕向。福利為要。況密部中。凡供養",
    "X21n0384_006:0765c19": "門。皆攝入虗空庫藏。則福利之事。尤空藏之專司。",
    "X21n0384_006:0765c20": "而應問者也。△二願為眾略說。",
    "X21n0384_006:0765c21": "唯願世尊。為未來現在一切眾等。略而說之。",
    "X21n0384_006:0765c22": "必求略說者。導物生善之要門也。書有作善降祥",
    "X21n0384_006:0765c23": "之訓。易明積善餘慶之言。若不詳陳乎福利。未免",
    "X21n0384_006:0765c24": "阻絕其善門。故願略說耳。至若嚴禱祀以徼福鬼",
    "X21n0384_006:0766a01": "神。隨因果而悕報冥寞。此利心之邪求。詎可同年",
    "X21n0384_006:0766a02": "而語哉。△二許說示利益二初誡聽許說。",
    "X21n0384_006:0766a03": "佛告虗空藏菩薩。諦聽。諦聽。吾當為汝。分別說之。",
    "X21n0384_006:0766a04": "夫善說法者。無說無示。善聽法者。無得無聞。何有",
    "X21n0384_006:0766a05": "分別諦聽之異指乎。然若一向冥真。恐成斷見。若",
    "X21n0384_006:0766a06": "一向順有。恐成常見。斷常徧邪。違中道遠矣。要於",
    "X21n0384_006:0766a07": "拈空非空之際。談有不有之時。不涉言詮而舌根",
    "X21n0384_006:0766a08": "恒轉。無離音響而聞性原空。所謂善能分別諸法",
    "X21n0384_006:0766a09": "相。於第一義而不動。乃如來分別之指。空藏諦聽",
    "X21n0384_006:0766a10": "之意耳。△二分別利益二初見像聞經供讚利益",
    "X21n0384_006:0766a11": "二聞經禮形讚歎利益初又二初總示修因。",
    "X21n0384_006:0766a12": "若未來世。有善男子．善女人。見地藏形像及聞此經",
    "X21n0384_006:0766a13": "乃至讀誦。香華飲食衣服珍寶布施供養。讚歎瞻禮。",
    "X21n0384_006:0766a14": "如文。△二別列益數。",
    "X21n0384_006:0766a15": "得二十八種利益。一者．天龍護念。二者．善果日增。三",
    "X21n0384_006:0766a16": "者．集聖上因。四者．菩提不退。五者．衣食豐足。六者．疾",
    "X21n0384_006:0766a17": "疫不臨。七者．離水火災。八者．無盜賊厄。九者．人見欽",
    "X21n0384_006:0766a18": "敬。十者．神鬼助持。十一者．女轉男身。十二者．為王臣",
    "X21n0384_006:0766a19": "女。十三者．端正相好。十四者．多生天上。十五者．或為",
    "X21n0384_006:0766a20": "帝王。十六者．宿智命通。十七者．有求皆從。十八者．眷",
    "X21n0384_006:0766a21": "屬歡樂。十九者．諸橫消滅。二十者．業道永除。二十一",
    "X21n0384_006:0766a22": "者．去處盡通。二十二者．夜夢安樂。二十三者．先亡離",
    "X21n0384_006:0766a23": "苦。二十四者．宿福受生。二十五者．諸聖讚歎。二十六",
    "X21n0384_006:0766a24": "者．聰明利根。二十七者．饒慈愍心。二十八者．畢竟成",
    "X21n0384_006:0766b01": "佛。",
    "X21n0384_006:0766b02": "初句總標。下乃別列。天龍乃造化之權衡。為陰陽",
    "X21n0384_006:0766b03": "之管轄。邦國藉保綏之德。黎民仰覆護之功。今既",
    "X21n0384_006:0766b04": "讀經持名瞻禮供養。故感天龍護之．念之。令善果",
    "X21n0384_006:0766b05": "聖因。由之增長。家緣世事。用是克諧。故首舉之。示",
    "X21n0384_006:0766b06": "福利之本也。○二．三．四三益。事迹相連。果由因而",
    "X21n0384_006:0766b07": "增進。因藉果而積集。因果相資。自然菩提不退。如",
    "X21n0384_006:0766b08": "十輪經。地藏白佛言。我當濟度此四洲渚世尊弟",
    "X21n0384_006:0766b09": "子。一切苾蒭及苾蒭尼。鄔波索迦．鄔波斯迦。令其",
    "X21n0384_006:0766b10": "增長覺分。聖諦光明。增長趣入大乘聖道。增長成",
    "X21n0384_006:0766b11": "熟有情大慈大悲。增長五眼灌頂。生天涅槃。如是",
    "X21n0384_006:0766b12": "善果。日日增長。集者。聚集。大論云。值遇經法。修善",
    "X21n0384_006:0766b13": "持戒。布施禮敬等。種涅槃因緣(文)。如是聖上之因。",
    "X21n0384_006:0766b14": "莫不聚集。善果聖因。既日增集。自然道心牢強。誓",
    "X21n0384_006:0766b15": "力勇徤。於位行念。自無退轉矣。增者。從微至著。以",
    "X21n0384_006:0766b16": "期滿足。集者。自少至多。所冀成就。於此兩楹之間。",
    "X21n0384_006:0766b17": "菩提不退也。○五．衣食豐足。助道備也。衣以蔽形。",
    "X21n0384_006:0766b18": "食以支命。身安道隆。賴是衣食。此雖小緣。能辨大",
    "X21n0384_006:0766b19": "事。凍餒不安。道法焉在。故十輪云。一切皆得如法",
    "X21n0384_006:0766b20": "所求。衣服．寶貝．毉藥．牀敷．及諸資具。無不備足。○",
    "X21n0384_006:0766b21": "六．疾疫不臨。修道之要。病乃退道之緣。能令色力",
    "X21n0384_006:0766b22": "減損。準長阿含。乃他方世界。有鬼神來。此間鬼神。",
    "X21n0384_006:0766b23": "放逸婬亂。不能護人。他方鬼神。侵嬈此世間人。撾",
    "X21n0384_006:0766b24": "打捶杖。接其精氣。使人心亂。故有疾疫之災。十輪",
    "X21n0384_006:0766c01": "云。若諸有情。惡鬼所持。成諸病者。有能供養地藏",
    "X21n0384_006:0766c02": "菩薩。一切皆得解脫。無畏。身心安適。故疾疫不臨",
    "X21n0384_006:0766c03": "也。○七．離水火災。病為內障。災為外障。左傳以人",
    "X21n0384_006:0766c04": "火曰火。天火曰災(篆文巛中加一。巛與川同。川壅為災。說文从宀。屋也。火其屋為",
    "X21n0384_006:0766c05": "灾。故从火宀下為意)。今謂潢潦之水。燎原之火。損物傷生。竝",
    "X21n0384_006:0766c06": "是天災。十輪云。若諸有情。為火所焚。為水所溺。有",
    "X21n0384_006:0766c07": "能供養地藏菩薩。一切皆得離諸危難。安隱無損。",
    "X21n0384_006:0766c08": "此不必引大三災之水火也。○八．無盜賊厄。離宿",
    "X21n0384_006:0766c09": "怨對也。十輪云。若諸有情。為諸怨賊軍陣。及餘種",
    "X21n0384_006:0766c10": "種諸怖畏事之所纏繞。身心慞惶。懼失身命。有能",
    "X21n0384_006:0766c11": "供養恭敬地藏菩薩。一切皆得離諸怖畏。保全身",
    "X21n0384_006:0766c12": "命。○九．人見欽敬。地持云。菩薩種姓具足。故眾所",
    "X21n0384_006:0766c13": "敬重。供養讚歎。言必受行。無所違犯。今既供養地",
    "X21n0384_006:0766c14": "藏菩薩。故致斯福利。○十．神鬼助持。尤末世修道",
    "X21n0384_006:0766c15": "善利。長阿含二十云。若有修行善法。見正信行。修",
    "X21n0384_006:0766c16": "十善業。如是一人。有百千神護。今既供養地藏菩",
    "X21n0384_006:0766c17": "薩。故得神鬼助持。修行無障也。○十一．女轉男身。",
    "X21n0384_006:0766c18": "十二．為王臣女。十三．端正相好。皆如前。○十四．多",
    "X21n0384_006:0766c19": "生天上。準辯意經。五事生天(即是五戒)。十輪云。隨其所",
    "X21n0384_006:0766c20": "應。安置生天。涅槃之道。○十六．宿智命通。達命元",
    "X21n0384_006:0766c21": "由也。士有百行。智為其首。由讀經稱名。了因之力",
    "X21n0384_006:0766c22": "也。○十七．有求皆從。十輪云。若諸有情。或為種種",
    "X21n0384_006:0766c23": "世．出世間諸利樂事。於進求時。若能恭敬供養地",
    "X21n0384_006:0766c24": "藏菩薩。意願滿足。○十八．眷屬歡樂。此修行外護",
    "X21n0384_006:0767a01": "知識。十輪云。若諸有情。愛樂別離。怨憎合會。有能",
    "X21n0384_006:0767a02": "恭敬供養地藏菩薩。一切皆得愛樂合會。怨憎別",
    "X21n0384_006:0767a03": "離。○十九．諸橫消滅。如前。○二十．業道永除。以修",
    "X21n0384_006:0767a04": "讀經等無漏之業。故三界有漏業道。一并永除滅",
    "X21n0384_006:0767a05": "矣。○二十一．去處盡通。地持云。人具足故。男相成",
    "X21n0384_006:0767a06": "就。堪為一切功德法器。於一切時。自在遊處。一切",
    "X21n0384_006:0767a07": "眾生。往來同事。人間曠野。隨意無礙。今既修供地",
    "X21n0384_006:0767a08": "藏菩薩。故得行來出入。到處通達也。○二十二．夜",
    "X21n0384_006:0767a09": "夢安樂。如前。已上。皆自身福利。○二十三．先亡離",
    "X21n0384_006:0767a10": "苦。乃上資祖禰也。下明當來福利。○二十四．宿福",
    "X21n0384_006:0767a11": "受生。思益經云。菩薩有四法。得先因力。不失善根。",
    "X21n0384_006:0767a12": "一．見他人闕。不以為過。二．於怒人。常修慈心。三．常",
    "X21n0384_006:0767a13": "說諸法因緣。四．常念菩提。今承持誦供養地藏。宿",
    "X21n0384_006:0767a14": "世之福。或受生天上人間。竝享如意福樂也。○二",
    "X21n0384_006:0767a15": "十五．諸聖讚歎。以修勝福。善譽遐流。大論云。菩薩",
    "X21n0384_006:0767a16": "聞甚深不可思議佛法。能定心信樂。不生疑悔。如",
    "X21n0384_006:0767a17": "是菩薩。諸佛所歎。今既信受地藏不思議事。故感",
    "X21n0384_006:0767a18": "諸聖讚歎也。○二十六．聰明利根。如荀子云。目不",
    "X21n0384_006:0767a19": "兩視而明。耳不兩聽而聰。今由一心讀經。成法行",
    "X21n0384_006:0767a20": "機。故義理入耳。不俟更聞。經書過目。寧須載讀。默",
    "X21n0384_006:0767a21": "識心通。根性越倫也。○二十七．饒慈愍心。此利生",
    "X21n0384_006:0767a22": "之要行。以慈有五利。刀不傷。毒不害。火不燒。水不",
    "X21n0384_006:0767a23": "沒。瞋惡見喜。地持云。菩薩以安隱樂饒益眾生。非",
    "X21n0384_006:0767a24": "安隱樂。教令除斷。是也。○二十八．畢竟成佛。此是",
    "X21n0384_006:0767b01": "究竟利益。滙江河淮濟而注之海。同成鹹味。鎔瓶",
    "X21n0384_006:0767b02": "盤釵釧而入於爐。盡作精金。此我佛付囑之心。地",
    "X21n0384_006:0767b03": "藏承命之意。所謂唯此一事實。餘二則非真。故兩",
    "X21n0384_006:0767b04": "文皆以此終焉。△二聞經禮形讚歎利益二初總",
    "X21n0384_006:0767b05": "示修因。",
    "X21n0384_006:0767b06": "復次。虗空藏菩薩。若現在未來天龍鬼神。聞地藏名。",
    "X21n0384_006:0767b07": "禮地藏形。或聞地藏本願事行。讚歎瞻禮。",
    "X21n0384_006:0767b08": "此中修因。與上似同。何故列作二文。須知上加種",
    "X21n0384_006:0767b09": "種供養。緣了兼修。此但聞禮讚歎。了因獨進。以此",
    "X21n0384_006:0767b10": "小異。故別列之。正顯聞益尚爾。況思修兼行乎。△",
    "X21n0384_006:0767b11": "二別列益數。",
    "X21n0384_006:0767b12": "得七種利益。一者．速超聖地。二者．惡業消滅。三者．諸",
    "X21n0384_006:0767b13": "佛護臨。四者．菩提不退。五者．增長本力。六者．宿命皆",
    "X21n0384_006:0767b14": "通。七者．畢竟成佛。",
    "X21n0384_006:0767b15": "前後之益。俱約圓論。一．速超聖地。即指圓十地之",
    "X21n0384_006:0767b16": "聖種性。以圓人根利智猛。故於住行向位。速得超",
    "X21n0384_006:0767b17": "入聖地也。○二．惡業銷滅。惡業對善業論。既聞地",
    "X21n0384_006:0767b18": "藏不思議事。則了修染修惡。全體即是性染性惡。",
    "X21n0384_006:0767b19": "故於五品觀行。圓伏五住。進入信位。見思先亡。則",
    "X21n0384_006:0767b20": "分段生死。從斯永離。故知雖舉惡業。自得三障圓",
    "X21n0384_006:0767b21": "銷。○三．諸佛護臨。既在似位。已隣真因。得佛法之",
    "X21n0384_006:0767b22": "氣分。感諸佛之護臨。臨。蒞下也。與上帝臨汝。意同。",
    "X21n0384_006:0767b23": "从品。眾也。从臥。無為也。上之臨下。不自用而用人。",
    "X21n0384_006:0767b24": "故能聽物之為。而不自為也。今諸佛臨下。正如月",
    "X21n0384_006:0767c01": "之臨江。固不庸心於其間也。○四．菩提不退。如前。",
    "X21n0384_006:0767c02": "○五．增長本力。即修因外熏。增真如本力。以深行",
    "X21n0384_006:0767c03": "菩薩。具足悲智二增。故彌增本力也。○六．宿命皆",
    "X21n0384_006:0767c04": "通。準諸論說。謂於生處。自性能知過去宿命。及知",
    "X21n0384_006:0767c05": "他心。若諸有情。施他種種大妙飲食。由彼業力。能",
    "X21n0384_006:0767c06": "引此智。如阿摩晝經云。無明永滅。大明法生。闇冥",
    "X21n0384_006:0767c07": "消滅。光曜法生。故能憶宿命無數劫事。○七．畢竟",
    "X21n0384_006:0767c08": "成佛。地持云。菩薩依智故。攝受正福種種巧便。為",
    "X21n0384_006:0767c09": "諸眾生。乃至無上菩提。若報。若報因。若報果。一切",
    "X21n0384_006:0767c10": "依福起。福依智起。此二具足。最勝最上。得無上菩",
    "X21n0384_006:0767c11": "提。若福智不具。終不能得。今修讀經持名之智。及",
    "X21n0384_006:0767c12": "瞻形禮像之福。故致成佛。此名因攝果。攝自他之",
    "X21n0384_006:0767c13": "利益也。別流通竟。△二總流通二初因果聖凡聞",
    "X21n0384_006:0767c14": "讚致歎。",
    "X21n0384_006:0767c15": "爾時。十方一切諸來不可說不可說諸佛如來。及大",
    "X21n0384_006:0767c16": "菩薩。天龍八部。聞釋迦牟尼佛稱揚讚歎地藏菩薩。",
    "X21n0384_006:0767c17": "大威神力。不可思議。歎未曾有。",
    "X21n0384_006:0767c18": "十方至八部等。結上雲集之眾。諸佛菩薩。在光前",
    "X21n0384_006:0767c19": "集。乃發起之根源。天龍八部。在光後集。正發起之",
    "X21n0384_006:0767c20": "眾也。聞釋迦下。總結上來所歎不思議事。然餘人",
    "X21n0384_006:0767c21": "亦有讚歎。今獨言釋迦者。有二意。一．舉主攝伴。如",
    "X21n0384_006:0767c22": "羣辟之言。出於王命。皆曰王綸。是也。二．歸功化主。",
    "X21n0384_006:0767c23": "如三公謨猷。功成之後。歸美天王。是也。餘如文。△",
    "X21n0384_006:0767c24": "二天主眾會供養禮退。",
    "X21n0384_006:0768a01": "是時。忉利天雨無量香華。天衣珠瓔。供養釋迦牟尼",
    "X21n0384_006:0768a02": "佛及地藏菩薩已。一切眾會。俱復瞻禮。合掌而退。",
    "X21n0384_006:0768a03": "忉利天王獨供者。既是檀越。又在其宮。故得專之",
    "X21n0384_006:0768a04": "也。香表因通果海。成就五分法身。華表圓因剋果。",
    "X21n0384_006:0768a05": "具足四十一位。天衣從樹而生。輕細自然。表證寂",
    "X21n0384_006:0768a06": "滅之忍。珠瓔。別行疏云。或眾寶瓔珞。或眾寶珠。今",
    "X21n0384_006:0768a07": "是眾寶珠成。故曰珠瓔。表得四勝法。大集云。戒定",
    "X21n0384_006:0768a08": "慧陀羅尼以為瓔珞。莊嚴法身。是也。然珠瓔在頸。",
    "X21n0384_006:0768a09": "頸是所嚴。表中道性德。此行稱性。如瓔珞在頸而",
    "X21n0384_006:0768a10": "能嚴也。皆言雨者。則是從正空中道第一義天。繽",
    "X21n0384_006:0768a11": "紛而下也。無量者。因果之法。竝由一心。了達此心。",
    "X21n0384_006:0768a12": "本具河沙性功德法。有何限量。以此無量諸法。供",
    "X21n0384_006:0768a13": "養釋迦。能說之教主。以及地藏。能行之願王。心有",
    "X21n0384_006:0768a14": "所專。故不言餘眾。已者。謂能供之物。皆冥實際。所",
    "X21n0384_006:0768a15": "供之主。本住三摩。能所既空。感應斯泯。賓主鎔融",
    "X21n0384_006:0768a16": "而一際。財法絕寂而無垠。故云。已也。上是申供。下",
    "X21n0384_006:0768a17": "乃禮退。一切眾會。即前所集之眾。今將各還本住。",
    "X21n0384_006:0768a18": "俱復瞻仰。重師道而戀戀靡忘。重申禮拜。尊經法",
    "X21n0384_006:0768a19": "而心心無間。合掌。表十界一體。而退。顯萬類同歸。",
    "X21n0384_006:0768a20": "然而不同諸經結皆大歡喜者。以見在會大眾。从",
    "X21n0384_006:0768a21": "此重增勝心。效地藏之僧那。救三塗而不了。遵迦",
    "X21n0384_006:0768a22": "文之囑累。弘是典而彌窮。上同聖母之愁憂。却類",
    "X21n0384_006:0768a23": "天王之悲歎。則聞法之大喜。固內蘊襟懷。而濟世",
    "X21n0384_006:0768a24": "之殷憂。已外彰眉宇。經家不敘斯語者。意見乎言",
    "X21n0384_006:0768b01": "之表也。",
    "X21n0384_006:0768b03": "地藏菩薩本願經卷下科注卷之六(終)"
}