{
    "T51n2076_015:0317a02": "景德傳燈錄卷第十五",
    "T51n2076_015:0317a04": "吉州青原山行思禪師法嗣",
    "T51n2076_015:0317a05": "第四世一十七人",
    "T51n2076_015:0317a06": "澧州龍潭崇信禪師法嗣二人",
    "T51n2076_015:0317a07": "朗州德山宣鑒禪師",
    "T51n2076_015:0317a08": "洪山泐潭寶&#x5CEF;和尚(已上二人見錄)",
    "T51n2076_015:0317a09": "吉州性空禪師法嗣二人",
    "T51n2076_015:0317a10": "歙州茂源和尚",
    "T51n2076_015:0317a11": "棗山光仁禪師(已上二人見錄)",
    "T51n2076_015:0317a12": "京兆翠微無學禪師法嗣五人",
    "T51n2076_015:0317a13": "鄂州清平山令遵禪師",
    "T51n2076_015:0317a14": "舒州投子山大同禪師",
    "T51n2076_015:0317a15": "湖州道場山如訥禪師",
    "T51n2076_015:0317a16": "建州白雲約禪師(已上四人見錄)",
    "T51n2076_015:0317a17": "伏牛山元通禪師(一人無機緣語句不錄)",
    "T51n2076_015:0317a18": "潭州道吾山圓智禪師法嗣三人",
    "T51n2076_015:0317a19": "潭州石霜山慶諸禪師",
    "T51n2076_015:0317a20": "潭州漸源仲興禪師",
    "T51n2076_015:0317a21": "祿清和尚(已上三人見錄)",
    "T51n2076_015:0317a22": "潭州雲巖曇晟禪師法嗣四人",
    "T51n2076_015:0317a23": "筠州洞山良价禪師涿州杏山鑒洪禪師",
    "T51n2076_015:0317a24": "潭州神山僧密禪師幽谿和尚(已上四人見錄)",
    "T51n2076_015:0317a25": "華亭船子德誠禪師法嗣一人",
    "T51n2076_015:0317a26": "澧州夾山善會禪師(一人見錄)",
    "T51n2076_015:0317a27": "第五世上一十四人",
    "T51n2076_015:0317a28": "舒州投子山大同禪師法嗣一十三人",
    "T51n2076_015:0317a29": "第二世投子溫禪師福州牛頭微禪師",
    "T51n2076_015:0317b01": "西川香山澄照大師&#x967F;府天福和尚",
    "T51n2076_015:0317b02": "濠州思明和尚鳳翔府招福和尚",
    "T51n2076_015:0317b03": "興元中梁山遵古禪師",
    "T51n2076_015:0317b04": "襄州谷隱和尚安州九嵕山和尚",
    "T51n2076_015:0317b05": "幽州盤山第二世和尚",
    "T51n2076_015:0317b06": "九嵕山敬慧禪師",
    "T51n2076_015:0317b07": "東京觀音院巖俊禪師(已上一十二人見錄)",
    "T51n2076_015:0317b08": "桂陽龍福真禪師(一人無機緣語句不錄)",
    "T51n2076_015:0317b09": "鄂州清平山令遵禪師法嗣一人",
    "T51n2076_015:0317b10": "蘄州三角山令珪禪師(一人見錄)",
    "T51n2076_015:0317b11": "行思禪師第四世",
    "T51n2076_015:0317b12": "前澧州龍潭崇信禪師法嗣",
    "T51n2076_015:0317b13": "[0317b13] 朗州德山宣鑒禪師。劍南人也。姓周氏。丱歲",
    "T51n2076_015:0317b14": "出家依年受具精究律藏。於性相諸經貫通旨",
    "T51n2076_015:0317b15": "趣。常講金剛般若。時謂之周金剛。厥後訪尋",
    "T51n2076_015:0317b16": "禪宗。因謂同學曰。一毛吞海海性無虧。纖芥",
    "T51n2076_015:0317b17": "投鋒鋒利不動。學與無學唯我知焉。因造龍",
    "T51n2076_015:0317b18": "潭信禪師。問答皆一語而已(前章出之)師即時辭去。",
    "T51n2076_015:0317b19": "龍潭留之。一夕於室外默坐。龍問。何不歸來。",
    "T51n2076_015:0317b20": "師對曰黑。龍乃點燭與師。師擬接。龍便吹滅。",
    "T51n2076_015:0317b21": "師乃禮拜。龍曰。見什麼。曰從今向去不疑天",
    "T51n2076_015:0317b22": "下老和尚舌頭也。至明日便發。龍潭謂諸徒",
    "T51n2076_015:0317b23": "曰。可中有一箇漢。牙如劍樹口似血盆。一棒打",
    "T51n2076_015:0317b24": "不迴頭。他時向孤&#x5CEF;頂上立吾道在。師抵于",
    "T51n2076_015:0317b25": "溈山。從法堂西過東迴視方丈。溈山無語。師",
    "T51n2076_015:0317b26": "曰。無也無也。便出至僧堂前乃曰。然雖如此",
    "T51n2076_015:0317b27": "不得草草。遂具威儀上再參。才跨門提起",
    "T51n2076_015:0317b28": "坐具喚曰。和尚。溈山擬取拂子。師喝之揚袂",
    "T51n2076_015:0317b29": "而出。溈山晚間問大眾。今日新到僧何在。對",
    "T51n2076_015:0317c01": "曰。那僧見和尚了更不顧僧堂便去也。溈山",
    "T51n2076_015:0317c02": "問眾。還識遮阿師也無。眾曰。不識溈曰。是",
    "T51n2076_015:0317c03": "伊將來有把茅蓋頭。罵佛罵祖去在。師住",
    "T51n2076_015:0317c04": "澧陽三十年。屬唐武宗廢教。避難於獨浮山",
    "T51n2076_015:0317c05": "之石室。大中初武陵太守薛廷望再崇德山",
    "T51n2076_015:0317c06": "精舍。號古德禪院(相國裴休題額見存)將訪求哲匠住持。",
    "T51n2076_015:0317c07": "聆師道行屢請不下山。廷望乃設詭計。遣吏",
    "T51n2076_015:0317c08": "以茶鹽誣之言犯禁法。取師入州瞻禮。堅請",
    "T51n2076_015:0317c09": "居之。大闡宗風(總印禪師開山創院鑒即第二世住也)師上堂謂眾",
    "T51n2076_015:0317c10": "曰。於己無事則勿妄求。妄求而得亦非得也。",
    "T51n2076_015:0317c11": "汝但無事於心無心於事。則虛而靈空而妙。",
    "T51n2076_015:0317c12": "若毛端許言之本末者皆為自欺。毫氂繫念",
    "T51n2076_015:0317c13": "三塗業因。瞥爾生情萬劫羇鎖。聖名凡號盡",
    "T51n2076_015:0317c14": "是虛聲。殊相劣形皆為幻色。汝欲求之得無",
    "T51n2076_015:0317c15": "累乎。及其厭之又成大患。終而無益。師上",
    "T51n2076_015:0317c16": "堂曰。今夜不得問話。問話者三十拄杖。時有",
    "T51n2076_015:0317c17": "僧出方禮拜。師乃打之。僧曰。某甲話也未問。",
    "T51n2076_015:0317c18": "和尚因什麼打某甲。師曰。汝是什麼處人。",
    "T51n2076_015:0317c19": "曰新羅人。師曰。汝未跨船舷時便好與三十",
    "T51n2076_015:0317c20": "拄杖(法眼云。大小德山語作兩橛。玄覺云。叢林中喚作隔下語且從。只如德山道問話者三十拄杖意作",
    "T51n2076_015:0317c21": "麼生)有僧到參。師問維那。今日幾人新到。對曰。",
    "T51n2076_015:0317c22": "八人。師曰。將來一時生案著。龍牙問。學人仗",
    "T51n2076_015:0317c23": "鏌&#x9381;劍擬取師頭時如何。師引頸(法眼別云。汝向什麼處下手)",
    "T51n2076_015:0317c24": "龍牙曰。頭落也。師微笑。龍牙後到洞山舉前",
    "T51n2076_015:0317c25": "語。洞山曰。德山道什麼。云德山無語。洞山",
    "T51n2076_015:0317c26": "曰。莫道無語。且將德山落底頭呈似老僧。龍",
    "T51n2076_015:0317c27": "牙省過懺謝。有人舉似師。師曰。洞山老人。不",
    "T51n2076_015:0317c28": "識好惡。遮箇漢死來多少時。救得有什麼用",
    "T51n2076_015:0317c29": "處。僧問。如何是菩薩。師打曰。出去莫向遮裏",
    "T51n2076_015:0318a01": "屙。僧問。如何是佛。師曰。佛即是西天老比",
    "T51n2076_015:0318a02": "丘。雪&#x5CEF;問。從上宗風以何法示人。師曰。我宗",
    "T51n2076_015:0318a03": "無語句。實無一法與人。巖頭聞之曰。德山老",
    "T51n2076_015:0318a04": "人一條脊梁骨硬似鐵拗不折。然雖如此於",
    "T51n2076_015:0318a05": "唱教門中猶較些子(保福拈問招慶。只如巖頭出世有何言教過。於德山便恁麼道。",
    "T51n2076_015:0318a06": "慶云。汝不見巖頭道。如人學射久久方中。福云。中時如何。慶云。展闍黎莫不識痛痒。福云。和尚今日非唯舉話。",
    "T51n2076_015:0318a07": "慶云。展闍黎是什麼心行。明昭云。大小招慶錯下名言)師尋常遇僧到參。多",
    "T51n2076_015:0318a08": "以拄杖打。臨濟聞之遣侍者來參。教令德山",
    "T51n2076_015:0318a09": "若打汝但接取拄杖當胸一拄。侍者到方禮",
    "T51n2076_015:0318a10": "拜。師乃打。侍者接得拄杖與一拄。師歸方丈。",
    "T51n2076_015:0318a11": "侍者迴舉似臨濟。濟云。後來疑遮箇漢(巖頭云。德",
    "T51n2076_015:0318a12": "山老人尋常只據目前一箇杖子。佛來亦打祖來亦打。爭奈較些子。東禪齊云。只如臨濟道我從前疑遮漢。是",
    "T51n2076_015:0318a13": "肯底語不肯語。為當別有道理。試斷看)師上堂曰。問即有過不問又",
    "T51n2076_015:0318a14": "乖。有僧出禮拜。師便打。僧曰。某甲始禮拜。",
    "T51n2076_015:0318a15": "為什麼便打。師曰。待汝開口堪作什麼。師令",
    "T51n2076_015:0318a16": "侍者喚義存(即雪&#x5CEF;也)存上來。師曰。我自喚義存。",
    "T51n2076_015:0318a17": "汝又來作什麼。存無對。師見僧來乃閉門。其",
    "T51n2076_015:0318a18": "僧敲門。師曰。阿誰。曰師子兒。師乃開門。僧",
    "T51n2076_015:0318a19": "禮拜。師便騎項曰。遮畜生什麼處去來。雪&#x5CEF;",
    "T51n2076_015:0318a20": "問。古人斬&#x732B;兒意如何。師乃打趁。&#x5374;喚師。",
    "T51n2076_015:0318a21": "會麼。&#x5CEF;曰。不會。師曰。我恁麼老婆也不會。",
    "T51n2076_015:0318a22": "僧問。凡聖相去多少。師便喝。師因疾有僧問。",
    "T51n2076_015:0318a23": "還有不病者無。師曰有。曰如何是不病者。師",
    "T51n2076_015:0318a24": "曰。阿邪阿邪。師復告諸徒曰。捫空追響。勞",
    "T51n2076_015:0318a25": "汝心神。夢覺覺非竟有何事。言訖安坐而化。",
    "T51n2076_015:0318a26": "即唐咸通六年乙酉十二月三日也。壽八十",
    "T51n2076_015:0318a27": "六。臘六十五。&#x52C5;諡見性大師。",
    "T51n2076_015:0318a28": "[0318a28] 洪州泐潭寶&#x5CEF;和尚。有僧新到。師謂曰。其中",
    "T51n2076_015:0318b01": "事即易道。不落其中事始終難道。僧曰。某甲",
    "T51n2076_015:0318b02": "在途時便知有此一問。師曰。更與二十年行",
    "T51n2076_015:0318b03": "&#x811A;也不較多。曰莫不契和尚意麼。師曰。苦瓜",
    "T51n2076_015:0318b04": "那堪待客。師問僧。古人有一路接後進初心。",
    "T51n2076_015:0318b05": "汝還知否。曰請師指出古人一路。師曰。恁麼",
    "T51n2076_015:0318b06": "即闍梨知了也。曰頭上更安頭。師曰。寶&#x5CEF;",
    "T51n2076_015:0318b07": "不合問仁者。曰問又何妨。師曰。遮裏不曾有",
    "T51n2076_015:0318b08": "人亂說道理出去。",
    "T51n2076_015:0318b09": "前吉州性空禪師法嗣",
    "T51n2076_015:0318b10": "[0318b10] 歙州茂源和尚。平田來參。師欲起身。平田乃",
    "T51n2076_015:0318b11": "把住曰。開口即失閉口即喪。去&#x5374;恁麼時請",
    "T51n2076_015:0318b12": "師道。師以手掩耳而已。平田放手曰。一步易",
    "T51n2076_015:0318b13": "兩步難。師曰。有什麼死急。平田曰。若非此箇",
    "T51n2076_015:0318b14": "師不免諸方點檢。",
    "T51n2076_015:0318b15": "[0318b15] 棗山光仁禪師上堂次大眾集。師從方丈出",
    "T51n2076_015:0318b16": "未至禪床。謂眾曰。不負平生行&#x811A;眼目。致箇",
    "T51n2076_015:0318b17": "問訊將來還有麼。方乃升堂坐時。有僧出禮",
    "T51n2076_015:0318b18": "拜。師曰。不負我且從大眾何也。便歸方丈。翌",
    "T51n2076_015:0318b19": "日有別僧請辨前語意旨如何。師曰。齋時有",
    "T51n2076_015:0318b20": "飯與汝喫。夜後有床與汝眠。一向煎迫我作",
    "T51n2076_015:0318b21": "什麼。僧禮拜。師曰。苦苦。僧曰。請師直指。師",
    "T51n2076_015:0318b22": "乃垂足曰。舒縮一任老僧。",
    "T51n2076_015:0318b23": "前京兆翠微無學禪師法嗣",
    "T51n2076_015:0318b24": "[0318b24] 鄂州清平山令遵禪師東平人也。姓王氏。少",
    "T51n2076_015:0318b25": "依本州北菩提寺。唐咸通六年落髮。後詣滑",
    "T51n2076_015:0318b26": "州開元寺受具攻律學。一旦謂同流曰。夫沙",
    "T51n2076_015:0318b27": "門應決徹死生玄通佛理。若乃孜孜卷軸役",
    "T51n2076_015:0318b28": "役拘文。悉數海沙徒勞片心。遂罷所業遠參",
    "T51n2076_015:0318b29": "禪會。至江陵白馬寺。堂中遇一老宿名曰慧",
    "T51n2076_015:0318c01": "勤。師親近詢請勤曰。吾久侍丹霞。今既垂老",
    "T51n2076_015:0318c02": "倦於提誘。汝可往謁翠微。彼即吾同參也。師",
    "T51n2076_015:0318c03": "禮辭而去。造于翠微之堂。問如何是西來的",
    "T51n2076_015:0318c04": "的意。翠微曰。待無人即向汝說。師良久曰。無",
    "T51n2076_015:0318c05": "人也請師說。翠微下禪床引師入竹園。師又",
    "T51n2076_015:0318c06": "曰。無人也請和尚說。翠微指竹曰。遮竿得恁",
    "T51n2076_015:0318c07": "麼長。那竿得恁麼短。師雖領其微言猶未徹",
    "T51n2076_015:0318c08": "其玄旨。文德元年抵上蔡。會州將重法創大",
    "T51n2076_015:0318c09": "通禪苑。請闡宗要。師自舉初見翠微語句。謂",
    "T51n2076_015:0318c10": "眾曰。先師入泥入水為我。自是我不識好惡。",
    "T51n2076_015:0318c11": "師自此化導將十稔。至光化中領徒百餘遊",
    "T51n2076_015:0318c12": "鄂州。從節度使杜洪請居清平山安樂院。上",
    "T51n2076_015:0318c13": "堂曰。諸上坐。夫出家人須會佛意始得。若會",
    "T51n2076_015:0318c14": "佛意不在僧俗男女貴賤。但隨家豐儉安樂",
    "T51n2076_015:0318c15": "便得。諸上坐。盡是久處叢林遍參尊宿。且作",
    "T51n2076_015:0318c16": "麼生會佛意。試出來大家商量。莫空氣高。至",
    "T51n2076_015:0318c17": "後一事無成一生空度。若未會佛意。直饒頭",
    "T51n2076_015:0318c18": "上出水足下出火燒身鍊臂。聰慧多辯聚徒",
    "T51n2076_015:0318c19": "一千二千。說法如雲如雨。講得天華亂墜。只",
    "T51n2076_015:0318c20": "成箇邪說爭競是非。去佛法大遠在。諸人幸",
    "T51n2076_015:0318c21": "值色身安健不值諸難。何妨近前。著些工夫",
    "T51n2076_015:0318c22": "體取佛意好。時有僧問。如何是大乘。師曰。麻",
    "T51n2076_015:0318c23": "索曰如何是小乘。師曰。錢貫。問如何是清平",
    "T51n2076_015:0318c24": "家風。師曰。一斗&#x9EAB;作三箇蒸餅。問如何是",
    "T51n2076_015:0318c25": "禪。師曰。胡孫上樹尾連顛。問如何是有漏。師",
    "T51n2076_015:0318c26": "曰。笊籬。曰如何是無漏。師曰。木杓。問覿面",
    "T51n2076_015:0318c27": "相呈時如何。師曰。分付與典坐。自餘逗機方",
    "T51n2076_015:0318c28": "便靡徇時情。逆順卷舒語超格量。天祐十六",
    "T51n2076_015:0318c29": "年正月二十五日午時歸寂。壽七十有五。周",
    "T51n2076_015:0319a01": "顯德六年&#x52C5;諡法喜禪師。塔曰善應。",
    "T51n2076_015:0319a02": "[0319a02] 舒州投子山大同禪師本州懷寧人也。姓劉",
    "T51n2076_015:0319a03": "氏。幼歲依洛下保唐滿禪師出家。初習安般",
    "T51n2076_015:0319a04": "觀。次閱華嚴教發明性海。復謁翠微山法席",
    "T51n2076_015:0319a05": "頓悟宗旨(語見翠微章)由是放任周遊歸旋故土。隱",
    "T51n2076_015:0319a06": "投子山結茆而居。一日趙州諗和尚至桐城",
    "T51n2076_015:0319a07": "縣。師亦出山途中相遇未相識。趙州潛問俗",
    "T51n2076_015:0319a08": "士知是投子。乃逆而問曰。莫是投子山主麼。",
    "T51n2076_015:0319a09": "師曰。茶鹽錢乞一箇。趙州即先到庵中坐。師",
    "T51n2076_015:0319a10": "後&#x643A;一缾油歸庵。趙州曰。久嚮投子。到來只",
    "T51n2076_015:0319a11": "見箇賣油翁。師曰。汝只見賣油翁且不識投",
    "T51n2076_015:0319a12": "子。曰如何是投子。師曰。油油。趙州問。死中",
    "T51n2076_015:0319a13": "得活時如何。師曰。不許夜行投明須到。趙州",
    "T51n2076_015:0319a14": "曰。我早侯白伊更侯黑(同諗二師互相問&#x91BB;廣如本集。其辭句簡健意趣玄",
    "T51n2076_015:0319a15": "險。諸方謂趙州投子得逸群之用)自爾師道聞天下。雲水之侶",
    "T51n2076_015:0319a16": "競奔湊焉。師謂眾曰。汝諸人來遮裏。擬覓新",
    "T51n2076_015:0319a17": "鮮語句。攢華四六。口裏貴有可道。我老人氣",
    "T51n2076_015:0319a18": "力稍劣脣舌遲鈍。汝若問我。我便隨汝答。對",
    "T51n2076_015:0319a19": "也無玄妙可及於汝。亦不教汝垛根。終不說",
    "T51n2076_015:0319a20": "向上向下。有佛有法有凡有聖亦不存。坐繫",
    "T51n2076_015:0319a21": "縛汝諸人。變現千般。總是汝生解自擔帶將",
    "T51n2076_015:0319a22": "來自作自受。遮裏無可與汝。不敢誑嚇汝。無",
    "T51n2076_015:0319a23": "表無裏可得說似。汝諸人還知麼。時有僧問。",
    "T51n2076_015:0319a24": "表裏不收時如何。師曰。汝擬向遮裏垛根。僧",
    "T51n2076_015:0319a25": "問。大藏教中還有奇特事也無。師曰。演出大",
    "T51n2076_015:0319a26": "藏教。問如何是眼未開時事。師曰目淨脩廣",
    "T51n2076_015:0319a27": "如青蓮。問一切諸佛及諸佛法皆從此經出。",
    "T51n2076_015:0319a28": "如何是此經。師曰。以是名字汝當奉持。問枯",
    "T51n2076_015:0319a29": "木中還有龍吟也無。師曰。我道髑髏裏有師",
    "T51n2076_015:0319b01": "子吼。問一法普潤一切群生。如何是一法。師",
    "T51n2076_015:0319b02": "曰。雨下也。問一塵含法界時如何。師曰。早是",
    "T51n2076_015:0319b03": "數塵也。問金鎖未開時如何。師曰。開也。問學",
    "T51n2076_015:0319b04": "人欲修行時如何。師曰。虛空不曾爛壞。雪&#x5CEF;",
    "T51n2076_015:0319b05": "侍立。師指庵前一塊石曰。三世諸佛總在裏",
    "T51n2076_015:0319b06": "許。雪&#x5CEF;曰。須知有不在裏許者。師乃歸庵中",
    "T51n2076_015:0319b07": "坐。一日雪&#x5CEF;隨師訪龍眠庵主。雪&#x5CEF;問。龍眠",
    "T51n2076_015:0319b08": "路向什麼處去。師以拄杖指前面。雪&#x5CEF;曰。東",
    "T51n2076_015:0319b09": "邊去西邊去。師曰。漆桶。雪&#x5CEF;異日又問。一槌",
    "T51n2076_015:0319b10": "便成時如何。師曰。不是性[保/心](蘇到切)漢。雪&#x5CEF;",
    "T51n2076_015:0319b11": "曰。不假一槌時如何。師曰。漆桶。師一日庵中",
    "T51n2076_015:0319b12": "坐。雪&#x5CEF;問。和尚此間還有人參否。師於床下",
    "T51n2076_015:0319b13": "拈钁頭拋向面前。雪&#x5CEF;曰。恁麼即當處掘去",
    "T51n2076_015:0319b14": "也。師曰。漆桶不快。雪&#x5CEF;辭去。師出門送驀召",
    "T51n2076_015:0319b15": "曰。道者。雪&#x5CEF;迴首應諾。師曰。途中善為僧。",
    "T51n2076_015:0319b16": "問故歲已去新歲到來。還有不涉此二途者",
    "T51n2076_015:0319b17": "無。師曰有。僧曰。如何是不涉者。師曰。元",
    "T51n2076_015:0319b18": "正啟祚萬物惟新。問依俙似半月仿象。若三",
    "T51n2076_015:0319b19": "星乾坤收不得。師向何處明。師曰。道什麼。",
    "T51n2076_015:0319b20": "僧曰。想師。只有湛水之波。且無滔天之浪。師",
    "T51n2076_015:0319b21": "曰。閑言語。問類中來時如何。師曰。人類中來",
    "T51n2076_015:0319b22": "馬類中來。問佛佛授手祖祖相傳。傳箇什麼",
    "T51n2076_015:0319b23": "法。師曰。老僧不解謾語。問如何是出門不見",
    "T51n2076_015:0319b24": "佛。師曰。無所&#x89A9;。曰如何是入室別爺孃。師曰",
    "T51n2076_015:0319b25": "無所生。問如何是火焰裏藏身。師曰。有什麼",
    "T51n2076_015:0319b26": "掩處。曰如何是炭堆裏藏身。師曰。我道汝黑",
    "T51n2076_015:0319b27": "似漆問的的不明時如何。師曰。明也。問如何",
    "T51n2076_015:0319b28": "是末後一句。師曰。最初明不得。問從苗辨",
    "T51n2076_015:0319b29": "地因語識人。未審將何辨識。師曰。引不著。",
    "T51n2076_015:0319c01": "問院裏三百人。還有不在數者無。師曰。一百",
    "T51n2076_015:0319c02": "年前五十年後看取。師問僧。久嚮&#x758E;山薑頭",
    "T51n2076_015:0319c03": "莫便是否。無對(法眼代云。嚮重和尚日久)僧問。抱璞投師請",
    "T51n2076_015:0319c04": "師雕琢。師曰。不為棟梁材。曰恁麼即卞和無",
    "T51n2076_015:0319c05": "出身處也。師曰。擔帶即伶俜辛苦。曰。不擔帶",
    "T51n2076_015:0319c06": "時如何。師曰。不教汝抱璞投師更請雕琢。問",
    "T51n2076_015:0319c07": "那吒太子析骨還父析肉還母。如何是那吒",
    "T51n2076_015:0319c08": "本來身。師放下手中杖子。問佛法二字如何",
    "T51n2076_015:0319c09": "辨得清濁。師曰。佛法清濁。曰學人不會。師",
    "T51n2076_015:0319c10": "曰。汝適來問什麼。問一等是水為什海鹹河",
    "T51n2076_015:0319c11": "淡。師曰。天上星地下木(法眼別云。大似相違)問如何是",
    "T51n2076_015:0319c12": "祖師意。師曰。彌勒覓箇受記處不得。問和尚",
    "T51n2076_015:0319c13": "住此來有何境界。師曰。丱角女子白頭絲。",
    "T51n2076_015:0319c14": "問如何是無情說法。師曰惡。問如何是毘盧。",
    "T51n2076_015:0319c15": "師曰。已有名字。曰如何是毘盧師。師曰。未有",
    "T51n2076_015:0319c16": "毘盧時會取。問歷落一句請師道。師曰好。問",
    "T51n2076_015:0319c17": "四山相逼時如何。師曰。五蘊皆空。問一念未",
    "T51n2076_015:0319c18": "生時如何。師曰。真箇謾語。問凡聖相去幾何。",
    "T51n2076_015:0319c19": "師下禪床立。問學人一問即和尚答。忽若千",
    "T51n2076_015:0319c20": "問萬問時如何。師曰。如雞抱卵。問天上天下",
    "T51n2076_015:0319c21": "唯我獨尊。如何是我。師曰推倒遮老胡有什",
    "T51n2076_015:0319c22": "麼過。問如何是和尚師。師曰。迎之不見其首。",
    "T51n2076_015:0319c23": "隨之不見其形。問塑像未成未審身在什麼",
    "T51n2076_015:0319c24": "處。師曰。莫亂造作。僧曰。爭奈現不現何。師",
    "T51n2076_015:0319c25": "曰。隱在什麼處。問無目底人如何進步。師曰。",
    "T51n2076_015:0319c26": "遍十方。僧曰。無目為什麼遍十方。師曰。著得",
    "T51n2076_015:0319c27": "目也無。問如何是西來意。師曰。不諱。問月未",
    "T51n2076_015:0319c28": "圓時如何。師曰。吞&#x5374;兩三箇。僧曰。圓後如",
    "T51n2076_015:0319c29": "何。師曰。吐&#x5374;七八箇。問日月未明。佛與眾生",
    "T51n2076_015:0320a01": "在什麼處。師曰。見老僧瞋便道瞋。見老僧喜",
    "T51n2076_015:0320a02": "便道喜。師問僧。什麼處來。曰東西山禮祖師",
    "T51n2076_015:0320a03": "來。師曰。祖師不在東西山。僧無語(法眼代云。和尚識祖師)",
    "T51n2076_015:0320a04": "問如何是玄中的。師曰。不到汝口裏道。問牛",
    "T51n2076_015:0320a05": "頭未見四祖時如何。師曰。與人為師。又問。見",
    "T51n2076_015:0320a06": "後如何。師曰。不與人為師。問諸佛出世唯",
    "T51n2076_015:0320a07": "以一大事因緣。如何是一大事因緣。師曰。尹",
    "T51n2076_015:0320a08": "司空為老僧開堂。問如何是佛。師曰。幻不",
    "T51n2076_015:0320a09": "可求問千里尋師乞師一接。師曰。今日老僧",
    "T51n2076_015:0320a10": "腰痛。菜頭入方丈請益。師曰。且去待無人時",
    "T51n2076_015:0320a11": "來為闍梨說。菜頭明日伺得無人又來請和",
    "T51n2076_015:0320a12": "尚說。師曰。近前來。菜頭近前。師曰。輒不得",
    "T51n2076_015:0320a13": "舉似於人。問併&#x5374;咽喉脣吻請師道。師曰。汝",
    "T51n2076_015:0320a14": "只要我道不得。問達磨未來時如何。師曰。遍",
    "T51n2076_015:0320a15": "天遍地。曰來後如何。師曰。蓋覆不得。問和尚",
    "T51n2076_015:0320a16": "未見先師時如何。師曰。通身不奈何。曰見先",
    "T51n2076_015:0320a17": "師後如何。師曰。通身撲不碎。曰還從師得也",
    "T51n2076_015:0320a18": "無。師曰。終不相孤負。曰恁麼即從師得也。師",
    "T51n2076_015:0320a19": "曰。自著眼趁取。曰恁麼即孤負先師也。師曰。",
    "T51n2076_015:0320a20": "非但孤負先師。亦乃孤負老僧。問七佛是文",
    "T51n2076_015:0320a21": "殊弟子。文殊還有師也無。師曰。適來恁麼道",
    "T51n2076_015:0320a22": "也。大似屈己推人。問金雞未鳴時如何。師曰。",
    "T51n2076_015:0320a23": "無遮箇音響。曰鳴後如何。師曰。各自知時。問",
    "T51n2076_015:0320a24": "師子是獸中之王。為什麼被六塵吞。師曰。不",
    "T51n2076_015:0320a25": "作大無人我。師居投子山三十餘載。往來激",
    "T51n2076_015:0320a26": "發請益者。常盈于室師縱之。以無畏辯隨問",
    "T51n2076_015:0320a27": "遽答。啐啄同時微言頗多。今略錄少分而已。",
    "T51n2076_015:0320a28": "唐中和年巢寇暴起天下喪亂。有狂徒持刃",
    "T51n2076_015:0320a29": "上山。問師曰此何為。師乃隨宜說法。魁渠",
    "T51n2076_015:0320b01": "聞而拜伏。脫身服施之而去。師乾化四年甲",
    "T51n2076_015:0320b02": "戌四月六日示有微疾。大眾請醫。師謂眾曰。",
    "T51n2076_015:0320b03": "四大動作聚散常程。汝等勿慮。吾自保矣。言",
    "T51n2076_015:0320b04": "訖跏趺坐亡。壽九十有六。詔諡慈濟大師。塔",
    "T51n2076_015:0320b05": "曰真寂。",
    "T51n2076_015:0320b06": "[0320b06] 湖州道場山如訥禪師。僧問。如何是教意。師",
    "T51n2076_015:0320b07": "曰。汝自看。僧禮拜。師曰。明月鋪霄漢山川勢",
    "T51n2076_015:0320b08": "自分。問如何得聞性不隨緣去。師曰。汝聽",
    "T51n2076_015:0320b09": "看。僧禮拜。師曰。聾人也唱胡笳調。好惡高低",
    "T51n2076_015:0320b10": "自不聞。僧曰。恁麼即聞性宛然也。師曰。石從",
    "T51n2076_015:0320b11": "空裏立。火向水中焚。問虛空還有邊際否。師",
    "T51n2076_015:0320b12": "曰。汝也太多知。僧禮拜。師曰。三尺杖頭挑日",
    "T51n2076_015:0320b13": "月。一塵飛起任遮天。問如何是道人。師曰。行",
    "T51n2076_015:0320b14": "運無蹤&#x8FF9;。起坐絕人知。僧曰。如何即是。師",
    "T51n2076_015:0320b15": "曰。三爐力盡無煙焰。萬頃平由水不流。問一",
    "T51n2076_015:0320b16": "念不生時如何。師曰。堪作什麼。僧無語。師又",
    "T51n2076_015:0320b17": "曰。透出龍門雲雨合。山川大地入無蹤。師目",
    "T51n2076_015:0320b18": "有重瞳。垂手過膝。自翠微受訣。乃止于道場",
    "T51n2076_015:0320b19": "山薙草卓庵。學徒四至遂成禪苑。廣闡法化。",
    "T51n2076_015:0320b20": "所遺壞衲三事及開山拄杖木屐。今在影堂",
    "T51n2076_015:0320b21": "中(按塔銘云。師姓許氏。吳興人。七歲去氏。於烏墩光福寺。八年如京師受具戒。抵豫章得心印。於翠微",
    "T51n2076_015:0320b22": "後結廬於道場山。猛摯之獸馴戢如奉教)。",
    "T51n2076_015:0320b23": "[0320b23] 建州白雲約禪師(曾住江州東禪院)僧問。不坐偏空堂。",
    "T51n2076_015:0320b24": "不居無學位。此人合向什麼處安置。師曰。青",
    "T51n2076_015:0320b25": "天無電影。天台韶和尚參。師問。什麼處來。韶",
    "T51n2076_015:0320b26": "曰。江北來。師曰。船來陸來。曰船來。師曰。還",
    "T51n2076_015:0320b27": "逢見魚&#x9F08;麼。曰往往遇之。師曰。遇時作麼生。",
    "T51n2076_015:0320b28": "韶曰。咄縮頭去。師大笑。",
    "T51n2076_015:0320b29": "潭州前道吾山圓智禪師法嗣",
    "T51n2076_015:0320c01": "[0320c01] 潭州石霜山慶諸禪師廬陵新淦人也。姓陳",
    "T51n2076_015:0320c02": "氏。年十三依洪井西山紹鑾禪師落髮。二十",
    "T51n2076_015:0320c03": "三嵩嶽受具。就洛下學毘尼之教。雖知聽制",
    "T51n2076_015:0320c04": "終為漸宗。迴抵大溈山法會為米頭。一日師",
    "T51n2076_015:0320c05": "在米寮內篩米。溈山云。施主物莫拋撒。師曰。",
    "T51n2076_015:0320c06": "不拋撒。溈山於地上拾得一粒云。汝道不拋",
    "T51n2076_015:0320c07": "撒。遮箇什麼處得來。師無對。溈山又云。莫欺",
    "T51n2076_015:0320c08": "遮一粒子。百千粒從遮一粒生。師曰。百千粒",
    "T51n2076_015:0320c09": "從遮一粒生。未審遮一粒從什麼處生。溈山",
    "T51n2076_015:0320c10": "呵呵笑歸方丈。晚後上堂云。大眾米裏有蟲。",
    "T51n2076_015:0320c11": "師後參道吾問。如何是觸目菩提。道吾喚沙",
    "T51n2076_015:0320c12": "彌。沙彌應諾。吾曰。添淨缾水著。吾&#x5374;問師。",
    "T51n2076_015:0320c13": "汝適來問什麼。師乃舉前問道吾便起去。師",
    "T51n2076_015:0320c14": "從此惺覺。道吾曰。我疾作將欲去世。心中",
    "T51n2076_015:0320c15": "有物久而為患。誰可除之。師曰。心物俱非除",
    "T51n2076_015:0320c16": "之益患。道吾曰。賢哉賢哉。于時始為二夏之",
    "T51n2076_015:0320c17": "僧。因避世混俗于長沙瀏陽陶家坊。朝遊夕",
    "T51n2076_015:0320c18": "處人莫能識。後因洞山价和尚遣僧訪尋囊",
    "T51n2076_015:0320c19": "錐始露。乃舉之住石霜山。他日道吾將捨眾",
    "T51n2076_015:0320c20": "順世。以師為嫡嗣。躬至石霜而就之。師日勤",
    "T51n2076_015:0320c21": "執侍全于師禮。暨道吾歸寂。學侶雲集盈五",
    "T51n2076_015:0320c22": "百眾(廣語出別卷)一日謂眾曰。一代時教整理時人",
    "T51n2076_015:0320c23": "&#x811A;手。凡有其由皆落在今時。直至法身非身",
    "T51n2076_015:0320c24": "此是教家極則。我輩沙門全無肯路。若分即",
    "T51n2076_015:0320c25": "差。不分即坐著泥水。但由心意妄說見聞。僧",
    "T51n2076_015:0320c26": "問。如何是西來意。師曰。空中一片石。僧禮",
    "T51n2076_015:0320c27": "拜。師曰。會麼。曰不會。師曰。賴汝不會。若會",
    "T51n2076_015:0320c28": "即打破爾頭。問如何是和尚本分事。師曰。石",
    "T51n2076_015:0320c29": "頭還汗出麼。問到遮裏為什麼&#x5374;道不得。師",
    "T51n2076_015:0321a01": "曰。&#x811A;底著口。問真身還出世也無。師曰。不出",
    "T51n2076_015:0321a02": "世。曰爭奈真身何。師曰。&#x7460;璃缾子口。師居方",
    "T51n2076_015:0321a03": "丈。有僧在明&#x7A93;外問。咫尺之間為什麼不&#x89A9;",
    "T51n2076_015:0321a04": "師顏。師曰。我道遍界不曾藏。僧舉問雪&#x5CEF;。遍",
    "T51n2076_015:0321a05": "界不曾藏意旨如何。雪&#x5CEF;曰。什麼處不是石",
    "T51n2076_015:0321a06": "霜。僧迴舉雪&#x5CEF;之語呈師。師曰。老大漢有什",
    "T51n2076_015:0321a07": "麼死急(東禪齊云。只如雪&#x5CEF;是會石霜意不會石霜意。若會也他為什麼道死急。若不會作麼生。雪峰",
    "T51n2076_015:0321a08": "豈可不會然。法且無異。奈以師承不同解之差別。他云遍界不曾藏也。須曾學來始得會。亂說即不可)雲蓋",
    "T51n2076_015:0321a09": "問萬戶俱閉即不問。萬戶俱開時如何。師曰。",
    "T51n2076_015:0321a10": "堂中事作麼生。曰無人接得渠。師曰。道也大",
    "T51n2076_015:0321a11": "殺道也。只道得八九成。曰未審和尚作麼生",
    "T51n2076_015:0321a12": "道。師曰。無人識得渠(東禪齊云。只如石霜意作麼生。若道一般。前來為什麼",
    "T51n2076_015:0321a13": "不許伊。若道別有道理。又只重說一遍。且道古人意作麼生)問佛性如虛空如何",
    "T51n2076_015:0321a14": "師曰。臥時即有坐時即無。問忘收一足時如",
    "T51n2076_015:0321a15": "何。師曰不共汝同盤。問風生浪起時如何。師",
    "T51n2076_015:0321a16": "曰。湖南城裏大殺鬧。有人不肯過江西。因僧",
    "T51n2076_015:0321a17": "舉洞山參次示眾曰。兄弟秋初夏末或東去",
    "T51n2076_015:0321a18": "西去。直須向萬里無寸草處去始得。又曰。只",
    "T51n2076_015:0321a19": "如萬里無寸草處。且作麼生去。師聞之乃曰。",
    "T51n2076_015:0321a20": "出門便是草。僧舉似洞山。洞山曰。大唐國內",
    "T51n2076_015:0321a21": "能有幾人(東禪齊拈云。且道石霜會洞山意否。若道會去。只如諸上座每日折旋俯仰迎來送去。為",
    "T51n2076_015:0321a22": "當落路下草。為當一一合轍。若言不會洞山意。又爭解恁麼下語。還有會處麼。上座擬什麼處去。於此若明得",
    "T51n2076_015:0321a23": "可謂還鄉曲也。不見也會著箇語云。恁麼即不去也)師止石霜山二十年間。",
    "T51n2076_015:0321a24": "學眾有長坐不臥屹若株杌。天下謂之枯木",
    "T51n2076_015:0321a25": "眾也。唐僖宗聞師道譽遣使齎賜紫衣。師牢",
    "T51n2076_015:0321a26": "讓不受。光啟四年戊申二月二十日己亥示",
    "T51n2076_015:0321a27": "疾告寂。壽八十有二。臘五十九。三月十五日",
    "T51n2076_015:0321a28": "葬于院之西北隅。&#x52C5;諡普會大師。塔曰見相。",
    "T51n2076_015:0321b01": "[0321b01] 潭州漸源仲興禪師在道吾處為典座。一日",
    "T51n2076_015:0321b02": "隨道吾往檀越家弔喪。師以手拊棺曰。生耶",
    "T51n2076_015:0321b03": "死耶。道吾曰。生也不道死也不道。師曰。為什",
    "T51n2076_015:0321b04": "麼不道。道吾曰。不道不道。弔畢同迴途次。師",
    "T51n2076_015:0321b05": "曰。和尚今日須與仲興道。儻更不道即打去",
    "T51n2076_015:0321b06": "也。道吾曰。打即任打。生也不道死也不道。師",
    "T51n2076_015:0321b07": "遂打道吾數拳。道吾歸院令師且去。少間主",
    "T51n2076_015:0321b08": "事知了打汝。師乃禮辭往石霜。舉前語及打",
    "T51n2076_015:0321b09": "道吾之事。今請和尚道。石霜曰。汝不見道吾",
    "T51n2076_015:0321b10": "道。生也不道死也不道。師於此大悟乃設齋",
    "T51n2076_015:0321b11": "懺悔。師一日將鍬子於法堂上。石霜曰。作",
    "T51n2076_015:0321b12": "麼。師曰。覓先師靈骨來。石霜曰。洪波浩渺",
    "T51n2076_015:0321b13": "白浪滔天覓什麼靈骨。師曰。正好著力。石霜",
    "T51n2076_015:0321b14": "曰。遮裏針劄不入著什麼力(太原孚上座代云。先師靈骨猶存)",
    "T51n2076_015:0321b15": "[0321b15] 祿清和尚僧問。不落道吾機請師道。師云。庭",
    "T51n2076_015:0321b16": "前紅莧樹生葉不生華。良久云。會麼。僧云。不",
    "T51n2076_015:0321b17": "會。師云。正是道吾機因什麼不會。僧禮拜。師",
    "T51n2076_015:0321b18": "便打云。須是老僧打爾始得。",
    "T51n2076_015:0321b19": "潭州前雲巖曇晟禪師法嗣",
    "T51n2076_015:0321b20": "[0321b20] 筠州洞山良价禪師會稽人也。姓俞氏。幼歲",
    "T51n2076_015:0321b21": "從師因念般若心經。以無根塵義問其師。其",
    "T51n2076_015:0321b22": "師駭異曰。吾非汝師。即指往五洩山禮默禪",
    "T51n2076_015:0321b23": "師披剃。年二十一嵩山具戒。遊方首謁南泉。",
    "T51n2076_015:0321b24": "值馬祖諱晨修齋次。南泉垂問眾僧曰。來日",
    "T51n2076_015:0321b25": "設馬師齋。未審馬師還來否。眾皆無對。師乃",
    "T51n2076_015:0321b26": "出對曰。待有是伴即來。南泉聞已讚曰。此子",
    "T51n2076_015:0321b27": "雖後生甚堪雕琢。師曰。和尚莫壓良為賤。次",
    "T51n2076_015:0321b28": "參溈山問曰。頃聞忠國師有無情說法。良价",
    "T51n2076_015:0321b29": "未究其微。溈山曰。我遮裏亦有。只是難得其",
    "T51n2076_015:0321c01": "人。曰便請師道。溈山曰。父母所生口終不敢",
    "T51n2076_015:0321c02": "道。曰還有與師同時慕道者否。溈山曰。此去",
    "T51n2076_015:0321c03": "石室相連有雲巖道人。若能撥草瞻風。必為",
    "T51n2076_015:0321c04": "子之所重。既到雲巖問。無情說法什麼人得",
    "T51n2076_015:0321c05": "聞。雲巖曰。無情說法無情得聞。師曰。和尚聞",
    "T51n2076_015:0321c06": "否。雲巖曰。我若聞汝即不得聞吾說法也。曰",
    "T51n2076_015:0321c07": "若恁麼即良价不聞和尚說法也。雲巖曰。我",
    "T51n2076_015:0321c08": "說法汝尚不聞。何況無情說法也。師乃述偈",
    "T51n2076_015:0321c09": "呈雲巖曰。",
    "T51n2076_015:0321c10": " 也大奇  也大奇  無情解說不思議",
    "T51n2076_015:0321c11": " 若將耳聽聲不現  眼處聞聲方可知",
    "T51n2076_015:0321c12": "[0321c12] 遂辭雲巖。雲巖曰。什麼處去。師曰。雖離和",
    "T51n2076_015:0321c13": "尚未卜所止。曰莫湖南去。師曰無。曰莫歸鄉",
    "T51n2076_015:0321c14": "去。師曰無。曰早晚&#x5374;來。師曰。待和尚有住",
    "T51n2076_015:0321c15": "處即來。曰自此一去難得相見。師曰。難得不",
    "T51n2076_015:0321c16": "相見。又問雲巖。和尚百年後忽有人問還貌",
    "T51n2076_015:0321c17": "得師真不。如何祇對。雲巖曰。但向伊道即",
    "T51n2076_015:0321c18": "遮箇是。師良久。雲巖曰。承當遮箇事大須審",
    "T51n2076_015:0321c19": "細。師猶涉疑。後因過水&#x89A9;影大悟前旨。因有",
    "T51n2076_015:0321c20": "一偈曰。",
    "T51n2076_015:0321c21": " 切忌從他覓  迢迢與我&#x758E;",
    "T51n2076_015:0321c22": " 我今獨自往  處處得逢渠",
    "T51n2076_015:0321c23": " 渠今正是我  我今不是渠",
    "T51n2076_015:0321c24": " 應須恁麼會  方得契如如",
    "T51n2076_015:0321c25": "[0321c25] 他日因供養雲巖真。有僧問曰。先師道只遮",
    "T51n2076_015:0321c26": "是莫便是否。師曰是。僧曰。意旨如何。師曰。",
    "T51n2076_015:0321c27": "當時幾錯會先師語。曰未審先師還知有也",
    "T51n2076_015:0321c28": "無。師曰。若不知有爭解恁麼道。若知有爭肯",
    "T51n2076_015:0321c29": "恁麼道(長慶稜云。既知有為什麼恁麼道。又云。養子方知父慈)師在泐潭見初",
    "T51n2076_015:0322a01": "上座示眾云。也大奇也大奇佛界道界不思",
    "T51n2076_015:0322a02": "議。師曰。佛界道界即不問。且如說佛界道界。",
    "T51n2076_015:0322a03": "是什麼人。只請一言。初良久無對。師曰。何",
    "T51n2076_015:0322a04": "不急道。初曰。爭即不得。師曰。道也未曾道。",
    "T51n2076_015:0322a05": "說什麼爭即不得。初無對。師曰。佛之與道只",
    "T51n2076_015:0322a06": "是名字。何不引教。初曰。教道什麼。師曰。得",
    "T51n2076_015:0322a07": "意忘言。初曰。猶將教意向心頭作病在。師曰。",
    "T51n2076_015:0322a08": "說佛界道界病大小。初因此遷化。師至唐大",
    "T51n2076_015:0322a09": "中末。於新豐山接誘學徒。厥後盛化豫章高",
    "T51n2076_015:0322a10": "安之洞山(今筠州也)因為雲巖諱日營齋。有僧問。和",
    "T51n2076_015:0322a11": "尚於先師處得何指示。師曰。雖在彼中不蒙",
    "T51n2076_015:0322a12": "他指示。僧曰。既不蒙指示。又用設齋作什麼。",
    "T51n2076_015:0322a13": "師曰。然雖如此焉敢違背於他。僧問。和尚",
    "T51n2076_015:0322a14": "初見南泉發&#x8FF9;。為什麼與雲巖設齋。師曰。我",
    "T51n2076_015:0322a15": "不重先師道德。亦不為佛法。只重不為我說",
    "T51n2076_015:0322a16": "破。又因設忌齋。僧問。和尚為先師設齋還肯",
    "T51n2076_015:0322a17": "先師也無。師曰。半肯半不肯。曰為什麼不全",
    "T51n2076_015:0322a18": "肯。師曰。若全肯即孤負先師也。僧問。欲見和",
    "T51n2076_015:0322a19": "尚本來師如何得見。曰年涯相似即無阻矣",
    "T51n2076_015:0322a20": "僧再舉所疑。師曰。不躡前蹤更請一問。僧無",
    "T51n2076_015:0322a21": "對。雲居代云。恁麼即某甲不見和尚本來師",
    "T51n2076_015:0322a22": "也(後皎上坐拈問長慶。如何是年涯相似者。長慶云古人。恁麼道皎。闍梨又向這裏覓箇什麼)師又",
    "T51n2076_015:0322a23": "曰。還有不報四恩三有者無。若不體此意。何",
    "T51n2076_015:0322a24": "超始終之患。直須心心不觸物步步無處所。",
    "T51n2076_015:0322a25": "常不間斷稍得相應。師問僧。什麼處來。曰遊",
    "T51n2076_015:0322a26": "山來。師曰。還到頂否。曰到。師曰。頂上還有",
    "T51n2076_015:0322a27": "人否。曰無人。師曰。恁麼即闍梨不到頂也。曰",
    "T51n2076_015:0322a28": "若不到頂爭知無人。師曰。闍梨何不且住。曰",
    "T51n2076_015:0322a29": "某甲不辭住。西天有人不肯。師問太長老曰。",
    "T51n2076_015:0322b01": "有一物上拄天下拄地黑如漆常在動用中",
    "T51n2076_015:0322b02": "過在什麼處。太曰。過在動用(同安顯別云。不知)師乃咄",
    "T51n2076_015:0322b03": "云。出去。問如何是西來意。師曰。大似駭雞",
    "T51n2076_015:0322b04": "犀。師問雪&#x5CEF;。從什麼處來。雪&#x5CEF;曰。天台來。",
    "T51n2076_015:0322b05": "師曰。見智者否。曰義存喫鐵棒有分。僧問。蛇",
    "T51n2076_015:0322b06": "吞蝦&#x87C7;救即是不救即是。師曰。救即雙目不",
    "T51n2076_015:0322b07": "&#x89A9;。不救即形影不彰。因夜間不點燈。有僧出",
    "T51n2076_015:0322b08": "問。話退後。師令侍者點燈。乃召適來問話僧",
    "T51n2076_015:0322b09": "出來。其僧近前。師曰。將取三兩粉來與遮箇",
    "T51n2076_015:0322b10": "上坐。其僧拂袖而退。自此惺發玄旨。遂罄",
    "T51n2076_015:0322b11": "捨衣資設齋。得三年後辭師。師曰。善為。時",
    "T51n2076_015:0322b12": "雪&#x5CEF;侍立次。問曰。只如遮僧辭去幾時&#x5374;來。",
    "T51n2076_015:0322b13": "師曰。他只知一去不解再來。其僧歸堂就衣",
    "T51n2076_015:0322b14": "&#x9262;下坐化。雪&#x5CEF;上報師。師曰。雖然如此猶較",
    "T51n2076_015:0322b15": "老僧三生在。雪&#x5CEF;上問訊。師曰。入門來須得",
    "T51n2076_015:0322b16": "語。不得道早箇入了也。雪&#x5CEF;曰。義存無口。師",
    "T51n2076_015:0322b17": "曰。無口且從還我眼來。雪&#x5CEF;無語(雲居膺別前語云。待某",
    "T51n2076_015:0322b18": "甲有口即道。長慶稜別云。恁麼即某甲謹退)師問僧。什麼處來。曰三",
    "T51n2076_015:0322b19": "祖塔頭來。師曰。既從祖師處來。又要見老僧",
    "T51n2076_015:0322b20": "作什麼。曰祖師即別學人與和尚不別。師曰。",
    "T51n2076_015:0322b21": "老僧欲見闍梨本來師還得否。曰亦須待和",
    "T51n2076_015:0322b22": "尚自出頭來始得。師曰。老僧適來暫時不在",
    "T51n2076_015:0322b23": "雲居。問如何是祖師西來意。師曰。闍梨向後",
    "T51n2076_015:0322b24": "有把茅蓋頭。或有人問闍梨且作麼生。向伊",
    "T51n2076_015:0322b25": "道官人。問有人修行否。師曰。待公作男子即",
    "T51n2076_015:0322b26": "修行。僧問。承古有言。相逢不擎出。舉意便知",
    "T51n2076_015:0322b27": "有時如何。師乃合掌頂戴。師問德山。侍者從",
    "T51n2076_015:0322b28": "何方來。曰德山來。師曰。來作什麼。曰孝順和",
    "T51n2076_015:0322b29": "尚來。師曰。世間什麼物最孝順。侍者無對。師",
    "T51n2076_015:0322c01": "有時云。體得佛向上事。方有些子語話分。僧",
    "T51n2076_015:0322c02": "便問。如何是語話。師曰。語話時闍梨不聞。",
    "T51n2076_015:0322c03": "曰和尚還聞否。師曰。待我不語話時即聞。僧",
    "T51n2076_015:0322c04": "問。如何是正問正答。師曰。不從口裏道。曰若",
    "T51n2076_015:0322c05": "有人問。師還答否。師曰。也未問。問如何是",
    "T51n2076_015:0322c06": "從門入者非寶。師曰。便休便休。師問講維摩",
    "T51n2076_015:0322c07": "經僧曰。不可以智知。不可以識識。喚作什麼",
    "T51n2076_015:0322c08": "語。對曰。讚法身語。師曰。法身是讚何用更",
    "T51n2076_015:0322c09": "讚。師有時垂語曰。直道本來無一物。猶未消",
    "T51n2076_015:0322c10": "得他&#x9262;袋子。僧便問。什麼人合得。師曰。不",
    "T51n2076_015:0322c11": "入門者。僧曰。只如不入門者還得也無。師曰。",
    "T51n2076_015:0322c12": "雖然如此不得不與他。師又曰。直道本來無",
    "T51n2076_015:0322c13": "一物。猶未消得他衣&#x9262;。遮裏合下得一轉語。",
    "T51n2076_015:0322c14": "且道下得什麼語。有一上坐下語九十六轉",
    "T51n2076_015:0322c15": "不愜師意。末後一轉始可師意。師曰。闍梨何",
    "T51n2076_015:0322c16": "不早恁麼道。有一僧聞請舉。如是三年執侍",
    "T51n2076_015:0322c17": "巾瓶終不為舉。上坐因有疾。其僧曰。某甲三",
    "T51n2076_015:0322c18": "年請舉前話不蒙慈悲。善取不得惡取。遂持",
    "T51n2076_015:0322c19": "刀向之曰。若不為某甲舉。即便殺上坐也。上",
    "T51n2076_015:0322c20": "坐悚然曰。闍梨且待。我為汝舉。乃曰。直饒將",
    "T51n2076_015:0322c21": "來亦無處著。其僧禮謝。僧問。師尋常教學人",
    "T51n2076_015:0322c22": "行鳥道。未審如何是鳥道。師曰。不逢一人。曰",
    "T51n2076_015:0322c23": "如何行。師曰。直須足下無絲去。曰只如行鳥",
    "T51n2076_015:0322c24": "道莫便是本來面目否。師曰。闍梨因什麼顛",
    "T51n2076_015:0322c25": "倒。曰什麼處是學人顛倒。師曰。若不顛倒因",
    "T51n2076_015:0322c26": "什麼認奴作郎。曰如何是本來面目。師曰。不",
    "T51n2076_015:0322c27": "行鳥道。師謂眾曰。知有佛向上人方有語話",
    "T51n2076_015:0322c28": "分。時有僧問。如何是佛向上人。師曰。非常。",
    "T51n2076_015:0322c29": "(保福別云。佛非。法眼別云。方便呼為佛)師問僧。去什麼處來。僧曰。",
    "T51n2076_015:0323a01": "製鞋來。師曰。自解依他。僧曰。依他。師曰。他",
    "T51n2076_015:0323a02": "還指教闍梨也無。僧曰。允即不違。僧來舉。問",
    "T51n2076_015:0323a03": "茱萸如何是沙門行。茱萸曰。行即不無人覺",
    "T51n2076_015:0323a04": "即乖。師令彼僧去。進語曰。未審是什麼行。茱",
    "T51n2076_015:0323a05": "萸曰。佛行佛行。僧迴舉似師。師曰。幽州猶似",
    "T51n2076_015:0323a06": "可。最苦是新羅(東禪齊拈云。此語還有疑訛也無。若有且道什麼處不得。若無他又",
    "T51n2076_015:0323a07": "道最苦是新羅。還點檢得出麼。他道行即不無人覺即乖。師令再問是什麼行。又道佛行。那僧是會了問不會而",
    "T51n2076_015:0323a08": "問。請斷看)僧&#x5374;問師。如何是沙門行。師曰。頭長三",
    "T51n2076_015:0323a09": "尺頸長二寸(有僧舉問歸宗權和尚。只如洞山意作麼生。權云。封皮厚二寸)師見幽",
    "T51n2076_015:0323a10": "上坐來。遽起向禪床後立。幽曰。和尚為什麼",
    "T51n2076_015:0323a11": "迴避學人。師曰。將謂闍梨覓老僧。問如何是",
    "T51n2076_015:0323a12": "玄中又玄。師曰。如死人舌。師洗&#x9262;次見兩烏",
    "T51n2076_015:0323a13": "爭蝦&#x87C7;。有僧便問曰。遮箇因什麼到恁麼地。",
    "T51n2076_015:0323a14": "師曰。只為闍梨。僧問。如何是毘盧師法身主。",
    "T51n2076_015:0323a15": "師曰。禾莖粟[榦-木+禾]。問三身之中阿那身不墮眾",
    "T51n2076_015:0323a16": "數。師曰。吾常於此切(僧問曹山。先師道。吾常於此切。意作麼生。曹山云。要",
    "T51n2076_015:0323a17": "頭即斫將去。又問雪&#x5CEF;。雪&#x5CEF;以拄杖擬之云。我亦曾到洞山來)師因看稻田次。朗",
    "T51n2076_015:0323a18": "上坐牽牛。師曰。遮箇牛須好看恐喫稻去。朗",
    "T51n2076_015:0323a19": "曰。若是好牛應不喫稻。師問僧。世間何物最",
    "T51n2076_015:0323a20": "苦。僧曰。地獄最苦。師曰。不然。曰師意如何。",
    "T51n2076_015:0323a21": "師曰。在此衣線下不明大事。是名最苦。師問",
    "T51n2076_015:0323a22": "僧。名什麼。僧曰。某甲。師曰。阿那箇是闍梨",
    "T51n2076_015:0323a23": "主人公。僧曰。見祇對次。師曰。苦哉苦哉。今",
    "T51n2076_015:0323a24": "時人例皆如此。只是認得驢前馬後將為自",
    "T51n2076_015:0323a25": "己。佛法平沈此之是也。客中辨主尚未分。",
    "T51n2076_015:0323a26": "如何辨得主中主。僧便問。如何是主中主。師",
    "T51n2076_015:0323a27": "曰。闍梨自道取。僧曰。某甲道得即是客中主。",
    "T51n2076_015:0323a28": "如何是主中主。師曰。恁麼道即易相續也大",
    "T51n2076_015:0323a29": "難(雲居別云。某甲道得。不是客中主)師示疾令沙彌去雲居傳",
    "T51n2076_015:0323b01": "語。又曰。他忽問汝和尚有何言句。但道雲巖",
    "T51n2076_015:0323b02": "路欲絕也。汝下此語須遠立。恐他打汝去。沙",
    "T51n2076_015:0323b03": "彌領旨去。語未終早被雲居打一棒。沙彌無",
    "T51n2076_015:0323b04": "語(同安顯代云。恁麼即雲巖一枝不墜也。後雲居錫云。上座且道。雲巖路絕不絕。崇壽稠云。古人打此一棒",
    "T51n2076_015:0323b05": "意作麼生)師將圓寂謂眾曰。吾有閑名在世誰為吾",
    "T51n2076_015:0323b06": "除得。眾皆無對。時沙彌出曰。請和尚法號。",
    "T51n2076_015:0323b07": "師曰。吾閑名已謝(石霜云。無人得他肯。雲居云。若有閑名非吾先師。曹山云。從",
    "T51n2076_015:0323b08": "古至今無人辨得。&#x758E;山云。龍有出水之機。無人辨得)問。和尚遺和還有不",
    "T51n2076_015:0323b09": "病者也無。師曰。有。僧曰。不病者還看和尚",
    "T51n2076_015:0323b10": "否。師曰。老僧看他有分。曰和尚爭得看他。師",
    "T51n2076_015:0323b11": "曰。老僧看時即不見有病。師又曰。離此殼漏",
    "T51n2076_015:0323b12": "子向什麼處與吾相見。眾無對。唐咸通十年",
    "T51n2076_015:0323b13": "三月命剃髮披衣令擊鍾儼然坐化。時大眾",
    "T51n2076_015:0323b14": "號慟移晷。師忽開目而起曰。夫出家之人心",
    "T51n2076_015:0323b15": "不附物。是真修行。勞生息死於悲何有。乃召",
    "T51n2076_015:0323b16": "主事僧令辦愚癡齊一中。蓋責其戀情也。眾",
    "T51n2076_015:0323b17": "猶戀慕不已延至七日。食具方備。師亦隨齋",
    "T51n2076_015:0323b18": "畢曰。僧家勿事大率臨行之際喧動如斯。至",
    "T51n2076_015:0323b19": "八日浴訖端坐長往。壽六十有三。臘四十二。",
    "T51n2076_015:0323b20": "&#x52C5;諡悟本大師。塔曰慧覺(師昔在泐潭尋譯大藏。纂出大乘經要一卷并",
    "T51n2076_015:0323b21": "激勵道俗偈頌誡等。流布諸方)。",
    "T51n2076_015:0323b22": "[0323b22] 涿州杏山鑒洪禪師。臨濟問。如何是露地白",
    "T51n2076_015:0323b23": "牛。師曰吽。濟曰。啞&#x5374;杏山口。師曰。老兄作",
    "T51n2076_015:0323b24": "麼生。濟曰。遮畜生。師乃休(與石室問答。如彼章出之)師五",
    "T51n2076_015:0323b25": "詠十秀皆暢玄風。滅後茶毘收五色舍利。",
    "T51n2076_015:0323b26": "[0323b26] 潭州神山僧密禪師。師在南泉打羅次。南泉",
    "T51n2076_015:0323b27": "問。作什麼。師曰。打羅。曰汝以手打&#x811A;打。師",
    "T51n2076_015:0323b28": "曰。&#x5374;請和尚道。南泉曰。分明記取。向後遇明",
    "T51n2076_015:0323b29": "眼作家但恁麼舉似(雲巖代云。無手&#x811A;者始解打)師與洞山渡",
    "T51n2076_015:0323c01": "水。洞山曰。莫錯下&#x811A;。師曰。錯即過不得",
    "T51n2076_015:0323c02": "也。洞山曰。不錯底事作麼生。師曰。共長老過",
    "T51n2076_015:0323c03": "水。一日與洞山鋤茶園。洞山擲下钁頭曰。我",
    "T51n2076_015:0323c04": "今日困一點氣力也無。師曰。若無氣力爭解",
    "T51n2076_015:0323c05": "恁麼道得。洞山曰。汝將謂有氣力底是也。裴",
    "T51n2076_015:0323c06": "大夫問僧。供養佛還喫否。僧曰。如大夫祭家",
    "T51n2076_015:0323c07": "神。大夫舉似雲巖。雲巖代曰。有幾般飯食。但",
    "T51n2076_015:0323c08": "一時下來。雲巖&#x5374;問師。一時下來後作麼生。",
    "T51n2076_015:0323c09": "師曰。合後&#x9262;盂。巖肯之。僧問。如何是無所",
    "T51n2076_015:0323c10": "聞者乃曰聽經。師曰。惡會麼。僧曰。要會。師",
    "T51n2076_015:0323c11": "曰。未解聽經在。問一地不見二地如何。師",
    "T51n2076_015:0323c12": "曰。汝莫錯否汝是何地。有行者問。生死事乞",
    "T51n2076_015:0323c13": "師一言。師曰。汝何時生死去來。曰某甲不會",
    "T51n2076_015:0323c14": "請師說。師曰。不會須死一場去。",
    "T51n2076_015:0323c15": "[0323c15] 幽谿和尚僧問。大用現前不存軌則時如何。",
    "T51n2076_015:0323c16": "師起繞禪床一匝而坐。僧欲進語。師與一蹋。",
    "T51n2076_015:0323c17": "僧歸位而立。師曰。汝恁麼我不恁麼。汝不恁",
    "T51n2076_015:0323c18": "麼我&#x5374;恁麼。僧再擬進語。師又與一蹋曰。三",
    "T51n2076_015:0323c19": "十年後吾道大行。",
    "T51n2076_015:0323c20": "前華亭船子德誠禪師法嗣",
    "T51n2076_015:0323c21": "[0323c21] 澧州夾山善會禪師廣州峴亭人也。姓廖氏。",
    "T51n2076_015:0323c22": "九歲於潭州龍牙山出家。依年受戒。往江陵",
    "T51n2076_015:0323c23": "聽習經論該練三學。遂參禪會勵力參承。初",
    "T51n2076_015:0323c24": "住京口。一夕道吾策杖而至。遇師上堂。僧",
    "T51n2076_015:0323c25": "問。如何是法身。師曰。法身無相。曰如何是法",
    "T51n2076_015:0323c26": "眼。師曰。法眼無瑕。師又曰。目前無法意在目",
    "T51n2076_015:0323c27": "前。不是目前法非耳目所到。道吾乃笑。師乃",
    "T51n2076_015:0323c28": "生疑問吾。何笑。吾曰。和尚一等出世未有",
    "T51n2076_015:0323c29": "師。可往淛中華亭縣參船子和尚去。師曰。訪",
    "T51n2076_015:0324a01": "得獲否。道吾曰。彼師上無片瓦遮頭。下無卓",
    "T51n2076_015:0324a02": "錐之地。師遂易服直詣華亭。會船子鼓櫂而",
    "T51n2076_015:0324a03": "至。師資道契微眹不留(語見船子章)師比遁世忘機。",
    "T51n2076_015:0324a04": "尋以學者交湊廬室星布曉夕參依。唐咸通",
    "T51n2076_015:0324a05": "十一年庚寅海眾卜于夾山遽成院宇。師上",
    "T51n2076_015:0324a06": "堂示眾曰。夫有祖以來時人錯會。相承至今",
    "T51n2076_015:0324a07": "以佛祖句為人師範。如此&#x5374;成狂人無智人",
    "T51n2076_015:0324a08": "去。他只指示汝。無法本是道。道無一法。無佛",
    "T51n2076_015:0324a09": "可成。無道可得。無法可捨。故云目前無法意",
    "T51n2076_015:0324a10": "在目前。他不是目前法。若向佛祖邊學。此人",
    "T51n2076_015:0324a11": "未有眼目。皆屬所依之法不得自在。本只為",
    "T51n2076_015:0324a12": "生死茫茫識性無自由分。千里萬里求善知",
    "T51n2076_015:0324a13": "識。須有正眼永脫虛謬之見。定取目前生死。",
    "T51n2076_015:0324a14": "為復實有。為復實無。若有人定得許汝出頭。",
    "T51n2076_015:0324a15": "上根之人言下明道。中下根器波波浪走。何",
    "T51n2076_015:0324a16": "不向生死中定。當取何處更疑佛疑祖替汝",
    "T51n2076_015:0324a17": "生死。有智人笑汝偈曰。",
    "T51n2076_015:0324a18": " 勞持生死法  唯向佛邊求",
    "T51n2076_015:0324a19": " 目前迷正理  撥火覓浮漚",
    "T51n2076_015:0324a20": "[0324a20] 僧問。從上立祖意教意。和尚此間為什麼言",
    "T51n2076_015:0324a21": "無。師曰。三年不食飯目前無饑人。曰既無饑",
    "T51n2076_015:0324a22": "人。某甲為什麼不悟。師曰。只為悟迷&#x5374;闍",
    "T51n2076_015:0324a23": "梨。師說頌曰。",
    "T51n2076_015:0324a24": " 明明無悟法  悟法&#x5374;迷人",
    "T51n2076_015:0324a25": " 長舒兩&#x811A;睡  無偽亦無真",
    "T51n2076_015:0324a26": "[0324a26] 僧問。如何是道。師曰。太陽溢目萬里不掛片",
    "T51n2076_015:0324a27": "雲。曰如何得會。師曰。清淨之水游魚自迷。問",
    "T51n2076_015:0324a28": "如何是本。師曰。飲水不迷源。問古人布髮掩",
    "T51n2076_015:0324a29": "泥當為何事。師曰。九烏射盡一翳猶存。一箭",
    "T51n2076_015:0324b01": "墮地天下不黑。問祖意與教意同別。師曰。風",
    "T51n2076_015:0324b02": "吹荷葉滿池青。十里行人較一程。師有小師",
    "T51n2076_015:0324b03": "隨侍日久。師住後遣令行&#x811A;。游歷禪肆無所",
    "T51n2076_015:0324b04": "用心。聞師聚眾道播他室。迴歸省覲而問曰。",
    "T51n2076_015:0324b05": "和尚有如是奇特事。何不早向某甲說。師曰。",
    "T51n2076_015:0324b06": "汝蒸飯吾著火。汝行益吾展&#x9262;。什麼處是孤",
    "T51n2076_015:0324b07": "負汝處。小師從此悟入。師一日喫茶了。自烹",
    "T51n2076_015:0324b08": "一&#x6900;過與侍者。侍者擬接。師乃縮手曰。是什",
    "T51n2076_015:0324b09": "麼。侍者無對。有一大德來問師。若是教意某",
    "T51n2076_015:0324b10": "甲即不疑。只如禪門中事如何。師曰。老僧也",
    "T51n2076_015:0324b11": "只解變生為熟。問如何是實際之理。師曰。石",
    "T51n2076_015:0324b12": "上無根樹山含不動雲。問如何是出窟師子。",
    "T51n2076_015:0324b13": "師曰。虛空無影象足下野雲生。西川首座遊",
    "T51n2076_015:0324b14": "方至白馬。舉華嚴教語問曰。一塵含法界無",
    "T51n2076_015:0324b15": "邊時如何。白馬曰。如鳥二翼。如車二輪。首座",
    "T51n2076_015:0324b16": "曰。將謂禪門別有奇特事。元來不出教乘。乃",
    "T51n2076_015:0324b17": "迴本地。尋嚮夾山盛化。遣小師持前語而問",
    "T51n2076_015:0324b18": "師。師曰雕沙無鏤玉之譚。結草乖道人之思。",
    "T51n2076_015:0324b19": "小師迴舉似首座。首座乃讚。將謂禪門與教",
    "T51n2076_015:0324b20": "意不殊。元來有奇特之事。問如何是夾山境。",
    "T51n2076_015:0324b21": "師曰。猿抱子歸青嶂裏。鳥銜華落碧巖前。師",
    "T51n2076_015:0324b22": "再闢玄樞逮于一紀。唐中和元年辛丑十一",
    "T51n2076_015:0324b23": "月七日召主事曰。吾與眾僧話道累歲。佛法",
    "T51n2076_015:0324b24": "深旨各應自知。吾今幻質時盡即去。汝等善",
    "T51n2076_015:0324b25": "保護如吾在日。勿得雷同世人輒生惆悵。言",
    "T51n2076_015:0324b26": "訖至于夜奄然而逝。其月二十九日塔于本",
    "T51n2076_015:0324b27": "山。壽七十七臘五十七&#x52C5;諡傳明大師。塔曰",
    "T51n2076_015:0324b28": "永濟。",
    "T51n2076_015:0324b29": "行思禪師第五世",
    "T51n2076_015:0324c01": "前舒州投子山大同禪師法嗣",
    "T51n2076_015:0324c02": "[0324c02] 投子感溫禪師(第二世住)僧問。師登寶座接示何人。",
    "T51n2076_015:0324c03": "師曰。如月覆千谿。僧曰。恁麼即滿地不虧也。",
    "T51n2076_015:0324c04": "師曰。莫恁麼道。僧問。父不投為什麼&#x5374;投子。",
    "T51n2076_015:0324c05": "師曰。豈是別人屋裏事。僧曰。父與子還屬功",
    "T51n2076_015:0324c06": "也無。師曰。不屬。曰不屬功底如何。師曰。父",
    "T51n2076_015:0324c07": "子各自脫。曰為什麼如此。師曰。汝與我會。師",
    "T51n2076_015:0324c08": "遊山見蟬蛻殼。侍者問曰。殼在遮裏蟬子向",
    "T51n2076_015:0324c09": "什麼處去也。師拈殼就耳畔。搖三五下作蟬",
    "T51n2076_015:0324c10": "響聲。其僧於是開悟。",
    "T51n2076_015:0324c11": "[0324c11] 福州牛頭微禪師。師上堂示眾曰。三世諸佛",
    "T51n2076_015:0324c12": "用一點伎倆不得。天下老師口似匾擔。諸人",
    "T51n2076_015:0324c13": "作麼生大不容易。除非知有莫能知之。僧問。",
    "T51n2076_015:0324c14": "如何是和尚家風。師曰。山畬粟米飯野菜澹",
    "T51n2076_015:0324c15": "黃&#x97F2;。僧曰。忽遇上客來又作麼生。師曰。喫即",
    "T51n2076_015:0324c16": "從君喫不喫任東西。問不問驪龍頷下珠。如",
    "T51n2076_015:0324c17": "何識得家中寶。師曰。忙中爭得作閑人。",
    "T51n2076_015:0324c18": "[0324c18] 西川青城香山澄照大師。僧問。諸佛有難向",
    "T51n2076_015:0324c19": "火焰裏藏身。未審衲僧有難向什麼處藏身。",
    "T51n2076_015:0324c20": "師曰。水精甕裏著波斯。問如何是初生月。師",
    "T51n2076_015:0324c21": "曰。太半人不見。",
    "T51n2076_015:0324c22": "[0324c22] 陝府天福和尚。僧問。如何是佛法大意。師曰。",
    "T51n2076_015:0324c23": "黃河無滴水華嶽總平治。",
    "T51n2076_015:0324c24": "[0324c24] 濠州思明和尚在投子眾時。有僧問。如何是",
    "T51n2076_015:0324c25": "上座沙彌童行。師曰諾。僧問。如何是清淨法",
    "T51n2076_015:0324c26": "身。師曰。屎裏蛆兒頭出頭沒。",
    "T51n2076_015:0324c27": "[0324c27] 鳳翔府招福和尚。僧問。東牙烏牙皆出隊。和",
    "T51n2076_015:0324c28": "尚為什麼不出隊。師曰。住持各不同。闍梨爭",
    "T51n2076_015:0324c29": "得怪。",
    "T51n2076_015:0325a01": "[0325a01] 興元府中梁山遵古禪師。問空劫無人能問",
    "T51n2076_015:0325a02": "法。即今有問法何安。師曰。大悲菩薩甕裏坐。",
    "T51n2076_015:0325a03": "問如何是祖師西來意。師曰。道士擔漏&#x5DF5;。",
    "T51n2076_015:0325a04": "[0325a04] 襄州谷隱和尚。僧問。如何是不觸白雲機。師",
    "T51n2076_015:0325a05": "曰。鶴帶&#x9D76;顏浮生不棄。",
    "T51n2076_015:0325a06": "[0325a06] 安州九嵕山和尚。僧問。如何是佛。師曰。即汝",
    "T51n2076_015:0325a07": "是。問遠聞九嵕及至到來只見一嵕。師曰。闍",
    "T51n2076_015:0325a08": "梨只見一嵕不見九嵕。曰如何是九嵕。師曰。",
    "T51n2076_015:0325a09": "水急浪華&#x9E81;。",
    "T51n2076_015:0325a10": "[0325a10] 盤山和尚(幽州第二世住)僧問。如何出得三界。師曰。在",
    "T51n2076_015:0325a11": "裏頭來多少時耶。曰如何出得。師曰。青山不",
    "T51n2076_015:0325a12": "礙白雲飛。問承教有言。如化人煩惱如石女",
    "T51n2076_015:0325a13": "兒。此理如何。師曰。闍梨直如石女兒去。",
    "T51n2076_015:0325a14": "[0325a14] 安州九嵕敬慧禪師(第二世住)僧問。解脫深坑如",
    "T51n2076_015:0325a15": "何過得。師曰。不求過。僧曰。如何過得。師曰。",
    "T51n2076_015:0325a16": "求過亦非。",
    "T51n2076_015:0325a17": "[0325a17] 東京觀音院巖俊禪師邢臺人也。姓廉氏。初",
    "T51n2076_015:0325a18": "參祖席遍歷衡廬岷蜀。嘗經鳳林深谷。&#x6B58;&#x89A9;",
    "T51n2076_015:0325a19": "珍寶發現。同侶相顧意將取之。師曰。古人鋤",
    "T51n2076_015:0325a20": "園觸黃金若瓦礫。待吾菅茆覆頂。須此供四",
    "T51n2076_015:0325a21": "方僧。言訖捨去。造謁投子。投子問曰。子昨宿",
    "T51n2076_015:0325a22": "何處。師曰。在不動道場。曰既言不動曷由至",
    "T51n2076_015:0325a23": "此。師曰。至此豈是動耶。曰元來宿不著處然。",
    "T51n2076_015:0325a24": "投子默認許之。尋抵東京。會有梁少保李鄑。",
    "T51n2076_015:0325a25": "即河陽節度使罕之兄也。雅信內典尤重于",
    "T51n2076_015:0325a26": "師。因捨宅建院曰觀音明聖。請師居之。周高",
    "T51n2076_015:0325a27": "祖世宗二帝潛隱時。每登方丈必施跪禮。及",
    "T51n2076_015:0325a28": "即位特賜紫。號淨戒大師。眾常數百。乾德丙",
    "T51n2076_015:0325a29": "寅三月示疾垂誡門人訖。怡顏合掌而滅。壽",
    "T51n2076_015:0325b01": "八十五。臘六十五。其年四月八日塔于東郊",
    "T51n2076_015:0325b02": "豐臺村。",
    "T51n2076_015:0325b03": "前鄂州清平山令遵禪師法嗣",
    "T51n2076_015:0325b04": "[0325b04] 蘄州三角山令珪禪師初參清平。清平問曰。",
    "T51n2076_015:0325b05": "來作麼。師曰。來禮拜。曰禮拜阿誰。師曰。特",
    "T51n2076_015:0325b06": "來禮拜和尚。清平咄曰。遮鈍根阿師。師乃禮",
    "T51n2076_015:0325b07": "拜。清平於師頸上以手斫一下。師從此摳衣",
    "T51n2076_015:0325b08": "密領宗旨。住後僧問。如何是佛。師曰。明日來",
    "T51n2076_015:0325b09": "向汝道。如今道不得。"
}