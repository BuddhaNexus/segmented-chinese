{
    "X58n1025_001:0688c05": "No. 1025-A",
    "X58n1025_001:0688c06": " 五教儀開蒙敘",
    "X58n1025_001:0688c08": "[0688c08] 丙午出教儀六卷。欲誦之而未能也。己酉略成一卷。",
    "X58n1025_001:0688c09": "練習之以為日課。久久漸得其奧妙。初集錄也。知教",
    "X58n1025_001:0688c10": "觀之創於華嚴諸祖。次閱藏也。知教觀之本於經論。",
    "X58n1025_001:0688c11": "後精純也。知教觀之從於自心流出。不從遮那佛口",
    "X58n1025_001:0688c12": "所宣。從茲於如來一代時教。或判或釋。無有不當者",
    "X58n1025_001:0688c13": "矣。乙卯秋。講全本教儀一遍。聽眾茫然。辛酉再講。落",
    "X58n1025_001:0688c14": "堂考之。眾亦不知教觀義之終始。此皆不熟究之故",
    "X58n1025_001:0688c15": "也。遂於篋中。出是略本。普令錄之。晝夜研誦。然後各",
    "X58n1025_001:0688c16": "各慶其不月而工成。教觀義果。燦發於心花。入室禮",
    "X58n1025_001:0688c17": "謝時。問之。果然豁通而無礙焉。因請梓流傳。予曰。詳",
    "X58n1025_001:0688c18": "而又略。不亦贅乎。眾曰。詳之略之。各有其益。非略本",
    "X58n1025_001:0688c19": "不能開蒙童。便記誦。非詳本不能訓久學。施化導。苟",
    "X58n1025_001:0688c20": "能利於生物。幸無祕惜也。壬戌春募資刻之。蓋大千",
    "X58n1025_001:0688c21": "之人。莫不有法界心。具法界心者。莫不以教觀昭廓。",
    "X58n1025_001:0688c22": "俾現前知見而成普賢甚深知見。則此略本。非僅應",
    "X58n1025_001:0688c23": "蒙童之求耳。實為行遠登高之要訣也。學佛法者。顧",
    "X58n1025_001:0688c24": "可負諸。[0688c24] 灌頂行者續法識於慈雲丈室",
    "X58n1025_001:0689a05": "No. 1025",
    "X58n1025_001:0689a06": "賢首五教儀開蒙",
    "X58n1025_001:0689a08": "清浙水慈雲沙門續法集門人證詢較",
    "X58n1025_001:0689a09": "[0689a09] 賢首大師。判釋一代佛教。不出三時。十儀。五教。六宗。",
    "X58n1025_001:0689a10": "三觀。",
    "X58n1025_001:0689a11": "[0689a11] 言三時者。有別有通。",
    "X58n1025_001:0689a12": "[0689a12] 別三時者。第一日出先照時。為圓頓大根眾生。轉無",
    "X58n1025_001:0689a13": "上根本法輪。名為直顯教。令彼同教一乘人等。轉同",
    "X58n1025_001:0689a14": "成別。所謂或日初分時入。初善是也。故華嚴云。譬如",
    "X58n1025_001:0689a15": "日出。先照須彌山等諸大高山。如來亦復如是。成就",
    "X58n1025_001:0689a16": "無邊法界智輪。常放無礙智慧光明。先照菩薩諸大",
    "X58n1025_001:0689a17": "山王。法華方便品云。我始坐道場。時即自思惟。若但",
    "X58n1025_001:0689a18": "讚佛乘。眾生沒在苦。不能信是法。破法不信故。信解",
    "X58n1025_001:0689a19": "品云。爾時長者。處師子座。眷屬圍繞。諸人侍衛。出內",
    "X58n1025_001:0689a20": "財產。注記券疏。窮子見父。馳走而去。即&#x52D1;使者。追捉",
    "X58n1025_001:0689a21": "將來。窮子驚喚。迷悶&#x8E83;地。其經即是華嚴梵網等也。",
    "X58n1025_001:0689a22": "[0689a22] 第二日昇轉照時。先總後別。",
    "X58n1025_001:0689a23": "[0689a23] 總者。此轉照時。為下中上三類眾生。轉依本起末法",
    "X58n1025_001:0689a24": "輪。名為方便教。令彼三類人等。轉三成一。所謂或日",
    "X58n1025_001:0689b01": "中分時入。中善是也。故華嚴云。但以山地有高下。故",
    "X58n1025_001:0689b02": "照有先後。楞伽云。日出光等照。下中上眾生。如來照",
    "X58n1025_001:0689b03": "世間。為分部諸法。法華方便品云。復作如是念。我出",
    "X58n1025_001:0689b04": "濁惡世。如諸佛所說。我亦隨順行。以方便力故。為五",
    "X58n1025_001:0689b05": "比丘說。為諸眾生類。分別說三乘。雖復說三乘。但為",
    "X58n1025_001:0689b06": "教菩薩。",
    "X58n1025_001:0689b07": "[0689b07] 別者。於日中分。照有三轉。謂初轉。中轉。後轉時也。",
    "X58n1025_001:0689b08": "[0689b08] 初轉時者。謂佛初於鹿苑。為鈍根下類眾生。轉小乘",
    "X58n1025_001:0689b09": "法輪。名為隱實教。令彼凡夫外道。轉凡成聖。華嚴云。",
    "X58n1025_001:0689b10": "次照黑山。如來智輪。次照聲聞緣覺。法華云。長者知",
    "X58n1025_001:0689b11": "子。愚癡狹劣。即以方便。更遣餘人。眇目矬陋。無威德",
    "X58n1025_001:0689b12": "者。汝可語之。云當相雇。除諸糞穢。倍與汝價。窮子聞",
    "X58n1025_001:0689b13": "之。歡喜隨來。為除糞穢。淨諸房舍。其經即是提胃阿",
    "X58n1025_001:0689b14": "含等也。",
    "X58n1025_001:0689b15": "[0689b15] 中轉時者。謂佛次於中時。為中根一類眾生。轉三乘",
    "X58n1025_001:0689b16": "法輪。名為引攝教。令彼二乘人等。轉小成大。華嚴云。",
    "X58n1025_001:0689b17": "次照高原。如來智輪。次照決定善根眾生。隨其心器。",
    "X58n1025_001:0689b18": "示廣大智。法華云。長者有智。漸令入出。經二十年。執",
    "X58n1025_001:0689b19": "作家事。其經即是深密方廣等也。",
    "X58n1025_001:0689b20": "[0689b20] 後轉時者。謂佛次於後時。為利根上類眾生。轉大乘",
    "X58n1025_001:0689b21": "法輪。名為融通教。令彼權教三乘。轉權成實。華嚴云。",
    "X58n1025_001:0689b22": "然後普照一切大地。如來智輪。然後普照一切眾生。",
    "X58n1025_001:0689b23": "乃至邪定。亦皆普及。為作未來利益因緣。令成熟故。",
    "X58n1025_001:0689b24": "法華云。爾時長者。自知不久。示其金銀。真珠玻&#x74C8;。諸",
    "X58n1025_001:0689c01": "物出入。皆使令知。其經即是妙智般若等也。",
    "X58n1025_001:0689c02": "[0689c02] 第三日沒還照時。為上上根眾生。轉攝末歸本法輪。",
    "X58n1025_001:0689c03": "名為開會教。令彼偏教五乘人等。轉偏成圓。所謂或",
    "X58n1025_001:0689c04": "日後分時入。後善是也。故古德義取出現文意說云。",
    "X58n1025_001:0689c05": "如日沒時。還照高山。如來智輪。最後還照菩薩諸大",
    "X58n1025_001:0689c06": "山王。十定品云。譬如日天子。周行照曜。晝夜不住。日",
    "X58n1025_001:0689c07": "出名晝。日沒名夜。菩薩亦復如是。法界品云。譬如日",
    "X58n1025_001:0689c08": "輪。無有晝夜。但出時名晝。沒時名夜。菩薩智輪。亦復",
    "X58n1025_001:0689c09": "如是。無有分別。但隨心現。教化眾生。法華方便品云。",
    "X58n1025_001:0689c10": "我見佛子等。志求佛道者。我即作是念。如來所以出。",
    "X58n1025_001:0689c11": "為說佛慧故。今正是其時。正直捨方便。但說無上道。",
    "X58n1025_001:0689c12": "教化諸菩薩。無聲聞弟子。信解品云。父知子心。漸已",
    "X58n1025_001:0689c13": "曠大。即聚親族。說是我子。凡我所有。舍宅人民。悉以",
    "X58n1025_001:0689c14": "付之。恣其所用。子念昔貧。今於父所。大獲珍寶。甚大",
    "X58n1025_001:0689c15": "歡喜。其經即是法華涅槃等也。",
    "X58n1025_001:0689c16": "[0689c16] 通三時者。第一唯約一念時。謂於一剎那中。即遍法",
    "X58n1025_001:0689c17": "界無盡之處。頓說無量諸法門海。",
    "X58n1025_001:0689c18": "[0689c18] 第二盡該一化時。謂從我佛初成道時第二七日。乃",
    "X58n1025_001:0689c19": "至如來般涅槃夜。於此一代時化之中。普遍重重法",
    "X58n1025_001:0689c20": "界之處。常說種種無盡經法。",
    "X58n1025_001:0689c21": "[0689c21] 第三遍周三際時。謂盡前後際各無邊劫。常恒周遍。",
    "X58n1025_001:0689c22": "演說諸經。初無暫息。",
    "X58n1025_001:0689c23": "[0689c23] 第四攝同類劫時。謂彼三際無邊劫中。一一劫內。各",
    "X58n1025_001:0689c24": "攝無量同類劫海。如長劫唯攝長劫。短劫唯攝短劫。",
    "X58n1025_001:0690a01": "然時與劫。各有多相。華嚴明時有八。謂長。短。染。淨。廣。",
    "X58n1025_001:0690a02": "狹。多少。劫有十二。謂長。短。一。無數。有量。無量。有盡。無",
    "X58n1025_001:0690a03": "盡。一念。不可說。一切。非劫。於彼無量同類劫中。恒說",
    "X58n1025_001:0690a04": "一切權實教門。",
    "X58n1025_001:0690a05": "[0690a05] 第五收異類劫時。謂彼無邊一一劫中。各攝無量異",
    "X58n1025_001:0690a06": "類劫海。如長劫攝短劫。短劫攝長劫等。於彼一切異",
    "X58n1025_001:0690a07": "類劫內。恒說諸法。",
    "X58n1025_001:0690a08": "[0690a08] 第六以念攝劫時。謂於一念之中。即攝前後無量無",
    "X58n1025_001:0690a09": "邊同異類劫。一念既爾。餘一切念一一念中。皆各普",
    "X58n1025_001:0690a10": "攝盡前後際一切劫海。如是時劫說無盡教。",
    "X58n1025_001:0690a11": "[0690a11] 第七劫念重收時。謂一念中所攝劫內。復有諸念。而",
    "X58n1025_001:0690a12": "彼諸念。復攝諸劫。一念既爾。餘一切念劫內諸念。攝",
    "X58n1025_001:0690a13": "劫亦然。是則念念既不盡。劫劫亦無窮。如因陀羅網。",
    "X58n1025_001:0690a14": "重重無盡。於彼諸劫說諸經海。",
    "X58n1025_001:0690a15": "[0690a15] 第八異類界劫時。謂前之七重。且約同類。如今娑婆",
    "X58n1025_001:0690a16": "一類界等。今辨樹形江河形等無量無邊異類界剎。",
    "X58n1025_001:0690a17": "剎既同處。而有時劫不同。亦有時劫相同。而有長短",
    "X58n1025_001:0690a18": "各別分齊。然世界形相。略開二十種。華藏品云。須彌",
    "X58n1025_001:0690a19": "山形。江河形。迴轉形。旋流形。輪輞形。壇墠形。樹林形。",
    "X58n1025_001:0690a20": "樓閣形。山幢形。普方形。胎藏形。蓮華形。佉勒迦形。眾",
    "X58n1025_001:0690a21": "生身形。雲形。諸佛相好形。圓滿光明形。種種珠網形。",
    "X58n1025_001:0690a22": "一切門闥形。諸莊嚴具形。如是等有世界海微塵數。",
    "X58n1025_001:0690a23": "又收彼界。總成八類。謂穢世界。淨世界。小世界。大世",
    "X58n1025_001:0690a24": "界。麤世界。妙世界。狹世界。廣世界。並盡彼界時劫。常",
    "X58n1025_001:0690b01": "說一切諸法。",
    "X58n1025_001:0690b02": "[0690b02] 第九彼此攝入時。即彼異類界中所有時劫。亦復各",
    "X58n1025_001:0690b03": "別相收。或同異類界時。互相攝入。若念若劫。重重無",
    "X58n1025_001:0690b04": "盡。同前四五六七。悉於彼時。恒說諸門。",
    "X58n1025_001:0690b05": "[0690b05] 第十以本收末時。謂以非劫為劫故。如華藏界中。以",
    "X58n1025_001:0690b06": "非劫為劫。劫即非劫。念等亦爾。以時無長短。離分限",
    "X58n1025_001:0690b07": "故。以染時分。說彼劫故。以時無別體。依法上立。法既",
    "X58n1025_001:0690b08": "融通。時亦隨爾故。於此無量不可說劫。常說諸教。初",
    "X58n1025_001:0690b09": "無休息。",
    "X58n1025_001:0690b10": "[0690b10] 言十儀者。第一本末差別門。謂本末同時。始終一類。",
    "X58n1025_001:0690b11": "各無異說。然有三位。一。若小乘中。則初度陳如。後度",
    "X58n1025_001:0690b12": "須跋。中間亦唯說小益小。如四阿含五部律等。二。若",
    "X58n1025_001:0690b13": "約三乘。則始終說三。通益三機。中亦說三益三。如密",
    "X58n1025_001:0690b14": "&#x8FF9;等。三。若約一乘。則始終唯為圓機。說於圓極。其中",
    "X58n1025_001:0690b15": "不通小乘三乘。復攝九世。該於前後。更無異說。如華",
    "X58n1025_001:0690b16": "嚴等。然此三類。依於此世根性定者。常開如上一類",
    "X58n1025_001:0690b17": "之法。故佛所演。各通如終。更無前後。",
    "X58n1025_001:0690b18": "[0690b18] 第二依本起末門。此有五類。謂初為菩薩說大。二為",
    "X58n1025_001:0690b19": "緣覺。三為聲聞。四為善根眾生。五為邪定。如出現品。",
    "X58n1025_001:0690b20": "日照高山。及三千初成喻中。廣辨其相。皆明先大後",
    "X58n1025_001:0690b21": "小。約法名從本起末。以於一佛乘。分別說三故。十八",
    "X58n1025_001:0690b22": "本二。皆大乘出故。約機各是一類之機。非約一機前",
    "X58n1025_001:0690b23": "大後小。",
    "X58n1025_001:0690b24": "[0690b24] 第三攝末歸本門。依無量義經。初時說小。次說中乘。",
    "X58n1025_001:0690c01": "後時說大。法華亦云。昔於波羅柰。轉四諦法輪。今復",
    "X58n1025_001:0690c02": "轉最妙。無上大法輪。深密妙智說。皆先小後大。然此",
    "X58n1025_001:0690c03": "門中。有二類人。一者。一人備歷小大。如四大聲聞等。",
    "X58n1025_001:0690c04": "二者。先稟小人。未必後時稟大。以小性定故。而聞後",
    "X58n1025_001:0690c05": "時說大。故異前始終俱小。後稟大人。未必要從小來。",
    "X58n1025_001:0690c06": "以有頓悟機故。而知先來說小。故非前始終俱大。",
    "X58n1025_001:0690c07": "[0690c07] 第四本末無礙門。謂初舉照山王之極說。明非本無",
    "X58n1025_001:0690c08": "以垂末。後顯歸大海之異流。明非末無以歸本。故本",
    "X58n1025_001:0690c09": "末交&#x668E;。與奪相資。方為攝生之善巧矣。是故通諭。總",
    "X58n1025_001:0690c10": "有五位。一根本一乘。如華嚴。二密意小乘。三密意大",
    "X58n1025_001:0690c11": "乘。四顯了三乘。皆如深密。五破異一乘。如法華。",
    "X58n1025_001:0690c12": "[0690c12] 第五隨機不定門。謂上之四門。初門明三類機。始終",
    "X58n1025_001:0690c13": "常定。次門明五類機。異時常定。三門明一類機。自淺",
    "X58n1025_001:0690c14": "之深。四門明二類機。初機聞頓。後機從淺至深。更有",
    "X58n1025_001:0690c15": "一類不定之機。或從小乘。次入三乘。後入一乘。亦有",
    "X58n1025_001:0690c16": "從小。直入一乘。或多類機。隨聞一句。異解不同。",
    "X58n1025_001:0690c17": "[0690c17] 第六顯密同時門。謂同聽異聞。若互相知者。是顯不",
    "X58n1025_001:0690c18": "定。若互不相知者。即是祕密。顯密同時。亦無前後。",
    "X58n1025_001:0690c19": "[0690c19] 第七一時頓演門。謂上來諸門。一時頓演。華嚴經云。",
    "X58n1025_001:0690c20": "如來於一語言中。演說無邊契經海。",
    "X58n1025_001:0690c21": "[0690c21] 第八寂寞無言門。謂從初得道。乃至涅槃。不說一句。",
    "X58n1025_001:0690c22": "般若云。我從成道已來。不說一字。汝亦不聞。",
    "X58n1025_001:0690c23": "[0690c23] 第九該通三際門。謂此上諸門。盡通三際。經云。一法",
    "X58n1025_001:0690c24": "門中無量門。無量千劫如是說。",
    "X58n1025_001:0691a01": "[0691a01] 第十重重無盡門。謂前之九門。隨時隨處。重重無盡。",
    "X58n1025_001:0691a02": "皆無前後。經云。毗盧遮那佛。願力周法界。一切國土",
    "X58n1025_001:0691a03": "中。恒轉無上輪。",
    "X58n1025_001:0691a04": "[0691a04] 言五教者。初。小乘教。亦名愚法二乘教。異大乘故。逐",
    "X58n1025_001:0691a05": "機設故。隨他語故。以明法數。一向差別。所謂揀邪正。",
    "X58n1025_001:0691a06": "辨聖凡。分欣厭。析因果也。",
    "X58n1025_001:0691a07": "[0691a07] 二。大乘始教。亦名分教。但明諸法皆空。未盡大乘法",
    "X58n1025_001:0691a08": "理。故名為始。但明一切法相。有成佛不成佛。故名為",
    "X58n1025_001:0691a09": "分。",
    "X58n1025_001:0691a10": "[0691a10] 三。終教。亦名實教。由明緣起無性。一切皆如。定性二",
    "X58n1025_001:0691a11": "乘。無性闡提。悉當成佛。方盡大乘至極之說。故名為",
    "X58n1025_001:0691a12": "終。以稱實理。故名為實。",
    "X58n1025_001:0691a13": "[0691a13] 上之二教。並依地位漸次修成。故總名漸。",
    "X58n1025_001:0691a14": "[0691a14] 四。一乘頓教。但一念不生。即名為佛。不依地位漸次",
    "X58n1025_001:0691a15": "說故。思益云。得諸法正性者。不從一地至於一地。楞",
    "X58n1025_001:0691a16": "伽云。初地即為八。無所有何次。不同於前漸次修行。",
    "X58n1025_001:0691a17": "不同於後圓融具德。故立名頓。問。此若是教。更何是",
    "X58n1025_001:0691a18": "理。答。頓詮此理。故名頓教。別為一類離念機故。亦為",
    "X58n1025_001:0691a19": "對治空有俱存三種著相人故。即順禪宗。",
    "X58n1025_001:0691a20": "[0691a20] 五。圓教。統該前四。圓滿具足。一位即一切位。一切位",
    "X58n1025_001:0691a21": "即一位。是故十信滿心。即攝五位成正覺等。依普賢",
    "X58n1025_001:0691a22": "法界。性相圓融。主伴無盡。身剎塵毛。交遍互入。故名",
    "X58n1025_001:0691a23": "圓教。華嚴云。顯現自在力。為說圓滿經。無量諸眾生。",
    "X58n1025_001:0691a24": "悉受菩提記。",
    "X58n1025_001:0691b01": "[0691b01] 若約所詮法相者。初小教中。說有七十五法。唯明人",
    "X58n1025_001:0691b02": "空。不明法空。縱說法空。少不明顯。但依六識三毒。建",
    "X58n1025_001:0691b03": "立染淨根本。故阿含云。貪恚愚癡。是世間根本。未盡",
    "X58n1025_001:0691b04": "法源。故多諍論。",
    "X58n1025_001:0691b05": "[0691b05] 總相如是。別舉十門。",
    "X58n1025_001:0691b06": "[0691b06] 說唯六識。分為心意識。除佛一人有菩提性。餘諸眾",
    "X58n1025_001:0691b07": "生無佛種性。資加見修證中。忍位得不退轉。聲聞下",
    "X58n1025_001:0691b08": "根極疾三生得果。最遲經六十劫。獨覺中根。極疾四",
    "X58n1025_001:0691b09": "生。遲經百劫。如來上根。定滿三祇。[0691b09] 但分段身。至究竟",
    "X58n1025_001:0691b10": "位。斷煩惱障。證我空理。既趣寂後。皆無回心。[0691b10] 佛果相",
    "X58n1025_001:0691b11": "好。唯是無常。娑婆閻浮。為佛報土。三千百億。即攝化",
    "X58n1025_001:0691b12": "境。此釋迦身。報非法化。或立為二即有生身化身佛",
    "X58n1025_001:0691b13": "別。",
    "X58n1025_001:0691b14": "[0691b14] 二始教中。廣談法相。少及法性。其所云性。亦是相數。",
    "X58n1025_001:0691b15": "說有百法。決擇分明。故少諍論。[0691b15] 但說諸法一切皆空。",
    "X58n1025_001:0691b16": "不說不空中道妙理。",
    "X58n1025_001:0691b17": "[0691b17] 總相雖爾。別開二門。先對他教辨異。",
    "X58n1025_001:0691b18": "[0691b18] 初。相義有十。說有八識。唯是生滅。依生滅識。建立生",
    "X58n1025_001:0691b19": "死及涅槃因。[0691b19] 法爾種子。有無永別。是故三乘五性。決",
    "X58n1025_001:0691b20": "定不同。[0691b20] 既所立識。唯業惑生。故所立真如。常恒不變。",
    "X58n1025_001:0691b21": "不許隨緣。[0691b21] 依他起性。似有不無。非即無性真空圓成。",
    "X58n1025_001:0691b22": "經說空義。但約所執。[0691b22] 既言三五乘性不同。故說一分",
    "X58n1025_001:0691b23": "眾生。決不成佛。名生界不減。[0691b23] 真俗二諦。迢然不同。非",
    "X58n1025_001:0691b24": "斷非常。果生因滅。同時四相。滅表後無。根本後得。緣",
    "X58n1025_001:0691c01": "境斷惑。義說雙觀。決定別照。以有為智。證無為理。義",
    "X58n1025_001:0691c02": "說不異。而實非一。[0691c02] 既出世智。依生滅識種。故四智心",
    "X58n1025_001:0691c03": "品。為相所遷。佛果報身。有為無漏。",
    "X58n1025_001:0691c04": "[0691c04] 次。空義有五。說一切法。皆無自性。即是真如。能了此",
    "X58n1025_001:0691c05": "者。即名真智。所詮法義。不出二諦。法相名俗。無為為",
    "X58n1025_001:0691c06": "真。有謂依計。空謂圓成。雖說佛身。五求不得。得即&#x8657;",
    "X58n1025_001:0691c07": "妄。無得乃真。離一切相。名佛功德。",
    "X58n1025_001:0691c08": "[0691c08] 次約當教詳明。亦有十門。",
    "X58n1025_001:0691c09": "[0691c09] 說賴耶識。為諸法依。從業種生。唯是生滅。[0691c09] 就有為中。",
    "X58n1025_001:0691c10": "立五種性。由法爾故。無始時來。一切有情。有無永別。",
    "X58n1025_001:0691c11": "[0691c11] 資等五位。乾等十地。修至加行性地位中。得不退墮。",
    "X58n1025_001:0691c12": "[0691c12] 成菩提道。定滿三祇。[0691c12] 亦是分段。至究竟果。[0691c12] 聲聞緣覺。",
    "X58n1025_001:0691c13": "斷煩惱種。分斷所知。菩薩俱斷。但於二障。分別起者。",
    "X58n1025_001:0691c14": "地前伏現。見道斷種。俱生起者。於十地中。漸次斷滅。",
    "X58n1025_001:0691c15": "金剛定盡。[0691c15] 決定性者。趣寂不回。不定性者。並回向大。",
    "X58n1025_001:0691c16": "[0691c16] 三十二相。是化身好。八萬四千。是報身德。但此修生。",
    "X58n1025_001:0691c17": "及佛法身。俱常無常。[0691c17] 以釋迦身。隨他受用。實報淨土。",
    "X58n1025_001:0691c18": "在首羅天。化身充滿百億閻浮。如來法身。唯真境界。",
    "X58n1025_001:0691c19": "釋迦佛身。化非法報。或分生法二身。或開三佛四佛。",
    "X58n1025_001:0691c20": "三終教中。多談法性。少及法相。其所云相。亦會歸性。",
    "X58n1025_001:0691c21": "盡大乘說。故無諍論。[0691c21] 由明不空。真如中道。不但說空",
    "X58n1025_001:0691c22": "以為至極。",
    "X58n1025_001:0691c23": "[0691c23] 總相雖爾。別亦二門。先對他教辨異。",
    "X58n1025_001:0691c24": "[0691c24] 初。對相亦十。所說八識。通如來藏。隨緣成立。生滅與",
    "X58n1025_001:0692a01": "不生滅。和合而成。非一非異。一切眾生。平等一性。皆",
    "X58n1025_001:0692a02": "同一乘。同一解脫。[0692a02] 但是真如隨緣成立。依他無性。即",
    "X58n1025_001:0692a03": "是圓成。一理齊平。故說生界佛界。不增不減。[0692a03] 第一義",
    "X58n1025_001:0692a04": "空。該通真妄。真非俗外。即俗而真故。雖空不斷。雖有",
    "X58n1025_001:0692a05": "不常。[0692a05] 四相同時。體性即滅。緣境斷惑。不二而二。有能",
    "X58n1025_001:0692a06": "所斷。二而不二。說為內證。照惑無本。即是智體。照體",
    "X58n1025_001:0692a07": "無自。即是證如。非智外如為智所證。非如外智能證",
    "X58n1025_001:0692a08": "於如。既世出世智。依如來藏。始本不二。則有為無為。",
    "X58n1025_001:0692a09": "非一非異。故佛化身。即常即法。不墮諸數。況於報體。",
    "X58n1025_001:0692a10": "即體之智。非相所遷。",
    "X58n1025_001:0692a11": "[0692a11] 次。對空亦五。但明自性常住真心。方為實理。此真如",
    "X58n1025_001:0692a12": "體。唯是一心。一心真實。本自能知。通於理智。徹於染",
    "X58n1025_001:0692a13": "淨。所詮法義。具足三諦。色等即空。是為真諦。空即色",
    "X58n1025_001:0692a14": "等。乃為俗諦。一真心性。非色非空。能空能色。名為中",
    "X58n1025_001:0692a15": "道第一義諦。[0692a15] 遍計執性。情有理無。依他起性。相有性",
    "X58n1025_001:0692a16": "無。圓成實性。理有情無。性有相無。一切諸佛。自體皆",
    "X58n1025_001:0692a17": "具常樂我淨真實功德。身智通光。一一無盡。性自本",
    "X58n1025_001:0692a18": "有。不待機緣。",
    "X58n1025_001:0692a19": "[0692a19] 次約當教詳明。亦有十門。",
    "X58n1025_001:0692a20": "[0692a20] 說&#x68C3;耶識。乃是真如隨緣合成。是故八識。通如來藏",
    "X58n1025_001:0692a21": "非唯生滅。就真如中。立種性故。遍諸眾生。皆有佛性。",
    "X58n1025_001:0692a22": "信等五十二位之中。修至初住。即得不退。行成佛果。",
    "X58n1025_001:0692a23": "不定三祇。亦無百劫修相好業。地前留惑。受分段身。",
    "X58n1025_001:0692a24": "初地斷種。受變易身。於二障中。正使習氣。三賢伏現。",
    "X58n1025_001:0692b01": "見道除種。地上侵習。佛位究淨。一切二乘。無不回心。",
    "X58n1025_001:0692b02": "[0692b02] 報身相好。八萬四千。修生法身。亦常無常。所住依果。",
    "X58n1025_001:0692b03": "在三界外。數世界種無量恒沙。為一佛界所攝化境。",
    "X58n1025_001:0692b04": "如來法身。唯以妙智。或以境智。釋迦佛身。亦法報化。",
    "X58n1025_001:0692b05": "或立二身三身。或建四佛五佛。",
    "X58n1025_001:0692b06": "[0692b06] 四頓教中。總不說法相。唯辨真性。一切所有。唯是妄",
    "X58n1025_001:0692b07": "想。一切法界。唯是絕言。五法與三自性俱空。八識及",
    "X58n1025_001:0692b08": "二無我盡遣。訶教勸離。毀相泯心。生心即妄。不生即",
    "X58n1025_001:0692b09": "佛。亦無佛無不佛。無生無不生。如淨名默住顯不二",
    "X58n1025_001:0692b10": "等。是其意也。",
    "X58n1025_001:0692b11": "[0692b11] 總相如是別亦十門。",
    "X58n1025_001:0692b12": "[0692b12] 說一切法。唯一真如。離言說相。名為種性。一念不生。",
    "X58n1025_001:0692b13": "即名為佛。有何行位漸次差別。既惟一念。無時可說。",
    "X58n1025_001:0692b14": "所依身分。亦不可說。一切煩惱。本來自離。二乘聲聞。",
    "X58n1025_001:0692b15": "非回不回。[0692b15] 一切佛身。唯一法身。相盡離念。平等平等。",
    "X58n1025_001:0692b16": "不可說有功德差別。亦不可說常與無常。依真而住。",
    "X58n1025_001:0692b17": "非有國土。如來法身。非境非智。釋迦佛身。法非報化。",
    "X58n1025_001:0692b18": "是故唯立一實性佛。",
    "X58n1025_001:0692b19": "[0692b19] 五圓教中。所說唯是無盡法界。性海圓融。緣起無礙。",
    "X58n1025_001:0692b20": "相即相入。如因陀羅網。重重無際。微細相容。主伴無",
    "X58n1025_001:0692b21": "盡。十十法門。各攝法界。",
    "X58n1025_001:0692b22": "[0692b22] 總相如是。別亦十門。",
    "X58n1025_001:0692b23": "[0692b23] 說一法界性起為心。或開十心以顯無盡。菩薩種性。",
    "X58n1025_001:0692b24": "即因即果。盡三世間一切諸法。甚深廣大。與法界等。",
    "X58n1025_001:0692c01": "攝前諸教所明行位。始從十信。乃至佛地。六位不同。",
    "X58n1025_001:0692c02": "隨得一位。得一切位。一切時分。悉皆不定。念劫圓融。",
    "X58n1025_001:0692c03": "自在無礙。但分段身。至於十地。斷除惑障。一即一切。",
    "X58n1025_001:0692c04": "一切二乘。並已回竟。悉無所回。[0692c04] 佛實相好。有十蓮華。",
    "X58n1025_001:0692c05": "藏世界海微塵數相。彼一一相。皆遍法界。業用亦爾。",
    "X58n1025_001:0692c06": "然德用體。通常無常。靈山淨土。華藏世界。無量雜類",
    "X58n1025_001:0692c07": "諸國土海。皆是十佛攝化境界。如來法身。境智存泯。",
    "X58n1025_001:0692c08": "或具或絕。釋迦佛身。非但三身。亦即十身。故立十佛",
    "X58n1025_001:0692c09": "以顯無盡。",
    "X58n1025_001:0692c10": "[0692c10] 若出斷證分齊者。初小教中。先聲聞位。有五。一。資糧",
    "X58n1025_001:0692c11": "位。修五停心。總別相念。三種觀行。二加行位。觀四真",
    "X58n1025_001:0692c12": "諦。漸能伏除煩惱分別。三。通達位。即須陀洹。斷三界",
    "X58n1025_001:0692c13": "八十八使分別見惑。見真諦故。又名見道。四。修習位。",
    "X58n1025_001:0692c14": "謂於欲界九品俱生思煩惱中。斷前六品。名斯陀含。",
    "X58n1025_001:0692c15": "斷後三品。名阿那含。五。無學位。斷上八地七十二品",
    "X58n1025_001:0692c16": "俱生思煩惱盡。名羅漢果。子縛已斷。果縛猶存。名有",
    "X58n1025_001:0692c17": "餘涅槃。若&#x7070;身泯智。名無餘涅槃。",
    "X58n1025_001:0692c18": "[0692c18] 次辟支。有二。一。緣覺。值佛出世。稟因緣教。觀生滅門。",
    "X58n1025_001:0692c19": "覺真諦理故。二。獨覺。出無佛世。獨宿孤&#x5CEF;。觀物變易。",
    "X58n1025_001:0692c20": "自覺無生故。雖名不同。行位無別。然斷三界分別俱",
    "X58n1025_001:0692c21": "生。與聲聞同。更侵習氣。故居其上。",
    "X58n1025_001:0692c22": "[0692c22] 後明佛。從本因地初發心時。緣四諦境。發四弘願。於",
    "X58n1025_001:0692c23": "三僧祇。修六度行。初祇從古釋迦至於尸棄。值七萬",
    "X58n1025_001:0692c24": "五千佛。若望聲聞。即資糧位。二祇從尸棄至於然燈。",
    "X58n1025_001:0693a01": "值七萬六千佛。齊煖位。三祇從然燈至毗婆尸。值七",
    "X58n1025_001:0693a02": "萬七千佛。齊頂位。修行六度各各滿後。更住百劫種",
    "X58n1025_001:0693a03": "相好因。是下忍位。次入補處。生兜率。托胎出胎。出家",
    "X58n1025_001:0693a04": "降魔。安坐不動。為中忍位。次一剎那。入上忍位。後一",
    "X58n1025_001:0693a05": "剎那。人第一位。發真無漏。三十四心。頓斷分別俱生",
    "X58n1025_001:0693a06": "煩惱習氣。在於染變化土。成劣應身佛。坐生草座。說",
    "X58n1025_001:0693a07": "小乘諦緣之法。令彼一類下下凡夫外道。轉凡成聖",
    "X58n1025_001:0693a08": "也。",
    "X58n1025_001:0693a09": "[0693a09] 二始教中。信等四位。伏除二障分別現行。與小教總",
    "X58n1025_001:0693a10": "相念齊。即資糧。乾慧地也煖等四加。伏除二障分別",
    "X58n1025_001:0693a11": "種現。與小教四善根齊。即加行。性地也。初地斷二障",
    "X58n1025_001:0693a12": "分別種。與小教初果齊。即通達。見地也。三五七地。斷",
    "X58n1025_001:0693a13": "二障俱生現種三五七分。與小教二三四果齊。即薄",
    "X58n1025_001:0693a14": "欲。離欲。已辦地也。八地斷八分。與小教辟支齊。即辟",
    "X58n1025_001:0693a15": "支地也。九地斷九分。與小教佛果齊。等覺斷十一分。",
    "X58n1025_001:0693a16": "即菩薩地。修習位也。妙覺十二分盡。即佛地。究竟位。",
    "X58n1025_001:0693a17": "在於淨變化土。成勝應身佛。坐天衣座。說大乘空相",
    "X58n1025_001:0693a18": "之法。分彼小乘。及下根凡夫外道。轉小成大也。",
    "X58n1025_001:0693a19": "[0693a19] 三終教中。七信伏二障分別俱生現行麤分。與始十",
    "X58n1025_001:0693a20": "向齊。十信伏二障分別俱生現行細分。與始第一齊。",
    "X58n1025_001:0693a21": "初住除煩惱分別俱生現行。與始初地齊。七住除所",
    "X58n1025_001:0693a22": "知分別俱生現行。與始七地齊。二行伏二障分別俱",
    "X58n1025_001:0693a23": "生種子麤分。與始妙覺齊。十行伏二障分別俱生種",
    "X58n1025_001:0693a24": "子細分。初向除二障分別俱生種子麤分。十向除二",
    "X58n1025_001:0693b01": "障分別俱生種子細分。四加伏二障習氣。初地至妙",
    "X58n1025_001:0693b02": "覺。斷習氣十二分。在於受用土中。成受用身佛。坐金",
    "X58n1025_001:0693b03": "剛座。說大乘藏心之法。令彼權教菩薩。及二乘人。并",
    "X58n1025_001:0693b04": "一類中根凡夫外道。轉權成實也。",
    "X58n1025_001:0693b05": "[0693b05] 四頓教中。初信伏二障分別俱生現行。與終十信齊。",
    "X58n1025_001:0693b06": "七信除煩惱分別俱生現行。與終初住齊。初住除所",
    "X58n1025_001:0693b07": "知分別俱生現行。與終七住齊。七住伏二障分別俱",
    "X58n1025_001:0693b08": "生種子。與終二行齊。十行除二障分別俱生種子。與",
    "X58n1025_001:0693b09": "終十向齊。初向除習氣一分。與終初地齊。二地除習",
    "X58n1025_001:0693b10": "氣十二分。與終妙覺齊。妙覺除習氣二十二分盡。在",
    "X58n1025_001:0693b11": "於法性土中。成法性身佛。坐&#x8657;空座。說一乘真性之",
    "X58n1025_001:0693b12": "法。令彼漸教菩薩。及二乘人。并一類上根凡夫外道。",
    "X58n1025_001:0693b13": "轉漸成頓也。",
    "X58n1025_001:0693b14": "[0693b14] 五圓教中。初信除煩惱分別俱生現行。與頓七信齊。",
    "X58n1025_001:0693b15": "七信除所知分別俱生現行。與頓初住齊。九信伏二",
    "X58n1025_001:0693b16": "障分別俱生種子。與頓七住齊。十住除二障分別俱",
    "X58n1025_001:0693b17": "生種子。與頓十行齊。初行除習氣一分。與頓初向齊。",
    "X58n1025_001:0693b18": "初向除習氣十一分。與頓初地齊。二地除習氣二十",
    "X58n1025_001:0693b19": "二分。與頓妙覺齊。妙覺除習氣三十二分盡。在於無",
    "X58n1025_001:0693b20": "障礙法界土中。成無障礙法界身佛。坐普融無盡師",
    "X58n1025_001:0693b21": "子座。說一乘緣起法界之法。令彼偏教菩薩。及一切",
    "X58n1025_001:0693b22": "回心佛果二乘。并一類上上根凡夫外道。轉偏成圓",
    "X58n1025_001:0693b23": "也。",
    "X58n1025_001:0693b24": "[0693b24] 言六宗者。一。隨相法執宗。謂一切我法中。起有無執",
    "X58n1025_001:0693c01": "故。即小乘諸師。依阿含緣生等經。造婆沙俱舍諸部",
    "X58n1025_001:0693c02": "論等。",
    "X58n1025_001:0693c03": "[0693c03] 於中又六。一。我法俱有宗。此中有二一。人天乘。二。小",
    "X58n1025_001:0693c04": "乘。謂犢子。法上。賢胄。正量。密林山部等。彼立三聚法。",
    "X58n1025_001:0693c05": "一。有為聚法。二。無為聚法。三。非二聚法。初二是法。後",
    "X58n1025_001:0693c06": "一是我。又立五法藏。一。過去。二。現在。三。未來。四。無為。",
    "X58n1025_001:0693c07": "五。不可說藏。此即是我。以不可說是有為無為故。然",
    "X58n1025_001:0693c08": "此一部。諸部論師。共推不受。呼為附佛法外道。以諸",
    "X58n1025_001:0693c09": "外道所計雖殊。皆立我故。",
    "X58n1025_001:0693c10": "[0693c10] 二。法有我無宗。謂薩婆多。上座。多聞等。彼說諸法。二",
    "X58n1025_001:0693c11": "種所攝。一名。二色。或四種所攝。謂三世及無為。或五",
    "X58n1025_001:0693c12": "種所攝。謂一心。二心所。三色。四不相應。五無為。故一",
    "X58n1025_001:0693c13": "切法。皆悉實有。於諸法中。並不立我。以無我故。異外",
    "X58n1025_001:0693c14": "道計。又於有為之中。立正因緣。以破外道邪因無因。",
    "X58n1025_001:0693c15": "然外道見。雖有九十五種。或計二十五諦從冥生等。",
    "X58n1025_001:0693c16": "或計六句和合生等。或謂自在梵天等生。或謂微塵",
    "X58n1025_001:0693c17": "宿作等生。或執時方&#x8657;空等。而為世間及涅槃本。統",
    "X58n1025_001:0693c18": "收所計。不出四見。謂數論計一。勝論計異。勒沙婆計",
    "X58n1025_001:0693c19": "亦一亦異。若提子計非一非異。若計一者。則謂因中",
    "X58n1025_001:0693c20": "有果。若計異者。則謂因中無果。三則因中亦有無果。",
    "X58n1025_001:0693c21": "四則因中非有無果。餘諸異計。皆不出此。雖多不同。",
    "X58n1025_001:0693c22": "就其結過。不出二種。從&#x8657;空生。即是無因。餘皆邪因。",
    "X58n1025_001:0693c23": "然無因邪因。乃成大過。謂自然&#x8657;空等生。應常生故。",
    "X58n1025_001:0693c24": "以不知三界。由乎我心。從癡有愛。流轉無極。迷正因",
    "X58n1025_001:0694a01": "緣故。異計紛然。安知因緣性空。真如妙有耶。廣明異",
    "X58n1025_001:0694a02": "計。如瑜伽。顯揚。婆沙。中。百。金七十論等。",
    "X58n1025_001:0694a03": "[0694a03] 三。法無去來宗。謂大眾。說轉。雞胤。制多。西山。北山。法",
    "X58n1025_001:0694a04": "藏。飲光部等。唯說現在諸有為法。及無為法耳。以過",
    "X58n1025_001:0694a05": "未之法。體用俱無故。",
    "X58n1025_001:0694a06": "[0694a06] 四。現通假實宗。謂說假部。就前現在有為法中。在五",
    "X58n1025_001:0694a07": "蘊為實。在界處為假。隨應諸法。假實不定。其成實論",
    "X58n1025_001:0694a08": "末經部師。即是此類。",
    "X58n1025_001:0694a09": "[0694a09] 五。俗妄真實宗。即說出世部等。謂世俗法皆假。以&#x8657;",
    "X58n1025_001:0694a10": "妄故。出世法皆實。非&#x8657;妄故。",
    "X58n1025_001:0694a11": "[0694a11] 六。諸法但名宗。即一說部等。謂一切我法。但有假名。",
    "X58n1025_001:0694a12": "無實體故。",
    "X58n1025_001:0694a13": "[0694a13] 二。唯識法相宗。謂一切諸法。皆唯識現故。即無著天",
    "X58n1025_001:0694a14": "親。依方廣深密等經。造瑜伽唯識論等。",
    "X58n1025_001:0694a15": "[0694a15] 三。真空無相宗。謂一切諸法。皆空無相故。即提婆清",
    "X58n1025_001:0694a16": "辨。依般若妙智等經。造中百門掌珍論等。",
    "X58n1025_001:0694a17": "[0694a17] 四。藏心緣起宗。謂一切諸法。唯是真如隨緣。具恒沙",
    "X58n1025_001:0694a18": "性德故。即堅慧馬鳴。依勝鬘涅槃等經。造寶性起信",
    "X58n1025_001:0694a19": "論等。",
    "X58n1025_001:0694a20": "[0694a20] 五。真性寂滅宗。謂相想俱絕。直顯性體故。即馬鳴龍",
    "X58n1025_001:0694a21": "樹。依楞伽般若等經。造真如三昧智度論等。",
    "X58n1025_001:0694a22": "[0694a22] 六。法界圓融宗。謂無盡法界。如因陀羅網。主伴重重",
    "X58n1025_001:0694a23": "圓融無礙故。即龍樹天親。依華嚴等經。造不思議十",
    "X58n1025_001:0694a24": "地論等。",
    "X58n1025_001:0694b01": "[0694b01] 言三觀者。先所依體事。總為十對。",
    "X58n1025_001:0694b02": "[0694b02] 一。教義。即小始終頓圓。為教。七十五法。五位百法。八",
    "X58n1025_001:0694b03": "十一科。二門三大。一百八句。二智十如。六相十玄。為",
    "X58n1025_001:0694b04": "義。",
    "X58n1025_001:0694b05": "[0694b05] 二。理事人空。二空。依言離言。法界。真如。為理。亦漏無",
    "X58n1025_001:0694b06": "漏。有為無漏。無為無漏。非漏無漏。普融無盡身土。為",
    "X58n1025_001:0694b07": "事。",
    "X58n1025_001:0694b08": "[0694b08] 三。境智。四諦。二諦。三諦。第一義諦。無盡諦理。為境。無",
    "X58n1025_001:0694b09": "漏淨慧。根本後得。權實無礙。內證自覺。十十無盡。為",
    "X58n1025_001:0694b10": "智。",
    "X58n1025_001:0694b11": "[0694b11] 四。行位。觀四真諦。六度萬行。四信五行。遣二無我。一",
    "X58n1025_001:0694b12": "攝一切。為行。資加等五。信住等六。為位。",
    "X58n1025_001:0694b13": "[0694b13] 五。因果。七方便等。等覺已下。為因。須陀洹等。妙覺。為",
    "X58n1025_001:0694b14": "果。",
    "X58n1025_001:0694b15": "[0694b15] 六。依正。淨化。劣。勝受用。法性。法界。身土為依為正。",
    "X58n1025_001:0694b16": "[0694b16] 七。體用。五分法身丈六報身。離一切相凝然法身功",
    "X58n1025_001:0694b17": "德滿足四智報身。體大法身相大報身。絕待離言一",
    "X58n1025_001:0694b18": "實之性不分三異清淨法報。真應相融一多無礙圓",
    "X58n1025_001:0694b19": "滿十身。為體。隨形六道。三類分身。真如用大為他報",
    "X58n1025_001:0694b20": "化。智隨物現。法界緣起無盡身雲。為用。",
    "X58n1025_001:0694b21": "[0694b21] 八。人法。人天。小乘。菩薩及佛。為人。四諦因緣。三空八",
    "X58n1025_001:0694b22": "識。三覺九相。四十一門。十無盡句。為法。",
    "X58n1025_001:0694b23": "[0694b23] 九。逆順。六&#x7FA3;比丘。尼犍。達多。廣額。世論。無厭。勝熱。為",
    "X58n1025_001:0694b24": "逆。十大聲聞。彌勒。文殊。大慧。普賢。五十三員諸善知",
    "X58n1025_001:0694c01": "識。為順。",
    "X58n1025_001:0694c02": "[0694c02] 十。感應。六道二乘。五性三乘。權教聖凡。漸教賢聖。偏",
    "X58n1025_001:0694c03": "教種類最上利根圓器。為感。化身佛及菩薩。真佛悲",
    "X58n1025_001:0694c04": "願起報化等。如來大定智悲願力現他受用。三種無",
    "X58n1025_001:0694c05": "作意成身。諸善知識及十身佛。為應。",
    "X58n1025_001:0694c06": "[0694c06] 此十對法。諸佛菩薩辟支聲聞四聖法界。乃至地獄",
    "X58n1025_001:0694c07": "餓鬼畜生天人脩羅六凡法界。性中無有不起具也。",
    "X58n1025_001:0694c08": "經云。若人欲了知。三世一切佛。應觀法界性。一切唯",
    "X58n1025_001:0694c09": "心造。",
    "X58n1025_001:0694c10": "[0694c10] 次能依觀法。門有三重。",
    "X58n1025_001:0694c11": "[0694c11] 第一真空絕相觀。於中自有四句十門。",
    "X58n1025_001:0694c12": "[0694c12] 第一句會色歸空觀。又開四門。",
    "X58n1025_001:0694c13": "[0694c13] 一。色非斷空門。幻色不即是斷空故。二。色非真空門。",
    "X58n1025_001:0694c14": "實色不即是真空故。三。色空非空門。實色斷空。非真",
    "X58n1025_001:0694c15": "空故。四。色即是空門。色空無性。即真空故。",
    "X58n1025_001:0694c16": "[0694c16] 第二句明空即色觀。亦有四門。",
    "X58n1025_001:0694c17": "[0694c17] 一。空非幻色門。斷空不即是幻色故。二。空非實色門。",
    "X58n1025_001:0694c18": "真空不即是實色故。三。空非空色門。真空非斷空實",
    "X58n1025_001:0694c19": "色故。四。空即是色門。空無我理。即空色故。",
    "X58n1025_001:0694c20": "[0694c20] 第三句空色無礙觀。謂色即空而色不盡。空即色而",
    "X58n1025_001:0694c21": "空不隱。無障無礙。為一味法。",
    "X58n1025_001:0694c22": "[0694c22] 第四句泯絕無寄觀。謂此所觀真空。不可言即色不",
    "X58n1025_001:0694c23": "即色。即空不即空。迥絕無寄。言解不及。",
    "X58n1025_001:0694c24": "[0694c24] 如色空既爾。一切法亦然。經云。法性本空絕。無取亦",
    "X58n1025_001:0695a01": "無見。性空即是佛。不可得思量。",
    "X58n1025_001:0695a02": "[0695a02] 第二理事無礙觀。亦有十門。",
    "X58n1025_001:0695a03": "[0695a03] 一。理遍於事門。謂無分限之理。全遍有限事故。",
    "X58n1025_001:0695a04": "[0695a04] 二。事遍於理門。謂有分限之事。全同無分理故。",
    "X58n1025_001:0695a05": "[0695a05] 三。依理成事門。事攬理成故。",
    "X58n1025_001:0695a06": "[0695a06] 四。事能顯理門。理因事顯故。",
    "X58n1025_001:0695a07": "[0695a07] 五。以理奪事門。理外無事可得故。",
    "X58n1025_001:0695a08": "[0695a08] 六。事能隱理門。事外無理可得故。",
    "X58n1025_001:0695a09": "[0695a09] 七。真理即事門。理非事外有故。",
    "X58n1025_001:0695a10": "[0695a10] 八。事法即理門。事非理外有故。",
    "X58n1025_001:0695a11": "[0695a11] 九。真理非事門。謂即事之理而非事故。",
    "X58n1025_001:0695a12": "[0695a12] 十。事法非理門。謂全理之事而非理故。",
    "X58n1025_001:0695a13": "[0695a13] 如理事既爾。餘九對亦然。經云如金與金色。其性無",
    "X58n1025_001:0695a14": "差別。法非法亦然。體性無有異。",
    "X58n1025_001:0695a15": "[0695a15] 第三周遍含容觀。亦有十門。",
    "X58n1025_001:0695a16": "[0695a16] 一。理如事法門。謂全理為事。理亦如事無有盡故。",
    "X58n1025_001:0695a17": "[0695a17] 二。事如真理門。謂事不異理。事亦隨理而圓遍故。",
    "X58n1025_001:0695a18": "[0695a18] 三。事含理事門。不唯理含事理。亦且事含理事故。",
    "X58n1025_001:0695a19": "[0695a19] 四。通局無礙門。不唯全遍十方。而又不動本位故。",
    "X58n1025_001:0695a20": "[0695a20] 五。廣狹無礙門。不唯廣容剎海。而能不壞一塵故。",
    "X58n1025_001:0695a21": "[0695a21] 六。遍容無礙門。以一望多。則一法遍一切時。還復容",
    "X58n1025_001:0695a22": "彼一切。蓋由普遍即是廣容故。",
    "X58n1025_001:0695a23": "[0695a23] 七。攝入無礙門。以多望一。則一切攝一法時。還復入",
    "X58n1025_001:0695a24": "彼一法。蓋由攝他即是入他故。",
    "X58n1025_001:0695b01": "[0695b01] 八。交涉無礙門。一多俱為能入攝故。而有四句。初。一",
    "X58n1025_001:0695b02": "攝一一入一。次。一攝一切一入一切。三。一切攝一一",
    "X58n1025_001:0695b03": "切入一。四。一切攝一切一切入一切。一能攝入與多",
    "X58n1025_001:0695b04": "能攝入。交涉無礙。",
    "X58n1025_001:0695b05": "[0695b05] 九。相在無礙門。多一俱為所攝入故。亦有四句。初攝",
    "X58n1025_001:0695b06": "一入一。次。攝一切入一切。三。攝一入一切。四。攝一切",
    "X58n1025_001:0695b07": "入一。多所攝入在於一所攝入。互相無礙。",
    "X58n1025_001:0695b08": "[0695b08] 十。普融無礙門。一多遍容。能所攝入。普皆同時。圓融",
    "X58n1025_001:0695b09": "無盡故。若望前八九門。具有兩重四句。初重四句者。",
    "X58n1025_001:0695b10": "一法攝一入一。一法攝一切入一切。一法攝一入一",
    "X58n1025_001:0695b11": "切。一法攝一切入一。二重四句者。一切攝一入一。一",
    "X58n1025_001:0695b12": "切攝一切入一切。一切攝一入一切。一切攝一切入",
    "X58n1025_001:0695b13": "一。如是一能攝入。融於多所攝入。普無障礙。",
    "X58n1025_001:0695b14": "[0695b14] 古德準此十義。重開為十玄門。",
    "X58n1025_001:0695b15": "[0695b15] 一。同時具足相應門。以是總故。冠於九門之初。",
    "X58n1025_001:0695b16": "[0695b16] 二。廣狹自在無礙門。別中先辨此者。此是別門之由。",
    "X58n1025_001:0695b17": "由前初二門事理相遍故。生餘八門。且約事如理遍。",
    "X58n1025_001:0695b18": "故廣。不壞事相。故狹。故為事事無礙之始。",
    "X58n1025_001:0695b19": "[0695b19] 三。一多相容不同門。由廣狹無礙。所遍有多。以己一",
    "X58n1025_001:0695b20": "望彼多。故有一多相容。相容則二體俱存。但力用交",
    "X58n1025_001:0695b21": "徹耳。",
    "X58n1025_001:0695b22": "[0695b22] 四。諸法相即自在門。由此容彼。彼便即此。由此遍彼。",
    "X58n1025_001:0695b23": "此便即彼等。故相即也。",
    "X58n1025_001:0695b24": "[0695b24] 五。祕密隱顯俱成門。由互相攝。則互有隱顯。故有此",
    "X58n1025_001:0695c01": "門。謂攝他。他可見。故有相容門。攝他。他無體。故有相",
    "X58n1025_001:0695c02": "即門。攝他。他雖存而不可見。故有隱顯門。此三皆由",
    "X58n1025_001:0695c03": "相攝而有。為門別故。相容。則如二鏡互照。相即。則如",
    "X58n1025_001:0695c04": "波水相收。隱顯。則如片月相&#x668E;。",
    "X58n1025_001:0695c05": "[0695c05] 六。微細相容安立門。由此攝他。一切齊攝。彼攝亦然。",
    "X58n1025_001:0695c06": "故有微細相容。",
    "X58n1025_001:0695c07": "[0695c07] 七。因陀羅網境界門。由互攝重重。猶如帝網無盡故",
    "X58n1025_001:0695c08": "八。託事顯法生解門。由既如帝網已。隨一即是一切",
    "X58n1025_001:0695c09": "無盡故。",
    "X58n1025_001:0695c10": "[0695c10] 九。十世隔法異成門。由上八門。皆是所依。所依之法",
    "X58n1025_001:0695c11": "既融。次辨能依。能依之時亦爾故有十世異成。",
    "X58n1025_001:0695c12": "[0695c12] 十。主伴圓明具德門。由法法皆然。故隨舉其一。則便",
    "X58n1025_001:0695c13": "為主。連帶緣起。便有伴生。故有主伴門。",
    "X58n1025_001:0695c14": "[0695c14] 事如理遍既爾。餘九具玄亦然。",
    "X58n1025_001:0695c15": "[0695c15] 若以喻之。炳然齊現。猶彼芥缾。具足同時。方之海滴。",
    "X58n1025_001:0695c16": "一多相入。等&#x8657;室之千光。隱顯俱成。似秋空之片月。",
    "X58n1025_001:0695c17": "重重交&#x668E;。若帝網之垂珠。念念圓融。類夕夢之經世。",
    "X58n1025_001:0695c18": "法門層疊。如雲起於長空。主伴遍周。例星團於北極。",
    "X58n1025_001:0695c19": "彼此相即。像百般之具。體依一金。廣狹融通。比徑尺",
    "X58n1025_001:0695c20": "之鏡。影現千里。",
    "X58n1025_001:0695c21": "[0695c21] 將前能起十觀門中。各具十玄。則為百門。而此十觀",
    "X58n1025_001:0695c22": "又各互具。皆含十玄。即成千門。千中取一。亦具一千。",
    "X58n1025_001:0695c23": "餘皆例爾。即為百萬。前二觀事。準此知之。",
    "X58n1025_001:0695c24": "[0695c24] 一即具多名總相。多即非一名別相。彼此不違名同",
    "X58n1025_001:0696a01": "相。互不相濫名異相。共相成辦名成相。各居自位名",
    "X58n1025_001:0696a02": "壞相。",
    "X58n1025_001:0696a03": "[0696a03] 令此諸法。得有如是混融無礙者。唯心所現故。法無",
    "X58n1025_001:0696a04": "定性故。緣起相由故。法性融通故。如幻夢事故。如影",
    "X58n1025_001:0696a05": "像現故。因無限量故。佛果證窮故。深定大用故。神通",
    "X58n1025_001:0696a06": "解脫故。",
    "X58n1025_001:0696a07": "[0696a07] 於此圓明顯了。則常入重重法界之境。經云。一法解",
    "X58n1025_001:0696a08": "無量。無量中解一。了彼互生起。當成無所畏。",
    "X58n1025_001:0696a09": "[0696a09] 以上五門。散在諸部。今為開蒙。略錄如此。"
}