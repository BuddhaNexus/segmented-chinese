{
    "X36n0659_013:0530b07": "南本大般涅槃經會疏卷第十三",
    "X36n0659_013:0530b09": "[0530b09] 大般涅槃經聖行品下(卷第十三)",
    "X36n0659_013:0530b10": "[0530b10] 北&#x51C9; 天竺三藏 曇無讖 譯",
    "X36n0659_013:0530b11": "[0530b11] 晉 沙門 慧嚴 慧觀",
    "X36n0659_013:0530b12": " 謝靈運 重治",
    "X36n0659_013:0530b13": "[0530b13] 聖行品下",
    "X36n0659_013:0530b14": "[0530b14] 起卷是如來次廣答所問破前四執文為三一廣",
    "X36n0659_013:0530b15": "破計常二略破樂淨三廣破計我常我是執之端",
    "X36n0659_013:0530b16": "首故廣破之初破常文為三一明外道理非二明",
    "X36n0659_013:0530b17": "其言謬三正答所問初又三一明非二舉過三結",
    "X36n0659_013:0530b18": "非初文者。",
    "X36n0659_013:0530b19": "[0530b19] 善男子我觀諸行悉皆無常云何知耶以因緣故若",
    "X36n0659_013:0530b20": "有諸法從緣生者則知無常是諸外道無有一法不",
    "X36n0659_013:0530b21": "從緣生。",
    "X36n0659_013:0530b22": "[0530b22] 何故名非橫計有常常非緣生緣生無常然諸外",
    "X36n0659_013:0530b23": "道有計自然應不從緣若自然者法塵對意而起",
    "X36n0659_013:0530b24": "此計豈非緣生是故外道悉是無常。",
    "X36n0659_013:0530c01": "[0530c01] 善男子佛性無生下二舉過即舉是對非。",
    "X36n0659_013:0530c02": "[0530c02] 善男子佛性無生無滅無去無來。",
    "X36n0659_013:0530c03": "[0530c03] 舊云當果佛性故不生滅若是緣生即是生滅此",
    "X36n0659_013:0530c04": "不應然今是舉正以對邪計。",
    "X36n0659_013:0530c05": "[0530c05] 三結非者。",
    "X36n0659_013:0530c06": "[0530c06] 非過去非未來非現在非因所作非無因作非作非",
    "X36n0659_013:0530c07": "作者非相非無相非有名非無名非名非色非長非",
    "X36n0659_013:0530c08": "短非陰界入之所攝持是故名常善男子佛性即是",
    "X36n0659_013:0530c09": "如來如來即是法法即是常善男子常者即是如來",
    "X36n0659_013:0530c10": "如來即是僧僧即是常以是義故從因生法不名為",
    "X36n0659_013:0530c11": "常是諸外道無有一法不從因生。",
    "X36n0659_013:0530c12": "[0530c12] 正是一道清淨之理佛性之性不生不滅豈得唯",
    "X36n0659_013:0530c13": "作當果釋耶以是義故故須結非。",
    "X36n0659_013:0530c14": "[0530c14] 善男子是諸外道下第二明外道言謬又為三一",
    "X36n0659_013:0530c15": "論其言謬二破其所執三舉是顯非。",
    "X36n0659_013:0530c16": "[0530c16] 善男子是諸外道不見佛性如來及法是故外道所",
    "X36n0659_013:0530c17": "可言說悉是妄語無有真諦。",
    "X36n0659_013:0530c18": "[0530c18] 初言謬者以不見佛性三寶真理故有所說謬而",
    "X36n0659_013:0530c19": "非真若見此理言即真實。",
    "X36n0659_013:0530c20": "[0530c20] 諸凡夫人下第二破執。",
    "X36n0659_013:0530c21": "[0530c21] 諸凡夫人先見缾衣車乘舍宅城郭河水山林男女",
    "X36n0659_013:0530c22": "象馬牛羊後見相似便言是常當知其實非是常也。",
    "X36n0659_013:0530c23": "[0530c23] 前文殊舉邪計中第八復次執於大地形相衣服",
    "X36n0659_013:0530c24": "及車乘等皆計有常今破此執。",
    "X36n0659_013:0531a01": "[0531a01] 一切有為下第三顯非。",
    "X36n0659_013:0531a02": "[0531a02] 善男子一切有為皆是無常&#x8657;空無為是故為常佛",
    "X36n0659_013:0531a03": "性無為是故為常&#x8657;空者即是佛性佛性者即是如",
    "X36n0659_013:0531a04": "來如來者即是無為無為者即是常常者即是法法",
    "X36n0659_013:0531a05": "者即是僧僧即是無為無為者即是常。",
    "X36n0659_013:0531a06": "[0531a06] 善男子有為之法下第三正答所問又為三一雙",
    "X36n0659_013:0531a07": "辨色心兩章門二偏明心無常三偏明色無常。",
    "X36n0659_013:0531a08": "[0531a08] 善男子有為之法凡有二種色法非色法非色法者",
    "X36n0659_013:0531a09": "心心數法色法者地水火風。",
    "X36n0659_013:0531a10": "[0531a10] 舊云總有三聚引梵行云色法非色法非色非非",
    "X36n0659_013:0531a11": "色法以非色非非色為無作聚又引聖行云白四",
    "X36n0659_013:0531a12": "羯磨然後得者得於無作是義不然非色非無色",
    "X36n0659_013:0531a13": "乃是中道雙忘兩捨豈是無作無作有為此過非",
    "X36n0659_013:0531a14": "小白四羯磨然後乃得此受得戒不足證於中道",
    "X36n0659_013:0531a15": "無作何者作與無作皆有漏善闡提信作不信無",
    "X36n0659_013:0531a16": "作若依小乘無作有漏若依今意無作無漏如向",
    "X36n0659_013:0531a17": "引戒聖行受戒無作為證何等無作耶彼救云若",
    "X36n0659_013:0531a18": "不許有無作義者下文那云言無無作是爭論耶",
    "X36n0659_013:0531a19": "答數人云無作是色論人云無作無色各執不同",
    "X36n0659_013:0531a20": "致成爭論我今設云有無作者終不計於色與無",
    "X36n0659_013:0531a21": "色況各計耶又我設云有無作者終不定執小有",
    "X36n0659_013:0531a22": "大無則無爭論又準文只云色之與心何以強說",
    "X36n0659_013:0531a23": "作與無作若數人心是心王數隨王起又識是心",
    "X36n0659_013:0531a24": "王數是想等色有十一謂五根五塵并無教色論",
    "X36n0659_013:0531b01": "人明五根五塵四大為十四色然此但明四大五",
    "X36n0659_013:0531b02": "色下文明十一色所以然者互現一邊不專一處。",
    "X36n0659_013:0531b03": "[0531b03] 善男子心名無常下第二偏明心是無常又為四",
    "X36n0659_013:0531b04": "一無常二破常執三重明無常四重破常執初明",
    "X36n0659_013:0531b05": "無常為四復次一攀緣異。",
    "X36n0659_013:0531b06": "[0531b06] 善男子心名無常何以故性是攀緣相應分別故。",
    "X36n0659_013:0531b07": "[0531b07] 二六識異。",
    "X36n0659_013:0531b08": "[0531b08] 善男子眼識性異乃至意識性異是故無常。",
    "X36n0659_013:0531b09": "[0531b09] 三六塵異。",
    "X36n0659_013:0531b10": "[0531b10] 善男子色境界異乃至法境界異是故無常。",
    "X36n0659_013:0531b11": "[0531b11] 四相應異。",
    "X36n0659_013:0531b12": "[0531b12] 善男子眼識相應異乃至意識相應異是故無常。",
    "X36n0659_013:0531b13": "[0531b13] 善男子心若常者下第二破執常四復次一明識",
    "X36n0659_013:0531b14": "不應獨緣。",
    "X36n0659_013:0531b15": "[0531b15] 善男子心若常者眼識應獨緣一切法。",
    "X36n0659_013:0531b16": "[0531b16] 第二六識不應異。",
    "X36n0659_013:0531b17": "[0531b17] 善男子若眼識異乃至意識異則知無常以法相似",
    "X36n0659_013:0531b18": "念念生滅凡夫見已計之為常。",
    "X36n0659_013:0531b19": "[0531b19] 第三所因不應異。",
    "X36n0659_013:0531b20": "[0531b20] 善男子諸因緣相可破壞故亦名無常所謂因眼因",
    "X36n0659_013:0531b21": "色因明因思惟生於眼識耳識生時所因各異非眼",
    "X36n0659_013:0531b22": "識因緣乃至意識異亦如是。",
    "X36n0659_013:0531b23": "[0531b23] 第四諸名不應異。",
    "X36n0659_013:0531b24": "[0531b24] 復次善男子壞諸行因緣故心名無常所謂修無常",
    "X36n0659_013:0531c01": "心異修苦空無我心異心若常者應常修無常尚不",
    "X36n0659_013:0531c02": "得觀苦空無我況復得觀常樂淨我以是義故外道",
    "X36n0659_013:0531c03": "法中不能攝取常樂淨我善男子當知心法必定無",
    "X36n0659_013:0531c04": "常。",
    "X36n0659_013:0531c05": "[0531c05] 復次善男子下第三重明無常五復次一明三聖",
    "X36n0659_013:0531c06": "心異二三凡夫心異三三受心異四三毒心異五",
    "X36n0659_013:0531c07": "三外道心異初如文。",
    "X36n0659_013:0531c08": "[0531c08] 復次善男子心性異故名為無常所謂聲聞心性異",
    "X36n0659_013:0531c09": "緣覺心性異諸佛心性異。",
    "X36n0659_013:0531c10": "[0531c10] 次三凡心中。",
    "X36n0659_013:0531c11": "[0531c11] 一切外道心有三種一者出家心二者在家心三者",
    "X36n0659_013:0531c12": "在家違離心。",
    "X36n0659_013:0531c13": "[0531c13] 云在家遠離者身在居家而心遠離。",
    "X36n0659_013:0531c14": "[0531c14] 樂相應心異苦相應心異不苦不樂相應心異。",
    "X36n0659_013:0531c15": "[0531c15] 貪欲相應心異瞋恚相應心異愚癡相應心異。",
    "X36n0659_013:0531c16": "[0531c16] 一切外道心相亦異所謂愚癡相應心異疑惑相應",
    "X36n0659_013:0531c17": "心異邪見相應心異進止威儀其心亦異。",
    "X36n0659_013:0531c18": "[0531c18] 善男子心若常者下第四重破常執正是破於前",
    "X36n0659_013:0532a01": "八復次文還有八雖不相對或破前或生後不破",
    "X36n0659_013:0532a02": "私謂前七破前後一生後又出沒不同沒四謂不",
    "X36n0659_013:0532a03": "破因果殺生算數形相而剩生後已作今作非怨",
    "X36n0659_013:0532a04": "非親及我物他物最後第八復次總結無常私謂",
    "X36n0659_013:0532a05": "是則但有第一破第三專念第二破第四憶念第",
    "X36n0659_013:0532a06": "三破第七讀誦剩有四五六第七破第五修習第",
    "X36n0659_013:0532a07": "八生後亦是剩文名有出沒者皆是隨宜非凡所",
    "X36n0659_013:0532a08": "測。",
    "X36n0659_013:0532a09": "[0532a09] 善男子心若常者亦復不能分別諸色所謂青黃赤",
    "X36n0659_013:0532a10": "白紫色。",
    "X36n0659_013:0532a11": "[0532a11] 善男子心若常者諸憶念法不應忘失。",
    "X36n0659_013:0532a12": "[0532a12] 善男子心若常者凡諸讀誦不應增長。",
    "X36n0659_013:0532a13": "[0532a13] 復次善男子心若常者不應說言已作今作當作若",
    "X36n0659_013:0532a14": "有已作今作當作當知是心必定無常。",
    "X36n0659_013:0532a15": "[0532a15] 善男子心若常者則無怨親非怨非親。",
    "X36n0659_013:0532a16": "[0532a16] 心若常者則不應言我物他物若死若生。",
    "X36n0659_013:0532a17": "[0532a17] 心若常者雖有所作不應增長。",
    "X36n0659_013:0532a18": "[0532a18] 善男子以是義故當知心性各各別異有別異故當",
    "X36n0659_013:0532a19": "知無常。",
    "X36n0659_013:0532a20": "[0532a20] 我今於此非色法中下第三偏明色是無常又二",
    "X36n0659_013:0532a21": "先結前生後。",
    "X36n0659_013:0532a22": "[0532a22] 善男子我今於此非色法中演說無常其義已顯復",
    "X36n0659_013:0532a23": "當為汝說色無常。",
    "X36n0659_013:0532a24": "[0532a24] 次是色無常下正辨無常自有十句一初生異二",
    "X36n0659_013:0532b01": "時異三味異四力異五形狀異六果報異七名字",
    "X36n0659_013:0532b02": "異八壞合異九次第生異十次第滅異皆舉外對",
    "X36n0659_013:0532b03": "辨中間或略前後皆對。",
    "X36n0659_013:0532b04": "[0532b04] 是色無常本無有生生已滅故內身處胎歌羅邏時",
    "X36n0659_013:0532b05": "本無有生生已變故外之牙莖本亦無生生已變故",
    "X36n0659_013:0532b06": "是故當知一切色法悉皆無常。",
    "X36n0659_013:0532b07": "[0532b07] 善男子所有內色隨時而變歌羅邏時異阿浮陀時",
    "X36n0659_013:0532b08": "異伽那時異閉手時異諸皰時異初生時異嬰孩時",
    "X36n0659_013:0532b09": "異童子時異乃至老時各各變異所謂外色亦復如",
    "X36n0659_013:0532b10": "是牙異莖異枝異葉異華異果異。",
    "X36n0659_013:0532b11": "[0532b11] 復次善男子內味亦異歌羅邏時乃至老時各各變",
    "X36n0659_013:0532b12": "異外味亦爾牙莖枝葉華果味異。",
    "X36n0659_013:0532b13": "[0532b13] 歌羅邏時力異乃至老時力異。",
    "X36n0659_013:0532b14": "[0532b14] 歌羅邏時狀貌異乃至老時狀貌亦異。",
    "X36n0659_013:0532b15": "[0532b15] 歌羅邏時果報異乃至老時果報亦異。",
    "X36n0659_013:0532b16": "[0532b16] 歌羅邏時名字異乃至老時名字亦異。",
    "X36n0659_013:0532b17": "[0532b17] 所謂內色壞已還合故知無常外之樹木亦壞已還",
    "X36n0659_013:0532b18": "合故知無常。",
    "X36n0659_013:0532b19": "[0532b19] 次第漸生故知無常次第生歌羅邏時乃至老時次",
    "X36n0659_013:0532b20": "第生牙乃至果子故知無常。",
    "X36n0659_013:0532b21": "[0532b21] 諸色可滅故知無常歌羅邏滅時異乃至老滅時異",
    "X36n0659_013:0532b22": "牙滅時異乃至果滅時異故知無常凡夫無知見相",
    "X36n0659_013:0532b23": "似生計以為常以是義故名曰無常。",
    "X36n0659_013:0532b24": "[0532b24] 若無常即是苦下第二總破前五復次計樂三復",
    "X36n0659_013:0532c01": "次計淨又二先正破後指上已答。",
    "X36n0659_013:0532c02": "[0532c02] 若無常即是苦若苦即是不淨。",
    "X36n0659_013:0532c03": "[0532c03] 若無常即是苦破其計樂若苦即是不淨破其計",
    "X36n0659_013:0532c04": "淨。",
    "X36n0659_013:0532c05": "[0532c05] 善男子我因迦葉上問是事於彼已答。",
    "X36n0659_013:0532c06": "[0532c06] 因迦葉上問已答者有三解一開善云前四諦慧",
    "X36n0659_013:0532c07": "聖行初說苦諦明五陰皆苦迦葉以設諸難明有",
    "X36n0659_013:0532c08": "樂緣樂因理應有樂不應皆苦佛答於下苦中橫",
    "X36n0659_013:0532c09": "生樂相是已答竟二冶城云前性品中佛有真我",
    "X36n0659_013:0532c10": "之性迦葉即十二難責覓現用佛舉力士額珠等",
    "X36n0659_013:0532c11": "譬答竟三諸師多用長壽品末迦葉問世間亦說",
    "X36n0659_013:0532c12": "梵天是常與佛說何殊佛答外道皆是竊得此言",
    "X36n0659_013:0532c13": "如偷牛之譬故言已答河西記中云即是第七卷",
    "X36n0659_013:0532c14": "中已答觀師云是四倒品中具說淨樂等倒此中",
    "X36n0659_013:0532c15": "不復委悉但略破樂淨故指上也。",
    "X36n0659_013:0532c16": "[0532c16] 復次善男子下第三明無我以答前八復次計我",
    "X36n0659_013:0532c17": "文為二初總明無我二正破彼執初總唱色非色",
    "X36n0659_013:0532c18": "二章次釋二章前破常中亦先標次釋釋之則廣",
    "X36n0659_013:0533a01": "此中釋章門即略前亦就色心破常今破我亦就",
    "X36n0659_013:0533a02": "色心。",
    "X36n0659_013:0533a03": "[0533a03] 復次善男子諸行無我善男子總一切法謂色非色。",
    "X36n0659_013:0533a04": "[0533a04] 色非我下釋初章門中先明色非我。",
    "X36n0659_013:0533a05": "[0533a05] 色非我也何以故可被可壞可打可裂生增長故我",
    "X36n0659_013:0533a06": "者不可破壞打裂生長以是義故知色非我。",
    "X36n0659_013:0533a07": "[0533a07] 色何故非我可壞可破故也。",
    "X36n0659_013:0533a08": "[0533a08] 非色之法下釋非色章。",
    "X36n0659_013:0533a09": "[0533a09] 非色之法亦復非我何以故因緣生故。",
    "X36n0659_013:0533a10": "[0533a10] 非色是心心則無定從境生故樂緣觸心心即便",
    "X36n0659_013:0533a11": "樂苦及不苦不樂亦爾既其從緣故無常無我。",
    "X36n0659_013:0533a12": "[0533a12] 若諸外道下二正破所執上有八復次今有九復",
    "X36n0659_013:0533a13": "次亦不正相對今是隨機不同不破第一造作第",
    "X36n0659_013:0533a14": "四作業剩第一專念第二憶想第七三法是則第",
    "X36n0659_013:0533a15": "三破第七第四破第八第五破第六第六破第五",
    "X36n0659_013:0533a16": "第八破第二第九破第三不次第者但隨舉而破",
    "X36n0659_013:0533a17": "應無別意。",
    "X36n0659_013:0533a18": "[0533a18] 善男子若諸外道以專念故知有我者專念之性實",
    "X36n0659_013:0533a19": "非我也若以專念為我性者過去之事則有忘失有",
    "X36n0659_013:0533a20": "忘失故定知無我。",
    "X36n0659_013:0533a21": "[0533a21] 善男子若諸外道以憶想故知有我者無憶想故定",
    "X36n0659_013:0533a22": "知無我如說見人手有六指即復問言我先何處共",
    "X36n0659_013:0533a23": "相見耶若有我者不應復問以相問故定知無我。",
    "X36n0659_013:0533a24": "[0533a24] 善男子若諸外道以遮故知有我者善男子以有遮",
    "X36n0659_013:0533b01": "故定知無我如言調達終不發言非調達也我亦如",
    "X36n0659_013:0533b02": "是若定是我終不遮我以遮我故定知無我若以遮",
    "X36n0659_013:0533b03": "故知有我者汝今不遮定應無我。",
    "X36n0659_013:0533b04": "[0533b04] 善男子若諸外道以伴非伴知有我者以無伴故應",
    "X36n0659_013:0533b05": "無有我有法無伴所謂如來&#x8657;空佛性我亦如是實",
    "X36n0659_013:0533b06": "無有伴以是義故定知無我。",
    "X36n0659_013:0533b07": "[0533b07] 復次善男子若諸外道以名字故知有我者無我法",
    "X36n0659_013:0533b08": "中亦有我名如貧賤人名字富貴如言我死若我死",
    "X36n0659_013:0533b09": "者我則殺我而我實不可殺假名殺我亦如矬人名",
    "X36n0659_013:0533b10": "為長者以是義故定知無我。",
    "X36n0659_013:0533b11": "[0533b11] 復次善男子若諸外道以生已求乳知有我者善男",
    "X36n0659_013:0533b12": "子若有我者一切嬰兒不應執持不淨火蛇毒藥以",
    "X36n0659_013:0533b13": "是義故定知無我。",
    "X36n0659_013:0533b14": "[0533b14] 復次善男子一切眾生於三法中悉有等智所謂淫",
    "X36n0659_013:0533b15": "欲飲食恐怖是故無我。",
    "X36n0659_013:0533b16": "[0533b16] 復次善男子若諸外道以相貌故知有我者善男子",
    "X36n0659_013:0533b17": "相故無我無相故亦無我若人睡時不能進止俯仰",
    "X36n0659_013:0533b18": "視眴不覺苦樂不應有我若以進止俯仰視眴知有",
    "X36n0659_013:0533b19": "我者機關木人亦應有我善男子如來亦爾不進不",
    "X36n0659_013:0533b20": "止不俯不仰不視不眴不苦不樂不貪不恚不癡不",
    "X36n0659_013:0533b21": "行如來如是真實有我。",
    "X36n0659_013:0533b22": "[0533b22] 復次善男子若諸外道以見他食果口中生涎知有",
    "X36n0659_013:0533b23": "我者善男子以憶念故見則生涎涎非我也我亦非",
    "X36n0659_013:0533b24": "涎非喜非悲非哭非笑非墮非起非飢非飽以是義",
    "X36n0659_013:0533c01": "故定知無我。",
    "X36n0659_013:0533c02": "[0533c02] 善男子是諸外道下三結過呵責凡舉兩譬初小",
    "X36n0659_013:0533c03": "兒後生盲初小兒譬行非生盲譬教非。",
    "X36n0659_013:0533c04": "[0533c04] 善男子是諸外道癡如小兒無慧方便不能了達常",
    "X36n0659_013:0533c05": "與無常苦樂淨不淨我無我壽命非壽命眾生非眾",
    "X36n0659_013:0533c06": "生實非實有非有於佛法中取少許分&#x8657;妄計有常",
    "X36n0659_013:0533c07": "樂淨我而實不知常樂淨我。",
    "X36n0659_013:0533c08": "[0533c08] 如嬰孩唐戲終日不營家業外道亦爾無益苦身",
    "X36n0659_013:0533c09": "不成淨行故文云無慧方便。",
    "X36n0659_013:0533c10": "[0533c10] 如生盲人不識乳色便問他言乳色何似他人答言",
    "X36n0659_013:0533c11": "色白如貝盲人復問是乳色者如貝聲耶答言不也",
    "X36n0659_013:0533c12": "復問貝色為何似耶答云如稻米粖盲人復問乳色",
    "X36n0659_013:0533c13": "柔耎如稻米粖耶稻米粖者復何所似答言如雪盲",
    "X36n0659_013:0533c14": "人復言彼稻米粖冷如雪耶雪復何似答言猶如白",
    "X36n0659_013:0533c15": "鶴是生盲人雖聞如是四種譬喻終不能得識乳真",
    "X36n0659_013:0533c16": "色是諸外道亦復如是終不能識常樂淨我善男子",
    "X36n0659_013:0533c17": "以是義故我佛法中有真實諦非於外道。",
    "X36n0659_013:0533c18": "[0533c18] 次如生盲人徒聞四譬不識真乳外道亦爾闇信",
    "X36n0659_013:0534a01": "韋陀寧知常樂故文云而問他言(云云)。",
    "X36n0659_013:0534a02": "[0534a02] 文殊白佛下第二明圓慧行舊云破迷四諦二諦",
    "X36n0659_013:0534a03": "一諦之著又云破前分別心明畢竟盡淨無所住",
    "X36n0659_013:0534a04": "著是義不然前標章說次第五行戒定兩行尚無",
    "X36n0659_013:0534a05": "破著何獨慧耶慧行被破戒定自破三行破者即",
    "X36n0659_013:0534a06": "破聖行聖行破五行亦破五行若破即無所修無",
    "X36n0659_013:0534a07": "修即無證無證則破十功德此義不然當知此文",
    "X36n0659_013:0534a08": "明圓慧行文為四一發起二正說三領解四結章。",
    "X36n0659_013:0534a09": "[0534a09] 文殊師利白佛言希有世尊如來於今臨般涅槃方",
    "X36n0659_013:0534a10": "復更轉無上法輪乃作如是分別真諦。",
    "X36n0659_013:0534a11": "[0534a11] 初發起中不稱四二但稱一實何以知之昔初教",
    "X36n0659_013:0534a12": "中析法四諦摩訶衍中相即二諦先已曾說非為",
    "X36n0659_013:0534a13": "希有又非無上今臨涅槃方復更轉一實真諦是",
    "X36n0659_013:0534a14": "為希有名為無上故次第後發起圓慧。",
    "X36n0659_013:0534a15": "[0534a15] 正說為二一明不般示圓慧二約不更示圓慧不",
    "X36n0659_013:0534a16": "般又為三一直示二約不轉橫歷事示三約如來",
    "X36n0659_013:0534a17": "&#x8657;空豎示就直示又二初止其云何二示其真理。",
    "X36n0659_013:0534a18": "[0534a18] 佛告文殊師利汝今云何故於如來生涅槃想。",
    "X36n0659_013:0534a19": "[0534a19] 云何有二意一寄文殊嗟於未達故言云何二難",
    "X36n0659_013:0534a20": "文殊為是未達為發起故故言云何。",
    "X36n0659_013:0534a21": "[0534a21] 次示真理如文。",
    "X36n0659_013:0534a22": "[0534a22] 善男子如來實是常住不變不般涅槃。",
    "X36n0659_013:0534a23": "[0534a23] 二從善男子若計有我去明不轉橫歷諸事以示",
    "X36n0659_013:0534a24": "圓慧明不轉者凡歷七事謂非果非因非轉非生",
    "X36n0659_013:0534b01": "非出非作非造皆即事而理悉是常住。",
    "X36n0659_013:0534b02": "[0534b02] 善男子若有計我是佛我成阿耨多羅三藐三菩提",
    "X36n0659_013:0534b03": "我即是法法是我所我即是道道是我所我即世尊",
    "X36n0659_013:0534b04": "世尊即是我所我即聲聞聲聞即是我所我能說法",
    "X36n0659_013:0534b05": "令他聽受我轉法輪餘人不能如來終不作如是計",
    "X36n0659_013:0534b06": "是故如來不轉法輪善男子若有人作如是妄計我",
    "X36n0659_013:0534b07": "即是眼眼即是我所耳鼻舌身意亦復如是我即是",
    "X36n0659_013:0534b08": "色色是我所乃至法亦如是我即是地地即我所水",
    "X36n0659_013:0534b09": "火風亦如是。",
    "X36n0659_013:0534b10": "[0534b10] 善男子若人計言我即是信信是我所我是多聞多",
    "X36n0659_013:0534b11": "聞即是我所我是檀波羅蜜檀波羅蜜即是我所我",
    "X36n0659_013:0534b12": "是尸波羅蜜尸波羅蜜即是我所我是羼提波羅蜜",
    "X36n0659_013:0534b13": "羼提波羅蜜即是我所我是毗&#x68C3;耶波羅蜜毗&#x68C3;耶",
    "X36n0659_013:0534b14": "波羅蜜即是我所我是禪波羅蜜禪波羅蜜即是我",
    "X36n0659_013:0534b15": "所我是般若波羅蜜般若波羅蜜即是我所我是四",
    "X36n0659_013:0534b16": "念處四念處即是我所四正勤四如意足五根五力",
    "X36n0659_013:0534b17": "七覺分八聖道分亦復如是善男子如來終不作如",
    "X36n0659_013:0534b18": "是計是故如來不轉法輪。",
    "X36n0659_013:0534b19": "[0534b19] 善男子若言常住無有變易云何說言佛轉法輪是",
    "X36n0659_013:0534b20": "故汝今不應說言如來方更轉上法輪。",
    "X36n0659_013:0534b21": "[0534b21] 善男子譬如因眼緣色緣明緣思惟因緣和合得生",
    "X36n0659_013:0534b22": "眼識善男子眼不念言我能生識色乃至思惟終不",
    "X36n0659_013:0534b23": "念言我生眼識眼識亦復不作念言我能自生善男",
    "X36n0659_013:0534b24": "子如是等法因緣和合得名為見善男子如來亦爾",
    "X36n0659_013:0534c01": "因六波羅蜜和合得名為見善男子如來亦爾因六",
    "X36n0659_013:0534c02": "波羅蜜三十七助菩提法覺了諸法復因咽喉舌齒",
    "X36n0659_013:0534c03": "脣口言語音聲為憍陳如初始說法名轉法輪以是",
    "X36n0659_013:0534c04": "義故如來不名轉法輪也善男子若不轉者即名為",
    "X36n0659_013:0534c05": "法法即如來善男子譬如因燧因鑽因手因乾&#x79CC;草",
    "X36n0659_013:0534c06": "而得生火燧亦不言我能生火鑽手乾草各不念言",
    "X36n0659_013:0534c07": "我能生火火亦不言我能自生如來亦爾因六波羅",
    "X36n0659_013:0534c08": "蜜乃至憍陳如名轉法輪如來亦復不生念言我轉",
    "X36n0659_013:0534c09": "法輪善男子若不生者是則名為轉正法輪是轉法",
    "X36n0659_013:0534c10": "輪即名如來。",
    "X36n0659_013:0534c11": "[0534c11] 善男子譬如因酪因水因鑽因缾因繩因人手捉而",
    "X36n0659_013:0534c12": "得出酥酪不念言我能出酥乃至人手亦不念言我",
    "X36n0659_013:0534c13": "能出酥酥亦不言我能自出眾緣和合故得出酥如",
    "X36n0659_013:0534c14": "來亦爾終不念言我轉法輪善男子若不出者是則",
    "X36n0659_013:0534c15": "名為轉正法輪是轉法輪即是如來。",
    "X36n0659_013:0534c16": "[0534c16] 善男子譬如因子及地水火風沃壤時節因人作業",
    "X36n0659_013:0534c17": "而芽得生善男子子亦不言我能生芽乃至作業亦",
    "X36n0659_013:0534c18": "不念言我能生芽芽亦不言我能自生如來亦爾終",
    "X36n0659_013:0535a01": "不念言我轉法輪善男子若不作者是則名為轉正",
    "X36n0659_013:0535a02": "法輪是轉法輪即是如來。",
    "X36n0659_013:0535a03": "[0535a03] 善男子譬如因鼓因空因皮因人因桴和合出聲鼓",
    "X36n0659_013:0535a04": "不念言我能出聲乃至桴亦如是聲亦不言我能自",
    "X36n0659_013:0535a05": "生善男子如來亦爾終不念言我轉法輪善男子轉",
    "X36n0659_013:0535a06": "法輪者名為不作不作者即轉法輪轉法輪者即是",
    "X36n0659_013:0535a07": "如來。",
    "X36n0659_013:0535a08": "[0535a08] 三從善男子轉法輪佛境界去是豎結圓慧無非",
    "X36n0659_013:0535a09": "常住。",
    "X36n0659_013:0535a10": "[0535a10] 善男子轉法輪者乃是諸佛世尊境界非諸聲聞緣",
    "X36n0659_013:0535a11": "覺所知善男子&#x8657;空非生非出非作非造非有為法",
    "X36n0659_013:0535a12": "如來亦爾非生非出非作非造非有為法如如來性",
    "X36n0659_013:0535a13": "佛性亦爾非生非出非作非造非有為法。",
    "X36n0659_013:0535a14": "[0535a14] 或云如來約果理佛性約因理&#x8657;空通因果(云云)。",
    "X36n0659_013:0535a15": "[0535a15] 從善男子語有二種下第二明不更為二先明異",
    "X36n0659_013:0535a16": "故不更次明同故不更初異故不更者既其兩異",
    "X36n0659_013:0535a17": "何得言更異有八一語異二眾異三根異四德異",
    "X36n0659_013:0535a18": "五利益異六請主異七所說異八聲&#x5FA7;異。",
    "X36n0659_013:0535a19": "[0535a19] 善男子諸佛世尊語有二種一者世語二者出世語。",
    "X36n0659_013:0535a20": "[0535a20] 善男子如來為諸聲聞緣覺說於世語為諸菩薩說",
    "X36n0659_013:0535a21": "出世語。",
    "X36n0659_013:0535a22": "[0535a22] 善男子是諸大眾復有二種一者求小乘二者求大",
    "X36n0659_013:0535a23": "乘我於昔日波羅柰城為諸聲聞轉于法輪今始於",
    "X36n0659_013:0535a24": "此拘尸那城為諸菩薩轉大法輪。",
    "X36n0659_013:0535b01": "[0535b01] 復次善男子復有二人中根上根為中根人於波羅",
    "X36n0659_013:0535b02": "柰轉於法輪為上根人人中象王迦葉菩薩等今於",
    "X36n0659_013:0535b03": "此閒拘尸那城轉大法輪善男子極下根者如來終",
    "X36n0659_013:0535b04": "不為轉法輪極下根者即一闡提。",
    "X36n0659_013:0535b05": "[0535b05] 復次善男子求佛道者復有二種一中精進二上精",
    "X36n0659_013:0535b06": "進於波羅柰為中精進轉於法輪今於此城為上精",
    "X36n0659_013:0535b07": "進轉大法輪。",
    "X36n0659_013:0535b08": "[0535b08] 復次善男子我昔於彼波羅柰城初轉法輪八萬天",
    "X36n0659_013:0535b09": "人得須陀洹果今於此城八十萬億人不退轉於阿",
    "X36n0659_013:0535b10": "耨多羅三藐三菩提。",
    "X36n0659_013:0535b11": "[0535b11] 初轉法輪為五比丘一陳如二十力迦葉三跋提",
    "X36n0659_013:0535b12": "四頞&#x979E;五摩男拘利今總言之。",
    "X36n0659_013:0535b13": "[0535b13] 復次善男子波羅柰城大梵天王稽首請我轉於法",
    "X36n0659_013:0535b14": "轉今於此城迦葉菩薩稽首請我轉大法輪。",
    "X36n0659_013:0535b15": "[0535b15] 復次善男子我昔於彼波羅柰城轉法輪時演說無",
    "X36n0659_013:0535b16": "常苦空無我今於此城轉法輪時如實演暢常樂我",
    "X36n0659_013:0535b17": "淨。",
    "X36n0659_013:0535b18": "[0535b18] 復次善男子我昔於彼波羅柰城轉法輪時所出音",
    "X36n0659_013:0535b19": "聲聞于梵天如來今於拘尸那城轉法輪時所出音",
    "X36n0659_013:0535b20": "聲&#x5FA7;於東方二十恒河沙等諸佛世界南西北方四",
    "X36n0659_013:0535b21": "維上下亦復如是。",
    "X36n0659_013:0535b22": "[0535b22] 復次凡有所說下二明同故不更又三法譬結初",
    "X36n0659_013:0535b23": "法中明同故無更。",
    "X36n0659_013:0535b24": "[0535b24] 復次善男子諸佛世尊凡有所說皆悉名為轉法輪",
    "X36n0659_013:0535c01": "也。",
    "X36n0659_013:0535c02": "[0535c02] 譬如下譬釋無更凡三譬初譬生善滅惡一偏滅",
    "X36n0659_013:0535c03": "惡三偏生善此等義同是故無更。",
    "X36n0659_013:0535c04": "[0535c04] 善男子譬如聖王所有輪寶未降伏者能令降伏已",
    "X36n0659_013:0535c05": "降伏者能令安隱善男子諸佛世尊凡所說法亦復",
    "X36n0659_013:0535c06": "如是無量煩惱未調伏者能令調伏已調伏者令生",
    "X36n0659_013:0535c07": "善根。",
    "X36n0659_013:0535c08": "[0535c08] 善男子譬如聖王所有輪寶則能消滅一切怨賊如",
    "X36n0659_013:0535c09": "來演法亦復如是能令一切諸煩惱賊皆悉寂靜。",
    "X36n0659_013:0535c10": "[0535c10] 復次善男子譬如聖王所有輪寶下上回轉如來說",
    "X36n0659_013:0535c11": "法亦復如是能令下趣諸惡眾生上生人天乃至佛",
    "X36n0659_013:0535c12": "道。",
    "X36n0659_013:0535c13": "[0535c13] 是故汝今下是第三結無更。",
    "X36n0659_013:0535c14": "[0535c14] 善男子是故汝今不應讚言如來於此更轉法輪。",
    "X36n0659_013:0535c15": "[0535c15] 爾時文殊下第三領解發&#x8FF9;。",
    "X36n0659_013:0535c16": "[0535c16] 爾時文殊師利白佛言世尊我於此義非為不知所",
    "X36n0659_013:0535c17": "以問者為欲利益諸眾生故世尊我已久知轉法輪",
    "X36n0659_013:0535c18": "者實是諸佛如來境界非是聲聞緣覺所及。",
    "X36n0659_013:0536a01": "[0536a01] 爾時世尊下第四結。",
    "X36n0659_013:0536a02": "[0536a02] 爾時世尊告迦葉菩薩善男子是名菩薩住於大乘",
    "X36n0659_013:0536a03": "大涅槃經所行聖行。",
    "X36n0659_013:0536a04": "[0536a04] 初先對迦葉中間對文殊今慧行竟還對迦葉善",
    "X36n0659_013:0536a05": "始令終。",
    "X36n0659_013:0536a06": "[0536a06] 迦葉白佛下是第二釋行名問何故戒慧之後俱",
    "X36n0659_013:0536a07": "釋行名定行無耶答初後既釋中閒略無今文為",
    "X36n0659_013:0536a08": "四前佛復宗通結竟今初迦葉問。",
    "X36n0659_013:0536a09": "[0536a09] 迦葉菩薩白佛言世尊復以何義名為聖行。",
    "X36n0659_013:0536a10": "[0536a10] 次則如來別結。",
    "X36n0659_013:0536a11": "[0536a11] 善男子聖名諸佛世尊以是義故名為聖行。",
    "X36n0659_013:0536a12": "[0536a12] 三迦葉更問。",
    "X36n0659_013:0536a13": "[0536a13] 世尊若是諸佛之所行者則非聲聞緣覺菩薩所能",
    "X36n0659_013:0536a14": "修行。",
    "X36n0659_013:0536a15": "[0536a15] 四如來開結次第五行。",
    "X36n0659_013:0536a16": "[0536a16] 善男子是諸世尊安住於此大般涅槃而作如是開",
    "X36n0659_013:0536a17": "示分別演說其義以是義故名曰聖行聲聞緣覺及",
    "X36n0659_013:0536a18": "諸菩薩如是聞已則能奉行故名聖行。",
    "X36n0659_013:0536a19": "[0536a19] 此之五行本為五人有病行處說此法門二乘之",
    "X36n0659_013:0536a20": "人得有修義即聲聞緣覺如是聞已則能奉行故",
    "X36n0659_013:0536a21": "名聖行又有別根性拙度菩薩約次第修亦名聖",
    "X36n0659_013:0536a22": "行若是諸佛世尊之所行者名為聖行此結圓行",
    "X36n0659_013:0536a23": "如來行之故作不治遇與不遇悉皆得差正結此",
    "X36n0659_013:0536a24": "人及此法門古來不見此結束意是故不作別圓",
    "X36n0659_013:0536b01": "兩釋若二乘人及別根性有病行處聞佛說者修",
    "X36n0659_013:0536b02": "之則差不修不差此結次第。",
    "X36n0659_013:0536b03": "[0536b03] 善男子是菩薩下第二明慧行果文為五一唱地",
    "X36n0659_013:0536b04": "名二釋地義三明地體四明地用五結下地況上",
    "X36n0659_013:0536b05": "地初文者。",
    "X36n0659_013:0536b06": "[0536b06] 善男子是菩薩摩訶薩得是行已則得住於無所畏",
    "X36n0659_013:0536b07": "地。",
    "X36n0659_013:0536b08": "[0536b08] 舊明慧果得二地謂無畏地從初至六地從七地",
    "X36n0659_013:0536b09": "至法雲名自在王地所以得二地果者慧行斷煩",
    "X36n0659_013:0536b10": "惱通道疾利今謂不然且戒定兩行不斷惑通道",
    "X36n0659_013:0536b11": "鈍者云何舊解不動堪忍皆是初地一體異名若",
    "X36n0659_013:0536b12": "其同是戒定之果何不二地通至法雲今明只是",
    "X36n0659_013:0536b13": "一地自在往生乃是無畏用不應更開。",
    "X36n0659_013:0536b14": "[0536b14] 善男子若有菩薩去是第二釋地義。",
    "X36n0659_013:0536b15": "[0536b15] 善男子若有菩薩得住如是無所畏地則不復畏貪",
    "X36n0659_013:0536b16": "恚愚癡生老病死亦復不畏惡道地獄畜生餓鬼善",
    "X36n0659_013:0536b17": "男子惡有二種一者阿脩羅二者人中人中有三種",
    "X36n0659_013:0536b18": "惡一者一闡提二者誹謗方等經典三者犯四重禁。",
    "X36n0659_013:0536b19": "[0536b19] 善男子住是地中諸菩薩等終不畏墮如是惡中亦",
    "X36n0659_013:0536b20": "復不畏沙門婆羅門外道邪見天魔波旬。",
    "X36n0659_013:0536b21": "[0536b21] 此文與地經合彼解初地離五怖畏今文亦然在",
    "X36n0659_013:0536b22": "名小異意義則同不畏貪恚下無不活畏無死畏",
    "X36n0659_013:0536b23": "不畏惡道下無惡道畏惡有二種下無惡名畏亦",
    "X36n0659_013:0536b24": "復不畏沙門下無大眾威德畏無死畏即常無不",
    "X36n0659_013:0536c01": "活惡道畏即樂無惡名畏即淨無大眾畏即我具",
    "X36n0659_013:0536c02": "四德無五怖是故此地名無畏地。",
    "X36n0659_013:0536c03": "[0536c03] 亦復不畏受二十五有去第三明地體文為三初",
    "X36n0659_013:0536c04": "出體所入位次善男子住無畏下出體所證三是",
    "X36n0659_013:0536c05": "名下結初如文。",
    "X36n0659_013:0536c06": "[0536c06] 亦復不畏受二十五有是故此地名無所畏。",
    "X36n0659_013:0536c07": "[0536c07] 善男子菩薩摩訶薩住無畏地得二十五三昧壞二",
    "X36n0659_013:0536c08": "十五有善男子得無垢三昧能壞地獄有得無退三",
    "X36n0659_013:0536c09": "昧能壞畜生有得心樂三昧能壞餓鬼有得歡喜三",
    "X36n0659_013:0536c10": "昧能壞阿脩羅有得日光三昧能斷弗婆提有得月",
    "X36n0659_013:0536c11": "光三昧能斷瞿耶尼有得熱燄三昧能斷&#x9B31;單越有",
    "X36n0659_013:0536c12": "得如幻三昧能斷閻浮提有得一切法不動三昧能",
    "X36n0659_013:0536c13": "斷四天處有得難伏三昧能斷三十三天處有得悅",
    "X36n0659_013:0536c14": "意三昧能斷燄摩天有得青色三昧能斷兜術天有",
    "X36n0659_013:0536c15": "得黃色三昧能斷化樂天有得赤色三昧能斷他化",
    "X36n0659_013:0536c16": "自在天有得白色三昧能斷初禪有得種種三昧能",
    "X36n0659_013:0536c17": "斷大梵王有得雙三昧能斷二禪有得雷音三昧能",
    "X36n0659_013:0536c18": "斷三禪有得注雨三昧能斷四禪有得如&#x8657;空三昧",
    "X36n0659_013:0536c19": "能斷無想有得照鏡三昧能斷淨居阿那含有得無",
    "X36n0659_013:0536c20": "閡三昧能斷空處有得常三昧能斷識處有得樂三",
    "X36n0659_013:0536c21": "昧能斷不用處有得我三昧能斷非想非非想處有。",
    "X36n0659_013:0536c22": "[0536c22] 次所證者此地得二十五三昧名諸三昧王一切",
    "X36n0659_013:0536c23": "三昧悉入其中即是中道第一義三昧總攝諸三",
    "X36n0659_013:0536c24": "昧所謂俗諦三昧真諦三昧皆來攝屬故得稱王",
    "X36n0659_013:0537a01": "一諦三諦即是其體舊云二十五三昧斷三界惑",
    "X36n0659_013:0537a02": "故六地菩薩名無畏地與羅漢齊今不用之若二",
    "X36n0659_013:0537a03": "乘斷二十五有得稱王者可言其齊既不是王何",
    "X36n0659_013:0537a04": "得云齊文云聖行者諸佛所行非諸聲聞緣覺境",
    "X36n0659_013:0537a05": "界何得云齊又六地菩薩斷三界惑是通菩薩非",
    "X36n0659_013:0537a06": "此文意諸師謬用全不相關釋二十五三昧具如",
    "X36n0659_013:0537a07": "法華玄文第四卷中彼釋二十五名具四悉意雖",
    "X36n0659_013:0537a08": "二十五無非是王為辨異故立名不同即世界意",
    "X36n0659_013:0537a09": "於二十五中如日光月光等即為人意如不退心",
    "X36n0659_013:0537a10": "樂等即對治意如常樂等即第一義意一一三昧",
    "X36n0659_013:0537a11": "通皆四意一明諸有過患所謂三惑二本法功德",
    "X36n0659_013:0537a12": "即修三諦三昧三結行成即三昧成入於初地四",
    "X36n0659_013:0537a13": "慈悲破有謂得入初地即能現於十法界身&#x5FA7;入",
    "X36n0659_013:0537a14": "諸有令他破有古人釋此全無片意(云云)。",
    "X36n0659_013:0537a15": "[0537a15] 善男子是名菩薩得二十五三昧斷二十五有善男",
    "X36n0659_013:0537a16": "子如是二十五三昧名諸三昧王。",
    "X36n0659_013:0537a17": "[0537a17] 善男子菩薩入如是等諸三昧王下第四明地用",
    "X36n0659_013:0537a18": "又二初明力用自在次明生用自在初力用中三",
    "X36n0659_013:0537a19": "雙一依正為一雙。",
    "X36n0659_013:0537a20": "[0537a20] 善男子菩薩摩訶薩入如是等諸三昧王若欲吹壞",
    "X36n0659_013:0537a21": "須彌山王隨意即能欲知三千大千世界所有眾生",
    "X36n0659_013:0537a22": "心之所念亦悉能知。",
    "X36n0659_013:0537a23": "[0537a23] 須彌是依眾生心是正。",
    "X36n0659_013:0537a24": "[0537a24] 二自他為一雙。",
    "X36n0659_013:0537b01": "[0537b01] 欲以三千大千世界所有眾生內於己身一毛孔中",
    "X36n0659_013:0537b02": "隨意即能亦令眾生無迫迮想若欲化作無量眾生",
    "X36n0659_013:0537b03": "悉令充滿三千大千世界中者亦能隨意。",
    "X36n0659_013:0537b04": "[0537b04] 內他入己化己為他。",
    "X36n0659_013:0537b05": "[0537b05] 三少多為一雙可見。",
    "X36n0659_013:0537b06": "[0537b06] 能分一身以為多身復合多身以為一身雖作如是",
    "X36n0659_013:0537b07": "心無所著猶如蓮華。",
    "X36n0659_013:0537b08": "[0537b08] 次生用者初總生諸處即十界處。",
    "X36n0659_013:0537b09": "[0537b09] 善男子菩薩摩訶薩得入如是三昧王已即得住於",
    "X36n0659_013:0537b10": "自在之地菩薩住是自在地者得自在力隨欲生處",
    "X36n0659_013:0537b11": "即得往生善男子譬如聖王領四天下隨意所行無",
    "X36n0659_013:0537b12": "能障閡菩薩摩訶薩亦復如是一切生處若欲生者",
    "X36n0659_013:0537b13": "隨意往生。",
    "X36n0659_013:0537b14": "[0537b14] 次別生處即是十界。",
    "X36n0659_013:0537b15": "[0537b15] 善男子菩薩摩訶薩若見地獄一切眾生有可化令",
    "X36n0659_013:0537b16": "住善根者菩薩即時往生其中菩薩雖生非本業果",
    "X36n0659_013:0537b17": "菩薩摩訶薩住自在地力因緣故而生其中善男子",
    "X36n0659_013:0537b18": "菩薩摩訶薩雖在地獄不受熾然碎身等苦。",
    "X36n0659_013:0537b19": "[0537b19] 壞須彌包世界散合十方而不染遊處地獄而不",
    "X36n0659_013:0537b20": "苦即地之用。",
    "X36n0659_013:0537b21": "[0537b21] 善男子菩薩成就去是第五結下況高如文。",
    "X36n0659_013:0537b22": "[0537b22] 善男子菩薩摩訶薩所可成就如是功德無量無邊",
    "X36n0659_013:0537b23": "百千萬億尚不可說何況諸佛所有功德而當可說。",
    "X36n0659_013:0537b24": "[0537b24] 問是諸菩薩功德悉等云何復有高下不同舊云",
    "X36n0659_013:0537c01": "等中等悉同無別等中不等故復淺深興皇釋云",
    "X36n0659_013:0537c02": "橫論一地具諸功德豎論則有高下橫豎亦復何",
    "X36n0659_013:0537c03": "定亦如一物推倒即橫捧起即豎(云云)。",
    "X36n0659_013:0537c04": "[0537c04] 爾時眾中下是第二章歎經經詮聖行依教奉行",
    "X36n0659_013:0537c05": "革凡成聖故可稱歎文為四一無垢歎教二如來",
    "X36n0659_013:0537c06": "述歎三迦葉自誓四如來述誓歎教為二先經家",
    "X36n0659_013:0537c07": "敘次正歎教。",
    "X36n0659_013:0537c08": "[0537c08] 爾時眾中有一菩薩名住無垢藏王有大威德成就",
    "X36n0659_013:0537c09": "神通得大總持三昧具足得無所畏即從座起偏袒",
    "X36n0659_013:0537c10": "右肩右膝著地長跪合掌白佛言。",
    "X36n0659_013:0537c11": "[0537c11] 初經家敘內德外儀初內中有大威德者總論無",
    "X36n0659_013:0537c12": "畏地之體用威是外用德是內證備內外德故言",
    "X36n0659_013:0537c13": "具大威德大神通者即歎外用如自在地有吹山",
    "X36n0659_013:0537c14": "覆海之用得大總持者得二十五三昧王持諸三",
    "X36n0659_013:0537c15": "昧得無所畏者備如佛說上諸功德皆悉具足即",
    "X36n0659_013:0537c16": "從座起是敘外儀。",
    "X36n0659_013:0537c17": "[0537c17] 世尊下是正歎教又二先領佛旨結下況高百千",
    "X36n0659_013:0537c18": "功德。",
    "X36n0659_013:0538a01": "[0538a01] 世尊如佛所說諸佛菩薩所可成就功德智慧無量",
    "X36n0659_013:0538a02": "無邊百千萬億實不可說。",
    "X36n0659_013:0538a03": "[0538a03] 次歎上說次第不次第別圓之教。",
    "X36n0659_013:0538a04": "[0538a04] 我意猶謂故不如是大乘經典何以故因是大乘方",
    "X36n0659_013:0538a05": "等經力故能出生諸佛世尊阿耨多羅三藐三菩提。",
    "X36n0659_013:0538a06": "[0538a06] 何故謂佛菩薩不如大乘大乘是佛母母能生子",
    "X36n0659_013:0538a07": "則教可尊崇文云方等力故能生諸佛若就道不",
    "X36n0659_013:0538a08": "自弘佛能說教則佛勝於教佛能弘教此就化他",
    "X36n0659_013:0538a09": "教能生佛此就自行藏王所歎舉自行邊。",
    "X36n0659_013:0538a10": "[0538a10] 時佛讚言下二如來述歎為三謂述釋結述如文。",
    "X36n0659_013:0538a11": "[0538a11] 時佛讚言善哉善哉善男子如是如是如汝所說。",
    "X36n0659_013:0538a12": "[0538a12] 釋中法說開譬合譬。",
    "X36n0659_013:0538a13": "[0538a13] 是諸大乘方等經典雖復成就無量功德欲比是經",
    "X36n0659_013:0538a14": "不得為喻百倍千倍百千萬倍乃至算數譬喻所不",
    "X36n0659_013:0538a15": "能及。",
    "X36n0659_013:0538a16": "[0538a16] 善男子譬如從牛出乳從乳出酪從酪出生酥從生",
    "X36n0659_013:0538a17": "酥出熟酥從熟酥出醍醐醍醐最上若有服者眾病",
    "X36n0659_013:0538a18": "皆除所有諸藥悉入其中。",
    "X36n0659_013:0538a19": "[0538a19] 善男子佛亦如是從佛出十二部經從十二部經出",
    "X36n0659_013:0538a20": "修多羅從修多羅出方等經從方等經出般若波羅",
    "X36n0659_013:0538a21": "蜜從般若波羅蜜出大涅槃猶如醍醐言醍醐者喻",
    "X36n0659_013:0538a22": "於佛性佛性者即是如來。",
    "X36n0659_013:0538a23": "[0538a23] 開善謂譬五時教佛合牛出十二部經指初教修",
    "X36n0659_013:0538a24": "多羅指般若言修多羅是法本般若是行本故方",
    "X36n0659_013:0538b01": "等指淨名思益稱歎菩薩故般若是法華法華明",
    "X36n0659_013:0538b02": "平等大慧大慧只是般若涅槃可解又云般若始",
    "X36n0659_013:0538b03": "在十二&#x79CA;中終則鄰於涅槃乃在法華之後引釋",
    "X36n0659_013:0538b04": "論畢竟品為證若爾修多羅是淨名方等即法華",
    "X36n0659_013:0538b05": "般若即般若招提云前三明教後二明理前三教",
    "X36n0659_013:0538b06": "者十二部即小乘藏修多羅即雜藏方等即菩薩",
    "X36n0659_013:0538b07": "藏佛教不出此三故後二理者般若是因涅槃是",
    "X36n0659_013:0538b08": "果行般若因得涅槃果興皇云佛說法即是十二",
    "X36n0659_013:0538b09": "部經學此十二即了修多羅知諸法本即達方等",
    "X36n0659_013:0538b10": "達方等故生於般若般若生故能了涅槃觀師云",
    "X36n0659_013:0538b11": "此&#x7ADD;從多之少從廣至略初歎十二部十二部通",
    "X36n0659_013:0538b12": "於大小此則是總更別歎修多羅修多羅又通更",
    "X36n0659_013:0538b13": "別歎方等方等未為希有復別歎般若於般若中",
    "X36n0659_013:0538b14": "更別歎涅槃一句佛性如從牛出乳乃至醍醐則",
    "X36n0659_013:0538b15": "涅槃為最義皆不然何者十二部經通於大小豈",
    "X36n0659_013:0538b16": "獨是小乘又十二部謂是初者小非初說故不可",
    "X36n0659_013:0538b17": "用復何故以修多羅為般若餘經豈無長行耶復",
    "X36n0659_013:0538b18": "何故以般若為法華名不相應義云何會假使以",
    "X36n0659_013:0538b19": "般若鄰於涅槃般若則是第四時教復違爾五時",
    "X36n0659_013:0538b20": "次第招提云三教兩理者此文是述其歎教何故",
    "X36n0659_013:0538b21": "喻理縱如招提所說乃歎他經非歎今教興皇所",
    "X36n0659_013:0538b22": "說乃生解次第復非歎教藏王云諸佛雖有無量",
    "X36n0659_013:0538b23": "功德故不如是大般涅槃從教生解非文所歎若",
    "X36n0659_013:0538b24": "觀師所說從廣至略而為最勝文云醍醐最上一",
    "X36n0659_013:0538c01": "切諸藥悉入其中廣豈過此既其是廣可不被歎",
    "X36n0659_013:0538c02": "諸師皆欲包括收攝不覺咫尺漏失正宗邯鄲學",
    "X36n0659_013:0538c03": "步兩無所獲(云云)今但依經即如藏王聞佛說於",
    "X36n0659_013:0538c04": "次第之別不次第圓次第之教能生漸行菩薩功",
    "X36n0659_013:0538c05": "德不次第教能生一切諸佛功德歡喜踊躍雙歎",
    "X36n0659_013:0538c06": "兩教佛助其喜還述歎之若次第相生窮玄極妙",
    "X36n0659_013:0538c07": "更加稱美牛者即涅槃教主乳者戒聖行酪者定",
    "X36n0659_013:0538c08": "聖行生酥者四諦慧聖行熟酥者二諦慧聖行醍",
    "X36n0659_013:0538c09": "醐者一實諦慧聖行如五味次第宗於醍醐五行",
    "X36n0659_013:0538c10": "轉深極於一實故言最勝最上此即述其歎次第",
    "X36n0659_013:0538c11": "教若單說實慧一慧一切慧慧為法界攝一切慧",
    "X36n0659_013:0538c12": "不由次第佛即醍醐最上最妙一切諸藥悉入其",
    "X36n0659_013:0538c13": "中如來即是人醍醐也一實諦者是法醍醐醍醐",
    "X36n0659_013:0538c14": "之人說醍醐法醍醐之法成醍醐人人之與法一",
    "X36n0659_013:0538c15": "而無二中閒諸法無不醍醐次第一實一而無二",
    "X36n0659_013:0538c16": "歎五行之一實即是歎一實之五行作此釋者次",
    "X36n0659_013:0538c17": "第歎教二義皆成若望一期教次第者從佛出十",
    "X36n0659_013:0538c18": "二部者即指華嚴華嚴最初是十二部修多羅者",
    "X36n0659_013:0538c19": "即三藏中之一藏物不堪大即為說小方等之教",
    "X36n0659_013:0538c20": "折小彈偏歎大褒圓般若之教三人同聞專歸一",
    "X36n0659_013:0538c21": "實引小歸大接偏成圓及住方便未證小果許其",
    "X36n0659_013:0538c22": "通學摩訶衍道大般涅槃尊極之教已住小果斥",
    "X36n0659_013:0538c23": "廢三修說勝常樂若爾何以不說法華法華破小",
    "X36n0659_013:0538c24": "果滅化城引入寶所與涅槃同又迦葉如來二萬",
    "X36n0659_013:0539a01": "燈明皆說法華以為極唱不說涅槃今此釋迦惡",
    "X36n0659_013:0539a02": "世垂&#x8FF9;宜以異名顯於常樂兩教同極不言法華",
    "X36n0659_013:0539a03": "意在於此又前番小熟者以法華熟之後番未熟",
    "X36n0659_013:0539a04": "更以般若洮汰今涅槃熟之釋論云般若至法華",
    "X36n0659_013:0539a05": "後即此義也又歎此教與一期教亦不相乖戒是",
    "X36n0659_013:0539a06": "聖行為首又戒廣攝如文所說與華嚴中所照義",
    "X36n0659_013:0539a07": "同定聖行正與修多羅中定藏義合四諦慧行以",
    "X36n0659_013:0539a08": "大涅槃三修斥小無漏之非與方等彈呵義合二",
    "X36n0659_013:0539a09": "諦慧行真俗相即正與摩訶衍即色即空義合一",
    "X36n0659_013:0539a10": "實諦慧行即涅槃教可知一期一經次第皆成義",
    "X36n0659_013:0539a11": "不相違。",
    "X36n0659_013:0539a12": "[0539a12] 以是義故下第三結歎。",
    "X36n0659_013:0539a13": "[0539a13] 善男子以是義故說言如來所有功德無量無邊不",
    "X36n0659_013:0539a14": "可稱計。",
    "X36n0659_013:0539a15": "[0539a15] 迦葉白佛下第三迦葉自誓文為三一領旨二愍",
    "X36n0659_013:0539a16": "他三自誓。",
    "X36n0659_013:0539a17": "[0539a17] 迦葉菩薩白佛言世尊如佛所讚大涅槃經猶如醍",
    "X36n0659_013:0539a18": "醐最上最妙若有能服眾病悉除一切諸藥悉入其",
    "X36n0659_013:0539a19": "中。",
    "X36n0659_013:0539a20": "[0539a20] 我聞是已竊亦思念若有不能聽受是經當知是人",
    "X36n0659_013:0539a21": "為大愚癡無有善心。",
    "X36n0659_013:0539a22": "[0539a22] 自誓為四一誓以正報皮骨以為紙筆傳持五行。",
    "X36n0659_013:0539a23": "[0539a23] 世尊我於今者實能堪忍剝皮為紙刺血為墨以髓",
    "X36n0659_013:0539a24": "為水析骨為筆書寫如是大涅槃經書已讀誦令其",
    "X36n0659_013:0539b01": "通利然後為人廣說其義。",
    "X36n0659_013:0539b02": "[0539b02] 二誓以依報財力充足飽滿令得宣行。",
    "X36n0659_013:0539b03": "[0539b03] 世尊若有眾生貪著財物我當施財然後以是大涅",
    "X36n0659_013:0539b04": "槃經勸之令讀。",
    "X36n0659_013:0539b05": "[0539b05] 三誓以智力折伏攝受。",
    "X36n0659_013:0539b06": "[0539b06] 若尊貴者先以愛語隨順其意然後漸當以是大乘",
    "X36n0659_013:0539b07": "大涅槃經勸之令讀若凡庶者當以威勢逼之令讀",
    "X36n0659_013:0539b08": "若憍慢者為作僕使隨順其意令其歡喜然後復以",
    "X36n0659_013:0539b09": "大涅槃經而教導之若有誹謗方等經者當以勢力",
    "X36n0659_013:0539b10": "摧之令伏既摧伏已然後勸令讀大涅槃。",
    "X36n0659_013:0539b11": "[0539b11] 四誓於同好傾盡三業而宗事之。",
    "X36n0659_013:0539b12": "[0539b12] 若有愛樂大乘經者我當&#x8EB3;往恭敬供養尊重讚歎。",
    "X36n0659_013:0539b13": "[0539b13] 爾時佛讚下第四佛述其誓又為三一讚二記三",
    "X36n0659_013:0539b14": "證此初讚也。",
    "X36n0659_013:0539b15": "[0539b15] 爾時佛讚迦葉菩薩善哉善哉汝甚愛樂大乘經典",
    "X36n0659_013:0539b16": "貪大乘經愛大乘經味大乘經信敬尊重供養大乘。",
    "X36n0659_013:0539b17": "[0539b17] 汝今下是記記文有二一記超越行成道果。",
    "X36n0659_013:0539b18": "[0539b18] 善男子汝今以此善心因緣當得超越無量無邊恒",
    "X36n0659_013:0539b19": "河沙等大菩薩前成阿耨多羅三藐三菩提。",
    "X36n0659_013:0539b20": "[0539b20] 二記轉法輪。",
    "X36n0659_013:0539b21": "[0539b21] 汝亦不久復當如我廣為大眾演說如是大般涅槃",
    "X36n0659_013:0539b22": "如來佛性諸佛所說祕密之藏。",
    "X36n0659_013:0539b23": "[0539b23] 三乃往下引證為二初引昔次證今初舉昔中有",
    "X36n0659_013:0539b24": "三一陳菩薩昔行二者諸天謀議三者逼試陳解",
    "X36n0659_013:0539c01": "初昔行如文。",
    "X36n0659_013:0539c02": "[0539c02] 善男子乃昔過去佛日未出我於爾時作婆羅門修",
    "X36n0659_013:0539c03": "菩薩行悉能通達一切外道所有經論修寂滅行具",
    "X36n0659_013:0539c04": "足威儀其心清淨不為外來能生欲想之所破壞滅",
    "X36n0659_013:0539c05": "瞋恚火受持常樂我淨之法周&#x5FA7;求索大乘經典乃",
    "X36n0659_013:0539c06": "至不聞方等名字我於爾時住於雪山其山清淨流",
    "X36n0659_013:0539c07": "泉浴池樹林藥木充滿其地處處石閒有清流水多",
    "X36n0659_013:0539c08": "諸香華周&#x5FA7;嚴飾眾鳥&#x7FA3;獸不可稱計甘果滋繁種",
    "X36n0659_013:0539c09": "別難計復有無量藕根甘根青木香根我於爾時獨",
    "X36n0659_013:0539c10": "處其中唯食諸果食已繫心思惟坐禪經無量歲亦",
    "X36n0659_013:0539c11": "不聞有如來出世大乘經名。",
    "X36n0659_013:0539c12": "[0539c12] 我修如是下諸天謀議。",
    "X36n0659_013:0539c13": "[0539c13] 善男子我修如是難行苦行時彼帝釋諸天人等心",
    "X36n0659_013:0539c14": "大驚怪即共集會各各相謂而說偈言。",
    "X36n0659_013:0539c15": " 各各相指示  清淨雪山中  寂靜離欲主",
    "X36n0659_013:0539c16": " 功德莊嚴王  已離貪瞋慢  永斷諂愚癡",
    "X36n0659_013:0539c17": " 口初未曾說  麤惡等語言",
    "X36n0659_013:0539c18": "[0539c18] 爾時眾中有一天子名曰歡喜復說偈言。",
    "X36n0659_013:0540a01": " 如是離欲人  清淨勤精進  將不求帝釋",
    "X36n0659_013:0540a02": " 及以諸天耶  若是求道者  修行諸苦行",
    "X36n0659_013:0540a03": " 是人多欲求  帝釋所坐處",
    "X36n0659_013:0540a04": "[0540a04] 爾時復有一仙天子即為帝釋而說偈言。",
    "X36n0659_013:0540a05": " 天主憍尸迦  不應生是慮  外道修苦行",
    "X36n0659_013:0540a06": " 何必求帝處",
    "X36n0659_013:0540a07": "[0540a07] 說是偈已復作是言憍尸迦世有大士為眾生故不",
    "X36n0659_013:0540a08": "貪己身為欲利益諸眾生故而修種種無量苦行如",
    "X36n0659_013:0540a09": "是之人見生死中諸過咎故設見珍寶滿此大地諸",
    "X36n0659_013:0540a10": "山大海不生貪著如視涕唾如是大士棄捨財寶所",
    "X36n0659_013:0540a11": "愛妻子頭目髓腦手足支節所居舍宅象馬車乘奴",
    "X36n0659_013:0540a12": "婢童僕亦不願求生於天上唯願一切得受快樂如",
    "X36n0659_013:0540a13": "我所解如是大士清淨無染眾結永盡唯欲志求阿",
    "X36n0659_013:0540a14": "耨多羅三藐三菩提。",
    "X36n0659_013:0540a15": "[0540a15] 釋提桓因復作是言如汝言者是人則為攝取一切",
    "X36n0659_013:0540a16": "世間眾生大仙若此世間有佛樹者能除一切梵天",
    "X36n0659_013:0540a17": "世人及阿脩羅煩惱毒蛇若諸眾生住是佛樹陰&#x51C9;",
    "X36n0659_013:0540a18": "中者煩惱諸毒悉得消滅大仙是人若當未來世中",
    "X36n0659_013:0540a19": "作善逝者我等悉當得滅無量熾然煩惱如是之事",
    "X36n0659_013:0540a20": "實為難信何以故無量眾生發阿耨多羅三藐三菩",
    "X36n0659_013:0540a21": "提心見少微緣於阿耨多羅三藐三菩提即便動轉",
    "X36n0659_013:0540a22": "如水中月水動則動猶如畫像難成易壞菩提之心",
    "X36n0659_013:0540a23": "亦復如是難發易壞大仙如有多人以諸鎧仗牢自",
    "X36n0659_013:0540a24": "莊嚴欲前討賊臨陣恐怖則便退散無量眾生亦復",
    "X36n0659_013:0540b01": "如是發菩提心牢自莊嚴見生死過心生恐怖即便",
    "X36n0659_013:0540b02": "退散大仙我見如是無量眾生發心之後皆生動轉",
    "X36n0659_013:0540b03": "是故我今雖見是人專修苦行無惱無熱住於道檢",
    "X36n0659_013:0540b04": "其行清淨未能信也我今要當自往試之知其實能",
    "X36n0659_013:0540b05": "堪任荷負阿耨多羅三藐三菩提大重擔不大仙猶",
    "X36n0659_013:0540b06": "如車有二輪則有載用鳥有二翼堪任飛行是苦行",
    "X36n0659_013:0540b07": "者亦復如是我雖見其堅持禁戒未知其人有深智",
    "X36n0659_013:0540b08": "不若有深智當知則能堪任荷負阿耨多羅三藐三",
    "X36n0659_013:0540b09": "菩提之重擔也大仙譬如魚母多有胎子成就者鮮",
    "X36n0659_013:0540b10": "如菴羅樹華多果少眾生發心乃有無量及其成就",
    "X36n0659_013:0540b11": "少不足言。",
    "X36n0659_013:0540b12": "[0540b12] 二輪者福慧也。",
    "X36n0659_013:0540b13": "[0540b13] 大仙我當與汝俱往下是第三逼試先譬燒打磨",
    "X36n0659_013:0540b14": "三試。",
    "X36n0659_013:0540b15": "[0540b15] 大仙我當與汝俱往試之大仙譬如真金三種試已",
    "X36n0659_013:0540b16": "乃知其真謂燒打磨。",
    "X36n0659_013:0540b17": "[0540b17] 次合三試者一說半偈試有智無智若知文義未",
    "X36n0659_013:0540b18": "盡即是有智若不知者即是無智二示可畏身試",
    "X36n0659_013:0540b19": "有畏無畏若心堅固不生怖畏若其浮弱即生怖",
    "X36n0659_013:0540b20": "畏三從索身試試其能捨不捨(云云)。",
    "X36n0659_013:0540b21": "[0540b21] 試彼苦行亦當如是爾時釋提桓因自變其身作羅",
    "X36n0659_013:0540b22": "剎像形甚可畏下至雪山去其不遠而便立住是時",
    "X36n0659_013:0540b23": "羅剎心無所畏勇健難當辯才次第其聲清雅宣過",
    "X36n0659_013:0540b24": "去佛所說半偈。",
    "X36n0659_013:0540c01": " 諸行無常  是生滅法",
    "X36n0659_013:0540c02": "[0540c02] 半偈者但說無常一邊不說常邊故言半偈有為",
    "X36n0659_013:0540c03": "三相何故但明生滅而不言住一解四句偈迮是",
    "X36n0659_013:0540c04": "故略之問若略何不略餘字答此復有義住法不",
    "X36n0659_013:0540c05": "顯生滅遷謝但明始終中間宜略問三相遷流那",
    "X36n0659_013:0540c06": "得有住住即是常常即不遷又與無常異答言是",
    "X36n0659_013:0540c07": "無常之住&#x7ADD;三相自是無常而有無常之住亦應",
    "X36n0659_013:0540c08": "有無住之常(云云)。",
    "X36n0659_013:0540c09": "[0540c09] 說是半偈已便住其前所現形貌甚可怖畏顧&#x7704;&#x5FA7;",
    "X36n0659_013:0540c10": "視觀於四方是苦行者聞是半偈心生歡喜譬如賈",
    "X36n0659_013:0540c11": "客於險難處夜行失伴恐怖推索還遇同侶心生歡",
    "X36n0659_013:0540c12": "喜踊躍無量亦如久病未遇良醫瞻病好藥後卒得",
    "X36n0659_013:0540c13": "之如人沒海卒遇船舫如渴乏人遇清冷水如為怨",
    "X36n0659_013:0540c14": "逐忽然得脫如久繫獄卒聞得出亦如農夫炎旱得",
    "X36n0659_013:0540c15": "雨亦如行人還得歸家家人見已生大歡喜善男子",
    "X36n0659_013:0540c16": "我於爾時聞是半偈心中歡喜亦復如是即從座起",
    "X36n0659_013:0540c17": "以手舉髮四方顧視而作是語向所聞偈誰之所說。",
    "X36n0659_013:0540c18": "[0540c18] 爾時四顧不見餘人唯見羅剎即說是言誰開如是",
    "X36n0659_013:0541a01": "解脫之門誰能雷震諸佛音聲誰於生死睡眠之中",
    "X36n0659_013:0541a02": "而獨覺寤唱如是言誰能於此示導生死饑饉眾生",
    "X36n0659_013:0541a03": "無上道味無量眾生沈生死海誰能於中作大船師",
    "X36n0659_013:0541a04": "是諸眾生常為煩惱重病所纏誰能於中為作良醫",
    "X36n0659_013:0541a05": "說是半偈啟悟我心猶如半月漸開蓮華善男子我",
    "X36n0659_013:0541a06": "於爾時更無所見唯見羅剎復作是念將是羅剎說",
    "X36n0659_013:0541a07": "是偈耶覆復生疑或非其說何以故是人形容甚可",
    "X36n0659_013:0541a08": "怖畏若有得聞是偈句者一切恐怖醜陋即除何有",
    "X36n0659_013:0541a09": "此人形貌如是能說此偈不應火中出生蓮華非日",
    "X36n0659_013:0541a10": "光中出生冷水善男子我於爾時復作是念我今無",
    "X36n0659_013:0541a11": "智而此羅剎或能得見過去諸佛從諸佛所聞是半",
    "X36n0659_013:0541a12": "偈我今當問即便前至是羅剎所作如是言善哉大",
    "X36n0659_013:0541a13": "士汝於何處得是過去離怖畏者所說半偈大士汝",
    "X36n0659_013:0541a14": "於何處而得如是半如意珠大士是半偈義乃是過",
    "X36n0659_013:0541a15": "去未來現在諸佛世尊之正道也一切世間無量眾",
    "X36n0659_013:0541a16": "生常為諸見羅網所覆終身於此外道法中初不得",
    "X36n0659_013:0541a17": "聞如是出世十力世雄所說空義。",
    "X36n0659_013:0541a18": "[0541a18] 文云所說空義此偈明無常那得是空舊解無常",
    "X36n0659_013:0541a19": "未是空但是空方便後方得空一解不然只無常",
    "X36n0659_013:0541a20": "即是空之異名大品云無常即動相動相即空相",
    "X36n0659_013:0541a21": "淨名云不生不滅是無常義今亦無常是不生不",
    "X36n0659_013:0541a22": "滅義。",
    "X36n0659_013:0541a23": "[0541a23] 善男子我問是已即答我言大婆羅門汝今不應問",
    "X36n0659_013:0541a24": "我是義何以故我不食來已經多日處處求索了不",
    "X36n0659_013:0541b01": "能得飢渴苦惱心亂謬語非我本心之所知也我今",
    "X36n0659_013:0541b02": "力能飛行&#x8657;空至&#x9B31;單越乃至天上處處求食而不",
    "X36n0659_013:0541b03": "能得以是之故我說是語善男子我時即復語羅剎",
    "X36n0659_013:0541b04": "言大士若能為我說是偈竟我當終身為汝弟子大",
    "X36n0659_013:0541b05": "士汝所說者名字不終義亦不盡以何因緣不欲說",
    "X36n0659_013:0541b06": "耶夫財施者則有竭盡法施因緣不可盡也法施無",
    "X36n0659_013:0541b07": "盡多所利益我今聞此半偈法已心生驚疑汝今幸",
    "X36n0659_013:0541b08": "可為我除斷說此偈竟我當終身為汝弟子羅剎答",
    "X36n0659_013:0541b09": "言汝智太過但自憂身都不見念今我定為飢苦所",
    "X36n0659_013:0541b10": "逼實不能說我即問言汝所食者為是何物羅剎答",
    "X36n0659_013:0541b11": "言汝不足問我若說者令人多怖我復語言此中獨",
    "X36n0659_013:0541b12": "處更無有人我不畏汝何故不說羅剎答言我所食",
    "X36n0659_013:0541b13": "者唯人&#x7157;肉其所飲者唯人熱血自我薄祐唯食此",
    "X36n0659_013:0541b14": "食周&#x5FA7;求索困不能得世雖多人皆有福德兼為諸",
    "X36n0659_013:0541b15": "天之所守護而我無力不能得殺善男子我復語言",
    "X36n0659_013:0541b16": "汝但具足說是半偈我聞偈已當以此身奉施供養",
    "X36n0659_013:0541b17": "大士我設命終如此之身無所復用當為虎狼鴟梟",
    "X36n0659_013:0541b18": "鵰鷲之所啖食而復不得一毫之福我今為求阿耨",
    "X36n0659_013:0541b19": "多羅三藐三菩提捨不堅身以易堅身羅剎答言誰",
    "X36n0659_013:0541b20": "當信汝如是之言為八字故棄所愛身善男子我即",
    "X36n0659_013:0541b21": "答言汝真無智譬如有人施他瓦器得七寶器我亦",
    "X36n0659_013:0541b22": "如是捨不堅身得金剛身汝言誰當信者我今有證",
    "X36n0659_013:0541b23": "大梵天王釋提桓因及四天王能證是事復有天眼",
    "X36n0659_013:0541b24": "諸菩薩等為欲利益無量眾生修行大乘具六度者",
    "X36n0659_013:0541c01": "亦能證知復有十方諸佛世尊利眾生者亦能證我",
    "X36n0659_013:0541c02": "為八字成捨是身命羅剎復言汝若如是能捨身者",
    "X36n0659_013:0541c03": "諦聽諦聽當為汝說其餘半偈善男子我於爾時聞",
    "X36n0659_013:0541c04": "是語已心中歡喜即解己身所著鹿皮為此羅剎敷",
    "X36n0659_013:0541c05": "置法座白言和上願坐此座我即於前叉手長跪而",
    "X36n0659_013:0541c06": "作是言唯願和上善為我說其餘半偈令得具足羅",
    "X36n0659_013:0541c07": "剎即說。",
    "X36n0659_013:0541c08": " 生滅滅已  寂滅為樂",
    "X36n0659_013:0541c09": "[0541c09] 爾時羅剎說是偈已復作是言菩薩摩訶薩汝今已",
    "X36n0659_013:0541c10": "聞具足偈義汝之所願為悉滿足若必欲利諸眾生",
    "X36n0659_013:0541c11": "者時施我身善男子我於爾時深思此義然後處處",
    "X36n0659_013:0541c12": "若石若壁若樹若道書寫此偈即便更繫所著衣裳",
    "X36n0659_013:0541c13": "恐於死後身體露現即上高樹爾時樹神復問我言",
    "X36n0659_013:0541c14": "善哉仁者欲作何事善男子我時答言我欲捨身以",
    "X36n0659_013:0541c15": "報偈價樹神又言如是偈者何所利益我時答言如",
    "X36n0659_013:0541c16": "是偈句乃是過去未來現在諸佛所說開空法道我",
    "X36n0659_013:0541c17": "為此法棄捨身命不為利養名聞財寶轉輪聖王四",
    "X36n0659_013:0541c18": "大天王釋提桓因大梵天王人天中樂為欲利益一",
    "X36n0659_013:0541c19": "切眾生故捨此身善男子我捨身時復作是願願令",
    "X36n0659_013:0541c20": "一切慳惜之人悉來見我捨離此身若有少施起貢",
    "X36n0659_013:0541c21": "高者亦令得見我為一偈捨此身命如棄草木我於。",
    "X36n0659_013:0541c22": "[0541c22] 爾時說是語已尋即放身自投樹下下未至地時&#x8657;",
    "X36n0659_013:0541c23": "空中出種種聲其聲乃至阿迦尼吒爾時羅剎還復",
    "X36n0659_013:0541c24": "釋形即於空中接取我身安置平地爾時釋提桓因",
    "X36n0659_013:0542a01": "及諸天人大梵天王稽首頂禮於我足下讚言善哉",
    "X36n0659_013:0542a02": "善哉真是菩薩能大利益無量眾生欲於無明黑闇",
    "X36n0659_013:0542a03": "之中然大法炬由我愛惜如來大法故相嬈惱唯願",
    "X36n0659_013:0542a04": "聽我懺悔罪咎汝於未來必定成就阿耨多羅三藐",
    "X36n0659_013:0542a05": "三菩提願見濟度爾時釋提桓因及諸天眾頂禮我",
    "X36n0659_013:0542a06": "足於是辭去忽然不見善男子如我往昔為半偈故",
    "X36n0659_013:0542a07": "捨棄此身以是因緣便得超越足十二劫在彌勒前",
    "X36n0659_013:0542a08": "成阿耨多羅三藐三菩提善男子我得如是無量功",
    "X36n0659_013:0542a09": "德皆由供養如來正法。",
    "X36n0659_013:0542a10": "[0542a10] 文云寂滅為樂者涅槃之體非生非滅今此既云",
    "X36n0659_013:0542a11": "寂滅為樂亦得生滅生已寂滅生為樂不答任道",
    "X36n0659_013:0542a12": "者是例不任則不例生起相滅除相正取除生除",
    "X36n0659_013:0542a13": "滅是寂滅樂生是起相涅槃無生是故不例超越",
    "X36n0659_013:0542a14": "十二劫者出曜佛藏等經皆云超九劫或云根緣",
    "X36n0659_013:0542a15": "不同佛為增減說之。",
    "X36n0659_013:0542a16": "[0542a16] 次善男子汝今亦爾下證今(云云)。",
    "X36n0659_013:0542a17": "[0542a17] 善男子汝今亦爾發阿耨多羅三藐三菩提心則已",
    "X36n0659_013:0542a18": "超過無量無邊恒河沙等諸菩薩上善男子是名菩",
    "X36n0659_013:0542a19": "薩住於大乘大般涅槃修於聖行。",
    "X36n0659_013:0542a20": "[0542a20] 大般涅槃經卷第十三",
    "X36n0659_013:0542a21": "[0542a21] 涅槃經疏卷第七",
    "X36n0659_013:0542a22": "[0542a22] 日東 天台沙門本純 分會"
}