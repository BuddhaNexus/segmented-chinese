{
    "X26n0569_001:0935a03": " 般若波羅蜜多心經句解易知序",
    "X26n0569_001:0935a05": "般若心經者。大般若之中心。六百卷之綱要。五千",
    "X26n0569_001:0935a06": "大藏之骨髓。成佛作祖之根源也。然則欲了生死。",
    "X26n0569_001:0935a07": "脫輪迴者。舍是無徑矣。此所以誦持之盛。盈於環",
    "X26n0569_001:0935a08": "海歟。[(厂@((既旡)日+口))*頁]誦者雖多。明者實少。非是經之難曉。亦非",
    "X26n0569_001:0935a09": "眾生之多愚。患在註無善本。耳目淆亂故也。盖此",
    "X26n0569_001:0935a10": "經自入中夏以來。註釋者不下數十餘家。然或借",
    "X26n0569_001:0935a11": "徑遺經。自抒胸臆。其與",
    "X26n0569_001:0935a12": "佛之本旨。相去不啻千里而遙。即有與經意合者。又",
    "X26n0569_001:0935a13": "或略說大意。字句鮮釋。初學難通。甚為未便。間有",
    "X26n0569_001:0935a14": "鑒此獘而反之者。又或誇多闘靡。遠引博徵。蕪詞",
    "X26n0569_001:0935a15": "愈繁。真旨愈晦。覽者茫然。不知所謂。此明是經者",
    "X26n0569_001:0935a16": "之所由鮮其人也。(泩)憫是苦。爰發大願。誓成善註。",
    "X26n0569_001:0935a17": "用啟羣蒙。於是廣搜眾疏。扃戶澄觀。抉擇務精。取",
    "X26n0569_001:0935a18": "舍惟慎。善者從之。不善斯改。研思三載。始克成編",
    "X26n0569_001:0935a19": "如舊註科判瑣碎。概從節省。不煩不漏。亦淺亦粗。",
    "X26n0569_001:0935a20": "但取理明。無嫌詞鄙。盖欲人人易曉也。書成。名曰",
    "X26n0569_001:0935a21": "句解易知。仍用余金剛經解之舊名而不易者。以",
    "X26n0569_001:0935a22": "余之素志然也。夫達摩西來。不立文字。直指人心。",
    "X26n0569_001:0935a23": "見性成佛。是經猶糟粕。註更贅疣。而余之不憚疲",
    "X26n0569_001:0935a24": "勞。不辭譏謗。以作此蛇足語者。誠欲初機之士。一",
    "X26n0569_001:0935b01": "覺即知。如迷津之得寶筏。則苦海易渡。彼岸易登。",
    "X26n0569_001:0935b02": "脫輪迴而了生死者。未必不由此愈多也。惓惓之",
    "X26n0569_001:0935b03": "心實難自已。或曰。子發明此一段大道理。殊勝人",
    "X26n0569_001:0935b04": "間富貴功名萬億倍也。然余何敢云然。亦聊為新",
    "X26n0569_001:0935b05": "學行遠自邇。登高自卑之一助耳。",
    "X26n0569_001:0935b06": "旹",
    "X26n0569_001:0935b07": "乾隆廿九年甲申三月穀旦歸一居士王澤泩謹序",
    "X26n0569_001:0935b12": "摩訶般若波羅蜜多心經句解易知",
    "X26n0569_001:0935b13": "摩訶。梵語也。華云大。般若亦梵語。華云。智慧。波羅",
    "X26n0569_001:0935b14": "蜜多。亦梵語。華云到彼岸。是對眾生生死苦。同於",
    "X26n0569_001:0935b15": "大海。而將如來涅槃樂。立為彼岸。須用智慧作船",
    "X26n0569_001:0935b16": "筏。方可渡過苦海。得到彼岸也。心者。乃大般若之",
    "X26n0569_001:0935b17": "中心。該六百卷之奧義。如人之一心。能統四肢百",
    "X26n0569_001:0935b18": "骸也。經者。徑也入道之徑路也。言此經。乃以廣大",
    "X26n0569_001:0935b19": "智慧。得到諸佛彼岸之徑路。而此一卷又般若經",
    "X26n0569_001:0935b20": "之中心。寔六百卷之扼要也。△此經以單法為名。",
    "X26n0569_001:0935b21": "空相為體。觀照為宗。度苦為用。大乘為教相。",
    "X26n0569_001:0935b22": "蓬萊　王澤泩巨川一　註解",
    "X26n0569_001:0935b23": "頌曰。",
    "X26n0569_001:0935b24": "　這點靈光道上來　　只因逐妄墮塵埃",
    "X26n0569_001:0935c01": "　君今要見還鄉路　　悟得心經道眼開",
    "X26n0569_001:0935c02": "△分顯　通經分顯密二大分。自首至三菩提為",
    "X26n0569_001:0935c03": "顯說。顯中分七。自故知至末為密說。密中分",
    "X26n0569_001:0935c04": "三。共十分。",
    "X26n0569_001:0935c05": "○初菩薩修證分(十分乃一寬法師所科。今仍之。其餘小分煩多。一槩刪去)",
    "X26n0569_001:0935c06": "觀自在菩薩。",
    "X26n0569_001:0935c07": "菩薩梵語也。華言覺眾生。觀自在。即是觀世音。以",
    "X26n0569_001:0935c08": "其用甚智慧。觀見自心清淨。圓通無礙。優游自在。",
    "X26n0569_001:0935c09": "故又名觀自在菩薩。",
    "X26n0569_001:0935c10": "行深般(音鉢)若(音野)波羅蜜多時。",
    "X26n0569_001:0935c11": "行者。修行也。深般若者。實相般若也。非粗心淺智",
    "X26n0569_001:0935c12": "者所觀。故云深也。般若。云智慧。即生佛同具。本覺",
    "X26n0569_001:0935c13": "本明之心也。波羅蜜多。云到彼岸。○此菩薩修行",
    "X26n0569_001:0935c14": "深廣智慧。得達涅槃彼岸的時候。",
    "X26n0569_001:0935c15": "照見五蘊皆空。",
    "X26n0569_001:0935c16": "照即觀也。照見者看破也。蘊者積聚也。五者色受",
    "X26n0569_001:0935c17": "想行識也。色者色身。受者領納。想者思想。行者造",
    "X26n0569_001:0935c18": "作。識者分別。有此五件。積聚盖覆。不能看破。妄認",
    "X26n0569_001:0935c19": "色身是我。所以長劫輪迴。永無出期。惟菩薩修行",
    "X26n0569_001:0935c20": "般若既深。自能觀照。洞見吾身中。色受想行識。這",
    "X26n0569_001:0935c21": "五樣蘊積。本來無有。盡屬虗妄而非真實。知無一",
    "X26n0569_001:0935c22": "法不從性幻有。而無一法不同性本空也。○問五",
    "X26n0569_001:0935c23": "蘊怎得皆空。答云。如頭目腦髓。俱可捨施。割截侵",
    "X26n0569_001:0935c24": "凌。總無嗔恨。便是色蘊空也。如遇一切境物。心不",
    "X26n0569_001:0936a01": "領納。見如不見。便是受蘊空也。如過去不思。未來",
    "X26n0569_001:0936a02": "不念。現在無心。便是想蘊空也。如不被物轉。不隨",
    "X26n0569_001:0936a03": "境遷。全無動作。便是行蘊空也。如見一切境物。都",
    "X26n0569_001:0936a04": "無分別。平等視之。便是識蘊空也。既見蘊空。便能",
    "X26n0569_001:0936a05": "拔去輪迴根本。斷絕生死種子。永脫娑婆苦趣矣。",
    "X26n0569_001:0936a06": "度一切苦厄。",
    "X26n0569_001:0936a07": "度者脫也。一切者。大凡也。一切苦厄者。世間眾生",
    "X26n0569_001:0936a08": "之一切困苦災厄也。菩薩既空五蘊是自己已離",
    "X26n0569_001:0936a09": "生死苦海矣。又憫在迷眾生。被五蘊蒙蔽。不能照",
    "X26n0569_001:0936a10": "破。致受眾苦。故說這般若法門。使一切眾生。皆得",
    "X26n0569_001:0936a11": "聞而修習之。以度脫其困苦災厄。如駕大船。載渡",
    "X26n0569_001:0936a12": "眾生送過苦海。直登彼岸而後已焉。",
    "X26n0569_001:0936a13": "觀自在句。是通篇總冐。行深句。申所修內觀之因",
    "X26n0569_001:0936a14": "照見句申所得自在之果。度一切句。申所證菩薩",
    "X26n0569_001:0936a15": "之位。此三句。是通篇總承。",
    "X26n0569_001:0936a16": "明初僧如玘。奉詔註曰。已上一段。乃阿難結集經",
    "X26n0569_001:0936a17": "藏時。敘述觀自在度生之功行。此是別序也。下段",
    "X26n0569_001:0936a18": "自舍利子起始是觀自在答舍利子所問也。",
    "X26n0569_001:0936a19": "○二色空正義分",
    "X26n0569_001:0936a20": "舍利子。",
    "X26n0569_001:0936a21": "舍利。梵語也。華云鶖鷺其鳥眼利。尊者母目如之。",
    "X26n0569_001:0936a22": "故名舍利子。亦云鶖子。佛之弟子。智慧第一。竺法",
    "X26n0569_001:0936a23": "護尊者所譯本云。爾時世尊。在靈鷲山。入甚深光",
    "X26n0569_001:0936a24": "明三摩提。舍利子。白觀自在菩薩言。若有人欲修",
    "X26n0569_001:0936b01": "學甚深般若法門者。云何修學。菩薩承佛威神。為",
    "X26n0569_001:0936b02": "宣般若部中精要之義曰。舍利子。你聽著。○無垢",
    "X26n0569_001:0936b03": "子註云。舍者屋舍。利子者舍中之本來。大謬。",
    "X26n0569_001:0936b04": "色不異空。",
    "X26n0569_001:0936b05": "欲修甚深般若者。當明色空正義。如四大幻身謂",
    "X26n0569_001:0936b06": "色。般若真體謂空。凡夫執著色相。則見以為色與",
    "X26n0569_001:0936b07": "空異矣。不知色從妄生。還從妄滅則其生相。全是",
    "X26n0569_001:0936b08": "滅相。既是滅相。何異空相。色與空。體固無殊也。盖",
    "X26n0569_001:0936b09": "色猶氷而空猶水。如悟氷因水有。則知色不異空。",
    "X26n0569_001:0936b10": "何以故。色由空生也。色固不可執矣。",
    "X26n0569_001:0936b11": "空不異色。",
    "X26n0569_001:0936b12": "外道斷見。謂無因果。二乘偏空。灰身泯智。則見以",
    "X26n0569_001:0936b13": "為空與色異矣。不知至虗而納天下之至實。至無",
    "X26n0569_001:0936b14": "而涵天下之至有。空與色。體亦無殊也。盖空猶水",
    "X26n0569_001:0936b15": "而色猶氷。如悟水由氷融。則知空不異色。何以故。",
    "X26n0569_001:0936b16": "空因色顯也。空亦豈可執乎。",
    "X26n0569_001:0936b17": "色即是空空即是色。",
    "X26n0569_001:0936b18": "然但言不異。猶是二物有對。其實色非窒礙之色。",
    "X26n0569_001:0936b19": "幻色全體是空。色之外別無空矣。空非斷滅之空。",
    "X26n0569_001:0936b20": "真空大用即色。空之外別無色矣。如氷即是水。水",
    "X26n0569_001:0936b21": "即是氷。不必存色空二見。非但無色。而亦無空。此",
    "X26n0569_001:0936b22": "真空也。",
    "X26n0569_001:0936b23": "受想行識。亦復如是。",
    "X26n0569_001:0936b24": "不但色蘊如是空也。至於受蘊。想蘊。行蘊。識蘊。亦",
    "X26n0569_001:0936c01": "復當作如是不異空。即是空。觀焉。夫而後五蘊乃",
    "X26n0569_001:0936c02": "得皆空矣。盖蘊無自性。本幻有故。故皆空。空無別",
    "X26n0569_001:0936c03": "體。無不體故。故皆真也。",
    "X26n0569_001:0936c04": "此段示人以空五蘊。詳申行深句。以應觀字意。",
    "X26n0569_001:0936c05": "○三空生生滅分",
    "X26n0569_001:0936c06": "舍利子。",
    "X26n0569_001:0936c07": "舍利子。我再告汝。",
    "X26n0569_001:0936c08": "是諸法空相。",
    "X26n0569_001:0936c09": "道五蘊諸法。其真空的實相。尚無空可名。何況更",
    "X26n0569_001:0936c10": "有生滅垢淨增減等名相。",
    "X26n0569_001:0936c11": "不生不滅。",
    "X26n0569_001:0936c12": "真空本無生起。非緣合初際。幻現有生者。比也真",
    "X26n0569_001:0936c13": "空亦無寂滅。非緣離后際。變壞有滅者。比也。如珠",
    "X26n0569_001:0936c14": "現五色。而珠體未甞有生。五色遽亡。而珠體未嘗",
    "X26n0569_001:0936c15": "有滅。",
    "X26n0569_001:0936c16": "不垢不淨。",
    "X26n0569_001:0936c17": "垢者塵垢。從染緣結業。而有六道輪迴。為垢。真空",
    "X26n0569_001:0936c18": "從不受染。淨者清淨。隨淨緣而斷無明。成涅槃淨",
    "X26n0569_001:0936c19": "德。為淨。真空亦不受淨。",
    "X26n0569_001:0936c20": "不增不減。",
    "X26n0569_001:0936c21": "雖三智同圓。萬行俱足。亦體所本具。在聖不能增",
    "X26n0569_001:0936c22": "益分毫。縱在六凡。淪沒四生。皆具佛性。在凡亦未",
    "X26n0569_001:0936c23": "嘗減損少許。非臆之也。真空原無是耳。",
    "X26n0569_001:0936c24": "此段推真空本來無蘊。",
    "X26n0569_001:0937a01": "○四法離染淨分",
    "X26n0569_001:0937a02": "是故空中。無色。無受想行識。",
    "X26n0569_001:0937a03": "因這空無生滅之故。所以說真空之中。本無色身。",
    "X26n0569_001:0937a04": "無領受。無思想。無造作。無識別。此五蘊皆空也。○",
    "X26n0569_001:0937a05": "以下諸無字有二義。一本無之謂。一不有之謂。",
    "X26n0569_001:0937a06": "無眼耳鼻舌身意。",
    "X26n0569_001:0937a07": "然不但空五蘊已也。真空中。亦無眼根。無耳根。無",
    "X26n0569_001:0937a08": "鼻根。無舌根。無身根。無意根。六根亦皆空也。",
    "X26n0569_001:0937a09": "無色聲香味觸法。",
    "X26n0569_001:0937a10": "然不但空六根已也。如眼有色塵。耳有聲塵。鼻有",
    "X26n0569_001:0937a11": "香塵。舌有味塵。身有觸塵。意有法塵。真空中俱無",
    "X26n0569_001:0937a12": "此等。六塵亦皆空也。根塵俱空。所謂空十二入也。",
    "X26n0569_001:0937a13": "無眼界。乃至無意識界。",
    "X26n0569_001:0937a14": "然不但空十二入已也。真空中。無眼耳鼻舌身意",
    "X26n0569_001:0937a15": "六根界。亦無色聲香味觸法六塵界。又見為眼識。",
    "X26n0569_001:0937a16": "聞為耳識。嗅為鼻識。嘗為舌識。染為身識。分別為",
    "X26n0569_001:0937a17": "意識。真空中。亦無眼識界。無耳識界。無鼻識界。無",
    "X26n0569_001:0937a18": "舌識界。無身識界。乃至無意識界。此無六識界也。",
    "X26n0569_001:0937a19": "合之是空十八界也。以上是無眾生法。十八界者。",
    "X26n0569_001:0937a20": "六根六塵六識之境界也。乃至云者。舉始末而略",
    "X26n0569_001:0937a21": "其中也。此譯者之省文。恐初學難曉。故為一一補",
    "X26n0569_001:0937a22": "出。",
    "X26n0569_001:0937a23": "無無明。亦無無明盡。乃至無老死。亦無老死盡。",
    "X26n0569_001:0937a24": "然不但空十八界已也。即十二因緣。亦皆空焉十",
    "X26n0569_001:0937b01": "二因緣者何。法華經云。無明緣行。行緣識。識緣名",
    "X26n0569_001:0937b02": "色。名色緣六入。六入緣觸。觸緣受。受緣愛。愛緣取。",
    "X26n0569_001:0937b03": "取緣有。有緣生。生緣老死。緣者互相由藉之謂也。",
    "X26n0569_001:0937b04": "無明者。謂性智本明。妙湛精了。由妄塵瞥起。俄然",
    "X26n0569_001:0937b05": "晦昧。名無明。過去。一切煩惱皆是。體即是痴。失其",
    "X26n0569_001:0937b06": "本明。入於迷惑也。行者。於過去世。造作諸業。名為",
    "X26n0569_001:0937b07": "行。由惑造業。有無明。因以生行。故曰無明緣行。此",
    "X26n0569_001:0937b08": "二者屬過去世之因也。行緣識者。晦昧動搖。則失",
    "X26n0569_001:0937b09": "彼精了。粘湛發知。故轉智名識。有了別義。以行之",
    "X26n0569_001:0937b10": "善惡種子。熏入第八識。隨其業牽。致令此識。投托",
    "X26n0569_001:0937b11": "母胎。即人之魂識。有行因以有識。故曰行緣識也。",
    "X26n0569_001:0937b12": "識緣名色者名即受想行識四心法。以有名無形",
    "X26n0569_001:0937b13": "質也。色即父母赤白二滴。加己靈種子。攬其赤白。",
    "X26n0569_001:0937b14": "染愛為因。納想成胎。形為幻質。則名色者。識初投",
    "X26n0569_001:0937b15": "胎。凝滑之相。有識因以有名色。故云識緣名色也。",
    "X26n0569_001:0937b16": "名色緣六入者。胎由凝滑而其六根。以根有入塵",
    "X26n0569_001:0937b17": "之義。名為入。有名色因以成就六根。故云名色緣",
    "X26n0569_001:0937b18": "六入也。六入緣觸者。根成出胎。至三四歲。根與境",
    "X26n0569_001:0937b19": "交。未能了知。但兩相對觸而已。有六入因以有觸。",
    "X26n0569_001:0937b20": "故云六入緣觸也。觸緣受者。領納為受。從五六歲。",
    "X26n0569_001:0937b21": "至十二三。因六塵對觸六根。即納前境。雖未能起",
    "X26n0569_001:0937b22": "貪愛之心。然好惡等事。粗能了別。有觸因有領納。",
    "X26n0569_001:0937b23": "故云觸緣受。此五者屬現在之果也。受緣愛者。從",
    "X26n0569_001:0937b24": "十四五。至十八九。貪於種種勝妙資具。及色欲等",
    "X26n0569_001:0937c01": "境。由領納故。即起貪愛。故云受緣愛也。愛緣取者。",
    "X26n0569_001:0937c02": "從二十歲後。見一切欲境。皆生取著心。思欲廣徧",
    "X26n0569_001:0937c03": "追求。由愛生著。故云愛緣取也。取緣有者。既著諸",
    "X26n0569_001:0937c04": "境。惑業相結。善惡有狀。因果不亡。名有。由愛取故。",
    "X26n0569_001:0937c05": "積聚牽引。因生諸有。故云取緣有。此三者屬現在",
    "X26n0569_001:0937c06": "之因。又以致未來生死之果也。有緣生者。謂六道",
    "X26n0569_001:0937c07": "中受生也。既因果不亡。隨善惡業相。結為來世之",
    "X26n0569_001:0937c08": "生。故云有緣生也。生緣老死者。受生之身熟壞。名",
    "X26n0569_001:0937c09": "老死。既有生終歸老死。故云生緣老死。此二者屬",
    "X26n0569_001:0937c10": "未來世之果也。此十二者。緣覺所修之法。乃學道",
    "X26n0569_001:0937c11": "之要旨。故解之不厭其詳。要之諸緣雖多。皆因無",
    "X26n0569_001:0937c12": "明而起。是無明者。乃生死之根。輪迴之本也。欲修",
    "X26n0569_001:0937c13": "行般若者。當以滅無明為先。惟以般若智觀。照見",
    "X26n0569_001:0937c14": "無明。其性本空。非實有體。則智性真淨。復還妙湛。",
    "X26n0569_001:0937c15": "洞徹精了。是為無明滅。滅則無有無明。亦無無明",
    "X26n0569_001:0937c16": "到淨盡處。無明既盡。則自。行識以下。莫不皆盡。盖",
    "X26n0569_001:0937c17": "本既不存。末安所附。吾知無行。亦無行盡。無識。亦",
    "X26n0569_001:0937c18": "無識。盡無名色。亦無名色盡。無六入。亦無六入盡。",
    "X26n0569_001:0937c19": "無觸亦無觸盡。無受亦無受盡。無愛亦無愛盡。無",
    "X26n0569_001:0937c20": "取亦無取盡。無有亦無有盡。無生亦無生盡。乃至",
    "X26n0569_001:0937c21": "無老死。亦無老死到淨盡處。盖無明既滅。則諸漏",
    "X26n0569_001:0937c22": "自盡。煩惱自斷。三毒自消。萬劫塵沙數罪。一時頓",
    "X26n0569_001:0937c23": "息。生死輪迴根本。一時頓除矣。此空十二因緣也。",
    "X26n0569_001:0937c24": "是無緣覺法。",
    "X26n0569_001:0938a01": "無苦集滅道。",
    "X26n0569_001:0938a02": "然不但空。十二因緣也。如生死苦果曰苦。謂生老",
    "X26n0569_001:0938a03": "病死五陰熾。求不得。冤憎會。愛別離。八苦現前逼",
    "X26n0569_001:0938a04": "惱也。惑業苦因曰集。謂煩惱結業。召致八苦。過去",
    "X26n0569_001:0938a05": "集。致現在苦。現在集。致未來苦也。此二者世間之",
    "X26n0569_001:0938a06": "因果也。涅槃樂果曰滅。謂結業盡。則生死八苦永",
    "X26n0569_001:0938a07": "盡也。道品樂因曰道。謂治結業。須修三十七道品",
    "X26n0569_001:0938a08": "也。此二者出世間之因果也。三十七道品。詳見卷",
    "X26n0569_001:0938a09": "末。說此四諦者。欲令眾生。知苦斷集。慕滅修道。離",
    "X26n0569_001:0938a10": "苦得樂也。此本聲聞之人。所觀之境。大乘菩薩。照",
    "X26n0569_001:0938a11": "了此境。當體空寂。不但無苦集。亦無滅道。此空四",
    "X26n0569_001:0938a12": "諦也。是無聲聞法。",
    "X26n0569_001:0938a13": "無智亦無得。",
    "X26n0569_001:0938a14": "不但空四諦也。如能觀之慧為智。所照之理為得。",
    "X26n0569_001:0938a15": "此二者菩薩法也。以法而言。智理全是空的。不容",
    "X26n0569_001:0938a16": "別有。有即是妄。是本無也。以人而言。則修般若人。",
    "X26n0569_001:0938a17": "能所兩忘。智理俱泯。是能無也。能無既盡。與本無",
    "X26n0569_001:0938a18": "已契。尚何智得之有乎。此人法皆空也。是無菩薩",
    "X26n0569_001:0938a19": "法。真空之無所得如此。",
    "X26n0569_001:0938a20": "此段自是故空中至此。明初地至大乘。皆當了此",
    "X26n0569_001:0938a21": "蘊空法。以復真體。詳申五蘊皆空句。以應自在意。",
    "X26n0569_001:0938a22": "○五蘊顯無得分",
    "X26n0569_001:0938a23": "以無所得故。",
    "X26n0569_001:0938a24": "因這一無所得的緣故。○此句雖承上起下之文。",
    "X26n0569_001:0938b01": "然無所得。是入般若之要門。而修般若之大途。故",
    "X26n0569_001:0938b02": "特立標顯無得為一科。學者宜知所鏡也。",
    "X26n0569_001:0938b03": "○六明菩薩依分",
    "X26n0569_001:0938b04": "菩提薩埵。",
    "X26n0569_001:0938b05": "梵語也。略云菩薩。華言覺有情。埵音垛。故菩薩起",
    "X26n0569_001:0938b06": "初。",
    "X26n0569_001:0938b07": "依般若波羅蜜多。",
    "X26n0569_001:0938b08": "遵依。著以智慧到彼岸的法門修學。洞見自性清",
    "X26n0569_001:0938b09": "淨。證入真空。",
    "X26n0569_001:0938b10": "故。",
    "X26n0569_001:0938b11": "因這緣故。",
    "X26n0569_001:0938b12": "心無罣(音卦)礙。",
    "X26n0569_001:0938b13": "所以不為蘊等諸法所牽罣。不為生滅等諸相所",
    "X26n0569_001:0938b14": "窒礙。清淨本然。周徧自在。",
    "X26n0569_001:0938b15": "無罣礙故。",
    "X26n0569_001:0938b16": "因這心無牽卦。無窒礙的緣故。",
    "X26n0569_001:0938b17": "無有恐怖。",
    "X26n0569_001:0938b18": "怖音布。畏也。世間眾生。由貪戀迷惑為罣礙。故恐",
    "X26n0569_001:0938b19": "生死之尋。怖煩惱之障。雖修出世法者。由虗妄希",
    "X26n0569_001:0938b20": "求為罣礙。於本幻之生死而生恐。於非真之果報",
    "X26n0569_001:0938b21": "而生怖。情存勝見。心希妙境。天魔伺便。為作侵擾。",
    "X26n0569_001:0938b22": "令人俱畏。既無罣礙。則心無業縛。如太虗空。更有",
    "X26n0569_001:0938b23": "甚麼可怕。有甚麼可畏。",
    "X26n0569_001:0938b24": "遠離顛倒夢想。",
    "X26n0569_001:0938c01": "迷真曰顛。逐妄曰倒。夢者神遊妄境。夙習未亡也。",
    "X26n0569_001:0938c02": "想者攀緣亂想。識性妄行也。皆是妄為五蘊所纏。",
    "X26n0569_001:0938c03": "凡夫之倒想也。二乘所修諦緣之法。亦同顛倒。期",
    "X26n0569_001:0938c04": "虗幻之果。亦同夢想。總由不能無罣礙之心耳。遠",
    "X26n0569_001:0938c05": "離者。諸障本從罣礙而生。罣礙既空。則顛倒夢想",
    "X26n0569_001:0938c06": "諸障。自遠遠離去矣。",
    "X26n0569_001:0938c07": "究竟涅槃。",
    "X26n0569_001:0938c08": "到底得箇大滅度。大清淨而直登諸佛彼岸矣。○",
    "X26n0569_001:0938c09": "涅槃。云大滅度。乃大清淨處。無生無滅之地。",
    "X26n0569_001:0938c10": "○七明諸佛依分",
    "X26n0569_001:0938c11": "三世諸佛。",
    "X26n0569_001:0938c12": "不但菩薩如此修證。即過去。現在。未來。這三世的",
    "X26n0569_001:0938c13": "諸佛。",
    "X26n0569_001:0938c14": "依般若波羅蜜多故。",
    "X26n0569_001:0938c15": "起初。亦皆依著這以智慧而到彼岸的法門修行",
    "X26n0569_001:0938c16": "因證真空故。",
    "X26n0569_001:0938c17": "得阿耨多羅三藐三菩提。",
    "X26n0569_001:0938c18": "所以得成這無上正等正覺的果位。○梵語阿耨",
    "X26n0569_001:0938c19": "多羅。華云無上。梵語語三藐。華云正等。梵語三菩。",
    "X26n0569_001:0938c20": "提。華云正覺。○菩薩依般若而得涅槃。諸佛依般",
    "X26n0569_001:0938c21": "若而得菩提。為佛佛大同之道。萬法流出之宗者。",
    "X26n0569_001:0938c22": "惟般若之法哉。",
    "X26n0569_001:0938c23": "△密分自故知至末為密說密中分三。",
    "X26n0569_001:0938c24": "○初呪義結經分",
    "X26n0569_001:0939a01": "故知般若波羅蜜多。",
    "X26n0569_001:0939a02": "因這緣故。乃知以智慧而到彼岸的法門。秘密神",
    "X26n0569_001:0939a03": "妙。有呪義焉。",
    "X26n0569_001:0939a04": "是大神呪。",
    "X26n0569_001:0939a05": "眾生自無始以來。妄結五蘊根塵等法。迷強難破。",
    "X26n0569_001:0939a06": "一時空於觀照之智。則般若功用。如勇猛之神兵。",
    "X26n0569_001:0939a07": "能破眾魔。是大神之密呪也。",
    "X26n0569_001:0939a08": "是大明呪。",
    "X26n0569_001:0939a09": "靈鑒全彰。真理洞徹。諦緣俱遣。智得雙亡。則般若",
    "X26n0569_001:0939a10": "功用。如長夜之明燈。能破幽暗。是大明之密呪也。",
    "X26n0569_001:0939a11": "是無上呪。",
    "X26n0569_001:0939a12": "菩薩依之而究竟涅槃。則般若功用。既神且明。能",
    "X26n0569_001:0939a13": "臻至詣。是無以加上之密呪也。",
    "X26n0569_001:0939a14": "是無等等呪。",
    "X26n0569_001:0939a15": "諸佛依之而得菩提。則般若神功。無與同者。非特",
    "X26n0569_001:0939a16": "無上。是並無與之齊等的密呪也。",
    "X26n0569_001:0939a17": "○二先出呪益分",
    "X26n0569_001:0939a18": "能除一切苦。",
    "X26n0569_001:0939a19": "般若呪之功用廣大如此。自能消除世間一切苦",
    "X26n0569_001:0939a20": "厄。令眾生得大快樂。",
    "X26n0569_001:0939a21": "真實不虗。",
    "X26n0569_001:0939a22": "我所說的。都是真實話。不比虗妄。眾生所當歡喜",
    "X26n0569_001:0939a23": "信受。而奉以為脫苦之良方者也。而要非證真空",
    "X26n0569_001:0939a24": "者不能。",
    "X26n0569_001:0939b01": "自以無所得至此段。詳申度一切苦厄。以應菩薩",
    "X26n0569_001:0939b02": "意。",
    "X26n0569_001:0939b03": "○三標名說呪分十分畢。",
    "X26n0569_001:0939b04": "故說般若波羅蜜多呪。",
    "X26n0569_001:0939b05": "般若呪之能除苦如此。所以要把這呪。明白說出。",
    "X26n0569_001:0939b06": "令大眾得知。以便持誦。○呪以秘密為體。以神妙",
    "X26n0569_001:0939b07": "為用。以感應不可思議為相。但令人受利受樂。不",
    "X26n0569_001:0939b08": "令人生知生見。此呪義也。",
    "X26n0569_001:0939b09": "即說呪曰。",
    "X26n0569_001:0939b10": "即便說呪。與眾生共聽曰。",
    "X26n0569_001:0939b11": "揭諦揭諦。波羅揭諦。波羅僧揭諦。菩提薩婆訶",
    "X26n0569_001:0939b12": "此呪語也。呪語古皆不翻。略有五義。一是諸佛密",
    "X26n0569_001:0939b13": "語。惟佛與佛。能相解了。非下凡所知。二是總持。一",
    "X26n0569_001:0939b14": "一字句。含藏多義。三或是鬼神王名。呼之勅以守",
    "X26n0569_001:0939b15": "護行人。四是諸佛密印。如王印信。無往不通。五不",
    "X26n0569_001:0939b16": "思議力所加持。但能密誦。即獲密益。故皆不翻。註",
    "X26n0569_001:0939b17": "者亦都不加解釋。恐其獲罪故也。寬大師曰。近有",
    "X26n0569_001:0939b18": "將楞嚴大悲等呪。杜譯謬解者。破壞佛法。可笑可",
    "X26n0569_001:0939b19": "嘆。彼自詡能闡秘密。不知正是謗毀如來正法輪",
    "X26n0569_001:0939b20": "也。抑聞之賢首曰。梵語揭諦。此云度。又言揭諦者。",
    "X26n0569_001:0939b21": "自度度他也。梵語波羅。此云彼岸。言彼岸可度而",
    "X26n0569_001:0939b22": "到也。梵語僧。此云眾也。普也。言自他普度。總到彼",
    "X26n0569_001:0939b23": "岸也。菩提者。到何等彼岸。謂大菩薩處也。梵語薩",
    "X26n0569_001:0939b24": "婆訶。此云疾速也。言願令所作。疾速成就也。或又",
    "X26n0569_001:0939c01": "曰。揭諦揭諦者。即大神之意也。波羅揭諦者。即大",
    "X26n0569_001:0939c02": "明之意也。波羅僧揭諦者。即無上之意也。菩提薩",
    "X26n0569_001:0939c03": "婆訶者。即無等等之意也。此二說似可從。姑存以",
    "X26n0569_001:0939c04": "饜求解者之心。然違不翻之例。故不敢編入正註",
    "X26n0569_001:0939c05": "也。要之呪語不翻者。一明言說相空。一明心緣相",
    "X26n0569_001:0939c06": "空欲令人斷言語之道。息思想之心。萬法歸一故",
    "X26n0569_001:0939c07": "也。又呪者。將全經大意。總括於幾句密語之中。經",
    "X26n0569_001:0939c08": "即是顯說的呪。呪即是密說的經。兼持則雙美俻",
    "X26n0569_001:0939c09": "具。單誦亦交攝不遺。持呪即持經。知經即知呪。固",
    "X26n0569_001:0939c10": "不必強求解說也。",
    "X26n0569_001:0939c11": "末段呪語。總收全文。",
    "X26n0569_001:0939c12": "○補遺",
    "X26n0569_001:0939c13": "三十七道品　謂四念處。四正勤。四神足。五根五",
    "X26n0569_001:0939c14": "力。七覺支八正道也。四念處者。身也受也。心也法",
    "X26n0569_001:0939c15": "也。盖佛示權機入觀之智。當須觀身不淨。觀受是",
    "X26n0569_001:0939c16": "苦。觀心無常。觀法無我。此乃從凡入聖最初一",
    "X26n0569_001:0939c17": "步下手工夫。念念無間。故云念處也。四正勤者。已",
    "X26n0569_001:0939c18": "作之惡。勤令不增。未作之惡。勤令不起。已作之善。",
    "X26n0569_001:0939c19": "勤令增長。未作之善。勤令得生也。四神足者。集也。",
    "X26n0569_001:0939c20": "心也。進也。我也。集即煩惱定斷。心即如常在念。進",
    "X26n0569_001:0939c21": "即一刻無間。我即打成一片也。五根者。信根。進根。",
    "X26n0569_001:0939c22": "念根。定根。慧根也。謂信而不疑。進而不退。念而不",
    "X26n0569_001:0939c23": "息。定而不散。慧而不沉也。五力者。即信力。進力。念",
    "X26n0569_001:0939c24": "力。定力。慧力也。七覺支者。念擇進喜輕定捨也。念",
    "X26n0569_001:0940a01": "謂心心不住。一刻不停也。擇者揀擇真偽。能辨緇",
    "X26n0569_001:0940a02": "朱也。進者直而不枉。勇猛無曲也。喜者得乎禪悅。",
    "X26n0569_001:0940a03": "通身踴躍也。輕者頓歇塵勞。心得自在也。定者埋",
    "X26n0569_001:0940a04": "根千尺。八風不動也。舍者根塵解脫。不復緒生也。",
    "X26n0569_001:0940a05": "八正道者。見思語業命進念定也。正見者。無一異",
    "X26n0569_001:0940a06": "有無斷常等見也。正思者。六識空空。意清淨也。正",
    "X26n0569_001:0940a07": "語者。歌佛法僧。口清淨也。正業者。無殺盜婬。身清",
    "X26n0569_001:0940a08": "淨也。正命者。緒佛之慧。入乎聖流也。正進者。精而",
    "X26n0569_001:0940a09": "無雜。不憚疲倦也。正念者。一心不亂。切之又切也。"
}