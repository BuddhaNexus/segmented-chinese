{
    "X73n1451_004:0129b12": "慈受深和尚廣錄卷第四",
    "X73n1451_004:0129b14": "　　頌古下",
    "X73n1451_004:0129b15": "侍者　普紹　錄",
    "X73n1451_004:0129b16": "舉阿難問迦葉。世尊傳金襴外。別傳何物。迦葉召",
    "X73n1451_004:0129b17": "阿難。阿難應諾。迦葉云。倒却門前剎竿著。",
    "X73n1451_004:0129b18": "頭陀飲光。多聞慶喜。合掌擎拳。難兄難弟。一朝狹路",
    "X73n1451_004:0129b19": "兩相逢。裂轉雙睛無處避。便向門前倒剎竿。丈夫自",
    "X73n1451_004:0129b20": "有衝天志。",
    "X73n1451_004:0129b21": "百丈每至陞堂。常有一老人。隨眾聽法。一日參退。",
    "X73n1451_004:0129b22": "老人不去。丈乃問。立者何人。老人云。某甲非人。於",
    "X73n1451_004:0129b23": "過去生中迦葉佛時。曾住此山。有僧問。大修行人。",
    "X73n1451_004:0129b24": "還落因果也無。某甲對云。不落因果。墮野狐中。經",
    "X73n1451_004:0129c01": "五百生。今請和尚。代一轉語。丈云。你問來。老人云。",
    "X73n1451_004:0129c02": "大修行底人。還落因果也無。丈云。不昧因果。老人",
    "X73n1451_004:0129c03": "言下大悟。",
    "X73n1451_004:0129c04": "不落與不昧。前後百丈語。毫髮若參差。鐵山橫在路。",
    "X73n1451_004:0129c05": "豈不見。藍田當年人射虎。初時一箭沒其羽。子細看",
    "X73n1451_004:0129c06": "來元是石。再欲射時射不入。幾乎惧殺李將軍。千古",
    "X73n1451_004:0129c07": "令人空歎息。",
    "X73n1451_004:0129c08": "天衣懷和尚。赴池州杉山請。初入院上堂云。二十",
    "X73n1451_004:0129c09": "年樂慕此山。今日且喜因緣際會。山僧未到此山。",
    "X73n1451_004:0129c10": "身先到此山。及乎到來。杉山却在山僧身內。",
    "X73n1451_004:0129c11": "移身換步老天衣。不惜眉毛幾箇知。今日若明當日",
    "X73n1451_004:0129c12": "事。江南日暖鷓鴣啼。",
    "X73n1451_004:0129c13": "雲門云。衲僧家須有巴鼻。方識得天下人。如何是",
    "X73n1451_004:0129c14": "衲僧巴鼻。代云德山。",
    "X73n1451_004:0129c15": "雲門舌上有龍泉。愛把金針黑處穿。要會衲僧巴鼻",
    "X73n1451_004:0129c16": "子。一條紅線兩人牽。",
    "X73n1451_004:0129c17": "昔有一婆。將銀一百兩。請趙州和尚看經一藏。趙",
    "X73n1451_004:0129c18": "州接得施利。遂下禪床。繞一帀云。傳語婆婆。已為",
    "X73n1451_004:0129c19": "看經了。婆聞云。比來請看一藏。為什麼祇看半藏。",
    "X73n1451_004:0129c20": "走下禪床行一轉。看了如來五千卷。婆子年高眼尚",
    "X73n1451_004:0129c21": "明。夜深月下穿針線。",
    "X73n1451_004:0129c22": "梁武帝。請傅大士講經。大士纔登高座。揮桉一下。",
    "X73n1451_004:0129c23": "便下座。帝愕然。志公問。陛下還會麼。帝云。不會。志",
    "X73n1451_004:0129c24": "公云。大士講經竟。",
    "X73n1451_004:0130a01": "大士講經竟。揮案成注脚。一丸療眾病。不假驢駞藥。",
    "X73n1451_004:0130a02": "趙州問僧。曾到此間否。僧云。曾到。州云。喫茶去。又",
    "X73n1451_004:0130a03": "問僧。曾到此間否。僧云。不曾到。州云喫茶去。院主",
    "X73n1451_004:0130a04": "問。和尚曾到也是喫茶去。不曾到也是喫茶去。意",
    "X73n1451_004:0130a05": "作麼生。州喚院主。主應諾。州云。喫茶去。",
    "X73n1451_004:0130a06": "曾到喫茶去。未到喫茶去。趙州老禪和。口刮心裏苦。",
    "X73n1451_004:0130a07": "心裏苦。直至如今無雪處。",
    "X73n1451_004:0130a08": "張拙秀才。因看千佛名經。問長沙岑和尚。百千諸",
    "X73n1451_004:0130a09": "佛。祇聞其名。未審。居何國土。岑云。黃鶴樓崔皓題",
    "X73n1451_004:0130a10": "後。秀才還曾題麼。拙云。不曾題。本云。無事也好題",
    "X73n1451_004:0130a11": "取一篇。",
    "X73n1451_004:0130a12": "海水有時終見底。人生到死不知心。秀才若會飜身",
    "X73n1451_004:0130a13": "句。管取白衣入翰林。",
    "X73n1451_004:0130a14": "裴相。出鎮死陵。遊開元寺。見壁上繪高僧像。遂問",
    "X73n1451_004:0130a15": "僧職云。高僧儀相可觀。未審。高僧在甚麼處。于時。",
    "X73n1451_004:0130a16": "僧職莫知所措。公云。此間有禪僧麼。僧職云。近有",
    "X73n1451_004:0130a17": "一僧。捨身掃地。身披百衲。恐是。及乎請得來。乃黃",
    "X73n1451_004:0130a18": "蘗斷際運禪師也。裴相乃舉前話問黃蘗。蘗乃召",
    "X73n1451_004:0130a19": "相公。公應喏。蘗云。是什麼。相公豁然大悟。",
    "X73n1451_004:0130a20": "鄷城寶劒沉埋久。一道寒光射斗牛。不是張華辨端",
    "X73n1451_004:0130a21": "的。只應千古枉淹苗。",
    "X73n1451_004:0130a22": "溈山一日坐次。仰山從外入來。溈山以兩手握拳。",
    "X73n1451_004:0130a23": "相交示之。仰山便作女人拜。溈山云。如是如是。",
    "X73n1451_004:0130a24": "佳人十八正嬌癡。一曲堂前舞柘枝。祇有五郎知雅",
    "X73n1451_004:0130b01": "態。更無人道柳如眉。",
    "X73n1451_004:0130b02": "雪峰云。三世諸佛。向火燄上。轉大法輪。雲門云。火",
    "X73n1451_004:0130b03": "燄為三世諸佛說法。三世諸佛立地聽。",
    "X73n1451_004:0130b04": "阿誰踏著雪峰蹤。三世諸佛火燄中。賴有雲門相暖",
    "X73n1451_004:0130b05": "熱。火屋吹得滿堂紅。",
    "X73n1451_004:0130b06": "踈山和尚。手握木虵。有僧問。手中是什麼。踈山提",
    "X73n1451_004:0130b07": "起云。曹家女。",
    "X73n1451_004:0130b08": "別面不如花有笑。離情難似竹無心。因人說著曹家",
    "X73n1451_004:0130b09": "女。引得相思病轉深。",
    "X73n1451_004:0130b10": "龐婆入鹿門寺作齋。維那請疏意回向。龐婆拈梳",
    "X73n1451_004:0130b11": "子插向髻後曰。回向了也。便出去。",
    "X73n1451_004:0130b12": "龐婆移轉髻邊梳。一段風流舉世無。萬事但將公道",
    "X73n1451_004:0130b13": "斷。維那不用筆頭書。",
    "X73n1451_004:0130b14": "靈山□□□□□□□□□入定佛勑文殊□□",
    "X73n1451_004:0130b15": "□□□□□□□彈指一下女子□□□□□□",
    "X73n1451_004:0130b16": "□□□□□王梵天撲下來□□□□□□□□",
    "X73n1451_004:0130b17": "□□一人文殊出此□□□□□□□□□□億",
    "X73n1451_004:0130b18": "文殊亦出不□□□□□□□□能出此定語未",
    "X73n1451_004:0130b19": "竟□□□□□□□□□出定網明繞女子□□",
    "X73n1451_004:0130b20": "□□□□□□□□□□□□云。文殊是七佛之",
    "X73n1451_004:0130b21": "師。為什麼出女子定不得。網明為什麼却出得。",
    "X73n1451_004:0130b22": "長江輥底浪如銀。秋日白蘋紅蓼新。莫恠扁舟難到",
    "X73n1451_004:0130b23": "岸。行舡由在把梢人。",
    "X73n1451_004:0130b24": "百丈再參馬祖。祖舉拂子。丈云即此用離此用。祖",
    "X73n1451_004:0130c01": "掛拂子於舊處。□□□□祖云。你已後開兩片皮",
    "X73n1451_004:0130c02": "將何為人。丈取拂子堅起。祖云即此用離此用。丈",
    "X73n1451_004:0130c03": "掛拂子於舊處。□□□黃蘗云。我當時被馬祖一",
    "X73n1451_004:0130c04": "喝。直得三日聖聾。",
    "X73n1451_004:0130c05": "父子相逢臭味同。龍泉寶劒再磨礱。要明馬祖當年",
    "X73n1451_004:0130c06": "喝。大地山河盡耳聾。",
    "X73n1451_004:0130c07": "疎山和尚問僧。什麼處來。僧云。嶺南來。山云。曾到",
    "X73n1451_004:0130c08": "雪峰麼。僧云。曾到。山云。我已前到時是事不足。如",
    "X73n1451_004:0130c09": "今作麼生。僧云。如今足。云粥足飯足。僧無語。雲門",
    "X73n1451_004:0130c10": "代云。粥足。",
    "X73n1451_004:0130c11": "一條官路坦然平。無限遊人取次行。莫謂地平無險",
    "X73n1451_004:0130c12": "處。須知平地有深坑。",
    "X73n1451_004:0130c13": "僧問雲門和尚。達磨面壁。意旨如何。師曰念七。又",
    "X73n1451_004:0130c14": "僧問南泉。達磨面壁。意旨如何。泉云。天寒無被蓋。",
    "X73n1451_004:0130c15": "一人會上竿。一人會穿井。伎倆雖不同。總是一般病。",
    "X73n1451_004:0130c16": "若人識得這般病。衲僧鼻孔都穿盡。",
    "X73n1451_004:0130c17": "夾山初住潤州京口鶴林寺。道吾到。遇上堂。僧問。",
    "X73n1451_004:0130c18": "如何是法身。夾山云。法身無相。僧云。如何是法眼。",
    "X73n1451_004:0130c19": "夾山云。法眼無瑕。道吾不覺失笑。夾山下座。請道",
    "X73n1451_004:0130c20": "吾。問云。適來祗對這僧話。必有不是處。望上座慈",
    "X73n1451_004:0130c21": "悲指示。道吾云。某甲終不說。請往秀州華亭。見舡",
    "X73n1451_004:0130c22": "子和尚。舡子纔見夾山。便問。大德住在甚寺。夾山",
    "X73n1451_004:0130c23": "云。寺則不住。住則不似。舡子云。汝道不似。不似箇",
    "X73n1451_004:0130c24": "甚麼。夾山云。不是目前法。舡子云。甚處學得來。夾",
    "X73n1451_004:0131a01": "山云。非耳目之所到。舡子云。一句合頭語。萬劫繫",
    "X73n1451_004:0131a02": "驢橛。垂絲千尺。意在深潭。離鈎三寸。子何不道。夾",
    "X73n1451_004:0131a03": "山擬開口。舡子便打落水。纔擬出。舡子又云。道道。",
    "X73n1451_004:0131a04": "夾山擬開口。舡子又打。夾山豁然大悟。乃點頭三",
    "X73n1451_004:0131a05": "下。舡子云。竿頭絲線從君弄。不犯清波意自殊。夾",
    "X73n1451_004:0131a06": "山云。拋綸擲釣。師意如何。舡子云。絲懸淥水浮。定",
    "X73n1451_004:0131a07": "有無之意。速道速道。夾山云。語帶玄而無路。舌頭",
    "X73n1451_004:0131a08": "談而不談。舡子云。釣盡江波金鱗始遇。夾山乃揜",
    "X73n1451_004:0131a09": "耳。舡子云。如是如是。",
    "X73n1451_004:0131a10": "法身無相。法眼無瑕。因風吹火。借水獻花。絲毫不立。",
    "X73n1451_004:0131a11": "萬別千差。但看來年三二月。銜泥鷰子入人家。",
    "X73n1451_004:0131a12": "鏡清問僧。門外什麼聲。僧云。簷頭雨滴聲。清云。眾",
    "X73n1451_004:0131a13": "生顛倒。迷己逐物。",
    "X73n1451_004:0131a14": "簷頭雨滴。堦前地濕。法法現成。人信不刃。更問如何。",
    "X73n1451_004:0131a15": "長江水急。",
    "X73n1451_004:0131a16": "僧問洞山。如何是佛。山云。麻三斤。",
    "X73n1451_004:0131a17": "洞山麻三斤。斤兩不謾人。語稀難問事。貌古易傳神。",
    "X73n1451_004:0131a18": "雲門一日般柴次。見僧拋下一片柴云。一大藏教。",
    "X73n1451_004:0131a19": "祇說這箇。玄沙云。一大藏教。不說這箇。",
    "X73n1451_004:0131a20": "處處綠楊堪繫馬。家家門道透長安。一條大路平如",
    "X73n1451_004:0131a21": "掌。自是時人措足難。",
    "X73n1451_004:0131a22": "僧問婆子。臺山路向甚麼處去。婆云。驀直去。僧纔",
    "X73n1451_004:0131a23": "行。婆云。好箇阿師。又恁麼去。前後凡問。皆如此答。",
    "X73n1451_004:0131a24": "僧舉似趙州。州云。待我為你勘破這老婆。遂往問",
    "X73n1451_004:0131b01": "臺山路向甚處去。婆云驀直去。州纔行。婆云。好箇",
    "X73n1451_004:0131b02": "阿師。又恁麼去。州回。舉似大眾云。我為你勘破這",
    "X73n1451_004:0131b03": "老婆了也。老宿拈云。什麼處是勘破處。",
    "X73n1451_004:0131b04": "驀直去驀直去。草鞋跟斷人無數。唱歌須是帝鄉人。",
    "X73n1451_004:0131b05": "一箇拍兮一箇舞。舞得徹勿多般。趙州婆子特用瞞。",
    "X73n1451_004:0131b06": "今古五臺山下路。長松短檜聳雲端。",
    "X73n1451_004:0131b07": "馬祖。與百丈西堂南泉翫月次。馬祖問百丈。正當",
    "X73n1451_004:0131b08": "恁麼時如何丈對云。正好供養。又問西堂。正好修",
    "X73n1451_004:0131b09": "行。南泉拂袖便行。馬祖云。經入藏。禪歸海。唯有普",
    "X73n1451_004:0131b10": "願。獨超物外。",
    "X73n1451_004:0131b11": "馬祖捧出菱花鏡。王老親拈白玉槌。一擊當陽令瓦",
    "X73n1451_004:0131b12": "碎。此心能有幾人知。幾人知。兩箇分明是赤眉。風前",
    "X73n1451_004:0131b13": "月下揚家醜。笑倒靈山老古錐。",
    "X73n1451_004:0131b14": "趙州訪一庵主。便云。有麼有麼。庵主竪起拳頭。州",
    "X73n1451_004:0131b15": "云。水淺不是泊舡處。便出。又訪一庵主。亦云。有麼",
    "X73n1451_004:0131b16": "有麼。庵主又竪起拳頭。州云。能縱能奪。能殺能活。",
    "X73n1451_004:0131b17": "禮拜而去。",
    "X73n1451_004:0131b18": "上庵竪起拳頭。趙州左眼半斤。下庵竪起拳頭。趙州",
    "X73n1451_004:0131b19": "右眼八兩。君看陝府鐵牛。何似嘉州大像。若謂總沒",
    "X73n1451_004:0131b20": "誵訛。露柱燈籠合掌。",
    "X73n1451_004:0131b21": "僧問雲門和尚。如何是超佛越祖之談。雲門云。餬",
    "X73n1451_004:0131b22": "餅。",
    "X73n1451_004:0131b23": "雲門一枚餬餅。天下衲僧咬嚼。若非鐵作牙關。往往",
    "X73n1451_004:0131b24": "完圝吞却。吞時易吐時難。莫道從來麵一般。踏看韶",
    "X73n1451_004:0131c01": "陽關捩子。方能平地起波瀾。",
    "X73n1451_004:0131c02": "趙州一日在方丈內間。沙彌唱參。向侍者云。教伊",
    "X73n1451_004:0131c03": "去。侍者纔教去。沙彌便珍重。州向傍僧云。沙彌得",
    "X73n1451_004:0131c04": "入門。侍者在門外。",
    "X73n1451_004:0131c05": "趙州門戶。都無關鎻。侍者麤心。當頭蹉過。靈利沙彌。",
    "X73n1451_004:0131c06": "珍重便行。師云。這裏下一轉語。有麼。良久無人應。師",
    "X73n1451_004:0131c07": "云。夜深歸堂向火。",
    "X73n1451_004:0131c08": "僧問趙州。如何是祖師西來意。州云。庭前栢樹子。",
    "X73n1451_004:0131c09": "趙州庭前栢。何似門外柳。大盡三十日。小盡二十九。",
    "X73n1451_004:0131c10": "更問事如何。合却□生口。",
    "X73n1451_004:0131c11": "僧問雲門。如何是透法身句。門云。北斗裏藏身。",
    "X73n1451_004:0131c12": "北斗藏身□。擬議即差訛。鑽天新鷂子。不戀舊時□。",
    "X73n1451_004:0131c13": "雲門有時云。燈籠是你自己。把鉢盂噇飯。不是你",
    "X73n1451_004:0131c14": "自己。有僧問。飯是自己時如何。門云。這野狐精。三",
    "X73n1451_004:0131c15": "家村裏漢。門却云來來。□是你道飯是自己。僧云",
    "X73n1451_004:0131c16": "是。門云。驢年夢□三家村裏漢。",
    "X73n1451_004:0131c17": "終朝噇飯費工夫。不識燈籠是鉢盂。多少三家村裏",
    "X73n1451_004:0131c18": "漢。忙忙樹上捉鮎魚。",
    "X73n1451_004:0131c19": "僧問讓和尚。如鏡鑄像。像成後。光歸何處。讓云。如",
    "X73n1451_004:0131c20": "大德未出家時。相狀向什麼處去。僧成後為什麼",
    "X73n1451_004:0131c21": "不鑑照。讓云。雖□□□□□□。",
    "X73n1451_004:0131c22": "髑髏裏眼見猶在。枯木中龍聲更狂。打破虗空光境",
    "X73n1451_004:0131c23": "盡。箇中別有好商量。",
    "X73n1451_004:0131c24": "師拈香云。憶昔去年春。正當此時節。雙拳打破太虗",
    "X73n1451_004:0132a01": "空。無限家風渾漏泄。人中獅子喪全成。月裏麒麟鬪",
    "X73n1451_004:0132a02": "角折。鬪角折。金剛正眼難磨滅。千古令人誦不休。吹",
    "X73n1451_004:0132a03": "散紅爐一點雲。",
    "X73n1451_004:0132a04": "師復召大眾云。莫恠家未破。破家人未大。一母生兒",
    "X73n1451_004:0132a05": "幾百般。誰知淨照禪師家業。到資福掃土而盡。然雖",
    "X73n1451_004:0132a06": "如是。開口喫飯。舉手穿衣。門裏出身。未是好手。平地",
    "X73n1451_004:0132a07": "上建立生涯。虗空裏揑成活計。身裏出門。始是丈夫。",
    "X73n1451_004:0132a08": "恁麼說話。孰是知音。子細推勘將來。大似外揚家醜。",
    "X73n1451_004:0132a09": "取笑於人。眾中莫有東家人死。西家助哀底麼。若無。",
    "X73n1451_004:0132a10": "山僧不免自哭去也。師以手掩面。哭云。蒼天蒼天。",
    "X73n1451_004:0132a11": "忌辰拈香。一言道合。水乳和同。三處相從。師資契會。",
    "X73n1451_004:0132a12": "他家拳拳攣攣處。資福盡知。資福跛跛挈挈處。他家",
    "X73n1451_004:0132a13": "總見。有時千尋海底。把手共行。有時百尺竿頭。翻身",
    "X73n1451_004:0132a14": "直下。覷得見他底。誠謂沒齒難忘。覷不見他底。至今",
    "X73n1451_004:0132a15": "猶懷憤氣。山僧懷抱自分明。心無負人處。所以每至",
    "X73n1451_004:0132a16": "忌辰。不免為他設箇供子。燒一炷香。雖然世諦未忘。",
    "X73n1451_004:0132a17": "且要大家鈍置。遂顧示大眾云。燒香設供。諸人共知。",
    "X73n1451_004:0132a18": "且道。心不負人底句。作麼生道。良久云。一回飲水一",
    "X73n1451_004:0132a19": "回噎。本自無情似有情。欲會箇中端的意。木雞啼作",
    "X73n1451_004:0132a20": "兩般聲。",
    "X73n1451_004:0132a21": "忌辰拈香。箇事相承八百年。實無一法與人傳。今朝",
    "X73n1451_004:0132a22": "欲報無傳底。聊爇金鑪一炷煙。復云。便恁麼燒却。意",
    "X73n1451_004:0132a23": "亦未明。記得洞山和尚。一日為雲巖晟禪師作齋。有",
    "X73n1451_004:0132a24": "僧問。和尚當時在雲巖。得何指示。山云。我雖在彼。不",
    "X73n1451_004:0132b01": "蒙他指示。僧云。既不蒙他指示。因何却為他作齋。山",
    "X73n1451_004:0132b02": "云。爭敢違背他。僧云。和尚昔年發足在南泉。何故却",
    "X73n1451_004:0132b03": "承嗣雲巖。山云。我不重先師道德佛法。只重他不為",
    "X73n1451_004:0132b04": "我說破。僧云。未審肯他不肯他。山云。半肯半不肯。僧",
    "X73n1451_004:0132b05": "云。何不全肯。山云。我若全肯。則辜負先師。師云。洞山",
    "X73n1451_004:0132b06": "老子。大似事不前思。徒勞後悔。鼻孔既落他人手。說",
    "X73n1451_004:0132b07": "什麼半肯與全肯。說破不說破。大丈夫。直須一刀兩",
    "X73n1451_004:0132b08": "段。恩酬分明。然雖如是。也有一句子。今日對這老□",
    "X73n1451_004:0132b09": "道破。良久云。誰知老□千年腹。間有明珠徑十圓。",
    "X73n1451_004:0132b10": "登雲從禪師入龕",
    "X73n1451_004:0132b11": "師以手拍龕云。大眾。古佛也恁麼去。今佛也恁麼去。",
    "X73n1451_004:0132b12": "登雲禪師也恁麼去。何物不敗壞。是誰長堅固。諸人",
    "X73n1451_004:0132b13": "還知登雲去處也無。若知得。焦山一眾。與登雲同入",
    "X73n1451_004:0132b14": "涅槃。其或未然。有眼石人齊下淚。無言童子暗嗟噓。",
    "X73n1451_004:0132b15": "登雲從禪師下火",
    "X73n1451_004:0132b16": "師舉起火把云。還知這老子平生行履處麼。慧日峯",
    "X73n1451_004:0132b17": "前。露出千生面目。石公山下。曾橫一葉慈航。調古神",
    "X73n1451_004:0132b18": "清風自高。貌顇骨剛人不顧。昔年拂袖。五湖風月與",
    "X73n1451_004:0132b19": "誰爭。今日重來。自是不歸歸便得。方喜収綸罷釣。高",
    "X73n1451_004:0132b20": "臥西庵。豈期葉落歸根。藏身北斗。恁麼恁麼即是。不",
    "X73n1451_004:0132b21": "恁麼不恁麼即難。鐵牛倒跨上須彌。玉笛橫吹喧碧",
    "X73n1451_004:0132b22": "落。這般伎倆。作者方知。剔起眉毛。請高著眼。今日為",
    "X73n1451_004:0132b23": "登雲老子。說箇光前絕後底末後句。遂將火把。遶龕",
    "X73n1451_004:0132b24": "行一匝云。恁麼若喚作火。又似髑髏前見鬼。若不喚",
    "X73n1451_004:0132c01": "作火。又是露柱後瞞人。且道。畢竟如何。師微笑云。誰",
    "X73n1451_004:0132c02": "人知此意。令我憶登雲。",
    "X73n1451_004:0132c03": "因勝澄禪師下火",
    "X73n1451_004:0132c04": "這老子。斗時枯槁。不近人情。四海獨孤標。一身無伴",
    "X73n1451_004:0132c05": "侶。雖則兩提祖印。實無一法與人。閨門端坐冷啾啾。",
    "X73n1451_004:0132c06": "夜靜獨為鬼神說。任你傍人惡發。我心終未和同。□",
    "X73n1451_004:0132c07": "時開眼對青山。自笑滿頭生白髮。不知他者。將為與",
    "X73n1451_004:0132c08": "時寡合。知他者。唯有焦山。不能更結世間緣。一等要",
    "X73n1451_004:0132c09": "行那畔路。且道。如何是那畔路。良久云。推倒巖前無",
    "X73n1451_004:0132c10": "影樹。要須火裏解飜身。",
    "X73n1451_004:0132c11": "諸禪人下火",
    "X73n1451_004:0132c12": "初秋夏末時。衲僧多欲去。不搭陳梢舡。便行泗州路。",
    "X73n1451_004:0132c13": "橫擔拄杖氣如雲。萬水千山都不顧。昨日通川方上",
    "X73n1451_004:0132c14": "入。隨例茫茫把不住。把不住。為君說箇臨歧句。枯木",
    "X73n1451_004:0132c15": "巖前差路多。別起眉毛著眼覷。",
    "X73n1451_004:0132c16": "一身恍若風中燭。百歲端如水上漚。未到衲僧平穩",
    "X73n1451_004:0132c17": "處。臨行那得不生愁。欲得不生愁麼。閑時做却忙時",
    "X73n1451_004:0132c18": "事。",
    "X73n1451_004:0132c19": "看看。雲凝大野。雪積長郊。時人迷尋徑之蹤。這僧有",
    "X73n1451_004:0132c20": "衝霄之路。休說普賢境界。須知一色無差。諸人還知",
    "X73n1451_004:0132c21": "這僧與普賢菩薩。向銀色世界裏。縱橫自在麼。此時",
    "X73n1451_004:0132c22": "若不尋蹤跡。便向峨嵋也不逢。",
    "X73n1451_004:0132c23": "浮生岸樹井藤。畢竟終歸敗壞。這僧撩起便行。也是",
    "X73n1451_004:0132c24": "平生慶快。著上沒底芒鞋。拋下這箇皮袋。且道。律上",
    "X73n1451_004:0133a01": "人。拋下這箇皮袋了。向什麼處去。貧來始覺錢堪使。",
    "X73n1451_004:0133a02": "醒後方知酒悞人。",
    "X73n1451_004:0133a03": "茶□壇□火猶在。延壽堂中人又終。方言□身渾□",
    "X73n1451_004:0133a04": "□。□□□同一夢中。是知三世諸佛亦是夢。六代祖",
    "X73n1451_004:0133a05": "師亦是夢。這僧做夢了也。敢問諸人。且道。夢見箇什",
    "X73n1451_004:0133a06": "麼。良久云。三十四年如轉掌。錢塘歸夢此時休。",
    "X73n1451_004:0133a07": "水無變□。地水分遶。百物不堅。一靈何往。若謂本無",
    "X73n1451_004:0133a08": "生死。也是座主家風。更言不屬去來。未是衲僧境界。",
    "X73n1451_004:0133a09": "畢竟作麼生商量。良久云。不許夜行。投明須到。",
    "X73n1451_004:0133a10": "此一段事。自古及今。何人能免。若也未曾踏著祖師",
    "X73n1451_004:0133a11": "□□。設使辭如旺露。辯若傾珠。鼻孔遼天。氣衝牛斗。",
    "X73n1451_004:0133a12": "到□□□□如斯無你走透處。為什麼如此。多虗不",
    "X73n1451_004:0133a13": "如少實。",
    "X73n1451_004:0133a14": "行者下火",
    "X73n1451_004:0133a15": "汝幼入空門。方年二十五。鬚髮尚未除。幻身今日去。",
    "X73n1451_004:0133a16": "脫下布直裰。休問溫州路。大眾且道。既不問溫州路。",
    "X73n1451_004:0133a17": "向什麼處去。有佛處不得住。無佛處急走過。",
    "X73n1451_004:0133a18": "田六娘子下火",
    "X73n1451_004:0133a19": "師拈起火把云。還見麼。浮生三十二春秋。方始修行",
    "X73n1451_004:0133a20": "肯轉頭。底事又隨雲雨去。煙波江上使人愁。休休休。",
    "X73n1451_004:0133a21": "不用愁。聚散還同水上漚。直饒壽得三十歲。不免輸",
    "X73n1451_004:0133a22": "他這一籌。田六娘子。十一月三十日。輸他這一籌了",
    "X73n1451_004:0133a23": "也。還有人相救得麼。借你光明一炬火。照破從前五",
    "X73n1451_004:0133a24": "障身。",
    "X73n1451_004:0133b01": "丁忠訓妻與女同下火",
    "X73n1451_004:0133b02": "二十餘年寄此間。蓋蕪塵土翳朱顏。今朝子母應相",
    "X73n1451_004:0133b03": "賀。且喜春來返故關。復召大眾云。白骨兩函。紅燄一",
    "X73n1451_004:0133b04": "炬。將化為灰。作麼生說箇返故關底道理。良久云。野",
    "X73n1451_004:0133b05": "火燒不盡。春風吹又生。",
    "X73n1451_004:0133b06": "魏先生下火",
    "X73n1451_004:0133b07": "嗚呼魏大和。為人性純厚。雖居陋巷中。簞瓢甘自守。",
    "X73n1451_004:0133b08": "聚學訓童蒙。束脩粗糊口。歲晚好吾宗。悟世非長久。",
    "X73n1451_004:0133b09": "臨行囑妻子。叮嚀誡諸後。不學老莊周。說葬成虗謬。",
    "X73n1451_004:0133b10": "不學襄陽翁。與女爭先後。先生之意不如斯。欲効禪",
    "X73n1451_004:0133b11": "家破諸有。四眾雲臻。柴薪已就。雖然父子至親。到此",
    "X73n1451_004:0133b12": "如何可救。不須救。生前已付山僧手。一枝紅燄贈君",
    "X73n1451_004:0133b13": "行。看取神龜火裏走。",
    "X73n1451_004:0133b14": "周秘校下火",
    "X73n1451_004:0133b15": "大眾。漚生漚滅。蓋是尋常。石火電光。豈能長久。奈緣",
    "X73n1451_004:0133b16": "芝蘭未產。忽爾玉樹沉輝。縱饒百千才俊。無量聦明。",
    "X73n1451_004:0133b17": "到這裏一點也使不著。即今還有為他著力底麼。一",
    "X73n1451_004:0133b18": "枝丹桂煙霄後。決戰文章到此休。",
    "X73n1451_004:0133b19": "登雲從禪師掩土",
    "X73n1451_004:0133b20": "師以手握土云。此是登雲禪師収因結果處。復顧示",
    "X73n1451_004:0133b21": "云。莫問青囊與紫囊。箇中風水十分強。青龍東去雲",
    "X73n1451_004:0133b22": "頭轉。白虎西來山脚長。江月松風皆舊物。綠苔芳草",
    "X73n1451_004:0133b23": "盡吾鄉。瑠璃殿上無知識。木馬泥牛暗斷膓。不問湘",
    "X73n1451_004:0133b24": "南潭北。休論坎短离長。即今要見箇無縫罅底麼。良",
    "X73n1451_004:0133c01": "久云。白骨已埋三尺土。青秋空遶萬重山。",
    "X73n1451_004:0133c02": "長靈卓禪師掩土",
    "X73n1451_004:0133c03": "以手握土云。這老子。平生苦澁。惡嫌黃蘗老婆心。末",
    "X73n1451_004:0133c04": "後風流。唱箇雲門臈月曲。直得全身放下。披毛戴角",
    "X73n1451_004:0133c05": "總無妨。擺手便行。金鎻玄關留不住。莫問借胎得妙。",
    "X73n1451_004:0133c06": "且看轉位翻身。嘶風木馬杳無蹤。入海泥牛消息盡。",
    "X73n1451_004:0133c07": "嗚呼長靈禪師。一提祖印。三坐道場。行解相應。語意",
    "X73n1451_004:0133c08": "俱到。虗空面目。不許商量。生鐵脊梁。一生打硬。今則",
    "X73n1451_004:0133c09": "煙消火滅。雲散月圓。謾留白骨瘞荒郊。誰會長靈元",
    "X73n1451_004:0133c10": "不死。諸人者且道。如何說得箇不死底道理。若也明",
    "X73n1451_004:0133c11": "得。不妨好箇因緣。其或未然。不免土上加泥去也。還",
    "X73n1451_004:0133c12": "見麼。野鳥閑花無淚落。長松短檜有悲風。",
    "X73n1451_004:0133c13": "諸禪人散灰",
    "X73n1451_004:0133c14": "言公心地最精專。曾學焦山一味禪。今日滿盆盛白",
    "X73n1451_004:0133c15": "骨。翻身重上謝郎舡。言大師。記得舊時事麼。側耳聽",
    "X73n1451_004:0133c16": "云。舊時入室。貧道曾問他。清虗之理。畢竟無身。你這",
    "X73n1451_004:0133c17": "皮袋子。自何而得。雖則當時無語。如今正好參詳。一",
    "X73n1451_004:0133c18": "切眾生。只被箇皮袋子礙却。所以道不得。言大師。前",
    "X73n1451_004:0133c19": "日以打併這皮袋子了也。諸人如今還道得麼。若也",
    "X73n1451_004:0133c20": "道得。言公大師。今日切不浪施。其或未然。托起灰云。",
    "X73n1451_004:0133c21": "不入驚人浪。難逢稱意魚。",
    "X73n1451_004:0133c22": "俗壽五十有三。出家一十八夏。平生行脚游方。多在",
    "X73n1451_004:0133c23": "鹽城興化。最好不曾參禪。免見鑽龜打瓦。今朝子細",
    "X73n1451_004:0133c24": "看來。也好一場詰覇。才公才公莫要怕。焦山布施你",
    "X73n1451_004:0134a01": "一轉古人話。淨躶躶赤洒洒。南北東西沒可把。忽然",
    "X73n1451_004:0134a02": "撞著閻羅王。拈起拂子驀口打。",
    "X73n1451_004:0134a03": "迢迢萬里別西川。要學諸方五味禪。昨日焦山山下",
    "X73n1451_004:0134a04": "死。劒門關上月重圓。既是焦山山下死。因什麼却向",
    "X73n1451_004:0134a05": "劍門關上月重圓。究竟光明終一體。任他寒影落千",
    "X73n1451_004:0134a06": "江。",
    "X73n1451_004:0134a07": "衲僧纔遇丙丁村。便作霜花骨一盆。火後始知梁不",
    "X73n1451_004:0134a08": "壞。飜身跳出是非門。法嚴上座。今日被他跳過了也。",
    "X73n1451_004:0134a09": "如今水步頭相別。諸人將什麼送他。遂敲盆云。嚴兄",
    "X73n1451_004:0134a10": "嚴兄。善為道路。從今換骨洗腸。更莫和泥合土。熟處",
    "X73n1451_004:0134a11": "放教生。生處不要住。揚子江頭浪拍天。莫教濕却娘",
    "X73n1451_004:0134a12": "生袴。",
    "X73n1451_004:0134a13": "宣州隆上人。叢林遊歷徧。一入焦山門。便下延壽院。",
    "X73n1451_004:0134a14": "終朝何轆轆。喫藥都無驗。火後一莖茆。眾人皆總見。",
    "X73n1451_004:0134a15": "隆上座。你還見這一莖茆麼。師遂作聽勢云。見麼。你",
    "X73n1451_004:0134a16": "既見。還得自由麼。又作聽勢云。更望和尚慈悲指示。",
    "X73n1451_004:0134a17": "你既得自由。更指示什麼。禪和子不知。將謂焦山長",
    "X73n1451_004:0134a18": "老。水步頭青天白日鬼語。遂拈起骨盆云。火後既能",
    "X73n1451_004:0134a19": "燒不壞。更須入水見長人。",
    "X73n1451_004:0134a21": "慈受深和尚廣錄卷第四(終)"
}