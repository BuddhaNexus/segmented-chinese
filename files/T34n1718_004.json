{
    "T34n1718_004:0045c12": "妙法蓮華經文句卷第四上",
    "T34n1718_004:0045c14": "天台智者大師說",
    "T34n1718_004:0045c15": "○從「爾時世尊告舍利弗，汝已殷懃三請，豈",
    "T34n1718_004:0045c16": "得不說」下，廣明開三顯一，凡七品半，文為",
    "T34n1718_004:0045c17": "三：一、為上根人法說；二、為中根人譬說；三、",
    "T34n1718_004:0045c18": "為下根人宿世因緣說，亦名理事行，例如",
    "T34n1718_004:0045c19": "《大品》亦為三根(云云)。今以十義料揀：一、有",
    "T34n1718_004:0045c20": "通有別，二、有聲聞、無聲聞，三、惑有厚薄，",
    "T34n1718_004:0045c21": "四、根轉不轉，五、根有悟不悟，六、領解無領解，",
    "T34n1718_004:0045c22": "七、得記不得記，八、悟有淺深，九、益有權實，",
    "T34n1718_004:0045c23": "十、待時不待時。一、明通別者，初周別名法",
    "T34n1718_004:0045c24": "說，通則具三；「如優曇花時一現耳」，即譬說；",
    "T34n1718_004:0045c25": "「若我遇眾生，盡教以佛道」，即因緣說也。中",
    "T34n1718_004:0045c26": "周別名譬說，通則亦三，「我先不言，皆為化",
    "T34n1718_004:0045c27": "菩薩故」。又合譬於一佛乘分別說三，即是",
    "T34n1718_004:0045c28": "法說；「於二萬億佛所常教化汝」，即因緣說。",
    "T34n1718_004:0045c29": "若謂此文屬法說者，可取長者聞已驚入",
    "T34n1718_004:0046a01": "火宅方宜救濟，即因緣說。下周別名宿世",
    "T34n1718_004:0046a02": "因緣，通亦具三，「涅槃時到眾又清淨令入",
    "T34n1718_004:0046a03": "佛慧」，是法說；「有一導師」是譬說，而作三周",
    "T34n1718_004:0046a04": "者，從多從正，從略從傍，欲令名字不濫，",
    "T34n1718_004:0046a05": "各據一意耳。問：三周為三根人，一周通有",
    "T34n1718_004:0046a06": "三說者，一說應具三根？答：法說非止逗上",
    "T34n1718_004:0046a07": "中之上，又有中下，從正略傍，故言逗上根",
    "T34n1718_004:0046a08": "人耳，餘二周亦如是。二、明有聲聞、無聲",
    "T34n1718_004:0046a09": "聞者，光宅定有實行聲聞，若言無實，權何",
    "T34n1718_004:0046a10": "所應。開善解無實行聲聞，引《勝鬘》「三乘初",
    "T34n1718_004:0046a11": "業不愚於法」，外凡已知一乘，寧有二乘猶",
    "T34n1718_004:0046a12": "執小果？經明有者權也，此二家偏執，乖經",
    "T34n1718_004:0046a13": "失義；若定有者，經那言無聲聞弟子但化",
    "T34n1718_004:0046a14": "諸菩薩？若定無者，誰入化城？亦無三可會，",
    "T34n1718_004:0046a15": "權何所引？若言實有為權所引者，亦應實",
    "T34n1718_004:0046a16": "有三藏佛，復為權三藏佛所引；若實無此",
    "T34n1718_004:0046a17": "佛，但有權佛者，何意不許但有權聲聞、",
    "T34n1718_004:0046a18": "無實聲聞耶？此義不例，實有斷界內惑",
    "T34n1718_004:0046a19": "者，呼此為實，而權者應之。何處有斷界內",
    "T34n1718_004:0046a20": "惑佛，而有權佛應此佛？今明有無不可偏",
    "T34n1718_004:0046a21": "執，若從長者實智往觀則無客作人，若就",
    "T34n1718_004:0046a22": "窮子根性則便自謂作人。《法華論》有四種聲",
    "T34n1718_004:0046a23": "聞：一、決定；二、上慢；三、退大；四、應化。前二未",
    "T34n1718_004:0046a24": "熟不與授記，後二與記。若依今經應有",
    "T34n1718_004:0046a25": "五：一、久習小，今世道熟，聞小教證果，如",
    "T34n1718_004:0046a26": "《論》是決定聲聞；二、本是菩薩積劫修道，中",
    "T34n1718_004:0046a27": "間疲厭生死，退大取小，《大品》稱為別異善",
    "T34n1718_004:0046a28": "根，佛且成其小道為說小教，齊教斷結",
    "T34n1718_004:0046a29": "取果，是退大未久習小來近，理應易悟，如",
    "T34n1718_004:0046b01": "《論》是退菩提聲聞；三、以此二故，諸佛、菩薩內",
    "T34n1718_004:0046b02": "祕外現，成就引接令入大道，如《論》是應化",
    "T34n1718_004:0046b03": "聲聞；四、若見權實兩種能出生死，欣樂涅",
    "T34n1718_004:0046b04": "槃，修戒定慧，微有觀慧未入似位薄有",
    "T34n1718_004:0046b05": "所得，謂是證果，此名未得謂得、未證謂證，",
    "T34n1718_004:0046b06": "如《論》即是增上慢聲聞；五者、大乘聲聞，以佛",
    "T34n1718_004:0046b07": "道聲令一切聞，若從決定退菩提兩種，即",
    "T34n1718_004:0046b08": "有聲聞，若從大乘理無灰斷永住化城，終",
    "T34n1718_004:0046b09": "歸寶所。實者既爾，則無有權，故無聲聞。若",
    "T34n1718_004:0046b10": "增上慢者，既未入位則非實，又非應化，則",
    "T34n1718_004:0046b11": "非權。若得此意，有無冷然，何須苦諍？復次",
    "T34n1718_004:0046b12": "秪就大乘聲聞復論有無，若權作應化，外",
    "T34n1718_004:0046b13": "現小迹內隱大德，則謂無大乘聲聞；若從",
    "T34n1718_004:0046b14": "自行發迹顯本，則言有大乘聲聞。今開三顯",
    "T34n1718_004:0046b15": "一正意，為決定退大聲聞令成大乘聲聞，",
    "T34n1718_004:0046b16": "自行既立即能化應聲聞，若得此意則達",
    "T34n1718_004:0046b17": "有無也。第三、惑有厚薄者，瑤師云：「三根得",
    "T34n1718_004:0046b18": "果已後遊觀無生。無生之理是一，及其出",
    "T34n1718_004:0046b19": "觀，緣三教則異，將必異之三教，惑於無生",
    "T34n1718_004:0046b20": "之一理，謂教既三，理豈容一？又將一理惑",
    "T34n1718_004:0046b21": "於三教，理既是一，教寧得三？踟蹰理教之",
    "T34n1718_004:0046b22": "間迴遑得失，以理惑教，此有得義；以教惑",
    "T34n1718_004:0046b23": "理，此有失義。上根以理惑教情多，初聞法",
    "T34n1718_004:0046b24": "說順情即悟；下根以教惑理情多，聞法說",
    "T34n1718_004:0046b25": "無三，逆其計謂故三聞乃解；中根處二楹",
    "T34n1718_004:0046b26": "之際，法說不悟，譬說便了。」今謂此釋三根",
    "T34n1718_004:0046b27": "未必應爾，三人踟蹰何等理教？若迴遑小",
    "T34n1718_004:0046b28": "乘理教則疑惑未盡，尚非初果斷結之人；",
    "T34n1718_004:0046b29": "若迴遑大乘理教，大乘條然永異，何曾與小",
    "T34n1718_004:0046c01": "乘相濫而言踟蹰耶？若以小惑大、以大",
    "T34n1718_004:0046c02": "惑小，爾前未斥方便，那忽遊觀出入預有",
    "T34n1718_004:0046c03": "踟蹰？既預踟蹰即已疑生執動，非始今日，",
    "T34n1718_004:0046c04": "若先動執生疑，聞開三顯一即應領解，那",
    "T34n1718_004:0046c05": "忽猶有驚疑？進退無據，故不用此解。今明",
    "T34n1718_004:0046c06": "根有利鈍者，皆論大乘根性，惑有厚薄者，",
    "T34n1718_004:0046c07": "約別惑為言耳，即為四句：一、惑輕根利；二、",
    "T34n1718_004:0046c08": "惑重根利；三、惑輕根鈍；四、惑重根鈍。若別惑",
    "T34n1718_004:0046c09": "輕、大根利，初聞即悟；若惑重根利，再聞方曉；",
    "T34n1718_004:0046c10": "若惑輕根鈍，三聞乃決；第四句雖復三聞不",
    "T34n1718_004:0046c11": "能得悟，止為結緣眾耳。或可初兩句根利",
    "T34n1718_004:0046c12": "同為上根，或可中間兩句為中下根(云云)。復",
    "T34n1718_004:0046c13": "次約初品無明三重，覆初住中道，若初法說，",
    "T34n1718_004:0046c14": "上根之人三重無明一時俱盡，開佛知見",
    "T34n1718_004:0046c15": "入菩薩位，得菩提記；中根斷二重無明；下",
    "T34n1718_004:0046c16": "根斷一重。次譬說時，中根斷第三重盡，開",
    "T34n1718_004:0046c17": "佛知見入菩薩位得授記莂；下根進斷二",
    "T34n1718_004:0046c18": "重。次聞因緣說，下根斷三重盡，開佛知見",
    "T34n1718_004:0046c19": "入菩薩位也。例如小乘十六心未滿不得",
    "T34n1718_004:0046c20": "名初果，十六心滿名須陀洹也。四、明轉根",
    "T34n1718_004:0046c21": "不轉根者，舊云：「上根初聞法說即悟，而中",
    "T34n1718_004:0046c22": "根轉同上根，下根進同中根；若譬說時，中根",
    "T34n1718_004:0046c23": "前已成上，即能得悟，下根成上；次因緣說",
    "T34n1718_004:0046c24": "時，下根已同於上故即得悟。」若爾轉下成",
    "T34n1718_004:0046c25": "上，因緣說時皆悉是上，為利則均，那得猶",
    "T34n1718_004:0046c26": "稱鈍者待因緣說耶？若轉成上即同上悟，",
    "T34n1718_004:0046c27": "若其未悟猶受鈍名，則無轉根之義。例如",
    "T34n1718_004:0046c28": "身子一聞，目連再聽，同得初果，若二皆利則無",
    "T34n1718_004:0046c29": "復優劣，若猶稱利鈍，轉根義不成。夫眾生",
    "T34n1718_004:0047a01": "心神不定，遇惡緣轉利為鈍，遇善緣轉",
    "T34n1718_004:0047a02": "鈍為利，先世值佛聞法，自有轉下中為",
    "T34n1718_004:0047a03": "上，俱於法說得悟；自有轉下為中，聞譬",
    "T34n1718_004:0047a04": "說得解；下者不轉，三周乃了。如此轉根不",
    "T34n1718_004:0047a05": "同舊釋。譬三刀斫木，利一、中二、鈍者三下，",
    "T34n1718_004:0047a06": "利鈍之名不失，木斷之處是同。問：三根入初",
    "T34n1718_004:0047a07": "住位，猶有利鈍不？答：真修體顯則無差降。",
    "T34n1718_004:0047a08": "問：若爾，初住已上更起緣修，有優劣不？答：",
    "T34n1718_004:0047a09": "此同位人無復勝負，真修體融寧得有異",
    "T34n1718_004:0047a10": "耶？五、明有悟不悟者，經中多明菩薩為上",
    "T34n1718_004:0047a11": "根、緣覺中根、聲聞下根，若言菩薩上根，應",
    "T34n1718_004:0047a12": "併在法說中得悟，緣覺併在譬說中得解，",
    "T34n1718_004:0047a13": "聲聞併在於因緣中得悟耶？然經中一往",
    "T34n1718_004:0047a14": "判出三根，至於悟解義未必然。今經但見",
    "T34n1718_004:0047a15": "聲聞得解、不見支佛者，支佛是中根，既值",
    "T34n1718_004:0047a16": "佛出世入聲聞數，隨根得悟故，不別標緣",
    "T34n1718_004:0047a17": "覺耳。故身子請偈云：「其求緣覺者，比丘、比",
    "T34n1718_004:0047a18": "丘尼。」依此文即知緣覺入四眾中攝也。又",
    "T34n1718_004:0047a19": "〈法師品〉云：「比丘、比丘尼、優婆塞、優婆夷，求",
    "T34n1718_004:0047a20": "聲聞者、求支佛者」，豈無緣覺得解耶？舊云：",
    "T34n1718_004:0047a21": "「菩薩是上根，不必皆利，從多為上，而執心",
    "T34n1718_004:0047a22": "易轉，原其域懷求佛，但執過三百已即",
    "T34n1718_004:0047a23": "求近果，此疑易悟。三根菩薩同在法說得",
    "T34n1718_004:0047a24": "解，上者或在略說，中者或在廣說之初，下",
    "T34n1718_004:0047a25": "者與身子齊。」今明菩薩語通，但使發大心",
    "T34n1718_004:0047a26": "悉是菩薩，何必併是利根？及身子尚少，豈",
    "T34n1718_004:0047a27": "得初周之前已併得悟？若爾，流通壽量，何",
    "T34n1718_004:0047a28": "意有諸菩薩節節得悟無生忍者、發菩提",
    "T34n1718_004:0047a29": "心者。舊云：「壽量中悟，皆是法身增道損生。」今",
    "T34n1718_004:0047b01": "言不爾，有六百八十萬億那由他恒河沙人",
    "T34n1718_004:0047b02": "得無生法忍，此人始得此忍，當知〈壽量〉之",
    "T34n1718_004:0047b03": "前未是法身，故知菩薩得悟，不可局在初",
    "T34n1718_004:0047b04": "周之初也。問：菩薩得悟通於始終，二乘得",
    "T34n1718_004:0047b05": "悟亦應至後。答：三周定父子天性已竟，則",
    "T34n1718_004:0047b06": "皆名菩薩，設在後悟，同名菩薩悟也。六、明",
    "T34n1718_004:0047b07": "有領解無領解者，若三乘同悟，何意但見聲",
    "T34n1718_004:0047b08": "聞領解，其二則無？今明無佛出世名獨覺，",
    "T34n1718_004:0047b09": "聞佛說十二因緣法名緣覺，既入聲聞數",
    "T34n1718_004:0047b10": "中得悟領解，皆不別出，大意可見。身子、迦",
    "T34n1718_004:0047b11": "葉等，悉是中乘根性，故聲聞領解兼得緣覺，",
    "T34n1718_004:0047b12": "無勞別出也。又四眾中，有發緣覺心者，其",
    "T34n1718_004:0047b13": "人得悟即不一也，〈信解品〉云：「密遣二人追",
    "T34n1718_004:0047b14": "捉將還」即是其義。菩薩不領解者，聲聞之教",
    "T34n1718_004:0047b15": "不明得佛，今經開其歸大之路，自恐解",
    "T34n1718_004:0047b16": "謬故對佛述解，菩薩不爾故無領解。又其",
    "T34n1718_004:0047b17": "意有三：一、菩薩本意求佛，設有異執而執",
    "T34n1718_004:0047b18": "輕終歸取佛，無有不得之慮，今聞三周之",
    "T34n1718_004:0047b19": "說，但是正其觀慧，故不須領解。二、菩薩悟",
    "T34n1718_004:0047b20": "大，處處有文，二乘作佛始自今教，逐要流",
    "T34n1718_004:0047b21": "傳，故略菩薩領解，胡文或有，漢略不書耳。",
    "T34n1718_004:0047b22": "三、菩薩位行深絕，諸新小菩薩不敢領解，說",
    "T34n1718_004:0047b23": "〈壽量〉竟，彌勒總都領解，初從無生法忍，終",
    "T34n1718_004:0047b24": "訖餘有一生在，則是具足領解，更求何物",
    "T34n1718_004:0047b25": "(云云)？七、得記不得記者，若同皆領解，何故聲",
    "T34n1718_004:0047b26": "聞得記，不見緣覺、菩薩受記？此亦三意：一",
    "T34n1718_004:0047b27": "者、昔明二乘入正位不能發心，何由得記？",
    "T34n1718_004:0047b28": "今既悟大，欣斯別決，故為記劫國也。菩薩",
    "T34n1718_004:0047b29": "發心求佛行成自滿，故不欣急求佛亦不",
    "T34n1718_004:0047c01": "促授，又前教處處授菩薩記，此是恒說逐要",
    "T34n1718_004:0047c02": "傳譯如前(云云)。二、菩薩亦有別記，調達、龍女",
    "T34n1718_004:0047c03": "豈非記耶？又〈法師品〉云：「求聲聞者、求辟支",
    "T34n1718_004:0047c04": "佛者、求佛道者，如是等類，咸於佛前聞",
    "T34n1718_004:0047c05": "法華經，我皆與授記，當得三菩提。」此豈非",
    "T34n1718_004:0047c06": "皆記耶？三、二乘昔來未曾得八相記，故記",
    "T34n1718_004:0047c07": "其劫國；菩薩先已曾記，故不重明耳。淺近",
    "T34n1718_004:0047c08": "之記初住已得，非菩薩所欣，菩薩所欣乃是",
    "T34n1718_004:0047c09": "圓極妙覺遠記耳。故〈壽量品〉中，始從發心",
    "T34n1718_004:0047c10": "訖一生得，妙因斯滿、極果頓圓，此乃授法身",
    "T34n1718_004:0047c11": "記莂，何謂無記耶？問：若小悟大，應同授法",
    "T34n1718_004:0047c12": "身記，那得授八相記耶？答：八相是應記，既",
    "T34n1718_004:0047c13": "得應記知必有本，欲使物知聞共結來",
    "T34n1718_004:0047c14": "緣，故與應記耳。又此二乘若聞〈壽量〉，即同",
    "T34n1718_004:0047c15": "損生得法身記也。八、明悟有淺深者，一往",
    "T34n1718_004:0047c16": "同破無明入證初住，細尋必應明晦。初聞",
    "T34n1718_004:0047c17": "法說尚入佛慧，更聞譬說豈不重明？又聞",
    "T34n1718_004:0047c18": "因緣，理自增進，更聞〈壽量〉彌復優深，如聽",
    "T34n1718_004:0047c19": "法人重聞勝前，單複厚薄方之可知也。九、",
    "T34n1718_004:0047c20": "明權實得益不同者，一云實行得益，權行正",
    "T34n1718_004:0047c21": "為接引影響不論其益。今明不爾，若至〈壽",
    "T34n1718_004:0047c22": "量〉權實悉得益，增道彌高、損生彌盡，隣圓",
    "T34n1718_004:0047c23": "際極，唯一生在，豈非權者益耶？所以初為",
    "T34n1718_004:0047c24": "影響共熟實行，後說極果則自道明，文云：",
    "T34n1718_004:0047c25": "「出入息利乃遍他國」，息利在他即是己利，實",
    "T34n1718_004:0047c26": "行得益由於權引，化功歸己權亦得益，故",
    "T34n1718_004:0047c27": "一音演說法，眾生隨類各得解，何必須待",
    "T34n1718_004:0047c28": "〈壽量〉耶(云云)？又我自欲得此真淨大法即是",
    "T34n1718_004:0047c29": "自益也。十、明待時不待時，爾前不悟必待",
    "T34n1718_004:0048a01": "《法華》悟者，名為待時；《法華》前教已解者，名",
    "T34n1718_004:0048a02": "不待時。何故爾？佛有顯密二說，若顯說為",
    "T34n1718_004:0048a03": "論，《法華》之前二乘未悟大道，要須五味調",
    "T34n1718_004:0048a04": "熟會在法華，故云：「說時未至故，今正是其",
    "T34n1718_004:0048a05": "時，決定說大乘。」此即待時也。若密教為論，",
    "T34n1718_004:0048a06": "未必具待五味在法華方會，爾前密有入",
    "T34n1718_004:0048a07": "者故名不待時，此乃大判時不時。若就三",
    "T34n1718_004:0048a08": "周，亦是待時、不待時，迹本二門，亦是待時、不",
    "T34n1718_004:0048a09": "待時，致有前後悟入，即此意也。問：有一種",
    "T34n1718_004:0048a10": "根性非密、非顯二時不攝者，應是失時永",
    "T34n1718_004:0048a11": "不得悟耶？答：餘經或謂此為失時，今經不",
    "T34n1718_004:0048a12": "爾。此人雖於密、顯兩時不悟，雖生滅度",
    "T34n1718_004:0048a13": "之想，而於彼土得聞是經，故無失時，乃",
    "T34n1718_004:0048a14": "是待彼土之時耳。問：五千起去，應是失時？",
    "T34n1718_004:0048a15": "答：此等應以如來滅度後，弘經人受益也。",
    "T34n1718_004:0048a16": "問：身子初周為四眾三根請，譬周為中下",
    "T34n1718_004:0048a17": "請，云何言佛各為三根人三周說法耶？答：",
    "T34n1718_004:0048a18": "此語不便，請則普請、說亦普說，但上根智利",
    "T34n1718_004:0048a19": "聞法得悟，中根處中聞譬得悟，下根居下",
    "T34n1718_004:0048a20": "聞三得悟，汝當隨義云何隨語(云云)？問：宿",
    "T34n1718_004:0048a21": "世是過去事法，譬是當、現事不？答：經無文，義",
    "T34n1718_004:0048a22": "推應爾。引三歸一，三望一，一則是當；舉",
    "T34n1718_004:0048a23": "事為譬，譬即是現。準後望前，應如所問。",
    "T34n1718_004:0048a24": "問：舊以五濁障大，四句料揀如前說，有人",
    "T34n1718_004:0048a25": "斷見與無明，合共為障，指《法華論》云「無煩",
    "T34n1718_004:0048a26": "惱人有染慢，不知一乘法身常住」者是也。",
    "T34n1718_004:0048a27": "若博地不執涅槃而不聞法者，即是無明",
    "T34n1718_004:0048a28": "獨為障，若爾為當三周聞法已破無明？為",
    "T34n1718_004:0048a29": "當未聞法破無明？若聞法已破，則無明非",
    "T34n1718_004:0048b01": "是障；若未聞法而能破無明者，都慮無有",
    "T34n1718_004:0048b02": "障。是義云何？答：是他人立義，今為其通。譬",
    "T34n1718_004:0048b03": "如燈生闇滅，不可定其前後，雖不前後，闇",
    "T34n1718_004:0048b04": "定是障(云云)。問：《勝鬘》云：「三乘初業不愚於法，",
    "T34n1718_004:0048b05": "自知當覺。」《優婆塞戒經》第十四云：「二乘自知",
    "T34n1718_004:0048b06": "得菩提，且取小乘果。」又十三云：「知之者易、",
    "T34n1718_004:0048b07": "行之者難，雖知一乘而取羅漢。」彼兩經皆",
    "T34n1718_004:0048b08": "言知，今經云何三根之後猶自不知，初疑後",
    "T34n1718_004:0048b09": "悟，此義云何？答：此經亦云知。文云「若實得羅",
    "T34n1718_004:0048b10": "漢，不信此法無有是處，除佛滅後現前",
    "T34n1718_004:0048b11": "無佛，此人雖生滅度之想，若遇餘佛便得",
    "T34n1718_004:0048b12": "決了。」凡有三意，前明知，次明不知，後會歸",
    "T34n1718_004:0048b13": "知，非永不知。又身子云：「今於佛前皆墮疑",
    "T34n1718_004:0048b14": "惑，我今不知是義所趣。」又大通佛時，聲聞",
    "T34n1718_004:0048b15": "多生疑惑，彼見佛、聞法尚疑不知，況不見",
    "T34n1718_004:0048b16": "聞那忽得知？若執二文更相矛盾，秖增",
    "T34n1718_004:0048b17": "諍競於道何益？論者止可論餘事，聲聞成",
    "T34n1718_004:0048b18": "聖能知、不能知，唯佛境界非爾所諳，今試",
    "T34n1718_004:0048b19": "融之。三乘初業，初業為二，若久遠為初業，",
    "T34n1718_004:0048b20": "曾聞於大則不愚於法；若取中忘，今日學",
    "T34n1718_004:0048b21": "小始修念處，為初業者，是則不知。其義如",
    "T34n1718_004:0048b22": "此。若得此意，權為初業是則能知，實是初",
    "T34n1718_004:0048b23": "業則不能知。有人言「利者能知，鈍者不能",
    "T34n1718_004:0048b24": "知。」此應四句：權為利鈍，示俱不能知；權",
    "T34n1718_004:0048b25": "為利鈍，示俱能知；權為利鈍，聞則能知，不",
    "T34n1718_004:0048b26": "聞不知；權為利鈍，俱示非知、非不知。今不",
    "T34n1718_004:0048b27": "取此判，但取權者內心了了久知，實行者未",
    "T34n1718_004:0048b28": "得入大是故不知，於義自顯(云云)。問：緣覺",
    "T34n1718_004:0048b29": "出無佛世，云何三周得有緣覺？答：《釋論》云：",
    "T34n1718_004:0048c01": "「緣覺、獨覺，獨覺出無佛世，緣覺願生佛世。」",
    "T34n1718_004:0048c02": "《華嚴》云：「菩薩下兜率放光照之，覺即捨身，",
    "T34n1718_004:0048c03": "不覺徙之。」《大經》云彗星。《中論》云：「支佛出世",
    "T34n1718_004:0048c04": "佛法已滅，此是獨覺人也。願生佛世者先",
    "T34n1718_004:0048c05": "得初果，十四生未滿值佛即成羅漢，不值",
    "T34n1718_004:0048c06": "佛即成獨覺，其既值佛亦不捨壽亦不被",
    "T34n1718_004:0048c07": "移，願見佛故。二果、三果例然。」又有部行緣",
    "T34n1718_004:0048c08": "覺，在無佛世，師徒訓化也。此應有二種，佛",
    "T34n1718_004:0048c09": "去世後無文字，眾生根鈍故，支佛不說法，",
    "T34n1718_004:0048c10": "此非部行也，部行者能說法也。又有變化",
    "T34n1718_004:0048c11": "緣覺，宜應見者現緣覺身。今三周之座有",
    "T34n1718_004:0048c12": "緣覺者，其義可解。",
    "T34n1718_004:0048c13": "○初周法說，文為五：一、從「殷勤三請豈得不",
    "T34n1718_004:0048c14": "說」下訖卷，正是法說；二、從第二卷初訖偈",
    "T34n1718_004:0048c15": "頌，是身子領解；三、從「吾今於天人」下，訖「佛",
    "T34n1718_004:0048c16": "所護念」，是佛述成；四、從「汝於來世」，訖「宜應",
    "T34n1718_004:0048c17": "自欣慶」，是與授記；五、從「四眾」訖「盡迴向佛",
    "T34n1718_004:0048c18": "道」，是四眾歡喜。初有長行、偈頌。長行為三：",
    "T34n1718_004:0048c19": "一、許，二、受旨，三、正說。許文為三：一、順許，二、",
    "T34n1718_004:0048c20": "誡許，三、揀許。「汝已三請」是順許，「汝今諦聽」",
    "T34n1718_004:0048c21": "是誡許，「諦聽」是聞慧，「善思」是思慧，「念之」是",
    "T34n1718_004:0048c22": "修慧。《大經》明四善法，為大涅槃因，一善知",
    "T34n1718_004:0048c23": "識，如來也，餘者可解。「說是語時」，是揀眾許，",
    "T34n1718_004:0048c24": "五千在座故如來三止，今將許說，威神遣去，",
    "T34n1718_004:0048c25": "故名揀眾。五濁障多名罪重，執小翳大",
    "T34n1718_004:0048c26": "名根深，未得謂得名上慢，未得三果未",
    "T34n1718_004:0048c27": "證無學。「有如此失」者，謂障、執、慢三種之失",
    "T34n1718_004:0048c28": "也。「而不制止」者，上聞開三顯一，言略義隱",
    "T34n1718_004:0048c29": "猶未生謗，足作繫珠因緣，去則有益；若",
    "T34n1718_004:0049a01": "聞廣開三顯一，乖情起謗，住則有損，是故",
    "T34n1718_004:0049a02": "不制止也。「此眾無復枝葉」者，枝葉細末",
    "T34n1718_004:0049a03": "不任器用，此等執方便之方便，於大非器，",
    "T34n1718_004:0049a04": "《大品》云：「攀附枝葉棄於根本，是人為不黠。」",
    "T34n1718_004:0049a05": "即是此義也。「退亦佳矣」者，既以小自翳，復",
    "T34n1718_004:0049a06": "妨他大光，今退，無謗法之諐，復無障他之",
    "T34n1718_004:0049a07": "過，故云佳矣。上枝葉未去，如來三止；貞實",
    "T34n1718_004:0049a08": "願聞，故身子四請，師弟鑒機，非徒靳固也。",
    "T34n1718_004:0049a09": "問：佛大慈悲，何不神力使其住而不聞如《華",
    "T34n1718_004:0049a10": "嚴》中聾啞，何不增狀毒鼓如喜根勝意？答：",
    "T34n1718_004:0049a11": "各有所以。《華嚴》末席始開於漸，未破小執，",
    "T34n1718_004:0049a12": "故在座而隔；今諸佛法久後要當說真實，",
    "T34n1718_004:0049a13": "正欲滅化破庵，宜須揀遣，若去住俱謗，",
    "T34n1718_004:0049a14": "宜如喜根強說；今去則有益，那忽令住？住",
    "T34n1718_004:0049a15": "則有損，那忽不遣？喜根以慈故強說，如來",
    "T34n1718_004:0049a16": "以悲故發遣。問：五千在座即不蒙益，去有",
    "T34n1718_004:0049a17": "何益？答：此非當機，是結緣人耳，已如上說。",
    "T34n1718_004:0049a18": "昔大通佛時，亦有無量眾生心生疑惑，世",
    "T34n1718_004:0049a19": "世與師俱生，今皆得度，此人亦爾，說《大經》",
    "T34n1718_004:0049a20": "時萬五千億人於是經中不生信心，是人",
    "T34n1718_004:0049a21": "於未來亦當得信，例此益在不久。《金光",
    "T34n1718_004:0049a22": "明》中，時閻浮提有二種人，亦是斯例意。「汝今",
    "T34n1718_004:0049a23": "善聽」即結許也，受旨如文。從「如是妙法」下，",
    "T34n1718_004:0049a24": "是正廣說，文為二：一、明四佛章，廣上諸佛",
    "T34n1718_004:0049a25": "權實；二、明釋迦章，廣上釋迦權實。上句逗",
    "T34n1718_004:0049a26": "少，是文略；總云諸佛，是人略；但開三顯一，",
    "T34n1718_004:0049a27": "是義略。此中章句多，是文廣；明五佛，是人",
    "T34n1718_004:0049a28": "廣；明六番，是義廣，六者：一、歎法希有，二、說",
    "T34n1718_004:0049a29": "無虛妄，三、開方便，四、示真實，五、舉五濁釋",
    "T34n1718_004:0049b01": "權，六、揀偽敦實。歎法令生尊重，說無虛",
    "T34n1718_004:0049b02": "謬止其誹謗，開方便使莫執小，示真實",
    "T34n1718_004:0049b03": "使其悟大，舉五濁示必施三，揀偽要必",
    "T34n1718_004:0049b04": "真實。於五章中，一一應備六義，而前後互",
    "T34n1718_004:0049b05": "出不具足者，蓋如來巧說，使略而無闕，詣",
    "T34n1718_004:0049b06": "而不煩文耳。又六義前後亦復無在(云云)。四",
    "T34n1718_004:0049b07": "佛章為兩：初、總明諸佛，次、列三世。總章",
    "T34n1718_004:0049b08": "應具六，今但四：一、歎法，二、無虛妄，三、開",
    "T34n1718_004:0049b09": "方便，四、示真實；闕二義者指後文也。歎法",
    "T34n1718_004:0049b10": "中法譬雙歎。「時乃說之」者，諸佛同出五濁，必",
    "T34n1718_004:0049b11": "前開三如今世尊，四十餘年始顯真實，久久",
    "T34n1718_004:0049b12": "稀疎故言時乃說之。久不說者，為人不堪",
    "T34n1718_004:0049b13": "故，時未至故，五千未遣故。今人已堪，時已",
    "T34n1718_004:0049b14": "至，五千已去，決定說大乘，故言「時乃說之」。",
    "T34n1718_004:0049b15": "「優曇花」者，此言靈瑞，三千年一現，現則金輪",
    "T34n1718_004:0049b16": "王出，表三乘調熟已後方說妙法，授法王",
    "T34n1718_004:0049b17": "記。又隔跨酪、生蘇、熟蘇三味已後，乃說醍",
    "T34n1718_004:0049b18": "醐(云云)。觀心，觀心即中，名為瑞，此觀通一",
    "T34n1718_004:0049b19": "切法至實相，名為靈(云云)。「汝等當信」者，勸",
    "T34n1718_004:0049b20": "信無虛妄法也。此理至深，理與昔異；此言",
    "T34n1718_004:0049b21": "至妙，言與昔反；此行至普，行與昔乖；此人",
    "T34n1718_004:0049b22": "至勝，勝於昔劣，還指客作四種之麁而今",
    "T34n1718_004:0049b23": "皆妙，恐物生謗故勸信也。信無虛妄人，說",
    "T34n1718_004:0049b24": "無虛妄法也。從「隨宜所說」下，是開方便",
    "T34n1718_004:0049b25": "也，文為三：謂開、釋、結。初、明佛道隨三種機",
    "T34n1718_004:0049b26": "宜說方便，故言隨宜，而佛意在實，物莫能",
    "T34n1718_004:0049b27": "解，故言「意趣難解」也。「所以者何」釋也，舉今",
    "T34n1718_004:0049b28": "佛之權能，釋諸佛之方便，巧慧同故借此釋",
    "T34n1718_004:0049b29": "彼。如「我以無數方便」者，諸佛開權亦如我",
    "T34n1718_004:0049c01": "也。「是法非思量」者，此有兩義：或作結開權，",
    "T34n1718_004:0049c02": "或正作顯實。結開權者，佛意難知，唯佛與",
    "T34n1718_004:0049c03": "佛能了，稟教者謂三，諸佛知一耳。作顯實",
    "T34n1718_004:0049c04": "者，即屬後文，文為五：一、標勝人法，二、標出",
    "T34n1718_004:0049c05": "世意，三、重示，四、正釋，五、結成。標人法者，舉",
    "T34n1718_004:0049c06": "無分別法唯是佛所知，佛以無分別智，解知",
    "T34n1718_004:0049c07": "無分別法，即是顯實法也。「所以者何」下，二、標",
    "T34n1718_004:0049c08": "出世意者，為兩：初、總，次、分字。總者，諸佛覺",
    "T34n1718_004:0049c09": "如實之相，乘此實道出應於世，秖令眾生",
    "T34n1718_004:0049c10": "得此實相，唯為此事出現於世，曾無他事，",
    "T34n1718_004:0049c11": "除諸法實相，餘皆名魔事。分字釋者，一則",
    "T34n1718_004:0049c12": "一實相也，非五、非三、非七、非九，故言「一」也。",
    "T34n1718_004:0049c13": "其性廣博，博五、三、七、九，故名為「大」。諸佛出",
    "T34n1718_004:0049c14": "世之儀式，故名為「事」。眾生有此機感佛，故",
    "T34n1718_004:0049c15": "名為「因」，佛乘機而應，故名為「緣」。是為出世",
    "T34n1718_004:0049c16": "之本意，而今開三者，為一弄引耳，如人",
    "T34n1718_004:0049c17": "欲取，先當與之，雖說種種道，其實為一乘，",
    "T34n1718_004:0049c18": "即此義也。「舍利弗云何」下，三、重標者，將欲分",
    "T34n1718_004:0049c19": "別，更重提起為解釋之端。又此大事佛所尊",
    "T34n1718_004:0049c20": "重，如《釋論》中明，父王欲多聞太子名，數數",
    "T34n1718_004:0049c21": "說之無有厭足(云云)。「諸佛世尊」下，第四、正釋",
    "T34n1718_004:0049c22": "者，先出諸解，舊云：「四一，謂：果一、人一、教一、",
    "T34n1718_004:0049c23": "因一。果一者，初兩句據說者，後兩句據受",
    "T34n1718_004:0049c24": "者。就說者，一往於前因門，略說果理，先開",
    "T34n1718_004:0049c25": "佛知見，卒終於後果門廣顯果理，示佛知",
    "T34n1718_004:0049c26": "見。約受者，先因門略開，始得悟解，後果",
    "T34n1718_004:0049c27": "門廣得深入理趣。」今不用此解，何者？經明",
    "T34n1718_004:0049c28": "四句，皆云「為令眾生」，語意悉主前機得益，",
    "T34n1718_004:0049c29": "非關化主，應作所化人開悟，那即分兩句，",
    "T34n1718_004:0050a01": "作能化者開示耶？又正是因門說法，開三顯",
    "T34n1718_004:0050a02": "一之時，那得分出兩句為果門中說耶？果",
    "T34n1718_004:0050a03": "門因緣未會，那得預說？若爾六瑞初興，佛",
    "T34n1718_004:0050a04": "未起定，應是略說；五千未去，應是廣說。",
    "T34n1718_004:0050a05": "二處既其不然，果門安得如此？下方未出，",
    "T34n1718_004:0050a06": "分身未集，那得以因門二句為果門耶？次",
    "T34n1718_004:0050a07": "光宅云：「初一句是開除開出，昔方便說三",
    "T34n1718_004:0050a08": "令除五濁，開出大乘覺悟知見道理。先雖",
    "T34n1718_004:0050a09": "為人開說此理，不說所以，更示況此理",
    "T34n1718_004:0050a10": "令生聞慧。雖聞未悟所以，更廣分別開悟",
    "T34n1718_004:0050a11": "思慧。既信悟得意，即令發心學佛知見，令",
    "T34n1718_004:0050a12": "得修慧入佛知見道理。」今亦不用，何者？汝",
    "T34n1718_004:0050a13": "同舊命章云是果一，四句皆應作果義，云",
    "T34n1718_004:0050a14": "何用三慧消文，因果矛盾前後相違？又三",
    "T34n1718_004:0050a15": "慧多種，此經正破二乘，決定不用三藏中",
    "T34n1718_004:0050a16": "三慧，菩薩方便與二乘同者，蓋是通意，又",
    "T34n1718_004:0050a17": "不可用；若作別三慧，是菩薩法都非佛法；",
    "T34n1718_004:0050a18": "若作圓三慧，圓三慧來開佛知見，消經不",
    "T34n1718_004:0050a19": "可；若作餘三慧，去經逾遠；若作圓三慧，果",
    "T34n1718_004:0050a20": "一義不成。都不可用(云云)。次地論師云：「第",
    "T34n1718_004:0050a21": "五恒沙得八分解，即三十心位為開，從初",
    "T34n1718_004:0050a22": "地至六地，見思盡解轉分明如示，七地至",
    "T34n1718_004:0050a23": "八地，空有並觀無礙如悟，十地為入，引經",
    "T34n1718_004:0050a24": "十地名為眼見。」今亦不用，何者？此經明開",
    "T34n1718_004:0050a25": "佛知見，佛以一切種智知，佛以佛眼見，開",
    "T34n1718_004:0050a26": "此智眼乃名佛知見，云何取第五恒沙生",
    "T34n1718_004:0050a27": "八分解，猶未入地稱之為開？如此論開",
    "T34n1718_004:0050a28": "非開佛眼，如此之知非一切種智知，不",
    "T34n1718_004:0050a29": "與經會故不用(云云)。有人解：「初句是理，後三",
    "T34n1718_004:0050b01": "句是略解，謂八苦、五濁障當果是閉，今教除",
    "T34n1718_004:0050b02": "五濁，佛果知見顯故名開，穢累除而理顯名",
    "T34n1718_004:0050b03": "清淨，後三句是聞思修。」難此同前。有人言：",
    "T34n1718_004:0050b04": "「三乘別教為開，三乘通教為示，抑揚為悟，",
    "T34n1718_004:0050b05": "《法華》為入。」又人解：「三乘通為開，抑揚為示，",
    "T34n1718_004:0050b06": "無量義為悟，《法華》為入。」此二解擘三句向",
    "T34n1718_004:0050b07": "他經，裂一句置《法華》，擘裂穿鑿，傷害誣誷",
    "T34n1718_004:0050b08": "其過大矣！有人言：「三十心是開，初地至六",
    "T34n1718_004:0050b09": "地為示，七地至九地為悟，十地為入。」此",
    "T34n1718_004:0050b10": "人傍通挾別，作如此語，未見《法華》奇異，",
    "T34n1718_004:0050b11": "何俟稱歎耶？有人引《華嚴》、《纓珞》、《仁王》、《攝大",
    "T34n1718_004:0050b12": "乘》、《十七地論》五凡夫等皆有五十二位，地前",
    "T34n1718_004:0050b13": "有四十心，何不用之？此人謬引《華嚴》，《華嚴》",
    "T34n1718_004:0050b14": "不明十信，縱使諸部明地前四十心位者，",
    "T34n1718_004:0050b15": "皆非斷道，何因用此解開佛知見，皆漫語",
    "T34n1718_004:0050b16": "耳。有人引《釋論》四智總別一時而得。不應",
    "T34n1718_004:0050b17": "用此解開示悟入，開示悟入似有淺深；又",
    "T34n1718_004:0050b18": "四智位高，開示通淺深，此應非例。此人",
    "T34n1718_004:0050b19": "但見《釋論》四智之一時，不見開示之一時。",
    "T34n1718_004:0050b20": "有人言：「非空非有是開，能空能有是示，空有",
    "T34n1718_004:0050b21": "不二是悟，了空有不二而二是入。」此人約",
    "T34n1718_004:0050b22": "二諦作解，尚不能拔出二乘，寧是《法華》一",
    "T34n1718_004:0050b23": "意？有人言：「達三諦理為開，三諦分明為示，",
    "T34n1718_004:0050b24": "不見三諦一異為悟，任運順流為入也。」此",
    "T34n1718_004:0050b25": "人約邐迤三諦作義，尚不出菩薩法，寧是",
    "T34n1718_004:0050b26": "佛法？有人解：「佛知見者，一切智總相為知，",
    "T34n1718_004:0050b27": "一切種智別相為見。」此亦不然，《釋論》明一切",
    "T34n1718_004:0050b28": "智是聲聞智，道種智是菩薩智，一切種智是",
    "T34n1718_004:0050b29": "佛智。此是歷別一切種智，非三智在一心",
    "T34n1718_004:0050c01": "中，何以二乘之知、別佛之見，釋圓佛知見",
    "T34n1718_004:0050c02": "耶？有人解：「盡智煩惱清淨名知，無生智因",
    "T34n1718_004:0050c03": "果患累畢竟無生名見。」此人取通家佛名",
    "T34n1718_004:0050c04": "教，解究竟佛，都不相應。如上諸師漫取諸",
    "T34n1718_004:0050c05": "經中語，都不見《法華》大意。《法華論》云：「一、無",
    "T34n1718_004:0050c06": "上義，除一切智更無餘事，如經開佛知見，",
    "T34n1718_004:0050c07": "為令眾生得清淨故出現於世；二、同義，聲聞、",
    "T34n1718_004:0050c08": "辟支佛，佛性法身平等故，如經欲示眾生佛",
    "T34n1718_004:0050c09": "知見故出現於世，佛性法身更無差別故；三、",
    "T34n1718_004:0050c10": "不知義，謂二乘人不知究竟唯一佛乘故，",
    "T34n1718_004:0050c11": "如經欲悟佛知見出現於世；四、為令證不",
    "T34n1718_004:0050c12": "退轉地現與無量智業故，如經欲令眾生",
    "T34n1718_004:0050c13": "入佛知見故。」《論》言次第，初、開佛知見為無",
    "T34n1718_004:0050c14": "上；次、示三乘同有佛性法身，雖明佛智無",
    "T34n1718_004:0050c15": "上，但恐佛獨有，故第二明三乘同有；雖三",
    "T34n1718_004:0050c16": "乘同有，而二乘不悟，示其令知；雖知而",
    "T34n1718_004:0050c17": "不得不退，故第四令得不退。又一番約菩",
    "T34n1718_004:0050c18": "薩，開如前；示者諸菩薩有疑者，令知如實",
    "T34n1718_004:0050c19": "修行故；悟者未發菩提心令發心故；入者",
    "T34n1718_004:0050c20": "已發菩提心令入法故。第三番約凡夫，開",
    "T34n1718_004:0050c21": "如前；示者示其有法身佛性故；悟者令外",
    "T34n1718_004:0050c22": "道眾生覺悟故；入者令入大菩提故。今師",
    "T34n1718_004:0050c23": "作四解不乖《論》，《論》句句釋，今一句作四釋；",
    "T34n1718_004:0050c24": "《論》明證不退轉地，今作四位釋；《論》知如來能",
    "T34n1718_004:0050c25": "證實，今作四智釋；《論》明同義，今作觀心釋；",
    "T34n1718_004:0050c26": "《論》明不知究竟處，今作四門釋(云云)。今釋",
    "T34n1718_004:0050c27": "顯實，無量法皆一也，如《玄義》中十妙，則是十",
    "T34n1718_004:0050c28": "種一也。若和舊解且作四一；若無量一者，",
    "T34n1718_004:0050c29": "一色一香無非中道，此義可知。若作十一",
    "T34n1718_004:0051a01": "者，帖文整足，雖不次第，十義無減。所以者",
    "T34n1718_004:0051a02": "何？「我以無數方便、種種因緣，演說諸法」，此",
    "T34n1718_004:0051a03": "自是開權之文耳。從「是法非思量分別之所",
    "T34n1718_004:0051a04": "能解」顯理一；「唯有諸佛乃能知之」顯智一；",
    "T34n1718_004:0051a05": "「唯以一大事」者，小須分別，一則是理，大則是",
    "T34n1718_004:0051a06": "智，事則是行，理發智、智導行，逐此義便是",
    "T34n1718_004:0051a07": "顯行一；知見者，智知於理，眼見諦法，諦",
    "T34n1718_004:0051a08": "法無為則無分別，以無為故而有差別，約",
    "T34n1718_004:0051a09": "此知見論開示悟入，以略擬廣則有四十",
    "T34n1718_004:0051a10": "位，是顯位一。又取結四句文明一，一即",
    "T34n1718_004:0051a11": "法身，大即般若，事即解脫，是祕密藏即顯三",
    "T34n1718_004:0051a12": "法一；出現於世顯感應一；但教化菩薩顯",
    "T34n1718_004:0051a13": "眷屬一；諸有所作顯神通一；唯以佛之知",
    "T34n1718_004:0051a14": "見示悟眾生，顯利益一；但以一佛乘故，",
    "T34n1718_004:0051a15": "為眾生說法，顯說法一。經文印義信如符",
    "T34n1718_004:0051a16": "契。若略和舊作四一者，數同義異。舊云",
    "T34n1718_004:0051a17": "果一，今言理一，依義、依文。依義者，若無",
    "T34n1718_004:0051a18": "理一，眾事顛倒悉是魔說，非復佛經，故須",
    "T34n1718_004:0051a19": "理一；依文者，文稱佛知見，今取所知見，所",
    "T34n1718_004:0051a20": "見即諦、所知即境，境諦即實相之理，故名理",
    "T34n1718_004:0051a21": "一。舊云因一，今云行一，因語單義別，行一",
    "T34n1718_004:0051a22": "語通收得因果，故言行一。人一、教一與彼",
    "T34n1718_004:0051a23": "同。今且從略說，以四一消文，先釋理一，復",
    "T34n1718_004:0051a24": "為四意：一、約四位，二、約四智，三、約四門，四、",
    "T34n1718_004:0051a25": "約觀心。一、約四位者，諦境不可知見，約於",
    "T34n1718_004:0051a26": "智眼乃能知見；二智四眼不能知見，唯一切",
    "T34n1718_004:0051a27": "種智佛眼則能知見。經云「為令眾生開佛知",
    "T34n1718_004:0051a28": "見」，不論佛果自知自見，若偏語佛果即失",
    "T34n1718_004:0051a29": "眾生，若語眾生則無佛知見，故不可偏取。",
    "T34n1718_004:0051b01": "三教行人雖是眾生，未有佛眼、佛智故，",
    "T34n1718_004:0051b02": "不能知見實相；圓教四位亦是眾生，又分",
    "T34n1718_004:0051b03": "得佛眼、佛智，則眾生義成，知見義亦成，故",
    "T34n1718_004:0051b04": "寄此四位以釋理一，如瑞相中天雨四花，",
    "T34n1718_004:0051b05": "表萬善同歸得入四位，乘四位華以趣佛",
    "T34n1718_004:0051b06": "果，故約位顯理也。開者，即是十住初破無",
    "T34n1718_004:0051b07": "明，開如來藏見實相理。何者？性德之理而",
    "T34n1718_004:0051b08": "為通別兩惑之所染著，難可了知，初心",
    "T34n1718_004:0051b09": "能圓信、圓受、圓伏，而未能斷，不名為開；內",
    "T34n1718_004:0051b10": "加觀行，外藉法雨助，破通別惑藏，顯出真",
    "T34n1718_004:0051b11": "修性，知見朗然開發，如日出闇滅眼目有",
    "T34n1718_004:0051b12": "用，故名為開。緣修破惑故名「使得清淨」。《仁",
    "T34n1718_004:0051b13": "王》云：「入理般若名為住」，住於十住小白花位",
    "T34n1718_004:0051b14": "也。示者，惑障既除知見體顯，體備萬德，法",
    "T34n1718_004:0051b15": "界眾德顯示分明，故名為示，即是十行大白",
    "T34n1718_004:0051b16": "位也。悟者，障除體顯法界行明，事理融通更",
    "T34n1718_004:0051b17": "無二趣，攝大乘師云：「如理智、如量智。」今理量",
    "T34n1718_004:0051b18": "不二故名為悟，即十迴向小赤位也。入者，事",
    "T34n1718_004:0051b19": "理既融自在無礙，自在流注任運，從阿到茶",
    "T34n1718_004:0051b20": "入薩婆若海，如攝大乘師云：「如理、如量通",
    "T34n1718_004:0051b21": "達自在。」如量知見能持眾德，如理知見能遮",
    "T34n1718_004:0051b22": "諸惑，即是十地大赤位也。然圓道妙位一位",
    "T34n1718_004:0051b23": "之中，即具四十一地功德，秖開即具示悟",
    "T34n1718_004:0051b24": "入等，更非異心，但如理知見，無有分別淺",
    "T34n1718_004:0051b25": "深之相；欲顯如量知見故，分別四位耳。發",
    "T34n1718_004:0051b26": "心、畢竟二不別，如是二心前心難，既云難",
    "T34n1718_004:0051b27": "易，即知初心與畢竟心，應有明晦淺深之",
    "T34n1718_004:0051b28": "別，猶如月體初後俱圓而有朔望之殊，四位",
    "T34n1718_004:0051b29": "知見皆明照實相而說開入之異耳(云云)。二、",
    "T34n1718_004:0051c01": "約四智者，今欲以圓教四智對於四位，不",
    "T34n1718_004:0051c02": "如《般若》中通教釋也。一、道慧見道實性，實",
    "T34n1718_004:0051c03": "性中得開佛知見也；二、道種慧，知十法界",
    "T34n1718_004:0051c04": "諸道種別解惑之相，一一皆示佛知見也；三、",
    "T34n1718_004:0051c05": "一切智，知一切法一相寂滅，寂滅即悟佛知",
    "T34n1718_004:0051c06": "見也；四、一切種智，知一切法一相寂滅相，",
    "T34n1718_004:0051c07": "種種行類相貌皆識，即入佛知見也。又道慧",
    "T34n1718_004:0051c08": "如理名開，道種慧如量名示，一切智理量不",
    "T34n1718_004:0051c09": "二稱悟，一切種智理量雙照為入，此亦約",
    "T34n1718_004:0051c10": "實理無淺深中，而淺深分別也。三、約圓教",
    "T34n1718_004:0051c11": "四門橫釋四句者，空門，一空一切空，即開",
    "T34n1718_004:0051c12": "佛知見；有門，一有一切有，即示佛知見也；",
    "T34n1718_004:0051c13": "亦空亦有門，一切亦空亦有，即悟佛知見",
    "T34n1718_004:0051c14": "也；非空非有門，一切非空非有，即入佛知",
    "T34n1718_004:0051c15": "見。能通則四，所通則一，開示悟入是能通之",
    "T34n1718_004:0051c16": "門，所知所見是所通之理也。四、約觀心釋者，",
    "T34n1718_004:0051c17": "觀於心性三諦之理不可思議，此觀明淨，名",
    "T34n1718_004:0051c18": "為開；雖不可思議，而能分別空、假、中心，宛",
    "T34n1718_004:0051c19": "然無濫，名為示；空、假、中心，即三而一、即一",
    "T34n1718_004:0051c20": "而三，名為悟；空、假、中心，非空、假、中，而齊",
    "T34n1718_004:0051c21": "照空、假、中，名為入。是為一心三觀而分開",
    "T34n1718_004:0051c22": "示悟入之殊也。所以四種釋者，見理由位，",
    "T34n1718_004:0051c23": "位立由智，智發由門，門通由觀；觀故則門",
    "T34n1718_004:0051c24": "通，門通故智成，智成故位立，位立故見理，",
    "T34n1718_004:0051c25": "見理故名為理一也。從「舍利弗是為諸佛",
    "T34n1718_004:0051c26": "以一大事」下，即是結成理一義也。昔方便",
    "T34n1718_004:0051c27": "教，亦得義論開示悟入，而非佛知見，故是",
    "T34n1718_004:0051c28": "權；今明佛知見，故是實，實即理一也。從「告",
    "T34n1718_004:0051c29": "舍利弗，如來但教化菩薩」是明人一，就昔方",
    "T34n1718_004:0052a01": "便，謂教化三乘，理實而言但化菩薩。如彼",
    "T34n1718_004:0052a02": "窮子自謂客作賤人，長者所觀實為己子，即",
    "T34n1718_004:0052a03": "是人一也。從「諸有所作常為一事」，光宅稱教",
    "T34n1718_004:0052a04": "一，今言行一。諸三乘眾行名之為諸，為圓",
    "T34n1718_004:0052a05": "故諸，即是一事。此行何所至到？唯趣佛之",
    "T34n1718_004:0052a06": "知見，即是行一意也。亦可持此為教一，若",
    "T34n1718_004:0052a07": "就教主為言，諸有所作唯以教化為事，",
    "T34n1718_004:0052a08": "此教一為便。若就行人為語，所作之事，事",
    "T34n1718_004:0052a09": "作即是行，今取此便呼為行一也。然四句",
    "T34n1718_004:0052a10": "皆二義，至如理一中，若取能知見，即位一",
    "T34n1718_004:0052a11": "為便；所知見，理一為便。人一句中若取教",
    "T34n1718_004:0052a12": "化，教一為便；若取菩薩，人一為便。教一句",
    "T34n1718_004:0052a13": "中，若取以一佛乘而為眾生說法，此教一",
    "T34n1718_004:0052a14": "為便；若取乘運之義，行一為便。四句通然，",
    "T34n1718_004:0052a15": "逐便釋耳。從「但以一佛乘」者，光宅為因一，",
    "T34n1718_004:0052a16": "今言教一。圓頓之教，名一佛乘，故〈序品〉云",
    "T34n1718_004:0052a17": "「說大乘經」即是教義也，自別教已去，皆名",
    "T34n1718_004:0052a18": "有餘之說，即不了義非佛一乘。光宅云：「無",
    "T34n1718_004:0052a19": "緣覺、聲聞之二，無偏行菩薩之三。」又有人云：",
    "T34n1718_004:0052a20": "「無菩薩、緣覺為無二，無聲聞為無三。」若",
    "T34n1718_004:0052a21": "作此解，秖是無三藏諸乘、存於通乘，何",
    "T34n1718_004:0052a22": "關一佛乘耶？有人言：「無緣覺為無二，無",
    "T34n1718_004:0052a23": "聲聞為無三，存於菩薩大乘。」若爾秖無三",
    "T34n1718_004:0052a24": "藏中二乘，不無三藏中菩薩，此存有餘，何",
    "T34n1718_004:0052a25": "關佛乘？何處經論以聲聞為第三？既無此",
    "T34n1718_004:0052a26": "次第，都是妄說。若依汝解，無二是無緣覺，",
    "T34n1718_004:0052a27": "無三是無菩薩，第一是聲聞應不被無；若",
    "T34n1718_004:0052a28": "如此者則大倒亂。今言「但以一佛乘」者，純",
    "T34n1718_004:0052a29": "說佛法之圓教乘也。「無餘乘」者，無別教帶",
    "T34n1718_004:0052b01": "方便有餘之說。「無二」者，無《般若》中之帶二。「無",
    "T34n1718_004:0052b02": "三」者，無方等中所對之三也。如此二三皆",
    "T34n1718_004:0052b03": "無，況三藏中三耶？從「舍利弗一切十方諸佛",
    "T34n1718_004:0052b04": "法亦如是」，即是第五總結。三世佛章各明",
    "T34n1718_004:0052b05": "教一、行一，後總論人一、理一，在文可見。若",
    "T34n1718_004:0052b06": "當章自作四一者亦得，而不及總文顯也，",
    "T34n1718_004:0052b07": "《菩薩纓珞經》第十三，明九世佛，過去三世佛，",
    "T34n1718_004:0052b08": "現、未亦爾。未來三世佛者，古佛慈悲入未來，",
    "T34n1718_004:0052b09": "作種種形度眾生者是；未來現在佛者，當",
    "T34n1718_004:0052b10": "受未來記者是；未來未來佛者，當佛轉次",
    "T34n1718_004:0052b11": "受記者是。過去準此可知(云云)。現在現在佛",
    "T34n1718_004:0052b12": "者，當化主者是；現在未來佛，次補者是；現在",
    "T34n1718_004:0052b13": "過去佛，古佛垂迹者是。從過去諸佛章，此",
    "T34n1718_004:0052b14": "中應具六義，但出二種：一、開方便，二、顯真",
    "T34n1718_004:0052b15": "實。兩則指上，兩則指下。「以無量無數方便」",
    "T34n1718_004:0052b16": "者明開權也，「是法皆為一佛乘故」明顯實",
    "T34n1718_004:0052b17": "也，例上一佛乘即是教一；「從諸佛聞法」，是",
    "T34n1718_004:0052b18": "雖聞於法，法被眾生兼得人一；「究竟皆得",
    "T34n1718_004:0052b19": "一切種智」，種智所知即是理一，能知即是行",
    "T34n1718_004:0052b20": "一。雖不次第，四一兼足也。從未來佛章亦",
    "T34n1718_004:0052b21": "有二義，指上指下，兼即具六(云云)。從現在",
    "T34n1718_004:0052b22": "佛門正是化主，初標佛出之意，如諸佛章",
    "T34n1718_004:0052b23": "中唯以大事因緣出現於世，此亦如是，唯",
    "T34n1718_004:0052b24": "為饒益安樂眾生而出於世也，次開權、次",
    "T34n1718_004:0052b25": "顯實，又具四一也。◎",
    "T34n1718_004:0052b26": "妙法蓮華經文句卷第四上"
}