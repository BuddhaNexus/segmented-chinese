{
    "X67n1308_002:0520a03": "徑石滴乳集卷之二",
    "X67n1308_002:0520a05": "清嗣祖沙門江州真在編",
    "X67n1308_002:0520a06": "嗣法門人齊安機雲續",
    "X67n1308_002:0520a07": "徑山下第七世",
    "X67n1308_002:0520a08": "東林悟禪師法嗣",
    "X67n1308_002:0520a09": "[0520a09] 金陵太岡月溪澂禪師。禮圓照寺無著出家。精究天",
    "X67n1308_002:0520a10": "台止觀。有方僧謂師曰。你向後為法門甘露。毋久滯",
    "X67n1308_002:0520a11": "此。師乃請益佛法大意。僧令自看。一日偶閱傳燈。見",
    "X67n1308_002:0520a12": "地藏舉肇論曰。天地與我同根。萬物與我一體。始知",
    "X67n1308_002:0520a13": "山河大地。草木昆蟲。都善法要。自此一錫&#x5FA7;參。最後",
    "X67n1308_002:0520a14": "至東普道林。呈所見。林不諾。師以林強抑。出不遜語",
    "X67n1308_002:0520a15": "辭。林知是法器。遂負囊送至山門。忽指黃犬曰。者畜",
    "X67n1308_002:0520a16": "生。為甚有業識無佛性。師於言下大悟。",
    "X67n1308_002:0520a17": "[0520a17] 太陽聞禪師曰。道林垂&#x920E;四海。月溪曳裙龍門。雖",
    "X67n1308_002:0520a18": "然通身&#x5FA7;身。未免龍頭蛇尾。還有為月溪攙鎗奪",
    "X67n1308_002:0520a19": "鼓者麼。出來。與拄杖子相見。",
    "X67n1308_002:0520a20": "[0520a20] 道林一日。舉無字示徒。師在傍深得奧旨。付偈曰。我",
    "X67n1308_002:0520a21": "無法可付。汝無心可受。無付無受心。何人不成就。",
    "X67n1308_002:0520a22": "[0520a22] 石門雲曰。牛喫禾馬腹脹。復頌曰。拈出當陽鬼見",
    "X67n1308_002:0520a23": "愁。撩天索價許誰酬。一聲布穀千林曉。春滿皇都",
    "X67n1308_002:0520a24": "四百州。",
    "X67n1308_002:0520b01": "[0520b01] 毒&#x5CEF;善參。師問。如何是無字。曰本善一向。隨人道是",
    "X67n1308_002:0520b02": "箇無字。今日看來。是口金剛王寶劍。師曰。如何是金",
    "X67n1308_002:0520b03": "剛王寶劍。曰寒霜燄燄。輝古騰今。師曰。還我劍來。曰",
    "X67n1308_002:0520b04": "擬動即犯他鋒鋩。師曰。橫按當軒時如何。曰佛來也",
    "X67n1308_002:0520b05": "殺。祖來也殺。師曰。老僧來&#x807B;。曰亦不相饒。師曰。殺敗",
    "X67n1308_002:0520b06": "後如何。曰且喜天下太平。",
    "X67n1308_002:0520b07": "[0520b07] 師住太岡。上堂。揚眉瞬目也不得。不揚眉瞬目也不",
    "X67n1308_002:0520b08": "得。揚眉瞬目不揚眉瞬目總不得。太岡與你。二便二。",
    "X67n1308_002:0520b09": "一便一。還得麼。一僧出。師便打。僧喝。師又打。僧連喝",
    "X67n1308_002:0520b10": "兩喝。師曰。你說好喝那。僧擬議。師便喝。",
    "X67n1308_002:0520b11": "[0520b11] 景泰初。應詔住廣恩寺。上日臨聽法甚悅。賜號為慈",
    "X67n1308_002:0520b12": "普禪師。三年&#x52C5;歸。一日室中。出祖衣示徒曰。此衣是",
    "X67n1308_002:0520b13": "唐朝宮主所置。今八百餘年矣。祖祖相傳。至東普先",
    "X67n1308_002:0520b14": "師。先師付與老僧。若是克家種子。方堪紹荷。狐假虎",
    "X67n1308_002:0520b15": "威。焉敢希冀。又曰。如百丈侍馬祖。祖侍南嶽。嶽侍曹",
    "X67n1308_002:0520b16": "溪六祖。皆久久親炙。磨光剉銳。乃能豁徹重關。&#x898A;鎖",
    "X67n1308_002:0520b17": "埽盡。微見窠臼。深得大機大用。可為人天眼目。",
    "X67n1308_002:0520b18": "[0520b18] 上堂。高提祖印。朗慧日於中天。再振&#x983A;網。扇淳風於",
    "X67n1308_002:0520b19": "末運。旋機陷虎。轉令屠龍。但恁麼去。二乘膽落。十地",
    "X67n1308_002:0520b20": "魂消。放開一線。玅契心宗。坐&#x5374;三叉。相逢狹路。拽在",
    "X67n1308_002:0520b21": "萬仞。了無向背。密移一步。地&#x6FF6;天空。所以風搏玅翅。",
    "X67n1308_002:0520b22": "雷送遊龍。不即不離。續四七二三祖之慧命。不離不",
    "X67n1308_002:0520b23": "即。弘石橋雙徑祖之徽猷。直下洞徹玄微。就中披見",
    "X67n1308_002:0520b24": "肝膽。兒孫匝地。誰不丈夫。隨行踏斷流水。縱觀寫出",
    "X67n1308_002:0520c01": "禽跡。針鋒上。不許衲僧蹲身。諸人&#x811A;跟下。為甚黑漆",
    "X67n1308_002:0520c02": "漆 問木馬吸乾滄海水。魚龍蝦&#x880F;以何為命 問",
    "X67n1308_002:0520c03": "無邊剎境。自他不隔於毫端。龍王為甚失&#x5374;定海珠",
    "X67n1308_002:0520c04": " 問鯤化鵬眼在。蚯蚓化百合何在 問為甚鐵牛。",
    "X67n1308_002:0520c05": "[0520c05] 眠少室 問向上一路。羅籠不住。呼喚不回。大力量",
    "X67n1308_002:0520c06": "人。為甚坐在百尺竿頭。",
    "X67n1308_002:0520c07": "[0520c07] 師一日謂眾曰。老僧明日遊天台。常住宜速備辦。監",
    "X67n1308_002:0520c08": "院曰。和尚去甚麼時回。師屈指示曰。二五。至五鼓坐",
    "X67n1308_002:0520c09": "脫。時大風震起。白光燭地。塔全身於本山。",
    "X67n1308_002:0520c10": "[0520c10] 壞空成禪師。僧問。如何是六不收。師曰。石敢當。",
    "X67n1308_002:0520c11": "[0520c11] 金陵玅峰玄禪師。僧問。如何是異類。師曰。角邊腮搭",
    "X67n1308_002:0520c12": "觜。眉底赤雙睛。",
    "X67n1308_002:0520c13": "[0520c13] 廬山天池無為一禪師。僧問。祖意教意。是同是別。師",
    "X67n1308_002:0520c14": "曰。牛拖犁。馬拽犁。馬拽磨。",
    "X67n1308_002:0520c15": "[0520c15] 伏牛無礙鑒禪師。僧參。師喝曰。看劍。僧曰。幸是某甲。",
    "X67n1308_002:0520c16": "若是別人。一場禍事。師曰。那箇是別人。試指出看。僧",
    "X67n1308_002:0520c17": "掀倒禪床。師曰。幸是老僧。若是別人。打折你驢腰。",
    "X67n1308_002:0520c18": "[0520c18] 金臺大容山古庭善堅禪師。滇之昆明人。參一歸何",
    "X67n1308_002:0520c19": "處話。一日定中聞僧曰。見無所見即真見。師於此頓",
    "X67n1308_002:0520c20": "然脫落。",
    "X67n1308_002:0520c21": "[0520c21] 正統乙丑。參無際得法。就止大容山。雲水不絕。無際",
    "X67n1308_002:0520c22": "恐出世早。命為首座。問曰。子別在甚處。師曰。佛祖行",
    "X67n1308_002:0520c23": "不到處。際曰。還計人來否。師曰。坦然無礙。際曰。從上",
    "X67n1308_002:0520c24": "古人。阿誰有超祖之智。師曰黃檗。際曰。子見黃檗麼。",
    "X67n1308_002:0521a01": "師曰。縱是黃檗。也須見擯。際曰。敢在我者裏說大話。",
    "X67n1308_002:0521a02": "師曰。正眼無私。際曰。觀子之見。吾非子之師也。師曰。",
    "X67n1308_002:0521a03": "無有過量。豈免貶剝。際曰。如是如是。師後歸昆明古",
    "X67n1308_002:0521a04": "庭示寂。古庭與盤山并峙。至今二大士肉身存焉。",
    "X67n1308_002:0521a05": "[0521a05] 舒州投子楚山幻叟荊璧紹琦禪師。蜀之唐安雷氏",
    "X67n1308_002:0521a06": "子。九歲從玄極通受業。首參道林。一日聞板聲有省。",
    "X67n1308_002:0521a07": "復&#x5FA7;叩海舟月溪諸老。咸稱賞之。正統六年。再參道",
    "X67n1308_002:0521a08": "林得法。後出世天柱。僧問。如何是天柱境。師曰。澗&#x6FF6;",
    "X67n1308_002:0521a09": "雲歸晚。山高日出遲。曰如何是境中人。師曰。額下眉",
    "X67n1308_002:0521a10": "遮眼。腮邊耳搭肩。曰如何是天柱家風。師曰。雲甑炊",
    "X67n1308_002:0521a11": "松粉。冰鐺&#x7151;月圓。曰如何是祖師西來意。師曰。海神",
    "X67n1308_002:0521a12": "撒出夜明珠。曰學人不會。師曰。文殊失&#x5374;玻璃盞。",
    "X67n1308_002:0521a13": "[0521a13] 景泰五年。遷投子。上堂。僧問。遠離□山。來據投子。海",
    "X67n1308_002:0521a14": "眾臨筵。請師祝聖。師曰。鼎內長生篆。峰頭不老松。曰",
    "X67n1308_002:0521a15": "祝聖已蒙師的旨。投子家風事若何。師曰。提瓶穿市",
    "X67n1308_002:0521a16": "過。不是賣油翁。曰只如祖師道。不許夜行。投明須到。",
    "X67n1308_002:0521a17": "還端的也無。師曰。雖然眼裏有筋。爭柰舌頭無骨。曰",
    "X67n1308_002:0521a18": "趙州道。我早猴白。你早猴黑。意作麼生。師曰。不因弓",
    "X67n1308_002:0521a19": "矢盡。未肯豎降旗。問和尚今日陞座說法。未審有何",
    "X67n1308_002:0521a20": "祥瑞。師曰。麒麟步驟丹霄外。優&#x9262;花開烈火中。曰如",
    "X67n1308_002:0521a21": "何是祖師西來意。師曰。雪消山頂露。風過樹頭搖。問",
    "X67n1308_002:0521a22": "寶劍未出匣時如何。師曰。神號鬼哭。曰出匣後時如",
    "X67n1308_002:0521a23": "何。師曰。佛祖吞聲。曰出與未出時如何。師曰。無鬚鎖",
    "X67n1308_002:0521a24": "子兩頭搖。僧提起坐具。師便喝。僧擬議。師便打。乃曰。",
    "X67n1308_002:0521b01": "毒蛇頭上揩癢。猛虎口裏橫身。也□恁般人始得。適",
    "X67n1308_002:0521b02": "來者僧。大似一員戰將。敢來者裏。口鼓攙旗。惜乎龍",
    "X67n1308_002:0521b03": "頭蛇尾。死在棒下。若解轉身活路。□然不犯鋒鋩。所",
    "X67n1308_002:0521b04": "以道。弄蛇須是弄蛇手。不會弄蛇蛇咬殺。復舉。法燈",
    "X67n1308_002:0521b05": "示眾。山僧本欲深藏岩穴。隱遁過時。&#x8462;為清&#x51C9;老人。",
    "X67n1308_002:0521b06": "有未了公案。不免出來為渠了&#x5374;。時有僧問。未審清",
    "X67n1308_002:0521b07": "&#x51C9;老人。有甚未了公案。燈拈拄杖便打曰。祖禰不了。",
    "X67n1308_002:0521b08": "殃及兒孫。曰過在甚處。燈曰。過在我。殃及你。師曰。大",
    "X67n1308_002:0521b09": "凡宗師出世。先要拈出己見。然後方可定斷古今。看",
    "X67n1308_002:0521b10": "他法燈。如此作略。美則美矣。了則未了。幻叟今日。亦",
    "X67n1308_002:0521b11": "為蚕骨老人。有未了公案。出來為渠了&#x5374;。若有問。蚕",
    "X67n1308_002:0521b12": "骨老人有甚不了公案。應聲便喝。眼目定動。連棒打",
    "X67n1308_002:0521b13": "出。大眾。山僧恁麼提持。且道。與法燈用處。還有優劣",
    "X67n1308_002:0521b14": "也無。若緇素得出。許他是箇同參。",
    "X67n1308_002:0521b15": "[0521b15] 上堂。眾集。師斂衣就座。良久曰。分明記取。便下座。",
    "X67n1308_002:0521b16": "[0521b16] 示修淨土。上堂。誰心無佛。誰佛無心。心佛殊名。體無",
    "X67n1308_002:0521b17": "二致。是故念佛念心。念心念佛。無念無心。無心無佛。",
    "X67n1308_002:0521b18": "心佛兩忘。念不可得。只者不可得處。脫體分明。纖塵",
    "X67n1308_002:0521b19": "不間。是以真機觸目。&#x5FA7;界難藏。山色溪聲。頭頭顯露。",
    "X67n1308_002:0521b20": "性相平等。理事混融。箇裏覓一毫自他淨穢之相。了",
    "X67n1308_002:0521b21": "不可得。何凡聖迷悟之有也。於此果能豁開智眼。頓",
    "X67n1308_002:0521b22": "悟其真。直下知歸。不勝慶快。還識心佛麼。直須揣見",
    "X67n1308_002:0521b23": "&#x8657;空骨。看取優曇火裏開。",
    "X67n1308_002:0521b24": "[0521b24] 上堂。顧視大眾曰。只者些子&#x8AB5;訛古今。多少師僧。到",
    "X67n1308_002:0521c01": "者裏。開口不得。思量不及。舉揚不出。驀拈拄杖曰。今",
    "X67n1308_002:0521c02": "日為甚&#x5374;落在山僧手中。以拄杖橫按曰。橫也由我。",
    "X67n1308_002:0521c03": "豎起拄杖曰。豎也由我。放下拄杖曰。放下也由我。以",
    "X67n1308_002:0521c04": "致卷舒殺活總由我。又以拄杖。向空中點一下曰。正",
    "X67n1308_002:0521c05": "當恁麼時。從上佛祖。以至天下老和尚。到者裏。只得",
    "X67n1308_002:0521c06": "乞命有分。眾中莫有為佛祖出氣底麼。良久卓拄杖",
    "X67n1308_002:0521c07": "一下曰。[翟*支]瞎金剛正眼。靠倒空王寶殿。汝等諸人。討",
    "X67n1308_002:0521c08": "甚麼碗。",
    "X67n1308_002:0521c09": "[0521c09] 示眾。選佛場開定祖機。辨明邪正在鉗鎚。禹門浪暖",
    "X67n1308_002:0521c10": "風雷動。正是魚龍變化時。眾中莫有衝波激浪者麼。",
    "X67n1308_002:0521c11": "良久以拂子打○曰。機先一著。覿面全提。擊禪床一",
    "X67n1308_002:0521c12": "下。句外一言。和聲揭露。不許傍思顧□。□容擬議分",
    "X67n1308_002:0521c13": "&#x8E08;。眨得眼來。劍云久矣。□饒佛祖。到□□。只攢眉有",
    "X67n1308_002:0521c14": "分。何故。&#x8462;為非□路可通。非心識可測。若是英俊衲",
    "X67n1308_002:0521c15": "僧。向未舉已前。便當點首一笑。猶較些子。近世人心",
    "X67n1308_002:0521c16": "不古。學者不務真參。實□□是接響承&#x8657;。以學識依",
    "X67n1308_002:0521c17": "通為悟明。穿鑿機緣為參究。破壞律儀為解脫。夤緣",
    "X67n1308_002:0521c18": "據立為□世。以致祖風凋獘。魔說熾然。塞佛祖之坦",
    "X67n1308_002:0521c19": "途。瞽□天之正眼。使吾祖教外別傳之道。於斯委地。",
    "X67n1308_002:0521c20": "大□世尊。於二□□□□□□□眾生心病。預設多",
    "X67n1308_002:0521c21": "□。□垂規則。故曰末世眾生。□□□道。無令求悟。惟",
    "X67n1308_002:0521c22": "□多聞。增長我見。又□□□□□□□□使普令開",
    "X67n1308_002:0521c23": "□。□以結制安居。剋□□□□之。則□□生無礙。故",
    "X67n1308_002:0521c24": "□□結□□時也。諸大德。於九十日中還。曾證悟也",
    "X67n1308_002:0522a01": "□已悟者。且置勿論。如或未悟。則此一期。又是&#x8657;喪",
    "X67n1308_002:0522a02": "了□。若是真正□□。以十方法界。為圓覺期場。無論",
    "X67n1308_002:0522a03": "百日千日。□□□□。但以舉起話□。□始一年□悟",
    "X67n1308_002:0522a04": "參一年。十年不□□□年。及至二十年三十年。盡平",
    "X67n1308_002:0522a05": "生不悟。決定不移此志。只要見箇徹頭徹尾真實究",
    "X67n1308_002:0522a06": "竟處。方一放參之日。所謂一□萬年。豈&#x8657;語哉。豎起",
    "X67n1308_002:0522a07": "拂子。諸大德。還知落處麼。幻叟今□□□□舌。更□",
    "X67n1308_002:0522a08": "諸人。下箇註&#x811A;。猛火鑄成金彈子。當機&#x63D1;碎又渾□。",
    "X67n1308_002:0522a09": "等閒得失俱拈&#x5374;。風送潮音出□□。",
    "X67n1308_002:0522a10": "[0522a10] 天順改元。由匡廬歸蜀。韓都候。於方山建雲峰寺。迎",
    "X67n1308_002:0522a11": "師住持。成化九年三月望日。示微疾。眾請末後句。師",
    "X67n1308_002:0522a12": "展兩手曰。會麼。復曰。今年今日。推車撞壁。撞破&#x8657;空。",
    "X67n1308_002:0522a13": "青天霹靂。阿呵呵。泥牛吞&#x5374;老龍珠。澄澄性海漚花",
    "X67n1308_002:0522a14": "息。泊然而逝。壽七十。僧臘六十一。",
    "X67n1308_002:0522a15": "[0522a15] 普州大定太&#x8657;&#x51B2;禪師。問無際。德山用棒。臨濟行喝。",
    "X67n1308_002:0522a16": "還當得□。際曰。臨濟德山且止。親切還我話頭來。師",
    "X67n1308_002:0522a17": "曰。若論親切處。和尚也須迴避。際拈拄杖。師便喝。",
    "X67n1308_002:0522a18": "[0522a18] 重慶□西禪雪峰瑞禪師。天奇瑞參。師問。無字意作",
    "X67n1308_002:0522a19": "麼生。可乃移時方覺。答曰。澗底頑冰吞宇宙。性湖明",
    "X67n1308_002:0522a20": "月匝天寒。師大喝曰。汝還有嫌凡愛聖底心。掃妄求",
    "X67n1308_002:0522a21": "真底見。奇曰。是。師曰。你若嫌凡愛聖。斷般若之善根。",
    "X67n1308_002:0522a22": "你若掃妄求真。絕諸佛之命&#x8109;。震聲又喝曰。真又是",
    "X67n1308_002:0522a23": "誰。妄又是誰。凡又是誰。聖又是誰。奇豁然便禮拜。",
    "X67n1308_002:0522a24": "[0522a24] 伏牛物外無念圓信禪師。金臺高氏子。生於宣德己",
    "X67n1308_002:0522b01": "酉。九歲出家。受具後。首見無際於隆恩有省。入天順",
    "X67n1308_002:0522b02": "己卯。歸牛山結茆。辛巳詣繁昌參月幻。幻問。何處來。",
    "X67n1308_002:0522b03": "師曰。牛山。幻曰。人在者裏。牛&#x807B;。師曰。覿面不相識。全",
    "X67n1308_002:0522b04": "體露堂堂。幻曰。雖然如是。頭角不全在。師曰。某甲今",
    "X67n1308_002:0522b05": "日山行困。幻復拈起竹篦曰。喚作竹篦則觸。不喚作",
    "X67n1308_002:0522b06": "竹篦則背。上座作麼生。師曰。有勞神用。幻曰。未在更",
    "X67n1308_002:0522b07": "道。師便進前。奪竹篦。擲於地。幻軒渠大笑。師曰。某甲",
    "X67n1308_002:0522b08": "罪過。便禮拜。幻乃撫而印之。師菴居三十載。開法伏",
    "X67n1308_002:0522b09": "牛。僧問。龐居士道。一種沒絃琴。惟師彈得玅。某甲今",
    "X67n1308_002:0522b10": "日。請和尚彈看。師欬[口*敕]一聲。僧曰不會。師曰。鐘作鐘",
    "X67n1308_002:0522b11": "聲。鼓作鼓響。曰意旨如何。師曰。馬祖去世久矣。問如",
    "X67n1308_002:0522b12": "何是即心即佛。師曰。富兒易驕。曰非心非佛。又作麼",
    "X67n1308_002:0522b13": "生。師曰。窮坑難滿。曰某甲不會。師曰。若道即心即佛。",
    "X67n1308_002:0522b14": "大似好肉剜瘡。若言非心非佛。何異灸[病-丙+念]如艾。直饒",
    "X67n1308_002:0522b15": "道不是心。不是佛。不是物。也是平地乞交。且道。畢竟",
    "X67n1308_002:0522b16": "如何。坐來拭几添香火。粥罷呼童洗&#x9262;盂。",
    "X67n1308_002:0522b17": "[0522b17] 黃州石門山黃荊潔空圓通禪師。上堂。拂子未拈已",
    "X67n1308_002:0522b18": "前。針錐&#x5FA7;地。及向諸人面門一拂。便覺有生有殺。有",
    "X67n1308_002:0522b19": "權有實。雕文喪德。伊誰之咎。你有拄杖子。我與你拄",
    "X67n1308_002:0522b20": "杖子。你無拄杖子。我奪你拄杖子。石門不是痛處著",
    "X67n1308_002:0522b21": "艾。要與古人。抖筋抖骨。所謂珠簾半捲剛羞面。彩袖",
    "X67n1308_002:0522b22": "餘霞拂石苔。",
    "X67n1308_002:0522b23": "[0522b23] 太平府八峰山廣善寶月潭禪師。大慧參。師問。如何",
    "X67n1308_002:0522b24": "是祖師西來意。慧曰。東嶺上有雲。師曰。有雨雲無雨",
    "X67n1308_002:0522c01": "雲。慧曰。雨淋淋地。師曰。下後如何。慧曰。白浪滔天。師",
    "X67n1308_002:0522c02": "曰。盡大地是箇火坑。得何三昧。不被燒&#x5374;。慧曰。東海",
    "X67n1308_002:0522c03": "鯉魚吞&#x5374;日。",
    "X67n1308_002:0522c04": "[0522c04] 成化間。一日撾鼓上堂。化緣已畢。大地山河絕消息。",
    "X67n1308_002:0522c05": "黃金殿上無知音。免教諸人空狼藉。便化。",
    "X67n1308_002:0522c06": "素菴田大士法嗣",
    "X67n1308_002:0522c07": "[0522c07] 楊州天寧寺和菴忠禪師。僧參。師曰。甚處來。曰嵩山。",
    "X67n1308_002:0522c08": "師曰。曾到五乳&#x5CEF;麼。曰在彼過夏。師曰。聽月岩畔石。",
    "X67n1308_002:0522c09": "為甚麼。大底大。小底小。僧無對。師打曰。何曾到彼來。",
    "X67n1308_002:0522c10": "[0522c10] 大雲入曰。要到五乳&#x5CEF;麼。豎拂子曰。盡大地人。向",
    "X67n1308_002:0522c11": "者裏相見。",
    "X67n1308_002:0522c12": "[0522c12] 四明法中正堪禪師。僧參。師豎拂子曰。你道喚作甚",
    "X67n1308_002:0522c13": "麼。曰寧可永劫沉淪。不向諸聖求解脫。師擲下拂子。",
    "X67n1308_002:0522c14": "復豎拳曰。你道者箇喚作甚麼。曰學人終不作鬼窟",
    "X67n1308_002:0522c15": "裏活計。師笑曰。龍蛇易辨。衲子難瞞。僧禮拜。",
    "X67n1308_002:0522c16": "[0522c16] 佛跡頤菴真禪師。示眾。青山疊疊。綠水滔滔。於斯會",
    "X67n1308_002:0522c17": "得。獨步高超。雖然如此。也是尋常茶飯。古德云。欲窮",
    "X67n1308_002:0522c18": "千里目。更上一層樓。承古有言。機不離位。墮在毒海。",
    "X67n1308_002:0522c19": "語不驚人。陷於流俗。若擊石火裏別緇素。閃電光中",
    "X67n1308_002:0522c20": "辨殺活。可以坐斷千差。壁立萬仞。還知有恁麼時節",
    "X67n1308_002:0522c21": "也無。錯。勘破了也。如今談禪者。&#x811A;跟點地。鼻孔撩天。",
    "X67n1308_002:0522c22": "具正眼者。落落罕聞。所以偏正不一。各立異端。堅執",
    "X67n1308_002:0522c23": "己解。勿通實理。所謂正法難扶。邪法競興。古云。信有",
    "X67n1308_002:0522c24": "十分。則疑有十分。疑有十分。則悟有十分。可將眼裏",
    "X67n1308_002:0523a01": "所見。耳裏所聞。惡知惡見。奇言玅句。禪道佛法。貢高",
    "X67n1308_002:0523a02": "我慢等心。徹底傾瀉。莫存毫末。只就向未明未了公",
    "X67n1308_002:0523a03": "案上。距定&#x811A;跟。豎起脊梁。無分晝夜。無參處參。無疑",
    "X67n1308_002:0523a04": "處疑。直得東西不辨。南北不分。呆樁樁地。&#x5374;如箇有",
    "X67n1308_002:0523a05": "氣的死人相似。心隨境化。觸著還知。打破髑髏不從",
    "X67n1308_002:0523a06": "他得。豈不慶快平生。",
    "X67n1308_002:0523a07": "徑山下第八世",
    "X67n1308_002:0523a08": "太岡澄禪師法嗣",
    "X67n1308_002:0523a09": "[0523a09] 南京太岡夷峰寧禪師。杭州錢氏子。生而岐嶷。舉止",
    "X67n1308_002:0523a10": "不凡。年十二。博通經史。無濟世意。禮雪峰善和尚披",
    "X67n1308_002:0523a11": "剃。親靈隱。扣雪骨。侍玅峰有年。凡師所到。無有拆其",
    "X67n1308_002:0523a12": "機者。後侍月溪。因僧請益。溪曰。佛法不是鮮魚。怕爛",
    "X67n1308_002:0523a13": "&#x5374;那。即打出。師在傍大悟。",
    "X67n1308_002:0523a14": "[0523a14] 石門雲頌曰。丹奏宸衷隔翠微。珪璋屏列尚依依。",
    "X67n1308_002:0523a15": "徹簾忽聽金鐘曉。五鳳樓前各自歸。",
    "X67n1308_002:0523a16": "[0523a16] 月溪付師法偈曰。心即能知心。法即可知法。今所付",
    "X67n1308_002:0523a17": "法心。非心亦非法。師繼澄席。",
    "X67n1308_002:0523a18": "[0523a18] 上堂。心王自在。法性無偏。一切佛事。水月空花。本來",
    "X67n1308_002:0523a19": "寂靜。釋迦老子。全身在汝眉毛罅裏。諸人會麼。若不",
    "X67n1308_002:0523a20": "會。太岡替你。下涅槃堂。",
    "X67n1308_002:0523a21": "[0523a21] 上堂。大凡提唱宗綱。須具三要。第一要。明宗曉旨。勘",
    "X67n1308_002:0523a22": "辨邪正。第二要。識大道真體。不屬有無。第三要。解作",
    "X67n1308_002:0523a23": "大師子吼。威鎮一切。具此三要。如車有輪。如鳥有翼。",
    "X67n1308_002:0523a24": "翼折不能高舉。輪折不能轉運。宗師家為後學眼目。",
    "X67n1308_002:0523b01": "若不具此三要。安能奮鎮一切。然雖如是。要在第一",
    "X67n1308_002:0523b02": "句下領取。",
    "X67n1308_002:0523b03": "[0523b03] 上堂。一句子不作一句子會。天無四壁。萬里雲消。佛",
    "X67n1308_002:0523b04": "祖攢眉。人天膽喪。累我迦葉。頭白齒黑。一句子若作",
    "X67n1308_002:0523b05": "一句子會。誤他千聖萬賢。頭出頭沒。戴角披毛。眼裏",
    "X67n1308_002:0523b06": "沙。耳裏水。驀卓拄杖曰。權且放過。",
    "X67n1308_002:0523b07": "[0523b07] 上堂。臨濟大師道。第一句薦得。堪與佛祖為師。第二",
    "X67n1308_002:0523b08": "句薦得。堪與人天為師。第三句薦得。自救不了。慈明",
    "X67n1308_002:0523b09": "道。第一句薦得。和泥合水。第二句薦得。無繩自縛。第",
    "X67n1308_002:0523b10": "三句薦得。四稜著地。師曰。慈明只解潑油救然。不解",
    "X67n1308_002:0523b11": "藥裏去病。太岡即不然。第一句薦得。山門頭與你商",
    "X67n1308_002:0523b12": "量。第二句薦得。僧堂前與你商量。第三句薦得。寮舍",
    "X67n1308_002:0523b13": "裏與你商量。太岡雖恁麼舉。諸人須向一念未舉以",
    "X67n1308_002:0523b14": "前會得。略較些子。",
    "X67n1308_002:0523b15": "[0523b15] 成化二十一年。奉 旨重修山門。褒寵甚渥。於弘治",
    "X67n1308_002:0523b16": "四年九月三日示疾。時&#x7FA3;鶴遶殿而逝。奏賜圓明普",
    "X67n1308_002:0523b17": "覺大師之號。塔曰寂照。",
    "X67n1308_002:0523b18": "[0523b18] 南京牛頭古心寶禪師。楚湘郭氏子。世業儒。師讀中",
    "X67n1308_002:0523b19": "庸。至喜怒哀樂之未發。渙然見諦。禮南嶽瞿白為師。",
    "X67n1308_002:0523b20": "造大溈圓具。聞月溪應詔歸太岡。乃折節參叩。溪一",
    "X67n1308_002:0523b21": "日舉無字。始得徹悟。景泰七年。歸寂。",
    "X67n1308_002:0523b22": "[0523b22] 黃梅東永福自秀禪師。因僧問。真空不空。如何是空。",
    "X67n1308_002:0523b23": "師曰。劫外無奇。絲毫絕相。僧曰。玅有不有。如何是有。",
    "X67n1308_002:0523b24": "師曰。隨緣施設。豈混尋常。僧曰。空有雙絕。如何不絕。",
    "X67n1308_002:0523c01": "師曰。七長八短。",
    "X67n1308_002:0523c02": "[0523c02] 靈隱性天宗杲禪師。參月溪。看無字公案。一日失手。",
    "X67n1308_002:0523c03": "打破淨瓶有省。景泰二年示寂。偈曰。幻軀五十七。日",
    "X67n1308_002:0523c04": "用事祕密。打破祖師關。晴空轟霹靂。",
    "X67n1308_002:0523c05": "[0523c05] 天淵道湛一源禪師。參月溪請益。溪曰。佛法不是鮮",
    "X67n1308_002:0523c06": "魚。怕爛&#x5374;那。遭痛打一頓。一日見流水有省。",
    "X67n1308_002:0523c07": "[0523c07] 德山古心安禪師。僧問。盡大地。是沙門一隻眼。為甚",
    "X67n1308_002:0523c08": "有樓臺殿閣。師曰。藏盡楚天月。猶存漢地星。",
    "X67n1308_002:0523c09": "[0523c09] 南陽峻中嶸禪師。上堂。月溪老人。胸藏北斗。眼&#x8462;乾",
    "X67n1308_002:0523c10": "坤。嶸上座。平生不幸。觸他毒氣。今日對眾剖露。依然",
    "X67n1308_002:0523c11": "弄巧成拙。卓拄杖曰。吽吽泮吒娑訶。",
    "X67n1308_002:0523c12": "[0523c12] 杭州天真毒峰善禪師。鳳陽吳氏子。父宦遊廣東。雷",
    "X67n1308_002:0523c13": "陽而生。年十七出家。初遇源明和尚。示無字話。師當",
    "X67n1308_002:0523c14": "下便能領解。舉似明。明曰。我二十年。看箇無字。如蚊",
    "X67n1308_002:0523c15": "子上鐵牛。纔學做工夫。便有許多知見。復曰。觀子根",
    "X67n1308_002:0523c16": "器。有異於人。切莫途中被人哄去。作長老&#x609E;汝大事。",
    "X67n1308_002:0523c17": "師蒙誨。即發願。一味拍肓做工夫。自誓此生以悟為",
    "X67n1308_002:0523c18": "期。慕無際道風。入川參叩。會際蒙詔赴京。遂掩關。不",
    "X67n1308_002:0523c19": "設臥具。惟置小凳。昏重去凳。一日聞鐘聲有省。說偈",
    "X67n1308_002:0523c20": "曰。沉沉寂寂絕施為。觸著無端吼似雷。動地一聲消",
    "X67n1308_002:0523c21": "息盡。髑髏粉碎夢初回。再往謁際。適際遷化。遂求證",
    "X67n1308_002:0523c22": "於月溪。溪曰。佛法不是鮮魚。怕爛&#x5374;那。日為東敲西",
    "X67n1308_002:0523c23": "擊。暗垂勘驗。一日侍溪。園中坐次。溪曰。畢竟如何是",
    "X67n1308_002:0523c24": "無字意。師曰。&#x8D1C;賊分明。溪曰。賊即且置。還我&#x8D1C;來。師",
    "X67n1308_002:0524a01": "曰。六六三十六。溪曰。未在更道。師曰。夜短睡不足。日",
    "X67n1308_002:0524a02": "長饑有餘。溪曰。牛過&#x7255;櫺。頭體四足都過了。因甚尾",
    "X67n1308_002:0524a03": "巴過不得。師曰。了無一法當情。瞥爾通身露地。溪曰。",
    "X67n1308_002:0524a04": "你即今在甚處。安身立命。師曰。何處不稱尊。後辭溪。",
    "X67n1308_002:0524a05": "遊浙中。掩關天目之萬峰菴。月溪亦蒙旨欽錫歸金",
    "X67n1308_002:0524a06": "陵太岡。遣書詔師付囑。師適因事他出。溪臨委息。命",
    "X67n1308_002:0524a07": "送衣拂[田/廾]之。師住山凡四十餘年。天順間。建西湖之",
    "X67n1308_002:0524a08": "三塔。洎天目之招明。吳山之寶蓮。南山之甘露。成化",
    "X67n1308_002:0524a09": "初。掩關石屋。後住天真。僧問。如何是和尚家風。師曰。",
    "X67n1308_002:0524a10": "前江潮急魚行澀。後嶺風高鳥泊難。壬寅示寂。塔於",
    "X67n1308_002:0524a11": "本山。",
    "X67n1308_002:0524a12": "[0524a12] 代州五臺孤月淨澄禪師。天順改元。返清&#x51C9;。代王請",
    "X67n1308_002:0524a13": "詣內掖問道。感光明庭煥。王心大悅。以師禮為。遂斥",
    "X67n1308_002:0524a14": "俸金建寺華嚴谷。額曰普濟。山居偈曰。寰中獨許五",
    "X67n1308_002:0524a15": "臺高。無位真人伴寂寥。一任諸方風浩浩。常空兩眼",
    "X67n1308_002:0524a16": "視雲霄。",
    "X67n1308_002:0524a17": "壞空成禪師法嗣",
    "X67n1308_002:0524a18": "[0524a18] 光澤道惠禪師。僧問。浩浩靈源。如何證得。師乃叉手",
    "X67n1308_002:0524a19": "當胸。僧參。師曰。道得轉身句。與你烏藤三十。道不得。",
    "X67n1308_002:0524a20": "籮裏飯。桶裏羹。一任受用。其僧無對。",
    "X67n1308_002:0524a21": "[0524a21] 建寧斗峰德章淨滿禪師。作務次。見朗禪人有喜色。",
    "X67n1308_002:0524a22": "呼近前曰。公案作麼生。朗曰。不會。師大笑歸方丈。",
    "X67n1308_002:0524a23": "玅峰玄禪師法嗣",
    "X67n1308_002:0524a24": "[0524a24] 汝州風穴福緣廣禪師。上堂。一毛現神變。一切佛同",
    "X67n1308_002:0524b01": "說。卓拄杖。喝一喝。下座。",
    "X67n1308_002:0524b02": "天池一禪師法嗣",
    "X67n1308_002:0524b03": "[0524b03] 神鼎寶藏淨玉禪師。上堂。古德道。毫釐有差。天地懸",
    "X67n1308_002:0524b04": "隔。師曰哂。又曰。青蘿夤緣。直上寒松之頂。白雲淡佇。",
    "X67n1308_002:0524b05": "出沒太&#x8657;之中。以拄杖。卓一卓。下座。",
    "X67n1308_002:0524b06": "伏牛鑒禪師法嗣",
    "X67n1308_002:0524b07": "[0524b07] 仰山無隱正道禪師。上堂。者著子混沌已前。現現成",
    "X67n1308_002:0524b08": "成。惡辣捺諸人。隱隱地似覺有箇物。舌尖有利劍。吐",
    "X67n1308_002:0524b09": "得&#x5374;。自然蕩蕩地。與麼省事。諸人自作艱難。",
    "X67n1308_002:0524b10": "[0524b10] 大溈獨潭海昌禪師。在伏牛。受以鬼神&#x89B0;不破。參究",
    "X67n1308_002:0524b11": "累日。聞僧舉眉間挂劍有省。後住溈山。凡見僧參。乃",
    "X67n1308_002:0524b12": "曰。看劍。",
    "X67n1308_002:0524b13": "[0524b13] 洪州西山古岩從定禪師。上堂。道不用修。但莫染汙。",
    "X67n1308_002:0524b14": "如寡敵眾。念念在生死上著&#x811A;。自然河清海晏。",
    "X67n1308_002:0524b15": "[0524b15] 杭州天竺行一秀禪師。參伏牛。看龐居士參馬祖機",
    "X67n1308_002:0524b16": "緣有省。住後雲水不絕。一日謂侍僧曰。風稍不禁。便",
    "X67n1308_002:0524b17": "坐化。",
    "X67n1308_002:0524b18": "[0524b18] 龍牙鐵牛勒禪師。僧問。如何是諸佛出身處。師曰。水",
    "X67n1308_002:0524b19": "向石邊流出冷。風從花裏過來香。問作麼生是玄之",
    "X67n1308_002:0524b20": "又玄。師曰。死&#x732B;頭。",
    "X67n1308_002:0524b21": "古庭堅禪師法嗣",
    "X67n1308_002:0524b22": "[0524b22] 五臺山顯通大巍淨倫禪師。雲南康氏子。生於宣德",
    "X67n1308_002:0524b23": "丁未。正統間。從無極泰芟染。古庭住浮山。師往叩。室",
    "X67n1308_002:0524b24": "中機契。後住顯通。上堂。無孔鐵鎚當面擲。黑漆崑崙",
    "X67n1308_002:0524c01": "攔路坐。莫有挨拶得入拈弄得出底。出來道看。僧問。",
    "X67n1308_002:0524c02": "如何是臺山境。師曰。不是天晴。便是下雨。曰如何是",
    "X67n1308_002:0524c03": "境中人。師曰。金剛窟裏萬菩薩。曰未審尋常所說何",
    "X67n1308_002:0524c04": "法。師曰。清風吹幽松。近聽聲愈好。問如何是佛法的",
    "X67n1308_002:0524c05": "的大意。師曰。今年調雨水。農家好春麥。問如何是祖",
    "X67n1308_002:0524c06": "師西來意。師曰。待飯僊山轉身。即向汝道。乃曰。拈砒",
    "X67n1308_002:0524c07": "霜作醍醐。亦曾有也。撒珍珠於瓦礫。誰箇不然。開眼",
    "X67n1308_002:0524c08": "上樹。特地喪全身。夢昇兜率。也是揚家醜。未動情思。",
    "X67n1308_002:0524c09": "轉魔女盡成菩提寶器。不勞腕力。指娑婆便為玅喜",
    "X67n1308_002:0524c10": "淨邦。長水濬岳積而來。瑯琊覺冰消而去。信&#x811A;踏翻",
    "X67n1308_002:0524c11": "琉璃&#x7A7D;。等閒擊碎珊瑚枝。",
    "X67n1308_002:0524c12": "[0524c12] 上堂。三聖震威一喝。正法眼裏撒沙。南泉白刃高揮。",
    "X67n1308_002:0524c13": "古佛家風埽土。何必不必探竿。豈在人手。湘南潭北",
    "X67n1308_002:0524c14": "塔[打-丁+羕]。脫體持來。不萌枝上放春回。烈燄堆中飛片雪。",
    "X67n1308_002:0524c15": "有斯作略。可謂其人。誰家井底無天。到處波心有月。",
    "X67n1308_002:0524c16": "[0524c16] 上堂。體相用三大齊彰。塵塵攝入。因果智五周頓證。",
    "X67n1308_002:0524c17": "法法圓融。百城&#x70DF;水。不出一毫。十世古今。非移當念。",
    "X67n1308_002:0524c18": "紅藕花開。水香觸著蟭螟蟲半邊鼻。青山低處闊。展",
    "X67n1308_002:0524c19": "開瘦蚊子一莖眉。百川競注。而水體不流。萬竅共號。",
    "X67n1308_002:0524c20": "而風本自寂。金獅子不勞踞地。水牯牛隨分納些。動",
    "X67n1308_002:0524c21": "容滿目家山。依然青天白日。",
    "X67n1308_002:0524c22": "[0524c22] 冬至示眾。五頂瓊瑤堆千松珠玉枝。盡臺山泉石&#x70DF;",
    "X67n1308_002:0524c23": "雲。飛樓擁殿。總是文殊一隻智眼真光。是汝諸人。常",
    "X67n1308_002:0524c24": "在于其中。經行及坐臥。還知從不曾動著他一莖眉",
    "X67n1308_002:0525a01": "毛麼。若也與麼見得。便爾攝大千於毫端。廣塵沙於",
    "X67n1308_002:0525a02": "法界。其或未然。切忌東卜西卜。老僧為汝諸人。真實",
    "X67n1308_002:0525a03": "告報。今朝冬至一陽生。珍重。",
    "X67n1308_002:0525a04": "[0525a04] 示眾。山高水&#x6FF6;。月朗風清。松蒼石白。夏暑冬寒。如是",
    "X67n1308_002:0525a05": "歷歷分明。一一成現。且道。衲僧分上。成得箇甚麼邊",
    "X67n1308_002:0525a06": "事。莫有道得者麼。不妨出來道看。若無。老僧自道去",
    "X67n1308_002:0525a07": "也。拈拄杖。便下座。",
    "X67n1308_002:0525a08": "[0525a08] 示眾。演祖道。有則奇特因緣。舉似諸人。欲說又被說",
    "X67n1308_002:0525a09": "礙。不說又被不說礙。大小演祖。大似靈龜曳尾。一言",
    "X67n1308_002:0525a10": "既落人耳。如何諱得。老僧也有一則奇特因緣。索性",
    "X67n1308_002:0525a11": "舉似大方。令你倚門傍戶者。一箇箇壁立千仞。便下",
    "X67n1308_002:0525a12": "座。",
    "X67n1308_002:0525a13": "[0525a13] 示眾。老僧者裏。也不說東村李大郎太儉。也不說西",
    "X67n1308_002:0525a14": "社王二姊太奢。也不會安角呼兔。也不會添足畫蛇。",
    "X67n1308_002:0525a15": "早起一盂白粥。午後一&#x76CC;清茶。誰管他陳年爛葛藤。",
    "X67n1308_002:0525a16": "冷地開花。展兩手曰。汝等諸人。來者裏討其麼乾木",
    "X67n1308_002:0525a17": "查 師有山居吟。無事山房門不開。土&#x5826;春雨綠生",
    "X67n1308_002:0525a18": "苔。此心將謂無人委。幽鳥一聲何處來。後示寂。塔於",
    "X67n1308_002:0525a19": "本山。",
    "X67n1308_002:0525a20": "東山琦禪師法嗣",
    "X67n1308_002:0525a21": "[0525a21] 太平府八&#x5CEF;山性空聞禪師。問楚山。如何是佛。山曰",
    "X67n1308_002:0525a22": "生鐵秤錘。師曰。如何是法。山曰。石頭土塊。師曰。如何",
    "X67n1308_002:0525a23": "是僧。山曰。黑漆拄杖。師於此信入。後請益茅山三問。",
    "X67n1308_002:0525a24": "始得脫然。山命師首眾。",
    "X67n1308_002:0525b01": "[0525b01] 涿州金山寶禪師。參楚山。山問。具得正眼。當明向上",
    "X67n1308_002:0525b02": "一機。如何是向上一機。師曰。青山曰卓午。山曰。猶未",
    "X67n1308_002:0525b03": "夢見在。師曰。木人拈玉線。石女度金針。山曰。從上佛",
    "X67n1308_002:0525b04": "祖不傳之玅。子作麼生領會。師近前禮一拜。山曰。轉",
    "X67n1308_002:0525b05": "身一句。速道將來。師拂袖便出。山曰。放子三十棒。師",
    "X67n1308_002:0525b06": "回身曰。謝和尚垂慈。山曰。子雖有滔天之浪。且無湛",
    "X67n1308_002:0525b07": "水之波。師叉手默然。山曰。如是如是。",
    "X67n1308_002:0525b08": "[0525b08] 中溪隱山昌雲禪師。參楚山。山問。法諱甚麼。師曰。昌",
    "X67n1308_002:0525b09": "雲。曰道號。師曰隱山。曰雲在山中隱。如何又出。師曰。",
    "X67n1308_002:0525b10": "只因夜來鶴。帶過上頭關。曰忽被狂風吹散時如何。",
    "X67n1308_002:0525b11": "師曰。依舊青天白晝。山笑之。",
    "X67n1308_002:0525b12": "[0525b12] 太原府海雲深禪師。楚山聞鐘聲。問曰。子還聞否。師",
    "X67n1308_002:0525b13": "曰聞。山曰。你道說箇什麼。師乃作鐘聲。山曰。只如鐘",
    "X67n1308_002:0525b14": "聲未發已前。響在什處。師曰。未發已前。山曰。鐘聲絕",
    "X67n1308_002:0525b15": "後。響歸何處。師曰。鐘聲絕後。山曰。耳是根。響是塵。知",
    "X67n1308_002:0525b16": "響者是什麼。師曰。非心不響。非響不心。山曰。心豈有",
    "X67n1308_002:0525b17": "響乎。師曰。心雖非響。響處分明。山曰。無響之時。心在",
    "X67n1308_002:0525b18": "何處。師曰。心體湛然。不逐響生。不隨響滅。&#x8462;由兩耳",
    "X67n1308_002:0525b19": "處通。是以應用無礙。",
    "X67n1308_002:0525b20": "[0525b20] 師出世。辯慧接人。臨終沐浴。說偈而逝。",
    "X67n1308_002:0525b21": "[0525b21] 唐安湛淵奫禪師。上堂。楚山大似逆鱗徑尺。不可觸",
    "X67n1308_002:0525b22": "犯。唐安偏向毒蛇頭上抓。會他絕響無音還有說。直",
    "X67n1308_002:0525b23": "至而今拄杖談。眾中有聞得的當者麼。若的當。且道",
    "X67n1308_002:0525b24": "他說箇甚麼。良久卓拄杖曰。蒼天蒼天。",
    "X67n1308_002:0525c01": "[0525c01] 古渝濟川洪禪師。問楚山。水母飛上色究竟天。入摩",
    "X67n1308_002:0525c02": "醯眼裏作舞。因什不見。山曰。多少人向者不見處。打",
    "X67n1308_002:0525c03": "失鼻孔。師曰。如何是摩醯正眼。山曰。面門兩眼渾無",
    "X67n1308_002:0525c04": "事。頂中一點耀乾坤。",
    "X67n1308_002:0525c05": "[0525c05] 襄陽府大雲興禪師。與楚山外歸。因有機緣。師曰。大",
    "X67n1308_002:0525c06": "眾久立。請和尚回寺。山曰。那裏是寺。師曰。鐘聲響得",
    "X67n1308_002:0525c07": "好。山笑曰。頭角彷彿。鼻孔一般。",
    "X67n1308_002:0525c08": "[0525c08] 安慶府石經山海珠祖意禪師。楚山問。趙州道。無字",
    "X67n1308_002:0525c09": "意作麼生。師曰。只為婆心切。肝膽向人傾。山曰。不涉",
    "X67n1308_002:0525c10": "有無。如何體會。師曰。到者裏無用心處。山曰。早是用",
    "X67n1308_002:0525c11": "心了也。師曰不知。山曰。誰道不知。師曰。道者亦非。山",
    "X67n1308_002:0525c12": "曰如是。師禮拜。",
    "X67n1308_002:0525c13": "[0525c13] 長松大心真源禪師。楚山問。父母未生前。試道一句",
    "X67n1308_002:0525c14": "看。師曰。道不得。山曰。因什道不得。師曰。他無口。山曰。",
    "X67n1308_002:0525c15": "又道無口。師曰。謝師答話。山曰。未在。師叉手默然而",
    "X67n1308_002:0525c16": "立。山曰。如是如是。",
    "X67n1308_002:0525c17": "[0525c17] 師出世。常舉末後句。勘驗學者。",
    "X67n1308_002:0525c18": "[0525c18] 松藩大慈寺崇善一天智中國師。彭縣人。住松藩時。",
    "X67n1308_002:0525c19": "番夷叛服不常。師撫化莫不投服。天順間。累封國師。",
    "X67n1308_002:0525c20": "楚山過訪。師呈悟繇。山曰。趙州因甚道特事也無。師",
    "X67n1308_002:0525c21": "曰。秋夜家家月。春來處處花。一雙青白眼。何處撒塵",
    "X67n1308_002:0525c22": "汝。山曰善哉。",
    "X67n1308_002:0525c23": "[0525c23] 石經豁堂祖裕禪師。成都巨氏子。從楚山。學出世法",
    "X67n1308_002:0525c24": "因山閱般若經。師詣前窮詰領旨。山曰。般若智用。子",
    "X67n1308_002:0526a01": "今得矣。師禮拜。",
    "X67n1308_002:0526a02": "[0526a02] 三池月光常慧禪師。簡州李氏子。謁楚山契悟。山曰。",
    "X67n1308_002:0526a03": "佛祖本無言說。凡有言說。即非真理。離四句。絕百非。",
    "X67n1308_002:0526a04": "試道一句看。師良久。進前禮三拜。依位而立。山曰。此",
    "X67n1308_002:0526a05": "是諸佛諸祖之所得。二十三代之所授。言語不可及",
    "X67n1308_002:0526a06": "處。覿面相承。點首默契。子善護持。珍重。",
    "X67n1308_002:0526a07": "[0526a07] 翠薇悟空真空禪師。楚山問。徹底窮源。作麼生會。師",
    "X67n1308_002:0526a08": "曰。有星皆拱北。無水不朝東。山曰。還假功用也無。師",
    "X67n1308_002:0526a09": "曰。功用即不得。山曰。只此不可得處。又作麼生。師擬",
    "X67n1308_002:0526a10": "開口。山震聲一喝。師曰。恩大難酬。山曰。善自保任。",
    "X67n1308_002:0526a11": "[0526a11] 陝府玉峰如琳禪師。參楚山。默契。山曰。子到不疑地",
    "X67n1308_002:0526a12": "耶。師曰。某甲亦不向者裏住著。山曰。甚處住。師曰。有",
    "X67n1308_002:0526a13": "無俱不滯。脫體絕思量。山曰。只者絕思量處。正好思",
    "X67n1308_002:0526a14": "量。師乃諾諾。",
    "X67n1308_002:0526a15": "[0526a15] 天成古音韶禪師。掩關次。楚山問。關中主在麼。師曰。",
    "X67n1308_002:0526a16": "他不曾出入。師遂呈偈曰。只此寂默非寂默。非寂默",
    "X67n1308_002:0526a17": "中亦非絕。渠儂面目已呈師。動靜何曾有區別。山可",
    "X67n1308_002:0526a18": "之。",
    "X67n1308_002:0526a19": "[0526a19] 南京香巖古溪覺澄禪師。高陽張氏子。受業於默菴。",
    "X67n1308_002:0526a20": "每於禪寂中。覺白水從鼻流出&#x5FA7;滿堂宇。自意身心",
    "X67n1308_002:0526a21": "輕安。後參楚山。針芥相契。",
    "X67n1308_002:0526a22": "[0526a22] 天順五年。住高座寺。結制小參。三根椽下坐堆堆。把",
    "X67n1308_002:0526a23": "定身心若死&#x7070;。撥出爐中些子火。驚天動地一聲雷。",
    "X67n1308_002:0526a24": "眾中有不惜眉毛底。出來道看。良久曰。眉間拶出金",
    "X67n1308_002:0526b01": "剛燄。露柱燈籠盡放光。",
    "X67n1308_002:0526b02": "[0526b02] 成化癸巳八月初九日。盥沐端坐而化。眾凄然。師隨",
    "X67n1308_002:0526b03": "開目曰。不須如是。復瞑目。",
    "X67n1308_002:0526b04": "[0526b04] 珪菴祖玠侍者。侍楚山。了明大事。一日病作。有痛苦",
    "X67n1308_002:0526b05": "聲。山曰。主人公在甚麼。師曰。秋風不扇。桂&#x8602;飄香。山",
    "X67n1308_002:0526b06": "曰。恁麼則&#x5FA7;界絕遮藏也。師曰。有眼&#x89B0;不見。山曰。從",
    "X67n1308_002:0526b07": "今別後。再得相見否。師曰。曠劫不違。今何有見。山曰。",
    "X67n1308_002:0526b08": "然則子不曾病耶。師曰。病與不病。總不相干。山執其",
    "X67n1308_002:0526b09": "手曰。是甚麼。師曰。是祖玠之手。山曰。袓玠是誰。師曰。",
    "X67n1308_002:0526b10": "玠故非我。亦不離我。山歎曰。善哉只箇不即不離。可",
    "X67n1308_002:0526b11": "謂玅契無生。徹證圓常之道。今子見理既明。雖則年",
    "X67n1308_002:0526b12": "茂。死亦何憾。師振身端坐而逝。",
    "X67n1308_002:0526b13": "西禪瑞禪師法嗣",
    "X67n1308_002:0526b14": "[0526b14] 性空覺禪師。&#x751E;作顯宗歌曰。達此宗無今古。拶破&#x8657;",
    "X67n1308_002:0526b15": "空還自補。聲色堆頭玅覺場。放去收來無間阻。體中",
    "X67n1308_002:0526b16": "玅。夜半木人臨鏡照。波斯南岸嚼寒冰。塞北胡兒街",
    "X67n1308_002:0526b17": "市&#x9599;。用中玄。石女吹笙碧樹巔。趙州葫蘆挂東壁。村",
    "X67n1308_002:0526b18": "中王老夜燒錢。玄中玄。玅中玅。寶絲網裏&#x95D8;明珠。須",
    "X67n1308_002:0526b19": "向暗中通一竅。海潮音熾然說。師子筋琴彈白雪。兩",
    "X67n1308_002:0526b20": "岸青山笑點頭。百年狐兔形摧滅。",
    "X67n1308_002:0526b21": "[0526b21] 湖州東明曉菴昇禪師。關東人。年十九祝髮。參德翁",
    "X67n1308_002:0526b22": "淳領旨。扣雪峰得法。師出世。僧問。如何是無相道場。",
    "X67n1308_002:0526b23": "師豎拂子曰。會麼。曰不會。師曰。奈汝不會。僧住思。師",
    "X67n1308_002:0526b24": "便打。",
    "X67n1308_002:0526c01": "[0526c01] 棠城寶文洪印禪師。古渝棠城張氏子。禮雪峰。蓄養",
    "X67n1308_002:0526c02": "有年。因峰遷化。未獲印可。遠扣楚山。值定王薨世三",
    "X67n1308_002:0526c03": "周除禫。請山陞座。師出問。雷音動地。選佛場開。一會",
    "X67n1308_002:0526c04": "靈山。儼然未散。未審皇恩佛恩。如何補報。山曰。蕩蕩",
    "X67n1308_002:0526c05": "堯風清六合。明明佛日照三千。師曰。玉梅破雪。紅葉",
    "X67n1308_002:0526c06": "凋霜。定王金容。即今何在。山豎拂子曰。在山僧拂子",
    "X67n1308_002:0526c07": "頭上。成等正覺。放大光明。師曰。與麼&#x5FA7;界絕遮藏也。",
    "X67n1308_002:0526c08": "山曰。有眼&#x89B0;不見。師曰。&#x89B0;不見處。不隔纖毫。山曰。末",
    "X67n1308_002:0526c09": "是妙。師曰。如何是玅。山曰。二邊俱抹過。始見劫前人。",
    "X67n1308_002:0526c10": "師曰。蒙師點出金剛眼。死去生來更不疑。山曰。俊哉",
    "X67n1308_002:0526c11": "衲子。出語標宗。不添為西禪之嗣。師曰。人天證明。謝",
    "X67n1308_002:0526c12": "師印可。",
    "X67n1308_002:0526c13": "[0526c13] 出世。僧問。如何是祖師西來意。師曰。百不及一。曰如",
    "X67n1308_002:0526c14": "何是相承底事。師曰。箇裏難容話。機前一笑傳。",
    "X67n1308_002:0526c15": "[0526c15] 無相真禪師。在東山。作園頭。楚山入園。見師縛冬瓜",
    "X67n1308_002:0526c16": "架。指瓜曰。者箇無口。因甚長如許大。師曰。某甲不曾",
    "X67n1308_002:0526c17": "怠□一時。山曰。主人公還替你出力麼。師曰。全靠他。",
    "X67n1308_002:0526c18": "山曰。□出與老僧相見。師禮拜。山曰。猶是奴兒婢子",
    "X67n1308_002:0526c19": "在。師拈篾縛架。山顧侍僧曰。菜園有虫。師後得法雪",
    "X67n1308_002:0526c20": "峰。",
    "X67n1308_002:0526c21": "[0526c21] 太初性圓禪師。頌何物最苦曰。風前一曲動離愁。惹",
    "X67n1308_002:0526c22": "得三塗苦未休。回首寒潭空漾碧。夕陽西去水東流。",
    "X67n1308_002:0526c23": "潔空通禪師法嗣",
    "X67n1308_002:0526c24": "[0526c24] 黔中正法雪光禪師。族趙氏。歷諸方。至靈峰度夏。聞",
    "X67n1308_002:0527a01": "舉嚴陽尊者問趙州公案有省。舉似寂照。照曰。無功",
    "X67n1308_002:0527a02": "用處。正好用功。莫認些子光影。有&#x609E;平生。復結冬於",
    "X67n1308_002:0527a03": "景德。一日定中。聞岩瀑聲觸發。默舉從上佛祖機緣。",
    "X67n1308_002:0527a04": "一一透得。遂往參潔空。從頭舉似。空曰。不見道。莫謂",
    "X67n1308_002:0527a05": "無心云是道。無心猶隔一重關。道了便入寢室。師自",
    "X67n1308_002:0527a06": "是茫無意緒。懷疑不決。一日見寒山詩吾心似秋月",
    "X67n1308_002:0527a07": "之句。疑滯頓釋。後菴居古山。臨終書偈而逝。",
    "X67n1308_002:0527a08": "[0527a08] 方湖德巖悟本禪師。參楚山。道業純一。乃白山曰。不",
    "X67n1308_002:0527a09": "涉寒暑。是什麼人。山曰。適來為汝道什麼。師擬對。山",
    "X67n1308_002:0527a10": "喝曰。擬心即乖。師曰。元來恁麼那。山曰。汝見箇甚麼",
    "X67n1308_002:0527a11": "道理。師曰。面目分明。當機不露。後參潔空得法。",
    "X67n1308_002:0527a12": "[0527a12] 齊安石門山黃荊印空海禪師。參潔空。空舉無字。令",
    "X67n1308_002:0527a13": "師下語。四十轉不契。師曰。可無方便耶。空舉恕中頌。",
    "X67n1308_002:0527a14": "師於言下大悟。",
    "X67n1308_002:0527a15": "八&#x5CEF;潭禪師法嗣",
    "X67n1308_002:0527a16": "[0527a16] 鳳陽府槎山護國無用文全禪師。濟南商河劉氏子。",
    "X67n1308_002:0527a17": "年十九。投靈岩祝髮。初見月天。蒙示法要。次參別傳",
    "X67n1308_002:0527a18": "有省入。傳問。&#x8657;空粉碎。大地平沉。汝在什麼處。安身",
    "X67n1308_002:0527a19": "立命。師曰。昨夜泥牛吞皓月。今朝木馬吐清風。曰一",
    "X67n1308_002:0527a20": "歸何處&#x807B;。師曰。一自白牛歸雪嶺。直至如今不見&#x8E2A;。",
    "X67n1308_002:0527a21": "傳頷之。復往金山。謁無極。囑師見寶月。月問。有草鞋",
    "X67n1308_002:0527a22": "錢麼。師曰。青山不露頂。曰如何是應物現形。師曰。孤",
    "X67n1308_002:0527a23": "光明月普天輝。萬象森羅全體現。一日月入室。坐次",
    "X67n1308_002:0527a24": "&#x544C;曰。寒寒。師便搬火爐向前。月曰。如何是火爐邊事。",
    "X67n1308_002:0527b01": "師敲火爐三下。月微笑而出。入室次。月拈拄杖曰。者",
    "X67n1308_002:0527b02": "是拄杖子。且道。主在甚麼處。師奪拄杖。擲於地。叉手",
    "X67n1308_002:0527b03": "而立。月曰。看者漢撞著拄杖子了也。師拂袖便出。後",
    "X67n1308_002:0527b04": "蒙印可。出世槎山。上堂。法不孤起。仗境方生。道本無",
    "X67n1308_002:0527b05": "言。因言而顯。今來龍象交參。諸山共處。此非小緣。感",
    "X67n1308_002:0527b06": "皇上之洪恩。賢士大夫之佑護。檀那喜捨。僧眾清修。",
    "X67n1308_002:0527b07": "安立禪期。助斯聖化。命山僧光揚宗眼。令末運得種",
    "X67n1308_002:0527b08": "福田。然雖如是。猶未是衲衣下事在。且道。作麼生是",
    "X67n1308_002:0527b09": "衲衣下事。僧問。三乘即不問。直指事如何。師曰。雙峰",
    "X67n1308_002:0527b10": "頂上鶴栖樹。九龍山下鳥啼花。曰西來祖意蒙師指。",
    "X67n1308_002:0527b11": "東土相傳事若何。師曰。嶺上有風千古秀。澗邊流水",
    "X67n1308_002:0527b12": "萬年清。問如何是白水境。師曰。一片荒田堆四野。三",
    "X67n1308_002:0527b13": "間茆屋壯諸山。曰如何是境中人。師曰。白虎頭邊天",
    "X67n1308_002:0527b14": "子廟。黑龍潭底帝王基。曰人境兩忘時如何。師曰。蘇",
    "X67n1308_002:0527b15": "武不知青羝意。七郎常恨白鴉歸。僧禮拜。師拍案一",
    "X67n1308_002:0527b16": "下。下座 僧參。師問。如何是高&#x5CEF;宗旨。曰石馬嘶風",
    "X67n1308_002:0527b17": "居物外。金&#x9DC4;高唱御樓前。師曰。有何奇特。曰不遇知",
    "X67n1308_002:0527b18": "音者。徒勞話歲寒。師曰。祖祖相傳。相傳甚麼。曰海底",
    "X67n1308_002:0527b19": "泥牛翻巨浪。林中石女播清風。師曰。大地全彰。是甚",
    "X67n1308_002:0527b20": "麼人受用。曰東村李二哥。師曰。那山如何高。曰只為",
    "X67n1308_002:0527b21": "強出頭。師曰。者山如何低。曰說那不唧[口*留]底。師顧左",
    "X67n1308_002:0527b22": "右曰。草裏有蛇。曰照顧狗腿。師曰。阿[口*耶]阿[口*耶]。",
    "X67n1308_002:0527b23": "[0527b23] 南京崇福寺大慧覺華禪師。上堂。舉拂子曰。威音那",
    "X67n1308_002:0527b24": "畔。原只是者箇。今日目前。也只是者箇。以拂子上下",
    "X67n1308_002:0527c01": "拂曰。若喚作拂子。瞎&#x5374;人天眼目。不喚作拂子。亦瞎",
    "X67n1308_002:0527c02": "&#x5374;人天眼目。大眾且道。喚作什麼。者裏會得。便知迦",
    "X67n1308_002:0527c03": "葉微笑。二祖覓心了不可得處。紹如來之傳燈。續祖",
    "X67n1308_002:0527c04": "庭之正&#x8109;。聯二十八世之英華。接三十四代之骨髓。",
    "X67n1308_002:0527c05": "眾皆默然。師以拂子擊曰。千聖不識。",
    "X67n1308_002:0527c06": "[0527c06] 嘉興府天寧寺默堂宣禪師。初謁楚山。頓契微旨。後",
    "X67n1308_002:0527c07": "參八峰。峰舉雲門放洞山三頓棒。師語屬意路。峰叱",
    "X67n1308_002:0527c08": "之。師頓忘寢食。一日偶聞&#x96A3;單僧舉五百羅漢降毒",
    "X67n1308_002:0527c09": "龍。師踴躍下單。僧曰。者漢顛耶。師便與一掌。及見峰。",
    "X67n1308_002:0527c10": "&#x5CEF;曰。開口即錯。你露箇消息看。師珍重禮三拜。峰深",
    "X67n1308_002:0527c11": "肯。一日付師偈曰。竺國拈花旨。嵩山斷臂宗。人天展",
    "X67n1308_002:0527c12": "付汝。無始亦無終。",
    "X67n1308_002:0527c13": "[0527c13] 出世天寧。禪法一味。不許學者看文書。并作偈頌。或",
    "X67n1308_002:0527c14": "有私作。查實擯出。臨終眾請遺偈。師曰。老僧平常無",
    "X67n1308_002:0527c15": "一言半句。何蛇足為也。端坐而逝。",
    "X67n1308_002:0527c16": "[0527c16] 伏牛月天禪師。因昶公參。師曰。甚處來。昶曰少室。師",
    "X67n1308_002:0527c17": "曰。達磨隻履西歸。如何見底。昶曰。天接白雲過。水和",
    "X67n1308_002:0527c18": "明月齊。師曰。何不與我傳得境來。昶近前展兩手曰。",
    "X67n1308_002:0527c19": "請師看看。師謂傍侍曰。此子向後。豎臨濟之柱石。挺",
    "X67n1308_002:0527c20": "□山之門庭有日在。昶乃禮謝。",
    "X67n1308_002:0527c21": "天寧忠禪師法嗣",
    "X67n1308_002:0527c22": "[0527c22] 杭州徑山寂菴潛禪師。頌夏末秋初曰。寶殿瓊樓鎖",
    "X67n1308_002:0527c23": "玉&#x8657;。&#x5826;除清碧影蒙糊。頂門瞎&#x5374;摩醯眼。肘後空懸",
    "X67n1308_002:0527c24": "奪命符 僧問。如何是本來人。師曰。驢前馬後。曰學",
    "X67n1308_002:0528a01": "人不會。師曰。者田厙奴。好惡也不識。",
    "X67n1308_002:0528a02": "[0528a02] 明州用剛宗軟禪師。參孤舟。受三不是話。天順初。參",
    "X67n1308_002:0528a03": "和菴。菴一日上堂。祖師心印。狀似鐵牛之機。去即印",
    "X67n1308_002:0528a04": "住。住即印破。不去不住。汝等作麼生。師在傍得大休",
    "X67n1308_002:0528a05": "歇。住後示眾。大凡做工夫。只要起大疑情。不失正念。",
    "X67n1308_002:0528a06": "千疑萬疑。祇是一疑。纔有間斷。即落也見。汝等做工",
    "X67n1308_002:0528a07": "夫。未曾半月一月。打成一片。焉得不走作。果若真疑",
    "X67n1308_002:0528a08": "現前。撼搖不動。自然不怕惑亂。又不得起一念歡喜",
    "X67n1308_002:0528a09": "心。纔有絲毫異念。即打作兩橛。只管勇猛忿將去。終",
    "X67n1308_002:0528a10": "日如箇死漢相似。到者般時節。那怕甕中走&#x5374;&#x9F08;。",
    "X67n1308_002:0528a11": "佛跡真禪師法嗣",
    "X67n1308_002:0528a12": "[0528a12] 黃梅廣福天然宗浩禪師。因僧問。如何是道。師曰。擎",
    "X67n1308_002:0528a13": "茶過盞。曰如何是道中人。師曰。奴顏婢膝。",
    "X67n1308_002:0528a14": "[0528a14] 別峰寶芳藏禪師。辭佛跡住後。荷衣松食。二十餘年。",
    "X67n1308_002:0528a15": "致有傍巖縛箇尖頭屋。折&#x811A;床頹就石支之句 僧",
    "X67n1308_002:0528a16": "參。師拈棒作舞曰。你賊我也。僧長噓一聲而去。",
    "X67n1308_002:0528a17": "[0528a17] 處州白雲無量滄禪師。示眾。二六時中。隨話頭而行。",
    "X67n1308_002:0528a18": "隨話頭而住。隨話頭而坐。隨話頭而臥。心如栗棘蓬",
    "X67n1308_002:0528a19": "相似。不破一切人我無明五欲三毒之所吞噉。施為",
    "X67n1308_002:0528a20": "動靜。通身是箇疑團。疑來疑玄。終日獃樁樁地。聞聲",
    "X67n1308_002:0528a21": "見色。管取[囗@力]地一聲去在。"
}