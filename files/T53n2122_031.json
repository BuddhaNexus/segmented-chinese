{
    "T53n2122_031:0515a02": "法苑珠林卷第三十一",
    "T53n2122_031:0515a04": "西明寺沙門釋道世撰",
    "T53n2122_031:0515a05": "潛遁篇第二十三",
    "T53n2122_031:0515a06": "妖怪篇第二十四",
    "T53n2122_031:0515a07": "潛遁篇(此有二部)",
    "T53n2122_031:0515a08": "述意部第一",
    "T53n2122_031:0515a09": "[0515a09] 蓋聞聖賢應世影跡無方。所止之國莫非利",
    "T53n2122_031:0515a10": "益。俗士封其吉凶。上智恬其善惡。正心而",
    "T53n2122_031:0515a11": "俟則與天同量矣。昔晉武之世。有天竺耆",
    "T53n2122_031:0515a12": "域。宋武之初。有彭城杯度。並顯示徵瑞昭",
    "T53n2122_031:0515a13": "寤氓俗。齊梁之有沙門保誌者。始現於永",
    "T53n2122_031:0515a14": "明之初。晦智若狂體同濇塵。而藏往知來。",
    "T53n2122_031:0515a15": "每中靈驗動容發辭。鮮有遺策。士庶響赴所",
    "T53n2122_031:0515a16": "在如雲。跡拘塵垢神游冥寂。水火不能燋濡。",
    "T53n2122_031:0515a17": "蛇虎不能侵毒。雖復限以九關身終無礙。語",
    "T53n2122_031:0515a18": "其佛理則聲聞以上。談其隱淪則遁仙高士。",
    "T53n2122_031:0515a19": "世有可善故出善應之。世有可惡故出惡應",
    "T53n2122_031:0515a20": "之。可謂懸於日月弊於金石者矣。無疆之",
    "T53n2122_031:0515a21": "福於斯見焉。",
    "T53n2122_031:0515a22": "引證部第二",
    "T53n2122_031:0515a23": "[0515a23] 如生經云。佛告諸比丘。乃昔過去無數劫時。",
    "T53n2122_031:0515a24": "姊弟二人。姊有一子。與舅俱給官御府織。見",
    "T53n2122_031:0515a25": "帑藏中奇寶好物。即共議言。吾織作勤苦",
    "T53n2122_031:0515a26": "藏物多少。寧可共取用解貧乏。伺夜人定鑿",
    "T53n2122_031:0515a27": "作地窟。盜取官物不可算數。明監藏者覺",
    "T53n2122_031:0515a28": "物減少。以啟白王王詔之曰。勿廣宣之令外",
    "T53n2122_031:0515a29": "知聞。舅甥盜者謂王不覺。王曰。至于後日",
    "T53n2122_031:0515b01": "必復重來。且嚴警守以用待之。得者收捉無",
    "T53n2122_031:0515b02": "令放逸。藏監受詔即加守備。其人久久則",
    "T53n2122_031:0515b03": "重來盜。外甥教舅。舅今年尊。體羸力少。若",
    "T53n2122_031:0515b04": "為守者所得不能自脫。我力強盛當濟挽舅。",
    "T53n2122_031:0515b05": "舅適入窟為守者所執。執者喚呼諸人。甥捉",
    "T53n2122_031:0515b06": "不制畏明識之。輒截舅頭出窟持歸。晨曉藏",
    "T53n2122_031:0515b07": "監具以啟聞。王又詔曰。輿出其屍置四交",
    "T53n2122_031:0515b08": "路。其有對哭取死屍者。則是賊魁。棄之四",
    "T53n2122_031:0515b09": "衢警守積日。人馬填噎塞路奔突。其賊射",
    "T53n2122_031:0515b10": "鬧載兩車薪置其屍上。守者啟王。王詔微",
    "T53n2122_031:0515b11": "伺。若有燒者收縛送來。於是外甥教童執炬",
    "T53n2122_031:0515b12": "舞戲人眾總鬧。以火投薪薪然熾盛。守者",
    "T53n2122_031:0515b13": "不覺具以啟王。王又詔曰。若闍維更增嚴伺",
    "T53n2122_031:0515b14": "其來取骨則是元首。甥又覺之。兼猥釀酒特",
    "T53n2122_031:0515b15": "令醇厚。詣守備者微而沽之。遣守者連昔",
    "T53n2122_031:0515b16": "飢渴見酒叢飲。飲酒過多皆共醉寐。酒瓶",
    "T53n2122_031:0515b17": "盛骨而去。守者不覺。明復啟王。王又詔曰。",
    "T53n2122_031:0515b18": "前後警守竟不級獲。其賊狡黠更當設謀。王",
    "T53n2122_031:0515b19": "即出女莊嚴寶飾。安立房室於大水傍。眾人",
    "T53n2122_031:0515b20": "侍衛伺察非妄。必有利色來趣女者。逆抱",
    "T53n2122_031:0515b21": "捉喚令人收執。他日異夜甥尋竊來。因水",
    "T53n2122_031:0515b22": "放株令順流下。唱噭&#x7287;隱守者驚趣。謂有",
    "T53n2122_031:0515b23": "異人但見株杌。如是連昔數數不變。守者睡",
    "T53n2122_031:0515b24": "眠甥即乘株。到女房室。女則執衣。甥告女",
    "T53n2122_031:0515b25": "曰。用為牽衣可捉我臂。甥素凶黠。預持死",
    "T53n2122_031:0515b26": "人臂以用授女。便放衣捉臂而大稱噭遲。",
    "T53n2122_031:0515b27": "守者寤。甥得脫走。明具啟王。王又詔曰。此",
    "T53n2122_031:0515b28": "人方便獨百無雙。久捕不得當奈之何。女",
    "T53n2122_031:0515b29": "即懷妊十月生男。男大端正使乳母抱。行周",
    "T53n2122_031:0515c01": "遍國中有人見嗚。便縛送來。抱兒終日無",
    "T53n2122_031:0515c02": "就嗚者。甥為餅師住餅鑪下。小兒飢啼乳",
    "T53n2122_031:0515c03": "母抱兒。趣餅鑪下市餅哺兒。甥見兒嗚。具",
    "T53n2122_031:0515c04": "以白王。王又詔曰。何不縛送。乳母答曰。小",
    "T53n2122_031:0515c05": "兒飢啼餅師授餅。因而嗚之不識是賊。何",
    "T53n2122_031:0515c06": "因白之。王又使母更抱兒出。見近兒者便",
    "T53n2122_031:0515c07": "縛將來。甥沽美酒。呼母伺者勸酒醉眠。便",
    "T53n2122_031:0515c08": "盜兒去。醒寤失兒具以啟王。王又詔曰。卿",
    "T53n2122_031:0515c09": "等頑騃貪嗜狂水。既不得賊復亡失兒。甥",
    "T53n2122_031:0515c10": "時得兒抱至他國。前見國王。占謝答對引經",
    "T53n2122_031:0515c11": "說義。王大歡喜。輒賜祿位以為大臣。而謂",
    "T53n2122_031:0515c12": "之曰。吾之一國智慧方便無逮卿者。欲以",
    "T53n2122_031:0515c13": "臣女若吾之女。當以相配。自恣所欲。對曰。",
    "T53n2122_031:0515c14": "不敢。若王見哀其實欲索某國王女。王曰。",
    "T53n2122_031:0515c15": "善哉。從所志願。王即自以為子遣使求彼王",
    "T53n2122_031:0515c16": "女。王即可之。即遣使者欲迎王女。&#x52C5;其太子",
    "T53n2122_031:0515c17": "五百騎乘皆使嚴整。甥為賊臣。甥懷恐懼。若",
    "T53n2122_031:0515c18": "到彼國王必覺我見執不疑。便啟其王。若王",
    "T53n2122_031:0515c19": "見遣當令人馬衣服鞍勒一無差異。乃可迎",
    "T53n2122_031:0515c20": "婦。王然其言。王令二百五十騎在前。二百",
    "T53n2122_031:0515c21": "五十騎在後。甥在其中跨馬不下。女父自",
    "T53n2122_031:0515c22": "出屢觀察之。王入騎中躬執甥出。爾為是",
    "T53n2122_031:0515c23": "非。前後方便捕何叵得。稽首答曰。實爾是",
    "T53n2122_031:0515c24": "也王曰。卿之聰黠天下無雙。卿之所願以女",
    "T53n2122_031:0515c25": "配之得為夫婦。佛告諸比丘。欲知爾時外甥",
    "T53n2122_031:0515c26": "者。則吾身是。外國王者舍利弗是。其舅者",
    "T53n2122_031:0515c27": "今調達是。女婦翁者輸頭檀王是。婦母者摩",
    "T53n2122_031:0515c28": "耶夫人是。其婦者拘夷是。其子者羅雲是。佛",
    "T53n2122_031:0515c29": "說是時莫不歡喜。",
    "T53n2122_031:0516a01": "[0516a01] 又智度論云。菩薩思惟觀空無常相故。雖",
    "T53n2122_031:0516a02": "有妙好五欲不生諸結。譬如國王有一大臣。",
    "T53n2122_031:0516a03": "自覆藏罪人所不知。王言。取無脂肥羊來。汝",
    "T53n2122_031:0516a04": "若不得者當與汝罪。大臣有智。繫一大羊以",
    "T53n2122_031:0516a05": "草穀好養。日三以狼而畏&#x6091;之。羊雖得養",
    "T53n2122_031:0516a06": "肥而無脂。牽羊與王。王遣人殺之肥而無脂。",
    "T53n2122_031:0516a07": "王問。云何得爾。答以上事。菩薩亦如是。見",
    "T53n2122_031:0516a08": "無常苦空狼令諸結脂消諸功德肉肥。",
    "T53n2122_031:0516a09": "[0516a09] 又賢愚經云。爾時摩竭國中有一長者。生",
    "T53n2122_031:0516a10": "一男兒。相貌具足甚可愛敬。其生之日藏",
    "T53n2122_031:0516a11": "中自然出一金象。父母歡喜。因瑞立號。名曰",
    "T53n2122_031:0516a12": "象護。兒漸長大象亦隨大。既能行步象亦行",
    "T53n2122_031:0516a13": "步。出入進止常不相離。若意不用便住在",
    "T53n2122_031:0516a14": "內。象大小便唯出好金。由是因緣庫藏寶",
    "T53n2122_031:0516a15": "滿。象護長大常騎東西。遲疾隨意甚適人",
    "T53n2122_031:0516a16": "情。阿闍世王聞知索看。象護父子乘象在門。",
    "T53n2122_031:0516a17": "王聽乘象入內。下象拜王。王大歡喜。命坐",
    "T53n2122_031:0516a18": "賜食粗略談論。須臾之間辭王欲去。王告",
    "T53n2122_031:0516a19": "象護。留象在此。莫將出耶。象護慼然奉教",
    "T53n2122_031:0516a20": "留之。空步出宮。未久之間。象沒於地踊在",
    "T53n2122_031:0516a21": "門外。象護還得乘之。象護慮王見害。投佛",
    "T53n2122_031:0516a22": "出家得羅漢道。每與比丘林間思惟。其金",
    "T53n2122_031:0516a23": "象者常在目前。舍衛國人聞有金象。競集",
    "T53n2122_031:0516a24": "觀之憒鬧不靜。妨廢行道。時諸比丘以意白",
    "T53n2122_031:0516a25": "佛。佛告象護。因此致煩遣之令去。然不肯",
    "T53n2122_031:0516a26": "去。佛復告曰。汝可語之。我今生分已盡更",
    "T53n2122_031:0516a27": "不用汝。如是至三象當滅去。爾時象護奉",
    "T53n2122_031:0516a28": "教語之。是時金象即入地中。佛告比丘。因",
    "T53n2122_031:0516a29": "何有此果報。乃往過去迦葉佛時。人壽二",
    "T53n2122_031:0516b01": "萬歲。彼佛涅槃後起塔廟。中有菩薩。本從",
    "T53n2122_031:0516b02": "兜率天乘下入胎象。彼時象身有少剝破。時",
    "T53n2122_031:0516b03": "有一人見破治補。因立誓願。使我將來常",
    "T53n2122_031:0516b04": "處尊貴財用無乏。彼人壽終生於天上。盡",
    "T53n2122_031:0516b05": "其天命下生世間。常在尊貴。每有金象隨",
    "T53n2122_031:0516b06": "時衛護。爾時治象人者。今象護是。由彼治",
    "T53n2122_031:0516b07": "象封受自然。緣其敬心奉三尊故今值我得",
    "T53n2122_031:0516b08": "道。",
    "T53n2122_031:0516b09": "[0516b09] 又雜寶藏經云。昔難陀王。聰明博通事無不",
    "T53n2122_031:0516b10": "鍊。以己所知謂無酬敵群臣無對。時諸臣",
    "T53n2122_031:0516b11": "等即白王言。有比丘名那伽斯那。聰明絕",
    "T53n2122_031:0516b12": "倫。今在山中。王欲試之。即使人齎一瓶蘇湛",
    "T53n2122_031:0516b13": "然盈滿。王意以為我智滿足。誰加於我。斯",
    "T53n2122_031:0516b14": "那獲蘇即解其意。於弟子中斂針五百。用",
    "T53n2122_031:0516b15": "刺蘇中蘇亦不溢。尋遣歸王。王既獲已即",
    "T53n2122_031:0516b16": "知其意。尋遣使請斯那。即赴。延入宮中。王",
    "T53n2122_031:0516b17": "與&#x9E81;食。食三五匙便言已足。後與細美方乃",
    "T53n2122_031:0516b18": "復食。王復問言。向云已足。何故今者猶故",
    "T53n2122_031:0516b19": "復食。斯那答言。我向足&#x9E81;未足於細。即語",
    "T53n2122_031:0516b20": "王言。今者殿上可盡集人令滿其上。尋即喚",
    "T53n2122_031:0516b21": "人充塞遍滿。更無容處。王在後來將欲上殿。",
    "T53n2122_031:0516b22": "諸人畏故盡皆攝腹。其中轉寬乃容多人。",
    "T53n2122_031:0516b23": "斯那爾時即語王言。&#x9E81;飯如民。細者如王。民",
    "T53n2122_031:0516b24": "見於王誰不避路。王復問言。出家在家何者",
    "T53n2122_031:0516b25": "得道。斯那答言。二俱得道。王復問言。若二俱",
    "T53n2122_031:0516b26": "得道何用出家。斯那答言。譬如去此三千餘",
    "T53n2122_031:0516b27": "里。若遣少健乘馬齎糧。捉於器仗得速達不。",
    "T53n2122_031:0516b28": "王答言得。若遣老人乘於瘦馬。復無糧食為",
    "T53n2122_031:0516b29": "可達不。王言。縱令齎糧由恐不達。況無糧",
    "T53n2122_031:0516c01": "也。斯那答言。出家得道喻如少壯。在家得道",
    "T53n2122_031:0516c02": "如彼老人。王復問言。日之在上其體是一。何",
    "T53n2122_031:0516c03": "以夏時極熱。冬時極寒。夏則日長。冬則日",
    "T53n2122_031:0516c04": "短。斯那答言。須彌山有上下道。日於夏時",
    "T53n2122_031:0516c05": "行於上道。路遠行遲照于金山。故長而暑熱。",
    "T53n2122_031:0516c06": "日於冬時行於下道。路近行速照大海水。短",
    "T53n2122_031:0516c07": "而極寒也。",
    "T53n2122_031:0516c08": "[0516c08] 頌曰。",
    "T53n2122_031:0516c09": " 潛遁巧變  善弄冥馳  偉哉仁智",
    "T53n2122_031:0516c10": " 官捕推移  羊肥無脂  象護天隨",
    "T53n2122_031:0516c11": " 福應所感  冥運投機  靜也&#x51B2;默",
    "T53n2122_031:0516c12": " 動也神輝  綿綿違御  亹亹長菲",
    "T53n2122_031:0516c13": " 宗反元象  光潛影離  隱顯叵測",
    "T53n2122_031:0516c14": " 真偽難知",
    "T53n2122_031:0516c15": "感應緣(略引一十三驗)",
    "T53n2122_031:0516c16": "西晉沙門劉薩何西晉沙門杯度西晉",
    "T53n2122_031:0516c17": "沙門竺佛圖澄西晉沙門釋道進宋沙門",
    "T53n2122_031:0516c18": "釋曇始宋沙門釋法朗宋沙門釋邵碩",
    "T53n2122_031:0516c19": "宋沙門釋慧安齊帝高洋齊沙門釋僧",
    "T53n2122_031:0516c20": "慧梁沙門釋保誌吳居士徐光搜神",
    "T53n2122_031:0516c21": "雜傳地仙等記",
    "T53n2122_031:0516c22": "[0516c22] 西晉慈州郭下安仁寺西。劉薩何師廟者。昔",
    "T53n2122_031:0516c23": "西晉之末。此鄉本名文成郡。即晉文公避地",
    "T53n2122_031:0516c24": "之所也。州東南不遠。高平原上有人名薩",
    "T53n2122_031:0516c25": "何。姓劉氏。其廟壯麗備盡諸飾。初何在俗",
    "T53n2122_031:0516c26": "不異於凡。常懷殺害全不奉法。何因患死",
    "T53n2122_031:0516c27": "&#x5374;蘇曰。在冥道中見觀世音。曰。汝罪重應",
    "T53n2122_031:0516c28": "受苦。念汝無知且放令活。雒下齊城丹",
    "T53n2122_031:0516c29": "陽會稽。並有育王塔。可往禮拜得免先罪。何",
    "T53n2122_031:0517a01": "得活已。改革前習土俗無佛。承郭下有之便",
    "T53n2122_031:0517a02": "具問已。方便開喻通展仁風。稽胡專直信用",
    "T53n2122_031:0517a03": "其語。每年四月八日大會平原。各將酒餅",
    "T53n2122_031:0517a04": "及以淨供。從旦至中酣飲戲樂。即行淨供。",
    "T53n2122_031:0517a05": "至中便止。過午已後。共相讚佛。歌詠三寶。",
    "T53n2122_031:0517a06": "乃至于曉。何遂出家。法名慧達。百姓仰之",
    "T53n2122_031:0517a07": "敬如佛想。然表異&#x8FF9;生信逾隆。晝在高塔",
    "T53n2122_031:0517a08": "為眾說法。夜入繭中以自沈隱。旦從繭出",
    "T53n2122_031:0517a09": "初不寧舍。故俗名為蘇何聖。蘇何者稽胡",
    "T53n2122_031:0517a10": "名繭也。以從繭宿故以名焉。故今彼俗村",
    "T53n2122_031:0517a11": "村佛堂。無不立像名胡師佛也。今安仁寺",
    "T53n2122_031:0517a12": "廟立像極嚴。土俗乞願華香不一。每年",
    "T53n2122_031:0517a13": "正月輿巡村落。去住自在不惟人功。欲往",
    "T53n2122_031:0517a14": "彼村兩人可舉。額文則開顏色和悅。其村一",
    "T53n2122_031:0517a15": "歲死衰則少。不欲去者十人不移。額文則合",
    "T53n2122_031:0517a16": "色貌憂慘。其村一歲必有災障。故俗至今常",
    "T53n2122_031:0517a17": "以為候。俗亦以為觀世音者。假形化俗故",
    "T53n2122_031:0517a18": "名慧達。有經一卷。俗中行之。純是胡語。讀",
    "T53n2122_031:0517a19": "是自解。故黃河左右磁隰嵐石丹延綏銀。八",
    "T53n2122_031:0517a20": "州之地無不奉敬。皆有行事如彼說之。然今",
    "T53n2122_031:0517a21": "諸原皆立土塔。上施&#x6822;剎繫以蠶繭。擬達",
    "T53n2122_031:0517a22": "之栖止也。何於本鄉既開佛法。東造丹陽",
    "T53n2122_031:0517a23": "諸塔禮事已訖。西趣涼州番禾御谷禮山出",
    "T53n2122_031:0517a24": "像。行出肅州酒泉郭西沙磧而卒。形骨小",
    "T53n2122_031:0517a25": "細狀如葵子。中皆有孔可以繩連。故今彼",
    "T53n2122_031:0517a26": "俗有災障者。就磧覓之。得以凶亡不得吉",
    "T53n2122_031:0517a27": "喪。有人覓既不得。就左側觀音像上取之。",
    "T53n2122_031:0517a28": "至夜便失。明旦尋之。還在像手。故土俗以",
    "T53n2122_031:0517a29": "此尚之。",
    "T53n2122_031:0517b01": "[0517b01] 西晉杯度沙門。不知何許人。出自冀州。年",
    "T53n2122_031:0517b02": "可七十許。隱匿姓字。不甚修行。時人未重",
    "T53n2122_031:0517b03": "也。嘗寄宿一家。家有金像。杯度晨興輒持",
    "T53n2122_031:0517b04": "而去。主人策馬追之。度自徐行而騎走不",
    "T53n2122_031:0517b05": "及。至河乘一小杯以過孟津。因號曰杯度。後",
    "T53n2122_031:0517b06": "在彭城人每見之。常在途路。莫有知其居處",
    "T53n2122_031:0517b07": "所在。擔一籚簞行止自隨或於凝雪之辰",
    "T53n2122_031:0517b08": "叩&#x6C37;盥浴。膚色輝然不以寒慘。義&#x7188;中暫在",
    "T53n2122_031:0517b09": "廣陵。刺史沛國劉蕃素聞其名。因人要來猶",
    "T53n2122_031:0517b10": "擔此簞。使人舉視重不能勝。蕃自起看正",
    "T53n2122_031:0517b11": "有敗納衣耳。度辭去一手挈簞若提鴻毛。永",
    "T53n2122_031:0517b12": "嘉初中卒。羅什聞度在彭城。嘆曰。我與",
    "T53n2122_031:0517b13": "此子戲別已數百年矣。於時乃寤什亦神人",
    "T53n2122_031:0517b14": "也。",
    "T53n2122_031:0517b15": "[0517b15] 西晉末竺佛圖澄西域人。形貌似百歲人。左",
    "T53n2122_031:0517b16": "&#x8107;孔圍可四五寸。以帛塞之。齋日就水邊抽",
    "T53n2122_031:0517b17": "腸胃出。洗已內孔。夜則除帛光照一室以讀",
    "T53n2122_031:0517b18": "書。雖未通群籍。與諸學士輒辯析無滯。莫",
    "T53n2122_031:0517b19": "不伏者。至永嘉中游雒下。時石勒屯兵河",
    "T53n2122_031:0517b20": "北。以殺戮為威。道俗遇害不少。澄往造軍",
    "T53n2122_031:0517b21": "門豫定吉凶。勒見每拜。澄化令奉佛。減虐",
    "T53n2122_031:0517b22": "省刑。故中州免者十而八九。勒與劉曜相",
    "T53n2122_031:0517b23": "拒搆隙以問澄。澄曰。可生擒耳。何憂乎。麻油",
    "T53n2122_031:0517b24": "塗掌令視見之。曜被執朱繩縛肘後。果獲",
    "T53n2122_031:0517b25": "之。如掌所見。至建平四年四月八日。勒至",
    "T53n2122_031:0517b26": "寺灌佛微風吹鈴有聲。顧謂眾曰。解此鈴",
    "T53n2122_031:0517b27": "音者不。鈴言。國有大喪不出今年。至七月",
    "T53n2122_031:0517b28": "而勒死。石虎即位。師奉過勒。賜以輿輦",
    "T53n2122_031:0517b29": "入出乘馬。所有祥感其相極多。略而不述。",
    "T53n2122_031:0517c01": "虎末年澄告弟子曰。禍將作矣。及期未至",
    "T53n2122_031:0517c02": "吾且過世。至戊申年。太子殺其母弟。虎怒",
    "T53n2122_031:0517c03": "誅及妻子。明年虎死。遂有冉閔之亂。葬於",
    "T53n2122_031:0517c04": "鄴西。一云澄死之日。商者見在流沙。虎開",
    "T53n2122_031:0517c05": "棺唯見衣&#x9262;。澄在中原時遭凶亂。而能通",
    "T53n2122_031:0517c06": "暢仁化其德最高。非夫至聖何能救此塗炭。",
    "T53n2122_031:0517c07": "凡造寺九百八十餘所。通濟道俗者中分天",
    "T53n2122_031:0517c08": "下矣。",
    "T53n2122_031:0517c09": "[0517c09] 西晉鄴中有佛圖澄弟子名道進。學通內外。",
    "T53n2122_031:0517c10": "為石虎所重。嘗言及隱士事。虎謂進曰。有",
    "T53n2122_031:0517c11": "楊軻者朕之民也。徵之十餘年。不恭王命。故",
    "T53n2122_031:0517c12": "往省視傲然而臥。朕雖不德君臨萬邦。乘",
    "T53n2122_031:0517c13": "輿所向天沸地涌。雖不能令木石屈膝。何匹",
    "T53n2122_031:0517c14": "夫而長傲耶。昔太公之齊先誅華士。太公",
    "T53n2122_031:0517c15": "賢哲豈其謬乎。進對曰。昔舜優蒲衣。禹造",
    "T53n2122_031:0517c16": "伯成。魏軾干木。漢美周黨。管寧不應曹氏。",
    "T53n2122_031:0517c17": "皇甫不屈晉世。二聖四君共加其節。將欲",
    "T53n2122_031:0517c18": "激厲貪競以峻清風。願陛下遵舜禹之德。勿",
    "T53n2122_031:0517c19": "效太公用刑。君舉必書。豈可令趙史遂無",
    "T53n2122_031:0517c20": "隱遁之傳乎。虎悅其言。即遣軻還其所止。",
    "T53n2122_031:0517c21": "差十家供給之。進還具以白澄。澄睆然笑",
    "T53n2122_031:0517c22": "曰。汝言善也。但軻命有懸矣。後秦州兵亂。",
    "T53n2122_031:0517c23": "軻弟子以牛負軻西奔。軍追擒并為所害。虎",
    "T53n2122_031:0517c24": "嘗晝寢夢見群羊負魚從東北來。寤以訪澄。",
    "T53n2122_031:0517c25": "澄曰。不祥也。鮮卑其有中原乎。慕容氏後",
    "T53n2122_031:0517c26": "果都之。",
    "T53n2122_031:0517c27": "[0517c27] 宋偽魏長安有釋曇始。關中人。自出家以後",
    "T53n2122_031:0517c28": "多有異&#x8FF9;。晉孝武太元之末。齎經律數十部",
    "T53n2122_031:0517c29": "往遼東。宣化顯授三乘立以歸戒。蓋高句",
    "T53n2122_031:0518a01": "驪聞道之始也。義熙初復還關中開導三輔。",
    "T53n2122_031:0518a02": "始足白於面。雖跣涉泥水未&#x751E;沾泥。天下咸",
    "T53n2122_031:0518a03": "稱白足和上。時長安人王胡。其叔死數年",
    "T53n2122_031:0518a04": "忽見形還。將胡遍遊地獄示諸果報。胡辭還",
    "T53n2122_031:0518a05": "叔謂胡曰。既已知因果。但當奉事白足阿練。",
    "T53n2122_031:0518a06": "胡遍訪眾僧唯見始足白於面。因事之。晉末",
    "T53n2122_031:0518a07": "朔方凶奴赫連勃勃嗟之。並放沙門悉皆不",
    "T53n2122_031:0518a08": "殺。始於是潛遁山澤修頭陀之行。後拓跋",
    "T53n2122_031:0518a09": "燾復剋長安擅威關洛。時有博陵崔皓少習",
    "T53n2122_031:0518a10": "左道猜嫉釋教。既位居偽輔燾所伏信。乃",
    "T53n2122_031:0518a11": "與天師寇氏說燾。以佛化無益有傷民利。勸",
    "T53n2122_031:0518a12": "令廢之。燾既感其言。以偽太平七年。遂毀",
    "T53n2122_031:0518a13": "滅佛法。分遣軍兵燒掠寺舍。統內僧尼悉",
    "T53n2122_031:0518a14": "令罷道。其有竄匿者。皆遣人追捕。得必梟",
    "T53n2122_031:0518a15": "斬。一境之內無復沙門。始閑絕幽深軍兵",
    "T53n2122_031:0518a16": "所不能至。至太平之末。始知燾化時將及。以",
    "T53n2122_031:0518a17": "元會之日。忽杖錫到宮門。有司奏云。有一",
    "T53n2122_031:0518a18": "道人足白於面。從門而入。燾令依軍法。屢",
    "T53n2122_031:0518a19": "斬不傷。遽以白燾。燾大怒自以所佩劍斫之",
    "T53n2122_031:0518a20": "體無餘異。唯劍所著處有痕如布線焉。時",
    "T53n2122_031:0518a21": "北園養虎于檻。燾令以始餧之。虎皆潛伏",
    "T53n2122_031:0518a22": "終不敢近。試以天師近檻虎輒鳴吼。燾始",
    "T53n2122_031:0518a23": "知佛化尊高黃老所不能及。即延始上殿頂",
    "T53n2122_031:0518a24": "禮足下。悔其信失。始為說法明辯因果。燾",
    "T53n2122_031:0518a25": "大生愧懼遂感癘疾。崔寇二人次發惡病。燾",
    "T53n2122_031:0518a26": "以過由於彼。於是誅剪二家。門族都盡。宣下",
    "T53n2122_031:0518a27": "國中興復正教。俄而燾卒。孫濬襲位。方大",
    "T53n2122_031:0518a28": "弘佛法盛迄于今。始後不知所終。",
    "T53n2122_031:0518a29": "[0518a29] 宋高昌有釋法朗。高昌人。幼而執行精苦多",
    "T53n2122_031:0518b01": "諸徵瑞。韜光蘊德人莫測其所階。朗師釋",
    "T53n2122_031:0518b02": "法進亦高行沙門。進嘗閉戶獨坐。忽見朗在",
    "T53n2122_031:0518b03": "前。問從何處來。答云。從戶鑰中入。云與遠",
    "T53n2122_031:0518b04": "僧俱至。日既將中願為設食進即為設食。唯",
    "T53n2122_031:0518b05": "聞匙&#x9262;之聲竟不見人。昔廬山慧遠&#x751E;以一",
    "T53n2122_031:0518b06": "袈裟遺進。進即以為嚫。朗云眾僧已去。別",
    "T53n2122_031:0518b07": "日當取之。後見執爨者就進取衣。進即與",
    "T53n2122_031:0518b08": "之。訪常執爨者。皆云不取。方知是先聖人權",
    "T53n2122_031:0518b09": "&#x8FF9;取也。至魏虜毀滅佛法。朗西適龜茲。龜",
    "T53n2122_031:0518b10": "茲王與彼國大禪師結約。若有得道者至當",
    "T53n2122_031:0518b11": "為我說。我當供養。及朗至乃以白王。王待以",
    "T53n2122_031:0518b12": "聖禮。後終於龜茲。焚屍之日兩肩涌泉直上",
    "T53n2122_031:0518b13": "于天。眾歎希有。收骨起塔。後西域人來此",
    "T53n2122_031:0518b14": "土具傳此事。",
    "T53n2122_031:0518b15": "[0518b15] 宋岷山通靈寺有沙門邵碩者。本姓邵。名",
    "T53n2122_031:0518b16": "碩。始康國人。形貌似狂而深敬佛法。以宋",
    "T53n2122_031:0518b17": "切出家入道。自稱碩公。出入行往不擇晝夜。",
    "T53n2122_031:0518b18": "至人家眠地者人家有死。就人乞細席必有",
    "T53n2122_031:0518b19": "小兒亡。時人咸以此為讖。至四月八日。成",
    "T53n2122_031:0518b20": "都行像。碩於眾中匍匐作師子形。爾日郡縣",
    "T53n2122_031:0518b21": "亦見碩作師子形。乃寤分身也。刺史蕭慧",
    "T53n2122_031:0518b22": "開及劉孟明等。並挹事之。後一朝忽著布帽",
    "T53n2122_031:0518b23": "詣孟明。少時明卒。先是孟明長史沈仲玉改",
    "T53n2122_031:0518b24": "鞭杖之格嚴重常科。碩謂玉曰。天地嗷嗷從",
    "T53n2122_031:0518b25": "此起。若除鞭格得刺史。玉信而除之。及孟",
    "T53n2122_031:0518b26": "明卒。仲玉果行州事。以宋元徽元年九月一",
    "T53n2122_031:0518b27": "日卒峨嵋山通靈寺。臨亡語道人法進云。可",
    "T53n2122_031:0518b28": "露吾骸急繫履著&#x811A;。既而依之。出屍置寺。後",
    "T53n2122_031:0518b29": "經二日不見所在。俄而有人從郫縣來。過",
    "T53n2122_031:0518c01": "進云。昨見碩公在市中一&#x811A;著履。漫語云。",
    "T53n2122_031:0518c02": "小子無宜適。失我履一隻。進驚而撿問沙彌。",
    "T53n2122_031:0518c03": "沙彌答云。近送屍時。&#x6091;懼右&#x811A;一履不得好",
    "T53n2122_031:0518c04": "繫。送失之。其&#x8FF9;詭異莫可測也。後竟不知",
    "T53n2122_031:0518c05": "所終。",
    "T53n2122_031:0518c06": "[0518c06] 宋江陵琵琶寺有釋慧安。未詳何許人。年十",
    "T53n2122_031:0518c07": "八出家。止江陵琵琶寺。風貌庸率頗共輕之。",
    "T53n2122_031:0518c08": "時為沙彌。眾僧列坐輒使行水。安執空瓶",
    "T53n2122_031:0518c09": "從上至下。水常不竭。時咸以異焉。及受具戒",
    "T53n2122_031:0518c10": "稍顯靈&#x8FF9;。常月晦夕共同學慧濟上堂布薩。",
    "T53n2122_031:0518c11": "堂戶未開。安乃綰濟指從壁隙而入。出亦如",
    "T53n2122_031:0518c12": "之。濟甚駭懼不敢發言。後與濟共至塔下便",
    "T53n2122_031:0518c13": "語。濟云。吾當遠行今與君別。頃之便見",
    "T53n2122_031:0518c14": "天人伎樂香華布滿空中。濟唯驚懼竟不得",
    "T53n2122_031:0518c15": "語。安又謂曰。吾前後事&#x8FF9;慎勿妄說。說必",
    "T53n2122_031:0518c16": "有咎。唯西南有一白衣。是新發意菩薩。可",
    "T53n2122_031:0518c17": "具為說之。於是辭去。便附商人入湘川。中",
    "T53n2122_031:0518c18": "路患痢極篤。謂船主曰。貧道命必應盡。但",
    "T53n2122_031:0518c19": "出置岸邊不須器木。氣絕之後即施蟲鳥。商",
    "T53n2122_031:0518c20": "人依其言出臥岸側。夜見火焰從身而出。商",
    "T53n2122_031:0518c21": "人怪懼。就往觀之已氣絕矣。商人行至湘東。",
    "T53n2122_031:0518c22": "見安亦已先至。俄又不知所之。濟後至陟屺",
    "T53n2122_031:0518c23": "寺。詣隱士南陽劉&#x866C;具言其事。&#x866C;即起遙",
    "T53n2122_031:0518c24": "禮之。謂濟曰。此得道之人。入火光三昧",
    "T53n2122_031:0518c25": "也。",
    "T53n2122_031:0518c26": "[0518c26] 齊帝諱洋。即元魏丞相高歡之第二子也。",
    "T53n2122_031:0518c27": "嫡兄澄急慢為奴所害。洋襲其位。代為相",
    "T53n2122_031:0518c28": "國。魏將曆窮。洋築壇於南郊。筮遇大橫",
    "T53n2122_031:0518c29": "大吉漢文卦也。乃鑄金像一寫而成。魏收",
    "T53n2122_031:0519a01": "為禪文魏帝署之。即受其禪為大齊也。凡",
    "T53n2122_031:0519a02": "所行履不測其愚智。委政僕射楊遵彥。帝大",
    "T53n2122_031:0519a03": "起佛寺。僧尼溢滿諸州。冬夏供施行道不",
    "T53n2122_031:0519a04": "絕。時稠禪師箴帝曰。檀越羅剎治。臨水自見。",
    "T53n2122_031:0519a05": "帝從之。&#x89A9;群羅剎在後。於是遂不食肉。禁",
    "T53n2122_031:0519a06": "鷹鷂。去官漁屠。辛葷悉除不得入市。帝常",
    "T53n2122_031:0519a07": "坐禪竟日不出。禮佛行繞其疾如風。受戒",
    "T53n2122_031:0519a08": "於昭玄大統法上。面掩地令上履髮而授",
    "T53n2122_031:0519a09": "焉。先是帝在晉陽。使人騎駝&#x52C5;曰。向寺取",
    "T53n2122_031:0519a10": "經函。使問所在。帝曰。任駝出城。及出奄如",
    "T53n2122_031:0519a11": "夢至一山。山半有佛寺群沙彌遙曰。高洋",
    "T53n2122_031:0519a12": "騞駝來。便引見一老僧。拜之曰。高洋作天",
    "T53n2122_031:0519a13": "子何如。曰聖明。曰爾來何為。曰取經函。僧",
    "T53n2122_031:0519a14": "曰。洋在寺嬾讀經。令北行東頭與之。使者",
    "T53n2122_031:0519a15": "反命。初帝至谷口木井佛寺。有捨身癡。人",
    "T53n2122_031:0519a16": "不解語。忽謂帝曰。我去爾後來。是夜癡人",
    "T53n2122_031:0519a17": "死。帝尋崩於晉陽。",
    "T53n2122_031:0519a18": "[0519a18] 齊荊州有釋僧慧。姓劉。不知何許人。在荊州",
    "T53n2122_031:0519a19": "數十年。南陽劉&#x866C;在陟[山*巳]寺。請以屈之。時人",
    "T53n2122_031:0519a20": "見之已五六十年。終亦不老。舉止趣爾無甚",
    "T53n2122_031:0519a21": "威儀。往至病人家。若瞋必死。喜者必差。時",
    "T53n2122_031:0519a22": "咸以此為讖。凡未相識者。並悉其親表存亡",
    "T53n2122_031:0519a23": "之意。慧&#x751E;至江邊告津吏求度。吏迫以舟小",
    "T53n2122_031:0519a24": "未及過之。須臾已見慧在彼岸。諸人咸歎",
    "T53n2122_031:0519a25": "神異中山甄恬。南平車曇。同日請慧。慧皆",
    "T53n2122_031:0519a26": "赴之。後兩家驗覆方知分身。齊永明中。文",
    "T53n2122_031:0519a27": "慧要下京行過保誌。誌撫背曰赤龍子。他",
    "T53n2122_031:0519a28": "無所言。慧後還荊遇見鎮西長史劉景蕤。忽",
    "T53n2122_031:0519a29": "泣慟而投之。數日蕤果為刺史所害。後至",
    "T53n2122_031:0519b01": "湘州城南。忽云。地中有碑。眾人試掘。果得",
    "T53n2122_031:0519b02": "二枚。慧後不知所終。或云。永元中卒於江",
    "T53n2122_031:0519b03": "陵長沙寺。",
    "T53n2122_031:0519b04": "[0519b04] 梁京師有釋保誌。本姓朱。金城人。少出家",
    "T53n2122_031:0519b05": "止京師道林寺。師事沙門僧儉為和尚。修",
    "T53n2122_031:0519b06": "習禪業。至宋太始初。忽如僻異居止無定。",
    "T53n2122_031:0519b07": "飲食無時。髮長數寸。常跣行街巷執一錫杖。",
    "T53n2122_031:0519b08": "杖頭掛剪刀及鏡。或掛一兩匹帛。齊建元",
    "T53n2122_031:0519b09": "中稍見異&#x8FF9;。數日不食亦無飢容。與人言語",
    "T53n2122_031:0519b10": "始若難曉。後皆效驗。時或賦詩。言如讖記。",
    "T53n2122_031:0519b11": "京土士庶皆共事之。齊武帝謂其惑眾。收",
    "T53n2122_031:0519b12": "往建康獄。既旦人見共入市廛。還撿獄",
    "T53n2122_031:0519b13": "中誌猶在焉。誌語獄吏。門外有兩輿食來。金",
    "T53n2122_031:0519b14": "&#x9262;盛飯。汝可取之。既而齊文慧太子竟陵",
    "T53n2122_031:0519b15": "王子良。並送食餉誌。果如其言。建康令呂",
    "T53n2122_031:0519b16": "文顯以事聞武帝。帝即迎入居之後堂。一時",
    "T53n2122_031:0519b17": "屏除內宴。誌亦隨眾出。既而景陽山上猶有",
    "T53n2122_031:0519b18": "一誌與七僧俱。帝怒遣推撿失所。閣吏啟",
    "T53n2122_031:0519b19": "云。誌久出在省。方以墨塗其身。時僧正法獻",
    "T53n2122_031:0519b20": "欲以一衣遺誌。遣使於龍光罽賓二寺求之。",
    "T53n2122_031:0519b21": "並云。昨宿旦去。又至其常所。造廣候伯家",
    "T53n2122_031:0519b22": "尋之。伯云。誌昨在此行道。旦眠未寤。使還",
    "T53n2122_031:0519b23": "以告獻。方知其分身三處宿焉。誌&#x751E;盛冬袒",
    "T53n2122_031:0519b24": "行。沙門寶亮。欲以納衣遺之。未及發言。誌",
    "T53n2122_031:0519b25": "忽來引納而去。又時就人求生魚膾。人為辦",
    "T53n2122_031:0519b26": "竟。致飽乃吐。還視盆中魚游活如故。誌",
    "T53n2122_031:0519b27": "後假武帝神力見高帝於地下。常受錐刀之",
    "T53n2122_031:0519b28": "苦。帝自是永廢錐刀。齊衛尉胡諧病請誌。",
    "T53n2122_031:0519b29": "誌注疏云胡屈。明日竟不往。是日諧亡。載",
    "T53n2122_031:0519c01": "屍還宅。誌云。胡屈者明日屍出也。齊太尉司",
    "T53n2122_031:0519c02": "馬殷齊之。隨陳顯達鎮江州辭誌。誌畫紙",
    "T53n2122_031:0519c03": "作一樹。樹上有烏。語云。急時可登此。後",
    "T53n2122_031:0519c04": "顯達逆節。留齊之鎮州。及敗齊之叛入廬",
    "T53n2122_031:0519c05": "山。追騎將及。齊之見林中有一樹。樹上有",
    "T53n2122_031:0519c06": "烏。如誌所畫。寤而登之。烏竟不飛。追者",
    "T53n2122_031:0519c07": "見烏。謂無人而返。卒以見免。齊屯騎桑偃將",
    "T53n2122_031:0519c08": "欲謀反。往詣誌。誌遙見而走大呼云。圍臺城",
    "T53n2122_031:0519c09": "欲返逆。斫頭破腹。後末旬事發。偃叛往朱",
    "T53n2122_031:0519c10": "方為人所得。果斫頭破腹。梁鄱陽忠烈王",
    "T53n2122_031:0519c11": "常屈誌來第會。忽令覓荊子甚急。既得安",
    "T53n2122_031:0519c12": "之門上。莫測所以。少時王便出為荊州刺",
    "T53n2122_031:0519c13": "史。其預鑒之明。此類非一。誌多去來興皇",
    "T53n2122_031:0519c14": "淨名兩寺。及今上龍興甚見崇禮。先是齊",
    "T53n2122_031:0519c15": "時多禁誌出入。今上即位下詔曰。誌公&#x8FF9;拘",
    "T53n2122_031:0519c16": "塵垢神游冥寂。水火不能燋濡。蛇虎不能侵",
    "T53n2122_031:0519c17": "懼。語其佛理則聲聞以上。談其隱淪則遁仙",
    "T53n2122_031:0519c18": "高士。豈得以俗士常情空相拘制。何其鄙",
    "T53n2122_031:0519c19": "&#x967F;一至於此。自今行來隨意出入勿得復",
    "T53n2122_031:0519c20": "禁。誌自是多出入禁內。天監五年冬旱。牢",
    "T53n2122_031:0519c21": "祭備至而未降雨。誌忽上啟云。誌病不差。",
    "T53n2122_031:0519c22": "就官乞治。若不啟白官應得鞭杖。願於華光",
    "T53n2122_031:0519c23": "殿講勝鬘經請雨。上即使沙門法雲講勝鬘。",
    "T53n2122_031:0519c24": "講竟夜便大雪。誌又云。須一盆水加刀其上。",
    "T53n2122_031:0519c25": "俄而雨大降高下皆足。上常問誌云。弟子",
    "T53n2122_031:0519c26": "煩惑未除。何以治之。答云。十二識者。以為",
    "T53n2122_031:0519c27": "十二因緣治惑藥也。又問十二之旨。答云。在",
    "T53n2122_031:0519c28": "書字時節刻漏中。識者以為書之在十二時",
    "T53n2122_031:0519c29": "中。又問。弟子何時得靜心修習。答云。安樂",
    "T53n2122_031:0520a01": "禁。識者以為禁者止也。至安樂時乃止耳。後",
    "T53n2122_031:0520a02": "法雲於華林講法華。至假使黑風。誌忽問風",
    "T53n2122_031:0520a03": "之有無。答云。世諦故有。第一義則無也。誌",
    "T53n2122_031:0520a04": "往復三四番。便笑云。若體是假有此亦不可",
    "T53n2122_031:0520a05": "解難可解。其辭旨隱沒。類皆如此。陳征虜者",
    "T53n2122_031:0520a06": "舉家事誌甚篤。誌嘗為其現真形。光相如菩",
    "T53n2122_031:0520a07": "薩像焉。誌知名顯奇四十餘載。士女恭事者",
    "T53n2122_031:0520a08": "數不可稱。至天監十三年冬。於臺後堂謂人",
    "T53n2122_031:0520a09": "曰。菩薩將去。未及旬日無疾而終。屍體香",
    "T53n2122_031:0520a10": "軟形貌怡悅。臨亡然一燭以付後閣門",
    "T53n2122_031:0520a11": "舍人吳慶。慶即啟聞。上歎曰。大師不復留",
    "T53n2122_031:0520a12": "矣。燭者將以後事屬我乎。因厚加殯送。葬",
    "T53n2122_031:0520a13": "于鍾山獨龍之阜。仍於墓所立開善精舍。&#x52C5;",
    "T53n2122_031:0520a14": "陸倕製銘辭於塚內。王筠勒碑文於寺門。傳",
    "T53n2122_031:0520a15": "其遺像處處存焉。初誌顯&#x8FF9;之始。年可五六",
    "T53n2122_031:0520a16": "十許。而終亦不老。人咸莫測其年。有徐捷",
    "T53n2122_031:0520a17": "道者。居于京師。九日臺北自言。是誌外舅弟。",
    "T53n2122_031:0520a18": "小誌四年。計誌亡時。應年九十七矣(右此一驗出梁",
    "T53n2122_031:0520a19": "高僧傳)。",
    "T53n2122_031:0520a20": "[0520a20] 徐光在吳世。常行幻術。於市&#x22305;間種&#x82FD;棗",
    "T53n2122_031:0520a21": "橘栗。立得食之。而市肆賣者皆已耗失。凡",
    "T53n2122_031:0520a22": "言水旱甚驗。常過大將軍孫琳門。褰裳而趨",
    "T53n2122_031:0520a23": "左右唾濺。或問其故。答曰。流血覆道臭腥",
    "T53n2122_031:0520a24": "不可。琳聞而殺之。斬其首無血。及琳廢幼",
    "T53n2122_031:0520a25": "帝更立景帝將拜蔣陵。有大飄風如廩。從室",
    "T53n2122_031:0520a26": "中墜琳車上。車為之傾頓。顧見徐光在松樹",
    "T53n2122_031:0520a27": "上。撫手指揮嗤笑之。琳問左右無見者。琳",
    "T53n2122_031:0520a28": "惡之。俄而景帝誅琳。兄弟四人一旦為戮",
    "T53n2122_031:0520a29": "(出冤魂志)。",
    "T53n2122_031:0520b01": "[0520b01] 周時老子者。姓李名聃。字伯陽。楚國苦縣",
    "T53n2122_031:0520b02": "瀨鄉曲仁里人。其母感大流星而有娠。雖受",
    "T53n2122_031:0520b03": "氣於天。然見生於李家。猶以李為姓。或云。老",
    "T53n2122_031:0520b04": "子先天地生。或云。是天之魂精靈之屬。或云。",
    "T53n2122_031:0520b05": "其母懷之七十歲乃生。生時剖其母左腋出。",
    "T53n2122_031:0520b06": "出而白首。故謂之老子。或言。其母夫老子氏",
    "T53n2122_031:0520b07": "母家。或老子母適到李樹下而生老子。老子",
    "T53n2122_031:0520b08": "生言。指李樹曰。以此為我姓。或云。老子欲",
    "T53n2122_031:0520b09": "西出關。關令尹喜知其非常。從之問道術。",
    "T53n2122_031:0520b10": "老子驚怪故吐舌聃然。遂有老聃之號。皆不",
    "T53n2122_031:0520b11": "然也。今案九變及先生十二化經。老子未出",
    "T53n2122_031:0520b12": "關時。固以名聃矣。老子數易名字。非但聃而",
    "T53n2122_031:0520b13": "已。所以爾者。案九宮三五經及元辰經。人生",
    "T53n2122_031:0520b14": "各有厄會。到時易其名字以隨生氣之音。則",
    "T53n2122_031:0520b15": "可以延年度厄。今世有道者亦如此。老子在",
    "T53n2122_031:0520b16": "周乃二百餘年。二百餘年之中必有厄會非",
    "T53n2122_031:0520b17": "一。是以名字稍多耳。",
    "T53n2122_031:0520b18": "[0520b18] 殷時彭祖諱鏗。帝顓頊之玄孫。至殷之末世。",
    "T53n2122_031:0520b19": "年已七百六十七歲。而不衰老。少好恬靜不",
    "T53n2122_031:0520b20": "恤世務。不營名譽不飾車服惟以養生治身",
    "T53n2122_031:0520b21": "為事。王聞其壽以為大夫。常稱病閑居不與",
    "T53n2122_031:0520b22": "政事。善於補導之術。并服水桂雲母糧粉麋",
    "T53n2122_031:0520b23": "角。常有少容閉氣內息。從平旦至日中。乃",
    "T53n2122_031:0520b24": "俛坐拭目摩搦身體。舐唇咽唾。服氣數十。",
    "T53n2122_031:0520b25": "乃以起行言笑。其體中或有疲倦不安。便導",
    "T53n2122_031:0520b26": "引閉氣以攻所患。心在存身。頭面九竅五",
    "T53n2122_031:0520b27": "藏四支至毛髮。皆令其在。覺其氣運行體",
    "T53n2122_031:0520b28": "中起於鼻口下達十指。王自詣問訊安不。告",
    "T53n2122_031:0520b29": "致遺珍翫前後數萬。彭祖皆受以恤貧賤",
    "T53n2122_031:0520c01": "者。略無所留。又有婇女者。亦少得道知養形",
    "T53n2122_031:0520c02": "方。年二百七歲。視之如十五六。王奉事之",
    "T53n2122_031:0520c03": "於旋庭為立華屋紫閣。飾以金玉。乃令婇",
    "T53n2122_031:0520c04": "女乘輶軒往問道於彭祖。婇女具受諸要法",
    "T53n2122_031:0520c05": "以教王。王試為之有驗。欲殺之。彭祖知之乃",
    "T53n2122_031:0520c06": "去。不知所如。其後七十餘年。門人於流沙之",
    "T53n2122_031:0520c07": "西見之。王不能常行彭祖之道。得壽百三歲。",
    "T53n2122_031:0520c08": "氣力丁壯如五十時。後得鄮女妖婬。王失道",
    "T53n2122_031:0520c09": "而殂落。俗間相傳言。彭祖之道不教人",
    "T53n2122_031:0520c10": "者。由於王禁之故也。彭祖去殷時。年七百歲",
    "T53n2122_031:0520c11": "非壽終也(右此二驗出神仙傳)。",
    "T53n2122_031:0520c12": "[0520c12] 漢時雒。下有一洞穴。其深不測。有一婦人",
    "T53n2122_031:0520c13": "欲殺夫。謂夫賸賸曰。未&#x751E;見此穴。夫自送",
    "T53n2122_031:0520c14": "視。婦遂推下經多時至底。婦於後擲飯物如",
    "T53n2122_031:0520c15": "欲祭之。當時巔墜恍忽良久蘇。得飯食之。",
    "T53n2122_031:0520c16": "氣力小強。周遑覓路仍得一穴。便匍匐從",
    "T53n2122_031:0520c17": "就。崎嶇反側。行數十里穴寬亦有微明。遂得",
    "T53n2122_031:0520c18": "平步。行百餘里。覺所踐如塵。而聞糠米香。噉",
    "T53n2122_031:0520c19": "之芬美。即裹而為糧。復齎以行。所歷幽遠里",
    "T53n2122_031:0520c20": "數難詳。而轉就明廣。食所齎盡。便入一都。",
    "T53n2122_031:0520c21": "城郭修整宮&#x8218;壯麗。臺榭房宇悉以金魄",
    "T53n2122_031:0520c22": "為飾。雖無日月明踰三光。人皆長三丈。被",
    "T53n2122_031:0520c23": "羽衣奏奇樂非世所聞。便告求哀。長人語令",
    "T53n2122_031:0520c24": "前去。凡過如此者九處。最後至苦飢餧。長",
    "T53n2122_031:0520c25": "人指中庭一大柏樹近百圍下有一羊。令跪",
    "T53n2122_031:0520c26": "捋羊鬚。初得一珠。長人取之。次捋亦取。後捋",
    "T53n2122_031:0520c27": "令噉。即得療飢。請問九處之名求停不去。答",
    "T53n2122_031:0520c28": "云。君命不得停還問張華。當悉此間人。便復",
    "T53n2122_031:0520c29": "隨穴出交州。還雒。問華。以所得物示之。華",
    "T53n2122_031:0521a01": "云。如塵者是黃河下龍涎。泥是崑山下泥。九",
    "T53n2122_031:0521a02": "處地仙。名九館大夫。羊為癡龍。其初一珠",
    "T53n2122_031:0521a03": "食之與天地等壽。次者延年。後者充飢而已。",
    "T53n2122_031:0521a04": "此人還往七八年間。",
    "T53n2122_031:0521a05": "[0521a05] 漢永平五年。剡縣劉晨阮肇。共入天台山。迷",
    "T53n2122_031:0521a06": "不得返。經十三日糧乏盡飢餧殆死遙望山。",
    "T53n2122_031:0521a07": "上有一桃樹。大有子實永無登路。攀緣藤葛",
    "T53n2122_031:0521a08": "乃得至上。各噉數枚而飢止體充。復下山持",
    "T53n2122_031:0521a09": "杯取水欲盥嗽。見蕪菁葉從山腹流出。甚",
    "T53n2122_031:0521a10": "鮮新。復一杯流出有胡麻飯糝。便共沒水逆",
    "T53n2122_031:0521a11": "流。行二三里得度山出一大溪邊。有二女子。",
    "T53n2122_031:0521a12": "姿質妙絕。見二人持杯出。便笑曰。劉阮二郎",
    "T53n2122_031:0521a13": "捉向所失流杯來。晨肇既不識之。二女便呼",
    "T53n2122_031:0521a14": "其姓如似有舊。相見而悉問。來何晚。因要",
    "T53n2122_031:0521a15": "還家。皆銅瓦屋。南壁及東壁下各有一大",
    "T53n2122_031:0521a16": "床。皆施絳羅帳。帳角懸鈴金銀交錯。床頭各",
    "T53n2122_031:0521a17": "有十侍婢。&#x52C5;云。劉阮二郎經涉山岨。向雖得",
    "T53n2122_031:0521a18": "瓊實猶尚虛弊。可速作食。食胡麻飯山羊脯",
    "T53n2122_031:0521a19": "牛肉甚甘美。食畢行酒。有一群女來。各持五",
    "T53n2122_031:0521a20": "三桃子。笑而言。賀汝婿來。酒酣作樂。至暮令",
    "T53n2122_031:0521a21": "各就一帳宿。女往就之。言聲清婉。令人忘憂。",
    "T53n2122_031:0521a22": "遂停半年。氣候草木是春時百鳥啼鳴。更",
    "T53n2122_031:0521a23": "懷悲思。求歸甚苦。女曰。罪牽君當可如何。",
    "T53n2122_031:0521a24": "遂呼前來女子。有三四十人。集會奏樂。共送",
    "T53n2122_031:0521a25": "劉阮指示還路。既出親舊零落。邑屋改異無",
    "T53n2122_031:0521a26": "復相識。問訊得七世孫。傳聞上世入山迷",
    "T53n2122_031:0521a27": "不得歸。至晉太元八年。忽復去不知何所。",
    "T53n2122_031:0521a28": "[0521a28] 漢時太山黃原。平旦開門。忽有一青犬在門",
    "T53n2122_031:0521a29": "外伏。守備如家養。原紲犬隨&#x96A3;里獵。日垂",
    "T53n2122_031:0521b01": "夕見一鹿。便放犬。犬行甚遲。原絕力逐不",
    "T53n2122_031:0521b02": "及。行數里至一穴。入百餘步。忽有平衢。槐柳",
    "T53n2122_031:0521b03": "列植行牆迴匝。原隨犬入門。列房櫳戶可",
    "T53n2122_031:0521b04": "有數十間。皆女子。姿容妍媚衣裳鮮麗。或撫",
    "T53n2122_031:0521b05": "琴瑟或執博&#x68CA;。至北閤有三間屋。二人侍",
    "T53n2122_031:0521b06": "直。若有所伺。見原相視而笑。此青犬所致妙",
    "T53n2122_031:0521b07": "音婿也。一人留一人入閤。須臾有四婢出。稱",
    "T53n2122_031:0521b08": "太真夫人白黃郎。有一女年已弱笄。冥數應",
    "T53n2122_031:0521b09": "為君婦。既暮引原入內。內有南向堂。堂前有",
    "T53n2122_031:0521b10": "池。池中有臺臺四角有徑尺穴。穴中有光映",
    "T53n2122_031:0521b11": "帷席。妙音容色婉妙侍婢亦美。交禮既畢。",
    "T53n2122_031:0521b12": "宴寢如舊。經數日原欲暫還報家。妙音曰。人",
    "T53n2122_031:0521b13": "神道異。本非久勢。至明日解珮分袂。臨階",
    "T53n2122_031:0521b14": "洟泗。後會無期。深加愛敬。若能相思至三",
    "T53n2122_031:0521b15": "月旦可修齋潔。四婢送出門。半日至家。情念",
    "T53n2122_031:0521b16": "恍忽。每至其期常見空中有軿車髣&#x9AF4;若飛",
    "T53n2122_031:0521b17": "(右此三驗出幽冥錄)。",
    "T53n2122_031:0521b18": "[0521b18] 述異記曰。廬山有三石梁。長數十丈。廣不",
    "T53n2122_031:0521b19": "盈尺。俯眄沓無底。咸康中江州刺史庾亮迎",
    "T53n2122_031:0521b20": "吳猛。猛將弟子。登山游觀。因過此梁。見一老",
    "T53n2122_031:0521b21": "公。坐桂樹下。以玉杯承甘露與猛。猛遍與",
    "T53n2122_031:0521b22": "弟子。又進至一處。見崇臺廣廈玉宇金房。琳",
    "T53n2122_031:0521b23": "琅焜耀暉彩眩目。多珍寶玉器不可識各",
    "T53n2122_031:0521b24": "見數人。與猛共言。若舊相識。設玉膏終日。",
    "T53n2122_031:0521b25": "[0521b25] 又述異記曰。獨角者。邑郡江人也。年可數百",
    "T53n2122_031:0521b26": "歲。俗失其名。頂上生一角。故謂之獨角。或",
    "T53n2122_031:0521b27": "忽去積載。或累旬不語。及有所說則旨趣精",
    "T53n2122_031:0521b28": "微。咸莫能測焉。所居獨以德化。亦頗有訓",
    "T53n2122_031:0521b29": "導。一旦與家辭。因入舍前江中變為鯉魚。角",
    "T53n2122_031:0521c01": "尚在首後。時時暫還。容狀如平生。與子孫",
    "T53n2122_031:0521c02": "飲醼數日輒去。",
    "T53n2122_031:0521c03": "[0521c03] 穀城鄉卒常生。不知何所人也。數死而復生。",
    "T53n2122_031:0521c04": "時人為不然。後大水出所害非一而卒。輒",
    "T53n2122_031:0521c05": "在缺門山上大呼言。卒常生在此。云復雨水",
    "T53n2122_031:0521c06": "五日必止。止則上山求祠之。但見卒衣杖革",
    "T53n2122_031:0521c07": "帶。後數十年。復為華陰市門卒。",
    "T53n2122_031:0521c08": "[0521c08] 琴高。趙人也。以鼓琴為康王舍人。行涓彭之",
    "T53n2122_031:0521c09": "術浮游冀州碭郡間二百餘年後復時入碭水",
    "T53n2122_031:0521c10": "中取龍子。與諸弟子。期曰。期日皆潔齋待於",
    "T53n2122_031:0521c11": "水傍設屋祠。果乘赤鯉魚出入坐祠中。碭",
    "T53n2122_031:0521c12": "中旦有萬人觀之。留一月復入水。",
    "T53n2122_031:0521c13": "[0521c13] 冠先。宋人也。以釣為業。居睢水傍百餘年。得",
    "T53n2122_031:0521c14": "魚或放或賣或自食之。常冠帶好種荔食其",
    "T53n2122_031:0521c15": "葩實焉。宋景公問其道。不告。即殺之。後數",
    "T53n2122_031:0521c16": "十年踞宋城門上鼓琴。數十日乃去。宋人家",
    "T53n2122_031:0521c17": "家奉祠之(右三驗出搜神異記)。◎",
    "T53n2122_031:0521c18": "◎妖怪篇第二十四(此有二部)",
    "T53n2122_031:0521c19": "述意部第一",
    "T53n2122_031:0521c20": "[0521c20] 妖怪者。干寶記云。蓋是精氣之依物者也。",
    "T53n2122_031:0521c21": "氣亂於中物變於外。形神氣質表裏之用也。",
    "T53n2122_031:0521c22": "本於五行通於五事。雖消息昇降化動萬端。",
    "T53n2122_031:0521c23": "然其休咎之徵。皆可得域而論矣。此是俗情",
    "T53n2122_031:0521c24": "之近見。未達大聖之因果。考斯徵變乃是眾",
    "T53n2122_031:0521c25": "生宿業之雜。因感現報之緣發。因緣相會物",
    "T53n2122_031:0521c26": "理必然。故有斯徵未足可怪也。",
    "T53n2122_031:0521c27": "引證部第二",
    "T53n2122_031:0521c28": "[0521c28] 如佛本行經云。爾時佛告諸比丘言。我念往",
    "T53n2122_031:0521c29": "昔。有一馬王名雞尸。形貌端正身體白淨。猶",
    "T53n2122_031:0522a01": "如珂雪。又若白銀。如淨滿月如居陀華。其頭",
    "T53n2122_031:0522a02": "紺色走疾如風。聲如妙鼓。於彼時間。閻浮",
    "T53n2122_031:0522a03": "提有五百商人。時諸商人欲入大海。辨具",
    "T53n2122_031:0522a04": "資糧行到大海。即祠海神備諸船舶。雇得五",
    "T53n2122_031:0522a05": "船師求覓珍寶。時諸人輩至其海內。忽值惡",
    "T53n2122_031:0522a06": "風。吹其船舫。至羅剎國。其國多有羅剎之",
    "T53n2122_031:0522a07": "女。欲到彼國。大風飄搏船悉破壞。時諸商",
    "T53n2122_031:0522a08": "人各運手足。截流浮去欲詣彼岸。時羅剎",
    "T53n2122_031:0522a09": "女聞彼大海有船破壞。羅剎女等即往救接。",
    "T53n2122_031:0522a10": "一時捉得五百商人。共彼商人五欲自娛歡",
    "T53n2122_031:0522a11": "喜踊躍。共生男女。將彼商人置一鐵城。既",
    "T53n2122_031:0522a12": "安置已。變化本形令使端正。可喜過人。才",
    "T53n2122_031:0522a13": "不及天。用天香湯澡浴。以香塗身。著種種衣",
    "T53n2122_031:0522a14": "瓔珞莊嚴。妙華天冠懸以寶鈴。捷疾走行。詣",
    "T53n2122_031:0522a15": "商人所語諸人言。是諸聖子。莫有恐也。莫",
    "T53n2122_031:0522a16": "有愁也。過汝手來。過汝臂來。過汝腕來。是",
    "T53n2122_031:0522a17": "時商人窮極護命恐&#x6091;畏死。遂於彼所起實",
    "T53n2122_031:0522a18": "女想與其手臂。時羅剎女。度諸商人慈言哀",
    "T53n2122_031:0522a19": "愍。從何遠來可為我夫。憐愍我等為我作",
    "T53n2122_031:0522a20": "主。我等無人愛念作歸依處。除滅我等憂愁",
    "T53n2122_031:0522a21": "煩惱。為我等輩當作家長。我等承事不令虧",
    "T53n2122_031:0522a22": "失。爾時商人咸共惻愴。舉聲啼哭各吐熱",
    "T53n2122_031:0522a23": "氣。共相慰喻迭互安心。詣羅剎城。未到彼",
    "T53n2122_031:0522a24": "城。於其中路見有一所。其地寬廣皆悉平正。",
    "T53n2122_031:0522a25": "樹林華&#x83D3;枝葉扶疏。諸鳥游集如是無量。復",
    "T53n2122_031:0522a26": "有雜華池沼。華鳥滿中。觀者欣悅能滅憂煩。",
    "T53n2122_031:0522a27": "其羅剎城。四壁潔白。狀如珂雪。又如&#x6C37;山。",
    "T53n2122_031:0522a28": "其城在地。若遙觀者。乃見彼城如白雲隊。從",
    "T53n2122_031:0522a29": "地涌出。其城莊飾。如經具述。爾時諸羅。剎",
    "T53n2122_031:0522b01": "女將諸商人。向彼城已。教脫舊衣。以諸香",
    "T53n2122_031:0522b02": "湯沐浴身體。令坐種種妙勝之座。以五欲具",
    "T53n2122_031:0522b03": "而娛樂之。五音諸聲於前而作。經於久時受",
    "T53n2122_031:0522b04": "大快樂。後時諸羅剎女等告諸商人。善哉聖",
    "T53n2122_031:0522b05": "子。是城南面不得從彼出向某處。有一商人",
    "T53n2122_031:0522b06": "智慧深細聰明利見。即生疑念作是思惟。以",
    "T53n2122_031:0522b07": "何等故。不聽南過。我應伺諸女睡臥之時。尋",
    "T53n2122_031:0522b08": "往所禁之處。次第觀看善惡之事。爾時商主",
    "T53n2122_031:0522b09": "作是念已。即伺彼諸羅剎女等臥睡眠已。遂",
    "T53n2122_031:0522b10": "安詳而起不令有聲。即執刀從家而出。尋",
    "T53n2122_031:0522b11": "逐意趣漸漸前進。至於少地見一微徑恐",
    "T53n2122_031:0522b12": "&#x6091;之所無有草木甚可畏懼。乃聞有人大",
    "T53n2122_031:0522b13": "噭喚聲。狀如噭喚地獄中苦痛之聲。聞此",
    "T53n2122_031:0522b14": "聲已。身毛皆豎默然而住。良久喘定。還詣彼",
    "T53n2122_031:0522b15": "道。漸進其路。見一鐵城。其城高峻聲出之",
    "T53n2122_031:0522b16": "處。詣城巡行而不見門。到於北面見有一樹。",
    "T53n2122_031:0522b17": "名曰合歡。近城而生。其樹高大出於城上。時",
    "T53n2122_031:0522b18": "彼商主見斯樹已。即上其樹觀看城內。見彼",
    "T53n2122_031:0522b19": "城中多有人死。百有餘數。或有死者已被食",
    "T53n2122_031:0522b20": "半。或命未斷半身支解。或有飢渴逼惱而",
    "T53n2122_031:0522b21": "坐。或復消瘦唯有筋骨。眼目坎陷如井底",
    "T53n2122_031:0522b22": "星。迷悶在地頭髮蓬亂。塵土坌身甚大羸瘦。",
    "T53n2122_031:0522b23": "各相割肉而噉食之。以是因緣作大噭喚。",
    "T53n2122_031:0522b24": "如閻羅王所居之處。見諸眾生受大苦惱。是",
    "T53n2122_031:0522b25": "大商主見是事已。亦復如是。即以手捉合歡",
    "T53n2122_031:0522b26": "樹枝而搖動之。一枝動已舉樹枝葉互相撐",
    "T53n2122_031:0522b27": "觸而有聲出。爾時受苦諸人聞是聲已。仰觀",
    "T53n2122_031:0522b28": "城上。見彼商主在合歡樹。見已悲呼。汝是",
    "T53n2122_031:0522b29": "誰耶。為天為龍。為夜叉為帝釋。為大梵王",
    "T53n2122_031:0522c01": "等耶。在於厄難。憐愍我輩故來至此。救拔我",
    "T53n2122_031:0522c02": "等苦耶。時彼人輩合十指掌。頭頂遙禮哀",
    "T53n2122_031:0522c03": "泣發聲。仰面上觀作如是白。善哉仁者。汝",
    "T53n2122_031:0522c04": "今濟拔於我到於親愛之所耶。爾時商主從",
    "T53n2122_031:0522c05": "彼苦人聞是語已。&#x6B1D;怏不樂身心悲惱。而報",
    "T53n2122_031:0522c06": "彼言。是諸人輩當知。我今非是天龍。乃",
    "T53n2122_031:0522c07": "至非大梵天也。但我等輩從閻浮提興生至",
    "T53n2122_031:0522c08": "此。為求財故入於大海。我等將欲至於陸",
    "T53n2122_031:0522c09": "地。忽遇大風船舶破散。值諸婦女來至我邊",
    "T53n2122_031:0522c10": "濟拔我等。從爾已來常共如是。諸女歡娛受",
    "T53n2122_031:0522c11": "樂。我今云何能濟汝苦。是時商主復問彼言。",
    "T53n2122_031:0522c12": "汝諸人等。云何在此受如斯事。彼苦人輩即",
    "T53n2122_031:0522c13": "答言曰。善哉善人。我等今者亦復如是行人",
    "T53n2122_031:0522c14": "同伴亦五百人。船破至岸。亦遭羅剎女共受",
    "T53n2122_031:0522c15": "五欲。將我等輩置鐵城中。入此城來已被他",
    "T53n2122_031:0522c16": "食二百五十。今唯二百五十人在。我等亦共",
    "T53n2122_031:0522c17": "彼輩和合生於男女。彼羅剎女語言微妙其",
    "T53n2122_031:0522c18": "聲婉媚。但彼女等貪食肉故。共生男女悉還",
    "T53n2122_031:0522c19": "食盡。汝諸人輩慎莫共彼受樂娛樂。何以",
    "T53n2122_031:0522c20": "故。彼甚可畏無愛心故。是時商主復問彼",
    "T53n2122_031:0522c21": "言。諸人輩頗有方便得脫難不。彼即報言。有",
    "T53n2122_031:0522c22": "一方便。商主復問方便如何。善哉為說。彼等",
    "T53n2122_031:0522c23": "報言。十五日滿四月節會遇大喜樂。日月與",
    "T53n2122_031:0522c24": "昴宿合會之時。有一馬王名雞尸(隋云多髮)形貌",
    "T53n2122_031:0522c25": "端正見者樂觀。白如珂貝。其頭紺黑。行疾如",
    "T53n2122_031:0522c26": "風。聲如妙鼓。彼所停處乃有糠米。自無糠&#x7CE9;。",
    "T53n2122_031:0522c27": "甚大鮮白香美具足。彼馬所食。食是米已。來",
    "T53n2122_031:0522c28": "詣海岸露現半身。口出人聲而作是言。誰欲",
    "T53n2122_031:0522c29": "度彼大鹹苦水。如是三說。我今當令安隱得",
    "T53n2122_031:0523a01": "度彼岸。若值如是馬者即得免難。唯有此事",
    "T53n2122_031:0523a02": "更無餘也。汝等若欲脫諸難者勿泄此言。商",
    "T53n2122_031:0523a03": "主復問。汝等頗曾見馬王不。汝若見者何不",
    "T53n2122_031:0523a04": "親近。何不度汝。汝初從誰聞如是之事。彼",
    "T53n2122_031:0523a05": "等報言。我從虛空聞如是聲。而有信者尋虛",
    "T53n2122_031:0523a06": "空聲。詣於北道馬王之所。雖往其所不受彼",
    "T53n2122_031:0523a07": "言。而復還歸。我等皆由愛羅剎女。是故如",
    "T53n2122_031:0523a08": "此。今受是厄。是諸商主復問彼言。汝等去",
    "T53n2122_031:0523a09": "來可共詣彼馬王之所。彼等報言。我欲上城",
    "T53n2122_031:0523a10": "城即增長。掘地欲出其孔還合。我等是處",
    "T53n2122_031:0523a11": "無解脫期。我輩必為羅剎女食。何當得見",
    "T53n2122_031:0523a12": "彼親眷屬。汝等人輩慎莫放逸。隨意所去。",
    "T53n2122_031:0523a13": "速詣父母及自眷屬還歸本鄉。唯願汝等心",
    "T53n2122_031:0523a14": "意和合。我等本生某處某城某邑。善哉汝等。",
    "T53n2122_031:0523a15": "若至彼處為我等輩問訊父母諸親朋友。作",
    "T53n2122_031:0523a16": "是語已。我告彼言。汝等後時更莫發心向彼",
    "T53n2122_031:0523a17": "大海。何以故。大海內有諸恐&#x6091;。但在彼處",
    "T53n2122_031:0523a18": "隨宜活命。得共父母妻子眷屬不復分離。能",
    "T53n2122_031:0523a19": "行布施多造福業。嚴持齋戒是為第一。是時",
    "T53n2122_031:0523a20": "商主聞彼語已生大恐&#x6091;。遂即下樹。時彼",
    "T53n2122_031:0523a21": "諸人一時發聲噭喚啼哭嗚呼極苦。閻浮提",
    "T53n2122_031:0523a22": "內微妙之地。何當得見。若本知是厄處。寧",
    "T53n2122_031:0523a23": "住在彼餐噉牛糞用為活命。不為求財而來",
    "T53n2122_031:0523a24": "此也。爾時商主依著本道還向本處。見彼",
    "T53n2122_031:0523a25": "等輩諸羅剎女。猶故睡眠。商主爾時還即眠",
    "T53n2122_031:0523a26": "臥。至於天曉便作是念。云何令彼諸商人輩",
    "T53n2122_031:0523a27": "得知此事。若輒出言是即漏泄若其漏泄。羅",
    "T53n2122_031:0523a28": "剎諸女恐將我等至厄難處。我之此語應須",
    "T53n2122_031:0523a29": "隱默。乃至四月臨當節會馬王來曰乃告彼",
    "T53n2122_031:0523b01": "等。所以者何。昔有偈說。",
    "T53n2122_031:0523b02": " 凡於知識處  輕陳心實者",
    "T53n2122_031:0523b03": " 其事當漏泄  聞者各各傳",
    "T53n2122_031:0523b04": " 是以怨所得  便受大苦惱",
    "T53n2122_031:0523b05": " 故有智慧者  輕不漏其言",
    "T53n2122_031:0523b06": "[0523b06] 爾時商主隱默而住。乃至四月歡樂會時。方",
    "T53n2122_031:0523b07": "始告彼諸商人知。汝等今者慎莫放逸戀著",
    "T53n2122_031:0523b08": "愛心。或貪婦女。或貪飯食及餘資財。我於汝",
    "T53n2122_031:0523b09": "等極生憐愍。我今密語。時諸商人聞商主說。",
    "T53n2122_031:0523b10": "猶如師子在於山林忽大哮吼。有諸凡獸在",
    "T53n2122_031:0523b11": "彼山邊。聞其吼聲生大驚&#x6091;。各相謂言。我",
    "T53n2122_031:0523b12": "等今者未脫大海可惡之事。時彼商人過彼",
    "T53n2122_031:0523b13": "日已。遂至夜內。見彼羅剎一切諸女。耽著",
    "T53n2122_031:0523b14": "睡眠安隱而臥。私密盜竊從臥床起。咸共詣",
    "T53n2122_031:0523b15": "彼期處。詣彼處已。白商主言。善哉商主。所見",
    "T53n2122_031:0523b16": "之者。願為我說爾時商主。即告彼等說前見",
    "T53n2122_031:0523b17": "事。諸人聞已憂愁不樂。白商主言。善哉商",
    "T53n2122_031:0523b18": "主。我等今當宜可速至彼馬王所。願我等輩",
    "T53n2122_031:0523b19": "安隱得達閻浮提內本生之處。時諸商人皆",
    "T53n2122_031:0523b20": "詣馬王所。爾時馬王至於海岸。露現半身以",
    "T53n2122_031:0523b21": "人音聲。而三唱告。誰欲樂度鹹水彼岸。我當",
    "T53n2122_031:0523b22": "安隱負而度之。令到彼岸。時諸商人聞馬王",
    "T53n2122_031:0523b23": "如是語已。歡喜踊躍身毛皆&#x7AEA;。合十指掌頂",
    "T53n2122_031:0523b24": "禮馬王。作如是言。善哉馬王。我等欲度樂至",
    "T53n2122_031:0523b25": "彼岸。願濟我等從水此岸達到彼岸。爾時馬",
    "T53n2122_031:0523b26": "王告諸商人。汝等當知。彼羅剎女不久應來。",
    "T53n2122_031:0523b27": "或將男女顯示於汝。慈悲哀哭受於苦惱。汝",
    "T53n2122_031:0523b28": "等於時莫生染著愛戀之心。汝等若起此意。",
    "T53n2122_031:0523b29": "假使乘我背上必當墮落。為彼羅剎之所噉",
    "T53n2122_031:0523c01": "食。若作如是意念。彼非我許物。非我男女。",
    "T53n2122_031:0523c02": "設使以手執我一毛而懸之者。我於是時。安",
    "T53n2122_031:0523c03": "隱將送速到彼岸作是語已。汝等今者可乘",
    "T53n2122_031:0523c04": "我背。或執我身分&#x811A;足支節。時諸商人依語",
    "T53n2122_031:0523c05": "乘之。爾時馬王負彼商人出哀愍聲。飛騰",
    "T53n2122_031:0523c06": "空裏行疾如風。爾時彼諸羅剎女輩。聞彼",
    "T53n2122_031:0523c07": "馬王哀愍之聲。復聞走聲狀如猛風。忽從睡",
    "T53n2122_031:0523c08": "覺覓彼商人。悉皆不見。處處觀看。乃遙見商",
    "T53n2122_031:0523c09": "人乘馬王上乘空而去。既見是已。速將男",
    "T53n2122_031:0523c10": "女馳走奔赴至於海岸。發慈愍聲哀號啼哭",
    "T53n2122_031:0523c11": "作大苦惱。各作是言。汝諸聖子。今者捨我欲",
    "T53n2122_031:0523c12": "何所去。令我無主。汝是我主。汝等於先墮",
    "T53n2122_031:0523c13": "在海難大恐&#x6091;中。我等度汝。唯願汝等與我",
    "T53n2122_031:0523c14": "為夫。汝等今者捨背於我。欲詣何所。無恩",
    "T53n2122_031:0523c15": "無義。何故相棄。若有違犯今乞懺悔。從今",
    "T53n2122_031:0523c16": "已去不作諸惡。如其不用我者。今此男女可",
    "T53n2122_031:0523c17": "收將去。時羅剎女雖作如是慈流言語。雞尸",
    "T53n2122_031:0523c18": "馬王仍將彼輩。五百商人安隱得度大海彼",
    "T53n2122_031:0523c19": "岸到閻浮提。諸比丘。於意云何。時雞尸馬",
    "T53n2122_031:0523c20": "王。豈異人乎。即我身是。五百人中商主者。",
    "T53n2122_031:0523c21": "豈異人乎。即舍利弗是。五百商人。豈異人",
    "T53n2122_031:0523c22": "乎。即刪闍耶波離婆闍迦諸弟子等五百人",
    "T53n2122_031:0523c23": "是。我於彼時以此五百諸商人等至厄難處。",
    "T53n2122_031:0523c24": "救其厄難達到彼岸。今者還復至刪闍耶邪",
    "T53n2122_031:0523c25": "見之處。舍利弗化已將詣我所。我於邪見曠",
    "T53n2122_031:0523c26": "野之中。化令得脫度生死海。是故汝等當於",
    "T53n2122_031:0523c27": "佛所。應生尊重恭敬之心。",
    "T53n2122_031:0523c28": "[0523c28] 又舊雜譬喻經云。昔有五道人俱行逢雪。過",
    "T53n2122_031:0523c29": "一神祠中宿。舍中有鬼神像形。國人所奉。",
    "T53n2122_031:0524a01": "客四人言。今夕大寒可取木人燒之用炊。一",
    "T53n2122_031:0524a02": "人言。此是人事不可敗之。便置不破。此室中",
    "T53n2122_031:0524a03": "鬼常噉食人。自相與語言。止噉彼一人。一",
    "T53n2122_031:0524a04": "人畏我。餘四人惡。不可犯放之。其不敢破",
    "T53n2122_031:0524a05": "者。夜聞鬼語起呼伴去。餘四人言。何不破像",
    "T53n2122_031:0524a06": "用炊然乎。便取燒之。噉人鬼怕即奔走去。夫",
    "T53n2122_031:0524a07": "人學道亦復如是。常須堅意不可怯弱。令鬼",
    "T53n2122_031:0524a08": "得便誤損人也。故維摩經云。譬如人畏時",
    "T53n2122_031:0524a09": "非人得其便也。又菩薩處胎經云。爾時世尊",
    "T53n2122_031:0524a10": "告智淨菩薩曰。一生補處菩薩。以權方便",
    "T53n2122_031:0524a11": "在卑賤家生。欲得示現除無明結。十月在胎。",
    "T53n2122_031:0524a12": "臨生之日現無手足。父母&#x89A9;見謂為是鬼。捐",
    "T53n2122_031:0524a13": "棄曠野不使人見。其後數日母復懷娠。具",
    "T53n2122_031:0524a14": "滿十月生一男兒。端正殊妙世之希有。晝生",
    "T53n2122_031:0524a15": "夜死。父母號哭椎胸向天。山神樹神何不",
    "T53n2122_031:0524a16": "憐我。先生一子而無手足。捐棄曠野。今生一",
    "T53n2122_031:0524a17": "子端正無比狀如天神。今復晝生夜死。心肝",
    "T53n2122_031:0524a18": "斷絕當復柰何。復經數月母漸懷妊。十月具",
    "T53n2122_031:0524a19": "滿生一男兒。三頭八&#x811A;四眼八臂。&#x89A9;者毛&#x7AEA;。",
    "T53n2122_031:0524a20": "父母眷屬捨而欲去。菩薩權現令不得去。",
    "T53n2122_031:0524a21": "父母問曰。為是天耶。為是龍鬼神耶。爾時所",
    "T53n2122_031:0524a22": "生兒。即以偈報父母曰。",
    "T53n2122_031:0524a23": " 非天夜叉鬼  須倫迦樓羅",
    "T53n2122_031:0524a24": " 為母除愚闇  權生父母家",
    "T53n2122_031:0524a25": " 先無手足子  亦復是我身",
    "T53n2122_031:0524a26": " 朝生若暮死  八住無上尊",
    "T53n2122_031:0524a27": " 我今受形分  三頭八手&#x811A;",
    "T53n2122_031:0524a28": " 何為捨我去  徑向地獄門",
    "T53n2122_031:0524a29": " 焚燒善根本  求滅亦欲難",
    "T53n2122_031:0524b01": " 今我還復體  現本端正形",
    "T53n2122_031:0524b02": " 守戒不失願  託生父母家",
    "T53n2122_031:0524b03": " 前後捨身命  其數如微塵",
    "T53n2122_031:0524b04": " 眾生病非一  投於甘露藥",
    "T53n2122_031:0524b05": " 趣使入道除  不令入邪徑",
    "T53n2122_031:0524b06": " 諸天受福樂  甘露除病藥",
    "T53n2122_031:0524b07": " 不違聖教藥  解脫涅槃樂",
    "T53n2122_031:0524b08": "[0524b08] 頌曰。",
    "T53n2122_031:0524b09": " 求寶失舟濟  飄浮思救形",
    "T53n2122_031:0524b10": " 幻媚多方趣  妖魅誑人情",
    "T53n2122_031:0524b11": " 假接度海難  虛發親愛聲",
    "T53n2122_031:0524b12": " 自非馬王負  危苦詎安寧",
    "T53n2122_031:0524b13": "感應緣(略引二十六驗)",
    "T53n2122_031:0524b14": "東陽留寵為血怪魯昭公為龍怪漢惠",
    "T53n2122_031:0524b15": "帝為龍怪漢武帝為蛇怪漢桓帝為",
    "T53n2122_031:0524b16": "蛇怪晉太康中為魚怪漢成帝為鼠怪",
    "T53n2122_031:0524b17": "漢景帝為犬怪漢章帝為魅怪賈誼",
    "T53n2122_031:0524b18": "為鵬鳥怪安陽城有亭廟怪東越閩",
    "T53n2122_031:0524b19": "中有蛇怪中山王周南有鼠怪桂陽張",
    "T53n2122_031:0524b20": "遺有樹怪南陽宋大賢有亭怪吳時廬",
    "T53n2122_031:0524b21": "陵郡亭中有鬼怪建安中東郡界有老公",
    "T53n2122_031:0524b22": "怪晉時有老狸作人父怪晉南京烏",
    "T53n2122_031:0524b23": "巢殿屋怪晉時有貍作人婦怪晉時有",
    "T53n2122_031:0524b24": "貍作人女產兒怪晉時張春女邪魅怪宋",
    "T53n2122_031:0524b25": "時梁道修宅內鬼魅怪西方山中有人食",
    "T53n2122_031:0524b26": "&#x9C15;蟹怪宋時王家作蟹斷有材怪唐時逆",
    "T53n2122_031:0524b27": "人張亮有霹靂怪",
    "T53n2122_031:0524b28": "[0524b28] 東陽留寵。字道弘。居于姑熟。每夜門庭自",
    "T53n2122_031:0524b29": "有血數斗。不知所從來。如此三四。後寵為",
    "T53n2122_031:0524c01": "折衝將軍。見遣北征。將行而炊飯盡變為",
    "T53n2122_031:0524c02": "蟲。其家人蒸&#x7C86;亦變為蟲。其火逾猛其蟲逾",
    "T53n2122_031:0524c03": "壯。寵遂北征。軍敗於壇上。為徐龍所殺。",
    "T53n2122_031:0524c04": "[0524c04] 魯昭公十九年。龍&#x9B2A;於鄭時門之外洧淵。",
    "T53n2122_031:0524c05": "京房易傳曰。眾心不安。厥妖龍&#x9B2A;其邑中",
    "T53n2122_031:0524c06": "也。",
    "T53n2122_031:0524c07": "[0524c07] 漢惠二年正月癸酉朔旦。兩龍現於蘭陵庭",
    "T53n2122_031:0524c08": "東。坐溫陵井中。京房易傳曰。有德遭害。厥",
    "T53n2122_031:0524c09": "妖龍見井中。行刑甚惡。黑龍從井出。",
    "T53n2122_031:0524c10": "[0524c10] 漢武帝太始四年十月。趙有蛇從郭外入。與",
    "T53n2122_031:0524c11": "邑中蛇&#x9B2A;。孝文廟下邑中蛇死。後二年秋。",
    "T53n2122_031:0524c12": "有衛太子事。自趙人江充起。",
    "T53n2122_031:0524c13": "[0524c13] 漢桓帝即位。有大蛇現德陽殿上。雒陽市",
    "T53n2122_031:0524c14": "令淳于翼曰。蛇有鱗甲兵之象也。",
    "T53n2122_031:0524c15": "[0524c15] 晉太康中有鯉魚二枚。現武庫屋上。武庫兵",
    "T53n2122_031:0524c16": "府有鱗甲。亦是兵之類也。魚又極陰。屋上",
    "T53n2122_031:0524c17": "太陽。魚現屋上。象至陰以兵革之禍干太",
    "T53n2122_031:0524c18": "陽也。及惠帝之初。誅太后父楊駿。矢交宮",
    "T53n2122_031:0524c19": "闕。廢后為庶人也。死於幽宮。元康之末而賈",
    "T53n2122_031:0524c20": "后專制謗殺太子。尋亦廢。故十年之間母后",
    "T53n2122_031:0524c21": "之難再興。自是禍亂搆矣。京房易曰。妖魚",
    "T53n2122_031:0524c22": "去水飛入道路。兵且作應。",
    "T53n2122_031:0524c23": "[0524c23] 漢成帝建始四年九月。長安城南有鼠銜黃",
    "T53n2122_031:0524c24": "[葶-丁+呆]柏葉。上民塚柏及榆樹上為巢桐柏為多。",
    "T53n2122_031:0524c25": "巢中無子。皆有乾屎數升。時議臣以為恐有",
    "T53n2122_031:0524c26": "火災起。鼠盜竊小獸夜出晝匿。今正晝去",
    "T53n2122_031:0524c27": "穴而登木。象賤人將居貴顯之象也。桐柏衛",
    "T53n2122_031:0524c28": "思后園所在也其後趙后自微賤登至尊。與",
    "T53n2122_031:0524c29": "衛后同類。趙后終無子而為害。明年有鳶",
    "T53n2122_031:0525a01": "焚巢殺子之象云。京房傳曰。臣私祿罔辟。厥",
    "T53n2122_031:0525a02": "妖鼠巢也。",
    "T53n2122_031:0525a03": "[0525a03] 漢景帝三年。邯鄲有犬與家豕交。時趙王遂",
    "T53n2122_031:0525a04": "與六國共反。外結&#x5303;奴以為援。五行志。以為",
    "T53n2122_031:0525a05": "趙王昏亂豕類。外交之異。&#x5303;奴犬豕之類",
    "T53n2122_031:0525a06": "也。",
    "T53n2122_031:0525a07": "[0525a07] 壽光侯者。漢章帝時人也。能劾百鬼眾魅。",
    "T53n2122_031:0525a08": "令自縛見其形。其縣人有婦為魅所疾侯為",
    "T53n2122_031:0525a09": "劾之時大蛇數丈死於門外樹。樹有精。人",
    "T53n2122_031:0525a10": "止者死。鳥過者墜。侯劾之樹盛夏枯落。有",
    "T53n2122_031:0525a11": "大蛇長七八丈。懸死其間。章帝聞之徵問。",
    "T53n2122_031:0525a12": "對曰有之。帝曰。殿下有怪。夜半後常有數人",
    "T53n2122_031:0525a13": "絳衣被髮持火相隨。豈能劾之。侯曰能",
    "T53n2122_031:0525a14": "此。小怪耳帝。偽使人為之侯。劾三人三。人",
    "T53n2122_031:0525a15": "登時著地無氣帝驚曰。非魅也。朕相試耳。即",
    "T53n2122_031:0525a16": "使便解之。",
    "T53n2122_031:0525a17": "[0525a17] 賈誼為長沙王太傅。四月庚子日。有鵩鳥",
    "T53n2122_031:0525a18": "飛入其舍止于座隅。良久乃去。誼發書占之",
    "T53n2122_031:0525a19": "曰。野鳥入處主人將去。誼忌之故作鵩鳥",
    "T53n2122_031:0525a20": "賦。齊死生而等禍福。以致命定志焉。",
    "T53n2122_031:0525a21": "[0525a21] 安陽城南有一亭廟。不可宿也。若宿殺人。",
    "T53n2122_031:0525a22": "有一書生乃過宿之。亭民曰。此不可宿。前",
    "T53n2122_031:0525a23": "後宿此未有活者。書生曰。無苦也。吾自能",
    "T53n2122_031:0525a24": "諧。遂住廟舍。乃端坐誦書。良久乃休。夜半",
    "T53n2122_031:0525a25": "後有一人。著皂單衣來往戶外。呼亭主。亭主",
    "T53n2122_031:0525a26": "應曰諾。亭中有人耶。答曰。向者有一書生在",
    "T53n2122_031:0525a27": "此讀書。久適休似未寐。乃喑嗟而去。須臾",
    "T53n2122_031:0525a28": "復有一人。冠幘赤衣。呼亭主。亭主應諾。亦",
    "T53n2122_031:0525a29": "復問。亭中有人耶。亭主答如前。復喑嗟而",
    "T53n2122_031:0525b01": "去。於是書生無他。起詣向者呼處。微呼亭",
    "T53n2122_031:0525b02": "主。亭主亦應諾。復問亭中有人耶。亭主答",
    "T53n2122_031:0525b03": "如前。乃問。向者黑衣來者誰。曰北舍母&#x732A;",
    "T53n2122_031:0525b04": "也。又曰。赤冠幘來者誰。曰西舍老雄雞父",
    "T53n2122_031:0525b05": "也。曰汝復誰耶。曰我是老蠍也。於是書生密",
    "T53n2122_031:0525b06": "便誦書至明不敢寐。天明亭民來視驚曰。君",
    "T53n2122_031:0525b07": "何以得活耶。書生曰。汝捉索函來。吾與卿取",
    "T53n2122_031:0525b08": "魅。乃掘昨夜應處。果得老蠍。大如琵琶。毒",
    "T53n2122_031:0525b09": "長數尺。於西家得老雄雞父。北舍得母&#x732A;。",
    "T53n2122_031:0525b10": "凡殺三物。亭毒遂靜。永無災橫也。",
    "T53n2122_031:0525b11": "[0525b11] 東越閩中有庸嶺。高數十里其下北隰。中有",
    "T53n2122_031:0525b12": "大蛇。長七八丈。圍之一丈。土俗常懼。東治",
    "T53n2122_031:0525b13": "都尉及屬城長吏。多有死者。祭以牛羊故不",
    "T53n2122_031:0525b14": "得福。或與人夢。或喻巫祝。欲得噉童女年十",
    "T53n2122_031:0525b15": "二三者。都尉令長並共患之。然氣厲不息。",
    "T53n2122_031:0525b16": "共請求人家生婢子。兼有罪家女養之。至八",
    "T53n2122_031:0525b17": "月朝祭送蛇穴口。蛇輒夜出吞齧之。累年",
    "T53n2122_031:0525b18": "如此。前後已用九女。爾時預復募索。未得",
    "T53n2122_031:0525b19": "其女。將樂縣李誕家有六女無男。其小女名",
    "T53n2122_031:0525b20": "寄。應募欲行。父母不聽寄曰。父母無相。唯",
    "T53n2122_031:0525b21": "生六女。無有一男。雖有如無。女無提榮濟",
    "T53n2122_031:0525b22": "父母之功。既不能供徒費衣食。生無所益不",
    "T53n2122_031:0525b23": "如早死。賣寄之身可得少錢以供父母。豈不",
    "T53n2122_031:0525b24": "善耶。父母慈憐終不聽去。寄自潛行不可",
    "T53n2122_031:0525b25": "禁止。乃往告貴請好劍及齰蛇犬。至八月",
    "T53n2122_031:0525b26": "朝便詣廟中坐。懷劍將犬。先作數石米餈蜜",
    "T53n2122_031:0525b27": "&#x9EA8;灌之。以置穴口。蛇夜便出。頭大如囷。目如",
    "T53n2122_031:0525b28": "二尺鏡。聞餈香氣先噉食之。寄便放犬。犬就",
    "T53n2122_031:0525b29": "齰齧。寄從後斫。蛇得瘡痛急。因踊出至",
    "T53n2122_031:0525c01": "庭而死。寄入視穴得其九女髑髏悉舉出。乃",
    "T53n2122_031:0525c02": "&#x54A4;言曰。汝曹怯弱為蛇所食。甚可哀愍。於是",
    "T53n2122_031:0525c03": "寄女緩步而歸。越王聞之。娉寄為后。拜其",
    "T53n2122_031:0525c04": "父為將樂令。母及姊皆有賜賞。自是東治無",
    "T53n2122_031:0525c05": "復妖邪之怪。其歌謠曰至今存焉。",
    "T53n2122_031:0525c06": "[0525c06] 中山王周南。正始中為襄邑長。有鼠從穴出",
    "T53n2122_031:0525c07": "在廳事上。語曰。周南爾以某月某日當死。",
    "T53n2122_031:0525c08": "周南急往不應。鼠還穴。後至期復出。更冠幘",
    "T53n2122_031:0525c09": "皂衣而語曰。周南汝日中當死。周南復不應。",
    "T53n2122_031:0525c10": "鼠復入穴。斯須復出復入。轉行數語如前",
    "T53n2122_031:0525c11": "日。過中鼠復曰周南汝不應。我復何道。言",
    "T53n2122_031:0525c12": "訖顛蹶而死。即失衣冠。周南便卒取視。俱如",
    "T53n2122_031:0525c13": "常鼠。",
    "T53n2122_031:0525c14": "[0525c14] 桂陽太守江夏張遺。守昇高。居[阿-可+焉]陵。田中有",
    "T53n2122_031:0525c15": "大樹。十餘圍。蓋六畝。枝葉扶疏蟠地不生",
    "T53n2122_031:0525c16": "穀草。遣客斫之。斧數下樹大流血出。客驚",
    "T53n2122_031:0525c17": "&#x6091;歸白昇高。昇高怒曰。老樹汁赤此等何",
    "T53n2122_031:0525c18": "怪。因自斫之血大流出。昇高更斫枝。有一空",
    "T53n2122_031:0525c19": "處白頭老公長四五尺突出赴昇高。昇高以",
    "T53n2122_031:0525c20": "刀逆斫殺之。四五老公並死。左右皆驚&#x6091;",
    "T53n2122_031:0525c21": "伏地。昇高神慮恬然如舊。諸人徐視。似人非",
    "T53n2122_031:0525c22": "人。似獸非獸。此所謂木石之怪&#x8637;魍魎者",
    "T53n2122_031:0525c23": "乎。其伐樹年中。昇高作辟司空御史兗州",
    "T53n2122_031:0525c24": "刺史。",
    "T53n2122_031:0525c25": "[0525c25] 南陽宋名大賢。西鄂有一亭不可止。止則害",
    "T53n2122_031:0525c26": "人。大賢以正道不可干。且上樓鼓琴而已。",
    "T53n2122_031:0525c27": "不設兵杖。至於夜半時有鬼來登梯與大賢",
    "T53n2122_031:0525c28": "語。瞋目磋齒形貌可惡。大賢鼓琴如故。鬼",
    "T53n2122_031:0525c29": "乃去。於市中取死人頭來還語大賢曰。寧可",
    "T53n2122_031:0526a01": "行小熟噉。因以死人頭投大賢前。大賢曰。甚",
    "T53n2122_031:0526a02": "佳。吾暮臥無枕。正當得此。鬼復去。良久乃",
    "T53n2122_031:0526a03": "還曰。寧可共手摶耶。大賢曰善。語未竟前。",
    "T53n2122_031:0526a04": "大賢便逆捉其&#x8107;。鬼但急言死死。賢遂殺之。",
    "T53n2122_031:0526a05": "明日視之。乃是老狐也。因止停毒更無害",
    "T53n2122_031:0526a06": "&#x6091;。",
    "T53n2122_031:0526a07": "[0526a07] 吳時廬陵郡都亭重屋中常有鬼魅。宿者輒",
    "T53n2122_031:0526a08": "死。自後使官莫敢入。舍。時丹陽人。姓湯名",
    "T53n2122_031:0526a09": "應。大有膽武。使至廬陵便入亭止。吏啟不",
    "T53n2122_031:0526a10": "可止此。應不隨諫。盡遣所將人還外止宿。應",
    "T53n2122_031:0526a11": "唯持一口大刀。臥至三更。中間有叩閤者。",
    "T53n2122_031:0526a12": "應遙問誰。答云。部郡相聞。應使進。相聞已而",
    "T53n2122_031:0526a13": "去。經須臾間。復有扣閤者如前。曰府君相聞。",
    "T53n2122_031:0526a14": "應復使進。身著皂衣去。後應謂是人了無",
    "T53n2122_031:0526a15": "疑也。頃復扣閤言。是部郡府君詣來。應乃",
    "T53n2122_031:0526a16": "疑曰。此夜非時。又府君部郡不應同行。知",
    "T53n2122_031:0526a17": "是鬼魅。持刀近之。見有二人皆盛衣服。俱",
    "T53n2122_031:0526a18": "進坐畢。府君者。便與應談。談未畢而部郡跳",
    "T53n2122_031:0526a19": "至應背後。應顧以刀擊中之。府君下座走出",
    "T53n2122_031:0526a20": "之。應急追至亭後牆下及之。斫傷數下。去其",
    "T53n2122_031:0526a21": "處已還臥達曙。將人往尋見有血&#x8FF9;。追之皆",
    "T53n2122_031:0526a22": "得。云稱府君者是老狐魅。云部郡者是老狸",
    "T53n2122_031:0526a23": "魅。自後遂絕永無妖怪。",
    "T53n2122_031:0526a24": "[0526a24] 建安中。東郡界家有怪者。無故盆器自發訇",
    "T53n2122_031:0526a25": "訇作聲。若有人焉。盤案在前。忽然便失之。",
    "T53n2122_031:0526a26": "雞生輒失子。如是數歲。甚疾惡之。乃多作",
    "T53n2122_031:0526a27": "美食覆蓋著一室中。藏戶間伺之。果復重來。",
    "T53n2122_031:0526a28": "發聲如前。便閉戶周旋室中。更無所見為闇。",
    "T53n2122_031:0526a29": "但以杖撾地。良久於室隅間有所中。呼曰",
    "T53n2122_031:0526b01": "陏陏冥死。開戶視之得一老翁。可百餘歲。",
    "T53n2122_031:0526b02": "言語了不相當。貌狀頗欲類獸。遂行推問。乃",
    "T53n2122_031:0526b03": "於數里上得其家人。云失來十餘年得之哀",
    "T53n2122_031:0526b04": "喜。後歲餘日復更失之。聞在陳留界。復作",
    "T53n2122_031:0526b05": "妖怪如此時人猶以為此翁也。",
    "T53n2122_031:0526b06": "[0526b06] 晉時吳興一人有二男。田中作作時。見父來",
    "T53n2122_031:0526b07": "罵詈打拍之。兒歸以告母。母問其父。其父",
    "T53n2122_031:0526b08": "大驚。知是鬼魅。便令兒斫之。鬼便寂不復",
    "T53n2122_031:0526b09": "往。父憂恐兒為鬼所困。便自往看。兒謂是",
    "T53n2122_031:0526b10": "鬼便殺而埋之。鬼便逐歸作其父形。語家二",
    "T53n2122_031:0526b11": "兒已得殺妖矣。兒暮歸共相慶賀。遂積年不",
    "T53n2122_031:0526b12": "覺。後有一師過其家。語二兒云。君尊侯有",
    "T53n2122_031:0526b13": "大邪氣。兒以白父。父大怒。兒出以語師令",
    "T53n2122_031:0526b14": "速去。師便作聲入。父成大老狸。入床下遂",
    "T53n2122_031:0526b15": "得之。往所殺者乃真父也。改殯治服一兒遂",
    "T53n2122_031:0526b16": "自殺。一兒忿懊亦死(右一十八驗出搜神記)。",
    "T53n2122_031:0526b17": "[0526b17] 晉南京寺記云。波提寺在&#x7959;陵縣新林青陵。",
    "T53n2122_031:0526b18": "昔晉咸安二年簡文皇帝起造。本名新林寺。",
    "T53n2122_031:0526b19": "時歷陽郡烏江寺尼道容。苦行通靈預知禍",
    "T53n2122_031:0526b20": "福。世傳為聖&#x21849;。咸安初有烏巢殿屋。帝使",
    "T53n2122_031:0526b21": "常筮人占之。曰西南有女人師。當能銷伏",
    "T53n2122_031:0526b22": "此怪。即遣使至烏江迎聖&#x21849;。問此吉凶。&#x21849;",
    "T53n2122_031:0526b23": "曰。修德可以禳災。齋戒亦能轉障。帝乃",
    "T53n2122_031:0526b24": "律齋七日。禮懺精勤。法席未終忽有群烏",
    "T53n2122_031:0526b25": "運巢而去。一時淨盡。帝深加敬信。因為聖",
    "T53n2122_031:0526b26": "&#x21849;起此寺焉。",
    "T53n2122_031:0526b27": "[0526b27] 晉海西公時有一人。母終家貧無以葬。因移",
    "T53n2122_031:0526b28": "柩深山。於其側作屐晝夜不休。將暮有一",
    "T53n2122_031:0526b29": "婦人抱兒來寄宿。轉夜孝子作未竟。婦人",
    "T53n2122_031:0526c01": "每求眠而於火邊睡。乃是一貍抱一烏雞。孝",
    "T53n2122_031:0526c02": "因打殺擲後坑中。明日有男子來問細小。昨",
    "T53n2122_031:0526c03": "行以寄宿。今為何在。孝云。止有一貍即",
    "T53n2122_031:0526c04": "已殺之。男子曰。君枉殺吾婦何得言貍。貍今",
    "T53n2122_031:0526c05": "何在。因共至坑。視貍已成婦人。男子因縛",
    "T53n2122_031:0526c06": "孝。付官應償死。乃謂令曰。此實妖魅。但",
    "T53n2122_031:0526c07": "出獵犬則可知魅。復來催殺孝。令因問獵",
    "T53n2122_031:0526c08": "事。能別犬不。答云。性畏犬亦不別也。因放",
    "T53n2122_031:0526c09": "犬便化為老貍。則射殺之。婦人已還成貍。",
    "T53n2122_031:0526c10": "[0526c10] 晉太元中瓦官佛圖前淳于矜年少潔白。送",
    "T53n2122_031:0526c11": "客至石頭城南。逢一女子美姿容。矜悅之。因",
    "T53n2122_031:0526c12": "訪問。二情既和。將入城北角共盡忻好。便各",
    "T53n2122_031:0526c13": "分別。期更剋集。便欲結為伉儷。女曰。得婿",
    "T53n2122_031:0526c14": "如君死何恨。我兄弟多。翁母並在。當問我",
    "T53n2122_031:0526c15": "翁母矜便令女婢問其翁母。翁母亦懸許",
    "T53n2122_031:0526c16": "之。女因&#x52C5;婢取銀百斤絹百匹。助矜成婚。經",
    "T53n2122_031:0526c17": "久養兩兒。當作祕書監。明果驟卒來召。車",
    "T53n2122_031:0526c18": "馬導從前後部鼓吹。經少日有獵者過。覓矜",
    "T53n2122_031:0526c19": "將數十犬徑突入&#x9F5A;婦及兒。並成貍。絹帛金",
    "T53n2122_031:0526c20": "銀並是草及死人骨。",
    "T53n2122_031:0526c21": "[0526c21] 晉永初中。張春為武昌太守時。人嫁女未及",
    "T53n2122_031:0526c22": "昇車。忽便失性。出外敺擊人乘云。不樂嫁",
    "T53n2122_031:0526c23": "女家事。俗巫云。是邪魅。將女至江(右此三驗出幽冥錄)。",
    "T53n2122_031:0526c24": "[0526c24] 宋時安定梁清。字道修。居楊州右尚坊問",
    "T53n2122_031:0526c25": "桓徐州故宅。元嘉十四年二月數有異光。仍",
    "T53n2122_031:0526c26": "聞擘籬聲。令婢子松羅往看。見一人問。云",
    "T53n2122_031:0526c27": "姓華名芙蓉。為六甲至尊所使。從太微紫宮",
    "T53n2122_031:0526c28": "中下。來遇舊居。仍留不去。或鳥頭人躬。舉",
    "T53n2122_031:0526c29": "是眼摶灑糞穢清。射之應弦而滅。並有絳",
    "T53n2122_031:0527a01": "汁染箭。又&#x89A9;一物形如猴。懸在樹[標*寸]。令",
    "T53n2122_031:0527a02": "人刺。中其髀墮地奄沒。經日反從屋上跛",
    "T53n2122_031:0527a03": "行就婢乞食。團飯授之。頓進二升。數日眾",
    "T53n2122_031:0527a04": "鬼群至。醜惡不可稱論。拉&#x651E;床障塵石飛",
    "T53n2122_031:0527a05": "揚累晨不息。婢採菊路遇一鬼。著衣幘乘",
    "T53n2122_031:0527a06": "馬。衛從數十。謂採菊曰。我是上天仙人勿名",
    "T53n2122_031:0527a07": "作鬼。問何以常擲穢污答曰。糞污者錢財",
    "T53n2122_031:0527a08": "之象也。投擲者速遷之徵也。頃之清果",
    "T53n2122_031:0527a09": "為武將軍北魯郡太守。清塵毒既久乃呼外",
    "T53n2122_031:0527a10": "國道人波羅疊讀祝文。諸鬼&#x6091;懼。或踰",
    "T53n2122_031:0527a11": "壁穴而走。皆作鳥聲。於此都絕。在郡少時夜",
    "T53n2122_031:0527a12": "中松羅復見威儀器械人眾數萬。一人戴幘。",
    "T53n2122_031:0527a13": "送書&#x9E81;紙有七十許字。筆&#x8FF9;婉媚遠擬羲獻。",
    "T53n2122_031:0527a14": "又歌云。登阿儂孔雀樓。遙聞鳳皇鼓。下我",
    "T53n2122_031:0527a15": "雛山頭。髣&#x9AF4;見梁魯。鬼有叔操。操哭泣",
    "T53n2122_031:0527a16": "答弔不異世人。鬼傳教曾乞松羅一函書。題",
    "T53n2122_031:0527a17": "云。故孔修之死罪白牋以弔其叔喪。敘致",
    "T53n2122_031:0527a18": "哀情甚有詮次。復云。近往西方見一沙門。自",
    "T53n2122_031:0527a19": "名大摩剎。問君消息。寄五丸香以相與之。",
    "T53n2122_031:0527a20": "清先奉使燉煌憶見此僧。清家有婢產於此",
    "T53n2122_031:0527a21": "便斷。",
    "T53n2122_031:0527a22": "[0527a22] 琅邪王騁之妻。陳郡謝氏生一男。小字奴",
    "T53n2122_031:0527a23": "子。經年後王以婦婢招利為妾謝。元嘉八年",
    "T53n2122_031:0527a24": "病終。王大墓在會稽假瘞建康東岡。既空反",
    "T53n2122_031:0527a25": "虞與靈入屋馮几。忽於空中擲地便有瞋聲",
    "T53n2122_031:0527a26": "曰。何不作挽歌令我寂寂上道耶。騁之云。非",
    "T53n2122_031:0527a27": "為永葬故不具儀耳(右二驗出異苑)。",
    "T53n2122_031:0527a28": "[0527a28] 周仲尼謂季桓子曰。丘聞之。木石之怪夔",
    "T53n2122_031:0527a29": "&#x8744;&#x873D;(韋昭注曰。木石謂山也。&#x8637;一足越人謂之山魈。或言獨足。&#x8744;&#x873D;山精。好學人聲。而迷惑人也)",
    "T53n2122_031:0527b01": "右出國語。史記曰。秦始皇云。山鬼不過知一",
    "T53n2122_031:0527b02": "歲事也。",
    "T53n2122_031:0527b03": "[0527b03] 西方深山中有人焉。其長尺餘袒身捕&#x9C15;蟹。",
    "T53n2122_031:0527b04": "性不畏人。見人止宿。喜依其火以炙&#x9C15;蟹。伺",
    "T53n2122_031:0527b05": "人不在而盜人鹽以食蟹。名曰山魈。其音",
    "T53n2122_031:0527b06": "自噭。人常以竹著火中烞熚(上音朴下音畢)。而山",
    "T53n2122_031:0527b07": "魈皆驚。犯之令人寒熱(此雖人形亦鬼魅類耳。所在山中皆有之)。右",
    "T53n2122_031:0527b08": "出神異經。",
    "T53n2122_031:0527b09": "[0527b09] 宋元嘉初。富陽人姓王。於窮瀆中作蟹斷。",
    "T53n2122_031:0527b10": "旦往視之。見一材長二尺許。在斷中而斷裂",
    "T53n2122_031:0527b11": "開。蟹出都盡。乃修治斷出材岸上。明往看",
    "T53n2122_031:0527b12": "之。見材復在斷中。斷敗如前。王又治斷出材。",
    "T53n2122_031:0527b13": "晨視所見如初。王疑此材妖異。乃取內蟹",
    "T53n2122_031:0527b14": "籠中孿頭擔歸去。至家當斧斫然之。未至",
    "T53n2122_031:0527b15": "家三里。聞籠中倅倅動轉。顧見向材頭變成",
    "T53n2122_031:0527b16": "一物。人面猴身一手一足。語王曰。我性嗜蟹。",
    "T53n2122_031:0527b17": "比日實入水。破君蟹斷。入斷食蟹。相負已爾。",
    "T53n2122_031:0527b18": "望君見恕。開籠出我。我是山神當相祐助。并",
    "T53n2122_031:0527b19": "令斷大得蟹。王曰。汝犯暴人前後非。一罪",
    "T53n2122_031:0527b20": "自應死。此物種類專請乞放。王迴頭不應。物",
    "T53n2122_031:0527b21": "曰。君何姓何名。我欲知之。頻問不已。王遂不",
    "T53n2122_031:0527b22": "答。去家轉近。物曰既不放我。又不告我姓名。",
    "T53n2122_031:0527b23": "當復何計。但應就死耳。王至家熾火焚之。後",
    "T53n2122_031:0527b24": "寂然無復異。土俗謂之山魈云。知人姓",
    "T53n2122_031:0527b25": "名則能中傷人。所以勤勤問王欲害人自免",
    "T53n2122_031:0527b26": "(右一驗出述異記)。",
    "T53n2122_031:0527b27": "[0527b27] 唐逆人張亮。昔為幽州都督。於智泉寺禮拜。",
    "T53n2122_031:0527b28": "見一大像相好圓滿。遂別供養亮遇霹靂。其",
    "T53n2122_031:0527b29": "堂柱迸木擊亮額角。而不甚傷。及就寺禮",
    "T53n2122_031:0527c01": "像。像額見有破處。事在冥報記。又貞觀年",
    "T53n2122_031:0527c02": "中。其像忽然繞頸有痕&#x8FF9;。大如線焉。時人",
    "T53n2122_031:0527c03": "見之咸以為不祥之兆。未幾亮果以罪被誅。",
    "T53n2122_031:0527c04": "其痕于今見在(出冥報拾遺記)。"
}