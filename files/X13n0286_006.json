{
    "X13n0286_006:0438b19": "大佛頂如來密因修證了義諸菩薩萬行首楞嚴經",
    "X13n0286_006:0438b20": "如說第六卷",
    "X13n0286_006:0438b22": "[0438b22] 爾時觀世音菩薩。即從座起。頂禮佛足。而白佛言。世",
    "X13n0286_006:0438b23": "尊。憶念我昔。無數恆河沙劫。於時有佛出現於世。名",
    "X13n0286_006:0438b24": "觀世音。我於彼佛。發菩提心。彼佛教我從聞思修。入",
    "X13n0286_006:0438c01": "三摩地。",
    "X13n0286_006:0438c02": "[0438c02] 此耳根法門。廣陳功德。表殊勝圓通也。觀世音者。",
    "X13n0286_006:0438c03": "觀世音聲。圓悟圓應之號。於音言觀者。以觀智照",
    "X13n0286_006:0438c04": "之也。見六根互用之義。所師之佛。亦名觀世音者。",
    "X13n0286_006:0438c05": "因果相符。古今一道也。聞字。指擊鐘所驗。不生不",
    "X13n0286_006:0438c06": "滅之聞性。思者。非思善思惡之思。是用百不思之",
    "X13n0286_006:0438c07": "正思。專注聞性。究此根從何所來。令彼顛倒聞機。",
    "X13n0286_006:0438c08": "脫粘內伏。為拔根之利器。除結之先鋒。下入流至",
    "X13n0286_006:0438c09": "現前。皆仗此思而得深入。修者。非造作功行之修。",
    "X13n0286_006:0438c10": "但達諸法如幻。了無根本。不生取著。則諸微細塵",
    "X13n0286_006:0438c11": "垢。自然銷落。覺性現前。是名正修。入者。已到之謂。",
    "X13n0286_006:0438c12": "三摩地者。即前大陀羅尼門。謂拔此一根。便得入",
    "X13n0286_006:0438c13": "大羅尼門矣。問初卷已斥思惟是妄。何故此中復",
    "X13n0286_006:0438c14": "用此思。答前所以斥者。以阿難認此思惟為真。不",
    "X13n0286_006:0438c15": "肯放捨。是認賊為子。故須斥破。欲其識賊而求真",
    "X13n0286_006:0438c16": "子也。今復用此思者。是知其為賊。而借賊以殺賊。",
    "X13n0286_006:0438c17": "轉禍為功也。且二十四聖所修。門雖不同。要其用",
    "X13n0286_006:0438c18": "心觀察。皆用此思。若無此思。無下手處。故即二十",
    "X13n0286_006:0438c19": "四聖下手功夫。皆在觀音一門顯發。",
    "X13n0286_006:0438c20": "[0438c20] 初於聞中。入流亡所。所入既寂。動靜二相。了然不生。",
    "X13n0286_006:0438c21": "如是漸增。聞所聞盡。盡聞不住。覺所覺空。空覺極圓。",
    "X13n0286_006:0438c22": "空所空滅。生滅既滅。寂滅現前。",
    "X13n0286_006:0438c23": "[0438c23] 此敘入觀始終也。初於聞中者。即指聞性中也。謂",
    "X13n0286_006:0438c24": "我初以聞性為所觀之境。終以聞性為所入之門。",
    "X13n0286_006:0439a01": "流字。即欲流之流。入字。即逆字。順則因明立所。入",
    "X13n0286_006:0439a02": "則自然亡所。亡所功夫。只是如幻而已。昧如幻而",
    "X13n0286_006:0439a03": "流逸奔塵。便是立所。識如幻而息機歸寂。便是亡",
    "X13n0286_006:0439a04": "所。所入。即流也。寂。即亡所也。以能入之根逆流。故",
    "X13n0286_006:0439a05": "所入之塵得寂。不唯動相不生。即靜相亦不生。此",
    "X13n0286_006:0439a06": "將聞性與塵分開。不令織妄相成。所謂即明而妙",
    "X13n0286_006:0439a07": "也。如是漸增。聞所聞盡。此根如幻也。漸增。即如幻",
    "X13n0286_006:0439a08": "三昧。更加精明耳。聞。即聞機。所聞。即動靜二相。由",
    "X13n0286_006:0439a09": "前根塵交結。故將顛倒聞機。反聞自性。不與塵交。",
    "X13n0286_006:0439a10": "今外塵雖脫。聞機雖伏。未得盡淨。故次盡內根。所",
    "X13n0286_006:0439a11": "謂此根初解。先得人空也。盡聞不住。覺所覺空。此",
    "X13n0286_006:0439a12": "覺如幻也。盡聞境界。可謂本覺湛然矣。但住此覺",
    "X13n0286_006:0439a13": "相。猶是法執。今不住此智。則覺與所覺俱空矣。所",
    "X13n0286_006:0439a14": "謂空性圓明。成法解脫也。空覺極圓。空所空滅。此",
    "X13n0286_006:0439a15": "空如幻也。空覺。即覺所覺空也。此境已斷見行法",
    "X13n0286_006:0439a16": "執。然未至極圓之地。猶有空相在。從此修到極圓",
    "X13n0286_006:0439a17": "滿處。併能空與所空者。一切滅盡矣。所謂解脫法",
    "X13n0286_006:0439a18": "已。俱空不生也。生滅既滅。寂滅現前。無功夫。言初",
    "X13n0286_006:0439a19": "入流亡所。塵空矣。尚有根在。根即是所。根空矣。有",
    "X13n0286_006:0439a20": "空根之智在。智即是所。智空矣。有空智之空在。空",
    "X13n0286_006:0439a21": "即是所。皆不離生滅業識。至於空所空滅。則生滅",
    "X13n0286_006:0439a22": "盡滅矣。諸妄銷亡。不真何待。大寂滅海。自然現前。",
    "X13n0286_006:0439a23": "寂非對動之寂。滅非對生之滅。乃不動之寂。無生",
    "X13n0286_006:0439a24": "之滅。即如來藏性。真如實際。清淨本然。周&#x5FA7;法界。",
    "X13n0286_006:0439b01": "名大寂滅海。此理現則。前山河大地。應念化成無",
    "X13n0286_006:0439b02": "上知覺。下面一切勝用。皆從此發矣。",
    "X13n0286_006:0439b03": "[0439b03] 忽然超越。世出世間。十方圓明。獲二殊勝。一者上合",
    "X13n0286_006:0439b04": "十方諸佛。本妙覺心。與佛如來同一慈力二者下合",
    "X13n0286_006:0439b05": "十方一切六道眾生。同一悲仰。",
    "X13n0286_006:0439b06": "[0439b06] 不為界內有縛。是超越世間。不為界外空縛。是超",
    "X13n0286_006:0439b07": "越出世間。十方圓明。乃寂照含空之意。十方不止",
    "X13n0286_006:0439b08": "大千。亦可作十法界。二乘所不能。故曰殊勝。心佛",
    "X13n0286_006:0439b09": "眾生。三無差別。故證自心時。即與佛生合也。慈能",
    "X13n0286_006:0439b10": "下化。故曰慈力。六道眾生下。應有本妙覺心四字。",
    "X13n0286_006:0439b11": "不重標耳。悲仰皆屬眾生。悲者。悲己沉淪。仰者。仰",
    "X13n0286_006:0439b12": "佛救度。眾生悲。菩薩與之同悲。眾生仰。菩薩與之",
    "X13n0286_006:0439b13": "同仰。三十二應。申同慈力。十四無畏。申同悲仰。",
    "X13n0286_006:0439b14": "[0439b14] 世尊。由我供養觀音如來。蒙彼如來。授我如幻聞熏",
    "X13n0286_006:0439b15": "聞修。金剛三昧。與佛如來同慈力故。令我身成三十",
    "X13n0286_006:0439b16": "二應。入諸國土。",
    "X13n0286_006:0439b17": "[0439b17] 萬法&#x8657;妄。唯是一心。聲塵本空。聞性常住。於常住",
    "X13n0286_006:0439b18": "中。一切聲塵。及於萬法。悉皆如幻。以此如幻法門。",
    "X13n0286_006:0439b19": "始於聞中熏習。終於聞中修證。隨緣應用。本體如",
    "X13n0286_006:0439b20": "如。不動不搖。不失不壞。此三昧者。名如幻聞稟聞",
    "X13n0286_006:0439b21": "修。金剛三昧。乃三十二應之本也。",
    "X13n0286_006:0439b22": "[0439b22] 世尊。若諸菩薩。入三摩地。進修無漏。勝解現圓。我現",
    "X13n0286_006:0439b23": "佛身。而為說法。令其解脫。若諸有學。寂靜妙明。勝妙",
    "X13n0286_006:0439b24": "現圓。我於彼前。現獨覺身。而為說法。令其解脫。若諸",
    "X13n0286_006:0439c01": "有學。斷十二緣。緣斷勝性。勝妙現圓。我於彼前。現緣",
    "X13n0286_006:0439c02": "覺身。而為說法。令其解脫。若諸有學。得四諦空。修道入",
    "X13n0286_006:0439c03": "滅。勝性現圓。我於彼前。現聲聞身。而為說法。令其解脫。",
    "X13n0286_006:0439c04": "[0439c04] 應出世四聖。凡菩薩希成佛身勝解者。因行已極。",
    "X13n0286_006:0439c05": "所起證悟之智也。問等覺菩薩。假初住現佛說法",
    "X13n0286_006:0439c06": "何也。答聞法得解。似不求人。復假勝身。彌增內慧。",
    "X13n0286_006:0439c07": "況觀音上合諸佛。其證非淺。豈初住能局哉。出無",
    "X13n0286_006:0439c08": "佛世。觀物變易。自覺無生。號獨覺。樂獨善寂。求自",
    "X13n0286_006:0439c09": "然慧。故曰寂靜妙明。多生受佛小教熏習。當歷七",
    "X13n0286_006:0439c10": "生。方證無學。現同類身。先稱本習。後令近佛。下同。",
    "X13n0286_006:0439c11": "稟佛之教。觀緣悟道。曰緣覺。知迷勝性。由十二緣。",
    "X13n0286_006:0439c12": "一切斷之。勝性現矣。故曰緣斷勝性。勝性。則因緣",
    "X13n0286_006:0439c13": "無生之性也。亦化城涅槃耳。斷四諦惑。證生空理。",
    "X13n0286_006:0439c14": "名得四諦空。斷俱生惑。證滅諦理。名修道入滅。",
    "X13n0286_006:0439c15": "[0439c15] 若諸眾生。欲心明悟。不犯欲塵。欲身清淨。我於彼前。",
    "X13n0286_006:0439c16": "現梵王身。而為說法。令其解脫。若諸眾生。欲為天主。",
    "X13n0286_006:0439c17": "統領諸天。我於彼前。現帝釋身。而為說法。令其成就。",
    "X13n0286_006:0439c18": "若諸眾生。欲身自在。遊行十方。我於彼前。現自在天",
    "X13n0286_006:0439c19": "身。而為說法。令其成就。若諸眾生。欲身自在。飛行&#x8657;",
    "X13n0286_006:0439c20": "空。我於彼前。現大自在天身。而為說法。令其成就。若",
    "X13n0286_006:0439c21": "諸眾生。愛統鬼神。救護國土。我於彼前。現天大將軍",
    "X13n0286_006:0439c22": "身。而為說法。令其成就。若諸眾生。愛統世界。保護眾",
    "X13n0286_006:0439c23": "生。我於彼前。現四天王身。而為說法。令其成就。若諸",
    "X13n0286_006:0439c24": "眾生。愛生天宮。驅使鬼神。我於彼前。現四天王國太",
    "X13n0286_006:0440a01": "子身。而為說法。令其成就。",
    "X13n0286_006:0440a02": "[0440a02] 應天道。欲心欲身二欲字。是樂字解。謂樂心明悟。",
    "X13n0286_006:0440a03": "身清淨。以有欲塵。則障塞悟門。心不明了。身亦穢",
    "X13n0286_006:0440a04": "濁。故樂不犯欲塵。梵天。色界天主。說法。如說出欲",
    "X13n0286_006:0440a05": "論是也。解脫。離欲生梵也。帝釋。欲界天主。橫有三",
    "X13n0286_006:0440a06": "十二天。帝釋主之。說法。如說十善法也。欲天全屬",
    "X13n0286_006:0440a07": "散善。菩薩隨順而成就生天之樂。下同。自在天。即",
    "X13n0286_006:0440a08": "欲頂修欲界定者。大自在天。即色頂修無漏定者。",
    "X13n0286_006:0440a09": "遊行十方者。六欲四洲之十方也。飛行&#x8657;空。能至",
    "X13n0286_006:0440a10": "他界。如法華言能過五百萬億國。推尋供佛也。天",
    "X13n0286_006:0440a11": "大將軍者。帝釋上將。統領鬼神。救護者。摧魔護生",
    "X13n0286_006:0440a12": "也。四天王者。為帝釋分統四洲。世界。須彌四面。一",
    "X13n0286_006:0440a13": "切國土也。四天太子。即那吒之類。能驅鬼神。",
    "X13n0286_006:0440a14": "[0440a14] 若諸眾生。樂為人主。我於彼前。現人王身。而為說法。",
    "X13n0286_006:0440a15": "令其成就。若有眾生。愛主族姓。世間推讓。我於彼前。",
    "X13n0286_006:0440a16": "現長者身。而為說法。令其成就。若諸眾生。愛談名言。",
    "X13n0286_006:0440a17": "清淨自居。我於彼前。現居士身。而為說法。令其成就。",
    "X13n0286_006:0440a18": "若諸眾生。愛治國土。剖斷邦邑。我於彼前。現宰官身。",
    "X13n0286_006:0440a19": "而為說法。令其成就。若諸眾生。愛諸數術。攝衛自居。",
    "X13n0286_006:0440a20": "我於彼前。現婆羅門身。而為說法。令其成就。若有男",
    "X13n0286_006:0440a21": "子。好學出家。持諸戒律。我於彼前。現比丘身。而為說",
    "X13n0286_006:0440a22": "法。令其成就。若有女人。好學出家。持諸禁戒。我於彼",
    "X13n0286_006:0440a23": "前。現比丘尼身。而為說法。令其成就。若有男子。樂持",
    "X13n0286_006:0440a24": "五戒。我於彼前。現優婆塞身。而為說法。令其成就。若",
    "X13n0286_006:0440b01": "有女子。五戒自居。我於彼前。現優婆夷身。而為說法。",
    "X13n0286_006:0440b02": "令其成就。若有女人。內政立身。以修家國。我於彼前。",
    "X13n0286_006:0440b03": "現女主身。及國夫人。命婦大家。而為說法。令其成就。",
    "X13n0286_006:0440b04": "若有眾生。不壞男根。我於彼前。現童男身。而為說法。",
    "X13n0286_006:0440b05": "令其成就。若有處女。愛樂處身。不求侵暴。我於彼前。",
    "X13n0286_006:0440b06": "現童女身。而為說法。令其成就。",
    "X13n0286_006:0440b07": "[0440b07] 應人道。自金輪至粟散。皆人王。粟散者。邦國人主。",
    "X13n0286_006:0440b08": "散於天下。如粟之多。具十德為長者。姓貴。位高。大",
    "X13n0286_006:0440b09": "富。威猛。智深。年耆。行淨。禮備。上嘆。下歸。引淪不仕。",
    "X13n0286_006:0440b10": "名居士。或談道論德。為人師範。或著書立言。垂教",
    "X13n0286_006:0440b11": "後世。愛治國土。如立綱常。正風化。剖斷邦邑。如片",
    "X13n0286_006:0440b12": "言折獄一語解紛。三台輔相。州牧縣長。皆號宰官。",
    "X13n0286_006:0440b13": "婆羅門。此云淨行。四姓之一。數術。和合占相推步",
    "X13n0286_006:0440b14": "之類。攝衛者。調護身壽。即名醫輩也。諸位皆由五",
    "X13n0286_006:0440b15": "戒五常所致。心有廣狹。報分君臣。仁覆一家。為一",
    "X13n0286_006:0440b16": "家長。仁覆一國。為一國長。樂為人主。乃有德懷仁。",
    "X13n0286_006:0440b17": "不忍世亂。發願世世為有道主。以理邦國。菩薩現",
    "X13n0286_006:0440b18": "身。與說生貴之因。及帝王德業。如修十善為輪王",
    "X13n0286_006:0440b19": "因是也。若平人妄志帝。王豈亦成就之乎。餘倣此。",
    "X13n0286_006:0440b20": "比丘戒二百五十。尼倍之。比丘所持。常律而已。尼",
    "X13n0286_006:0440b21": "禁加切也。優婆塞。優婆夷。在家五戒。近事佛法者。",
    "X13n0286_006:0440b22": "天子公卿等。掌外政。王后妃嬪等。掌內政。所以修",
    "X13n0286_006:0440b23": "治國家。女主。即后妃也。國夫人。邦君之妻。命婦因",
    "X13n0286_006:0440b24": "夫榮受錫命者。大家。內貴所師。若漢惠姬之類。各",
    "X13n0286_006:0440c01": "有仁孝溫良之德而致。",
    "X13n0286_006:0440c02": "[0440c02] 若有諸天。樂出天倫。我現天身。而為說法。令其成就。",
    "X13n0286_006:0440c03": "若有諸龍。樂出龍倫。我現龍身。而為說法。令其成就。",
    "X13n0286_006:0440c04": "若有藥叉。樂度本倫。我於彼前。現藥叉身。而為說法。",
    "X13n0286_006:0440c05": "令其成就。若乾闥婆。樂脫其倫。我於彼前。現乾闥婆",
    "X13n0286_006:0440c06": "身。而為說法。令其成就。若阿修羅。樂脫其倫。我於彼",
    "X13n0286_006:0440c07": "前。現阿修羅。身而為說法。令其成就。若緊那羅。樂脫",
    "X13n0286_006:0440c08": "其倫。我於彼前。現緊那羅身。而為說法。令其成就。若",
    "X13n0286_006:0440c09": "摩呼羅伽。樂脫其倫。我於彼前。現摩呼羅伽身。而為",
    "X13n0286_006:0440c10": "說法。令其成就。若諸眾生。樂人修人。我現人身。而為",
    "X13n0286_006:0440c11": "說法。令其成就。若諸非人。有形無形。有想無想。樂度",
    "X13n0286_006:0440c12": "其倫。我於彼前。皆現其身。而為說法。令其成就。",
    "X13n0286_006:0440c13": "[0440c13] 應八部雜類。天即欲界初天。天報唯樂。何以求出。",
    "X13n0286_006:0440c14": "以耽欲沉迷。報謝復苦也。前天欲求得。此天欲求",
    "X13n0286_006:0440c15": "度。現龍身者。如龍樹化五百龍眾。俱受具戒之類。",
    "X13n0286_006:0440c16": "藥叉。此云輕捷。有三種。一在地。一在&#x8657;空。一在天。",
    "X13n0286_006:0440c17": "乾闥婆。此云尋香陰。帝釋樂神。阿修羅。此云非天。",
    "X13n0286_006:0440c18": "無天行故。緊那羅。形似人而頭有角。名為疑神。帝",
    "X13n0286_006:0440c19": "釋絲竹樂神。摩呼羅伽。大蟒神。如迦毗尊者。為蟒",
    "X13n0286_006:0440c20": "受三歸。聽訖。現老人身。素服而去。藥叉等七趣。皆",
    "X13n0286_006:0440c21": "具神通福德威權。各有苦惱。均名惡趣。故欲脫去",
    "X13n0286_006:0440c22": "之也。經云。諸天&#x751E;自思。我等當得人身。生釋迦如",
    "X13n0286_006:0440c23": "來法中。受比丘戒。上言脫去。未委樂生何所。今曰",
    "X13n0286_006:0440c24": "樂人。蓋樂生人道。而欲修之也。諸非人者。有形。如",
    "X13n0286_006:0441a01": "休咎精明等。無形。如空散銷沉等。有想。如鬼神精",
    "X13n0286_006:0441a02": "靈等。無想。如精神化為土本金石等。六凡不舉地",
    "X13n0286_006:0441a03": "獄者。方沉幽昏。未能聞法。別以施無畏力拔之。凡",
    "X13n0286_006:0441a04": "說法。一說超勝善法。令修之即超出彼類。二說本",
    "X13n0286_006:0441a05": "行業。令斷之不入彼類。天斷求有之心。龍斷嗔。藥",
    "X13n0286_006:0441a06": "&#x4E49;斷殺。乾闥婆斷戲。修羅斷諍。緊那羅斷&#x8B1F;。摩呼",
    "X13n0286_006:0441a07": "羅斷癡。雜行斷邪見。",
    "X13n0286_006:0441a08": "[0441a08] 是名妙淨三十二應。入國土身。皆以三昧。聞熏聞修。",
    "X13n0286_006:0441a09": "無作妙力。自在成就。",
    "X13n0286_006:0441a10": "[0441a10] 心如海。諸身如海之印紋。緣至而現。來無所從。緣",
    "X13n0286_006:0441a11": "盡而沒。去無所止。無礙無滯。稱妙淨之應。依無作",
    "X13n0286_006:0441a12": "為。起大神用。名無作妙力。",
    "X13n0286_006:0441a13": "[0441a13] 世尊。我復以此聞熏聞修。金剛三昧。無作妙力。與諸",
    "X13n0286_006:0441a14": "十方。三世。六道。一切眾生。同悲仰故。令諸眾生。於我",
    "X13n0286_006:0441a15": "身心。獲十四種無畏功德。",
    "X13n0286_006:0441a16": "[0441a16] 十四無畏。本前聞熏等三昧。故曰復。獨言方世六",
    "X13n0286_006:0441a17": "凡。不兼四聖者。上善不與惡難也。無畏者。遭難怖",
    "X13n0286_006:0441a18": "畏。蒙救得脫也。",
    "X13n0286_006:0441a19": "[0441a19] 一者。由我不自觀音。以觀觀者。令彼十方苦惱眾生。",
    "X13n0286_006:0441a20": "觀其音聲。即得解脫。",
    "X13n0286_006:0441a21": "[0441a21] 觀菩薩音聲者。眾苦逼急。急稱菩薩名號。即此一",
    "X13n0286_006:0441a22": "聲。稱性而發。全體現前。則苦不期脫而自脫。八難",
    "X13n0286_006:0441a23": "此為總。下七為別。自。猶獨也。凡人聽音。只觀其音。",
    "X13n0286_006:0441a24": "今不獨觀音。復觀其能觀音者。如是旋倒聞機。反",
    "X13n0286_006:0441b01": "觀自性。則了無諸妄。唯是一真。覓樂尚不可得。有",
    "X13n0286_006:0441b02": "何苦惱。所謂照見五蘊皆空。度一切苦厄也。以此",
    "X13n0286_006:0441b03": "神力。加被眾生。故眾生聞菩薩聖號之音。而一心",
    "X13n0286_006:0441b04": "觀之。專注不舍。皆於苦惱而得解脫。觀者。持念之",
    "X13n0286_006:0441b05": "謂。而有二義。但以事觀。專持名號。解脫世間苦惱。",
    "X13n0286_006:0441b06": "而獲安穩。兼以理觀。反聞自性。解脫三界苦惱。而",
    "X13n0286_006:0441b07": "得涅槃。此與法華不同。彼屬菩薩觀。此屬眾生觀",
    "X13n0286_006:0441b08": "也。眾生脫苦。有因有緣。眾生自肯為因。菩薩大悲",
    "X13n0286_006:0441b09": "為緣。因緣合處。即能脫苦。菩薩同一大悲。充周法",
    "X13n0286_006:0441b10": "界。恆與眾生作增上緣。眾生但能一念相應。直下",
    "X13n0286_006:0441b11": "離苦。今有稱名不蒙解脫者。未得一念相應耳。",
    "X13n0286_006:0441b12": "[0441b12] 二者。知見旋復。令諸眾生。設入大火。火不能燒。三者。",
    "X13n0286_006:0441b13": "觀聽旋復。令諸眾生。大水所漂。水不能溺。四者。斷滅",
    "X13n0286_006:0441b14": "妄想。心無殺害。令諸眾生。入諸鬼國。鬼不能害。五者。",
    "X13n0286_006:0441b15": "熏聞成聞。六根銷復。同於聲聽。能令眾生。臨當被害。",
    "X13n0286_006:0441b16": "刀段段壞。使其兵戈。猶如割水。亦如吹光。性無搖動。",
    "X13n0286_006:0441b17": "六者。聞熏精明。明&#x5FA7;法界。則諸幽暗。性不能全。能令",
    "X13n0286_006:0441b18": "眾生。藥&#x4E49;羅剎。鳩槃茶鬼。及毗舍遮。富單那等。雖近",
    "X13n0286_006:0441b19": "其傍。目不能視。七者。音性圓銷。觀聽返入。離諸塵妄。",
    "X13n0286_006:0441b20": "能令眾生。禁繫枷&#x93BB;。所不能著。八者。滅音圓聞。&#x5FA7;生",
    "X13n0286_006:0441b21": "慈力。能令眾生。經過險路。賊不能劫。",
    "X13n0286_006:0441b22": "[0441b22] 內外四大。常相交感。見覺屬火。聞聽屬水。見業交。",
    "X13n0286_006:0441b23": "則見猛火。聞業交。則見波濤。今知見旋倒。則無見",
    "X13n0286_006:0441b24": "業。觀聽旋復。則無聞業。故水火不能燒溺也。於聽",
    "X13n0286_006:0441c01": "言觀。猶音言觀也。本由四大分湛。今既旋復一元。",
    "X13n0286_006:0441c02": "則了無塵相。故水火不能害。問旋見旋聽者。菩薩",
    "X13n0286_006:0441c03": "何與眾生。而能令脫水火之難。答自利餘力。加以",
    "X13n0286_006:0441c04": "悲願。威神不可思議。然須稱名念切。改過遷善。菩",
    "X13n0286_006:0441c05": "薩方尋聲而拔濟之。下同。妄想生滅。能殺法身。能",
    "X13n0286_006:0441c06": "害慧命。既能斷滅。真性無傷。故令眾生。鬼不能害。",
    "X13n0286_006:0441c07": "殺害為其有身。熏妄聞以成真聞。形銷同聲。無塵",
    "X13n0286_006:0441c08": "可對。了無可觸矣。故如割水而水不痕。吹。光而光",
    "X13n0286_006:0441c09": "不動。反聞功極。發明本耀。明能破暗。鬼神幽氣。亦",
    "X13n0286_006:0441c10": "何能侵。羅剎。可畏鬼。鳩槃茶。厭魅鬼。毘舍遮。噉精",
    "X13n0286_006:0441c11": "氣鬼。富單那。熱病鬼。塵累相縈。如禁繫。六根質礙。",
    "X13n0286_006:0441c12": "如枷&#x93BB;。根塵兩銷。則內無所累。外無所縛。音滅。脫",
    "X13n0286_006:0441c13": "聲塵也。圓聞。證根性也。內外融通。同為一體。故&#x5FA7;",
    "X13n0286_006:0441c14": "一切處生慈力。無復惡心相向。以上八難無畏。",
    "X13n0286_006:0441c15": "[0441c15] 九者。熏聞離塵。色所不劫。能令一切多婬眾生。遠離",
    "X13n0286_006:0441c16": "貪欲。十者。純音無塵。根境圓融。無對所對。能令一切",
    "X13n0286_006:0441c17": "忿恨眾生。離諸瞋恚。十一者。銷塵旋明。法界身心。猶",
    "X13n0286_006:0441c18": "如&#x7460;璃。朗徹無礙。能令一切昏鈍性障。諸阿顛迦。永",
    "X13n0286_006:0441c19": "離癡暗。",
    "X13n0286_006:0441c20": "[0441c20] 貪欲。以塵之順。忿恨。以塵之違。愚癡。以塵之蔽。離",
    "X13n0286_006:0441c21": "塵無對。違順兩忘。銷塵旋明。身心朗徹。則三毒永",
    "X13n0286_006:0441c22": "祛矣。阿顛迦。此云無善心。癡最重者。十業悉壞法",
    "X13n0286_006:0441c23": "身。婬瞋癡為甚。舉三以該餘。八難畏其現是苦果。",
    "X13n0286_006:0441c24": "三毒畏其必成苦因。故並求出離。",
    "X13n0286_006:0442a01": "[0442a01] 十二者。融形復聞。不動道場。涉入世間。不壞世界。能",
    "X13n0286_006:0442a02": "&#x5FA7;十方。供養微塵諸佛如來。各各佛邊為法王子。能",
    "X13n0286_006:0442a03": "令法界無子眾生。欲求男者。誕生福德智慧之男。十",
    "X13n0286_006:0442a04": "三者。六根圓通。明照無二。含十方界。立大圓鏡。空如",
    "X13n0286_006:0442a05": "來藏。承順十方微塵如來。秘密法門。受領無失。能令",
    "X13n0286_006:0442a06": "法界無子眾生。欲求女者。誕生端正福德柔順。眾人",
    "X13n0286_006:0442a07": "愛敬有相之女。",
    "X13n0286_006:0442a08": "[0442a08] 此令眾生得二求無畏也。融形則礙滅。復聞則性",
    "X13n0286_006:0442a09": "真。故涉入世間。而無動無壞。能&#x5FA7;十方供微塵佛。",
    "X13n0286_006:0442a10": "稟承其法。各為法子。供佛足福。承法足慧。具男子",
    "X13n0286_006:0442a11": "德。故能以福慧之男。應其求也。圓故明照。通故含",
    "X13n0286_006:0442a12": "界。明照則大圓智之質。含界則空如來藏之體。故",
    "X13n0286_006:0442a13": "能承順法門。受領無失。承順即坤儀柔德。受領即",
    "X13n0286_006:0442a14": "閨門能事。故能以柔順之女。應其求也。",
    "X13n0286_006:0442a15": "[0442a15] 十四者。此三千大千世界。百億日月。現住世間。諸法",
    "X13n0286_006:0442a16": "王子。有六十二恆河沙數。修法垂範。教化眾生。隨順",
    "X13n0286_006:0442a17": "眾生。方便智慧。各各不同。由我所得圓通本根。發妙",
    "X13n0286_006:0442a18": "耳門。然後身心微妙含容。周&#x5FA7;法界。能令眾生持我",
    "X13n0286_006:0442a19": "名號。與彼共持六十二恆河沙諸法王子。二人福德。",
    "X13n0286_006:0442a20": "正等無異。世尊。我一名號。與彼眾多名號無異。由我",
    "X13n0286_006:0442a21": "修習得真圓通。是名十四施無畏力。福備眾生。",
    "X13n0286_006:0442a22": "[0442a22] 此令眾生稱名無畏也。此方眾生。耳根利。所以觀",
    "X13n0286_006:0442a23": "音化勝諸聖。行位雖齊。對機異耳。總彼恆沙。但敵",
    "X13n0286_006:0442a24": "觀音一人。持名二福正等。已密揀圓通矣。",
    "X13n0286_006:0442b01": "[0442b01] 世尊。我又獲是圓通。修證無上道故。又能善獲四不",
    "X13n0286_006:0442b02": "思議。無作妙德。",
    "X13n0286_006:0442b03": "[0442b03] 現眾多容。誦一一&#x546A;。攝化眾生。圓應所求。理出於",
    "X13n0286_006:0442b04": "無為。神應於不測。名不思議。無作妙德。前亦現形",
    "X13n0286_006:0442b05": "應求。此獨名不思議者。前則略顯。此復深明。",
    "X13n0286_006:0442b06": "[0442b06] 一者。由我初獲妙妙聞心。心精遺聞。見聞覺知。不能",
    "X13n0286_006:0442b07": "分隔。成一圓融清淨寶覺。故我能現眾生妙容。能說",
    "X13n0286_006:0442b08": "無邊秘密神&#x546A;。其中或現一首三首。五首七首。九首",
    "X13n0286_006:0442b09": "十一首。如是乃至一百八首。千首萬首。八萬四千爍",
    "X13n0286_006:0442b10": "迦羅首。二臂四臂。六臂八臂。十臂十二臂。十四十六。",
    "X13n0286_006:0442b11": "十八二十。至二十四。如是乃至一百八臂。千臂萬臂。",
    "X13n0286_006:0442b12": "八萬四千母陀羅臂。二目三目。四目九目。如是乃至",
    "X13n0286_006:0442b13": "一百八目。千目萬目。八萬四千清淨寶目。或慈或威。",
    "X13n0286_006:0442b14": "或定或慧。救護眾生。得大自在。",
    "X13n0286_006:0442b15": "[0442b15] 此明一身多身不思議也。初獲。即初於聞中所得。",
    "X13n0286_006:0442b16": "妙妙聞心者。初亡根塵。心固已妙。繼而境智雙亡。",
    "X13n0286_006:0442b17": "能所俱寂。故云妙妙。由是心精遺聞。六根不隔。一",
    "X13n0286_006:0442b18": "覺圓融。應現無滯。首總六用。臂表提接。目表照了。",
    "X13n0286_006:0442b19": "各依本數。至八萬四千。表依根智用。泛應塵勞也。",
    "X13n0286_006:0442b20": "爍迦羅。云堅固。母陀羅。云印。清淨寶目。即金剛正",
    "X13n0286_006:0442b21": "眼。慈護善根。威救惡性。定護散亂。慧救迷淪。一體",
    "X13n0286_006:0442b22": "之中。萬法咸備。繼二十四聖示現者。明彼各現一",
    "X13n0286_006:0442b23": "端。圓會於此也。問八萬四千。特表法耳。一身何所",
    "X13n0286_006:0442b24": "施。答此以有思惟心。測度圓通境界也。身含十&#x8657;。",
    "X13n0286_006:0442c01": "毛端現剎。空剎不啻首臂。猶人八萬四千毛孔耳。",
    "X13n0286_006:0442c02": "[0442c02] 二者。由我聞思。脫出六塵。如聲度垣。不能為礙。故我",
    "X13n0286_006:0442c03": "妙能現一一形。誦一一&#x546A;。其形其&#x546A;。能以無畏施諸",
    "X13n0286_006:0442c04": "眾生。是故十方微塵國土。皆名我為施無畏者。",
    "X13n0286_006:0442c05": "[0442c05] 此明各身各形不思議也。眾生機器不同。故對機",
    "X13n0286_006:0442c06": "現形亦不同。眾生習氣不同。故對機說&#x546A;亦不同。",
    "X13n0286_006:0442c07": "[0442c07] 三者。由我修習本妙圓通。清淨本根。所遊世界。皆令",
    "X13n0286_006:0442c08": "眾生。捨身珍寶。求我哀愍。",
    "X13n0286_006:0442c09": "[0442c09] 此明過化不思議也。由我得清淨本根。於六塵境。",
    "X13n0286_006:0442c10": "毫無貪著。悉能捨施。故所遊世界。亦無慳吝。能捨",
    "X13n0286_006:0442c11": "所珍。求我哀受。而為施作佛事。",
    "X13n0286_006:0442c12": "[0442c12] 四者。我得佛心。證於究竟。能以珍寶種種供養十方",
    "X13n0286_006:0442c13": "如來。傍及法界六道眾生。求妻得妻。求子得子。求三",
    "X13n0286_006:0442c14": "昧得三昧。求長壽得長壽。如是乃至求大涅槃。得大",
    "X13n0286_006:0442c15": "涅槃。",
    "X13n0286_006:0442c16": "[0442c16] 此明供養不思議也。我得佛心者。初獲如來藏心",
    "X13n0286_006:0442c17": "也。證於究竟者。畢獲如來藏心也。始終得此如來",
    "X13n0286_006:0442c18": "藏心。無量佛法寶藏。悉現在前矣。故能運出家珍",
    "X13n0286_006:0442c19": "廣作佛事。既以種種法寶供佛。復以種種財法無",
    "X13n0286_006:0442c20": "畏等施眾生。以菩薩觀法界眾生。全是佛體故。妻",
    "X13n0286_006:0442c21": "子長壽。是世間樂。三昧涅槃。是出世樂。",
    "X13n0286_006:0442c22": "[0442c22] 佛問圓通。我從耳門。圓照三昧。緣心自在。因入流相。",
    "X13n0286_006:0442c23": "得三摩提。成就菩提。斯為第一。世尊。彼佛如來。嘆我",
    "X13n0286_006:0442c24": "善得圓通法門。於大會中。授記我為觀世音號。由我",
    "X13n0286_006:0443a01": "觀聽十方圓明。故觀音名。&#x5FA7;十方界。",
    "X13n0286_006:0443a02": "[0443a02] 此結圓通也。從耳根一門深入。彼六知根。應拔圓",
    "X13n0286_006:0443a03": "脫。故上同諸佛。下合眾生。隨緣設施。無不自在也。",
    "X13n0286_006:0443a04": "入法性流。而得三摩提。結因心也。成就菩提。結果",
    "X13n0286_006:0443a05": "覺也。世尊下。兼明得記得名。皆由此門也。",
    "X13n0286_006:0443a06": "[0443a06] 爾時世尊。於師子座。從其五體。同放寶光。遠灌十方",
    "X13n0286_006:0443a07": "微塵如來。及法王子。諸菩薩頂彼諸如來。亦於五體。",
    "X13n0286_006:0443a08": "同放寶光。從微塵方。來灌佛頂。并灌會中諸大菩薩。",
    "X13n0286_006:0443a09": "及阿羅漢。林木池沼。皆演法音。交光相羅。如寶絲網。",
    "X13n0286_006:0443a10": "是諸大眾。得未曾有。一切普獲金剛三昧。即時天雨",
    "X13n0286_006:0443a11": "百寶蓮華。青黃赤白。間錯紛糅。十方&#x8657;空成七寶色。",
    "X13n0286_006:0443a12": "此娑婆界。大地山河。俱時不現。唯見十方微塵國土",
    "X13n0286_006:0443a13": "合我一界。梵唄詠歌。自然敷奏。",
    "X13n0286_006:0443a14": "[0443a14] 諸聖各述圓通。華屋諸門悉啟。佛復以瑞應之。是",
    "X13n0286_006:0443a15": "諸聖以言顯。如來以相顯。啟眾生開悟也。五體同",
    "X13n0286_006:0443a16": "放寶光。以顯渾身是大光明藏也。諸佛交會灌頂。",
    "X13n0286_006:0443a17": "以顯十方如來。同證頂法也。併灌菩薩阿羅漢。印",
    "X13n0286_006:0443a18": "其修證無優劣也。林木演音。交光相羅。以顯根塵",
    "X13n0286_006:0443a19": "既銷。無情有情。皆成佛道。非若織妄相成。世界相",
    "X13n0286_006:0443a20": "涉也。大眾普獲金剛三昧。以顯首楞嚴王。即是金",
    "X13n0286_006:0443a21": "剛寶覺。平等法界也。十方國土。合成一界。以顯寶",
    "X13n0286_006:0443a22": "明空覺。自然發現。有為習漏。當不復生。眾塵廓然。",
    "X13n0286_006:0443a23": "無復隔越也。梵唄詠歌。自然敷奏。以顯法界皆離",
    "X13n0286_006:0443a24": "眾苦。常得妙樂也。真實圓通其妙如此。",
    "X13n0286_006:0443b01": "[0443b01] 於是如來告文殊師利法王子。汝今觀此二十五無",
    "X13n0286_006:0443b02": "學。諸大菩薩。及阿羅漢。各說最初成道方便。皆言修",
    "X13n0286_006:0443b03": "習真實圓通。彼等修行。實無優劣前後差別。我今欲",
    "X13n0286_006:0443b04": "令阿難開悟。二十五行。誰當其根。兼我滅後。此界眾",
    "X13n0286_006:0443b05": "生入菩薩乘。求無上道。何方便門。得易成就。",
    "X13n0286_006:0443b06": "[0443b06] 此&#x52C5;文殊選擇圓通也。無差別。是說所修之門。亦",
    "X13n0286_006:0443b07": "各平等。諸聖散在十方。根隨方利。各有多生熟習。",
    "X13n0286_006:0443b08": "順其種性。各有多分煩惱。對治所宜。皆妙修門。實",
    "X13n0286_006:0443b09": "無差別也。當根。對此方之機耳。對機。則易成就矣。",
    "X13n0286_006:0443b10": "[0443b10] 文殊師利法王子。奉佛慈旨。即從座起。頂禮佛足。承",
    "X13n0286_006:0443b11": "佛威神。說偈對佛。覺海性澄圓。圓澄覺元妙。元明照",
    "X13n0286_006:0443b12": "生所。所立照性亡。迷妄有&#x8657;空。依空立世界。想澄成",
    "X13n0286_006:0443b13": "國土。知覺乃眾生。空生大覺中。如海一漚發。有漏微",
    "X13n0286_006:0443b14": "塵國。皆依空所生。漚滅空本無。況復諸三有。歸元性",
    "X13n0286_006:0443b15": "無二。方便有多門。聖性無不通。順逆皆方便。初心入",
    "X13n0286_006:0443b16": "三昧。遲速不同倫。",
    "X13n0286_006:0443b17": "[0443b17] 此明從真起妄。故有返妄歸真。由返妄歸真路有",
    "X13n0286_006:0443b18": "遲速。故須選根也。妙覺性海。本來澄清圓滿。而圓",
    "X13n0286_006:0443b19": "澄覺性。本來自妙。不假作為。亦無方所。良由元明",
    "X13n0286_006:0443b20": "性體。忽起照用。遂落方所。所既妄立。而照用之本",
    "X13n0286_006:0443b21": "性遂亡。此即依本覺而成業識也。既迷性覺。而成",
    "X13n0286_006:0443b22": "業識。遂迷性空。而成頑空。由是空晦暗中。結暗為",
    "X13n0286_006:0443b23": "色。復立無情有情二種世界。以取一分浮&#x8657;亂想。",
    "X13n0286_006:0443b24": "凝結而無知者。成器界。一分浮&#x8657;妄想。凝結而有",
    "X13n0286_006:0443c01": "知者。成根身。此即依無明業識。生起相見二分也。",
    "X13n0286_006:0443c02": "殊不知&#x8657;空生乎大覺性中。不異一漚之發大海。",
    "X13n0286_006:0443c03": "空尚如此。況有漏微塵國土。悉依&#x8657;空建立者。渺",
    "X13n0286_006:0443c04": "小可知矣。若了漚滅。則空亦本無。況從&#x8657;空所生",
    "X13n0286_006:0443c05": "三有。而獨存耶。若得歸元。覺性固無有二。但欲入",
    "X13n0286_006:0443c06": "此無二覺性。則方便有多門。聖人全證此性。則法",
    "X13n0286_006:0443c07": "法圓融。事事無礙。或憎或愛。或苦或樂。皆是入理",
    "X13n0286_006:0443c08": "之門。不須揀擇。初發心人。欲入三昧而得圓根。則",
    "X13n0286_006:0443c09": "定有遲速。故必用選根也。遲速者。謂聞法有一念",
    "X13n0286_006:0443c10": "便得無心者。有至十地乃得無心者。覺海二句。即",
    "X13n0286_006:0443c11": "性覺妙明。本覺明妙也。元明二句。即因明立所。所",
    "X13n0286_006:0443c12": "既妄立。生汝妄能也。迷妄八句。即引起塵勞。起為",
    "X13n0286_006:0443c13": "世界。靜成&#x8657;空也。漚滅二句。即三緣斷故。三因不",
    "X13n0286_006:0443c14": "生。狂性自歇。歇即菩提也。",
    "X13n0286_006:0443c15": "[0443c15] 色想結成塵。精了不能徹。如何不明徹。於是獲圓通。",
    "X13n0286_006:0443c16": "音聲雜語言。但伊名句味。一非含一切。云何獲圓通。",
    "X13n0286_006:0443c17": "香以合中知。離則元無有。不恒其所覺。云何獲圓通。",
    "X13n0286_006:0443c18": "味性非本然。要以味時有。其覺不恒有。云何獲圓通。",
    "X13n0286_006:0443c19": "觸以所觸明。無所不明觸。合離性非定。云何獲圓通。",
    "X13n0286_006:0443c20": "法稱為內塵。憑塵必有所。能所非&#x5FA7;涉。云何獲圓通。",
    "X13n0286_006:0443c21": "[0443c21] 此揀六塵。塵乃無情之物。於心最&#x758E;。又具障蔽染",
    "X13n0286_006:0443c22": "汙二義。&#x758E;則難轉。蔽則難圓。染則難通。故並揀去。",
    "X13n0286_006:0443c23": "揀非揀聖。乃揀法也。亦非揀法。乃揀機也。云何獲",
    "X13n0286_006:0443c24": "圓通。就阿難及此方大眾之機言耳。若諸聖各依",
    "X13n0286_006:0444a01": "彼法。畢獲圓通。佛謂其無優劣矣。沙陀因觀不淨。",
    "X13n0286_006:0444a02": "析色明空。妙色密圓。今揀色塵由妄想結成。塵質",
    "X13n0286_006:0444a03": "留礙。初心之人。縱見精了了。不能通徹。如何不明",
    "X13n0286_006:0444a04": "徹法而取圓通。陳那悟四諦空聲。妙音密圓。今揀",
    "X13n0286_006:0444a05": "音聲不離諸雜語言。即是名句味耳。一非含一切",
    "X13n0286_006:0444a06": "者。理圓言偏。一言非能&#x5FA7;該一切理也。問此與觀",
    "X13n0286_006:0444a07": "音耳根何異。答聲是佛語。根乃自心。認塵則著他",
    "X13n0286_006:0444a08": "語言。觀根則了己心性。香嚴因香入鼻。觀香無生。",
    "X13n0286_006:0444a09": "塵氣&#x5010;滅。妙香密圓。今揀香之一法。合有離無。覺",
    "X13n0286_006:0444a10": "既不恆。未為圓觀。藥王藥上因嘗眾味。了味無生。",
    "X13n0286_006:0444a11": "由味覺明。登菩薩位。今揀味性本無。待根方覺。無",
    "X13n0286_006:0444a12": "根無味。故非圓通。跋陀忽悟水因。得無所有。妙觸",
    "X13n0286_006:0444a13": "宣明。成佛子住。今揀此觸因所觸身而得顯。無所",
    "X13n0286_006:0444a14": "則不顯矣。性非常定。故不圓通。迦葉觀塵變壞。修",
    "X13n0286_006:0444a15": "於滅盡。妙法開明。銷滅諸漏。今揀雖稱妙法。乃是",
    "X13n0286_006:0444a16": "內塵憑伏。此修豈非能所。故非圓通。法塵非外五",
    "X13n0286_006:0444a17": "塵之實質。乃五塵影子。意中獨緣。故曰內塵。必有",
    "X13n0286_006:0444a18": "所者。緣一境。必捨一境。能所皆局。不能&#x5FA7;涉。",
    "X13n0286_006:0444a19": "[0444a19] 見性雖洞然。明前不明後。四維虧一半。云何獲圓通。",
    "X13n0286_006:0444a20": "鼻息出入通。現前無交氣。支離匪涉入。云何獲圓通。",
    "X13n0286_006:0444a21": "舌非入無端。因味生覺了。味亡了無有。云何獲圓通。",
    "X13n0286_006:0444a22": "身與所觸同。各非圓覺觀。涯量不冥會。云何獲圓通。",
    "X13n0286_006:0444a23": "知根雜亂思。湛了終無見。想念不可脫。云何獲圓通。",
    "X13n0286_006:0444a24": "[0444a24] 此揀五根。根能旋反。轉之即性。勝彼塵識。然圓缺",
    "X13n0286_006:0444b01": "不齊。故並揀去。律陀因修樂見照明三昧。旋見循",
    "X13n0286_006:0444b02": "元。由斯得證。今揀見性雖能照了。而前方全明。後",
    "X13n0286_006:0444b03": "方全暗。明前之二維。不明後之二維。故曰虧一半。",
    "X13n0286_006:0444b04": "槃陀調出入息。反息循空。因是得道。今揀鼻息雖",
    "X13n0286_006:0444b05": "通出入。而不相交。支分既離。豈成圓觀。&#x9262;提觀味",
    "X13n0286_006:0444b06": "之知。非體非物。還味旋知。我無學果。今揀之何故。",
    "X13n0286_006:0444b07": "舌有說法嘗味二種之用。論說法。則無礙辯才。所",
    "X13n0286_006:0444b08": "謂入無端也。猶與圓通相近。若非能入無端。祗論",
    "X13n0286_006:0444b09": "&#x751E;味。境合方覺。境滅知亡。何謂圓通。畢陵觀覺覺",
    "X13n0286_006:0444b10": "痛。覺清淨心。無痛痛覺。純覺遺身。獲無學果。今揀",
    "X13n0286_006:0444b11": "身與觸塵。皆合而知。離則不知。非圓覺觀。所觸。指",
    "X13n0286_006:0444b12": "觸塵。各非圓覺。以涯量不冥會也。涯量。猶云邊際。",
    "X13n0286_006:0444b13": "會知也。各有邊際。不能冥中有知。如耳之於聲也。",
    "X13n0286_006:0444b14": "須菩提曠劫空寂。空性圓明。入寶明海。同佛知見。",
    "X13n0286_006:0444b15": "今揀意知雜亂。難於制伏。於湛了性。終不能見。圓",
    "X13n0286_006:0444b16": "通乃無分別之勝果。亂想不脫。豈能得此果哉。",
    "X13n0286_006:0444b17": "[0444b17] 識見雜三和。詰本稱非相。自體先無定。云何獲圓通。",
    "X13n0286_006:0444b18": "心聞洞十方。生於大因力。初心不能入。云何獲圓通。",
    "X13n0286_006:0444b19": "鼻想本權機。祗令攝心住。住成心所住。云何獲圓通。",
    "X13n0286_006:0444b20": "說法弄音文。開悟先成者。名句非無漏。云何獲圓通。",
    "X13n0286_006:0444b21": "持犯但束身。非身無所束。元非&#x5FA7;一切。云何獲圓通。",
    "X13n0286_006:0444b22": "神通本宿因。何關法分別。念緣非離物。云何獲圓通。",
    "X13n0286_006:0444b23": "[0444b23] 此揀六識。經首破六處識心。是生死根本。不可依",
    "X13n0286_006:0444b24": "之錯亂修習。諸聖自陳。仍備此六門者。聖性無不",
    "X13n0286_006:0444c01": "通也。若初心用此。成聲聞魔外者極多。故須揀。舍",
    "X13n0286_006:0444c02": "利弗曠劫清淨。見覺明圓。光極知見。今揀眼識。雜",
    "X13n0286_006:0444c03": "在三合之內。窮其本性。無相可得。自體不常。如何",
    "X13n0286_006:0444c04": "圓&#x5FA7;。識見。即眼識也。眼色和合。識生其中。故云雜",
    "X13n0286_006:0444c05": "三和。和合則有。不合則無。故曰無定。普賢用心聞。",
    "X13n0286_006:0444c06": "能知沙界外事。得大自在。今揀此由修法界行大",
    "X13n0286_006:0444c07": "因所生。非耳識自妙。初心即能成此果也。孫陀羅",
    "X13n0286_006:0444c08": "心常散動。觀鼻端白。息久發明。明圓滅漏。今揀本",
    "X13n0286_006:0444c09": "為對治散亂。權假攝住其心。真心無住。若心果有",
    "X13n0286_006:0444c10": "住。則成心所住之處。偏局一處。不圓通矣。富樓那",
    "X13n0286_006:0444c11": "助佛轉輪。說法無上。降伏魔怨。銷滅諸漏。今揀說",
    "X13n0286_006:0444c12": "法。不離音聲文字而能開悟。須由曠劫辯才之力。",
    "X13n0286_006:0444c13": "先世成熟。方得如此。非一時舌識所能。所說名句。",
    "X13n0286_006:0444c14": "非無漏法。豈成圓通。優波離持戒清淨。身心寂滅。",
    "X13n0286_006:0444c15": "成阿羅漢。今揀持戒之法。不過檢束此身。覺海元",
    "X13n0286_006:0444c16": "明。本非身量。將何所束耶。既有所束。便非周&#x5FA7;。目",
    "X13n0286_006:0444c17": "連修定。旋湛意識。心光發宣。得大神用。今揀神通",
    "X13n0286_006:0444c18": "乃宿因所得。意識。乃法塵上分別性也。此念緣物",
    "X13n0286_006:0444c19": "則有。離物則無。故非圓通。",
    "X13n0286_006:0444c20": "[0444c20] 若以地性觀。堅礙非通達。有為非聖性。云何獲圓通。",
    "X13n0286_006:0444c21": "若以水性觀。想念非真實。如如非覺觀。云何獲圓通。",
    "X13n0286_006:0444c22": "若以火性觀。厭有非真離。非初心方便。云何獲圓通。",
    "X13n0286_006:0444c23": "若以風性觀。動寂非無對。對非無上覺。云何獲圓通。",
    "X13n0286_006:0444c24": "若以空性觀。昏鈍先非覺。無覺異菩提。云何獲圓通。",
    "X13n0286_006:0445a01": "若以識性觀。觀識非常住。存心乃&#x8657;妄。云何獲圓通。",
    "X13n0286_006:0445a02": "諸行是無常。念性元生滅。因果今殊感。云何獲圓通。",
    "X13n0286_006:0445a03": "[0445a03] 此揀七大。前五同塵。第六同識。第七同根。但加廣",
    "X13n0286_006:0445a04": "大之相。持地平心地。見塵無性。不相觸摩。悟無生",
    "X13n0286_006:0445a05": "忍。今揀地性堅礙。平填尚屬有為。不成聖心。故非",
    "X13n0286_006:0445a06": "圓通。遇佛平心。已歸空性。此揀就初心說耳。月光",
    "X13n0286_006:0445a07": "作水觀。身水香水。性合真空。得無生忍。今揀此觀。",
    "X13n0286_006:0445a08": "未離想念。難契如如。&#x8462;如如離念不動之法。離覺",
    "X13n0286_006:0445a09": "觀法。火頭觀多婬心。成智慧火。生大寶燄。今揀聞",
    "X13n0286_006:0445a10": "說欲火而生厭離。是厭有也。身心俱斷。斷性亦無。",
    "X13n0286_006:0445a11": "方為真離。厭離。非真離也。初心不皆多欲。非一定",
    "X13n0286_006:0445a12": "方便。&#x7460;璃光觀心身世界。皆妄緣風力所轉。於動",
    "X13n0286_006:0445a13": "見不動。即證實相。今揀動與寂對。對即非真。豈同",
    "X13n0286_006:0445a14": "圓觀。入流亡所。問反聞法門。亦從動靜而入。答彼",
    "X13n0286_006:0445a15": "漸脫動靜二塵。取無動靜之聞性為入門。此取有",
    "X13n0286_006:0445a16": "動寂之風性為入門。所以不同。&#x8657;空藏觀四大無",
    "X13n0286_006:0445a17": "依。妄想生滅。&#x8657;空無二。佛國本同。得無生忍。今揀",
    "X13n0286_006:0445a18": "&#x8657;空本以冥頑為相。與菩提覺性相反。就昏鈍而",
    "X13n0286_006:0445a19": "取明靈之果。固難應矣。彌勒修唯識觀。識性圓明。",
    "X13n0286_006:0445a20": "入圓成實。得無生忍。今揀識性。念念生滅。理非常",
    "X13n0286_006:0445a21": "住。若但亡境。不亡其心。還成&#x8657;妄。豈是圓通。大勢",
    "X13n0286_006:0445a22": "至念佛三昧。都攝六根。淨念相繼。入無生忍。今揀",
    "X13n0286_006:0445a23": "諸行遷流。皆墮無常。念性生滅。正無常也。如何以",
    "X13n0286_006:0445a24": "無常因。獲常住果。二十四法。或偏而不圓。或礙而",
    "X13n0286_006:0445b01": "非通。或滯而不明。或頑而非覺。或生滅而非常。或",
    "X13n0286_006:0445b02": "&#x8657;妄而非真。或深不該淺。不宜初心。或淺不通深。",
    "X13n0286_006:0445b03": "難臻奧域。正顯耳根聞性諸過皆離眾德咸備。",
    "X13n0286_006:0445b04": "[0445b04] 我今白世尊。佛出娑婆界。此方真教體。清淨在音聞。",
    "X13n0286_006:0445b05": "欲取三摩提。實以聞中入。離苦得解脫。良哉觀世音。",
    "X13n0286_006:0445b06": "於恒沙劫中。入微塵佛國。得大自在力。無畏施眾生。",
    "X13n0286_006:0445b07": "妙音觀世音。梵音海潮音。救世悉安寧。出世獲常住。",
    "X13n0286_006:0445b08": "[0445b08] 此下獨選耳根為圓通也。如來設教隨方不同。此",
    "X13n0286_006:0445b09": "方耳根偏利。皆由聞性&#x5FA7;達無量。故佛對此方機",
    "X13n0286_006:0445b10": "宜。以音聲作佛事。逗彼聞根之利。是則合音與聞。",
    "X13n0286_006:0445b11": "乃為此方清淨教體。然聲教但為弄引。聞性實為",
    "X13n0286_006:0445b12": "妙心。故領悟雖雙托音聞。而修定宜單取聞性。離",
    "X13n0286_006:0445b13": "苦下。讚自利利他之德也。離苦者。離生死苦。得解",
    "X13n0286_006:0445b14": "脫者。得人法二種解脫。言從聞性而得離繫自在",
    "X13n0286_006:0445b15": "者。唯觀音為能也。舉沙劫。則時為極長。舉塵剎。則",
    "X13n0286_006:0445b16": "處為極廣。得大自在方者。嘆三十二應。隨緣說法",
    "X13n0286_006:0445b17": "也。無畏施眾生者。嘆十四無畏。尋聲救苦也。三十",
    "X13n0286_006:0445b18": "二應。隨類說法。曰妙音。三途八難。齊觀並救。曰觀",
    "X13n0286_006:0445b19": "世音。本根清淨而無染著。曰梵音。&#x5FA7;赴其求而不",
    "X13n0286_006:0445b20": "失時。曰海潮音。具此四音。故救世間在苦難。者悉",
    "X13n0286_006:0445b21": "得安寧。復令出世者。得常住之果也。",
    "X13n0286_006:0445b22": "[0445b22] 我今啟如來。如觀音所說。譬如人靜居。十方俱擊&#x76B7;。",
    "X13n0286_006:0445b23": "十處一時聞。此則圓真實。目非觀障外。口鼻亦復然。",
    "X13n0286_006:0445b24": "身以合方知。心念紛無緒。隔垣聽音響。遐邇俱可聞。",
    "X13n0286_006:0445c01": "五根所不齊。是則通真實。音聲性動靜。聞中為有無。",
    "X13n0286_006:0445c02": "無聲號無聞。非實聞無性。聲無既非滅。聲有亦非生。",
    "X13n0286_006:0445c03": "生滅二圓離。是則常真實。縱令在夢想。不為不思無。",
    "X13n0286_006:0445c04": "覺觀出思惟。身心不能及。",
    "X13n0286_006:0445c05": "[0445c05] 此顯耳根功德之勝也。俱擊俱聞。顯其圓也。&#x9008;異",
    "X13n0286_006:0445c06": "五根。顯其通也。寤寐恆一。顯其常也。以聞性&#x5FA7;一",
    "X13n0286_006:0445c07": "切處。十方聲塵。應時而有。無有前後。同時周&#x5FA7;。靜",
    "X13n0286_006:0445c08": "居。非多事擾心之時。若當擾時。則聞雖常圓。殊不",
    "X13n0286_006:0445c09": "覺知。欲其於靜中。驗取耳根之利。目非觀障外者。",
    "X13n0286_006:0445c10": "如隔紙膜不見外邊。隔皮膚不見五臟也。如器中",
    "X13n0286_006:0445c11": "之食。爐中之香。若以物&#x8462;。則口鼻不能取。故云口",
    "X13n0286_006:0445c12": "鼻亦復然。意根雖通。而散亂不常。若耳根者。即隔",
    "X13n0286_006:0445c13": "垣聽之。亦遐邇俱聞。然則耳根之用。不問障與不",
    "X13n0286_006:0445c14": "障。合與不合。念與不念。而聞性常通。異於五根。音",
    "X13n0286_006:0445c15": "聲有動靜。在聞性中或有或無。顛倒者以寂然無",
    "X13n0286_006:0445c16": "聲。惑為無聞。然非聞性實無。以此聞性。不隨聲生",
    "X13n0286_006:0445c17": "聲滅。即在夢想中。猶聞舂擣聲。其為覺觀。出於思",
    "X13n0286_006:0445c18": "議之外。勝餘根矣。三種真實。是凡夫現具。不待證",
    "X13n0286_006:0445c19": "而後有。若就此更修。是順風行船。何難之有。",
    "X13n0286_006:0445c20": "[0445c20] 今此娑婆國。聲論得宣明。眾生迷本聞。循聲故流轉。",
    "X13n0286_006:0445c21": "阿難縱強記。不免落邪思。豈非隨所淪。旋流獲無妄。",
    "X13n0286_006:0445c22": "阿難汝諦聽。我承佛威力。宣說金剛王。如幻不思議。",
    "X13n0286_006:0445c23": "佛母真三昧。汝聞微塵佛。一切祕密門。欲漏不先除。",
    "X13n0286_006:0445c24": "畜聞成過誤。將聞持佛佛。何不自聞聞。",
    "X13n0286_006:0446a01": "[0446a01] 此明耳根最便初心也。言此方之機。耳根明利。必",
    "X13n0286_006:0446a02": "須語言。方得明了。故對此方偏利之根。廣宣一切",
    "X13n0286_006:0446a03": "經論。而經論所詮無非發明圓湛妙性。當借聲論",
    "X13n0286_006:0446a04": "而反聞自性。若因指而見月。眾生不達如來本意。",
    "X13n0286_006:0446a05": "反迷自己本有聞性。循聲逐響。不顧本聞。何異執",
    "X13n0286_006:0446a06": "指為月哉。不獨世俗之聲。循之必至流轉。縱能強",
    "X13n0286_006:0446a07": "記十方如來十二部經。尚不免落於邪思。溺於婬",
    "X13n0286_006:0446a08": "舍。豈非隨彼聲塵。不能自反。而被淪溺耶。隨所。即",
    "X13n0286_006:0446a09": "循聲。淪溺。即流轉。若知循聲流轉。則知旋流必獲",
    "X13n0286_006:0446a10": "無妄矣。阿難下。專囑當機必依此門而修也。言我",
    "X13n0286_006:0446a11": "今日選根。皆是承佛威力。即前金剛王寶覺。如幻",
    "X13n0286_006:0446a12": "三摩提。可見如幻實三昧之本名。以此三昧。能出",
    "X13n0286_006:0446a13": "生諸佛。故稱佛母。從聞思修。思此修此而已。五卷",
    "X13n0286_006:0446a14": "解結以來。俱是發明此義。此卷專指耳根。而以觀",
    "X13n0286_006:0446a15": "世音作一榜樣。金剛王。與初卷首楞嚴王相應。俱",
    "X13n0286_006:0446a16": "是究竟堅固之意。不出如幻三昧耳。汝聞下。出其",
    "X13n0286_006:0446a17": "循聲流轉之過。言汝記持佛法。已為極多。然唯樂",
    "X13n0286_006:0446a18": "多聞。不除欲漏。故所蓄愈多。而愛根愈深。無益於",
    "X13n0286_006:0446a19": "道。徒增過誤。不免摩登之難。將聞二句。激其反聞",
    "X13n0286_006:0446a20": "也。言汝將此聞機。以記持佛之佛。何不旋此聞機。",
    "X13n0286_006:0446a21": "而自聞其聞性乎。上聞。能聞之智。下聞。所聞之理。",
    "X13n0286_006:0446a22": "自聞聞。只是反照本性。非真注於耳根也。",
    "X13n0286_006:0446a23": "[0446a23] 聞非自然生。因聲有名字。旋聞與聲脫。能脫欲誰名。",
    "X13n0286_006:0446a24": "一根既返源。六根成解脫。見聞如幻翳。三界若空華。",
    "X13n0286_006:0446b01": "聞復翳根除。塵銷覺圓淨。淨極光通達。寂照含&#x8657;空。",
    "X13n0286_006:0446b02": "&#x5374;來觀世間。猶如夢中事。摩登伽在夢。誰能留汝形。",
    "X13n0286_006:0446b03": "[0446b03] 此正宗如幻工夫也。聞無自體。但因與聲相應。而",
    "X13n0286_006:0446b04": "有卷葉之名。是不但塵如幻。而根亦如幻矣。認為",
    "X13n0286_006:0446b05": "真。則相織不解。達幻無性。則聞根歸元。不與聲粘。",
    "X13n0286_006:0446b06": "此時能所俱脫。前文見非是見。指本體到極真處。",
    "X13n0286_006:0446b07": "故見之名不存。此指工夫到極真處。故聞之名亦",
    "X13n0286_006:0446b08": "不立。若此一根既脫。則六根應時圓脫矣。有翳。故",
    "X13n0286_006:0446b09": "有空華。有根。故有三界。目翳除。則華亡而淨眼現。",
    "X13n0286_006:0446b10": "聞根復。則塵銷而覺圓淨。淨眼發現。則眼前諸境",
    "X13n0286_006:0446b11": "不能礙。淨覺發光。則世間諸境不能礙。覺圓淨。應",
    "X13n0286_006:0446b12": "前覺海性澄圓。光通達。應前圓澄覺元妙。寂照。番",
    "X13n0286_006:0446b13": "前所立照性亡。含&#x8657;空。應前空生大覺中。及漚滅",
    "X13n0286_006:0446b14": "空本無。&#x5374;來以下。應前況復諸三有。此常寂光。通",
    "X13n0286_006:0446b15": "達世界。即&#x8657;空雖大。如大海一漚。況依&#x8657;空所立",
    "X13n0286_006:0446b16": "器界根身耶。果能到此境界。&#x5374;來反觀世間諸事。",
    "X13n0286_006:0446b17": "真如在夢。以在迷時。未曾證此如幻境界。認以為",
    "X13n0286_006:0446b18": "實覺。而後知為夢也。摩登伽以邪&#x546A;方。攝人婬席。",
    "X13n0286_006:0446b19": "亦是在夢。安能以夢事而繫汝身。由汝見聞未除",
    "X13n0286_006:0446b20": "幻翳。故為空華所眩。為彼流轉耳。",
    "X13n0286_006:0446b21": "[0446b21] 如其巧幻師。幻作諸男女。雖見諸根動。要以一機抽。",
    "X13n0286_006:0446b22": "息機歸寂然。諸幻成無性。六根亦如是。元依一精明。",
    "X13n0286_006:0446b23": "分成六和合。一處成休復。六用皆不成。塵垢應念銷。",
    "X13n0286_006:0446b24": "成圓明淨妙。餘塵尚諸學。明極即如來。",
    "X13n0286_006:0446c01": "[0446c01] 此言一根解而六根拔也。首六句。舉喻以明六根",
    "X13n0286_006:0446c02": "幻成。六根五句。法合上喻。六根。合諸男女。一精明。",
    "X13n0286_006:0446c03": "合一機。一處休復。合息機歸寂。六用不成。合諸幻",
    "X13n0286_006:0446c04": "無性。一精明。即識精明元。那陀微細識也。六根為",
    "X13n0286_006:0446c05": "能依。一精明為所依。由一精明而攬塵成結。各各",
    "X13n0286_006:0446c06": "不同。遂分為六。在眼名見。在耳名聽等。故曰元依",
    "X13n0286_006:0446c07": "一精明。分成六和合。和合。即前黏字。與脫字相反。",
    "X13n0286_006:0446c08": "休即息機也。復即歸寂然也。塵垢。即前想相為塵。",
    "X13n0286_006:0446c09": "識情為垢。是業識中微細無明也。六解之後。聞所",
    "X13n0286_006:0446c10": "聞盡。已證人空。若從此進。頓空法執則塵垢應念",
    "X13n0286_006:0446c11": "皆銷。而識精轉為圓融清淨寶覺。若塵垢有餘而",
    "X13n0286_006:0446c12": "未盡。尚居學位。未得畢功。明相精純。到至極處。即",
    "X13n0286_006:0446c13": "是如來所證圓成極果是則法門既妙。成佛無難。",
    "X13n0286_006:0446c14": "當選此一根為入門之路也。",
    "X13n0286_006:0446c15": "[0446c15] 大眾及阿難。旋汝倒聞機。反聞聞自性。性成無上道。",
    "X13n0286_006:0446c16": "圓通實如是。此是微塵佛。一路涅槃門。過去諸如來。",
    "X13n0286_006:0446c17": "斯門已成就。現在諸菩薩。今各入圓明。未來修學人。",
    "X13n0286_006:0446c18": "當依如是法。我亦從中證。非唯觀世音。",
    "X13n0286_006:0446c19": "[0446c19] 此復廣舉所證發其欣慕之心普勸進修也。言反",
    "X13n0286_006:0446c20": "聞之功。效驗之速如此。汝等當旋汝顛倒聞機。不",
    "X13n0286_006:0446c21": "循外而循內。果能反汝聞如來祕密之聞。而聞自",
    "X13n0286_006:0446c22": "己本有之聞性。得此性為因地心。可成無上覺道。",
    "X13n0286_006:0446c23": "故圓通之門雖有多種。若真實圓通。可當此方之",
    "X13n0286_006:0446c24": "機。治多聞之病者。唯此一門。以此一門。是微塵佛。",
    "X13n0286_006:0447a01": "到菩提家。一條大路。入涅槃海。一重大門。所以過",
    "X13n0286_006:0447a02": "去諸佛。由此而入。現在菩薩。亦由此入。有許多榜",
    "X13n0286_006:0447a03": "樣在前。故未來學人。當依此法門而入也。不唯諸",
    "X13n0286_006:0447a04": "佛菩薩從此門入。即我亦從此門而入。豈特觀音",
    "X13n0286_006:0447a05": "為然哉。阿難前問將誰立因。求無上覺。故確指聞",
    "X13n0286_006:0447a06": "性明其不誤也。問念佛法門。三根普被。何故亦揀",
    "X13n0286_006:0447a07": "之耶。答念佛雖被淺深之根。亦須從耳根流入阿",
    "X13n0286_006:0447a08": "彌陀佛名號。然後意根念念不忘。是則念佛法門。",
    "X13n0286_006:0447a09": "亦必因於耳根。故即念佛亦揀之也。",
    "X13n0286_006:0447a10": "[0447a10] 誠如佛世尊。詢我諸方便。以救諸末劫。求出世間人。",
    "X13n0286_006:0447a11": "成就涅槃心。觀世音為最。自餘諸方便。皆是佛威神。",
    "X13n0286_006:0447a12": "即事捨塵勞。非是長修學。淺深同說法。",
    "X13n0286_006:0447a13": "[0447a13] 此報復尊&#x52C5;也。誠如佛世尊。詢我諸方便。牒前所",
    "X13n0286_006:0447a14": "問二十四聖。誰當其根也。以救諸末劫。牒前兼我",
    "X13n0286_006:0447a15": "滅度後。此界眾生也。求出世間人。牒前入菩薩乘",
    "X13n0286_006:0447a16": "也。成就涅槃心。牒前成無上道也。觀世音為最。言",
    "X13n0286_006:0447a17": "唯觀音反聞一門為第一也。自餘二十四聖所入",
    "X13n0286_006:0447a18": "之門。皆是佛之威神加被。偶觸一事而捨塵勞。非",
    "X13n0286_006:0447a19": "是通長可修。淺深同說之法。極欲其專修也。",
    "X13n0286_006:0447a20": "[0447a20] 頂禮如來藏。無漏不思議。願加被未來。於此門無惑。",
    "X13n0286_006:0447a21": "方便易成就。堪以教阿難。及末劫沉淪。但以此根修。",
    "X13n0286_006:0447a22": "圓通超餘者。真實心如是。",
    "X13n0286_006:0447a23": "[0447a23] 此頂禮求加也。謂此耳根一門。即前所說三如來",
    "X13n0286_006:0447a24": "藏。即前所說無漏業。即前所說如幻不思議。佛母",
    "X13n0286_006:0447b01": "真三昧也。願佛以神力加被未來進修者。皆從此",
    "X13n0286_006:0447b02": "門直入。不令一念生疑。將此法門。為最初方便。則",
    "X13n0286_006:0447b03": "易成就。故堪以此法教阿難。併度末劫沉淪也。但",
    "X13n0286_006:0447b04": "用此一門。不用餘門者。依此一門進修。可超二十",
    "X13n0286_006:0447b05": "四聖之圓通。以真實心唯此一事。更無他法也。",
    "X13n0286_006:0447b06": "[0447b06] 於是阿難及諸大眾。身心了然。得大開示。觀佛菩提",
    "X13n0286_006:0447b07": "及大涅槃。猶如有人因事遠遊。未得歸還。明了其家",
    "X13n0286_006:0447b08": "所歸道路。普會大眾。天龍八部。有學二乘。及諸一切",
    "X13n0286_006:0447b09": "新發心菩薩。其數凡有十恆河沙。皆得本心。遠塵離",
    "X13n0286_006:0447b10": "垢。獲法眼淨。性比丘尼。聞說偈已。成阿羅漢。無量眾",
    "X13n0286_006:0447b11": "生。皆發無等等阿耨多羅三藐三菩提心。",
    "X13n0286_006:0447b12": "[0447b12] 此敘悟也。五卷云身心皎然。是知身心結解次第。",
    "X13n0286_006:0447b13": "尚未知何門得入。今已確知從耳門入。更無疑惑。",
    "X13n0286_006:0447b14": "故身心了然也。菩提涅槃。皆指極果。故喻之如家。",
    "X13n0286_006:0447b15": "耳根。喻如道路。久為窮子。逃逝他鄉。即欲歸家。路",
    "X13n0286_006:0447b16": "頭不識。今日指出一條還家道路。若使直往向前。",
    "X13n0286_006:0447b17": "決不復遭枝岐矣。前曰路。曰門。至此則曰家者。謂",
    "X13n0286_006:0447b18": "了悟耳根。是到菩提家之路。入菩提家之門也。最",
    "X13n0286_006:0447b19": "初方便至此方結。普會下。大眾獲益。皆得本心者。",
    "X13n0286_006:0447b20": "即初信所得因心也。遠塵離垢者。即所斷之惑也。",
    "X13n0286_006:0447b21": "獲法眼淨者。即徹證圓通。以果地覺。為因地心。即",
    "X13n0286_006:0447b22": "十住初心也。發菩提心者。即初入信心也。",
    "X13n0286_006:0447b23": "[0447b23] 阿難整衣服。於大眾中。合掌頂禮。心跡圓明。悲欣交",
    "X13n0286_006:0447b24": "集。欲益未來諸眾生故。稽首白佛。大悲世尊。我今已",
    "X13n0286_006:0447c01": "悟成佛法門。是中修行。得無疑惑。常聞如來說如是",
    "X13n0286_006:0447c02": "言。自未得度。先度人者。菩薩發心。自覺已圓。能覺他",
    "X13n0286_006:0447c03": "者。如來應世。我雖未度。願度末劫一切眾生。世尊。此",
    "X13n0286_006:0447c04": "諸眾生。去佛漸遠。邪師說法。如恆河沙。欲攝其心入",
    "X13n0286_006:0447c05": "三摩地。云何令其安立道場。遠諸魔事。於菩提心得",
    "X13n0286_006:0447c06": "無退屈。",
    "X13n0286_006:0447c07": "[0447c07] 此請安立道場為末世攝心之軌則也。心跡圓明",
    "X13n0286_006:0447c08": "者。先悟不生滅心。是大佛頂。首楞嚴王。心圓明也。",
    "X13n0286_006:0447c09": "又悟耳根是入不生滅之門路。跡圓明也。悲曠劫",
    "X13n0286_006:0447c10": "之沉迷。欣今日之頓悟。因久迷而忽悟。故悲欣交",
    "X13n0286_006:0447c11": "集也。欲益未來者。自疾既除。復愍他疾也。是中修",
    "X13n0286_006:0447c12": "行。得無疑惑者。已悟成佛法門。決定從耳根入。而",
    "X13n0286_006:0447c13": "無疑也。常聞下。引佛言以自勵。自未度而思度人",
    "X13n0286_006:0447c14": "者。為菩薩。自度已畢。而專於度生者。為如來。諸佛",
    "X13n0286_006:0447c15": "菩薩。皆以度生為事。而我所急者。願學菩薩也。世",
    "X13n0286_006:0447c16": "尊下。言我遇佛說法。已知修行之路。從聞中入。但",
    "X13n0286_006:0447c17": "恐末世眾生。去佛漸遠。而邪師說法。岐路復多。令",
    "X13n0286_006:0447c18": "修進者。心無適從。欲攝其心入三摩提。云何令彼",
    "X13n0286_006:0447c19": "安立入道之場地。則邪說不得傾動。於菩提心。方",
    "X13n0286_006:0447c20": "得無退屈乎。此後漸說向戒律上去矣。世尊懸知",
    "X13n0286_006:0447c21": "末法之中。邪師熾盛。非撥律儀。疑誤眾生。故於此",
    "X13n0286_006:0447c22": "經始終以戒為本。阿難示墮發端。至是阿難已得",
    "X13n0286_006:0447c23": "開悟。特為未來眾生。代請安立道場。世尊苦口叮",
    "X13n0286_006:0447c24": "嚀。首揭戒為決定明誨。曰我滅度後。多諸魔民云",
    "X13n0286_006:0448a01": "云。重重結以不如此說。即波旬說。如老人遺囑。既",
    "X13n0286_006:0448a02": "沉痛。又斬截。使人淚墮。使人心寒。",
    "X13n0286_006:0448a03": "[0448a03] 爾時世尊於大眾中。稱讚阿難。善哉善哉。如汝所問",
    "X13n0286_006:0448a04": "安立道場。救獲眾生。末劫沉溺。汝今諦聽。當為汝說。",
    "X13n0286_006:0448a05": "阿難大眾。唯然奉教。佛告阿難。汝常聞我毘奈耶中。",
    "X13n0286_006:0448a06": "宣說修行三決定義。所謂攝心為戒。因戒生定。因定",
    "X13n0286_006:0448a07": "發慧。是則名為三無漏學。",
    "X13n0286_006:0448a08": "[0448a08] 毗奈耶。律藏也。大小乘戒之通稱小乘稟法為戒。",
    "X13n0286_006:0448a09": "但制其身。大乘攝心為戒。并淨其本。能攝心。則定",
    "X13n0286_006:0448a10": "由是生。慧由是發。三者圓明。諸漏永盡。故名三無",
    "X13n0286_006:0448a11": "漏學。三決定者。決定戒為最先。決定定依戒生。決",
    "X13n0286_006:0448a12": "定慧依定生也。律中宣明是義。故曰所謂。下殺盜",
    "X13n0286_006:0448a13": "婬妄。是戒中四決定明誨。各不相混。問何故下文",
    "X13n0286_006:0448a14": "但說四戒。而不說定慧。答前文忘前塵。盡內根等。",
    "X13n0286_006:0448a15": "皆是發揮定慧。但未曾說戒。故特明之耳。",
    "X13n0286_006:0448a16": "[0448a16] 阿難。云何攝心。我名為戒。若諸世界六道眾生。其心",
    "X13n0286_006:0448a17": "不婬。則不隨其生死相續。汝修三昧。本出塵勞。婬心",
    "X13n0286_006:0448a18": "不除。塵不可出。縱有多智禪定現前。如不斷婬。必落",
    "X13n0286_006:0448a19": "魔道。上品魔王。中品魔民。下品魔女。彼等諸魔。亦有",
    "X13n0286_006:0448a20": "徒眾。各各自謂。成無上道。我滅度後。末法之中。多此",
    "X13n0286_006:0448a21": "魔民。熾盛世間。廣行貪婬為善知識。令諸眾生。落愛",
    "X13n0286_006:0448a22": "見坑。失菩提路。汝教世人修三摩地。先斷心婬。是名",
    "X13n0286_006:0448a23": "如來先佛世尊。第一決定清淨明誨。是故阿難。若不",
    "X13n0286_006:0448a24": "斷婬。修禪定者。如蒸砂石。欲其成飯。經百千劫。祗名",
    "X13n0286_006:0448b01": "熱砂。何以故。此非飯本。砂石成故。汝以婬身求佛妙",
    "X13n0286_006:0448b02": "果。縱得妙悟。皆是婬根。根本成婬。輪轉三塗。必不能",
    "X13n0286_006:0448b03": "出。如來涅槃。何路修證。必使婬機身心俱斷。斷性亦",
    "X13n0286_006:0448b04": "無。於佛菩提。斯可希冀。如我此說。名為佛說。不如此",
    "X13n0286_006:0448b05": "說。即波旬說。",
    "X13n0286_006:0448b06": "[0448b06] 婬心不除。定慧必不可得。縱發定慧。只是邪定邪",
    "X13n0286_006:0448b07": "慧。修力深者為上。修力淺者為中下。暫生魔宮。終",
    "X13n0286_006:0448b08": "當備歷三塗。諸經戒首不殺。此以斷婬為第一。清",
    "X13n0286_006:0448b09": "淨明誨者。真修必先離欲。&#x8462;欲氣粗濁。染汙妙明。",
    "X13n0286_006:0448b10": "欲習狂迷。易失正受。觀阿難起教。示遭邪染。而厥",
    "X13n0286_006:0448b11": "初發心。先厭欲濁。至於三漸次中。一一首懲。然後",
    "X13n0286_006:0448b12": "身心妙圓獲大安隱。十信初心。由欲愛乾枯。圓慧",
    "X13n0286_006:0448b13": "性而階等妙。諸世間人。由心不流逸。澄瑩生明。漸",
    "X13n0286_006:0448b14": "乎六天。&#x69E9;可思矣。機者。婬心所自發。斷性不無。則",
    "X13n0286_006:0448b15": "欲之圓影猶在觸機即發矣。",
    "X13n0286_006:0448b16": "[0448b16] 阿難。又諸世界六道眾生。其心不殺。則不隨其生死",
    "X13n0286_006:0448b17": "相續。汝修三昧。本出塵勞。殺心不除。塵不可出。縱有",
    "X13n0286_006:0448b18": "多智。禪定現前。如不斷殺。必落神道。上品之人。為大",
    "X13n0286_006:0448b19": "力鬼。中品。則為飛行夜叉。諸鬼帥等。下品。當為地行",
    "X13n0286_006:0448b20": "羅剎。彼諸鬼神。亦有徒眾。各各自謂成無上道。我滅",
    "X13n0286_006:0448b21": "度後。末法之中。多此鬼神。熾盛世間。自言食肉得菩",
    "X13n0286_006:0448b22": "提路。阿難。我令比丘食五淨肉。此肉皆我神力化生。",
    "X13n0286_006:0448b23": "本無命根。汝婆羅門。地多蒸濕。加以砂石。草菜不生。",
    "X13n0286_006:0448b24": "我以大悲神力所加。因大慈悲。假名為肉。汝得其味。",
    "X13n0286_006:0448c01": "奈何如來滅度之後。食眾生肉。名為釋子。汝等當知",
    "X13n0286_006:0448c02": "是食肉人。縱得心開。似三摩地。皆大羅剎。報終必沈",
    "X13n0286_006:0448c03": "生死苦海。非佛弟子。如是之人。相殺相吞相食未已。",
    "X13n0286_006:0448c04": "云何是人得出三界。汝教世人修三摩地。次斷殺生。",
    "X13n0286_006:0448c05": "是名如來先佛世尊。第二決定清淨明誨。是故阿難。",
    "X13n0286_006:0448c06": "若不斷殺。修禪定者。譬如有人。自塞其耳。高聲大&#x544C;。",
    "X13n0286_006:0448c07": "求人不聞。此等名為欲隱彌露。清淨比丘。及諸菩薩。",
    "X13n0286_006:0448c08": "於岐路行。不蹋生草。況以手拔。云何大悲取諸眾生",
    "X13n0286_006:0448c09": "血肉充食。若諸比丘。不服東方絲綿絹帛。及是此土",
    "X13n0286_006:0448c10": "靴履裘毳乳酪醍醐。如是比丘。於世真脫。酬還宿債。",
    "X13n0286_006:0448c11": "不遊三界。何以故。服其身分。皆為彼緣。如人食其地",
    "X13n0286_006:0448c12": "中百&#x7CD3;。足不離地。必使身心於諸眾生。若身身分。身",
    "X13n0286_006:0448c13": "心二塗。不服不食。我說是人真解脫者。如我此說。名",
    "X13n0286_006:0448c14": "為佛說。不如此說。即波旬說。",
    "X13n0286_006:0448c15": "[0448c15] 大力鬼。如嶽瀆諸神。鬼帥等。為大力部從。未免血",
    "X13n0286_006:0448c16": "食。易墜難升。行人入之。謂之墮落。自謂得無上道。",
    "X13n0286_006:0448c17": "認己是而不知其非。食肉得菩提路。如言酒肉不",
    "X13n0286_006:0448c18": "礙菩提之類。律開三淨。不見為我殺。不聞為我殺。",
    "X13n0286_006:0448c19": "不疑為我殺。加自死鳥殘。合稱五淨。乃小乘權宜。",
    "X13n0286_006:0448c20": "若真慈真脫皆在所斷矣。西域五天。通稱婆羅門",
    "X13n0286_006:0448c21": "國。神力所化。本無命根。末季現前無佛。所化無由。",
    "X13n0286_006:0448c22": "乃食眾生肉矣。心開者。禪定得力。然食肉障深。似",
    "X13n0286_006:0448c23": "而非實。身分者。指裘毳等。亦彼身之一分。服之即",
    "X13n0286_006:0448c24": "與成緣。劫初之人。體有飛光。足若御雲。後食地肥。",
    "X13n0286_006:0449a01": "啗香稻。即與地為緣。其體堅重。不離地矣。",
    "X13n0286_006:0449a02": "[0449a02] 阿難。又復世界六道眾生。其心不偷。則不隨其生死",
    "X13n0286_006:0449a03": "相續。汝修三昧。本出塵勞。偷心不除。塵不可出。縱有",
    "X13n0286_006:0449a04": "多智。禪定現前。如不斷偷。必落邪道。上品精靈。中品",
    "X13n0286_006:0449a05": "妖魅。下品邪人。諸魔所著。彼等&#x7FA3;邪。亦有徒眾。各各",
    "X13n0286_006:0449a06": "自謂成無上道。我滅度後。末法之中。多此妖邪。熾盛",
    "X13n0286_006:0449a07": "世間。潛匿姦欺。稱善知識。各自謂己得上人法。&#x8A43;惑",
    "X13n0286_006:0449a08": "無識。恐令失心。所過之處。其家耗散。我教比丘。循方",
    "X13n0286_006:0449a09": "乞食。令其捨貪。成菩提道。諸比丘等。不自熟食。寄於",
    "X13n0286_006:0449a10": "殘生。旅泊三界。示一往還。去已無返。云何賊人假我",
    "X13n0286_006:0449a11": "衣服。裨販如來。造種種業。皆言佛法。&#x5374;非出家具戒",
    "X13n0286_006:0449a12": "比丘為小乘道。由是疑誤無量眾生。墮無間獄。若我",
    "X13n0286_006:0449a13": "滅後。其有比丘。發心決定修三摩提。能於如來形像",
    "X13n0286_006:0449a14": "之前。身然一燈。燒一指節。及於身上爇一香炷。我說",
    "X13n0286_006:0449a15": "是人無始宿債。一時酬畢。長揖世間。永脫諸漏。雖未",
    "X13n0286_006:0449a16": "即明無上覺路。是人於法。已決定心。若不為此捨身",
    "X13n0286_006:0449a17": "微因。縱成無為。必還生人。酬其宿債。如我馬麥。正等",
    "X13n0286_006:0449a18": "無異。汝教世人修三摩地。後斷偷盜。是名如來先佛",
    "X13n0286_006:0449a19": "世尊。等三決定清淨明誨。是故阿難。若不斷偷。修禪",
    "X13n0286_006:0449a20": "定者。譬如有人。水灌漏&#x5DF5;。欲求其滿。縱經塵劫。終無",
    "X13n0286_006:0449a21": "平復。若諸比丘。衣&#x9262;之餘。分寸不畜。乞食餘分。施餓",
    "X13n0286_006:0449a22": "眾生。於大集會。合掌禮眾。有人捶詈。同於稱讚。必使",
    "X13n0286_006:0449a23": "身心二俱捐捨。身肉骨血。與眾生共。不將如來不了",
    "X13n0286_006:0449a24": "義說。迴為己解。以誤初學。佛印是人。得真三昧。如我",
    "X13n0286_006:0449b01": "所說。名為佛說。不如此說。即波旬說。",
    "X13n0286_006:0449b02": "[0449b02] 心不偷者。利欲念不起也。厭塵方可出塵。貪世豈",
    "X13n0286_006:0449b03": "能越世。不但取人之財。即假設形儀。邀人恭敬利",
    "X13n0286_006:0449b04": "養。皆偷也。偷心回邪。故墮邪類。妖言恐人。令人改",
    "X13n0286_006:0449b05": "心易志。敬如神明。傾財奉之。販。賣也。裨。助也。裨助",
    "X13n0286_006:0449b06": "偷心。販賣佛法也。稱造業為佛法。非法說法也。非",
    "X13n0286_006:0449b07": "具戒為小乘。法說非法也。盜者取他依報。資於己",
    "X13n0286_006:0449b08": "身。今損己正報。以供上聖。故能翻破無始盜業。又",
    "X13n0286_006:0449b09": "一切難捨。無過己身。難捨能捨。則餘貪愛決能棄",
    "X13n0286_006:0449b10": "捨。故曰是人於法。已決定心。苟能捨身而心不決",
    "X13n0286_006:0449b11": "捨。則徒增業苦。無益於道。佛宿世詬比丘可食馬",
    "X13n0286_006:0449b12": "麥。證果後毗蘭邑食之。示宿債必酬也。惡言尚酬。",
    "X13n0286_006:0449b13": "況逋負有不酬者哉。不畜施人。視毀如讚。利害二",
    "X13n0286_006:0449b14": "途。身心俱捨也。身與眾共。捨之至也。行能至此。其",
    "X13n0286_006:0449b15": "心不偷可知。阿含稱所蓄物。可以資身進道。薩婆",
    "X13n0286_006:0449b16": "多許百物各蓄一。是方便說。皆不了義。觀此行。令",
    "X13n0286_006:0449b17": "人慚愧墮淚。可見末法祖師。立為叢林。亦因時慈",
    "X13n0286_006:0449b18": "悲。曲就利生。非得已也。處此者。每愧不能取證。不",
    "X13n0286_006:0449b19": "萌一毫利養志。僅免罪戾。或遇人引斯經為難。實",
    "X13n0286_006:0449b20": "言末法未能。不可巧言無礙。",
    "X13n0286_006:0449b21": "[0449b21] 阿難。如是世界六道眾生。雖則身心無殺盜婬。三行",
    "X13n0286_006:0449b22": "已圓。若大妄語。即三摩提。不得清淨。成愛見魔。失如",
    "X13n0286_006:0449b23": "來種。所謂未得謂得。未證言證。或求世間尊勝第一。",
    "X13n0286_006:0449b24": "謂前人言。我今已得須陀洹果。斯陀含果。阿那含果。",
    "X13n0286_006:0449c01": "阿羅漢道。辟支佛乘。十地地前。諸位菩薩。求彼禮懺。",
    "X13n0286_006:0449c02": "貪其供養。是一顛迦。銷滅佛種。如人以刀斷多羅木。",
    "X13n0286_006:0449c03": "佛記是人永殞善根。無復知見。沉三苦海。不成三昧。",
    "X13n0286_006:0449c04": "我滅度後。敕諸菩薩。及阿羅漢。應身生彼末法之中。",
    "X13n0286_006:0449c05": "作種種形。度諸輪轉。或作沙門。白衣居士。人王宰官。",
    "X13n0286_006:0449c06": "童男童女。如是乃至婬女寡婦。姦偷屠販。與其同事。",
    "X13n0286_006:0449c07": "稱讚佛乘。令其身心入三摩地。終不自言我真菩薩。",
    "X13n0286_006:0449c08": "真阿羅漢。洩佛密因。輕言未學。唯除命終。陰有遺付。",
    "X13n0286_006:0449c09": "云何是人惑亂眾生。成大妄語。汝教世人修三摩地。",
    "X13n0286_006:0449c10": "後復斷除諸大妄語。是名如來先佛世尊。第四決定",
    "X13n0286_006:0449c11": "清淨明誨。是故阿難。若不斷其大妄語者。如刻人糞。",
    "X13n0286_006:0449c12": "為栴檀形。欲求香氣。無有是處。我教比丘。直心道場。",
    "X13n0286_006:0449c13": "於四威儀。一切行中。尚無&#x8657;假。云何自稱得上人法。",
    "X13n0286_006:0449c14": "譬如窮人妄號帝王。自取誅滅。況復法王。如何妄竊。",
    "X13n0286_006:0449c15": "因地不真。果招紆曲。求佛菩提。如噬臍人。欲誰成就。",
    "X13n0286_006:0449c16": "若諸比丘。心如直弦。一切真實。入三摩地。永無魔事。",
    "X13n0286_006:0449c17": "我印是人。成就菩薩無上知覺。如我所說。名為佛說。",
    "X13n0286_006:0449c18": "不如此說。即波旬說。",
    "X13n0286_006:0449c19": "[0449c19] 四果十地。未得謂得。名大妄語。貪其供養。求己尊",
    "X13n0286_006:0449c20": "勝。名愛魔。妄起邪見。謂己齊聖。名見魔。皆大妄也。",
    "X13n0286_006:0449c21": "顛迦。即闡提。此云信不具。多羅。此云岸形。樹名也。",
    "X13n0286_006:0449c22": "刀斷其本。永不發生。以妄語斷佛種。如刀斷木也。",
    "X13n0286_006:0449c23": "示現同形同事。令易信受。或作四句。是順行事。如",
    "X13n0286_006:0449c24": "是四句。是逆行事。稱讚二句。通上順逆。讚佛弘法。",
    "X13n0286_006:0450a01": "令人得入正定。雖現形同事。終不自言聖&#x8FF9;。洩漏",
    "X13n0286_006:0450a02": "密機於初學人前。唯命終時。略露消息。洩則不住。",
    "X13n0286_006:0450a03": "住則不洩。四威儀。行住坐臥也。果招紆曲。三途報",
    "X13n0286_006:0450a04": "也。以妄語求正覺。猶以自口噬自臍。莫能及也。",
    "X13n0286_006:0450a05": "大佛頂如來密因修證了義諸菩薩萬行首楞嚴經"
}