{
    "X40n0720_009:0553c18": "毗尼關要卷第九",
    "X40n0720_009:0553c20": "清金陵寶華山律學沙門 德基 輯",
    "X40n0720_009:0553c21": "[0553c21] ●五九十波逸提法。分四。初總標。二別列戒相。",
    "X40n0720_009:0553c22": "三結問。四勸持。",
    "X40n0720_009:0553c23": "[0553c23] 初總標。",
    "X40n0720_009:0553c24": "[0553c24] 諸大德。是九十波逸提法。半月半月說。戒經中來。",
    "X40n0720_009:0554a01": "[0554a01] (若論篇聚。俱屬第三。前三十事因財生犯。此九十事無因而犯。貪染雖輕。慢教無減。唯無財事為異。縱有",
    "X40n0720_009:0554a02": "過量。作&#x7240;衣等。但違教而作。不類三十唯截壞而後懺悔也 又斯波逸提法。性該六聚。凡屬故作。若輕",
    "X40n0720_009:0554a03": "若重。於方便位。皆有不敬聖教波逸提罪。此篇於諸篇中。獨得墮稱。所謂墮落燒煮覆障不如意處也。如",
    "X40n0720_009:0554a04": "佛告目連曰。若無慚愧輕慢佛語。犯波逸提。如夜摩天壽二千歲墮泥犁中。於人間數二十四億四十千",
    "X40n0720_009:0554a05": "歲。&#x89A9;此聖說。自當誡勗身心。慎思言行。則無非而不除。無戒而不淨者也)。",
    "X40n0720_009:0554a06": "[0554a06] 二別列戒相。有九十條。初知而妄語。乃至九十",
    "X40n0720_009:0554a07": "與佛等量作衣戒。",
    "X40n0720_009:0554a08": "[0554a08] ○第一知而妄語戒",
    "X40n0720_009:0554a09": "[0554a09] 總釋。",
    "X40n0720_009:0554a10": "[0554a10] 此是共戒。尼犯亦同。大乘同制。救眾生故得開。此",
    "X40n0720_009:0554a11": "是性罪。[0554a11] 律攝云。由詐妄事覆藏煩惱。制斯學處。",
    "X40n0720_009:0554a12": "[0554a12] 緣起處。",
    "X40n0720_009:0554a13": "[0554a13] 佛在釋翅搜迦維羅衛國尼拘類園中。",
    "X40n0720_009:0554a14": "[0554a14] 起緣人。",
    "X40n0720_009:0554a15": "[0554a15] 有釋迦子。字象力(按舍夷國有聚落名象力。因聚落以稱名也。後於舍衛國命終。",
    "X40n0720_009:0554a16": "雜阿含經佛記云。此人犯三種非法。所謂慳貪愚癡瞋恚。當墮地獄中。偈云 若生不善心 成就貪瞋",
    "X40n0720_009:0554a17": "癡 此身自作惡 還復害於己 如芭蕉生實 自害於其身 若無貪瞋癡 是名為智慧 不害",
    "X40n0720_009:0554a18": "於己身 是名勝丈夫 是以應除斷 貪瞋癡大患)。善能談論。常於外道",
    "X40n0720_009:0554a19": "梵志論義。若不如時。便違反前語。若僧中問是語",
    "X40n0720_009:0554a20": "時。即復違反前語。於眾中知而妄語。諸梵志譏嫌。",
    "X40n0720_009:0554a21": "諸比丘聞白佛。呵責結戒。",
    "X40n0720_009:0554a22": "[0554a22] 所立戒相。",
    "X40n0720_009:0554a23": "[0554a23] 若比丘知而妄語者。波逸提。",
    "X40n0720_009:0554a24": "[0554a24] 釋義 知而妄語者(律攝云。是決定心表非錯誤。妄語者。謂對了知人。違心異",
    "X40n0720_009:0554b01": "說。作詭誑言。名為妄語也)。不見言見。不聞言聞。不觸言觸。不知",
    "X40n0720_009:0554b02": "言知。見言不見。聞言不聞。觸言不觸。知言不知。見",
    "X40n0720_009:0554b03": "者眼識。聞者耳識。觸者鼻舌身三識。知者意識(薩婆",
    "X40n0720_009:0554b04": "多論云。見聞覺知。以三根性利。力用偏多。各分為名。三根性鈍。力用處少。總名為覺。又復三根能取遠境",
    "X40n0720_009:0554b05": "界。各分為名。三根近取境界。故合為名也)。",
    "X40n0720_009:0554b06": "[0554b06] 犯緣 此戒具足三緣。方成本罪。一有妄語心。二",
    "X40n0720_009:0554b07": "正說時知是妄語。三說聽了了。",
    "X40n0720_009:0554b08": "[0554b08] 定罪 此中犯者。若不見不聞。不觸不知。言我見",
    "X40n0720_009:0554b09": "聞觸知等。知而妄語。波逸提。[0554b09] 本不作妄語意。妄",
    "X40n0720_009:0554b10": "語時。知是妄語。妄語已。不憶是妄語。故妄語。波逸",
    "X40n0720_009:0554b11": "提。[0554b11] 於大眾中。知而妄語。說而了了。波逸提。[0554b11] 說",
    "X40n0720_009:0554b12": "而不了了。突吉羅。[0554b12] 說戒時。乃至三問憶念罪。而",
    "X40n0720_009:0554b13": "不說者。突吉羅。[0554b13] 薩婆多論云。若遣使妄語。若書",
    "X40n0720_009:0554b14": "信妄語。盡突吉羅。[0554b14] 根本律云。違心而說。皆得墮",
    "X40n0720_009:0554b15": "罪。[0554b15] 若不違心而說者。無犯。[0554b15] 比丘尼波逸提。小",
    "X40n0720_009:0554b16": "三眾突吉羅。是謂為犯。",
    "X40n0720_009:0554b17": "[0554b17] 開緣 不犯者。不見言不見。不聞言不聞。不觸言",
    "X40n0720_009:0554b18": "不觸。不知言不知。見言見。聞言聞。觸言觸。知言知。",
    "X40n0720_009:0554b19": "意有見想。便說者無犯。不犯者最初未制戒等。",
    "X40n0720_009:0554b20": "[0554b20] 會詳 律攝云。佛之弟子言常說實。不應為盟自",
    "X40n0720_009:0554b21": "雪。表他不信故。設被誣謗。亦不應作誓(雪者洗也。謂自洗清",
    "X40n0720_009:0554b22": "白也)。十誦律云。不得自&#x546A;&#x546A;他。不得以物自誓誓他。",
    "X40n0720_009:0554b23": "不得自投竄。令他投竄。&#x546A;與投竄一種故(即今投狀訴神",
    "X40n0720_009:0554b24": "等事)。法死珠林云。妄語二報。一多誹謗。謂因前世不",
    "X40n0720_009:0554c01": "務誠實妄語無信。故感今生多被他人誹謗也。二",
    "X40n0720_009:0554c02": "為他人所誑。謂因前世專以妄語欺誑於人。故感",
    "X40n0720_009:0554c03": "今生為人之所誑惑也。",
    "X40n0720_009:0554c04": "[0554c04] ○第二毀呰語戒",
    "X40n0720_009:0554c05": "[0554c05] 總釋。",
    "X40n0720_009:0554c06": "[0554c06] 此是共戒。尼犯亦同。大乘同制。若但毀呰。[0554c06] 梵網",
    "X40n0720_009:0554c07": "云。若佛子無事。謗他良人善人。罪結輕垢。若合自",
    "X40n0720_009:0554c08": "讚。即自讚毀他戒攝結重。若增上煩惱犯者。失菩",
    "X40n0720_009:0554c09": "薩戒。此是性罪。[0554c09] 律攝云。由出家人事不忍煩惱。",
    "X40n0720_009:0554c10": "制斯學處。",
    "X40n0720_009:0554c11": "[0554c11] 緣起處。",
    "X40n0720_009:0554c12": "[0554c12] 佛在給孤獨園。",
    "X40n0720_009:0554c13": "[0554c13] 起緣人。",
    "X40n0720_009:0554c14": "[0554c14] 六&#x7FA3;比丘斷諍事。以種類罵比丘。比丘慚愧。忘失",
    "X40n0720_009:0554c15": "前後。不得語。諸比丘聞白佛。訶責結戒。",
    "X40n0720_009:0554c16": "[0554c16] 所立戒相。",
    "X40n0720_009:0554c17": "[0554c17] 若比丘種類毀呰語者。波逸提。",
    "X40n0720_009:0554c18": "[0554c18] 釋義 種類毀呰者。卑姓家生。行業亦卑。伎術工",
    "X40n0720_009:0554c19": "巧亦卑。或言汝是犯過人。或言汝多結使人。或言",
    "X40n0720_009:0554c20": "汝禿盲人。或言汝禿瞎人。[0554c20] 卑者旃陀羅種(此云屠者。",
    "X40n0720_009:0554c21": "應法師云。此云嚴幟。一云主殺人。乃是西方屠殺之輩。以惡業自嚴。行時搖鈴持竹。以為&#x5E56;幟。故以為名。",
    "X40n0720_009:0554c22": "若不爾者。王必罪之。或翻可畏。法顯傳云。名為惡人。與人別居。若入城市。則擊竹以自異。人則識而避之。",
    "X40n0720_009:0554c23": "不相搪&#x63EC;)。除糞種。竹師種。車師種。[0554c23] 卑姓者拘湊(此是天竺",
    "X40n0720_009:0554c24": "[(白-日+田)/廾]小之姓也)。拘尸婆蘇晝(此是天竺[(白-日+田)/廾]小種族)。迦葉(此翻龜氏。其先代學道。有",
    "X40n0720_009:0555a01": "靈龜負圖而出。因以為姓。是天竺諸婆羅門之一姓。而非首族也)。阿提&#x68C3;夜(或云阿支",
    "X40n0720_009:0555a02": "羅。北天竺多此姓也)。婆羅墮(此云捷疾。或云利根。本行集翻重幢。此是婆羅門十八姓中之",
    "X40n0720_009:0555a03": "一姓。元居[(白-日+田)/廾]末也)若非卑姓。習卑伎術。即是卑姓。[0555a03] 卑業",
    "X40n0720_009:0555a04": "者。販賣&#x732A;羊。殺牛。放鷹鷂。獵人網魚。作賊捕賊者。",
    "X40n0720_009:0555a05": "守城知刑獄。[0555a05] 卑伎術工巧者。鍛作。木作。瓦陶作。",
    "X40n0720_009:0555a06": "皮韋作。剃髮作。&#x7C31;箕作。[0555a06] 犯者波羅夷。僧殘。波逸",
    "X40n0720_009:0555a07": "提。波羅提提舍尼。偷蘭遮。突吉羅。惡說。[0555a07] 結者。從",
    "X40n0720_009:0555a08": "瞋恚乃至五百結。[0555a08] 盲瞎者。盲瞎禿躄跛聾&#x7602;及",
    "X40n0720_009:0555a09": "餘眾患所加。[0555a09] 若比丘罵餘比丘言。汝生卑賤家。",
    "X40n0720_009:0555a10": "汝業卑。伎術卑。汝犯。汝結使。汝瞎禿。如是等。若面",
    "X40n0720_009:0555a11": "罵。若喻罵。若自比罵。面罵者。言汝是旃陀羅家生。",
    "X40n0720_009:0555a12": "除糞家生。乃至眾患所加。喻罵者。汝似旃陀羅。汝",
    "X40n0720_009:0555a13": "似除糞種等。自比罵者。我非旃陀羅種。我非除糞",
    "X40n0720_009:0555a14": "種。我非眾患所加(毀呰者。欲令前人羞愧。此有二。一由瞋忿。二因傲慢)。",
    "X40n0720_009:0555a15": "[0555a15] 犯緣 此戒具足三緣。方成本罪。一有毀呰心。二",
    "X40n0720_009:0555a16": "作毀呰語。三說而了了。",
    "X40n0720_009:0555a17": "[0555a17] 定罪 此中犯者。若比丘種類毀呰。語了了者。波",
    "X40n0720_009:0555a18": "逸提。[0555a18] 不了了者。突吉羅。[0555a18] 若以善法而面罵。若",
    "X40n0720_009:0555a19": "喻罵。若自比罵善法者。阿蘭若乞食補衲衣。乃至",
    "X40n0720_009:0555a20": "坐禪人。[0555a20] 面罵者。汝是阿蘭若。乃至坐禪人。[0555a20] 喻",
    "X40n0720_009:0555a21": "罵者。汝似阿蘭若。乃至坐禪人。[0555a21] 自比罵者。我非",
    "X40n0720_009:0555a22": "阿蘭若。乃至坐禪人。[0555a22] 若說了了不了了。皆突吉",
    "X40n0720_009:0555a23": "羅。[0555a23] 五分云。毀呰餘四眾。突吉羅。[0555a23] 比丘尼毀呰",
    "X40n0720_009:0555a24": "比丘比丘尼。波逸提。[0555a24] 毀呰餘三眾。突吉羅。[0555a24] 律",
    "X40n0720_009:0555b01": "攝云。毀呰俗人。亦得惡作。[0555b01] 若求寂等。於苾芻等",
    "X40n0720_009:0555b02": "而毀呰。得惡作罪。[0555b02] 對中方人作邊地語。對邊地",
    "X40n0720_009:0555b03": "人作中方語。若他解者得根本罪。若不解者得惡",
    "X40n0720_009:0555b04": "作罪。[0555b04] 薩婆多論云。若輕毀狂心。亂心。病壞心。在",
    "X40n0720_009:0555b05": "家無師僧越濟人。一切在家人。聾人。六罪人(犯四根本。",
    "X40n0720_009:0555b06": "破和合僧。出佛身血)。盡突吉羅。[0555b06] 若遣使書信。突吉羅。[0555b06] 設",
    "X40n0720_009:0555b07": "有先出家。而後癩病者。一切僧事得共作。若食時",
    "X40n0720_009:0555b08": "莫令坐眾中。[0555b08] 比丘尼波逸提。三小眾突吉羅。是",
    "X40n0720_009:0555b09": "謂為犯。",
    "X40n0720_009:0555b10": "[0555b10] 開緣 不犯者。相利故說。為法故說。為律故說。為",
    "X40n0720_009:0555b11": "教授故說。為親厚故說。或戲笑說。或因語次失口",
    "X40n0720_009:0555b12": "說。或獨說。夢中說。欲說此錯說彼。無犯。不犯者最",
    "X40n0720_009:0555b13": "初未制戒等。",
    "X40n0720_009:0555b14": "[0555b14] 會詳 法苑珠林云。惡罵二報。一常聞惡音。謂因",
    "X40n0720_009:0555b15": "前世口無禁忌。發言粗惡。令不忍聞。故感今生常",
    "X40n0720_009:0555b16": "聞穢惡之音也。二恒有諍訟。謂因前世恃力怙勢。",
    "X40n0720_009:0555b17": "好諍健訟。惡逆無德。故感今生常致諍訟而不和",
    "X40n0720_009:0555b18": "也。",
    "X40n0720_009:0555b19": "[0555b19] ○第三兩舌戒",
    "X40n0720_009:0555b20": "[0555b20] 總釋。",
    "X40n0720_009:0555b21": "[0555b21] 此是共戒。尼犯亦同。大乘同制。[0555b21] 梵網經云。見持",
    "X40n0720_009:0555b22": "戒比丘。手捉香爐。行菩薩道。而&#x9B2C;遘兩頭。謗欺賢",
    "X40n0720_009:0555b23": "人。無惡不造等。此是性罪。[0555b23] 律攝云。依門徒事由",
    "X40n0720_009:0555b24": "畜眾煩惱。制斯學處。",
    "X40n0720_009:0555c01": "[0555c01] 緣起處。",
    "X40n0720_009:0555c02": "[0555c02] 佛在給孤獨園。",
    "X40n0720_009:0555c03": "[0555c03] 起緣人。",
    "X40n0720_009:0555c04": "[0555c04] 六&#x7FA3;傳彼此屏語。遂至眾中未有&#x9B2C;事而生&#x9B2A;。已",
    "X40n0720_009:0555c05": "有&#x9B2A;事而不滅。諸比丘白佛。呵責結戒。",
    "X40n0720_009:0555c06": "[0555c06] 所立戒相。",
    "X40n0720_009:0555c07": "[0555c07] 若比丘兩舌語者。波逸提。",
    "X40n0720_009:0555c08": "[0555c08] 釋義 兩舌者(律攝云。為離間事。謂離間恩義。挑唆&#x9B2A;諍)。比丘&#x9B2A;亂比",
    "X40n0720_009:0555c09": "丘比丘尼式叉摩那沙彌沙彌尼優婆塞優婆夷",
    "X40n0720_009:0555c10": "國王大臣外道異學沙門婆羅門(如是互相&#x9B2C;亂)。&#x9B2C;亂者。",
    "X40n0720_009:0555c11": "某甲說是言。汝是旃陀羅種。除糞種(乃至眾患所加。如前毀呰",
    "X40n0720_009:0555c12": "戒中不異。是名兩舌也)。",
    "X40n0720_009:0555c13": "[0555c13] 犯緣 此戒具足三緣。方成本罪。一有心&#x9B2C;亂。二",
    "X40n0720_009:0555c14": "傳彼此屏語。三說聽了了。",
    "X40n0720_009:0555c15": "[0555c15] 定罪 此中犯者。比丘&#x9B2C;亂。說而了了者。波逸提。",
    "X40n0720_009:0555c16": "[0555c16] 不了了者。突吉羅。[0555c16] 薩婆多云。若以八事傳向",
    "X40n0720_009:0555c17": "四眾。突吉羅(八事者。一種。二伎。三作。四犯。五病。六相。七煩惱。八罵)。傳向在家",
    "X40n0720_009:0555c18": "無師僧。若遣使書信。狂心。亂心。病壞心。聾&#x7602;。越濟",
    "X40n0720_009:0555c19": "人。六罪人。一切在家人。盡突吉羅。[0555c19] 除此八事。更",
    "X40n0720_009:0555c20": "以餘事者。云汝是多眠多食人。戲笑人。若言汝欺",
    "X40n0720_009:0555c21": "誑人。多情詐人。如是向比丘說者。聞與不聞。盡突",
    "X40n0720_009:0555c22": "吉羅。[0555c22] 若不傳彼此語。但二邊說。令離散者。突吉",
    "X40n0720_009:0555c23": "羅。[0555c23] 律攝云。為離間意。他不了時。但得惡罪。[0555c23] 比",
    "X40n0720_009:0555c24": "丘尼波逸提。三小眾突吉羅。是謂為犯。",
    "X40n0720_009:0556a01": "[0556a01] 開緣 不犯者。破惡知識。破惡伴黨。破方便壞僧",
    "X40n0720_009:0556a02": "者。破助破僧者。破作非法非律羯磨者。破若為僧",
    "X40n0720_009:0556a03": "為塔廟若和尚同和尚阿闍黎同阿闍黎。若知識",
    "X40n0720_009:0556a04": "親友。若數數語者。無義無利。欲方便作無利義。破",
    "X40n0720_009:0556a05": "如是等人。無犯。不犯者最初未制戒等。",
    "X40n0720_009:0556a06": "[0556a06] 會詳 法苑珠林云。兩舌語二報。一得蔽惡眷屬。",
    "X40n0720_009:0556a07": "謂因前世兩舌使人朋儔分離乖間。皆生怨惡。故",
    "X40n0720_009:0556a08": "感今生得蔽惡眷屬也。二得不和合眷屬。謂因前",
    "X40n0720_009:0556a09": "世兩舌離間人之親愛。使不和合。故感今生得不",
    "X40n0720_009:0556a10": "和合眷屬也。",
    "X40n0720_009:0556a11": "[0556a11] ○第四與婦女同室宿戒",
    "X40n0720_009:0556a12": "[0556a12] 總釋。",
    "X40n0720_009:0556a13": "[0556a13] 此是共戒。尼犯亦同。大乘同制。避世譏嫌。及護梵",
    "X40n0720_009:0556a14": "行。[0556a14] 律攝云。由女人事婬染煩惱。制斯學處。",
    "X40n0720_009:0556a15": "[0556a15] 緣起處。",
    "X40n0720_009:0556a16": "[0556a16] 佛在給孤獨園。",
    "X40n0720_009:0556a17": "[0556a17] 起緣人。",
    "X40n0720_009:0556a18": "[0556a18] 尊者阿那律(或云阿那律陀。此云無滅。昔施食福。人天受樂。於今不滅。淨名疏云。或云",
    "X40n0720_009:0556a19": "阿泥盧豆。或云阿[少/兔]樓馱。梵音楚夏不同耳。此云如意。或云無貧。過去饑世。曾以稗飯。施辟支佛。九十一",
    "X40n0720_009:0556a20": "劫天人之中。受如意樂。故名如意。爾來無所乏斷。故名無貧。佛之從弟。斛飯王子。西域記云。阿泥[打-丁+聿]陀。舊",
    "X40n0720_009:0556a21": "曰阿那律者&#x8B4C;也 根本云。昔迦羅村馱佛制底之處。興大供養。時有&#x7FA3;賊欲行竊盜。入制底中。見其燈",
    "X40n0720_009:0556a22": "闍。遂便挑舉。&#x89A9;佛尊容。情生歡喜。即發大願。願我來世得遇大師。承事無倦。得妙天眼。人中第一。由彼願",
    "X40n0720_009:0556a23": "力。今獲天眼最為第一)。從舍衛國。向拘薩羅中路。至無比丘",
    "X40n0720_009:0556a24": "住處村。聞一婬女家。常止賓客。即往借宿門下。結",
    "X40n0720_009:0556b01": "跏趺坐。繫念在前。時拘薩羅國諸長者。亦來投宿",
    "X40n0720_009:0556b02": "門屋下。坐相逼近。婬女生愍念心。令入舍內。尊者",
    "X40n0720_009:0556b03": "結跏趺坐。繫念在前。婬女室中然燭。竟夕不絕。婬",
    "X40n0720_009:0556b04": "女於初夜來。求作夫。尊者默然不答不視。到後夜",
    "X40n0720_009:0556b05": "復求作夫。尊者復不答不視。何以故。由尊者得無",
    "X40n0720_009:0556b06": "上二俱解脫故(成實論云。二俱解脫者。一慧解脫。二心解脫。慧解脫者。謂以智慧斷",
    "X40n0720_009:0556b07": "無明惑業之縛。而得解脫也。二心解脫者。謂因此心離於貪愛之縛。而得解脫。今尊者見思斷盡。不染情",
    "X40n0720_009:0556b08": "欲。故不答不視)。此婬女即脫衣前捉。尊者以神通力。湧身",
    "X40n0720_009:0556b09": "在空。婬女慚愧。著衣合掌。懺悔至三。尊者即下本",
    "X40n0720_009:0556b10": "處。說微妙法。婬女得法眼淨。受三歸五戒。為優婆",
    "X40n0720_009:0556b11": "夷。次日尊者受其供養而去。還僧伽藍。向諸比丘",
    "X40n0720_009:0556b12": "說。少欲者嫌責。白佛結戒。",
    "X40n0720_009:0556b13": "[0556b13] 所立戒相。",
    "X40n0720_009:0556b14": "[0556b14] 若比丘與婦女同室宿者。波逸提。",
    "X40n0720_009:0556b15": "[0556b15] 釋義 婦女者。人女有知命根不斷。室者。有四周",
    "X40n0720_009:0556b16": "墻壁。障上有覆。或前敞而無壁。或有雖覆而不&#x5FA7;。",
    "X40n0720_009:0556b17": "或雖覆&#x5FA7;而有開處(室者實也。人物實滿其中。是謂曰室)。",
    "X40n0720_009:0556b18": "[0556b18] 犯緣 此戒具足四緣。方成本罪。一知有婦女。二",
    "X40n0720_009:0556b19": "堪行婬境。三同室無隔。四&#x8107;臥著地。",
    "X40n0720_009:0556b20": "[0556b20] 定罪 此中犯者。若比丘先宿。婦女後至。或婦女",
    "X40n0720_009:0556b21": "先至。比丘後到。或二人俱至。若欹臥(欹音谿不正臥)隨&#x8107;",
    "X40n0720_009:0556b22": "著地。波逸提。[0556b22] 隨轉側。波逸提。[0556b22] 若天女阿脩羅",
    "X40n0720_009:0556b23": "女龍女夜叉女餓鬼女同室宿。突吉羅。[0556b23] 若黃門",
    "X40n0720_009:0556b24": "二根人同室宿。突吉羅。[0556b24] 晝日婦女立比丘臥。突",
    "X40n0720_009:0556c01": "吉羅。[0556c01] 薩婆多云。此戒亦身教成罪。亦人上成罪。",
    "X40n0720_009:0556c02": "一臥一波逸提。十臥十波逸提。是名身教成罪。若",
    "X40n0720_009:0556c03": "一臥有一女人。一墮罪。有十女人。十墮罪。是名人",
    "X40n0720_009:0556c04": "上得罪。[0556c04] 若白衣舍內房舍各異。若比丘在一房",
    "X40n0720_009:0556c05": "中。女人在餘房。比丘不閉房戶。突吉羅。[0556c05] 閉戶。無",
    "X40n0720_009:0556c06": "犯。[0556c06] 若樹下。突吉羅。[0556c06] 五分云。若同覆異隔。若大",
    "X40n0720_009:0556c07": "會說法。若母姊妹近親疾患。有知男子自伴不臥。",
    "X40n0720_009:0556c08": "皆不犯。[0556c08] 律攝云。若天龍女可見形者。及傍生女",
    "X40n0720_009:0556c09": "同處宿。咸得惡作。[0556c09] 小傍生女不堪行婬者。不犯。",
    "X40n0720_009:0556c10": "[0556c10] 若有父母夫主等守護者。同宿無犯。[0556c10] 比丘尼",
    "X40n0720_009:0556c11": "波逸提。小三眾突吉羅。是謂為犯。",
    "X40n0720_009:0556c12": "[0556c12] 開緣 不犯者。比丘不知彼室內有婦女而宿。若",
    "X40n0720_009:0556c13": "比丘先至。而婦女後至。比丘不知。若屋有覆而四",
    "X40n0720_009:0556c14": "邊無障。或盡覆而半障。或盡覆而少障。或盡障而",
    "X40n0720_009:0556c15": "不覆。或盡障而少覆。或半覆半障。或少覆少障。或",
    "X40n0720_009:0556c16": "不覆不障露地。無犯。此室中若行若坐。無犯。若頭",
    "X40n0720_009:0556c17": "眩倒地。若病臥。無犯。或為強力所捉。若為人所縛。",
    "X40n0720_009:0556c18": "若命難。淨行難。無犯。不犯者最初未制戒等。",
    "X40n0720_009:0556c19": "[0556c19] ○第五同未受大戒人三宿戒",
    "X40n0720_009:0556c20": "[0556c20] 總釋。",
    "X40n0720_009:0556c21": "[0556c21] 此是共戒。尼犯亦同。大乘比丘同學。[0556c21] 律攝云。由",
    "X40n0720_009:0556c22": "眠宿事不寂靜煩惱。制斯學處。此戒二緣合結。",
    "X40n0720_009:0556c23": "[0556c23] 緣起處。",
    "X40n0720_009:0556c24": "[0556c24] 佛在曠野城。",
    "X40n0720_009:0557a01": "[0557a01] 起緣人。",
    "X40n0720_009:0557a02": "[0557a02] 六&#x7FA3;與諸長者共在講堂宿。六&#x7FA3;中有一人。亂心",
    "X40n0720_009:0557a03": "睡眠。轉側形露。有比丘以衣覆已。復更轉側露形。",
    "X40n0720_009:0557a04": "第二比丘復以衣覆。尋復轉側形起(善見云。臨欲眠時。應先念",
    "X40n0720_009:0557a05": "佛念法念僧念戒念天念無常。不先作念。心即散亂。是故露身形也)。長者譏笑調弄。",
    "X40n0720_009:0557a06": "時眠比丘慚愧無顏。餘比丘亦慚愧無顏。少欲比",
    "X40n0720_009:0557a07": "丘白佛。訶責結戒。不得與未受大戒人共宿。佛在",
    "X40n0720_009:0557a08": "拘睒毗國。諸比丘言。佛不聽與未受大戒人共宿。",
    "X40n0720_009:0557a09": "當遣羅云去。時羅云無屋住。往佛廁上宿(善見云。羅云入",
    "X40n0720_009:0557a10": "佛廁。以袈裟敷地而眠。所以入佛廁者。以淨潔故。多人以香花供養)。佛知往廁所作",
    "X40n0720_009:0557a11": "謦欬。羅云亦作謦欬聲。世尊知而故問。此中有誰。",
    "X40n0720_009:0557a12": "答言。我是羅云。問汝作何等。答諸比丘言。不得與",
    "X40n0720_009:0557a13": "未受具戒人共宿。驅我出。佛授指令捉將入自房",
    "X40n0720_009:0557a14": "共宿。明日集比丘告言。汝等無慈心。乃驅出小兒。",
    "X40n0720_009:0557a15": "是佛之子。不護我意耶。自今聽比丘與未受大戒",
    "X40n0720_009:0557a16": "人共二宿。若至三宿。明相未出時。應起避去。若至",
    "X40n0720_009:0557a17": "第四宿。應自去。或使彼去。當如是說戒。",
    "X40n0720_009:0557a18": "[0557a18] 所立戒相。",
    "X40n0720_009:0557a19": "[0557a19] 若比丘與未受大戒人共宿。過二宿至三宿。波逸提。",
    "X40n0720_009:0557a20": "[0557a20] 釋義 未受大戒人者。除比丘比丘尼。餘未受戒",
    "X40n0720_009:0557a21": "人是(謂三小眾及白衣也)。過二宿至三宿者(薩婆多論云。所以聽二宿者。若",
    "X40n0720_009:0557a22": "都不聽。或有失命因緣。以憐愍故。得共二宿。以護佛法故。不聽三宿)。",
    "X40n0720_009:0557a23": "[0557a23] 犯緣 此戒具足四緣。方成本罪。一未受具人。二",
    "X40n0720_009:0557a24": "共房無隔。三過限不遣。四&#x8107;臥著地。",
    "X40n0720_009:0557b01": "[0557b01] 定罪 此中犯者。本律得罪。同前戒。[0557b01] 僧祇云。若",
    "X40n0720_009:0557b02": "與未受具人同屋宿。第三宿時當異房。若露地。露",
    "X40n0720_009:0557b03": "地風雨雪寒時。當還入房坐至地了。若老病不堪",
    "X40n0720_009:0557b04": "坐者。當以縵障。若齊項。若齊掖。縵下至地。不得容",
    "X40n0720_009:0557b05": "&#x732B;子過。若道行時。無帳縵者。若未受具人可信者。",
    "X40n0720_009:0557b06": "應語言。汝眠我當坐。比丘欲眠時。當喚使覺。我眠",
    "X40n0720_009:0557b07": "汝坐。若眠。汝無福德。[0557b07] 薩婆多云。若共宿過二夜",
    "X40n0720_009:0557b08": "已。第三夜更共異人宿。波逸提。以前人相續故。若",
    "X40n0720_009:0557b09": "共宿二夜已。移在餘處。過一宿已。還共宿無過。",
    "X40n0720_009:0557b10": "[0557b10] 十誦云。有病比丘。使沙彌供給。雖臥無犯。是中有",
    "X40n0720_009:0557b11": "不病比丘。不應臥。[0557b11] 根本云。如在行路過二宿。通",
    "X40n0720_009:0557b12": "夜應眠。勿生疑惑。[0557b12] 目得迦云。不合與俗人求寂",
    "X40n0720_009:0557b13": "授學人(即學悔人)別住人同坐。必有難緣。無犯。[0557b13] 比丘",
    "X40n0720_009:0557b14": "尼波逸提。三小眾突吉羅。是謂為犯。",
    "X40n0720_009:0557b15": "[0557b15] 開緣 不犯者同前。",
    "X40n0720_009:0557b16": "[0557b16] 會詳 薩婆多云。結戒者。為佛法尊重故。為息誹",
    "X40n0720_009:0557b17": "謗故。",
    "X40n0720_009:0557b18": "[0557b18] ○第六與未受戒人共誦戒",
    "X40n0720_009:0557b19": "[0557b19] 總釋。",
    "X40n0720_009:0557b20": "[0557b20] 此是共戒。尼犯亦同。大乘比丘同學。[0557b20] 律攝云。由",
    "X40n0720_009:0557b21": "教授事。制斯學處。",
    "X40n0720_009:0557b22": "[0557b22] 緣起處。",
    "X40n0720_009:0557b23": "[0557b23] 佛在曠野城。",
    "X40n0720_009:0557b24": "[0557b24] 起緣人。",
    "X40n0720_009:0557c01": "[0557c01] 六&#x7FA3;與諸長者。共在講堂誦佛經。語聲高大。如婆",
    "X40n0720_009:0557c02": "羅門誦書聲無異。亂諸坐禪者。諸比丘聞白佛。訶",
    "X40n0720_009:0557c03": "責結戒。",
    "X40n0720_009:0557c04": "[0557c04] 所立戒相。",
    "X40n0720_009:0557c05": "[0557c05] 若比丘與未受戒人共誦者。波逸提。",
    "X40n0720_009:0557c06": "[0557c06] 釋義 未受戒者。除比丘比丘尼。餘者是。共誦者",
    "X40n0720_009:0557c07": "(五分云。並誦者俱時誦。或授聲未絕。彼已誦。或彼誦未竟。此復授)。句義非句義。句",
    "X40n0720_009:0557c08": "味非句味。字義非字義。[0557c08] 句義者。與人同誦。不前",
    "X40n0720_009:0557c09": "不後。諸惡莫作。眾善奉行。自淨其義。是諸佛教(句義",
    "X40n0720_009:0557c10": "者。偈中一句。是名句。又云。有字義昧。是名為句。句足義足。是名句義)。非句義者。如一",
    "X40n0720_009:0557c11": "人說諸惡莫作未竟。第二人抄前言諸惡莫作(非句",
    "X40n0720_009:0557c12": "義者。如一人說句未了。第二人復抄前而言者。句既未了。其義有缺。名非句義)。句味者。二",
    "X40n0720_009:0557c13": "人共誦。不前不後。眼無常。耳無常。乃至意無常(句味",
    "X40n0720_009:0557c14": "者。謂字雖同。其義有別。故云句味也)。非句味者。如人未稱眼無常。第",
    "X40n0720_009:0557c15": "二人抄前言眼無常(非句味准前知)。字義者。二人共誦。不",
    "X40n0720_009:0557c16": "前不後。阿羅波遮那。[0557c16] 非字義者。一人未稱言阿。",
    "X40n0720_009:0557c17": "第二人抄前言阿(義味等同前 文殊菩薩法一品云。阿羅跛者那者。是滿一切",
    "X40n0720_009:0557c18": "願義。何以故。阿字樂欲菩提義。羅字染著不捨眾生義。跛字第一義諦義。者字妙行義。那字無自性義。樂",
    "X40n0720_009:0557c19": "欲菩提。不捨眾生染。第一義諦中。行行修習。諸法無有自性。纔說此陀羅尼。一切如來所說法。攝入五字",
    "X40n0720_009:0557c20": "中。能令利益眾生。般若波羅蜜多成就)。法者。佛所說。聲聞所說。仙人",
    "X40n0720_009:0557c21": "所說。諸天所說。",
    "X40n0720_009:0557c22": "[0557c22] 犯緣 此戒具足四緣。方成本罪。一未受具人。二",
    "X40n0720_009:0557c23": "是三藏文句。三不先教誨。四同誦了了。",
    "X40n0720_009:0557c24": "[0557c24] 定罪 此中犯者。與未受戒人共誦。一說二說三",
    "X40n0720_009:0558a01": "說。若口授。若書授了了。波逸提。[0558a01] 不了了。突吉羅。",
    "X40n0720_009:0558a02": "[0558a02] 天子。阿脩羅子。夜叉子。龍子。乾闥婆子。畜生能",
    "X40n0720_009:0558a03": "變形者同誦。說而了了。突吉羅。[0558a03] 若師不教言。我",
    "X40n0720_009:0558a04": "說竟。汝可說者。師突吉羅。[0558a04] 若授弟子經。應教言。",
    "X40n0720_009:0558a05": "待我誦斷。汝當誦。若不受語者。不復得教。[0558a05] 僧祗",
    "X40n0720_009:0558a06": "云。雖比丘尼受具戒。亦不得教。[0558a06] 善見云。若長行",
    "X40n0720_009:0558a07": "同誦者。隨字得罪。若佛涅槃後。迦葉為上座。五百",
    "X40n0720_009:0558a08": "羅漢所集三藏。若共未受具戒人同誦此法者。得",
    "X40n0720_009:0558a09": "波逸提。[0558a09] 若法師所撰文字。共同誦者。不犯。[0558a09] 戒",
    "X40n0720_009:0558a10": "因緣經云。若比丘向未受戒者。說一句戒。波逸提",
    "X40n0720_009:0558a11": "(由六&#x7FA3;向沙彌說毗尼故制。&#x8462;以五篇之名。唯大僧法。沙彌等。必不可聞。聞則成盜法重難故)。律",
    "X40n0720_009:0558a12": "攝云。若不請。&#x8F19;為人說。得越法罪。[0558a12] 比丘尼波逸",
    "X40n0720_009:0558a13": "提。三小眾突吉羅。是謂為犯。",
    "X40n0720_009:0558a14": "[0558a14] 開緣 不犯者。我說竟汝說。一人誦竟一人書。若",
    "X40n0720_009:0558a15": "二人同業同誦。或戲笑語。疾疾語。獨語。夢中語。欲",
    "X40n0720_009:0558a16": "說此錯說彼。無犯。不犯者最初未制戒等。",
    "X40n0720_009:0558a17": "[0558a17] ○第七向未具人說他粗罪戒",
    "X40n0720_009:0558a18": "[0558a18] 總釋。",
    "X40n0720_009:0558a19": "[0558a19] 此是共戒。尼犯亦同。大乘同制。[0558a19] 義疏云。說過者",
    "X40n0720_009:0558a20": "有兩。一陷沒心。欲令前人失名利等。二治罰心。欲",
    "X40n0720_009:0558a21": "令前人被繫縛等。此二心皆是業主。必犯重戒。若",
    "X40n0720_009:0558a22": "獎勸心說。及被差說罪。皆不犯。又犯七逆十重。前",
    "X40n0720_009:0558a23": "人失戒。失戒後說。但犯輕垢。[0558a23] 律攝云。此由未近",
    "X40n0720_009:0558a24": "圓事不忍煩惱。制斯學處。此戒三緣合結。",
    "X40n0720_009:0558b01": "[0558b01] 緣起處。",
    "X40n0720_009:0558b02": "[0558b02] 佛在耆闍崛山。有行波利婆沙摩那埵比丘。在下",
    "X40n0720_009:0558b03": "行坐。",
    "X40n0720_009:0558b04": "[0558b04] 起緣人。",
    "X40n0720_009:0558b05": "[0558b05] 六&#x7FA3;語諸白衣。此等人犯如是如是事。故眾僧罰。",
    "X40n0720_009:0558b06": "使在下行坐。有過比丘聞之慚愧。餘比丘亦慚愧",
    "X40n0720_009:0558b07": "白佛。訶責結戒。犯粗惡罪。不得向未受大戒人說。",
    "X40n0720_009:0558b08": "時諸比丘不知粗惡罪。不粗惡罪。後乃知是粗惡",
    "X40n0720_009:0558b09": "罪。或有作波逸提懺悔者。或有畏慎者。佛言。不知",
    "X40n0720_009:0558b10": "不犯。故更加知字。後舍利弗為僧所差。在王眾中。",
    "X40n0720_009:0558b11": "說調達過。生畏慎心。佛言。僧差無犯。當如是說戒。",
    "X40n0720_009:0558b12": "[0558b12] 所立戒相。",
    "X40n0720_009:0558b13": "[0558b13] 若比丘知他有粗惡罪。向未受大戒人說。除僧羯磨。",
    "X40n0720_009:0558b14": "波逸提。",
    "X40n0720_009:0558b15": "[0558b15] 釋義 粗惡罪者。波羅夷僧殘。[0558b15] 未受大戒人者。",
    "X40n0720_009:0558b16": "除比丘比丘尼。餘者是。[0558b16] 除僧羯磨者(僧白二羯磨差說無",
    "X40n0720_009:0558b17": "犯)。僧者。同一羯磨同一說戒。",
    "X40n0720_009:0558b18": "[0558b18] 犯緣 此戒具足四緣。方成本罪。一知是粗罪。二",
    "X40n0720_009:0558b19": "僧不差說。三所對未具戒人。四說而了了。",
    "X40n0720_009:0558b20": "[0558b20] 定罪 此中犯者。知他比丘有粗惡罪。向未受大",
    "X40n0720_009:0558b21": "戒人說而了了。波逸提。[0558b21] 不了了。突吉羅。[0558b21] 除粗",
    "X40n0720_009:0558b22": "罪已。更以餘罪。向未受大戒人說。突吉羅。[0558b22] 自犯",
    "X40n0720_009:0558b23": "粗惡罪。向未受大戒人說。突吉羅。[0558b23] 除比丘比丘",
    "X40n0720_009:0558b24": "尼。以餘人粗惡罪。向未受大戒人說。突吉羅(餘人者。出",
    "X40n0720_009:0558c01": "家三小眾。及在家二眾也)。粗惡粗惡想。波逸提。[0558c01] 粗惡疑。突吉",
    "X40n0720_009:0558c02": "羅。[0558c02] 非粗惡粗惡想。突吉羅。[0558c02] 非粗惡疑。突吉羅。",
    "X40n0720_009:0558c03": "[0558c03] 僧祇云。比丘尼雖受具戒。亦不得向說。[0558c03] 根本",
    "X40n0720_009:0558c04": "云。若於不知俗家。作不知想疑。向彼說。得墮罪。",
    "X40n0720_009:0558c05": "[0558c05] 若於知俗家。作不知想疑。向彼說。得突吉羅。[0558c05] 若",
    "X40n0720_009:0558c06": "於不知俗家。作先知想疑。不犯。[0558c06] 五分云。教向甲",
    "X40n0720_009:0558c07": "說而向乙說。教說此罪而說彼罪。皆波逸提。[0558c07] 十",
    "X40n0720_009:0558c08": "誦云。若羯磨此比丘作說罪人。餘比丘說者。突吉",
    "X40n0720_009:0558c09": "羅。[0558c09] 若令向此人說此處說。向餘人餘處說者。突",
    "X40n0720_009:0558c10": "吉羅。[0558c10] 若僧作隨意隨時隨處說罪羯磨者說。無",
    "X40n0720_009:0558c11": "犯(問五分教向甲說而向乙說等。皆波逸提。十誦向餘人餘處說。突吉羅。此二何從。答既被僧差。",
    "X40n0720_009:0558c12": "則所向雖或失當。宜從十誦結經。設以惡心欲令陷沒。故向乙說。宜從五分結重也)。薩婆多",
    "X40n0720_009:0558c13": "云。向未受具戒人說二篇罪名。波逸提。[0558c13] 說罪事。",
    "X40n0720_009:0558c14": "突吉羅。[0558c14] 若說下三篇罪名。突吉羅。[0558c14] 說罪事。亦",
    "X40n0720_009:0558c15": "突吉羅。[0558c15] 不問前比丘有罪無罪。向未受具戒人",
    "X40n0720_009:0558c16": "說其粗罪。盡波逸提。[0558c16] 若遣使書信印。亦突吉羅。",
    "X40n0720_009:0558c17": "[0558c17] 若說出佛身血。壞僧輪對首。偷蘭。[0558c17] 若說四事",
    "X40n0720_009:0558c18": "邊十三事邊。一切偷蘭遮。突吉羅。[0558c18] 比丘尼波逸",
    "X40n0720_009:0558c19": "提。三小眾突吉羅。是謂為犯。",
    "X40n0720_009:0558c20": "[0558c20] 開緣 不犯者。若不知。若眾僧差。粗惡非粗惡想。",
    "X40n0720_009:0558c21": "若白衣先已聞。無犯。不犯者最初未制戒等。",
    "X40n0720_009:0558c22": "[0558c22] 會詳 薩婆多云。結戒者。為大護佛法故。若向白",
    "X40n0720_009:0558c23": "衣說比丘罪惡者。則前人於佛法中。無信敬心。故",
    "X40n0720_009:0558c24": "寧破塔壞像。不得向未受具戒人說比丘過惡。若",
    "X40n0720_009:0559a01": "說罪過。則破法身故(可不慎之)。",
    "X40n0720_009:0559a02": "[0559a02] ○第八向外人說證法戒",
    "X40n0720_009:0559a03": "[0559a03] 總釋。",
    "X40n0720_009:0559a04": "[0559a04] 此是共戒。尼犯亦同。大乘同制。[0559a04] 律攝云。因未近",
    "X40n0720_009:0559a05": "圓人。似求名利。似有貪故。制斯學處(戒因緣經中乃向沙彌說",
    "X40n0720_009:0559a06": "故制)。",
    "X40n0720_009:0559a07": "[0559a07] 緣起處。",
    "X40n0720_009:0559a08": "[0559a08] 佛在毗舍離獼猴江邊樓閣精舍。",
    "X40n0720_009:0559a09": "[0559a09] 起緣人。",
    "X40n0720_009:0559a10": "[0559a10] 知而故問婆裘園比丘。頗實爾耶。答言實爾。佛言。",
    "X40n0720_009:0559a11": "汝等癡人。真實猶不得向人說。&#x51B5;不實。呵責結戒",
    "X40n0720_009:0559a12": "(准此義。即前大妄語戒因緣並起。不實者結重。實者從輕。結集之時。輕重各列)。",
    "X40n0720_009:0559a13": "[0559a13] 所立戒相。",
    "X40n0720_009:0559a14": "[0559a14] 若比丘向未受戒人。說過人法。言我見是。我知是。實",
    "X40n0720_009:0559a15": "者波逸提。",
    "X40n0720_009:0559a16": "[0559a16] 釋義 如初篇第四戒中。更無異故不出。",
    "X40n0720_009:0559a17": "[0559a17] 犯緣 此戒具足三緣。方成本罪。一實得上人法。",
    "X40n0720_009:0559a18": "二舉意向未受具人說。三說而了了。",
    "X40n0720_009:0559a19": "[0559a19] 定罪 此中犯者。若彼真實有此事。向未受大戒",
    "X40n0720_009:0559a20": "人。說而了了者。波逸提。[0559a20] 不了了。突吉羅。[0559a20] 若手",
    "X40n0720_009:0559a21": "印書。若作知相遣人。了了波逸提。[0559a21] 不了了。突吉",
    "X40n0720_009:0559a22": "羅。[0559a22] 若天子。阿脩羅子。夜叉子。乾闥婆子。龍子。餓",
    "X40n0720_009:0559a23": "鬼子。畜生能變化者。向說得上人法。了了不了了。",
    "X40n0720_009:0559a24": "盡突吉羅。[0559a24] 向受大戒人。非同意者。說突吉羅。",
    "X40n0720_009:0559b01": "[0559b01] 自稱言。我得根力覺道禪定解脫三昧。向人說者。",
    "X40n0720_009:0559b02": "波逸提。[0559b02] 五分云。受大戒人不問而向說。語語突",
    "X40n0720_009:0559b03": "吉羅。[0559b03] 不犯者。泥洹時說。[0559b03] 律攝云。對俗人現神",
    "X40n0720_009:0559b04": "通。得惡作罪(神者。如比丘有大神力。能無量變化。震動大地。以一為多。以多為一。若近",
    "X40n0720_009:0559b05": "物遠物。是神非通。通者。若墻壁高山。徹過無礙。如行&#x8657;空凌&#x8657;如鳥。入地如水。履水如地。身出&#x70DF;燄。如大",
    "X40n0720_009:0559b06": "火聚。日月威光。以手捫摸。乃至梵天身得自在。是名通也。今云神通。二法合說)。不犯者。為",
    "X40n0720_009:0559b07": "顯聖教。現希有事。或欲令彼所化有情心調伏故。",
    "X40n0720_009:0559b08": "雖現無犯。[0559b08] 言我清淨持戒。突吉羅。[0559b08] 若說天龍",
    "X40n0720_009:0559b09": "鬼神來至我所。為名利故。波逸提。[0559b09] 若言旋風土",
    "X40n0720_009:0559b10": "鬼來至我所。為名利故。突吉羅。[0559b10] 若實誦三藏。隨",
    "X40n0720_009:0559b11": "所誦經。隨所解義。隨所問答。為名利故。向人說者。",
    "X40n0720_009:0559b12": "突吉羅。[0559b12] 摩得勒伽云。向狂人散亂心人重病人",
    "X40n0720_009:0559b13": "說。突吉羅。[0559b13] 比丘尼波逸提。小三眾突吉羅。是謂",
    "X40n0720_009:0559b14": "為犯。",
    "X40n0720_009:0559b15": "[0559b15] 開緣 不犯者。若實得上人法。自言是業報。不言",
    "X40n0720_009:0559b16": "是脩得。向同意比丘說。若說根力覺道解脫三昧。",
    "X40n0720_009:0559b17": "不向人說我得。或戲笑語。獨語。夢中語。欲說此錯",
    "X40n0720_009:0559b18": "說彼。無犯。不犯者最初未制戒等。",
    "X40n0720_009:0559b19": "[0559b19] 會詳 薩婆多云。結戒者。為大人法故。若自稱德",
    "X40n0720_009:0559b20": "行。覆藏過罪。是小人法。為平等法故。若自種聖德。",
    "X40n0720_009:0559b21": "則賢愚各異。前人於眾僧。無平等心故。",
    "X40n0720_009:0559b22": "[0559b22] ○第九與女人過說法戒",
    "X40n0720_009:0559b23": "[0559b23] 總釋。",
    "X40n0720_009:0559b24": "[0559b24] 此是共戒。尼犯亦同。大乘同學。須護譏嫌。必若不",
    "X40n0720_009:0559c01": "起譏嫌。隨機廣略為說無犯。此是制罪。[0559c01] 律攝云。",
    "X40n0720_009:0559c02": "因說法事婬染過限譏嫌煩惱。制斯學處。此戒三",
    "X40n0720_009:0559c03": "緣合結。",
    "X40n0720_009:0559c04": "[0559c04] 緣起處。",
    "X40n0720_009:0559c05": "[0559c05] 佛在給孤獨園。",
    "X40n0720_009:0559c06": "[0559c06] 起緣人。",
    "X40n0720_009:0559c07": "[0559c07] 迦留陀夷詣一大長者家。在姑前。與兒婦耳語說",
    "X40n0720_009:0559c08": "法。姑見問婦。說何等事。婦言。與我說法。姑言。若說",
    "X40n0720_009:0559c09": "法者當高聲。令我等聞。云何乃耳中獨說耶。乞食",
    "X40n0720_009:0559c10": "比丘聞白佛。訶責結戒。與女人說法。波逸提。時有",
    "X40n0720_009:0559c11": "女人請比丘說法。比丘畏慎白佛。佛言。聽比丘與",
    "X40n0720_009:0559c12": "女人說法。不得過五六語。諸比丘復以畏慎心。以",
    "X40n0720_009:0559c13": "無有知男子便休。不與女人說法。佛言。自今已去。",
    "X40n0720_009:0559c14": "除有知男子。聽過五六語。與女人說法。如是請授",
    "X40n0720_009:0559c15": "五戒。說五戒法。受八戒。說八戒。法說八聖道法。十",
    "X40n0720_009:0559c16": "不善法。十善法。諸女問義。以無知男子。皆不敢為",
    "X40n0720_009:0559c17": "受。為說答義。佛言。自今已去。聽無知男子。乃至問",
    "X40n0720_009:0559c18": "義。若不解。當廣說(起緣雖多。唯三緣制戒。故云三緣合結也)。",
    "X40n0720_009:0559c19": "[0559c19] 所立戒相。",
    "X40n0720_009:0559c20": "[0559c20] 若比丘與女人說法。過五六語。除有知男子。波逸提。",
    "X40n0720_009:0559c21": "[0559c21] 釋義 女人者(人女有知。未命斷。能解知善惡言義)。法者(律攝云。謂是如來所",
    "X40n0720_009:0559c22": "說。或聲聞所說)。五語者。色無我。受想行識無我(受戒揵度云。世尊食",
    "X40n0720_009:0559c23": "後。告五比丘色無我。若色是我者。色不增益。而我不受苦。若色是我者。應得自在。欲得如是色。不用如是",
    "X40n0720_009:0559c24": "色。以色無我故。而色增長。故受諸苦。亦復不能得隨意。欲得如是色便得。不用如是色便不得。受想行識",
    "X40n0720_009:0560a01": "亦復如是)。六語者。眼無常。耳無常。鼻舌身意無常(無常經云。",
    "X40n0720_009:0560a02": "假使妙高山。劫盡皆散壞。大海深無底。亦復有枯竭。大地及日月。時至皆歸盡。未曾有一法。不被無常吞",
    "X40n0720_009:0560a03": " 淨名疏云。身無常等者。決擇記云。約生老病死配之。緣初起名生。本無有故無常也。老奪盛色故無強",
    "X40n0720_009:0560a04": "也。病為疾苦所侵故無力也。死來滅壞故無堅也。此約粗事無常。亦云一期無常。言速朽之法。不可住也。",
    "X40n0720_009:0560a05": "此約細無常。亦云剎那無常。若悟此生滅無常。得四沙門果故。即藏教義也)。過者(律攝云。過",
    "X40n0720_009:0560a06": "五至六。過六至七。是名過也)。有知男子者。解粗惡不粗惡事(僧祗",
    "X40n0720_009:0560a07": "云。若盲若聾若眠。亦名無知男子。若減七歲。若過七歲。不解好惡語義味。不名有知男子。若七歲若過七",
    "X40n0720_009:0560a08": "歲。解好惡義味。是名有知男子 薩婆多云。有知男子者。謂解人情語言。意趣可作證明者。要是相解言",
    "X40n0720_009:0560a09": "語。若方類不同者。一切不聽。男子必是白衣。一切出家人亦不得以事同。故。正使眾僧集會。若有女人若",
    "X40n0720_009:0560a10": "多若少。無有知男子。不得為說。得為尼說法。一切尼眾以教誡法故無過)。",
    "X40n0720_009:0560a11": "[0560a11] 犯緣 此戒具足四緣。方成本罪。一人女有知解。",
    "X40n0720_009:0560a12": "二所說佛法。三無知男子。四過說了了。",
    "X40n0720_009:0560a13": "[0560a13] 定罪 此中犯者。為女人說法。過五六語。徐有知",
    "X40n0720_009:0560a14": "男子。說而了了。波逸提。[0560a14] 不了了。突吉羅。[0560a14] 若天",
    "X40n0720_009:0560a15": "女。阿脩羅女。龍女。夜又女。乾闥婆女。餓鬼女。畜生",
    "X40n0720_009:0560a16": "女能變化不能變化者。為說過五六語。了了不了",
    "X40n0720_009:0560a17": "了。盡突吉羅。[0560a17] 五分云。為女人說五六語竟。語言",
    "X40n0720_009:0560a18": "法正。齊此從坐起去。更有因緣。復來坐為說。不犯。",
    "X40n0720_009:0560a19": "[0560a19] 若說五六語竟。更有女人來。為後女人說。如是",
    "X40n0720_009:0560a20": "相續為無量女人說。皆不犯。[0560a20] 若自誦經。女人來",
    "X40n0720_009:0560a21": "聽。若女人問義。要使得解。過五六語。皆不犯。[0560a21] 薩",
    "X40n0720_009:0560a22": "婆多云。女者能受婬欲者。若石女若小女未堪任",
    "X40n0720_009:0560a23": "作淫欲者。突吉羅。[0560a23] 若說世間常事。突吉羅。[0560a23] 比",
    "X40n0720_009:0560a24": "丘尼波逸提。三小眾突吉羅。是謂為犯。",
    "X40n0720_009:0560b01": "[0560b01] 開緣 不犯者。若五六語有知男子前過說。若無",
    "X40n0720_009:0560b02": "知男子前授優婆夷五戒。及說五戒法。與八關齋。",
    "X40n0720_009:0560b03": "說八關齋法。說八聖道。及十不善。十善法。及女人",
    "X40n0720_009:0560b04": "問義。若不解廣為說。若戲笑語。疾疾語。獨語。夢中",
    "X40n0720_009:0560b05": "語。欲說此錯說彼。無犯。不犯者最初未制戒等。",
    "X40n0720_009:0560b06": "[0560b06] 會詳 法華云。不應於女人身。取能生欲想相。而",
    "X40n0720_009:0560b07": "為說法。亦不樂見。若入他家。不與小女處女寡女",
    "X40n0720_009:0560b08": "等共語。亦復不近五種不男之人以為親厚。不獨",
    "X40n0720_009:0560b09": "入他家。若有因緣。須獨入時。但一心念佛。若為女",
    "X40n0720_009:0560b10": "人說法。不露齒笑。不現胸臆。乃至為法猶不親厚。",
    "X40n0720_009:0560b11": "&#x51B5;復餘事。",
    "X40n0720_009:0560b12": "[0560b12] ○第十掘地戒",
    "X40n0720_009:0560b13": "[0560b13] 總釋。",
    "X40n0720_009:0560b14": "[0560b14] 此是共戒。尼犯亦同。大乘同學。此是制罪。[0560b14] 律攝",
    "X40n0720_009:0560b15": "云。由作鄙業妨廢正脩。因壞地事。制斯學處。此戒",
    "X40n0720_009:0560b16": "二緣合結。",
    "X40n0720_009:0560b17": "[0560b17] 緣起處。",
    "X40n0720_009:0560b18": "[0560b18] 佛在曠野城。",
    "X40n0720_009:0560b19": "[0560b19] 起緣人。",
    "X40n0720_009:0560b20": "[0560b20] 六群與佛脩治講堂。自手掘地。諸長者譏嫌。斷他",
    "X40n0720_009:0560b21": "命根。諸比丘聞白佛。呵責結戒。不聽自手掘地。六",
    "X40n0720_009:0560b22": "群復教人掘言。掘是置是。諸長者復譏嫌。佛言。當",
    "X40n0720_009:0560b23": "如是說戒。",
    "X40n0720_009:0560b24": "[0560b24] 所立戒相。",
    "X40n0720_009:0560c01": "[0560c01] 若比丘自手掘地。若教人掘者。波逸提。",
    "X40n0720_009:0560c02": "[0560c02] 釋義 自手掘地者。已掘地未掘地。若已掘地。經",
    "X40n0720_009:0560c03": "四月被雨漬。還如本(十誦云。地有二種。生地。不生地。多雨國土。八月地生。少雨",
    "X40n0720_009:0560c04": "國土。四月地生。除是名不生地。文八月謂驚蟄後立冬前。四月謂夏四月 律攝云。生地者。謂未曾掘。若",
    "X40n0720_009:0560c05": "曾經掘。被天雨濕。或餘水霑時經三月。是名生地。若無雨濕及餘水霑潤時經六月。亦名生地。異此非生。",
    "X40n0720_009:0560c06": "自作教他。成犯)。",
    "X40n0720_009:0560c07": "[0560c07] 犯緣 此戒具足四緣。方成本罪。一是生地。二生",
    "X40n0720_009:0560c08": "地想。三故掘。四要傷土。",
    "X40n0720_009:0560c09": "[0560c09] 定罪 此中犯者。若用鋤。或以钁&#x65B5;。或以椎。或以",
    "X40n0720_009:0560c10": "鎌刀刺。乃至指爪掐傷地。一切波逸提。[0560c10] 打栓入",
    "X40n0720_009:0560c11": "地。波逸提。[0560c11] 地上然火。波逸提。[0560c11] 有地想。波逸提",
    "X40n0720_009:0560c12": "(謂地作地想。非是砂石想)。若不教言看是知是。突吉羅(此是淨語。令彼",
    "X40n0720_009:0560c13": "淨人自知所應掘應置。比丘法不得直言掘是置是也)。僧祇云。若河邊坎上。",
    "X40n0720_009:0560c14": "以&#x811A;蹋墮。蹋蹋波夜提。[0560c14] 坎岸邊行土崩。無犯。",
    "X40n0720_009:0560c15": "[0560c15] 若營事比丘多塔物僧物。欲藏地中。若在露處生",
    "X40n0720_009:0560c16": "地。不得自掘。當使淨人知。若在覆處死地。得自掘",
    "X40n0720_009:0560c17": "藏。釘栓拔栓亦爾。[0560c17] 若死土被雨已。不得自取。使",
    "X40n0720_009:0560c18": "淨人取盡。雨所洽際。然後自取。無罪。[0560c18] 掘地。波夜",
    "X40n0720_009:0560c19": "提。[0560c19] 半沙。越毗尼罪。[0560c19] 純沙。無罪。[0560c19] 若石薑石糞",
    "X40n0720_009:0560c20": "&#x7070;亦如是。[0560c20] 薩婆多云。不生地觸上乾土。突吉羅。",
    "X40n0720_009:0560c21": "[0560c21] 下侵濕地。犯墮。[0560c21] 墻根齊築處。不犯。以異於地。",
    "X40n0720_009:0560c22": "故雖築治。若濕相淹發。犯墮。[0560c22] 凡欲取菜草土。當",
    "X40n0720_009:0560c23": "遙言。某處有好者淨來。若到邊指示。犯也。[0560c23] 蟻封",
    "X40n0720_009:0560c24": "雨時。犯突吉羅。以非根本實地故。若中生草觸草",
    "X40n0720_009:0561a01": "犯墮。封土犯突吉羅者。有少相連分故。屋下地犯",
    "X40n0720_009:0561a02": "墮。通覆處處地若土起。犯突吉羅。及下地犯墮。",
    "X40n0720_009:0561a03": "[0561a03] 十誦云。掘不生地。一掘一突吉羅。[0561a03] 掘生地。一掘",
    "X40n0720_009:0561a04": "一波逸提。[0561a04] 若比丘作師匠。欲新起佛圖僧坊畫",
    "X40n0720_009:0561a05": "地作模。不犯。餘比丘畫者。犯罪。[0561a05] 若金銀等&#x945B;。若",
    "X40n0720_009:0561a06": "雌黃赭土白墡處。生石處。黑石處。沙處。鹽處掘者。",
    "X40n0720_009:0561a07": "不犯。[0561a07] 根本律云。若營作比丘欲定基時。得好星。",
    "X40n0720_009:0561a08": "候吉辰。無有淨人。應自以栓釘地。記疆界深四指",
    "X40n0720_009:0561a09": "者。無犯。[0561a09] 比丘尼波逸提。小三眾突吉羅。是謂為",
    "X40n0720_009:0561a10": "犯。",
    "X40n0720_009:0561a11": "[0561a11] 開緣 不犯者。若語言知是看是。若曳材木曳竹。",
    "X40n0720_009:0561a12": "若離倒地扶正。若反&#x750E;石。取牛糞。取崩岸土。若鼠",
    "X40n0720_009:0561a13": "壤土。若除經行處土。若除屋內土。若來往經行。若",
    "X40n0720_009:0561a14": "掃地。若杖築地。若不故掘。一切不犯。無犯者最初",
    "X40n0720_009:0561a15": "未制戒等。",
    "X40n0720_009:0561a16": "[0561a16] ○第十一壞鬼神村戒",
    "X40n0720_009:0561a17": "[0561a17] 總釋。",
    "X40n0720_009:0561a18": "[0561a18] 此是共戒。尼犯亦同。大乘同學。此是制罪。[0561a18] 律攝",
    "X40n0720_009:0561a19": "云。因種子及鬼神&#x90A8;事以譏嫌無悲煩惱。制斯學",
    "X40n0720_009:0561a20": "處。",
    "X40n0720_009:0561a21": "[0561a21] 緣起處。",
    "X40n0720_009:0561a22": "[0561a22] 佛在曠野城。",
    "X40n0720_009:0561a23": "[0561a23] 起緣人。",
    "X40n0720_009:0561a24": "[0561a24] 告諸比丘。有一曠野比丘。脩治房舍。自斫樹耶。答",
    "X40n0720_009:0561b01": "言實斫。呵責結戒。",
    "X40n0720_009:0561b02": "[0561b02] 所立戒相。",
    "X40n0720_009:0561b03": "[0561b03] 若比丘壞鬼神村。波逸提。",
    "X40n0720_009:0561b04": "[0561b04] 釋義 鬼神者。非人是(婆沙云。鬼者畏也。謂&#x8657;怯多畏。又云威也。能令他畏",
    "X40n0720_009:0561b05": "其威也。又希求名之為鬼。謂彼餓鬼恒從他人。希求飲食。以活性命 光明疏云。神者能也。大力者。能移",
    "X40n0720_009:0561b06": "山填海。小力者。能隱顯變化。故曰神也)。村者。一切草木是。村有五種。",
    "X40n0720_009:0561b07": "一根種呵&#x68C3;陀(即黃薑也)。憂尸羅(即香莩也。此云茅香根。正法念處經云。是",
    "X40n0720_009:0561b08": "冷藥草名。根本云。香附子)。貿他致吒(是雀頭香)。盧犍(即黃連也)。及根餘所",
    "X40n0720_009:0561b09": "生者是(因根生故。名根種也)。枝種者。柳舍摩(是菩提樹也)。婆羅醯",
    "X40n0720_009:0561b10": "陀(謂貝多羅樹也。此二種樹。見交廣有。餘方不見)。及餘枝種等是(因枝發生。故云",
    "X40n0720_009:0561b11": "枝種)。節生種者。蘇蔓那華(又云須曼那。此云善攝意。亦名蘇摩那華。其色黃白",
    "X40n0720_009:0561b12": "極香。樹不至大高三四尺。下垂如&#x8462;。其華香氣與末利華相似)。蘇羅婆(未詳)。蒲醯那",
    "X40n0720_009:0561b13": "(是外國草名也)。勒蓼(即是蓼草。其味苦辣。類有多種。天蓼亦云水紅草。多生水傍。苗莖尺餘。葉",
    "X40n0720_009:0561b14": "大色赤白。馬蓼葉大同前。卑濕之地亦生。水蓼生淺水中。葉大有黑點。毛蓼冬根不死。葉上有毛。白蓼紅",
    "X40n0720_009:0561b15": "蓼香蓼禾蓼等)。及餘節生種者是。[0561b15] 覆羅種者(是&#x8657;中種也)。甘",
    "X40n0720_009:0561b16": "蔗。竹葦。藕根。及餘覆羅生種者是(覆羅未知何義。諸部節種)。子",
    "X40n0720_009:0561b17": "種者。子還生子者是(即如稻麥&#x8534;豆粟等子。還生子故)。若斫截墮",
    "X40n0720_009:0561b18": "故。名壞鬼神村也(律攝云。村者聚義。謂是林薄諸鬼神鳥獸等稟生命者託之而",
    "X40n0720_009:0561b19": "住。猶若人村。壞者。是拗拉拔掘斬截摧傷之總名也)。",
    "X40n0720_009:0561b20": "[0561b20] 犯緣 此戒具足四緣。方成本罪。一是生草木。二",
    "X40n0720_009:0561b21": "草木想。三故壞。四斫截斷。",
    "X40n0720_009:0561b22": "[0561b22] 定罪 此中犯者。於五生種中。若生生想。自斷。若",
    "X40n0720_009:0561b23": "教他斷。若自炒。教他炒。自&#x7151;。教他&#x7151;。波逸提。[0561b23] 若",
    "X40n0720_009:0561b24": "生疑。突吉羅。[0561b24] 生非生想。突吉羅。[0561b24] 非生生想。突",
    "X40n0720_009:0561c01": "吉羅。[0561c01] 非生疑。突吉羅。[0561c01] 草木七種色。青。黃。赤。白。",
    "X40n0720_009:0561c02": "黑。縹(青白色即淺青色也)。紫色。[0561c02] 生草木作生草木想。若自",
    "X40n0720_009:0561c03": "斷。教他斷。若自炒。教他炒。自&#x7151;。教他&#x7151;。波逸提。",
    "X40n0720_009:0561c04": "[0561c04] 生草木疑。突吉羅。[0561c04] 生草木非生草木想。突吉羅。",
    "X40n0720_009:0561c05": "[0561c05] 非生草木生草木想。突吉羅。[0561c05] 非生草木疑。突",
    "X40n0720_009:0561c06": "吉羅。[0561c06] 若打栓著樹上。波逸提。[0561c06] 若以火著生草",
    "X40n0720_009:0561c07": "木上。波逸提。[0561c07] 若斷多分生草木。波逸提。[0561c07] 若斷",
    "X40n0720_009:0561c08": "半乾半生草木。突吉羅。[0561c08] 若不言看是知是。突吉",
    "X40n0720_009:0561c09": "羅。[0561c09] 五分律云。若比丘一一所須語淨人言。汝知",
    "X40n0720_009:0561c10": "是。若不解。復語言汝看是。若不解。復語言與我是。",
    "X40n0720_009:0561c11": "[0561c11] 若為火燒。若折。若斫。知必不生。不犯。[0561c11] 住處庭",
    "X40n0720_009:0561c12": "中生草。聽使淨人知。[0561c12] 摩得勒伽云。以&#x7070;土沙覆",
    "X40n0720_009:0561c13": "生草。突吉羅。[0561c13] 語餘人言。取是果。我欲食。突吉羅。",
    "X40n0720_009:0561c14": "[0561c14] 生果未淨。全咽。突吉羅。[0561c14] 取木耳。突吉羅。[0561c14] 打",
    "X40n0720_009:0561c15": "熟果落。突吉羅。[0561c15] 打生果落。波逸提。[0561c15] 善見云。木",
    "X40n0720_009:0561c16": "倒笮比丘而不死。雖手中有刀斧等。寧守死不斫",
    "X40n0720_009:0561c17": "木掘土以脫命。何以故。掘土斫木得墮。智慧人寧",
    "X40n0720_009:0561c18": "守戒而死。不犯戒而生。[0561c18] 若人放火燒寺。為護住",
    "X40n0720_009:0561c19": "處。得&#x5257;草掘土以斷火。不犯。[0561c19] 若水中翻蓮花浮",
    "X40n0720_009:0561c20": "萍。突吉羅。[0561c20] 若離水。波逸提。[0561c20] 若須花果。得舉樹",
    "X40n0720_009:0561c21": "枝下。使淨人取。不犯。不得令枝折。若樹高淨人不",
    "X40n0720_009:0561c22": "及。比丘得抱淨人取。不犯。[0561c22] 若樹押人。比丘得斫",
    "X40n0720_009:0561c23": "樹掘地以救其命。不犯(問上云木倒笮。比丘不得斫木掘土以脫命。下云若",
    "X40n0720_009:0561c24": "樹押人。比丘得斫樹掘地以救其命。此二義何從。答木笮比丘不得斫木掘土。正謂自利。寧守戒而死。不",
    "X40n0720_009:0562a01": "犯戒而生也。樹押於人。得斫樹掘地。務當救人。不犯禁戒。自他俱利。正與大乘教意相符也)。薩",
    "X40n0720_009:0562a02": "婆多云。不問有種子無種子。要須淨而食不淨果。",
    "X40n0720_009:0562a03": "若合子吞咽。突吉羅。[0562a03] 若嚙破。波逸提。[0562a03] 第三分",
    "X40n0720_009:0562a04": "云。不應不淨果便食。應作五種淨法食。一火淨。二",
    "X40n0720_009:0562a05": "刀淨。三瘡淨。四鳥啄淨。五不中種淨。是中初後兩",
    "X40n0720_009:0562a06": "種淨已都食。餘三種淨。應去子食。不應噉不淨果",
    "X40n0720_009:0562a07": "菜。不應自作淨。不應自手捉令人作淨。應置地使",
    "X40n0720_009:0562a08": "人作淨。作淨已不應不受而食。[0562a08] 律攝云。若蒲桃",
    "X40n0720_009:0562a09": "瓜果總為一聚。於三四處以火拄之。此便為淨。若",
    "X40n0720_009:0562a10": "刀爪一一皆須別淨。[0562a10] 僧祇云。有國土作穀聚。畏",
    "X40n0720_009:0562a11": "非人偷。以&#x7070;火燒上作識。即此為淨。如摩摩帝有",
    "X40n0720_009:0562a12": "倉穀未淨。畏年少比丘不知法。使淨人火淨。至倉",
    "X40n0720_009:0562a13": "&#x7CD3;盡。比丘恒得語言舂去。不犯。[0562a13] 比丘尼波逸提。",
    "X40n0720_009:0562a14": "小三眾突吉羅。是謂為犯。[0562a14] 五分云。餘三眾無故。",
    "X40n0720_009:0562a15": "殺生草木。突吉羅。[0562a15] 薩婆多云。三眾是淨人。不犯",
    "X40n0720_009:0562a16": "(問今此二律其義何從。答若無故殺生草木。必從五分結罪。若為三寶營作。即依薩婆多無犯。開遮得所。",
    "X40n0720_009:0562a17": "義無乖謬也)。",
    "X40n0720_009:0562a18": "[0562a18] 開緣 不犯者。言看是知是。若斷枯乾草木。若於",
    "X40n0720_009:0562a19": "生草木上。曳木曳竹。若生草覆道。以杖披遮令開。",
    "X40n0720_009:0562a20": "若以瓦石拄之。而斷傷草木。若除經行地土。及掃",
    "X40n0720_009:0562a21": "經行來往處地。誤撥斷生草木。若以杖築地。撥生",
    "X40n0720_009:0562a22": "草木斷。無犯。不犯者最初未制戒等。",
    "X40n0720_009:0562a23": "[0562a23] 會詳 根本云。凡授事人為營作故。將伐樹時。於",
    "X40n0720_009:0562a24": "七日前。在彼樹下。設諸祭食。誦經&#x546A;願。說十善道。",
    "X40n0720_009:0562b01": "讚歎善業。復應告言。若於此樹。舊住天神應別求",
    "X40n0720_009:0562b02": "居止此樹。今為三寶有所營作。過七日已。當斬伐",
    "X40n0720_009:0562b03": "之。若伐樹時。有異相現者。應為讚歎。施捨功德。說",
    "X40n0720_009:0562b04": "慳貪過。若仍現異相。即不應伐。若無別相。應可伐",
    "X40n0720_009:0562b05": "之。[0562b05] 薩婆多云。結戒者。為不惱眾生故。為止誹謗",
    "X40n0720_009:0562b06": "故。為大護佛法故。凡有三戒。大利益佛法。一不得",
    "X40n0720_009:0562b07": "擔。二不得殺草木。三不得掘地。若不制三戒。一切",
    "X40n0720_009:0562b08": "國王當使比丘種種作役。有此三戒。帝主一切息",
    "X40n0720_009:0562b09": "心。[0562b09] 根本雜事云。得&#x4E49;尸羅國有醫&#x9262;羅龍王。化",
    "X40n0720_009:0562b10": "身為摩納婆形(此云儒童)。持滿篋金。&#x5FA7;遊諸處。說偈問",
    "X40n0720_009:0562b11": "言 何處王為上 於染而染著 無染而有染",
    "X40n0720_009:0562b12": " 何者是愚夫 何處愚者憂 何處智者喜",
    "X40n0720_009:0562b13": " 誰和合別離 說名為安樂 若有解者。即以金",
    "X40n0720_009:0562b14": "篋供養。然無有人能解釋者。漸行至婆羅&#x75C6;斯國。",
    "X40n0720_009:0562b15": "復如是唱。有人報言。有上智人。住阿蘭若。名那剌",
    "X40n0720_009:0562b16": "陀。當解斯義。未幾那剌陀至。龍以偈問。彼聞記憶。",
    "X40n0720_009:0562b17": "告言。十二年後當為汝解釋。龍言。太長久。漸求減",
    "X40n0720_009:0562b18": "至七日。時那剌陀即往告五比丘。五比丘答言。汝",
    "X40n0720_009:0562b19": "可問佛。即詣鹿林。禮足而坐。佛為說法。證預流果。",
    "X40n0720_009:0562b20": "願求出家。佛言。先為摩納婆解釋頌義。然後出家。",
    "X40n0720_009:0562b21": "應如是答。[0562b21] 第六王為上。[0562b21] 染處即生著。[0562b21] 無染",
    "X40n0720_009:0562b22": "而起染。[0562b22] 說此是愚夫。[0562b22] 愚者於此憂。[0562b22] 智人於",
    "X40n0720_009:0562b23": "此喜。[0562b23] 愛處能別離。[0562b23] 此則名安樂。[0562b23] 彼若不解。",
    "X40n0720_009:0562b24": "更為說頌。[0562b24] 若人聞妙語。[0562b24] 解已脩勝定。[0562b24] 若聞",
    "X40n0720_009:0562c01": "不了義。[0562c01] 彼人由放逸。[0562c01] 彼若更疑。汝可對彼。",
    "X40n0720_009:0562c02": "以爪截葉。若問世尊出世。報言已出。若問何處。報",
    "X40n0720_009:0562c03": "言在施鹿林。時那剌陀受佛教已。至龍王所。具答",
    "X40n0720_009:0562c04": "如上。彼龍化作轉輪聖王。往世尊所。佛言。汝愚癡",
    "X40n0720_009:0562c05": "人。於迦攝波佛時。受佛禁戒。不能護持。感此下劣",
    "X40n0720_009:0562c06": "長壽龍身。今者何故還起詐心。汝今可復本形。龍",
    "X40n0720_009:0562c07": "言。世尊。我是龍身。多諸怨惡。恐有眾生共相損害。",
    "X40n0720_009:0562c08": "佛&#x52C5;金手神。為之守護。龍王別至一處。遂復本形。",
    "X40n0720_009:0562c09": "身有七頭。頭尾相去有二百驛。一一頭上各生一",
    "X40n0720_009:0562c10": "醫羅大樹。被風搖動。膿血皆流。霑污形骸。臭穢可",
    "X40n0720_009:0562c11": "惡。常有蠅蛆。諸蟲&#x5FA7;其身上。晝夜咂食。是時龍王",
    "X40n0720_009:0562c12": "即以本身。詣世尊所。禮足&#x5374;住。白言。唯願世尊。為",
    "X40n0720_009:0562c13": "我授記。當於何日。捨此龍身。佛言。當來人壽八萬",
    "X40n0720_009:0562c14": "歲時有佛出世。號曰慈氏。為汝授記。當免龍身。龍",
    "X40n0720_009:0562c15": "王悲哭。諸頭眼中一時淚出。成十四河。駛流驚注。",
    "X40n0720_009:0562c16": "佛令裁止。勿致損國。龍禮佛足。忽然不現。大眾問",
    "X40n0720_009:0562c17": "其往因。佛言。迦攝波佛時。此龍於佛法中。出家脩",
    "X40n0720_009:0562c18": "行。善閑三藏。具習定門。經行醫羅樹下。以自策勵。",
    "X40n0720_009:0562c19": "樹葉打頭。即便忍受。後時繫心疲倦。從定而起。策",
    "X40n0720_009:0562c20": "念經行。葉還打頭極痛。發瞋怒心。即以兩手。折其",
    "X40n0720_009:0562c21": "樹葉投地。作如是語。迦攝波佛於無情物上。見何",
    "X40n0720_009:0562c22": "過咎。而制學處。令受斯苦。由彼猛毒瞋心毀戒。命",
    "X40n0720_009:0562c23": "終墮此龍中。",
    "X40n0720_009:0562c24": "[0562c24] ○第十二異語惱他戒",
    "X40n0720_009:0563a01": "[0563a01] 總釋。",
    "X40n0720_009:0563a02": "[0563a02] 此是共戒。尼犯亦同。大乘同學。此是性罪。[0563a02] 律攝",
    "X40n0720_009:0563a03": "云。由違惱事瞋恚煩惱。制斯學處。此戒二緣合結。",
    "X40n0720_009:0563a04": "[0563a04] 緣起處。",
    "X40n0720_009:0563a05": "[0563a05] 佛在拘睒毗國瞿師羅園中。",
    "X40n0720_009:0563a06": "[0563a06] 起緣人。",
    "X40n0720_009:0563a07": "[0563a07] 尊者闡陀犯罪。諸比丘問言。汝自知犯罪耶。即以",
    "X40n0720_009:0563a08": "餘事報言。汝向誰語。為說何事。為論何理。為語我。",
    "X40n0720_009:0563a09": "為語誰耶。是誰犯罪。罪由何生。我不見罪。云何言",
    "X40n0720_009:0563a10": "我有罪。諸比丘白佛。佛以無數方便呵責。聽僧與",
    "X40n0720_009:0563a11": "作餘語。羯磨結戒。餘語者波逸提。後便觸惱眾僧。",
    "X40n0720_009:0563a12": "喚來不來。不喚來便來。應起不起。不應起便起。應",
    "X40n0720_009:0563a13": "語不語。不應語便語。諸比丘白佛呵責已。聽僧與",
    "X40n0720_009:0563a14": "闡陀作觸惱羯磨。當如是說戒。",
    "X40n0720_009:0563a15": "[0563a15] 所立戒相。",
    "X40n0720_009:0563a16": "[0563a16] 若比丘妄作異語惱他者。波逸提。",
    "X40n0720_009:0563a17": "[0563a17] 釋義 妄作異語者(善見云。若比丘見闡那捉銀錢。比丘語言。何以捉銀錢。答",
    "X40n0720_009:0563a18": "言。我捉錫錢非銀錢。或見飲酒語言。汝何以飲酒。答言。我飲水。語言。汝何以與女人獨坐屏處。答言。有智",
    "X40n0720_009:0563a19": "男子。是名餘語。或時默然不答 律攝云。如有苾芻問苾芻言。爾見如是相貌苾芻。及俗人男女不。便作",
    "X40n0720_009:0563a20": "惱心。而答之曰。如此之人我不曾見。但見兩&#x811A;從此而去。或時默然。是謂異語惱他)。",
    "X40n0720_009:0563a21": "[0563a21] 犯緣 此戒具足三緣。方成本罪。一有心惱他。二",
    "X40n0720_009:0563a22": "餘語觸惱。三僧與作羯磨已。",
    "X40n0720_009:0563a23": "[0563a23] 定罪 此中犯者。僧未作白。作餘語。汝向誰說。為",
    "X40n0720_009:0563a24": "說何事。為論何理。為我說。為餘人說。我不見此罪。",
    "X40n0720_009:0563b01": "如是語者。盡突吉羅。[0563b01] 若作白已。如是語者。盡波",
    "X40n0720_009:0563b02": "逸提。[0563b02] 若未白。喚來不來。不喚來便來。應起不起。",
    "X40n0720_009:0563b03": "不應起便起。應語不語。不應語便語。一切突吉羅。",
    "X40n0720_009:0563b04": "[0563b04] 若作白竟。一切波逸提。[0563b04] 若上座喚來不來。突",
    "X40n0720_009:0563b05": "吉羅(違逆眾僧結重。違逆上座結輕)。僧祇云。若僧中問異答異。得",
    "X40n0720_009:0563b06": "波夜提。[0563b06] 若多人中和尚阿闍黎諸長老前問異",
    "X40n0720_009:0563b07": "答異。越毗尼罪。[0563b07] 律攝云。若於僧伽及尊重類。稱",
    "X40n0720_009:0563b08": "理之教。垢心違惱。亦得墮罪。[0563b08] 非稱理教。作違惱",
    "X40n0720_009:0563b09": "言。得惡作。[0563b09] 若向不解人。而作違惱。亦惡作罪。",
    "X40n0720_009:0563b10": "[0563b10] 若差知眾事。以垢惡心。應作不作。不應作而作。皆",
    "X40n0720_009:0563b11": "得墮罪。[0563b11] 若無惡心。得惡作罪。[0563b11] 五分云。若輕戒",
    "X40n0720_009:0563b12": "波逸提。[0563b12] 師令掃地不掃。教順掃而逆掃。皆突吉",
    "X40n0720_009:0563b13": "羅。[0563b13] 根本云。若苾芻見獵人逐&#x9E9E;鹿等入寺內。彼",
    "X40n0720_009:0563b14": "問頗見有鹿從此過不。不應答言見。若是寒時。報",
    "X40n0720_009:0563b15": "言。可入溫室向火。若是熱時。報言。可入涼室飲水。",
    "X40n0720_009:0563b16": "若彼云。我不疲倦。我問走鹿。應自觀指甲。報言。我",
    "X40n0720_009:0563b17": "見指甲。若更問者。應觀太&#x8657;。報言。我見太&#x8657;。若彼",
    "X40n0720_009:0563b18": "云。我不問指甲及太&#x8657;。然問可殺有情於此過不。",
    "X40n0720_009:0563b19": "即應&#x5FA7;觀四方。作如是念。於勝義諦一切諸行。本",
    "X40n0720_009:0563b20": "無有情。報言。我不見有情。此皆無犯。若餘問時。不",
    "X40n0720_009:0563b21": "如實答。皆得墮罪。[0563b21] 比丘尼波逸提。小三眾突吉",
    "X40n0720_009:0563b22": "羅。是謂為犯。",
    "X40n0720_009:0563b23": "[0563b23] 開緣 不犯者。重聽不解。前語有參差。汝向誰說。",
    "X40n0720_009:0563b24": "乃至我不見此罪。若欲作非法非毗尼羯磨。若僧",
    "X40n0720_009:0563c01": "若塔寺。若和尚阿闍黎親舊知識。欲為作無利益",
    "X40n0720_009:0563c02": "羯磨。不與和合。喚來不來。教莫來便來。不犯。若一",
    "X40n0720_009:0563c03": "坐食。若不作餘食法食。若病喚起不起。不犯。或舍",
    "X40n0720_009:0563c04": "崩壞。或燒。或毒蛇入舍。乃至命難。梵行難。教莫起",
    "X40n0720_009:0563c05": "便起。不犯。若惡心問上人法汝說是。不與說。不犯。",
    "X40n0720_009:0563c06": "若作非法非毗尼羯磨。若僧塔寺和尚阿闍黎親",
    "X40n0720_009:0563c07": "舊知識為作無利益。教莫語便語。不犯。若小語。疾",
    "X40n0720_009:0563c08": "疾語。夢中語。若獨語。欲說此錯說彼。不犯。[0563c08] 律攝",
    "X40n0720_009:0563c09": "云。若口有病。含藥不言。無犯。[0563c09] 不犯者。最初未制",
    "X40n0720_009:0563c10": "戒等。"
}