{
    "X56n0940_001:0669b05": "No. 940",
    "X56n0940_001:0669b06": "學天台宗法門大意",
    "X56n0940_001:0669b08": "天台沙門 行滿",
    "X56n0940_001:0669b09": "[0669b09] 今依大師教門五時說經八教釋義如來出世一代",
    "X56n0940_001:0669b10": "化儀不出此八收攝具足言五時者依大經云從牛",
    "X56n0940_001:0669b11": "出乳喻佛說十二部經圓滿修多羅華嚴頓教最初",
    "X56n0940_001:0669b12": "之說名第一時次從乳出酪喻佛從修多羅說四阿",
    "X56n0940_001:0669b13": "含十二年前小乘三藏名第二時次從酪出生蘇喻",
    "X56n0940_001:0669b14": "佛十二年後說方等典名第三時次從生蘇出熟蘇",
    "X56n0940_001:0669b15": "喻佛從方等後說諸部般若始自色心終乎種智皆",
    "X56n0940_001:0669b16": "摩訶衍名第四時次從熟蘇出醍醐喻佛從摩訶般",
    "X56n0940_001:0669b17": "若說大涅槃法華開權同一醍醐五味具足法華一",
    "X56n0940_001:0669b18": "乘開前四味會三歸一無非佛乘成醍醐教獨得妙",
    "X56n0940_001:0669b19": "名(云云)言八教者謂頓漸不定祕密藏通別圓頓等",
    "X56n0940_001:0669b20": "四教是佛化儀藏等四教是佛化法會漸歸頓更無",
    "X56n0940_001:0669b21": "餘乘(云云)藏等四教出自天台亦云神僧授與亦云",
    "X56n0940_001:0669b22": "大師義立是故大經云下智觀故得聲聞菩提中智",
    "X56n0940_001:0669b23": "觀故得緣覺菩提上智觀故得菩薩菩提上上智觀",
    "X56n0940_001:0669b24": "故得諸佛菩提即其義也(云云)言三觀者依中論四",
    "X56n0940_001:0669c01": "句偈云因緣所生法我說即是空亦名為假名亦是",
    "X56n0940_001:0669c02": "中道義三觀一心中得故云一心三觀耳因中用心",
    "X56n0940_001:0669c03": "名為三觀果時證得名為三德入祕密藏是故經云",
    "X56n0940_001:0669c04": "安置諸子祕密藏中我亦不久自住其中四教用觀",
    "X56n0940_001:0669c05": "各有區分巧拙不同藏教拙度折色名空空觀猶拙",
    "X56n0940_001:0669c06": "通教巧度體色名空猶來入似根有利鈍利根菩薩",
    "X56n0940_001:0669c07": "八地已上道觀雙流接入初住三觀具足別教菩薩",
    "X56n0940_001:0669c08": "次第而修先空次假後中用前二觀為方便道得入",
    "X56n0940_001:0669c09": "中道第一義諦別別而修未能圓融故云別耳別小",
    "X56n0940_001:0669c10": "別大亦名為別得三觀名圓教用觀者初心之人一",
    "X56n0940_001:0669c11": "心三觀觀於三諦三諦是境名為所觀是觀名為能",
    "X56n0940_001:0669c12": "觀境觀具足證三智理初後不二大論燋炷即其義",
    "X56n0940_001:0669c13": "也論言三智實是一心中得說時次第令人易解故",
    "X56n0940_001:0669c14": "分次第耳涅槃法華同醍醐教大之與妙一體異名",
    "X56n0940_001:0669c15": "大師判之涅槃稱為捃拾教扶律說常何者法華開",
    "X56n0940_001:0669c16": "權三周記&#x8382;上中下根皆悉入實如秋收冬藏更無",
    "X56n0940_001:0669c17": "所作大陣已破餘黨不難涅槃終窮無非常住十仙",
    "X56n0940_001:0669c18": "外道增上之徒廣開常宗純陀妙義皆以得悟捃拾",
    "X56n0940_001:0669c19": "之說其在茲乎(云云)摩訶止觀一部大意不出法華",
    "X56n0940_001:0669c20": "三昧之異名依經修觀非數他寶期心有地四種四",
    "X56n0940_001:0669c21": "諦簡非顯是發菩提心後約六即令朱紫不濫六位",
    "X56n0940_001:0669c22": "具足初後不二夫言六者簡其濫即者簡其顯不同",
    "X56n0940_001:0669c23": "他云即佛濫於上位故以六即簡定發菩提心四弘",
    "X56n0940_001:0669c24": "之說依境發心上求下化誓豈境如壞驢車正南而",
    "X56n0940_001:0670a01": "遊略述大猷廣在諸文云。",
    "X56n0940_001:0670a02": "[0670a02] 貞元二十年十月二十日因日本國求法僧最澄",
    "X56n0940_001:0670a03": "故記。",
    "X56n0940_001:0670a04": "[0670a04] 此依大師教門華嚴法華同是一乘之伴不異若論",
    "X56n0940_001:0670a05": "開權華嚴別教主伴未融猶不自在法華白牛開漸",
    "X56n0940_001:0670a06": "歸頓別教主伴即是法華白牛一乘無別名不次第",
    "X56n0940_001:0670a07": "華嚴別教名為次第未證白牛法華開顯皆同頓說",
    "X56n0940_001:0670a08": "前後之殊耳。"
}