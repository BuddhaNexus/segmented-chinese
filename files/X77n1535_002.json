{
    "X77n1535_002:0669c10": "天台智者大師別傳下卷",
    "X77n1535_002:0669c12": "四明沙門 曇照 註",
    "X77n1535_002:0669c13": "[0669c13] 先師初陳寡德。次讓名僧。後舉同學。三辭不免。仍求",
    "X77n1535_002:0669c14": "四願。一。雖好學禪。行不稱法。年既西夕。邁守繩&#x7240;。撫",
    "X77n1535_002:0669c15": "臆論心。假名而已。吹噓在彼。惡聞過實。願勿以禪法",
    "X77n1535_002:0669c16": "見欺。二。生在邊表。長逢離亂。身闇庠序。口拙暄&#x51C9;。方",
    "X77n1535_002:0669c17": "外&#x8657;玄。久非其分。域間樽節。一無可取。雖欲自慎。終",
    "X77n1535_002:0669c18": "恐樸直忤人。願不責其規矩。三。微欲傳燈以報法恩。",
    "X77n1535_002:0669c19": "若身當戒範。應重去就。去就若重。傳燈則闕。去就若",
    "X77n1535_002:0669c20": "輕。則來嫌誚。安身未若通法。願許為法勿嫌輕重。四。",
    "X77n1535_002:0669c21": "三十餘年水石之間因成性。今王塗既一。佛法再興。",
    "X77n1535_002:0669c22": "謬承人汎沐此恩化。內竭朽力仰酬外護。若丘壑念",
    "X77n1535_002:0669c23": "起。願放其飲啄以卒殘生。許此四心乃赴優時。大王",
    "X77n1535_002:0669c24": "方希淨戒。故妙願唯諾。",
    "X77n1535_002:0670a01": "[0670a01] 邊表者。荊州屬江北。屬魏地。是邊也。長逢離亂。侯",
    "X77n1535_002:0670a02": "景亂梁。魏殺元帝也。方外&#x8657;玄等者。自晉至梁多",
    "X77n1535_002:0670a03": "習莊老。文中子云。&#x8657;玄盛而晉滅。非老耽之罪。即",
    "X77n1535_002:0670a04": "此意也。樽節者。禮記云。是以君子恭敬樽節退讓",
    "X77n1535_002:0670a05": "以明禮。樽。趍也。節。次也。乃進退合則也。去就若重",
    "X77n1535_002:0670a06": "傳燈則闕者。師尊嚴則弟子難近。故接物隨機。義",
    "X77n1535_002:0670a07": "缺也。王塗既一者。平陳之後。車書皆同也。飲啄者。",
    "X77n1535_002:0670a08": "即前云啄&#x5CEF;飲澗展平生之願也。妙願唯諾者。晉",
    "X77n1535_002:0670a09": "王允其所請也。",
    "X77n1535_002:0670a10": "[0670a10] 請戒文曰。弟子基承積善。生在皇家。庭訓早[起-巳+殳]。彝教",
    "X77n1535_002:0670a11": "夙漸。福履攸臻。妙機須悟。&#x803B;崎嶇於小徑。希優游於",
    "X77n1535_002:0670a12": "大乘。笑止息於化城。誓舟航於彼岸。開士萬行。戒善",
    "X77n1535_002:0670a13": "為先。菩薩十受。專持最上。喻造宮室必先基址。徒架",
    "X77n1535_002:0670a14": "&#x8657;[栗-木+工]終不能成。孔老釋門咸資鎔鑄。不有軌儀孰將",
    "X77n1535_002:0670a15": "安仰。誠復能仁本為和尚。文殊冥作闍梨。而必藉人",
    "X77n1535_002:0670a16": "師顯傳聖。授自近之遠感而遂通。波崙罄髓於無竭。",
    "X77n1535_002:0670a17": "善財忘身於法界。經有明文非從臆說。深信佛語幸",
    "X77n1535_002:0670a18": "遵明導。禪師佛法龍象。戒珠圓淨。定水淵澄。因靜發",
    "X77n1535_002:0670a19": "慧。安無礙辨。先物後己。謙挹成風。名稱遠聞。眾所知",
    "X77n1535_002:0670a20": "識。弟子所以虔誠遙注命揖遠延。每畏緣差值諸留",
    "X77n1535_002:0670a21": "難。亦既至止心路豁然。及披雲霧即消煩惱。以今開",
    "X77n1535_002:0670a22": "皇十一年十一月二十三日於總管金城殿設千僧",
    "X77n1535_002:0670a23": "會。敬屈授菩薩戒。戒名為孝。亦名制止。方便智度。歸",
    "X77n1535_002:0670a24": "宗奉極。以此勝福奉資至尊皇后作大莊嚴。同如來",
    "X77n1535_002:0670b01": "慈。普諸佛愛。等觀四生。猶如一子。",
    "X77n1535_002:0670b02": "[0670b02] 百錄具載戒疏有七百餘字。今文略之。但三百十",
    "X77n1535_002:0670b03": "三字。庭訓者。論語陳亢問於伯魚曰。子亦有異聞",
    "X77n1535_002:0670b04": "乎。對曰。未也。&#x751E;獨立。鯉趍而過庭。曰學詩乎。對曰",
    "X77n1535_002:0670b05": "未也。不學詩無以言。鯉退而學詩。乃至鯉退而學",
    "X77n1535_002:0670b06": "禮。此正趍庭之訓也。彝。音怡。百錄與南山傳並作",
    "X77n1535_002:0670b07": "此。貽。訓贈也。此&#x5F5B;。訓法。義則正也。崎嶇。屈曲貌。喻",
    "X77n1535_002:0670b08": "聲聞之學化城小徑。三百由旬。舟航彼岸。五百由",
    "X77n1535_002:0670b09": "旬。則登寶所。十受者。梵網十戒也。鎔鑄者。以火鎔",
    "X77n1535_002:0670b10": "金以模範像。三教法度就學而成器也。命揖遠延",
    "X77n1535_002:0670b11": "者。大師止息東林寺。王在楊州。以舡迎也。及披雲",
    "X77n1535_002:0670b12": "霧即消煩惱者。喻文也。披。開也。雲開也。雲開日出。",
    "X77n1535_002:0670b13": "煩惱霜壞也。奉資至尊皇后者。即文帝獨孤氏也。",
    "X77n1535_002:0670b14": "猶如一子下。百錄更有九十五字。略之也。",
    "X77n1535_002:0670b15": "[0670b15] 師云。大王紆遵聖禁。名曰總持。王曰。大師傳佛法燈。",
    "X77n1535_002:0670b16": "稱為智者。所獲檀嚫各六十種。一時迴施悲敬兩田。",
    "X77n1535_002:0670b17": "使福德增多。以資家國。香火事訖。",
    "X77n1535_002:0670b18": "[0670b18] 晉王紆曲遵奉大乘戒禁。止一切惡。持一切善。故",
    "X77n1535_002:0670b19": "曰總持。自受戒後。百錄諸書皆稱法名。師稱智者。",
    "X77n1535_002:0670b20": "故國清寺&#x7891;云。王後撿地持經。特立此號。彼經戒",
    "X77n1535_002:0670b21": "品第十云。若在家出家。發菩提願。恭敬長跪。曲身",
    "X77n1535_002:0670b22": "向於智者。作是言。願大德受我菩薩大律儀戒。如",
    "X77n1535_002:0670b23": "是念已。默然而住。爾時智者作是言。善男子。汝欲",
    "X77n1535_002:0670b24": "於我受一切菩薩大戒(云云)。檀者施也。達嚫那。此",
    "X77n1535_002:0670c01": "云淨施。字異義一也。文云各六十種。應改為共字",
    "X77n1535_002:0670c02": "也。",
    "X77n1535_002:0670c03": "[0670c03] 汎舸衡峽。大王靡駕貴州。臨江奉送。供給隆重。轉倍",
    "X77n1535_002:0670c04": "於前。既值便風。朝發夕還。",
    "X77n1535_002:0670c05": "[0670c05] 大舡曰舸。衡峽二州本去衡州南岳。言峽者。路次",
    "X77n1535_002:0670c06": "之語。衡在荊湖南。峽在荊湖北。傳前云。思師避周",
    "X77n1535_002:0670c07": "室之難。意住南岳。權止光州人蘇山。智者得法之",
    "X77n1535_002:0670c08": "後。往建康行道。不得扈從。思歸南岳。其南岳歸寂。",
    "X77n1535_002:0670c09": "故當報德享奠以酬法乳。故晉王書云。敬憶江陵",
    "X77n1535_002:0670c10": "暫欲西上。先到衡岳用酬師恩。王麾駕至楊州。奉",
    "X77n1535_002:0670c11": "送者如南山傳云。施六十餘事了。王乃固請。顗曰。",
    "X77n1535_002:0670c12": "先有明約。事無兩違。即拂而起。王不敢重邀。合掌",
    "X77n1535_002:0670c13": "尋送至于城門曰。國鎮不輕。道務致停。幸觀佛化。",
    "X77n1535_002:0670c14": "弘護在懷。王禮望目極。衡淚而返。智者返。百錄有",
    "X77n1535_002:0670c15": "書托王撰南岳師&#x7891;文。其事甚明也。",
    "X77n1535_002:0670c16": "[0670c16] 而渚官道俗延頸候望。扶老&#x643A;幼相趍戒場。垂黑載",
    "X77n1535_002:0670c17": "白雲屯講座。聽眾五千餘人。",
    "X77n1535_002:0670c18": "[0670c18] 渚者。爾雅云。水中可居曰洲。大者曰洲。小者曰渚。",
    "X77n1535_002:0670c19": "荊州曰渚官。春秋中已有此號。杜預不解。&#x5FA7;撿群",
    "X77n1535_002:0670c20": "書未見解者。今云聽眾五千餘者。不知在何寺院。",
    "X77n1535_002:0670c21": "恐是造玉泉．十住二寺了施戒。此一節文。似如大",
    "X77n1535_002:0670c22": "師衡州迴。而渚官道俗之流皆悉迎候。章安簡略",
    "X77n1535_002:0670c23": "爾。",
    "X77n1535_002:0670c24": "[0670c24] 施鄉答地。荊襄未聞。既慧日已明。福庭將建。於當陽",
    "X77n1535_002:0671a01": "縣玉泉山而立精舍。蒙&#x52D1;賜額。號為一音。重改為玉",
    "X77n1535_002:0671a02": "泉。其地本來荒險。神獸&#x8675;暴。諺云。三毒之藪。踐者寒",
    "X77n1535_002:0671a03": "心。創寺其間。決無憂慮。",
    "X77n1535_002:0671a04": "[0671a04] 答地。如佛鹿苑．鸚林說法。皆報夙恩也。荊襄者。荊",
    "X77n1535_002:0671a05": "州古南陽郡。改為江陵府。又為襄陽府。今朝為荊",
    "X77n1535_002:0671a06": "門軍當陽縣。即屬江陵。玉泉寺初為一音。當開皇",
    "X77n1535_002:0671a07": "十三年賜額名玉泉。乃水色如玉也。常聞此寺是",
    "X77n1535_002:0671a08": "故蜀將關王神力所造。玉泉寺記略不言之。今偶",
    "X77n1535_002:0671a09": "得玉泉之&#x7891;。說智者抵渚官。登南紀。望雲山。特建",
    "X77n1535_002:0671a10": "道場。觀沮嶂山色堆藍。紫雲如蓋。此可居乎。初卜",
    "X77n1535_002:0671a11": "清溪。意其迫隘難安於眾。行至金龍池北百有餘",
    "X77n1535_002:0671a12": "步。有一大木。婆娑偃蓋中&#x8657;如庵。遂於其下趺坐",
    "X77n1535_002:0671a13": "宴安。入大寂定。一旦天地晦冥風雨&#x5637;怒。有無限",
    "X77n1535_002:0671a14": "妖&#x6060;種種殊形異狀。攢簇師前將欲為害。又有巨",
    "X77n1535_002:0671a15": "蟒長十餘丈。張口礪牙意欲食啖。復有陰魔列陣",
    "X77n1535_002:0671a16": "砲矢雨下。經一七日了無懼色。師憫之曰。汝所為",
    "X77n1535_002:0671a17": "者生死幻夢。貪著眾業不自悲悔。猶來惱吾耶。言",
    "X77n1535_002:0671a18": "訖俱滅不見。一夕雲霧開爽月明如晝。有二聖者",
    "X77n1535_002:0671a19": "部從威儀如王者狀。長者美髯而豐厚。少者褁帽",
    "X77n1535_002:0671a20": "而秀發。師遂顧問聖者何來。曰。予乃蜀前將軍關",
    "X77n1535_002:0671a21": "羽兒子日平。以戰功故常鎮是邦。此山號三毒山。",
    "X77n1535_002:0671a22": "自古迄今人跡罕到。唯龍&#x8675;虎豹妖精鬼魅之所",
    "X77n1535_002:0671a23": "窟宅。大德聖師何枉神足。貧道自天台過。欲於此",
    "X77n1535_002:0671a24": "處建立道場。少酬生成之德。神曰。果如是。弟子當",
    "X77n1535_002:0671b01": "為造寺化供。以延十方清眾何如。此去一舍地。有",
    "X77n1535_002:0671b02": "山狀如覆舡。其土深厚。形勢將旺。弟子於此建寺。",
    "X77n1535_002:0671b03": "願師禪定七日。言訖而退。師既出定。大廈告成。楩",
    "X77n1535_002:0671b04": "楠交錯。棟宇崢嶸。丹[舟*隻]鮮明。金碧相照。迎請師居",
    "X77n1535_002:0671b05": "聚眾演法。一日神曰。弟子在昔用兵討伐。膾肝角",
    "X77n1535_002:0671b06": "肉恣縱貪嗔。今日何幸。得聞無上菩提出世間法。",
    "X77n1535_002:0671b07": "今已洗心滌慮求戒品。永芘佛乘乘教化群生。師",
    "X77n1535_002:0671b08": "從其請。為之秉爐傳授。自此齊潔愈更精明(已上前&#x7891;",
    "X77n1535_002:0671b09": "文也)。續僧二十七云。釋法行者。言多卓異。或居山谷。",
    "X77n1535_002:0671b10": "時入市廛。每往清溪。路由覆舡山頂。見泉流茂木。",
    "X77n1535_002:0671b11": "乃顧曰。十年後當有大福慧人營建伽藍。乃智者",
    "X77n1535_002:0671b12": "來儀。果成先告。今知行師預曉前意。乃聖人也。決",
    "X77n1535_002:0671b13": "者。定也。三毒既伏。何所憂慮乎。",
    "X77n1535_002:0671b14": "[0671b14] 是春夏旱。百姓咸謂神怒。故智者躬至泉源滅此邪",
    "X77n1535_002:0671b15": "見。口自&#x546A;願。手又撝略。隨所指處。重雲靉靆籠山而",
    "X77n1535_002:0671b16": "來。長虹煥爛從泉而起。風雨衝溢歌詠滿路。",
    "X77n1535_002:0671b17": "[0671b17] 當時龍佔其境。智者於金龍池側以建玉泉。百姓",
    "X77n1535_002:0671b18": "龍怒不雨矣。撝略者。撝謂指獲。略謂法。即是持&#x546A;",
    "X77n1535_002:0671b19": "也。",
    "X77n1535_002:0671b20": "[0671b20] 荊州總管上柱國宜陽公王積。到山禮拜。戰汗不安。",
    "X77n1535_002:0671b21": "出而言曰。積屢經軍陣。臨危更勇。未&#x751E;怖懼頓如今",
    "X77n1535_002:0671b22": "日。",
    "X77n1535_002:0671b23": "[0671b23] 隋書列傳第五云。王世積。闡熙新&#x56F6;[虫*暗]人。父雅。周",
    "X77n1535_002:0671b24": "朝持節開國儀同三司。世積容貌魁岸。要帶十圍。",
    "X77n1535_002:0671c01": "風神爽拔。有傑人之表。高祖受禪。封宜陽公。平陳",
    "X77n1535_002:0671c02": "後進位柱國荊州總管。及起遼東之役為行軍元",
    "X77n1535_002:0671c03": "帥。至柳城遇疾回。拜涼州總管。謀反事洩坐誅。",
    "X77n1535_002:0671c04": "[0671c04] 其年王使奉迎。",
    "X77n1535_002:0671c05": "[0671c05] 開皇十四年二月二十二日。其時文帝徵王入朝。",
    "X77n1535_002:0671c06": "故書云。弟子今入朝覲。行次峽州。馳仰之誠與時",
    "X77n1535_002:0671c07": "而積。故遣使迎。希便進道。來月下旬唯遲祇接。書",
    "X77n1535_002:0671c08": "在百錄更不盡書。開皇十一年王雖受戒。意旨未",
    "X77n1535_002:0671c09": "盡。智者其時急有南岳荊州之行。故&#x5FE9;遽而去。王",
    "X77n1535_002:0671c10": "既瞻望。故重有迎者也。",
    "X77n1535_002:0671c11": "[0671c11] 荊人違覲。向方遙禮。臨岐望絕。",
    "X77n1535_002:0671c12": "[0671c12] 智者答恩建玉泉．十住兩寺竟。故別父老意返天",
    "X77n1535_002:0671c13": "台。彼處鄉人攀違不得。覲奉逕禮清姿。望斷行[舟*司]",
    "X77n1535_002:0671c14": "矣。",
    "X77n1535_002:0671c15": "[0671c15] 既而重履江淮。道俗再馳。欣戴大王。尸波羅蜜先到",
    "X77n1535_002:0671c16": "彼岸。智波羅蜜今從稟受。",
    "X77n1535_002:0671c17": "[0671c17] 既而者。荊人望斷之語也。智者重反楊州。而晉王",
    "X77n1535_002:0671c18": "行次陝。故遣使至江都迎也。先受戒竟。今求請淨",
    "X77n1535_002:0671c19": "名疏。故云今從稟受等也。",
    "X77n1535_002:0671c20": "[0671c20] 請文云。弟子多幸。謬稟師資。無量劫來悉憑開悟。色",
    "X77n1535_002:0671c21": "心無作。昔年虔受。身雖&#x8E08;漏。心護明珠。定品禪枝併",
    "X77n1535_002:0671c22": "散歸靜。荷國鎮藩為臣為子。豈籍四緣能入三昧。電",
    "X77n1535_002:0671c23": "光斷結其類實多。慧解脫人厥朋不少。即日欲伏膺",
    "X77n1535_002:0671c24": "智斷。率先名教。永汎法流。兼用治國。未知底滯可開",
    "X77n1535_002:0672a01": "化不。師嚴道尊可降意不。宿世根淺可發&#x8420;不。菩薩",
    "X77n1535_002:0672a02": "應機可逗時不。書云。人生在三。事之如一。況譚釋典",
    "X77n1535_002:0672a03": "而不從師。今之慊言備歷素&#x6B35;成就事。請棄飾辭。",
    "X77n1535_002:0672a04": "[0672a04] 此請文。百錄題目謂王謝天冠仍請淨名義疏。略",
    "X77n1535_002:0672a05": "去前九十七字。其間語句亦有差者。想章安揀治",
    "X77n1535_002:0672a06": "如此也。色心無作者。如云不起而已起則性無作。",
    "X77n1535_002:0672a07": "假色。大乘戒體也。定品禪枝者。四禪八定枝林功",
    "X77n1535_002:0672a08": "德也。四緣者。一荷國。二鎮藩。三為臣。四為子。有此",
    "X77n1535_002:0672a09": "四緣豈能入三昧耶。電光斷結者。如阿難入電光",
    "X77n1535_002:0672a10": "三昧斷結證四果。又如遺教經云。譬如夜見電光",
    "X77n1535_002:0672a11": "即得見道是也。惠解脫人修三念處成三解脫。如",
    "X77n1535_002:0672a12": "常辨。人生在三者。君臣．父子．師資。諸書具載多矣。",
    "X77n1535_002:0672a13": "請棄飾辭者。王請大師不須謙退。故云棄飾辭也。",
    "X77n1535_002:0672a14": "[0672a14] 答曰。謬承人汎。擬&#x8FF9;師資。顧此膚&#x8E08;。以非時許。況隆",
    "X77n1535_002:0672a15": "高命。彌匪克當。徒欲沉吟。必乖深寄。",
    "X77n1535_002:0672a16": "[0672a16] 此乃不允所請者也。",
    "X77n1535_002:0672a17": "[0672a17] 重請云。學貴承師。事推物論。歷求法界。措心有在。仰",
    "X77n1535_002:0672a18": "惟宿植善根。非一生得。初乃由學。俄逢聖境。南岳記",
    "X77n1535_002:0672a19": "&#x8382;。說法第一。無以仰過。照禪師來。具述斯事。于時心",
    "X77n1535_002:0672a20": "喜。以域寸誠。智者昔入陳朝。彼國明試。瓦官大集。眾",
    "X77n1535_002:0672a21": "論鉾起。榮公強口先被折角。兩瓊繼軌纔獲交綏。忍",
    "X77n1535_002:0672a22": "師讚歎嗟唱希有。弟子仰延之始。屈登無畏。釋難如",
    "X77n1535_002:0672a23": "流。親所聞見眾咸瞻仰。承前荊楚莫不歸伏。非禪不",
    "X77n1535_002:0672a24": "智驗乎金口。比聞名僧所說。智者融會。甚有階差。譬",
    "X77n1535_002:0672b01": "若群流歸乎大海。此之包舉始得佛意。唯願未得令",
    "X77n1535_002:0672b02": "得。未度令度。樂說不窮。法施無盡。",
    "X77n1535_002:0672b03": "[0672b03] 說法第一者。如南岳印證云。於說法人中最為第",
    "X77n1535_002:0672b04": "一。照禪師乃南岳弟子。梁傳前有列名。正傳全失。",
    "X77n1535_002:0672b05": "惜哉。梁朝凡有兩瓊。彭城寶瓊住建安院。身長七",
    "X77n1535_002:0672b06": "尺五寸。背脾龍文。三十九齒。一日講次。外人見寺",
    "X77n1535_002:0672b07": "有白龍現。男女奔至寺。但見瓊在座講。因是號為",
    "X77n1535_002:0672b08": "白瓊。建初寶瓊。常被萬椿樹皮黑袈裟。故號烏瓊。",
    "X77n1535_002:0672b09": "此衣後智者得之。進與煬帝。文在百錄。兩瓊少時",
    "X77n1535_002:0672b10": "同學。後亦道價相當。繼軌者。軌則。車轍也。初與智",
    "X77n1535_002:0672b11": "者論議。如世鬥戰皆接軌而上也。才獲交綏者。",
    "X77n1535_002:0672b12": "綏乃馬頦下之纓也。戰則兩馬相觸以爭勝負。今",
    "X77n1535_002:0672b13": "兩瓊才始交綏。怯而便走。如左傳云。交綏而退。荊",
    "X77n1535_002:0672b14": "楚者。荊州則舊楚國之地。非禪不智者。更有非智",
    "X77n1535_002:0672b15": "不禪句。經雖多出。今依觀心論疏解之。疏云。空．無",
    "X77n1535_002:0672b16": "相．無作名三解脫。亦名三三昧。從正見入。定發無",
    "X77n1535_002:0672b17": "漏。智名大臣。定名大王。故名三三昧非智不禪也。",
    "X77n1535_002:0672b18": "正定生正見。發無漏。定為大臣。正見為大王。名三",
    "X77n1535_002:0672b19": "解脫非禪不智也。驗乎金口。皆佛說也。聞眾所說。",
    "X77n1535_002:0672b20": "智者以四悉檀融會經論。剖折諸家執爭。如大海",
    "X77n1535_002:0672b21": "吞流包舉而盡。正得佛意也。",
    "X77n1535_002:0672b22": "[0672b22] 復使柳顧言稽首虔拜(云云)。智者頻辭不免。乃著淨",
    "X77n1535_002:0672b23": "名經疏。河東柳顧言．東海徐陵。並才華族胄。應奉文",
    "X77n1535_002:0672b24": "義。緘封寶藏。王躬受持。",
    "X77n1535_002:0672c01": "[0672c01] 淨名疏。大師為晉王撰者二十八卷。荊溪略成十",
    "X77n1535_002:0672c02": "卷。現世流行。並才華族胄者。似如同加潤色飾也。",
    "X77n1535_002:0672c03": "徐陵。陳朝僕射。陳破後不入隋朝。乃常隨智者。故",
    "X77n1535_002:0672c04": "有此言也。",
    "X77n1535_002:0672c05": "[0672c05] 今王入朝。辭歸東嶺。",
    "X77n1535_002:0672c06": "[0672c06] 楊州在西。天台在東。故云東嶺。",
    "X77n1535_002:0672c07": "[0672c07] 吳民越俗掃巷淘溝。沿道令牧旛華交候。",
    "X77n1535_002:0672c08": "[0672c08] 吳謂三吳。越謂東越。溝巷穢雜。掃去塵埃。淘去臭",
    "X77n1535_002:0672c09": "濁。沿道。隨所過路。令則縣令。牧則大守。幢旛華蓋",
    "X77n1535_002:0672c10": "祇候迎送。直到天台也。",
    "X77n1535_002:0672c11": "[0672c11] 寺舊所荒廢凡一十二載。人蹤久斷。竹樹成林。還屆",
    "X77n1535_002:0672c12": "半山。忽見沙門。眉髮皓然秉錫當路。眾共咸&#x89A9;。行次",
    "X77n1535_002:0672c13": "漸近。逡巡韜秘。聖猶尚候況人情乎。智者雅好泉石。",
    "X77n1535_002:0672c14": "負杖閑游。若吟歎曰。雖在人間。弗忘山野幽深谷。愉",
    "X77n1535_002:0672c15": "愉靜夜。澄神自照。豈不樂哉。後時一夜皎月映&#x7240;。獨",
    "X77n1535_002:0672c16": "坐說法連綿良久。如人問難。侍者智晞明旦啟曰。未",
    "X77n1535_002:0672c17": "審昨夜見何因緣。答曰。吾初夢大風忽起。吹壞寶塔。",
    "X77n1535_002:0672c18": "次梵僧謂我云。機緣如薪。照用如火。傍助如風。三種",
    "X77n1535_002:0672c19": "備矣。化道行華頂之夜。許相影響。機用將盡。傍助亦",
    "X77n1535_002:0672c20": "息。故來相告耳。",
    "X77n1535_002:0672c21": "[0672c21] 智晞傳云。童稚不群。幼懷物外。見老病死。達世浮",
    "X77n1535_002:0672c22": "危。自省&#x662C;沉。愍諸論溺。極加厭離。如為怨害。誓出",
    "X77n1535_002:0672c23": "塵勞。訪尋勝境。伏聞智者。杭志天台山。安禪佛隴。",
    "X77n1535_002:0672c24": "誓訓迷塗。為世津導。丹誠馳仰。遠泛滄波。年登二",
    "X77n1535_002:0673a01": "十始獲從願。一得奉值。遂定師資。臨終。弟子因即",
    "X77n1535_002:0673a02": "啟咨。未審和尚當生何所。答云。如吾見夢。報在兜",
    "X77n1535_002:0673a03": "率。宮殿青色。居天西北。見智者大師左右人皆坐",
    "X77n1535_002:0673a04": "寶座。唯一座獨空。吾問所以。答云。灌頂&#x5374;後六年",
    "X77n1535_002:0673a05": "當來昇此說法。春秋七十有二。貞觀元年十二月",
    "X77n1535_002:0673a06": "十八日午時終。見塔在佛隴。問。智者入滅。云歸安",
    "X77n1535_002:0673a07": "養。晞傳何云居兜率耶。答。唯心淨土。何處非安養",
    "X77n1535_002:0673a08": "者耶。",
    "X77n1535_002:0673a09": "[0673a09] 又見南嶽。師共&#x6199;禪。師令吾說法。即自念言。餘法名",
    "X77n1535_002:0673a10": "義皆曉自裁。唯三觀三智最初面受而便說。說竟謂",
    "X77n1535_002:0673a11": "我云。他方華整。相望甚久。緣必應往。吾等相送。吾拜",
    "X77n1535_002:0673a12": "稱諾。此死相現也。吾憶小時之夢。當終此地。所以每",
    "X77n1535_002:0673a13": "欣歸山。今奉冥告。勢將不久。死後安厝西南&#x5CEF;所指",
    "X77n1535_002:0673a14": "之地。累石周屍。植松覆坎。立二白塔。使人見者發菩",
    "X77n1535_002:0673a15": "提心。",
    "X77n1535_002:0673a16": "[0673a16] 植松覆坎者。含文嘉曰。天子墳高三仞。樹以松。諸",
    "X77n1535_002:0673a17": "侯半之。樹以&#x6822;。大夫八尺。樹以槐。庶人無墳。樹以",
    "X77n1535_002:0673a18": "楊柳。自漢至今代無定制。通植松&#x6822;。覆坎者。覆。&#x76D6;",
    "X77n1535_002:0673a19": "也。坎。墳穴也。松盛則翠蓋其墳也。",
    "X77n1535_002:0673a20": "[0673a20] 又經少時。語弟子云。商行寄金。醫去留藥。吾雖不敏。",
    "X77n1535_002:0673a21": "狂子可悲。仍口授觀心論。隨語疏成。不加點潤。論在",
    "X77n1535_002:0673a22": "別本。其冬十月。皇上歸蕃。遣行參高孝信入山奉迎。",
    "X77n1535_002:0673a23": "[0673a23] 皇上歸蕃者。即晉王入京朝省已。復江都也。既楊",
    "X77n1535_002:0673a24": "州總管。即以江都為蕃鎮也。",
    "X77n1535_002:0673b01": "[0673b01] 因散什物用施貧乏。標杙山下處擬殿堂。又畫作寺",
    "X77n1535_002:0673b02": "圖以為式樣。誡囑僧眾。如此基陛儼我目前。棟宇成",
    "X77n1535_002:0673b03": "就在我死後。我必不&#x89A9;。汝等見之。後若造寺一依此",
    "X77n1535_002:0673b04": "法。",
    "X77n1535_002:0673b05": "[0673b05] 杙音亦。即是用木標捕殿堂基址。又畫作圖樣。乃",
    "X77n1535_002:0673b06": "今國清寺也。智者滅後。至仁壽元年創寺方成。開",
    "X77n1535_002:0673b07": "皇二十年改元仁壽。大師滅後三年矣。是寺晉王",
    "X77n1535_002:0673b08": "受皇太子。故傳云。創寺以後即登春坊者。太子宮",
    "X77n1535_002:0673b09": "也。或稱春宮．東宮．儲宮等。智者云。王家所辨是也。",
    "X77n1535_002:0673b10": "[0673b10] 弟子疑曰。此處山澗險峙。有何緣力能得成寺。答云。",
    "X77n1535_002:0673b11": "此非小緣。乃是王家所辨。合眾同聞互相推測。或言",
    "X77n1535_002:0673b12": "是姓王之王。或言是天王之王。或言是國王之王。喧喧",
    "X77n1535_002:0673b13": "成論竟不能決。今事已驗。方知先旨。乃說帝王之王。",
    "X77n1535_002:0673b14": "標寺基已。隨信出山。",
    "X77n1535_002:0673b15": "[0673b15] 即同使臣高孝信出山也。",
    "X77n1535_002:0673b16": "[0673b16] 行至石城乃云有疾。謂智越云。大王欲使吾來。吾不",
    "X77n1535_002:0673b17": "負言而來也。吾知命在此。故不須進前也。石城是天",
    "X77n1535_002:0673b18": "台西門。大佛是當來靈像。處所既好。宜最後用心。衣",
    "X77n1535_002:0673b19": "&#x9262;道具分為兩分。一分奉彌勒。一分充羯磨。語已右",
    "X77n1535_002:0673b20": "&#x8107;西向而臥。專稱彌陀．般若．觀音。奉請進藥。即云。藥",
    "X77n1535_002:0673b21": "能遣病留殘年乎。病不與身合。藥何能遣。年不與心",
    "X77n1535_002:0673b22": "合。藥何所留。智晞往日復何所聞。觀心論中復何所",
    "X77n1535_002:0673b23": "道。紛紜醫藥。擾累於他。又請進齋&#x98F0;。報云。非但步影",
    "X77n1535_002:0673b24": "為齋。能無緣無觀即真齋也。吾生勞毒器。死悅休歸。",
    "X77n1535_002:0673c01": "世相如是。不足多歎。即口授遺書并手書四十六字。",
    "X77n1535_002:0673c02": "蓮華香爐．犀角如意留別大王。願芳香不窮。永保如",
    "X77n1535_002:0673c03": "意。書具別本封竟。",
    "X77n1535_002:0673c04": "[0673c04] 遺書乃侍人錄示遺旨。手書四十六字乃親禮也。",
    "X77n1535_002:0673c05": "別有遺旨一本載之。",
    "X77n1535_002:0673c06": "[0673c06] 索三衣&#x9262;正。命淨掃灑。唱二部經為最後聞思。聽法",
    "X77n1535_002:0673c07": "華竟。讚云。法門父母。惠解由生。本&#x8FF9;曠大。微妙難測。",
    "X77n1535_002:0673c08": "四十餘年蘊之。知誰可與。唯獨明了。餘人所不見。輟",
    "X77n1535_002:0673c09": "斤絕絃於今日矣。",
    "X77n1535_002:0673c10": "[0673c10] 輟斤絕絃。出莊子。撿之(云云)。",
    "X77n1535_002:0673c11": "[0673c11] 聽無量壽竟。讚曰。四十八願。莊嚴淨土。華池寶樹。易",
    "X77n1535_002:0673c12": "往無人。火車相現。能改悔者尚復往生。況戒惠熏修。",
    "X77n1535_002:0673c13": "行道力故實不唐捐。梵音聲相實不誑人。當唱經時。",
    "X77n1535_002:0673c14": "吳州侍官張達等伴五人。自見大佛倍大石尊。光明",
    "X77n1535_002:0673c15": "滿山直入房內。諸僧或得瑞夢。或見奇相。雖復異處",
    "X77n1535_002:0673c16": "而同是此時。唱經竟。索香湯漱口。說十如．四不生．十",
    "X77n1535_002:0673c17": "法界．三觀．四量無心．四悉檀．四諦．十二因緣．六波羅",
    "X77n1535_002:0673c18": "蜜。一一法門攝一切法。皆能通心到清涼池。若能於",
    "X77n1535_002:0673c19": "病患境達諸法門者。即二十五人。百金可寄。",
    "X77n1535_002:0673c20": "[0673c20] 涅槃經商行寄金喻也。言百者。語出莊子。金一寸",
    "X77n1535_002:0673c21": "一斤。百金則百斤也。喻百句解脫耳。",
    "X77n1535_002:0673c22": "[0673c22] 今我最後策觀談玄。最後善寂吾今當入。智朗請云。",
    "X77n1535_002:0673c23": "伏願慈留賜釋餘疑。不審何位。歿此何生。誰可宗仰。",
    "X77n1535_002:0673c24": "報曰。汝等懶種善根。問他功德。如盲問乳。蹶者訪路。",
    "X77n1535_002:0674a01": "告實何益。由諸[怡-台+龍]悷故喜怒可讚。既不自省。倒見譏",
    "X77n1535_002:0674a02": "嫌。吾今不久當為此輩破除疑謗。觀心論已解。今更",
    "X77n1535_002:0674a03": "報汝。吾不領眾。必淨六根。為他損己。只是五品位耳。",
    "X77n1535_002:0674a04": "汝問何生者。吾諸師友侍從觀音皆來迎我。問誰可",
    "X77n1535_002:0674a05": "宗仰。豈不曾聞波羅提木叉是汝之師。吾常說四種",
    "X77n1535_002:0674a06": "三昧是汝明導。教汝捨重檐。教汝降三毒。教汝治四",
    "X77n1535_002:0674a07": "大。教汝解業縛。教汝破魔軍。教汝調禪味。教汝折慢",
    "X77n1535_002:0674a08": "幢。教汝遠邪濟。教汝出無為坑。教汝離大悲難。唯此",
    "X77n1535_002:0674a09": "大師能作依止。我與汝等。因法相遇。以法為親。傳習",
    "X77n1535_002:0674a10": "佛燈是為眷屬。若不能者。傳習魔燈非吾徒也。誡維",
    "X77n1535_002:0674a11": "那曰。人命將終。聞鐘磬聲增其正念。唯長唯久。氣盡",
    "X77n1535_002:0674a12": "為期。云可身冷方復響磬。世間哭泣著服皆不應為。",
    "X77n1535_002:0674a13": "言訖加趺唱三寶名。如入三昧。以大隋開皇十七年",
    "X77n1535_002:0674a14": "歲次丁巳十一月二十四日未時入滅(柢今大宋宣和三年辛丑",
    "X77n1535_002:0674a15": "五百二十四年矣)。春秋六十。僧夏四十。至于子時頂上猶煖。",
    "X77n1535_002:0674a16": "雖復不許哀號。門人哽戀。心沒憂悔不能自喻。日隱",
    "X77n1535_002:0674a17": "舟沉永無憑仰。加趺安坐在外十日。道俗奔赴。燒香",
    "X77n1535_002:0674a18": "散華號繞泣拜。過十日已。殮入禪龕之內則流汗&#x5FA7;",
    "X77n1535_002:0674a19": "身。綿帛掩拭沾濡若浣。既而歸佛隴而連雨不休。弟",
    "X77n1535_002:0674a20": "子&#x546A;願。願賜威神。纔動泥洹之轝。應手雲開風噪松",
    "X77n1535_002:0674a21": "悲泉奔水咽。道俗弟子侍從靈儀返遺囑之地。龕墳",
    "X77n1535_002:0674a22": "雖掩妙&#x8FF9;常通。謹書十條繼于狀末。",
    "X77n1535_002:0674a23": "[0674a23] (其一)&#x52D1;昔在蕃寅覽別書。感對潛塞。向淨名疏而&#x546A;願",
    "X77n1535_002:0674a24": "曰。昔親奉師顏。未敢咨決。今承遺旨。何由可悟。若尋",
    "X77n1535_002:0674b01": "文生解。願示神通。夜仍感夢群僧集閣。王自說義。釋",
    "X77n1535_002:0674b02": "難如流。見智者飛空而至。瀉七寶珊瑚於閣內。返更",
    "X77n1535_002:0674b03": "飛去。王後答遺旨文并功德疏．慰山眾文。並在別本。",
    "X77n1535_002:0674b04": "送經一藏。銅鐘二口。香旛委積。衣物豐華。王人降寺",
    "X77n1535_002:0674b05": "歲月相望。每至忌辰結齋不絕。司馬王弘依圖造寺。",
    "X77n1535_002:0674b06": "山寺秀麗方之釋宮。創寺已後即登春坊。故知皇太",
    "X77n1535_002:0674b07": "子寺基。此瑞驗矣。王家造寺。斯又驗矣。三國成一。斯",
    "X77n1535_002:0674b08": "又驗矣。寺名國清。此又驗矣。靈瑞慇懃。聯翩四驗。古",
    "X77n1535_002:0674b09": "今可以為例焉。",
    "X77n1535_002:0674b10": "[0674b10] (其二)朱方天鄉寺沙門惠延。彼土名達。昔游光宅。早泊",
    "X77n1535_002:0674b11": "法潤。忽聞遷化。感咽彌辰。奉慕靈為生何處。因寫法",
    "X77n1535_002:0674b12": "華經以斯冥示。潛思累旬。夢見觀音高七層塔。光焰",
    "X77n1535_002:0674b13": "赫奕過經所稱。智者身從觀音從西來至。延夢裏作",
    "X77n1535_002:0674b14": "禮。乃謂延曰。疑心遣否。延密懷此相。口未曾言。後見",
    "X77n1535_002:0674b15": "灌頂。始知臨終觀音引導。事驗懸契。欣羨無已。",
    "X77n1535_002:0674b16": "[0674b16] (其三)土人馬紹宗居貧好施。刈稻百束以供寺僧。執&#x4F07;",
    "X77n1535_002:0674b17": "疲勞。身如有疾。心作是念。我由施故而感斯患。未測",
    "X77n1535_002:0674b18": "幽冥當有報否。困極寢臥。夢見智者加趺坐一&#x7240;。燒",
    "X77n1535_002:0674b19": "香如霧。安慰紹宗。汝家貧好施。何疑無福。種種勸喻",
    "X77n1535_002:0674b20": "辭繁不載。爾夜。宗兄及宗妻母三人共夢。晨朝各說。",
    "X77n1535_002:0674b21": "異口同言。香氣盈家經日不歇。宗親感歎。冥聖不遙。",
    "X77n1535_002:0674b22": "[0674b22] (其四)開皇十八年四月十六日。佛隴僧眾方就坐禪。現",
    "X77n1535_002:0674b23": "常形進堂。按行上座。道修良久瞻奉。其年十月十八",
    "X77n1535_002:0674b24": "日。有海州連水縣人丘彪。晝發誓於龕。夜見僧排戶。",
    "X77n1535_002:0674c01": "彪即起禮拜。云勿拜。安隱無慮也。遶寺一匝。彪隨後",
    "X77n1535_002:0674c02": "奉尋。出門數步。奄然便失。當其月十二日。有海州沐",
    "X77n1535_002:0674c03": "陽縣人房伯奴．衛伯玉。於智者舊室而見其形狀。事",
    "X77n1535_002:0674c04": "相如在。",
    "X77n1535_002:0674c05": "[0674c05] (其五)開皇十九年十一月六日。土人張造。年邁&#x811A;蹶。曳",
    "X77n1535_002:0674c06": "疾登龕拜曰。早蒙香火。願來世度脫。仍聞龕內應聲。",
    "X77n1535_002:0674c07": "又聞彈指。造再請云。若是冥力。重賜神異。即復如初。",
    "X77n1535_002:0674c08": "造泣而拜。戀慕忘返。",
    "X77n1535_002:0674c09": "[0674c09] (其六)仁壽元年正月十九日。永嘉縣僧法曉。生聞勝德。",
    "X77n1535_002:0674c10": "歿傳妙瑞。悔不早親。追恨疾心。故來墳所施千匝禮",
    "X77n1535_002:0674c11": "千拜。於昏夕間。龕戶自開光明流出。照諸樹木枝葉",
    "X77n1535_002:0674c12": "炳然。合寺奔馳所共瞻禮。",
    "X77n1535_002:0674c13": "[0674c13] (其七)仁壽二年八月十三日。沂州臨沂縣人孫抱長。午",
    "X77n1535_002:0674c14": "前於龕所奉見。信心殷重。後限滿被替。獨到龕所辭",
    "X77n1535_002:0674c15": "別。灑淚向僧說如此。",
    "X77n1535_002:0674c16": "[0674c16] (其八)大業元年二月二十日。土人張子達。母俞氏。年登",
    "X77n1535_002:0674c17": "九十。患一&#x811A;短凡十八年。自悲已老。到墳奉別。設齋",
    "X77n1535_002:0674c18": "專至。即覺短&#x811A;返申。行步平正宛如少時。此嫗悲&#x6199;。",
    "X77n1535_002:0674c19": "見人即述。遙禮天台以為常則。",
    "X77n1535_002:0674c20": "[0674c20] (其九)荊州弟子法偃。於江都造智者影像。返至江津。像",
    "X77n1535_002:0674c21": "身流汗。拭已更出。道俗瞻禮如平生。汗痕尚在。",
    "X77n1535_002:0674c22": "[0674c22] (其十)荊州玉泉寺造石&#x7891;。未得鐫刻。智者像至。而&#x7891;上",
    "X77n1535_002:0674c23": "自然生脈成文曰。天地玄用出生。或有磨刮。其辭彌",
    "X77n1535_002:0674c24": "亮。一境觀讀。三日方失。",
    "X77n1535_002:0675a01": "[0675a01] 智者弘法餘年。不畜章疏。安無礙辯。契理符文。挺生",
    "X77n1535_002:0675a02": "天智。世間所伏。有大機感。乃為著文。奉&#x52D1;撰淨名經",
    "X77n1535_002:0675a03": "疏。至佛道品為二十八卷。覺意三昧一卷。六妙門一",
    "X77n1535_002:0675a04": "卷。法界次第章門三百科。始著六十科為三卷。小止",
    "X77n1535_002:0675a05": "觀一卷。法華三昧行法一卷。又常在高座云。若說次",
    "X77n1535_002:0675a06": "第禪門。一年一&#x5FA7;。若著章疏。可五十卷。若說法華玄",
    "X77n1535_002:0675a07": "義并圓頓止觀。半年各一&#x5FA7;。若著章疏。各三十卷。此",
    "X77n1535_002:0675a08": "三法門皆無文疏講授而已。大莊嚴寺法慎私記禪",
    "X77n1535_002:0675a09": "門初分得三十卷。尚未刪定而法慎終。國清寺灌頂",
    "X77n1535_002:0675a10": "私記法華玄初分得十卷。止觀初分得十卷。方希再",
    "X77n1535_002:0675a11": "聽畢其首尾。會 智者涅槃。鑽仰無所髣&#x9AF4;。龍章未",
    "X77n1535_002:0675a12": "盡要妙。深識者自尋得其門也。學士法&#x6199;凡事十七",
    "X77n1535_002:0675a13": "禪師。年登耳順方逢智者。陳尚書毛&#x6199;嘲之曰。尊師",
    "X77n1535_002:0675a14": "猶少。弟子何老。答云。所事者德。豈在於年。又問曰。何",
    "X77n1535_002:0675a15": "者為德。答云。善巧說法即後代富樓那。破魔除障即",
    "X77n1535_002:0675a16": "是優婆笈多。毛&#x6199;自善其辭。談之朝野。常為口實。又",
    "X77n1535_002:0675a17": "常行方等懺。雉來索命。神王遮曰。法&#x6199;當往西方。次",
    "X77n1535_002:0675a18": "生得道。豈儐汝命耶。仍於瓦官寺端坐入滅。建業咸",
    "X77n1535_002:0675a19": "&#x89A9;。天地共知。又有惠&#x24986;因聽法而發定。道勢因領悟",
    "X77n1535_002:0675a20": "而觀開。淨辯強記。有瀉瓶之德。於佛隴燒身。惠普修",
    "X77n1535_002:0675a21": "懺。象王便現。法慎學禪微發持力。此二三子不幸早",
    "X77n1535_002:0675a22": "亡。門人行解兼善。堪為後進師者多矣。皆內秘珍寶",
    "X77n1535_002:0675a23": "不令人識。今略書見聞如上。梁晉安王中兵參軍陳",
    "X77n1535_002:0675a24": "鍼。即 智者之長兄也。年在知命。張果相之。死在晦",
    "X77n1535_002:0675b01": "朔。師令行方等懺。鍼見天堂牌門。此是陳鍼之堂。過",
    "X77n1535_002:0675b02": "十五年當生此地。遂延十五年壽。果後見鍼。驚問。君",
    "X77n1535_002:0675b03": "服何藥。答但修懺耳。果云。若非道力安能超死耶。梁",
    "X77n1535_002:0675b04": "方茂從師習坐。忽發身通微能輕舉。 智者呵云。汝",
    "X77n1535_002:0675b05": "帶妻子何須學此。宜急去之。大中大夫蔣添玫．儀",
    "X77n1535_002:0675b06": "同公吳明徹。皆稟息法&#x811A;氣獲除。法雲．遠覃例皆如",
    "X77n1535_002:0675b07": "此。灌頂多幸謬逢嘉運。濫齒輪下十有三年。載天履",
    "X77n1535_002:0675b08": "地不測高深。以開皇二十一年遇見開府柳顧言。賜",
    "X77n1535_002:0675b09": "訪智者。俗家桑梓入道緣由皆不能識。克心自責微",
    "X77n1535_002:0675b10": "知惺悟。仍問遠祖於故老。即詢受業於先達。瓦官前",
    "X77n1535_002:0675b11": "事或親承音旨。天台後瑞隨分憶持。然深禪&#x613D;惠妙",
    "X77n1535_002:0675b12": "本靈&#x8FF9;。皆非淺短能知。但戀慕玄風。無所宗仰。&#x8F19;編",
    "X77n1535_002:0675b13": "聞見若奉慈顏。披尋首軸涕泗俱下。謹狀。",
    "X77n1535_002:0675b14": "[0675b14] 銑法師云。大師所造有為功德。造寺三十六所。大藏",
    "X77n1535_002:0675b15": "經十五藏。親手度僧一萬四千餘人。造栴檀金銅素",
    "X77n1535_002:0675b16": "盡像八十萬軀。傳法弟子三十二人。得法自行不可",
    "X77n1535_002:0675b17": "稱數。",
    "X77n1535_002:0675b19": "天台智者大師別傳(終)",
    "X77n1535_002:0675c02": "No. 1535-1",
    "X77n1535_002:0675c03": " 天台智者大師傳論",
    "X77n1535_002:0675c05": "安定 梁肅 述",
    "X77n1535_002:0675c06": "[0675c06] 論曰。修釋氏之訓者務三而已。曰戒定惠。斯道也。始",
    "X77n1535_002:0675c07": "於發心。成於妙覺。經緯於三乘。道達於萬行。而能事",
    "X77n1535_002:0675c08": "備焉。昔法王出世由一道清淨。用一音演說。機感不",
    "X77n1535_002:0675c09": "同。所聞蓋異。故五時．五味．半滿．權實．偏圓．小大之義",
    "X77n1535_002:0675c10": "播於諸部。[火*(久/采)]然殊流。要其所歸無越一實。故經曰。雖",
    "X77n1535_002:0675c11": "說種種道。其實為佛乘。又曰。開方便門。示真實相。喻",
    "X77n1535_002:0675c12": "之以眾流入海。標之以不二法門。自他兩得。同詣秘",
    "X77n1535_002:0675c13": "密。此教之所由作也。暨鶴林示滅而法綱散。神足隱",
    "X77n1535_002:0675c14": "而宗塗異。各權所據。矛揗更作。其中或三昧云生。四",
    "X77n1535_002:0675c15": "依出現。應緣不等。持論亦別。故攝論．地持．成實．唯識",
    "X77n1535_002:0675c16": "之類分路並作。非有非空之談莫能一貫。既而去聖",
    "X77n1535_002:0675c17": "滋遠。其風東扇。說法者桎梏於文字莫知自解。習禪",
    "X77n1535_002:0675c18": "者&#x8657;無於性相不可牽復。是此者非彼。去證者謂證。",
    "X77n1535_002:0675c19": "惠解之道流以忘返。身口之事蕩而無章。於是法門",
    "X77n1535_002:0675c20": "之大統或幾乎息矣。既而教不終否。至人利見。惠聞",
    "X77n1535_002:0675c21": "惠思或躍相繼法雷之震未普。故木鐸重授於天台",
    "X77n1535_002:0675c22": "大師。大師象身子善現之超悟。備帝堯大舜之異表。",
    "X77n1535_002:0675c23": "贊龍樹之遺論。從南岳之妙解。然後用三種止觀成",
    "X77n1535_002:0675c24": "一事因緣。括萬法於一心。開十乘於八教。戒定惠之",
    "X77n1535_002:0676a01": "說。空假中之觀。坦然明白可舉而行。於是教無遺法。",
    "X77n1535_002:0676a02": "法無棄人。人無廢心。心無擇行。行有所證。證有其宗。",
    "X77n1535_002:0676a03": "大師教門所以為盛。故其在世也。光昭天下為帝王",
    "X77n1535_002:0676a04": "師範。其去世也。往來上界為慈氏輔佐。卷舒於普門",
    "X77n1535_002:0676a05": "示現。降德為如來所使。階位境智蓋無得而稱焉。於",
    "X77n1535_002:0676a06": "戲。應&#x8FF9;雖往。微言不墜。習之猶足以抗折百家。昭示",
    "X77n1535_002:0676a07": "三藏。又況聞而能思。思而能修。修而能進。進而不已",
    "X77n1535_002:0676a08": "者歟。斯人也雖曰未證。吾必謂之近矣。今之人。正信",
    "X77n1535_002:0676a09": "者鮮啟禪關。者或以無佛無法何罪何善之化化之。",
    "X77n1535_002:0676a10": "中人已下。馳騁貪愛之徒。出入衣冠之類。以為斯言",
    "X77n1535_002:0676a11": "至矣。且不逆耳。私欲不廢。故從其門者若飛蛾之赴",
    "X77n1535_002:0676a12": "明燭。破塊之落空谷。殊不知坐致焦爛而莫能自出。",
    "X77n1535_002:0676a13": "雖欲益之而實大損。與夫眾魔外道為害一揆。由是",
    "X77n1535_002:0676a14": "觀之。此宗之大訓。此教之旁濟。其於天下為不侔也。",
    "X77n1535_002:0676a15": "自智者傳法五世。至今湛然大師中興其道。為子言",
    "X77n1535_002:0676a16": "之如此。故錄之以繫于篇。",
    "X77n1535_002:0676a23": "[0676a23] 昔吾祖云沒。章安尊者痛訣慈誨。永懷玄風。既聽解",
    "X77n1535_002:0676a24": "行之旨。結集添通。復恐始終化事之跡將遂湮墜。由",
    "X77n1535_002:0676b01": "是咨訪先達。慎持見聞。始於靈王瑞託胎。終於滅後",
    "X77n1535_002:0676b02": "神應。條敘纂集。仰為是書。俾萬世之下。展卷一觀若",
    "X77n1535_002:0676b03": "親&#x89A9;行事。其利益之功莫大刻梓。昨留本寺。嘉定延",
    "X77n1535_002:0676b04": "燎。寺&#x707E;而文亦俱&#x7070;。端記濫漬法緣。思報恩德。首捎",
    "X77n1535_002:0676b05": "己長。仍率同故重事鋟板以廣流布。廣後之來者。以",
    "X77n1535_002:0676b06": "見吾祖行處者觀而興起。雖然。由是以見吾祖行處",
    "X77n1535_002:0676b07": "則可。即是以為吾祖行處未可也。觀者思之。端平三",
    "X77n1535_002:0676b08": "年六月既望寫。",
    "X77n1535_002:0676b09": "延慶教寺觀堂比丘(端記)稽首敬書(葉枝刊)",
    "X77n1535_002:0676b10": "當寺經堂比丘(正巳)助官會壹拾貫文",
    "X77n1535_002:0676b11": "治乎任持比丘(可上)助官會壹拾貫文",
    "X77n1535_002:0676b12": "觀堂比丘道[言*烝]回施嚴判院油錢貳拾貫文會",
    "X77n1535_002:0676b13": "端記謹回嚴判院四年油錢陸拾貫文",
    "X77n1535_002:0676b14": "官會并施長資成就具足",
    "X77n1535_002:0676b15": "女弟子陳百三十三娘施官會伍貫文",
    "X77n1535_002:0676b17": "[0676b17] 註天台智者大師別傳下(終)",
    "X77n1535_002:0676b19": "No. 1535-2",
    "X77n1535_002:0676b20": " (附)天台智者大師&#x7575;讚",
    "X77n1535_002:0676b21": "魯國公 顏真卿 撰",
    "X77n1535_002:0676b23": " 天台大師俗姓陳  其名智顗華容人",
    "X77n1535_002:0676b24": " 隋煬皇帝崇明因  號為智者誠敬申",
    "X77n1535_002:0676c01": " 師初孕育靈異頻  綵煙浮空光照&#x96A3;",
    "X77n1535_002:0676c02": " 堯眉舜目&#x7188;若春  禪慧悲智嚴其身",
    "X77n1535_002:0676c03": " 長沙佛前發弘誓  定光菩薩示冥契",
    "X77n1535_002:0676c04": " 怳如登山臨海際  上指伽藍畢身世",
    "X77n1535_002:0676c05": " 東謁大蘇求真諦  智同靈鷲聽法偈",
    "X77n1535_002:0676c06": " 得宿命通辨無礙  旋陀羅尼華三昧",
    "X77n1535_002:0676c07": " 居常面西化在東  八載瓦官闡玄風",
    "X77n1535_002:0676c08": " 敷演智度發禪蒙  梁陳舊德皆仰宗",
    "X77n1535_002:0676c09": " 遂入天台華頂中  因見定光符昔夢",
    "X77n1535_002:0676c10": " 降魔制敵為法雄  胡僧開道精感通",
    "X77n1535_002:0676c11": " 又有聖賢垂秘旨  時平國清即名寺",
    "X77n1535_002:0676c12": " 購得魚梁五百里  其中放生講流水",
    "X77n1535_002:0676c13": " 後主三禮彤庭裏  請為菩薩戒弟子",
    "X77n1535_002:0676c14": " 煬皇出鎮臨江涘  金城說會求制止",
    "X77n1535_002:0676c15": " 香火事訖&#x5EFC;西旋  諸宮聽眾踰五千",
    "X77n1535_002:0676c16": " 建立精舍名玉泉  橫&#x4E98;萬里皆稟緣",
    "X77n1535_002:0676c17": " 煬皇啟請迴法船  非禪不智求弘宣",
    "X77n1535_002:0676c18": " 遂著淨名精義傳  因令徐柳參其玄",
    "X77n1535_002:0676c19": " 帝既西朝趍象魏  師因東還遂初志",
    "X77n1535_002:0676c20": " 半山忽與沙門值  俄頃逡巡復韜祕",
    "X77n1535_002:0676c21": " 一時月夜如論議  初夢塔壞胡僧至",
    "X77n1535_002:0676c22": " 又為南嶽說三智  自言必當終此地",
    "X77n1535_002:0676c23": " 帝十七年歸江都  遣使奉迎師北祖",
    "X77n1535_002:0676c24": " 山下規畫為寺圖  王家所辦事不孤",
    "X77n1535_002:0677a01": " 石城天台西門樞  正好修觀形勝殊",
    "X77n1535_002:0677a02": " 像前羯磨依昔府  寄帝如意花香爐",
    "X77n1535_002:0677a03": " 第五法師階位絕  觀音下迎彰記&#x8382;",
    "X77n1535_002:0677a04": " 萬行千宗最後說  跏趺不動歸寂滅",
    "X77n1535_002:0677a05": " 天雲決漭風慘烈  草木&#x4EFE;垂水嗚咽",
    "X77n1535_002:0677a06": " 十日容顏殊不別  遍身流汗彰異節",
    "X77n1535_002:0677a07": " 欲歸佛隴西南&#x5CEF;  泥濘載塗那可從",
    "X77n1535_002:0677a08": " 門人瀝懇祝睟容  應手雲開山翠濃",
    "X77n1535_002:0677a09": " 于嗟此地瘞僧龍  空餘白塔間青松",
    "X77n1535_002:0677a10": " 每至忌辰因命重  何時道俗不種種",
    "X77n1535_002:0677a11": " 歲歲開龕儼容質  最後如何忽忘失",
    "X77n1535_002:0677a12": " 齋場數僧千賸一  呼名點之又如實",
    "X77n1535_002:0677a13": " 受&#x98E1;行嚫還復溢  &#x5EFC;知神靈難譚悉",
    "X77n1535_002:0677a14": " 千變萬化難致詰  若欲書之無終畢",
    "X77n1535_002:0677a15": " 止觀大師名法源  親事左溪弘度門",
    "X77n1535_002:0677a16": " 二威灌頂誦師言  同稟思文龍樹尊",
    "X77n1535_002:0677a17": " 寫照隨形珠好存  源公瞻禮心益敦",
    "X77n1535_002:0677a18": " 俾餘讚述斯討論  庶幾億載垂後昆",
    "X77n1535_002:0677b02": "No. 1535-A",
    "X77n1535_002:0677b04": "[0677b04] 顏真卿所撰天台大師&#x7575;讚九十句。聲明家流習",
    "X77n1535_002:0677b05": "于歌讚尚矣。(盛)&#x751E;披閱群書。會得惠心師注本。與",
    "X77n1535_002:0677b06": "此&#x8B90;挍頗正差謬焉。其註本則每韻各八句。凡十",
    "X77n1535_002:0677b07": "一韻八十八句。無荊溪妙樂間生孫。廣述祖教補",
    "X77n1535_002:0677b08": "乾坤二句。(盛)竊謂此二句必出於杜撰。非顏氏之",
    "X77n1535_002:0677b09": "真手也。而其故有六焉。蓋此作也。特讚大師之德",
    "X77n1535_002:0677b10": "行。非諸祖之所與。而歷舉諸祖者。獨欲敘法源之",
    "X77n1535_002:0677b11": "祖。後人未達其意。妄謂遺荊溪師。一也。自法源以",
    "X77n1535_002:0677b12": "次推上至龍樹菩薩。而唯荊溪師失次。居菩薩上。",
    "X77n1535_002:0677b13": "則錯列倒置無所係屬。二也。荊溪師&#x751E;居妙樂寺。",
    "X77n1535_002:0677b14": "撰文句疏記。後世因名其書。今遂誤以妙樂為師",
    "X77n1535_002:0677b15": "號。則震旦之書本見其稱。三也。若以妙樂果為其",
    "X77n1535_002:0677b16": "號。則既云荊溪。又云妙樂。豈非重複乎。四也。其置",
    "X77n1535_002:0677b17": "辭造語鄙陋粗拙。與上下文甚不相類。五也。每韻",
    "X77n1535_002:0677b18": "八句。而最後一韻獨作十句。亦甚無謂。六也。然原",
    "X77n1535_002:0677b19": "其所以杜撰之由。蓋荊溪師弘教著疏列之九祖。",
    "X77n1535_002:0677b20": "其美譽芳聲遠出法源之右。而讚中歷舉諸祖獨",
    "X77n1535_002:0677b21": "不及此。則後人有所憾。妄作補增。殊不知此讚乃",
    "X77n1535_002:0677b22": "法源之所請。則其學之統譜顏氏所當述。而同門",
    "X77n1535_002:0677b23": "之荊溪莫所與也。自此而因仍傳習不辨真偽。則",
    "X77n1535_002:0677b24": "不翅貽謬於後世。亦當獲罪於前賢矣。今命聲明",
    "X77n1535_002:0677c01": "家刪此二句。更&#x604A;音律。因陳其說書于讚後云。"
}