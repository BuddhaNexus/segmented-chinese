{
    "T31n1596_004:0284c15": "攝大乘論釋論卷第四",
    "T31n1596_004:0284c17": "世親菩薩造",
    "T31n1596_004:0284c18": "隋天竺三藏笈多共行矩等譯",
    "T31n1596_004:0284c19": "應知勝相勝語第二之一",
    "T31n1596_004:0284c20": "相章第一",
    "T31n1596_004:0284c21": "論曰。已說應知依止。應知相云何可見。此",
    "T31n1596_004:0284c22": "略說有三種。謂依他相分別相成就相。此中",
    "T31n1596_004:0284c23": "何者是依他相。阿梨耶識為種子虛妄分別",
    "T31n1596_004:0284c24": "所攝諸識。何者是諸識謂身識身者識。受者",
    "T31n1596_004:0284c25": "識應受識正受識。世識數識處識言說識。自",
    "T31n1596_004:0284c26": "他差別識善惡兩道生死識。此中身識身者",
    "T31n1596_004:0284c27": "識受者識。應受識正受識世識數識處識言",
    "T31n1596_004:0284c28": "說識。此等從言說熏習種子生。自他差別識",
    "T31n1596_004:0284c29": "從我見熏習種子生。善惡兩道生死識從有",
    "T31n1596_004:0285a01": "分熏習種子生。此等諸識攝一切界趣。及煩",
    "T31n1596_004:0285a02": "惱等依他相虛妄分別故。得顯現。此等諸識",
    "T31n1596_004:0285a03": "虛妄分別所攝。唯是識量。無所有不實義顯",
    "T31n1596_004:0285a04": "現依止。此是依他相。釋曰。今釋應知相中。",
    "T31n1596_004:0285a05": "依他相略說者。謂總要而說故。虛妄分別所",
    "T31n1596_004:0285a06": "攝者虛妄分別體性故。此中身識者謂眼等",
    "T31n1596_004:0285a07": "五界。身者識者謂染污意。受者識者謂意界。",
    "T31n1596_004:0285a08": "應受識者謂色等六外界。正受識者謂六識",
    "T31n1596_004:0285a09": "界。世識者謂生死相續不斷。數識者謂算計。",
    "T31n1596_004:0285a10": "處識者謂器世界言說。識者謂見聞覺知四",
    "T31n1596_004:0285a11": "種言說。此等九識皆是應知依止。見聞等名",
    "T31n1596_004:0285a12": "言熏習差別為因。自他差別識者謂依止身",
    "T31n1596_004:0285a13": "差別。以我見熏習為因。善惡兩道生死識者",
    "T31n1596_004:0285a14": "謂生死趣無量種。從有分熏習種子生。此",
    "T31n1596_004:0285a15": "等諸識者次前所說諸識。攝一切界趣煩惱",
    "T31n1596_004:0285a16": "者謂三界五趣及煩惱等。攝者彼識體性故。",
    "T31n1596_004:0285a17": "依他相者依他為體故。此中虛妄分別所攝",
    "T31n1596_004:0285a18": "者。是彼體性故。無所有不實義。顯現依止",
    "T31n1596_004:0285a19": "者。是無所有不實義顯現因故。此中無所有",
    "T31n1596_004:0285a20": "者無實體故。如我塵無有實義。於無所有中",
    "T31n1596_004:0285a21": "執取譬如我。即是無所有而有我相顯現。此",
    "T31n1596_004:0285a22": "所依止名顯現依止。依止者因義故即是依",
    "T31n1596_004:0285a23": "他相。",
    "T31n1596_004:0285a24": "論曰。此中何者是分別相。於唯是識量無有",
    "T31n1596_004:0285a25": "義中。有義顯現故。釋曰。分別相中言無有",
    "T31n1596_004:0285a26": "義者。譬如實無有我。此唯有識量者。於無有",
    "T31n1596_004:0285a27": "義中而顯現故。譬如我唯相似顯現故。為義",
    "T31n1596_004:0285a28": "顯現者為所取相顯現。譬如無我而我相顯",
    "T31n1596_004:0285a29": "現故。",
    "T31n1596_004:0285b01": "論曰。此中何者是成就相。即此依他相中。彼",
    "T31n1596_004:0285b02": "義相畢竟無所有故。釋曰。成就相者此無",
    "T31n1596_004:0285b03": "所有不實義。顯現因中彼不實義顯現無所",
    "T31n1596_004:0285b04": "有故。如我相似相實無所有。然無我是有。",
    "T31n1596_004:0285b05": "論曰。此中身識身者識受者識。應知是眼等",
    "T31n1596_004:0285b06": "六內界。應受識者應知是色等六外界。正受",
    "T31n1596_004:0285b07": "識者應知是眼等六識界。其餘識即是此等",
    "T31n1596_004:0285b08": "諸識差別。應知如是等識唯是識量以無義",
    "T31n1596_004:0285b09": "故。此中以何為譬。以夢等譬喻顯示應知。譬",
    "T31n1596_004:0285b10": "如夢中離義獨唯有識。種種色聲香味觸舍",
    "T31n1596_004:0285b11": "林地山等義相似相顯現。此中實無有義。以",
    "T31n1596_004:0285b12": "如此譬應知一切處唯有識。以此為首。復有",
    "T31n1596_004:0285b13": "幻鹿渴翳等譬喻。應知猶如夢等覺時一切",
    "T31n1596_004:0285b14": "處唯有識。如夢唯是識者覺時何故不如是",
    "T31n1596_004:0285b15": "轉。實智覺者亦如是轉。如正夢時此覺不生。",
    "T31n1596_004:0285b16": "若夢覺已此智即生。如是未得真實智覺此",
    "T31n1596_004:0285b17": "智不生。若得真實智覺此智即生。若未有真",
    "T31n1596_004:0285b18": "實智覺云何於唯識得起比知。由阿含及道",
    "T31n1596_004:0285b19": "理。阿含者如十地經中世尊說。三界唯心故。",
    "T31n1596_004:0285b20": "又解節經中世尊說。時彌勒菩薩問世尊言。",
    "T31n1596_004:0285b21": "所有三昧境像云何與定心為可說異為不可",
    "T31n1596_004:0285b22": "說異。世尊言彌勒不異。何以故。定心所緣唯",
    "T31n1596_004:0285b23": "識所顯。我說為識。世尊。若三昧境像不異定",
    "T31n1596_004:0285b24": "心。云何彼心還取彼心。彌勒。無有一法能",
    "T31n1596_004:0285b25": "取餘法。然彼心即如是生亦如是顯現。譬如",
    "T31n1596_004:0285b26": "因面見影言我見影。謂所見影異於自面。彼",
    "T31n1596_004:0285b27": "心亦爾如是生起。即於彼心。謂有別物可見。",
    "T31n1596_004:0285b28": "由此阿含及道理故得顯現。釋曰。此唯有",
    "T31n1596_004:0285b29": "識者。如十地經及解節經所說故。此攀緣唯",
    "T31n1596_004:0285c01": "識所顯故。我說唯識者此所攀緣唯識所顯。",
    "T31n1596_004:0285c02": "此有何義為顯唯識離義故。由是識所攝故。",
    "T31n1596_004:0285c03": "佛言我說為識顯彼三昧境界是識故。然如",
    "T31n1596_004:0285c04": "是生起者為彼相類而生故。於中取為別義",
    "T31n1596_004:0285c05": "者。於中謂於三昧境界中。取為別義者於彼",
    "T31n1596_004:0285c06": "識影謂有別物。為所取體故。",
    "T31n1596_004:0285c07": "論曰。如是於靜心中。若見青等爾焰影像。",
    "T31n1596_004:0285c08": "即見自心無別青等義。由此道理菩薩於一",
    "T31n1596_004:0285c09": "切識中。應須比知唯是識量。又此青等非憶",
    "T31n1596_004:0285c10": "持識。以所見境界現前住故。於聞思中所有",
    "T31n1596_004:0285c11": "憶持識。攀緣過去但是彼影故成唯識。以此",
    "T31n1596_004:0285c12": "比量雖未得真如智覺於唯識中則得比知。",
    "T31n1596_004:0285c13": "釋曰。此三昧境界。青等影像亦非憶持識何",
    "T31n1596_004:0285c14": "以故。以非如昔所見。即於彼方處如是念",
    "T31n1596_004:0285c15": "知故。以現前故。彼所有憶持識暗昧。此現",
    "T31n1596_004:0285c16": "前住者所見明淨。若言於聞思中數習故。彼",
    "T31n1596_004:0285c17": "雖過去後思念時如昔而生。此亦如是者。彼",
    "T31n1596_004:0285c18": "聞思已過去。今則無有。於無有中若更生。此",
    "T31n1596_004:0285c19": "即是識似彼而生。非過去已滅聞思。是故此",
    "T31n1596_004:0285c20": "義於成唯識塵無所有即得成就。",
    "T31n1596_004:0285c21": "論曰。如前所說種種識。譬如夢等者此中眼",
    "T31n1596_004:0285c22": "識等識體唯識得成。眼根等識體是色。唯識",
    "T31n1596_004:0285c23": "道理復云何可見此等由阿含及道理已如前",
    "T31n1596_004:0285c24": "說。此等若是識體何故似色顯現。一類堅住",
    "T31n1596_004:0285c25": "相續轉也。顛倒等煩惱住持故。若異此於無",
    "T31n1596_004:0285c26": "義中義顛倒則不成。若無此煩惱障智障等",
    "T31n1596_004:0285c27": "染則不成。此若無此清淨亦不成。是故眼等",
    "T31n1596_004:0285c28": "如是生起得成。此中有偈。",
    "T31n1596_004:0285c29": "　亂因及亂體　　所謂色識體",
    "T31n1596_004:0286a01": "　及非色識體　　前無後亦無",
    "T31n1596_004:0286a02": "釋曰。眼識等識體非色故唯識得成。眼根等",
    "T31n1596_004:0286a03": "識體是色云何成唯識也。此等如前阿含及",
    "T31n1596_004:0286a04": "道理中已具顯示。一類堅住相續轉者。一類",
    "T31n1596_004:0286a05": "者相似故。堅住者多時住故。由煩惱障智障",
    "T31n1596_004:0286a06": "顛倒煩惱為因故。住持者即是因也。若離如",
    "T31n1596_004:0286a07": "是等生起。則無非義為義顛倒心。若無此煩",
    "T31n1596_004:0286a08": "惱障染智障染則不有。此義以偈顯示。亂因",
    "T31n1596_004:0286a09": "及亂體者。謂色識體及非色識體。如其次",
    "T31n1596_004:0286a10": "第此中色識體為亂因。非色識為亂體。此因",
    "T31n1596_004:0286a11": "體色識若不有。彼果體非色識亦無。",
    "T31n1596_004:0286a12": "差別章第二",
    "T31n1596_004:0286a13": "論曰。何故身識身者識。受者識應受識正受",
    "T31n1596_004:0286a14": "識。於一切有身分共有和合生。顯生分受用",
    "T31n1596_004:0286a15": "滿足故。何故世識等諸識。如前所說種種識",
    "T31n1596_004:0286a16": "生。無始時生死流轉不斷故。無量眾生界故。",
    "T31n1596_004:0286a17": "無量世界故。無量所作事更互言說故。無量",
    "T31n1596_004:0286a18": "攝取受用差別故。無量愛非愛業受用果報",
    "T31n1596_004:0286a19": "差別故。受無量生老死差別故。云何成立此",
    "T31n1596_004:0286a20": "等諸識令成唯識。略說有三相。唯量義無所",
    "T31n1596_004:0286a21": "有故。唯二謂有相及見識故。唯種種謂種種",
    "T31n1596_004:0286a22": "相生起故。此等諸識無有義故故名唯量。有",
    "T31n1596_004:0286a23": "相及見眼等諸識。以色等為相。以彼等識為",
    "T31n1596_004:0286a24": "見。乃至身識為見故。意識者以眼等一切識",
    "T31n1596_004:0286a25": "體乃至法識為相。以意識識為見。意識能分",
    "T31n1596_004:0286a26": "別故。又似一切識生起故。此中有偈。",
    "T31n1596_004:0286a27": "　唯量二種種　　觀行人能入",
    "T31n1596_004:0286a28": "　得入唯心時　　此心亦滅離",
    "T31n1596_004:0286a29": "釋曰。云何名具足身分受用。此身識身者識",
    "T31n1596_004:0286b01": "受者識等五識。應知一切有身者。一時有故。",
    "T31n1596_004:0286b02": "共有者一時生故。所顯者因體故成立三種",
    "T31n1596_004:0286b03": "唯識義。如前長行及此偈顯示。於長行中言",
    "T31n1596_004:0286b04": "唯量者。唯是識量故。一切所有諸識皆唯識",
    "T31n1596_004:0286b05": "量。何以故。由所識義無所有故。唯二者成立",
    "T31n1596_004:0286b06": "有相及見故。即此一識一分成相。第二分",
    "T31n1596_004:0286b07": "成見。此是眼等識二分故。成立種種者還即",
    "T31n1596_004:0286b08": "此一識。隨所起一分種種相生。第二分為能",
    "T31n1596_004:0286b09": "取故。若意識所取。彼一切眼等識乃至法識",
    "T31n1596_004:0286b10": "為相。即此意識為見故。種種者唯意識為彼",
    "T31n1596_004:0286b11": "事。以不定故。其餘諸識有定境界。又不分別",
    "T31n1596_004:0286b12": "故。是故若能分別則名為見。以如是道理得",
    "T31n1596_004:0286b13": "成唯識。偈言。入唯量者無有義故。入唯二",
    "T31n1596_004:0286b14": "者有相及見識故。入種種者由識種種相貌",
    "T31n1596_004:0286b15": "生故。觀行人能入者。謂修行人相應故。何故",
    "T31n1596_004:0286b16": "得入唯心時。此心亦滅離也。由正入唯心時",
    "T31n1596_004:0286b17": "則義無所有。識亦不有。若無所取義。云何得",
    "T31n1596_004:0286b18": "有能取心也。唯二及種種者。但是說入唯量",
    "T31n1596_004:0286b19": "因緣。餘義如前所說。",
    "T31n1596_004:0286b20": "論曰。一種諸師說。即此意識彼彼依止生。",
    "T31n1596_004:0286b21": "得彼彼名。如意思得身口業名。此意識於一",
    "T31n1596_004:0286b22": "切依止處。生種種相貌。似二而生唯似義故。",
    "T31n1596_004:0286b23": "似分別故。一切處亦似觸而生。色界中意識",
    "T31n1596_004:0286b24": "依止身故。如餘色根依止身故。釋曰。有諸",
    "T31n1596_004:0286b25": "菩薩。欲令唯有一意識次第生起。今當顯示。",
    "T31n1596_004:0286b26": "譬如意思得身口業名者。如意思於身門中",
    "T31n1596_004:0286b27": "生名身業。於口門中生名口業。意業亦爾。如",
    "T31n1596_004:0286b28": "是一意識若依止眼生則得眼識名。如是乃",
    "T31n1596_004:0286b29": "至依止身生得身識名。此中離意識外更無",
    "T31n1596_004:0286c01": "餘識。唯除阿梨耶識。若汝言眼等根無分別。",
    "T31n1596_004:0286c02": "若意識依止彼生亦應無分別。如染污意依",
    "T31n1596_004:0286c03": "止染污故。生起亦染污。此亦應爾者。如論",
    "T31n1596_004:0286c04": "說於一切依止處。生種種相貌似二而生。唯",
    "T31n1596_004:0286c05": "似義故似分別故。是故無妨。於中一切依止",
    "T31n1596_004:0286c06": "處者。謂依止眼等處故。種種相貌似二而生",
    "T31n1596_004:0286c07": "者唯似義故似分別故。由此二句故可得了",
    "T31n1596_004:0286c08": "知。此二句所說即是一識一分似唯義而生。",
    "T31n1596_004:0286c09": "第二分於彼似義中。似分別而生。是故前說",
    "T31n1596_004:0286c10": "無過。又一切處亦似觸而生。謂於有色處",
    "T31n1596_004:0286c11": "心在定中。五識不行於色身中有內受生。如",
    "T31n1596_004:0286c12": "餘色根依止於身者。如眼等根依止於身。此",
    "T31n1596_004:0286c13": "諸根由依止身故即於自身能作損益。意識",
    "T31n1596_004:0286c14": "亦爾。依止身故令身損益。應知復有別義如",
    "T31n1596_004:0286c15": "身根依止於身。若有外緣來觸。即於身根中",
    "T31n1596_004:0286c16": "似觸而生。此似觸生時即於自依止身中。為",
    "T31n1596_004:0286c17": "損為益。意識亦爾。依止身故似觸生時。亦即",
    "T31n1596_004:0286c18": "於身為損為益。",
    "T31n1596_004:0286c19": "論曰。此中有偈。",
    "T31n1596_004:0286c20": "　遠去及獨行　　無身住空窟",
    "T31n1596_004:0286c21": "　能伏難伏心　　我說為梵行",
    "T31n1596_004:0286c22": "釋曰。彼諸菩薩成就所說。故引諸阿含偈。言",
    "T31n1596_004:0286c23": "遠去者攀緣一切境界故。獨行者更無第二",
    "T31n1596_004:0286c24": "故。無身者離色身故。住空窟者隱在色身空",
    "T31n1596_004:0286c25": "窟中故。能伏者自在作用故。難調伏者鄙惡",
    "T31n1596_004:0286c26": "故。",
    "T31n1596_004:0286c27": "論曰。又如經說。此五根等所行境界。皆意能",
    "T31n1596_004:0286c28": "受用。彼等亦依止於意。釋曰。復有阿含說。",
    "T31n1596_004:0286c29": "此等五根所行境界意能受用者。若根所",
    "T31n1596_004:0287a01": "行處名為境界。此意能分別一切法故。一一",
    "T31n1596_004:0287a02": "境界各各受用故名能受用。彼等亦依止於",
    "T31n1596_004:0287a03": "意者。為彼等諸根生時此為因體故。何以故。",
    "T31n1596_004:0287a04": "若意有別緣則眼等不生。",
    "T31n1596_004:0287a05": "論曰。又如經說十二入中。說六識身為意入。",
    "T31n1596_004:0287a06": "釋曰。復有阿含說六識身說名為意。無別",
    "T31n1596_004:0287a07": "餘識名故。佛說六識身名為意入。是故得知",
    "T31n1596_004:0287a08": "唯獨有意。",
    "T31n1596_004:0287a09": "論曰。若有安立阿梨耶識識體為義。識體處",
    "T31n1596_004:0287a10": "彼中。成立所餘一切識體為相。識體意識識",
    "T31n1596_004:0287a11": "體及所依止成立為見。應知彼等為相貌識",
    "T31n1596_004:0287a12": "體為彼見生因。似義顯現。為彼見生依止",
    "T31n1596_004:0287a13": "事。釋曰。亦成立阿梨耶識。為相見二識。意",
    "T31n1596_004:0287a14": "識及依止是阿梨耶識見分。眼等識體及一",
    "T31n1596_004:0287a15": "切法是相分。此等即是阿梨耶識體故。彼等",
    "T31n1596_004:0287a16": "為相貌識體者。謂眼等為識生因體。成彼所",
    "T31n1596_004:0287a17": "攀緣故。為彼見生因者於彼中起見名彼見。",
    "T31n1596_004:0287a18": "為彼所見義顯現故。能為意識見相續住不",
    "T31n1596_004:0287a19": "斷因故。名為能作見生依止事。",
    "T31n1596_004:0287a20": "論曰。如是等識體已成立為唯識。諸義既現",
    "T31n1596_004:0287a21": "前可見。云何得知非有。如世尊說菩薩具足",
    "T31n1596_004:0287a22": "四法。得隨順入一切識體無義。一知相違識",
    "T31n1596_004:0287a23": "相。如餓鬼畜生人天同於一切。識體見有",
    "T31n1596_004:0287a24": "差別。二知無境界。識生如攀緣過去未來及",
    "T31n1596_004:0287a25": "夢影等。三知離功用。應得無顛倒。如於實",
    "T31n1596_004:0287a26": "有義中攀緣義。識則應不成顛倒。由不藉功",
    "T31n1596_004:0287a27": "用。得真實智。四知隨順三慧故。如諸菩薩",
    "T31n1596_004:0287a28": "及得定者。得心自在故隨其樂欲。彼義顯現。",
    "T31n1596_004:0287a29": "如有得奢摩他觀行者。修法觀時唯以意念",
    "T31n1596_004:0287b01": "義即顯現。又得無分別智者。住無分別時。一",
    "T31n1596_004:0287b02": "切義不顯現。諸義由隨順三慧。及前因緣故。",
    "T31n1596_004:0287b03": "義無所有即得成就。此義中應說六偈。後於",
    "T31n1596_004:0287b04": "增上慧學勝相中說。謂餓鬼畜生人等。釋",
    "T31n1596_004:0287b05": "曰。一知相違識相者。諸相違者識所緣義名",
    "T31n1596_004:0287b06": "為相於中知故。知無境界識生者。謂見無所",
    "T31n1596_004:0287b07": "攀緣而識得生。如過去等。知離功用應得",
    "T31n1596_004:0287b08": "無倒者。若如所顯現義。即如是有者。則不",
    "T31n1596_004:0287b09": "須起對治無倒得成。如此解知故。隨順三智",
    "T31n1596_004:0287b10": "者。此智知諸義。皆隨順三智故。及得定者。",
    "T31n1596_004:0287b11": "謂聲聞辟支佛等。得心自在者。謂已得隨心",
    "T31n1596_004:0287b12": "所作故。隨心樂欲彼義顯現者。若欲令地界",
    "T31n1596_004:0287b13": "成水如念即成。火等亦如是故。得奢摩他者。",
    "T31n1596_004:0287b14": "謂已得三摩提故。修行法觀者。於諸修多羅",
    "T31n1596_004:0287b15": "等中。觀察修行故。唯以意念義則顯現者。於",
    "T31n1596_004:0287b16": "一義中隨種種作意則種種相顯現故。已得",
    "T31n1596_004:0287b17": "無分別智者。若如所顯現義是有則不得有",
    "T31n1596_004:0287b18": "無分別智。此智實有故。應知彼義決定非有。",
    "T31n1596_004:0287b19": "分別章第三之初",
    "T31n1596_004:0287b20": "論曰。若唯有識義顯現。所依止名依他性者。",
    "T31n1596_004:0287b21": "云何依他何因緣說名依他。從自熏習種子",
    "T31n1596_004:0287b22": "生。是故依他依他為緣生已無功能。過一剎",
    "T31n1596_004:0287b23": "那自住故說名依他。釋曰。若唯有識義顯",
    "T31n1596_004:0287b24": "現所依止者。謂離義唯有識體為義。顯現因",
    "T31n1596_004:0287b25": "即此識體是依他。若自所攝云何依他何因",
    "T31n1596_004:0287b26": "緣名依他。為自因所生生已無力住故。即此",
    "T31n1596_004:0287b27": "自攝說名為他故名依他。",
    "T31n1596_004:0287b28": "論曰。若分別性依止於他。實無所有而義顯",
    "T31n1596_004:0287b29": "現者。云何成分別。何故說分別。無量相貌意",
    "T31n1596_004:0287c01": "識分別顛倒生因故成分別。無有自相唯見",
    "T31n1596_004:0287c02": "分別故名分別。釋曰。依止於他者。謂依止",
    "T31n1596_004:0287c03": "依他性唯識故。無所有者無自體故。為義顯",
    "T31n1596_004:0287c04": "現者有義可見故。何因緣說名分別者。如後",
    "T31n1596_004:0287c05": "次第說。於中無量相者。謂一切境界相故。意",
    "T31n1596_004:0287c06": "識分別者即意識是分別故。顛倒生因者意",
    "T31n1596_004:0287c07": "識妄倒生時攀緣因故。無有自相者無體故。",
    "T31n1596_004:0287c08": "唯見分別者唯見亂識故。",
    "T31n1596_004:0287c09": "論曰。若成就性分別性。畢竟無所有為相。",
    "T31n1596_004:0287c10": "云何成成就。何因緣說名成就。體無變異故",
    "T31n1596_004:0287c11": "得成就。清淨境界故。一切善法中最勝等故。",
    "T31n1596_004:0287c12": "由是最勝義故說名成就。釋曰。彼畢竟無",
    "T31n1596_004:0287c13": "所有為相者。以分別性無所有為性故。云何",
    "T31n1596_004:0287c14": "及何因緣等者。如前依他性說。體不變異者",
    "T31n1596_004:0287c15": "不虛誑故。如誠實臣。由是清淨境界故一",
    "T31n1596_004:0287c16": "切善法中最勝。即此清淨境界體最勝故名",
    "T31n1596_004:0287c17": "成就。如已成就衣。",
    "T31n1596_004:0287c18": "論曰。復次有能分別。有所分別。有分別性。於",
    "T31n1596_004:0287c19": "中何者能分別。何者所分別。何者分別性。意",
    "T31n1596_004:0287c20": "識為能分別。以是分別者。故此意識自名言",
    "T31n1596_004:0287c21": "熏習種子故。一切識體名言熏習種子故。是",
    "T31n1596_004:0287c22": "故有無量種分別生。一切處分別故。以是能",
    "T31n1596_004:0287c23": "分別故說名能分別。復次依他性是所分別。",
    "T31n1596_004:0287c24": "復次由此因緣故令依他性成所分別。此是",
    "T31n1596_004:0287c25": "分別性由此因緣故。令依他性似義顯現者",
    "T31n1596_004:0287c26": "如義故。復次云何分別能分別。何所攀緣取",
    "T31n1596_004:0287c27": "何相貌。云何執著云何起言。云何流布云何",
    "T31n1596_004:0287c28": "增益。攀緣於名故取依他性為相故。執著於",
    "T31n1596_004:0287c29": "見故。因覺觀起言故。見等四種流布為流布",
    "T31n1596_004:0288a01": "故。實無義中有義增益。如此分別。釋曰。云",
    "T31n1596_004:0288a02": "何分別作分別者。意識名分別。依他性是所",
    "T31n1596_004:0288a03": "分別。由此因緣令成分別。為顯示此故。論云",
    "T31n1596_004:0288a04": "攀緣於名如是等取。依他性為相者。即是取",
    "T31n1596_004:0288a05": "依他性中眼等名字為相故。何以故。取彼相",
    "T31n1596_004:0288a06": "已。而起分別故。見為執著者。謂於彼所取相。",
    "T31n1596_004:0288a07": "決定如是故。覺觀起言者。如所執著以覺觀",
    "T31n1596_004:0288a08": "為因出言語故。見等四種言說所言說者如",
    "T31n1596_004:0288a09": "所言說。見聞覺知等四種流布。共相流布實",
    "T31n1596_004:0288a10": "無有義。以為有義是增益者。如所流布實無",
    "T31n1596_004:0288a11": "有義。取為有義故。",
    "T31n1596_004:0288a12": "論曰。復次云何此等三性。為有異體為不異。",
    "T31n1596_004:0288a13": "應言非異非不異。此依他性別道理故成依",
    "T31n1596_004:0288a14": "他。別道理故。即此成分別。別道理故即此成",
    "T31n1596_004:0288a15": "成就。何等別道理。此成依他。依他熏習種子",
    "T31n1596_004:0288a16": "生故成依他。何別道理即此成分別。與分別",
    "T31n1596_004:0288a17": "為因緣相故。即此是分別故。何別道理即此",
    "T31n1596_004:0288a18": "成成就。如所分別畢竟不如是有故。何別道",
    "T31n1596_004:0288a19": "理於一識體為一切種種識體相貌也。阿梨",
    "T31n1596_004:0288a20": "耶識識體為彼餘生起識。種種相貌。應知為",
    "T31n1596_004:0288a21": "彼緣相生起故。釋曰。與分別為因緣相者。",
    "T31n1596_004:0288a22": "意識名能分別。為此能分別所取境界體而",
    "T31n1596_004:0288a23": "生故。即此是分別故者。即此意識分別彼",
    "T31n1596_004:0288a24": "相取為所分別境界體。以此義故依他性成",
    "T31n1596_004:0288a25": "分別性。如分別意識正分別。所分別時此",
    "T31n1596_004:0288a26": "分別畢竟無所有。由此義故依他性成成就",
    "T31n1596_004:0288a27": "性。",
    "T31n1596_004:0288a28": "論曰。依他性幾種。略說有二種依他熏習種",
    "T31n1596_004:0288a29": "子故。依他染淨性不成就故。由此二種依他",
    "T31n1596_004:0288b01": "故。名依他分別性亦二種。自性分別故。差",
    "T31n1596_004:0288b02": "別分別故。是名分別。成就性亦二種。本性成",
    "T31n1596_004:0288b03": "就故清淨成就故。是名成就性。釋曰。染淨",
    "T31n1596_004:0288b04": "體不成就故名依他者。由此依他性為分別",
    "T31n1596_004:0288b05": "分成染。為無分別分成淨。於此二分中一分",
    "T31n1596_004:0288b06": "不成就故。自性分別者如眼等有眼自性作",
    "T31n1596_004:0288b07": "此分別故。差別分別者如彼眼等自性有無",
    "T31n1596_004:0288b08": "常等差別。作此分別故。自性成就者。謂有垢",
    "T31n1596_004:0288b09": "真如。清淨成就者。謂無垢真如。",
    "T31n1596_004:0288b10": "論曰。復有四種分別。謂自性分別差別分別。",
    "T31n1596_004:0288b11": "有覺分別。無覺分別。有覺者。謂善知言說眾",
    "T31n1596_004:0288b12": "生。無覺者。謂不善知言說眾生。釋曰。善知",
    "T31n1596_004:0288b13": "言說者。謂有言說智。不善知言說者。如牛羊",
    "T31n1596_004:0288b14": "等雖有分別。然於名字無能故。",
    "T31n1596_004:0288b15": "論曰。復更有五種分別。一依名分別義自",
    "T31n1596_004:0288b16": "性。如此名有此義。二依義分別名自性。如此",
    "T31n1596_004:0288b17": "義有此名。三依名分別名自性。如不識義之",
    "T31n1596_004:0288b18": "名於中分別故。四依義分別義自性。如不識",
    "T31n1596_004:0288b19": "名之義於中分別故。五依名義分別名義。如",
    "T31n1596_004:0288b20": "此義如是體如是名。復次總攝一切分別有",
    "T31n1596_004:0288b21": "十種。一根本分別。所謂阿梨耶識。二所緣",
    "T31n1596_004:0288b22": "相分別。如色等識體。三似相分別。所謂共依",
    "T31n1596_004:0288b23": "止眼識等識體。四相變異分別。謂老等樂受",
    "T31n1596_004:0288b24": "等貪等。抂橫及時節變異等。地獄趣等欲",
    "T31n1596_004:0288b25": "界等此諸變異。五似相變異分別。謂即前所",
    "T31n1596_004:0288b26": "說變異此中變異。六他授分別。謂聞非正法",
    "T31n1596_004:0288b27": "因緣。聞正法因緣分別。七不正分別。謂佛法",
    "T31n1596_004:0288b28": "外人聞非正法因緣。八正分別。謂佛法內人。",
    "T31n1596_004:0288b29": "聞正法因緣。九執著分別。謂不正思惟因緣",
    "T31n1596_004:0288c01": "身見為根本。與六十二見處相應分別。十散",
    "T31n1596_004:0288c02": "亂分別。謂諸菩薩十種分別。釋曰。總攝一",
    "T31n1596_004:0288c03": "切分別有十種分別。為說此故於中根本分",
    "T31n1596_004:0288c04": "別者。為諸分別根本自體。亦分別即是阿梨",
    "T31n1596_004:0288c05": "耶識故。相分別者以相貌為相。分別即是色",
    "T31n1596_004:0288c06": "等識體故。似相分別者。於彼相種類中。若分",
    "T31n1596_004:0288c07": "別生於所分別中能分別故得此名。即是眼",
    "T31n1596_004:0288c08": "識等識體。及依止故。相變異分別者。謂彼",
    "T31n1596_004:0288c09": "緣相若變異。即此相變異體名為分別。老等",
    "T31n1596_004:0288c10": "者謂身衰朽四大變異。於中分別故名相變",
    "T31n1596_004:0288c11": "異分別。等者攝病及死等。樂受等。謂身有",
    "T31n1596_004:0288c12": "變異為相亦爾。等者攝苦及不苦不樂等。貪",
    "T31n1596_004:0288c13": "等亦如是。等者攝瞋癡等。枉橫及時節變",
    "T31n1596_004:0288c14": "異等者。謂於如是身變異相中。若攀緣生分",
    "T31n1596_004:0288c15": "別故。抂橫者。謂殺縛等。時變者。謂寒熱等",
    "T31n1596_004:0288c16": "時節改變為相故。地獄等者等言謂攝畜生",
    "T31n1596_004:0288c17": "餓鬼等故。欲界等者等言即是攝色無色界",
    "T31n1596_004:0288c18": "等故。似相變異分別者似彼緣相眼識等所",
    "T31n1596_004:0288c19": "有變異。於此似相變異體起分別。即是如前",
    "T31n1596_004:0288c20": "所說老等中變異。何以故。以住彼老等時。眼",
    "T31n1596_004:0288c21": "識等亦變異生故。他授分別者。於他所說有",
    "T31n1596_004:0288c22": "二種。謂聞非正法因緣。聞正法因緣。此二",
    "T31n1596_004:0288c23": "種分別諸法由聞法生善不善。亦如是解釋。",
    "T31n1596_004:0288c24": "不正分別者即是聞非正法為因。此法外者。",
    "T31n1596_004:0288c25": "謂諸出家外道。正分別者即是聞正法為因。",
    "T31n1596_004:0288c26": "此法內者。謂佛法內人。執著分別者不正思",
    "T31n1596_004:0288c27": "惟為因故。我見為依止六十二見等如修多",
    "T31n1596_004:0288c28": "羅說。與此見處相應分別故。散動分別者。謂",
    "T31n1596_004:0288c29": "諸菩薩十種分別。",
    "T31n1596_004:0289a01": "論曰。一無有相散動二有相散動三增益散",
    "T31n1596_004:0289a02": "動四損減散動五一執散動六異執散動七自",
    "T31n1596_004:0289a03": "性散動八差別散動九如名取義散動十如義",
    "T31n1596_004:0289a04": "取名散動。為對治此十種散動一切般若波",
    "T31n1596_004:0289a05": "羅蜜中說無分別智。此等障礙及對治。般若",
    "T31n1596_004:0289a06": "波羅蜜義中具足應知。經云菩薩云何行般",
    "T31n1596_004:0289a07": "若波羅蜜。舍利弗。此菩薩即於菩薩不見菩",
    "T31n1596_004:0289a08": "薩。不見菩薩名。不見般若波羅蜜不見修行",
    "T31n1596_004:0289a09": "不見色不見受想行識。何以故。色自性空非",
    "T31n1596_004:0289a10": "空故空。若色空即非色亦非異空故有色。色",
    "T31n1596_004:0289a11": "即是空空即是色。何以故。舍利弗。唯有名所",
    "T31n1596_004:0289a12": "謂色自性。不生不滅無染無淨假立客名分",
    "T31n1596_004:0289a13": "別諸法。以此客名更相流布隨所流布隨起",
    "T31n1596_004:0289a14": "執著。菩薩於此名字一切不見。以不見故則",
    "T31n1596_004:0289a15": "無執著。如色乃至識亦爾。應知以此般若波",
    "T31n1596_004:0289a16": "羅蜜文句故。得通達此等十種分別義。釋",
    "T31n1596_004:0289a17": "曰。於中無有相散動者。即緣此無有為相名",
    "T31n1596_004:0289a18": "為散動。為對治此散動故般若波羅蜜經中。",
    "T31n1596_004:0289a19": "說實有菩薩。言實有者顯示菩薩實有空體。",
    "T31n1596_004:0289a20": "即空是體故名空體。有相散動者緣有為相",
    "T31n1596_004:0289a21": "名為散動。為對治此散動故彼經中說不見",
    "T31n1596_004:0289a22": "有菩薩。謂不見以分別依他為體由此意故。",
    "T31n1596_004:0289a23": "增益散動者為對治此故。彼經中說色自性",
    "T31n1596_004:0289a24": "空。為顯分別性色空故。損減散動者為對治",
    "T31n1596_004:0289a25": "此故彼經中說不空。謂色法如不空故。一執",
    "T31n1596_004:0289a26": "散動者為對治此故經言此色空非色。何以",
    "T31n1596_004:0289a27": "故。若依他性與成就性是一者依他性亦應",
    "T31n1596_004:0289a28": "如成就性。為清淨境界。異執散動者為對治",
    "T31n1596_004:0289a29": "此故。經言非色異空。何以故。若此二有異即",
    "T31n1596_004:0289b01": "法與法性亦應有異。此異不成如無常法與",
    "T31n1596_004:0289b02": "無常不可有異。約分別性故言色即是空空",
    "T31n1596_004:0289b03": "即是色。以分別性色無所有即是空。此空即",
    "T31n1596_004:0289b04": "是色無所有。非如依他與成就性。自性散動",
    "T31n1596_004:0289b05": "者為對治此故。經言舍利弗。惟有名所謂",
    "T31n1596_004:0289b06": "色。以色自性即是無所有故。差別散動者為",
    "T31n1596_004:0289b07": "對治此故。經言自性不生不滅無染無淨。於",
    "T31n1596_004:0289b08": "中若生即有染。若滅即有淨。由不生不滅故",
    "T31n1596_004:0289b09": "即無染無淨。此等諸句其義如是。如名取",
    "T31n1596_004:0289b10": "義散動者。謂隨名取義。即是散動為對治此",
    "T31n1596_004:0289b11": "故。經言假立種種名字。分別諸法種種者。謂",
    "T31n1596_004:0289b12": "隨義取名即是散動。為對治此故。經言假立",
    "T31n1596_004:0289b13": "客名更相流布。謂非義自性有如是名。為對",
    "T31n1596_004:0289b14": "治此十種散動故。說般若波羅蜜經。由此說",
    "T31n1596_004:0289b15": "為因故無分別智生。",
    "T31n1596_004:0289b16": "論曰。若由別道理。依他性得成三性。此三",
    "T31n1596_004:0289b17": "性云何得不成一也。由別道理故成依他性。",
    "T31n1596_004:0289b18": "不由此成分別及成就。由別道理故成分別。",
    "T31n1596_004:0289b19": "不由此成依他及成就。由別道理故成成就。",
    "T31n1596_004:0289b20": "不由此成依他及分別。",
    "T31n1596_004:0289b21": "攝大乘論釋論卷第四"
}