{
    "T11n0310_102:0571b04": "大寶積經卷第一百二",
    "T11n0310_102:0571b06": "隋三藏達摩笈多譯",
    "T11n0310_102:0571b07": "第三十六善住意天子會緣起品第一",
    "T11n0310_102:0571b08": "[0571b08] 如是我聞：[0571b08] 一時婆伽婆住王舍城耆闍崛山",
    "T11n0310_102:0571b09": "內，與大比丘眾六萬二千人俱，皆是大德具",
    "T11n0310_102:0571b10": "足神通，諸大聲聞而為上首。",
    "T11n0310_102:0571b11": "[0571b11] 爾時復有四萬二千菩薩摩訶薩，其名曰：文",
    "T11n0310_102:0571b12": "殊師利菩薩、師子幢菩薩、彌勒菩薩、觀世音",
    "T11n0310_102:0571b13": "菩薩、大勢至菩薩、大辯聚王菩薩、陀羅尼自",
    "T11n0310_102:0571b14": "在王菩薩、善丈夫菩薩、須彌頂菩薩、須彌幢",
    "T11n0310_102:0571b15": "菩薩、不可動菩薩、善思義菩薩、善思義意菩",
    "T11n0310_102:0571b16": "薩、善思惟菩薩、思心菩薩、勇意菩薩、善思",
    "T11n0310_102:0571b17": "菩薩、寶髻菩薩、山相擊王菩薩、寶手菩薩、",
    "T11n0310_102:0571b18": "寶意菩薩、寶印手菩薩、常舉手菩薩、常下手",
    "T11n0310_102:0571b19": "菩薩、常精進菩薩、度眾生菩薩、上精進菩薩、",
    "T11n0310_102:0571b20": "如言行菩薩、上願菩薩、燈手菩薩、心平等菩",
    "T11n0310_102:0571b21": "薩、除惡道菩薩、除諸憂暗菩薩、不捨重擔",
    "T11n0310_102:0571b22": "菩薩、日藏菩薩、月藏菩薩、金剛步菩薩、無邊",
    "T11n0310_102:0571b23": "步菩薩、無量步菩薩、不動行步菩薩、虛空藏",
    "T11n0310_102:0571b24": "菩薩、勝意菩薩、益意菩薩、增上意菩薩、成行",
    "T11n0310_102:0571b25": "菩薩、持地菩薩、月光菩薩、月幢菩薩、光德菩",
    "T11n0310_102:0571b26": "薩、明照菩薩、勇步菩薩、師子奮迅吼音菩薩、",
    "T11n0310_102:0571b27": "無礙辯菩薩、相應辯菩薩、捷疾辯菩薩、最勝",
    "T11n0310_102:0571b28": "菩薩、翳日月光菩薩、無攀緣菩薩、無著意菩",
    "T11n0310_102:0571b29": "薩、常笑菩薩、喜根菩薩、除諸障蓋菩薩、轉女",
    "T11n0310_102:0571c01": "身菩薩、摩尼珠菩薩、燈明菩薩、毘盧遮那菩",
    "T11n0310_102:0571c02": "薩、火焰菩薩、眾勝王菩薩、深說者菩薩，如是",
    "T11n0310_102:0571c03": "等菩薩摩訶薩而為上首。",
    "T11n0310_102:0571c04": "[0571c04] 爾時復有四天大王、忉利天王、娑婆世界主",
    "T11n0310_102:0571c05": "大梵天王，如是等而為上首，與六萬諸天眾",
    "T11n0310_102:0571c06": "俱。復有善住意天子、善德天子、大自在天子，",
    "T11n0310_102:0571c07": "如是等而為上首，與三萬諸天眾俱，於菩薩",
    "T11n0310_102:0571c08": "道皆已久住。復有二萬阿修羅王，羅&#x777A;阿修",
    "T11n0310_102:0571c09": "羅王、須彌阿修羅王，如是等而為上首，亦皆",
    "T11n0310_102:0571c10": "已住於菩薩道。復有六萬諸大龍王，阿那婆",
    "T11n0310_102:0571c11": "達多龍王、勝月龍王，如是等而為上首，亦皆",
    "T11n0310_102:0571c12": "已住於菩薩道。并餘無量天、龍、夜叉、乾闥婆、",
    "T11n0310_102:0571c13": "阿修羅、迦樓羅、緊那羅、摩&#x777A;羅伽億百千眾，",
    "T11n0310_102:0571c14": "乃至一切比丘、比丘尼、優婆塞、優婆夷，無量",
    "T11n0310_102:0571c15": "大眾皆來集會。",
    "T11n0310_102:0571c16": "[0571c16] 爾時世尊以如是等無量百千大眾圍遶於說",
    "T11n0310_102:0571c17": "法時，文殊師利菩薩摩訶薩即於己室入彼",
    "T11n0310_102:0571c18": "無諍除心三昧寂然不動。於是文殊師利一心",
    "T11n0310_102:0571c19": "安詳從三昧起，應時十方無量無邊諸佛世",
    "T11n0310_102:0571c20": "界六種振動。時文殊師利起三昧已，作如是",
    "T11n0310_102:0571c21": "念：「彼無量無邊諸世界中，乃有一佛、如來、應",
    "T11n0310_102:0571c22": "供、正遍覺出興於世，如優曇花希復現耳。如",
    "T11n0310_102:0571c23": "是諸如來、應供、正遍覺，世間希有出現甚難，",
    "T11n0310_102:0571c24": "所可說法盡諸有生寂滅涅槃，不可思量無",
    "T11n0310_102:0571c25": "有分別，甚深無譬難解難知。然以諸佛不出",
    "T11n0310_102:0571c26": "世故不可得聞，以不聞故諸眾生苦難可窮",
    "T11n0310_102:0571c27": "盡。我今應當詣於如來、正遍覺所諮問是義，",
    "T11n0310_102:0571c28": "問斯義故令諸眾生成就善根，亦令一切行",
    "T11n0310_102:0571c29": "菩薩者於彼甚深不可思議諸佛法中無復疑",
    "T11n0310_102:0572a01": "惑，皆得成滿佛菩提事。然此娑婆世界諸眾",
    "T11n0310_102:0572a02": "生等，多有貪欲、具足瞋恚、成就愚癡，斷除",
    "T11n0310_102:0572a03": "白法、頑鈍誑詐，無有慚愧、我慢貢高，遠離",
    "T11n0310_102:0572a04": "諸佛違背法僧，令彼眾生得聞如是甚深妙",
    "T11n0310_102:0572a05": "法獲淨智眼。」",
    "T11n0310_102:0572a06": "[0572a06] 爾時文殊師利復作是念：「我今應當大集十",
    "T11n0310_102:0572a07": "方諸菩薩眾，令皆得聞如來所說是妙法門，",
    "T11n0310_102:0572a08": "證深法忍。」爾時文殊師利如是念已，即入普",
    "T11n0310_102:0572a09": "光無垢莊嚴三昧。入此三昧已，放大光明照",
    "T11n0310_102:0572a10": "於東方如恒河沙等諸佛世界，普皆柔和潤",
    "T11n0310_102:0572a11": "澤清淨，明朗無垢微妙難稱。而此光明遍照",
    "T11n0310_102:0572a12": "南西北方四維上下十方世界，其間所有一",
    "T11n0310_102:0572a13": "切暗冥幽隱之處，山崖樹林大小諸山，目真",
    "T11n0310_102:0572a14": "&#x96A3;陀山、摩訶目真&#x96A3;陀山、鐵圍山、大鐵圍山，",
    "T11n0310_102:0572a15": "及餘黑山，須彌山、大須彌山，如是一切光明",
    "T11n0310_102:0572a16": "朗徹無有障礙。",
    "T11n0310_102:0572a17": "[0572a17] 爾時十方恒河沙世界所有諸佛現說法者，",
    "T11n0310_102:0572a18": "彼諸弟子各請其佛言：「世尊！何因緣故乃有",
    "T11n0310_102:0572a19": "如是大瑞光明現於世間？世尊！我從昔來初",
    "T11n0310_102:0572a20": "未聞見如是光明、如是清淨、如是微妙。世尊！",
    "T11n0310_102:0572a21": "此何光明？而令我等大喜遍身心得清淨，亦",
    "T11n0310_102:0572a22": "令眾生無復貪欲瞋恚愚癡，煩惱眾惡一切",
    "T11n0310_102:0572a23": "不行。世尊！今此光明誰之所作？誰所加持而",
    "T11n0310_102:0572a24": "來現此？」[0572a24] 彼諸侍者如是請已，彼諸世尊默然",
    "T11n0310_102:0572a25": "無報。當爾之時，十方世界一切所有諸種音",
    "T11n0310_102:0572a26": "聲，所謂若天聲、若龍聲、若夜叉聲、若乾闥婆",
    "T11n0310_102:0572a27": "聲、若阿修羅聲、若迦樓羅聲、若緊那羅聲、",
    "T11n0310_102:0572a28": "若摩&#x777A;羅伽聲、若人聲、若非人聲、若象馬",
    "T11n0310_102:0572a29": "聲、若諸獸聲，如是等聲咸皆止息。若風聲、若",
    "T11n0310_102:0572b01": "火聲、若水聲、若大海波聲、若音樂聲、若歌讚",
    "T11n0310_102:0572b02": "聲，當爾之時如是諸聲以佛力故，亦皆止息",
    "T11n0310_102:0572b03": "一切寂然。[0572b03] 時彼十方諸佛侍者復請彼佛言：",
    "T11n0310_102:0572b04": "「世尊！惟願大慈，憐愍一切諸天人故、安樂",
    "T11n0310_102:0572b05": "一切諸天人故、利益一切諸天人故，為我宣",
    "T11n0310_102:0572b06": "說如是光明所從來處，而能普照諸佛國土？」",
    "T11n0310_102:0572b07": "[0572b07] 爾時十方諸佛即以十方恒河沙數世界所",
    "T11n0310_102:0572b08": "有一切諸如來聲，悉同梵音，如一如來口業",
    "T11n0310_102:0572b09": "所說，其所說事亦無差殊，用是妙聲各皆報",
    "T11n0310_102:0572b10": "告己之侍者。當彼諸佛出聲告時，一切佛剎",
    "T11n0310_102:0572b11": "悉皆振動，百千樂音一時皆作，乃至一切天",
    "T11n0310_102:0572b12": "人阿修羅所有音樂不鼓自鳴。又彼樂音眾",
    "T11n0310_102:0572b13": "聲之中出諸法音，所謂無常聲、苦聲、無我",
    "T11n0310_102:0572b14": "聲、空聲、無相聲、無願聲、離欲聲、解脫聲、",
    "T11n0310_102:0572b15": "法界聲、如如聲、實際聲、檀波羅蜜聲、尸波羅",
    "T11n0310_102:0572b16": "蜜聲、羼提波羅蜜聲、毘梨耶波羅蜜聲、禪波",
    "T11n0310_102:0572b17": "羅蜜聲、般若波羅蜜聲、大慈聲、大悲聲、大",
    "T11n0310_102:0572b18": "喜聲、大捨聲、和合聲、利益聲、出離聲，出如",
    "T11n0310_102:0572b19": "是等種種百千諸法之聲。又彼種種諸聲出",
    "T11n0310_102:0572b20": "時，無量阿僧祇億那由他百千眾生，皆得住",
    "T11n0310_102:0572b21": "於不退轉阿耨多羅三藐三菩提。復有成就",
    "T11n0310_102:0572b22": "辟支佛者、成聲聞者，乃至得成大梵天王、天",
    "T11n0310_102:0572b23": "帝釋、轉輪王等。",
    "T11n0310_102:0572b24": "[0572b24] 爾時十方諸佛世尊咸各告其侍者弟子言：",
    "T11n0310_102:0572b25": "「諸善男子！汝今不應請問是事。何以故？此光",
    "T11n0310_102:0572b26": "明因緣，一切聲聞辟支佛等非其境界。我若",
    "T11n0310_102:0572b27": "說者，乃至世間天、人、阿修羅皆即迷沒，是故",
    "T11n0310_102:0572b28": "不應請問斯事。諸佛如來若說如是光明因",
    "T11n0310_102:0572b29": "緣，乃是能生成就不可思議諸勝善根，亦緣",
    "T11n0310_102:0572c01": "如是不思議諸勝善根而得出生，所謂布施、",
    "T11n0310_102:0572c02": "持戒、忍辱、精進、禪定、智慧諸度等行。如是諸",
    "T11n0310_102:0572c03": "行即是光明之所出生，亦為光明之所成就。",
    "T11n0310_102:0572c04": "是故我等諸佛如來，若於一劫若減一劫，讚",
    "T11n0310_102:0572c05": "說如是光明功德終不能盡。又以如是慈悲",
    "T11n0310_102:0572c06": "喜捨諸善根力共相熏修，令此光明能生歡",
    "T11n0310_102:0572c07": "喜。」[0572c07] 時彼十方諸佛侍者，各自殷勤再三啟請",
    "T11n0310_102:0572c08": "白言：「惟願世尊！憐愍一切諸天人故、安樂一",
    "T11n0310_102:0572c09": "切諸天人故、利益一切諸天人故、成熟菩薩",
    "T11n0310_102:0572c10": "諸善根故，為我等說光明因緣。」[0572c10] 彼諸菩薩如",
    "T11n0310_102:0572c11": "是請已，於是十方諸佛世尊復各告其侍者",
    "T11n0310_102:0572c12": "弟子言：「諸善男子！汝宜諦聽，吾為汝說。」[0572c12] 諸侍",
    "T11n0310_102:0572c13": "者言：「唯然世尊！願樂聽聞。」[0572c13] 爾時彼佛各各告",
    "T11n0310_102:0572c14": "其侍者言：「善男子！有世界名曰娑婆，其土有",
    "T11n0310_102:0572c15": "佛，號釋迦牟尼如來、應供、正遍覺、明行足、善逝、",
    "T11n0310_102:0572c16": "世間解、無上士、調御丈夫、天人師、佛、世尊，出",
    "T11n0310_102:0572c17": "五濁世。彼土眾生多有貪欲瞋恚愚癡，眾惱",
    "T11n0310_102:0572c18": "所迫。彼諸眾生無有恭敬，不識慚恥都無羞",
    "T11n0310_102:0572c19": "愧，所為行業多諸不善。能於如是濁惡世中，",
    "T11n0310_102:0572c20": "成就阿耨多羅三藐三菩提，然今現在處眾",
    "T11n0310_102:0572c21": "說法。善男子！彼世界中釋迦如來有一大弟",
    "T11n0310_102:0572c22": "子菩薩摩訶薩名文殊師利，有大功德，具足",
    "T11n0310_102:0572c23": "智慧精進勇猛，有大威神，能令菩薩咸得歡",
    "T11n0310_102:0572c24": "喜故、能令菩薩具足修行故、令諸菩薩增長",
    "T11n0310_102:0572c25": "威力故、令諸菩薩發勤勇猛故、能善分別一",
    "T11n0310_102:0572c26": "切法句故、能達無礙智慧彼岸故、能具足得",
    "T11n0310_102:0572c27": "無礙辯才故，又於諸陀羅尼得自在故、已",
    "T11n0310_102:0572c28": "具成滿一切菩薩不思議功德故，令彼菩薩",
    "T11n0310_102:0572c29": "將欲請問釋迦牟尼如來、應供、正遍覺甚深法",
    "T11n0310_102:0573a01": "門，為諸菩薩善根成就故、為行菩薩乘人",
    "T11n0310_102:0573a02": "得滿足彼不思議諸佛法故。善男子！又彼文",
    "T11n0310_102:0573a03": "殊師利放斯光明，欲令十方世界無量阿僧",
    "T11n0310_102:0573a04": "祇諸菩薩眾大集故、令彼諸菩薩得勝法故。",
    "T11n0310_102:0573a05": "以是因緣，彼文殊師利放大光明照諸佛土。」",
    "T11n0310_102:0573a06": "[0573a06] 爾時十方世界諸佛侍者復各請問彼諸佛",
    "T11n0310_102:0573a07": "言：「世尊！彼文殊師利住何三昧放此光明？」",
    "T11n0310_102:0573a08": "[0573a08] 爾時十方諸佛咸各告其侍者弟子言：「諸善",
    "T11n0310_102:0573a09": "男子！彼文殊師利入普明無垢莊嚴三昧故，",
    "T11n0310_102:0573a10": "放斯光明。」[0573a10] 侍者菩薩復白諸佛言：「世尊！我初",
    "T11n0310_102:0573a11": "未見如是光明、如是清淨、如是能令身心歡",
    "T11n0310_102:0573a12": "喜。」[0573a12] 諸佛復告諸菩薩曰：「彼將不欲教諸菩薩",
    "T11n0310_102:0573a13": "起修行耶？彼將不欲大集諸菩薩眾耶？彼將",
    "T11n0310_102:0573a14": "不欲集諸菩薩宣說如斯妙經典耶？」",
    "T11n0310_102:0573a15": "[0573a15] 爾時十方無量不可思議恒河沙等諸佛世",
    "T11n0310_102:0573a16": "界，一一世界中有無量阿僧祇諸菩薩眾，各",
    "T11n0310_102:0573a17": "自詣彼諸世尊所，頂禮佛足。禮已即復請白",
    "T11n0310_102:0573a18": "彼諸佛言：「世尊！誰有是光？誰有斯德？我等昔",
    "T11n0310_102:0573a19": "來未曾見聞，忽現是光照諸世界。」[0573a19] 時彼諸佛",
    "T11n0310_102:0573a20": "復告彼諸菩薩眾曰：「諸善男子！彼有世界名",
    "T11n0310_102:0573a21": "曰娑婆，其佛號釋迦牟尼如來、應供、正遍覺，",
    "T11n0310_102:0573a22": "今現說法。彼有菩薩名文殊師利，具大威德，",
    "T11n0310_102:0573a23": "其為大集一切菩薩摩訶薩眾故，放斯光明。」",
    "T11n0310_102:0573a24": "[0573a24] 時彼諸菩薩復白彼諸佛言：「世尊！我等今者",
    "T11n0310_102:0573a25": "願詣娑婆世界，意欲奉見釋迦如來，禮拜恭",
    "T11n0310_102:0573a26": "敬故、供養承事故、請問義理故，并欲見彼",
    "T11n0310_102:0573a27": "文殊師利及餘菩薩摩訶薩故。」[0573a27] 彼諸世尊",
    "T11n0310_102:0573a28": "即便告彼諸菩薩言：「諸善男子！欲往隨意。",
    "T11n0310_102:0573a29": "汝應知時。」",
    "T11n0310_102:0573b01": "[0573b01] 爾時十方無量阿僧祇不思議不可計不可稱",
    "T11n0310_102:0573b02": "不可量億那由他百千頻婆羅菩薩摩訶薩",
    "T11n0310_102:0573b03": "各禮佛足已，猶如壯士屈伸臂頃，各於彼世",
    "T11n0310_102:0573b04": "界沒，而來現此娑婆國土。是時十方諸來菩",
    "T11n0310_102:0573b05": "薩摩訶薩眾，皆詣世尊釋迦如來、應供、正遍",
    "T11n0310_102:0573b06": "覺所。其間或有能雨眾香，所謂塗香末香及",
    "T11n0310_102:0573b07": "以香鬘，來詣世尊釋迦如來、應供、正遍覺所。",
    "T11n0310_102:0573b08": "或有菩薩雨諸妙花，所謂優&#x9262;羅花、&#x9262;頭摩",
    "T11n0310_102:0573b09": "花、拘物頭花、分陀利花、瞻波迦花、波吒利",
    "T11n0310_102:0573b10": "花、陀奴迦利花、阿他目多迦花、蘇摩那花、",
    "T11n0310_102:0573b11": "婆利師迦花、曼陀羅花、摩訶曼陀羅花、波盧",
    "T11n0310_102:0573b12": "沙花、摩訶波盧沙花、旃陀羅花、摩訶旃陀羅",
    "T11n0310_102:0573b13": "花、微妙旃陀羅花、斫迦羅花、摩訶斫迦羅花、",
    "T11n0310_102:0573b14": "最妙斫迦羅花，雨如是等種種花鬘，來詣世",
    "T11n0310_102:0573b15": "尊釋迦如來、應供、正遍覺所。或有菩薩摩訶",
    "T11n0310_102:0573b16": "薩能出百千上妙諸音，來詣世尊釋迦如來、",
    "T11n0310_102:0573b17": "應供、正遍覺所。復有菩薩摩訶薩能以一音",
    "T11n0310_102:0573b18": "遍滿三千大千世界歌讚佛德，來詣世尊釋",
    "T11n0310_102:0573b19": "迦如來、應供、正遍覺所。以如是等種種莊嚴，",
    "T11n0310_102:0573b20": "咸詣世尊釋迦如來、應供、正遍覺所。[0573b20] 時彼十",
    "T11n0310_102:0573b21": "方諸來菩薩摩訶薩眾大集於此娑婆世界，",
    "T11n0310_102:0573b22": "而此三千大千世界所有眾生，地獄、畜生、餓",
    "T11n0310_102:0573b23": "鬼、若閻魔界，悉皆寂然身心安樂，無有貪",
    "T11n0310_102:0573b24": "欲瞋恚愚癡，遠離眾毒嫉&#x59AC;諂誑我慢熱惱，",
    "T11n0310_102:0573b25": "一切眾生皆起慈心具足歡喜。何以故？以彼",
    "T11n0310_102:0573b26": "十方諸大菩薩威神力故，其事若是。[0573b26] 爾時十",
    "T11n0310_102:0573b27": "方無量百千億那由他諸大菩薩摩訶薩等，",
    "T11n0310_102:0573b28": "咸集世尊釋迦如來、應供、正遍覺所。到佛所",
    "T11n0310_102:0573b29": "已，頭面禮敬右遶三匝，住於虛空，即入菩薩",
    "T11n0310_102:0573c01": "隱身三昧。入三昧已，隨意所生無量百千",
    "T11n0310_102:0573c02": "種種妙色大蓮花座，結加而坐，悉皆隱身令",
    "T11n0310_102:0573c03": "不復現。[0573c03] 爾時尊者摩訶迦葉見彼殊特希有",
    "T11n0310_102:0573c04": "瑞相大神通事，復見彼眾大雨花香，亦見彼",
    "T11n0310_102:0573c05": "作無量樂音，又復見彼放大光明，又亦見此",
    "T11n0310_102:0573c06": "三千世界諸四天下皆雨妙花積至于膝，又",
    "T11n0310_102:0573c07": "復見彼一切大眾天、龍、夜叉、乾闥婆、阿修羅、迦",
    "T11n0310_102:0573c08": "樓羅、緊那羅、摩&#x777A;羅伽、人及非人，乃至所有",
    "T11n0310_102:0573c09": "比丘、比丘尼、優婆塞、優婆夷等，一切皆悉具",
    "T11n0310_102:0573c10": "足成就金色相身。於是尊者摩訶迦葉從座",
    "T11n0310_102:0573c11": "而起正持威儀，偏袒右臂右膝著地，合掌恭",
    "T11n0310_102:0573c12": "敬，以偈讚曰：",
    "T11n0310_102:0573c13": "「歡喜常與一切樂，  圓滿無垢清淨顏，",
    "T11n0310_102:0573c14": " 十力雄猛諸大人，  具足金剛百福相。",
    "T11n0310_102:0573c15": " 遊於三界人天間，  一切無能如佛者，",
    "T11n0310_102:0573c16": " 不可思議難測度，  惟願除斷我疑心。",
    "T11n0310_102:0573c17": " 過那由他百千劫，  常行布施攝世間，",
    "T11n0310_102:0573c18": " 遠離執著無所依，  淨持禁戒無倫比。",
    "T11n0310_102:0573c19": " 具足修忍超世間，  一切力中十力最，",
    "T11n0310_102:0573c20": " 功德備滿無過者，  唯願永絕我疑心。",
    "T11n0310_102:0573c21": " 過百千劫修眾行，  以見眾生受諸苦，",
    "T11n0310_102:0573c22": " 勇猛精進終無疲，  常生歡喜無有量。",
    "T11n0310_102:0573c23": " 頭目髓腦持與人，  棄捨男女及妻妾，",
    "T11n0310_102:0573c24": " 厭離國城及眾具，  唯願除解我疑網。",
    "T11n0310_102:0573c25": " 世尊往昔行施時，  象馬輦輿不可數，",
    "T11n0310_102:0573c26": " 過那由他上衣服，  常以歡喜惠世間。",
    "T11n0310_102:0573c27": " 世尊常以先心施，  如是雜物及眾珍，",
    "T11n0310_102:0573c28": " 飲食湯藥并田宅，  是故今日我諮問。",
    "T11n0310_102:0573c29": " 往昔割身及耳鼻，  內心無垢不生瞋，",
    "T11n0310_102:0574a01": " 若他詰問如法言，  猶能巧說忍辱力。",
    "T11n0310_102:0574a02": " 以能通達深空法，  心意微妙難稱量，",
    "T11n0310_102:0574a03": " 能施他樂功德人，  是故今我問無垢。",
    "T11n0310_102:0574a04": " 諸漏久盡患悉除，  深見眾生沒諸苦，",
    "T11n0310_102:0574a05": " 黑暗所覆愚癡者，  生於垢濁及我人。",
    "T11n0310_102:0574a06": " 憐愍諸有起慈心，  過百千劫勤修行，",
    "T11n0310_102:0574a07": " 開發正覺菩提岸，  唯願除斷我今疑。",
    "T11n0310_102:0574a08": " 善能出入神通門，  隱顯自在巧行住，",
    "T11n0310_102:0574a09": " 證得無我破我相，  毀壞諸法亦非空。",
    "T11n0310_102:0574a10": " 佛於世中無染著，  真實正行及正思，",
    "T11n0310_102:0574a11": " 微妙寂滅離諸垢，  唯願為我決此疑。",
    "T11n0310_102:0574a12": " 世尊昔日修行時，  施戒忍進無暫廢，",
    "T11n0310_102:0574a13": " 禪定智慧亦常修，  利益群生無有比。",
    "T11n0310_102:0574a14": " 諸功德聚難思量，  深大如海無窮盡，",
    "T11n0310_102:0574a15": " 善能往來亦善住，  唯願為我作歸依。",
    "T11n0310_102:0574a16": " 往昔無垢修大慈，  怖鴿歸投救不捨，",
    "T11n0310_102:0574a17": " 剜身割股血滂流，  稱肉與鷹而代之。",
    "T11n0310_102:0574a18": " 全身上秤謂敵彼，  而鴿尚重身猶輕，",
    "T11n0310_102:0574a19": " 大明善巧以行慈，  唯願為我決疑惑。",
    "T11n0310_102:0574a20": " 須彌動搖眾星落，  諸天宮殿盡破亡，",
    "T11n0310_102:0574a21": " 四大海水一朝枯，  阿修羅宮處天上。",
    "T11n0310_102:0574a22": " 假使日輪墜於地，  明月處空忽暝冥，",
    "T11n0310_102:0574a23": " 諸佛正覺兩足尊，  所言真誠無有二。」",
    "T11n0310_102:0574a24": "[0574a24] 爾時尊者摩訶迦葉說偈讚已，復白佛言：「大",
    "T11n0310_102:0574a25": "德世尊！何因緣故世間有是微妙光明？復何",
    "T11n0310_102:0574a26": "因緣忽現如是未曾有瑞眾相明了？」[0574a26] 爾時世",
    "T11n0310_102:0574a27": "尊告大迦葉言：「迦葉！汝今不應諮問是事。",
    "T11n0310_102:0574a28": "何以故？如是境界非諸聲聞緣覺所知，若我",
    "T11n0310_102:0574a29": "說是光明義者，一切世間天、人、阿修羅皆當",
    "T11n0310_102:0574b01": "驚疑入迷沒處，是故汝今不應問也。」[0574b01] 時大迦",
    "T11n0310_102:0574b02": "葉復白佛言：「世尊！唯願大慈，憐愍一切諸",
    "T11n0310_102:0574b03": "天人故、利益一切諸天人故、安樂一切諸天",
    "T11n0310_102:0574b04": "人故，說此光明甚深因緣，令我開解。」[0574b04] 爾時世",
    "T11n0310_102:0574b05": "尊告迦葉言：「汝宜諦聽，善思念之，吾為汝",
    "T11n0310_102:0574b06": "說。」[0574b06] 大迦葉言：「善哉世尊！願樂欲聞，唯垂敷",
    "T11n0310_102:0574b07": "演。」[0574b07] 時佛復告大迦葉言：「迦葉！今我文殊師",
    "T11n0310_102:0574b08": "利入彼普明無垢莊嚴三昧，三昧力故放斯",
    "T11n0310_102:0574b09": "光明，遍照十方過恒沙等諸佛國土，為大集",
    "T11n0310_102:0574b10": "彼無量無邊不可數不可量阿僧祇諸大菩",
    "T11n0310_102:0574b11": "薩摩訶薩等而來至此娑婆世界。彼等皆已",
    "T11n0310_102:0574b12": "頂禮我足，右遶三匝，處在虛空高一多羅",
    "T11n0310_102:0574b13": "樹，皆各於彼大蓮花座結加而坐。」",
    "T11n0310_102:0574b14": "[0574b14] 爾時尊者大迦葉復白佛言：「世尊！今有何",
    "T11n0310_102:0574b15": "等菩薩摩訶薩威神德力而雨如是微妙花",
    "T11n0310_102:0574b16": "香，復出如是百千音樂不鼓自鳴？」[0574b16] 佛告大迦",
    "T11n0310_102:0574b17": "葉言：「迦葉！是為十方諸菩薩等威神力故而",
    "T11n0310_102:0574b18": "雨如是勝妙花香，乃至於上虛空之中無量",
    "T11n0310_102:0574b19": "樂音皆自鳴也。」[0574b19] 迦葉復言：「世尊！我於是中乃",
    "T11n0310_102:0574b20": "至不見彼一菩薩，云何世尊更言十方諸菩",
    "T11n0310_102:0574b21": "薩等？」[0574b21] 「迦葉！一切聲聞辟支佛等終不能見彼",
    "T11n0310_102:0574b22": "諸菩薩摩訶薩眾。何以故？迦葉！是中聲聞辟",
    "T11n0310_102:0574b23": "支佛等，於大慈悲非其所住故。若能住是",
    "T11n0310_102:0574b24": "慈悲地中，斯則能為利益他事，則亦能行布",
    "T11n0310_102:0574b25": "施、持戒、忍辱、精進、禪定、智慧諸波羅蜜等。若",
    "T11n0310_102:0574b26": "已受正位，終不能行此諸菩薩所行之處。迦",
    "T11n0310_102:0574b27": "葉！斯諸菩薩摩訶薩等一切皆入隱身三昧，",
    "T11n0310_102:0574b28": "是故一切聲聞辟支佛不能見彼諸菩薩等，",
    "T11n0310_102:0574b29": "唯除諸佛及大菩薩住斯地者乃能見耳。迦",
    "T11n0310_102:0574c01": "葉！初住大乘諸菩薩等尚不能見，何況一",
    "T11n0310_102:0574c02": "切聲聞辟支佛而能得見？若得見者無有是",
    "T11n0310_102:0574c03": "處。」",
    "T11n0310_102:0574c04": "[0574c04] 爾時大迦葉復白佛言：「世尊！菩薩摩訶薩具",
    "T11n0310_102:0574c05": "足幾法、修何善根、獲何功德而能入是隱身",
    "T11n0310_102:0574c06": "三昧？」[0574c06] 佛言：「迦葉！菩薩摩訶薩成就十法，即能",
    "T11n0310_102:0574c07": "獲是隱身三昧。何等為十？一者志性和柔深",
    "T11n0310_102:0574c08": "住正信；二者恒不捨離一切眾生；三者畢竟",
    "T11n0310_102:0574c09": "成滿大慈悲心；四者覺了一切不著眾相；五",
    "T11n0310_102:0574c10": "者雖復思求一切佛法終不妄取；六者亦不",
    "T11n0310_102:0574c11": "思想一切聲聞辟支佛智；七者世間所有盡",
    "T11n0310_102:0574c12": "皆能捨，乃至身命尚無&#x608B;惜，豈況餘物而不",
    "T11n0310_102:0574c13": "施者；八者雖行無量生死煩惱，而不染著諸",
    "T11n0310_102:0574c14": "有為行；九者常修無量布施、持戒、忍辱、精進、",
    "T11n0310_102:0574c15": "禪定、智慧，而不分別諸波羅蜜；十者常生是",
    "T11n0310_102:0574c16": "心，我當安立一切眾生於菩提已，然後方當",
    "T11n0310_102:0574c17": "坐佛樹下，不取菩提及眾生相。迦葉！是為菩",
    "T11n0310_102:0574c18": "薩摩訶薩具足十法，便能獲得隱身三昧。」",
    "T11n0310_102:0574c19": "[0574c19] 爾時尊者大迦葉復白佛言：「希有世尊！快說",
    "T11n0310_102:0574c20": "斯事。世尊乃能作如是說。世尊！一切聲聞",
    "T11n0310_102:0574c21": "辟支佛尚皆未曾一發是心，我當安置一切",
    "T11n0310_102:0574c22": "眾生於阿羅漢地，況佛法乎？」[0574c22] 佛言：「迦葉！如是",
    "T11n0310_102:0574c23": "如是。是故一切聲聞辟支佛，悉無能入菩薩",
    "T11n0310_102:0574c24": "所行隱身三昧。此三昧名尚自不知，云何能",
    "T11n0310_102:0574c25": "入？若能入者無有是處。」",
    "T11n0310_102:0574c26": "[0574c26] 爾時尊者大迦葉復白佛言：「世尊！我等今者",
    "T11n0310_102:0574c27": "深願見彼諸大菩薩摩訶薩等。所以者何？斯",
    "T11n0310_102:0574c28": "諸大士難可會遇。」[0574c28] 佛言：「迦葉！汝宜且住。當須",
    "T11n0310_102:0574c29": "待我文殊來者，彼諸菩薩當從定出，汝等然",
    "T11n0310_102:0575a01": "後乃見之耳。雖然，迦葉！汝亦得是無量百千",
    "T11n0310_102:0575a02": "諸三昧門，今當攝心求彼菩薩摩訶薩等為",
    "T11n0310_102:0575a03": "在何處？住何威儀？作何事業？」[0575a03] 時大迦葉蒙聖",
    "T11n0310_102:0575a04": "教已，承佛威神及己通力，即入二萬諸三昧",
    "T11n0310_102:0575a05": "門，如是思求彼諸菩薩今在何所？住何威儀？",
    "T11n0310_102:0575a06": "為行步耶？而竟不見為住立耶，而亦不見為",
    "T11n0310_102:0575a07": "倚臥耶，而亦不見為端坐耶，而亦不見乃至",
    "T11n0310_102:0575a08": "不知以何語言作何事業、來何所從去何所",
    "T11n0310_102:0575a09": "至。於是起定，前白佛言：「甚奇世尊！甚奇世尊！",
    "T11n0310_102:0575a10": "我已經歷二萬定門，求諸菩薩竟無所見。世",
    "T11n0310_102:0575a11": "尊！彼諸菩薩摩訶薩等尚未證知薩婆若處，",
    "T11n0310_102:0575a12": "已得如是微妙三昧，何況當證無上菩提。世",
    "T11n0310_102:0575a13": "尊！諸善男子善女人其有見聞如斯神變，而",
    "T11n0310_102:0575a14": "不疾發阿耨多羅三藐三菩提心者，無有是",
    "T11n0310_102:0575a15": "處。世尊！能得如是隱身三昧菩薩摩訶薩，為",
    "T11n0310_102:0575a16": "欲度彼一切眾生被精進鎧，然終不得離是",
    "T11n0310_102:0575a17": "妙定。」[0575a17] 佛告迦葉：「如是如是，如汝所說。是中一",
    "T11n0310_102:0575a18": "切聲聞辟支佛尚非境界，況餘眾生。」",
    "T11n0310_102:0575a19": "[0575a19] 爾時尊者舍利弗作如是念：「世尊稱我聲聞",
    "T11n0310_102:0575a20": "人中智慧第一，我今寧可求諸菩薩今在何",
    "T11n0310_102:0575a21": "所？住何威儀？作何事業？若得&#x89A9;見不亦善乎。」",
    "T11n0310_102:0575a22": "時舍利弗如是念已，承佛威神及自力故，即",
    "T11n0310_102:0575a23": "入三萬諸三昧門，周旋觀察彼諸菩薩今為",
    "T11n0310_102:0575a24": "何所、住何威儀，乃至不知如毫釐相。",
    "T11n0310_102:0575a25": "[0575a25] 爾時尊者須菩提作如是念：「我今亦當求諸",
    "T11n0310_102:0575a26": "菩薩為何所在？住何威儀？造作何事？若&#x89A9;見",
    "T11n0310_102:0575a27": "者不亦善乎。」時須菩提作是念已，承佛威神",
    "T11n0310_102:0575a28": "及自力故，即入四萬諸三昧門，周遍推求彼",
    "T11n0310_102:0575a29": "諸菩薩為何所在、住何威儀，乃至不見行住",
    "T11n0310_102:0575b01": "坐臥、從何所來去何所至。然後出定前至佛",
    "T11n0310_102:0575b02": "所，頭面禮足，白言：「世尊！世尊記我聲聞人",
    "T11n0310_102:0575b03": "中無諍三昧最為第一，是三昧門我亦已得。",
    "T11n0310_102:0575b04": "如是世尊！我若入定，正使有人具大神力，能",
    "T11n0310_102:0575b05": "以百億四天下為一大鼓，取須彌山為一大",
    "T11n0310_102:0575b06": "槌，於我定時令一大人住在我前，執彼大",
    "T11n0310_102:0575b07": "槌撾擊大鼓，無暫休廢乃至經劫，如是鼓聲",
    "T11n0310_102:0575b08": "尚不入耳，何況亂心能令我出。若彼鼓聲能",
    "T11n0310_102:0575b09": "為定患牽我起者，永無是處。世尊！我今所得",
    "T11n0310_102:0575b10": "無諍三昧，弘普若是。我向經歷四萬三昧，周",
    "T11n0310_102:0575b11": "遍推求彼諸菩薩終不能見，乃至不&#x89A9;一人",
    "T11n0310_102:0575b12": "暫時往來之相。如是世尊！有諸菩薩摩訶薩",
    "T11n0310_102:0575b13": "輩念求如是不思議智，為一一眾生於恒",
    "T11n0310_102:0575b14": "河沙劫生地獄中備受眾苦。世尊！彼求菩薩",
    "T11n0310_102:0575b15": "道故，雖經眾苦而不捨離如是甚深不思議",
    "T11n0310_102:0575b16": "智。如是世尊！若我今日漏心未盡、未得解脫、",
    "T11n0310_102:0575b17": "於諸佛法有所未知者，令我當來常在生死，",
    "T11n0310_102:0575b18": "更不捨離彼不思議大妙乘也。」[0575b18] 於是世尊讚",
    "T11n0310_102:0575b19": "須菩提言：「善哉善哉，誠如汝言。汝以信故作",
    "T11n0310_102:0575b20": "如斯說。令汝此身不取涅槃者，以斯善根於",
    "T11n0310_102:0575b21": "當來世過恒沙劫，汝當得作轉輪聖王正法",
    "T11n0310_102:0575b22": "治世，然後乃成阿耨多羅三藐三菩提。又須",
    "T11n0310_102:0575b23": "菩提！今此三千大千世界眾生數類寧為多",
    "T11n0310_102:0575b24": "不？」[0575b24] 須菩提言：「甚多。世尊！甚多。世尊！」[0575b24] 佛言：",
    "T11n0310_102:0575b25": "「如是如是。須菩提！是諸世界所有眾生，成就",
    "T11n0310_102:0575b26": "智慧如舍利弗、解空第一如須菩提、苦行超",
    "T11n0310_102:0575b27": "倫如大迦葉，即令如是諸大聲聞共盡知見",
    "T11n0310_102:0575b28": "求彼菩薩，若於一劫、若於百劫、若於千劫，",
    "T11n0310_102:0575b29": "乃至無量恒河沙劫，亦不能見。若能見者，無",
    "T11n0310_102:0575c01": "有是處。何以故？須菩提！彼諸菩薩凡所為",
    "T11n0310_102:0575c02": "作，非是一切聲聞辟支佛所行境界，是故二",
    "T11n0310_102:0575c03": "乘終不能見。」[0575c03] 說此法時，是眾會中八萬四千",
    "T11n0310_102:0575c04": "天人皆發阿耨多羅三藐三菩提心，三千世",
    "T11n0310_102:0575c05": "界六種震動。[0575c05] 爾時文殊師利於己住室如是",
    "T11n0310_102:0575c06": "思惟：「今此十方億百千數諸大菩薩皆已集",
    "T11n0310_102:0575c07": "會。吾當復召諸天大眾咸令雲集。如是可",
    "T11n0310_102:0575c08": "乎？」時文殊師利既思惟已，即以神力如意化",
    "T11n0310_102:0575c09": "成八萬四千億那由他妙寶蓮花，大如車輪，",
    "T11n0310_102:0575c10": "純金為莖、白銀為葉，勝藏羅網毘&#x7460;璃寶。是",
    "T11n0310_102:0575c11": "諸花中皆有化佛及諸菩薩，結加趺坐蓮花",
    "T11n0310_102:0575c12": "臺上，身紫金色，三十二相八十種好，威德巍",
    "T11n0310_102:0575c13": "巍光明普照。時彼蓮花上昇四天王天、三十",
    "T11n0310_102:0575c14": "三天、夜摩天、兜率天、化樂天、他化自在天，及",
    "T11n0310_102:0575c15": "諸梵天乃至有頂。如是略說，遍此三千大千",
    "T11n0310_102:0575c16": "世界，乃至百億須彌、百億四天下、欲界天宮、",
    "T11n0310_102:0575c17": "色界天宮，彼化蓮花無不遍至。是諸化處及",
    "T11n0310_102:0575c18": "菩薩眾，出大音聲遍告三千大千世界，而說",
    "T11n0310_102:0575c19": "偈言：",
    "T11n0310_102:0575c20": "「世尊明慧日，  希有出世間，",
    "T11n0310_102:0575c21": " 譬如憂曇花，  難遇復過是。",
    "T11n0310_102:0575c22": " 釋師子人雄，  今者現於世，",
    "T11n0310_102:0575c23": " 班宣深妙法，  永拔眾苦源。",
    "T11n0310_102:0575c24": " 諸天雖快樂，  誰能保長久？",
    "T11n0310_102:0575c25": " 任業還三塗，  復受眾苦毒。",
    "T11n0310_102:0575c26": " 所習諸欲事，  貪愛獨增長，",
    "T11n0310_102:0575c27": " 三界本無樂，  而愚耽著之。",
    "T11n0310_102:0575c28": " 已獲最上難，  所謂諸佛出，",
    "T11n0310_102:0575c29": " 愚癡放逸人，  焉覺苦不斷？",
    "T11n0310_102:0576a01": " 汝等當速求，  見佛聞正法，",
    "T11n0310_102:0576a02": " 若聖涅槃已，  雖悔難可追。",
    "T11n0310_102:0576a03": " 魔網深可怖，  汝等為放逸，",
    "T11n0310_102:0576a04": " 既被羈羅已，  寧有解脫期？",
    "T11n0310_102:0576a05": " 獨有求佛法，  汝為眾生資，",
    "T11n0310_102:0576a06": " 汝等但速求，  三十二妙相。",
    "T11n0310_102:0576a07": " 佛能救世間，  餘無可依者，",
    "T11n0310_102:0576a08": " 世雄甚希有，  大慈難思量。",
    "T11n0310_102:0576a09": " 無量億數劫，  所行不可量，",
    "T11n0310_102:0576a10": " 集功德智慧，  成就釋師子，",
    "T11n0310_102:0576a11": " 闡揚微妙法，  甚深難覺知。",
    "T11n0310_102:0576a12": " 何處有眾生，  及我人壽命？",
    "T11n0310_102:0576a13": " 如是破常見，  斷已自無餘，",
    "T11n0310_102:0576a14": " 放捨一切相，  為眾生說此。",
    "T11n0310_102:0576a15": " 宣明真實際，  世間絕心行，",
    "T11n0310_102:0576a16": " 唯彼空無相，  無願亦無作。",
    "T11n0310_102:0576a17": " 虛空本無形，  不起亦不滅，",
    "T11n0310_102:0576a18": " 無來亦無去，  智者之所說。",
    "T11n0310_102:0576a19": " 無盡無所生，  本淨無所有，",
    "T11n0310_102:0576a20": " 無相貌可見，  無思想能說。",
    "T11n0310_102:0576a21": " 眾生本無生，  云何得言死？",
    "T11n0310_102:0576a22": " 寂滅無眾生，  眾生在何處？",
    "T11n0310_102:0576a23": " 言音為說法，  法不住言音，",
    "T11n0310_102:0576a24": " 亦不可文字，  世尊如斯說。",
    "T11n0310_102:0576a25": " 諸處遍推求，  不見風水火，",
    "T11n0310_102:0576a26": " 地亦無分別，  慧眼之所宣。",
    "T11n0310_102:0576a27": " 色受及與想，  行識同虛空，",
    "T11n0310_102:0576a28": " 假言彼五陰，  其實無積聚。",
    "T11n0310_102:0576a29": " 眼耳鼻舌身，  心意等諸根，",
    "T11n0310_102:0576b01": " 雖說本性空，  空亦不可得。",
    "T11n0310_102:0576b02": " 色聲香味觸，  及以種種法，",
    "T11n0310_102:0576b03": " 斯由分別生，  分別體空寂。",
    "T11n0310_102:0576b04": " 欲界與色界，  及彼無色天，",
    "T11n0310_102:0576b05": " 皆說如幻化，  虛偽不真實。",
    "T11n0310_102:0576b06": " 如是諸世尊，  為眾生說法，",
    "T11n0310_102:0576b07": " 欲求出眾苦，  速歸大導師。」",
    "T11n0310_102:0576b08": "[0576b08] 彼諸化佛說此偈時，於是三千大千世界咸",
    "T11n0310_102:0576b09": "得聞之。有九十六億欲色諸天遠塵離垢得",
    "T11n0310_102:0576b10": "法眼淨，二萬天子厭離眾欲，三萬二千天子",
    "T11n0310_102:0576b11": "皆發阿耨多羅三藐三菩提心，一萬行菩薩",
    "T11n0310_102:0576b12": "乘諸天子得無生法忍。爾時彼化如來所可",
    "T11n0310_102:0576b13": "勸召無量無邊阿僧祇億那由他百千諸天",
    "T11n0310_102:0576b14": "大眾，於須臾間悉皆雲集釋迦如來、應供、正",
    "T11n0310_102:0576b15": "遍覺所。稽首足下，右遶三匝退住一面。以天",
    "T11n0310_102:0576b16": "花香，所謂優&#x9262;羅花、&#x9262;頭摩花、拘物頭花、分",
    "T11n0310_102:0576b17": "陀利花、曼陀羅花、摩訶曼陀羅花，及諸花鬘",
    "T11n0310_102:0576b18": "末香塗香，奉散世尊及餘供養。復以種種天",
    "T11n0310_102:0576b19": "妙樂音，歌詠稱讚滿彼虛空。時大集眾其數",
    "T11n0310_102:0576b20": "甚多難可稱計，周遍充滿此四天下，無有空",
    "T11n0310_102:0576b21": "地如一杖頭而不遍者。是諸天人具大威德，",
    "T11n0310_102:0576b22": "所散諸花滿四天下積至于膝。"
}