{
    "T02n0143_001:0865c18": "No. 143 [Nos. 125(51.9), 141-142]",
    "T02n0143_001:0865c19": "玉耶經",
    "T02n0143_001:0865c21": "東晉天竺三藏竺曇無蘭譯",
    "T02n0143_001:0865c22": "[0865c22] 聞如是：[0865c22] 一時，佛在舍衛國祇樹給孤獨園，佛",
    "T02n0143_001:0865c23": "為四輩弟子說法。時給孤獨家，先為子娶婦",
    "T02n0143_001:0865c24": "長者家女，女名玉耶，端正姝好而生憍慢，",
    "T02n0143_001:0865c25": "不以婦禮承事妐姑夫婿。給孤長者夫妻議",
    "T02n0143_001:0865c26": "言：「子婦不順不依法禮，設加杖捶不欲行",
    "T02n0143_001:0865c27": "此，置不教呵其過轉增，當如之何？」長者曰：",
    "T02n0143_001:0865c28": "「唯佛大聖善能化物，剛強弭伏無敢不從，請",
    "T02n0143_001:0865c29": "佛來化。」妻言：「大善。」明旦嚴服往詣佛所，頭",
    "T02n0143_001:0866a01": "面著地前白佛言：「我家為子娶婦甚大憍慢，",
    "T02n0143_001:0866a02": "不以禮節承事我子，唯願世尊，明日自屈，",
    "T02n0143_001:0866a03": "將諸弟子到舍中飯，并為玉耶說法，令心開",
    "T02n0143_001:0866a04": "解改過行善。」佛告長者：「善哉！善哉！」給孤長者",
    "T02n0143_001:0866a05": "聞佛受請，歡喜禮佛接足而去，歸舍齋戒供",
    "T02n0143_001:0866a06": "辦中飯。[0866a06] 明日佛與千二百五十弟子到長者家，",
    "T02n0143_001:0866a07": "長者歡喜迎佛作禮，佛坐已定，大小皆出禮",
    "T02n0143_001:0866a08": "佛&#x5374;住，玉耶逃藏不肯禮佛。佛即變化，令長",
    "T02n0143_001:0866a09": "者家，屋宅牆壁，皆如琉璃、水精之色內外相",
    "T02n0143_001:0866a10": "見，玉耶見佛有三十二相、八十種好，身紫",
    "T02n0143_001:0866a11": "金色，光明暉暉，玉耶惶怖心驚毛&#x7AEA;，即出禮",
    "T02n0143_001:0866a12": "佛，頭頂懺悔&#x5374;在右面。[0866a12] 佛告玉耶：「女人不當",
    "T02n0143_001:0866a13": "自恃端正輕慢夫婿。何謂端正？除&#x5374;邪態八",
    "T02n0143_001:0866a14": "十四姤，定意一心是為端正，不以顏色面目",
    "T02n0143_001:0866a15": "髮綵為端正也。女人身中有十惡事，何等為",
    "T02n0143_001:0866a16": "十？一者、女人初生墮地父母不喜。二者、養育",
    "T02n0143_001:0866a17": "視無滋味。三者、女人心常畏人。四者、父母恒",
    "T02n0143_001:0866a18": "憂嫁娶。五者、與父母生相離別。六者、常畏夫",
    "T02n0143_001:0866a19": "婿視其顏色，歡悅輒喜瞋恚則懼。七者、懷妊",
    "T02n0143_001:0866a20": "產生甚難。八者、女人小為父母所撿錄。九者、",
    "T02n0143_001:0866a21": "中為夫婿所制。十者、年老為兒孫所呵，從生",
    "T02n0143_001:0866a22": "至終不得自在。是為十事，女人不自覺知。」[0866a22] 玉",
    "T02n0143_001:0866a23": "耶長跪叉手白佛：「稟受賤身不閑禮儀。唯",
    "T02n0143_001:0866a24": "願世尊，具說教訓為婦之法。」[0866a24] 佛告玉耶：「婦事",
    "T02n0143_001:0866a25": "姑妐夫婿，有五善三惡。何等為五善？一者、",
    "T02n0143_001:0866a26": "為婦當晚臥早起，櫛梳髮綵整頓衣服，洗拭",
    "T02n0143_001:0866a27": "面目勿有垢穢，執於作事先啟所尊，心常恭",
    "T02n0143_001:0866a28": "順，設有甘美不得先食。二者、夫&#x58FB;呵罵不得",
    "T02n0143_001:0866a29": "瞋恨。三者、一心守夫婿，不得念邪婬。四者、常",
    "T02n0143_001:0866b01": "願夫婿長壽，出行婦當整頓家中。五者、常念",
    "T02n0143_001:0866b02": "夫善不念夫惡，是為五善。何等為三惡？一",
    "T02n0143_001:0866b03": "者、不以婦禮承事姑妐夫婿，但欲美食先",
    "T02n0143_001:0866b04": "而噉之，未冥早臥日出不起，夫欲教呵瞋",
    "T02n0143_001:0866b05": "目視夫，應拒猶罵。二者、不一心向夫婿，但",
    "T02n0143_001:0866b06": "念他男子。三者、欲令夫死早得更嫁，是為三",
    "T02n0143_001:0866b07": "惡。」玉耶默然無辭答佛。[0866b07] 佛告玉耶：「世間有",
    "T02n0143_001:0866b08": "七輩婦：一、婦如母，二、婦如妹，三、婦如善知",
    "T02n0143_001:0866b09": "識，四、婦如婦，五、婦如婢，六、婦如怨家，七、婦如",
    "T02n0143_001:0866b10": "奪命，是為七輩婦，汝豈解乎？」[0866b10] 玉耶白佛：「不",
    "T02n0143_001:0866b11": "知七婦盡何所施行？願佛為解之。」[0866b11] 佛告玉耶：",
    "T02n0143_001:0866b12": "「諦聽諦聽，善思念之，吾當為汝分別解說。何",
    "T02n0143_001:0866b13": "等為母婦？母婦者，愛念夫婿猶若慈母，侍其",
    "T02n0143_001:0866b14": "晨夜不離左右，供養盡心不失時宜，夫若行",
    "T02n0143_001:0866b15": "來恐人輕易，見則憐念心不疲厭，憐夫如",
    "T02n0143_001:0866b16": "子，是為母婦。何等為妹婦？妹婦者，承事夫",
    "T02n0143_001:0866b17": "婿盡其敬誠，若如兄弟同氣分形，骨肉至親",
    "T02n0143_001:0866b18": "無有二情，尊奉敬之如妹事兄，是為妹婦。何",
    "T02n0143_001:0866b19": "等為善知識婦者？侍其夫婿愛念懇至，依依",
    "T02n0143_001:0866b20": "戀戀不能相棄，私密之事常相告示，見過依",
    "T02n0143_001:0866b21": "呵令行無失，善事相敬使益明慧，相愛欲",
    "T02n0143_001:0866b22": "令度世如善知識，是為善知識婦。何等為婦",
    "T02n0143_001:0866b23": "婦者？供養大人竭誠盡敬，承事夫婿謙遜順",
    "T02n0143_001:0866b24": "命，夙興夜寐恭恪言命，口無逸言身無逸行，",
    "T02n0143_001:0866b25": "有善推讓過則稱己，誨訓仁施勸進為道，心",
    "T02n0143_001:0866b26": "端專一無有分邪，精修婦節終無闕廢，進",
    "T02n0143_001:0866b27": "不犯儀退不失禮，唯和為貴，是為婦婦。何等",
    "T02n0143_001:0866b28": "為婢婦者？常懷畏慎不敢自慢，兢兢趣事無",
    "T02n0143_001:0866b29": "所避憚，心常恭恪忠孝盡節，言以柔軟性常",
    "T02n0143_001:0866c01": "和穆，口不犯&#x9E81;邪之言，身不入放逸之行，",
    "T02n0143_001:0866c02": "貞良純一質朴直信，恒自嚴整，以禮自將，夫",
    "T02n0143_001:0866c03": "婿納幸不以憍慢，設不接遇不以為怨，或得",
    "T02n0143_001:0866c04": "捶杖分受不恚，及見罵辱默而不恨，甘心樂",
    "T02n0143_001:0866c05": "受無有二意，勸進所好不&#x59AC;聲色，遇己曲薄",
    "T02n0143_001:0866c06": "不訴求直，務修婦節不擇衣食，專精恭恪唯",
    "T02n0143_001:0866c07": "恐不及，敬奉夫婿婢事大家，是為婢婦。何",
    "T02n0143_001:0866c08": "等為怨家婦者？見夫不歡恒懷瞋恚，晝夜思",
    "T02n0143_001:0866c09": "念欲得解離，無夫婦心常如寄客，狺狺&#x9B2A;諍",
    "T02n0143_001:0866c10": "無所畏忌，亂頭墜臥不可作使，不念治家",
    "T02n0143_001:0866c11": "養活兒子，或行婬蕩不知羞恥，狀如犬畜毀",
    "T02n0143_001:0866c12": "辱親里，譬如怨家，是為怨家婦。何等為奪",
    "T02n0143_001:0866c13": "命婦者？晝夜不寐恚心相向，當何方便得",
    "T02n0143_001:0866c14": "相遠離？欲與毒藥恐人覺知，或至親里遠",
    "T02n0143_001:0866c15": "近寄之，作是瞋恚常共賊之，若持寶物雇人",
    "T02n0143_001:0866c16": "害之，或使傍夫伺而殺之，怨&#x6282;夫命，是為",
    "T02n0143_001:0866c17": "奪命婦。是為七輩婦。」玉耶默然。",
    "T02n0143_001:0866c18": "[0866c18] 佛告玉耶：「五善婦者常有顯名，言行有法眾",
    "T02n0143_001:0866c19": "人愛敬，宗親九族並蒙其榮，天龍鬼神皆來",
    "T02n0143_001:0866c20": "擁護使不&#x6282;撗，萬分之後得生天上七寶宮",
    "T02n0143_001:0866c21": "殿，在所自然侍從左右，壽命延長恣意所欲",
    "T02n0143_001:0866c22": "快樂難言。天上壽盡下生世間，當為富貴侯",
    "T02n0143_001:0866c23": "王子孫，端正聰慧人所奉尊。其惡婦者常得",
    "T02n0143_001:0866c24": "惡名，令現在身不得安寧，數為惡鬼眾毒所",
    "T02n0143_001:0866c25": "病，臥起不安惡夢驚怖，所願不得多逢災",
    "T02n0143_001:0866c26": "撗，萬分之後魂神受形，當入地獄餓鬼畜",
    "T02n0143_001:0866c27": "生，展轉三塗累劫不竟。」",
    "T02n0143_001:0866c28": "[0866c28] 佛告玉耶：「是七輩婦汝欲行何？」[0866c28] 玉耶流涕前",
    "T02n0143_001:0866c29": "白佛言：「我心愚癡無智所作，自今以後改往",
    "T02n0143_001:0867a01": "修來，當如婢婦，奉事妐姑夫婿，盡我壽命不",
    "T02n0143_001:0867a02": "敢憍慢。」[0867a02] 佛告玉耶：「善哉！善哉！人誰無過？能",
    "T02n0143_001:0867a03": "改者，善莫大焉。」[0867a03] 玉耶即前請受十戒為優婆",
    "T02n0143_001:0867a04": "夷。佛告玉耶：「持一戒者、不得殺生，二者、不",
    "T02n0143_001:0867a05": "得偷盜取他人財物，三者、不得婬他男子，",
    "T02n0143_001:0867a06": "四者、不得飲酒，五者、不得妄語，六者、不得",
    "T02n0143_001:0867a07": "惡罵，七者、不得綺語，八者、不得嫉&#x59AC;，九者、不",
    "T02n0143_001:0867a08": "得瞋恚，十者、當信作善得福作惡得罪。信佛",
    "T02n0143_001:0867a09": "信法信比丘僧，是為十戒優婆夷法，終身奉",
    "T02n0143_001:0867a10": "行不敢違犯。」[0867a10] 佛說經已，諸弟子皆悉作禮。",
    "T02n0143_001:0867a11": "給孤長者姑妐大小及其玉耶，盡行澡水",
    "T02n0143_001:0867a12": "供養佛百味飲食。佛告玉耶：「當信布施常得",
    "T02n0143_001:0867a13": "其福德，後世當復生長者家。」玉耶言：「諾。」[0867a13] 佛",
    "T02n0143_001:0867a14": "飯畢竟，噠嚫&#x546A;願：「五十善神擁護汝身。」佛",
    "T02n0143_001:0867a15": "告玉耶：「勤念經戒。」玉耶言：「我蒙佛恩得聞",
    "T02n0143_001:0867a16": "經法。」皆前為佛作禮而退。"
}