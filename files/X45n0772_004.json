{
    "X45n0772_004:0885a18": "釋摩訶衍論贊玄疏卷第四",
    "X45n0772_004:0885a20": "中京報恩傳教寺崇祿大夫守司空詮圓",
    "X45n0772_004:0885a21": "通法大師賜紫臣沙門　法悟奉　勑撰",
    "X45n0772_004:0885a22": "已說(至)無明住地門。",
    "X45n0772_004:0885a23": "釋曰次眷屬無明住地門有三初結指。",
    "X45n0772_004:0885a24": "此決擇中(至)眷屬門。",
    "X45n0772_004:0885b01": "釋曰次開章就麤細異分作兩重。",
    "X45n0772_004:0885b02": "初門云何。",
    "X45n0772_004:0885b03": "釋曰後釋文有二初微細眷屬門有三初徵起。",
    "X45n0772_004:0885b04": "本曰(至)則無境界。",
    "X45n0772_004:0885b05": "釋曰次唱本。",
    "X45n0772_004:0885b06": "論曰(至)俱成門。",
    "X45n0772_004:0885b07": "釋曰後作釋有二初科分。",
    "X45n0772_004:0885b08": "第一(至)而得止住。",
    "X45n0772_004:0885b09": "釋曰後決擇有二初總標略示門又二初牒釋復",
    "X45n0772_004:0885b10": "二初法說末因本立本受末熏下養上資枝榮根",
    "X45n0772_004:0885b11": "固或支持長養與力相承由互依持故得住止。",
    "X45n0772_004:0885b12": "譬如(至)相應不離。",
    "X45n0772_004:0885b13": "釋曰後喻明子承父育父假子威愛養相因攝持",
    "X45n0772_004:0885b14": "互在本末不覺義亦如然。",
    "X45n0772_004:0885b15": "若如是說(至)猶未斷故。",
    "X45n0772_004:0885b16": "釋曰後問答問既本末相承而立如父子互依止",
    "X45n0772_004:0885b17": "而住八九十地斷現轉生無明隨斷應同妙覺答",
    "X45n0772_004:0885b18": "雖此三地各治一細然於業中有三生相未斷盡",
    "X45n0772_004:0885b19": "故不名妙覺微細三相佛位斷故。",
    "X45n0772_004:0885b20": "自此已下(至)果不離因故故。",
    "X45n0772_004:0885b21": "釋曰後標釋俱成門有三初隨文顯示又三初業",
    "X45n0772_004:0885b22": "相第一業相能所無差王所不分由無明熏令淨",
    "X45n0772_004:0885b23": "心隱本覺隨緣動流成業亦可精細本覺從此熏",
    "X45n0772_004:0885b24": "動即獨力隨相也隱鈍無明自斯流注即獨力業",
    "X45n0772_004:0885c01": "相也此二和合成俱合動名為業相藉無明為因",
    "X45n0772_004:0885c02": "起業相苦果依此即立變易生死具如當辨。",
    "X45n0772_004:0885c03": "第二(至)即無見故。",
    "X45n0772_004:0885c04": "釋曰次轉相以依業相變作能見全攬動業流成",
    "X45n0772_004:0885c05": "轉相。",
    "X45n0772_004:0885c06": "第三(至)無境界故。",
    "X45n0772_004:0885c07": "釋曰後現相由依能見妄境現前如依鏡故眾像",
    "X45n0772_004:0885c08": "皆現。",
    "X45n0772_004:0885c09": "如是(至)已廣說故。",
    "X45n0772_004:0885c10": "釋曰次指前廣明。",
    "X45n0772_004:0885c11": "此中(至)具足圓漏。",
    "X45n0772_004:0885c12": "釋曰後依義科揀有四一三相具闕業相能所不",
    "X45n0772_004:0885c13": "分轉相唯能無所現相能所具足。",
    "X45n0772_004:0885c14": "根本(至)名為無明故。",
    "X45n0772_004:0885c15": "釋曰二二法同異有二初本末相濫問此難動業",
    "X45n0772_004:0885c16": "與無明同業識無明皆無能所俱不明故若許爾",
    "X45n0772_004:0885c17": "者本末無異若彼救云心體未動已有無明故無",
    "X45n0772_004:0885c18": "明位未名為動此則無明不濫業識若是無明熏",
    "X45n0772_004:0885c19": "起發動當於此位立業識名是則無明不名為動",
    "X45n0772_004:0885c20": "故知起動唯在業識何濫無明云何前難本末無",
    "X45n0772_004:0885c21": "異耶如是說者復何乖理若此救者前義則違三",
    "X45n0772_004:0885c22": "相分文以依不覺令心體動說名為業準此明文",
    "X45n0772_004:0885c23": "說心體動何故前言心體不動名無明耶後義則",
    "X45n0772_004:0885c24": "違校量分文忽然念起名為無明若準此文顯說",
    "X45n0772_004:0886a01": "無明得名動起何故前救動起之義唯屬業識故",
    "X45n0772_004:0886a02": "知動起通業無明當知此二復有何別還如前難",
    "X45n0772_004:0886a03": "本末不分。",
    "X45n0772_004:0886a04": "動起二文(至)無相違過。",
    "X45n0772_004:0886a05": "釋曰後能所各別答所動所起唯在業識能動能",
    "X45n0772_004:0886a06": "起唯屬無明前說動起名業識者不約能起皆就",
    "X45n0772_004:0886a07": "所動是故業識望於無明能所隔別本末無濫。",
    "X45n0772_004:0886a08": "若爾(至)自當顯說。",
    "X45n0772_004:0886a09": "釋曰三動起因由問無明因何動心起念答聖賢",
    "X45n0772_004:0886a10": "非測唯佛方窮不可妄談故依經說強名不覺假",
    "X45n0772_004:0886a11": "說因緣欲具知由決擇當說。",
    "X45n0772_004:0886a12": "業相(至)不堪了說。",
    "X45n0772_004:0886a13": "釋曰四徵釋動業門三細初一能所不分復何道",
    "X45n0772_004:0886a14": "理以動釋業答無憑臆說須契佛經彼說鍵摩具",
    "X45n0772_004:0886a15": "彰業識無能緣所緣心境不可分析無心王念法",
    "X45n0772_004:0886a16": "王所不可隔別唯由精動隱流故說名為業識勿",
    "X45n0772_004:0886a17": "設浮言妄生穿鑒。",
    "X45n0772_004:0886a18": "已說(至)麤重眷屬門。",
    "X45n0772_004:0886a19": "釋曰後麤重眷屬門有二初結指。",
    "X45n0772_004:0886a20": "本曰(至)不自在故。",
    "X45n0772_004:0886a21": "釋曰後開示有二初唱本。",
    "X45n0772_004:0886a22": "論曰(至)非餘識法。",
    "X45n0772_004:0886a23": "釋曰後作釋有三初定識體通指六相唯意識地",
    "X45n0772_004:0886a24": "意地總收前七轉識從多從顯作此指陳苦果總",
    "X45n0772_004:0886b01": "報應依現識或現識海轉作意識故此意識即是",
    "X45n0772_004:0886b02": "現識依不異義說有總報非餘識法揀轉業故若",
    "X45n0772_004:0886b03": "依前七說有總報過難尤多不繁具出。",
    "X45n0772_004:0886b04": "所以者何(至)當何說耶。",
    "X45n0772_004:0886b05": "釋曰次敘經本有二初正明六相有三初徵釋生起。",
    "X45n0772_004:0886b06": "謂分流(至)無相亦無相。",
    "X45n0772_004:0886b07": "釋曰次具引總文。",
    "X45n0772_004:0886b08": "依此(至)為明何義。",
    "X45n0772_004:0886b09": "釋曰後分部別義有五一六麤緣起相有三初標徵。",
    "X45n0772_004:0886b10": "謂欲顯示(至)麤重相故。",
    "X45n0772_004:0886b11": "釋曰次解釋現識海為因境界風為緣起七識浪",
    "X45n0772_004:0886b12": "成六麤相。",
    "X45n0772_004:0886b13": "如經(至)騰躍而轉生。",
    "X45n0772_004:0886b14": "釋曰後屬經法喻配合於文可見。",
    "X45n0772_004:0886b15": "云何(至)當如何耶。",
    "X45n0772_004:0886b16": "釋曰二六境生識相有三初徵起徵彼境風形相",
    "X45n0772_004:0886b17": "如何。",
    "X45n0772_004:0886b18": "謂青黃等(至)應審觀察。",
    "X45n0772_004:0886b19": "釋曰次顯相有二初示境牽心其第六塵偏舉現",
    "X45n0772_004:0886b20": "因及與來果欲勸眾生起修斷故理實三世因果",
    "X45n0772_004:0886b21": "等法皆為法塵今不具者種種收故。",
    "X45n0772_004:0886b22": "彼末那識(至)故名為風。",
    "X45n0772_004:0886b23": "釋曰後會違指喻第七末那意識細分通緣六塵",
    "X45n0772_004:0886b24": "即是意識無別體故故不別說境如風者能牽引",
    "X45n0772_004:0886c01": "故。",
    "X45n0772_004:0886c02": "如經(至)淡味眾華果。",
    "X45n0772_004:0886c03": "釋曰後屬經。",
    "X45n0772_004:0886c04": "如是(至)心俱和合生。",
    "X45n0772_004:0886c05": "釋曰三本末同異相藏識為本如日如水七識為",
    "X45n0772_004:0886c06": "末如光如浪故非同異和合而生。",
    "X45n0772_004:0886c07": "如是(至)思惟諸相義。",
    "X45n0772_004:0886c08": "釋曰四元從藏海變明此七識非別有體不從內",
    "X45n0772_004:0886c09": "外中間而來全轉藏識變作七識如鼓海水變成",
    "X45n0772_004:0886c10": "波浪。",
    "X45n0772_004:0886c11": "如是(至)無相亦無相。",
    "X45n0772_004:0886c12": "釋曰五性相本融拂會相歸性融通拂跡。",
    "X45n0772_004:0886c13": "此楞伽經(至)云何異說。",
    "X45n0772_004:0886c14": "釋曰後會釋二門有二初標徵列指門。",
    "X45n0772_004:0886c15": "謂一本(至)分別事識。",
    "X45n0772_004:0886c16": "釋曰後分流大本通有二初三經異說又二初引",
    "X45n0772_004:0886c17": "正文初本略三廣八次本略二廣八後本略四廣",
    "X45n0772_004:0886c18": "七善須明記如次會通。",
    "X45n0772_004:0886c19": "如是(至)不可歸依。",
    "X45n0772_004:0886c20": "釋曰後指真偽三經是正四經是偽下依大本但",
    "X45n0772_004:0886c21": "會三正。",
    "X45n0772_004:0886c22": "今當(至)應審觀察。",
    "X45n0772_004:0886c23": "釋曰後大本會通有二初指教誡觀。",
    "X45n0772_004:0886c24": "初契經中(至)即末那故。",
    "X45n0772_004:0887a01": "釋曰後依次會釋有三初會初經有二初略三又",
    "X45n0772_004:0887a02": "二初解三法體。",
    "X45n0772_004:0887a03": "何故(至)且略不示。",
    "X45n0772_004:0887a04": "釋曰後略餘行相有二初問何略三中無七末那",
    "X45n0772_004:0887a05": "及業轉識。",
    "X45n0772_004:0887a06": "即有二門(至)備數門。",
    "X45n0772_004:0887a07": "釋曰後答有二初標徵列。",
    "X45n0772_004:0887a08": "初門云何(至)備數門。",
    "X45n0772_004:0887a09": "釋曰後隨列釋有二初明初門舉兩顯三者一舉",
    "X45n0772_004:0887a10": "三細中麤現識攝細業轉故二舉七識中強意識",
    "X45n0772_004:0887a11": "攝劣第七故言雖三識義周八識。",
    "X45n0772_004:0887a12": "後門云何(至)備數門。",
    "X45n0772_004:0887a13": "釋曰後辨後門率彼楞伽上節經文說轉業真轉",
    "X45n0772_004:0887a14": "當轉識業當業識真當第七謂七於境作真解故",
    "X45n0772_004:0887a15": "今將上節達於下文圓滿名字八識具足。",
    "X45n0772_004:0887a16": "此契經中(至)分七種故。",
    "X45n0772_004:0887a17": "釋曰後廣八。",
    "X45n0772_004:0887a18": "中契經中(至)義如前說。",
    "X45n0772_004:0887a19": "釋曰次會中經有二初略二有二初指二同前初",
    "X45n0772_004:0887a20": "了別識即當現識分別事識當前六識亦無第七",
    "X45n0772_004:0887a21": "及業轉識如前兩門會釋無殊故論指云義如前",
    "X45n0772_004:0887a22": "說。",
    "X45n0772_004:0887a23": "同說末那(至)故名真相。",
    "X45n0772_004:0887a24": "釋曰後會七異名初經說名真相即當第七中經",
    "X45n0772_004:0887b01": "說智相識亦是第七以末那位始生慧數攀緣麤",
    "X45n0772_004:0887b02": "境名智相識又於境界作真實解亦名真相。",
    "X45n0772_004:0887b03": "此中八識比前可知。",
    "X45n0772_004:0887b04": "釋曰後廣八列名如前。",
    "X45n0772_004:0887b05": "後契經中(至)且略不說。",
    "X45n0772_004:0887b06": "釋曰後會後經有二初指四業轉現三分別事識",
    "X45n0772_004:0887b07": "文相明者以第七識同事識故或舉強六攝劣七",
    "X45n0772_004:0887b08": "故。",
    "X45n0772_004:0887b09": "言七識者(至)唯一識故。",
    "X45n0772_004:0887b10": "釋曰後會七有三初六七同體釋第八前六名為",
    "X45n0772_004:0887b11": "七識麤細意識摠為一故。",
    "X45n0772_004:0887b12": "法界(至)一體無別。",
    "X45n0772_004:0887b13": "釋曰次六七異體難法輪經中說第七識與第六",
    "X45n0772_004:0887b14": "識為所依根既分能所依異何言麤細體一。",
    "X45n0772_004:0887b15": "經意(至)立同種故。",
    "X45n0772_004:0887b16": "釋曰後同異種別解有二初正據二經會彼法輪",
    "X45n0772_004:0887b17": "經據別種說此楞伽經據同種說故無違失。",
    "X45n0772_004:0887b18": "以何(至)而得生起。",
    "X45n0772_004:0887b19": "釋曰後偏依第八明有三初問起謂六七識既說",
    "X45n0772_004:0887b20": "同種分別事識則無所依憑何文理不依末那六",
    "X45n0772_004:0887b21": "識得起。",
    "X45n0772_004:0887b22": "楞伽經中(至)展轉為因。",
    "X45n0772_004:0887b23": "釋曰次徵引有二初引證又二初引二經指徵可",
    "X45n0772_004:0887b24": "知初經了別事識即是現識分別事識即是六識",
    "X45n0772_004:0887c01": "此二互依不說例七後經所說現識事識展轉為",
    "X45n0772_004:0887c02": "因互相資立此有故彼有此無故彼無安危共同",
    "X45n0772_004:0887c03": "依持平等不說第七為六依故。",
    "X45n0772_004:0887c04": "由此(至)不依末耶。",
    "X45n0772_004:0887c05": "釋曰後成此文顯依所識不說末那。",
    "X45n0772_004:0887c06": "復次(至)相續而轉故。",
    "X45n0772_004:0887c07": "釋曰後通證有二初六七依八轉第七細識第六",
    "X45n0772_004:0887c08": "麤識現識為因境界為緣方得起故六不依七文",
    "X45n0772_004:0887c09": "甚明矣。",
    "X45n0772_004:0887c10": "以此義故(至)波浪轉故。",
    "X45n0772_004:0887c11": "釋曰後七緣六塵轉由前所說現識為因境界為",
    "X45n0772_004:0887c12": "緣發起七識故知末那通緣六塵性相分歧文理",
    "X45n0772_004:0887c13": "各據以經明說六鹿風所動七識波浪轉故。",
    "X45n0772_004:0887c14": "復次(至)不可指南。",
    "X45n0772_004:0887c15": "釋曰後訶責斥人妄說現識為七與六為依咄哉",
    "X45n0772_004:0887c16": "非正。",
    "X45n0772_004:0887c17": "已說經本次釋論文。",
    "X45n0772_004:0887c18": "釋曰後解論文有二初結指。",
    "X45n0772_004:0887c19": "即此文中(至)俱成門。",
    "X45n0772_004:0887c20": "釋曰後解釋有二初總科。",
    "X45n0772_004:0887c21": "以有(至)具足轉故。",
    "X45n0772_004:0887c22": "釋曰後別辨有二初總標略示門有三初牒指顯",
    "X45n0772_004:0887c23": "一意識具六麤相現識為因境界為緣一意六麤",
    "X45n0772_004:0887c24": "長相續轉。",
    "X45n0772_004:0888a01": "若爾(至)其理非無。",
    "X45n0772_004:0888a02": "釋曰次徵通有二初問答略因義此六麤相既有",
    "X45n0772_004:0888a03": "現識為因何故本論唯說境界為緣舉緣影因義",
    "X45n0772_004:0888a04": "顯理周。",
    "X45n0772_004:0888a05": "若爾(至)末那故。",
    "X45n0772_004:0888a06": "釋曰後問答即意義此舉例難或為比量量云現",
    "X45n0772_004:0888a07": "識是有法應為末那故宗因云為彼意識親所依",
    "X45n0772_004:0888a08": "故同喻如意根意根為彼意識親所依故意根是",
    "X45n0772_004:0888a09": "末那現識為彼意識親所依故現識應末那答有",
    "X45n0772_004:0888a10": "二義一者遮意遮彼梨耶不為末那以其第七望",
    "X45n0772_004:0888a11": "八六識有別種故能與第六而為所依名末那故",
    "X45n0772_004:0888a12": "前量因中犯隨一過以不許因有法轉故或望前",
    "X45n0772_004:0888a13": "引楞伽中說意識唯依現相識轉不依末那同喻",
    "X45n0772_004:0888a14": "無因準式又犯能立不成二者許意許彼梨耶為",
    "X45n0772_004:0888a15": "末那故前量宗中犯相符過密顯六七是同種故",
    "X45n0772_004:0888a16": "立量不成例難隨遣。",
    "X45n0772_004:0888a17": "如是(至)其理自顯。",
    "X45n0772_004:0888a18": "釋曰後指下。",
    "X45n0772_004:0888a19": "自此(至)果報別相。",
    "X45n0772_004:0888a20": "釋曰後標釋俱成門有三初二執因果智及相續",
    "X45n0772_004:0888a21": "俱屬法執執取名字並屬人執初各俱生後皆分",
    "X45n0772_004:0888a22": "別造業屬因受果屬報。",
    "X45n0772_004:0888a23": "復次(至)十信所離。",
    "X45n0772_004:0888a24": "釋曰次三斷前後初地斷盡相續一相從二至七",
    "X45n0772_004:0888b01": "同斷智相賢斷執取名字信離造業受果。",
    "X45n0772_004:0888b02": "復次(至)應審思惟。",
    "X45n0772_004:0888b03": "釋曰後五重麤細約義更含初三細相後三麤相",
    "X45n0772_004:0888b04": "初四細相後二麤相凡對分麤細者必遣拂麤細",
    "X45n0772_004:0888b05": "故。",
    "X45n0772_004:0888b06": "已說(至)決疑門。",
    "X45n0772_004:0888b07": "釋曰後無明得有決疑門有二初結指。",
    "X45n0772_004:0888b08": "本曰(至)不覺相故。",
    "X45n0772_004:0888b09": "釋曰後開示有二初唱本。",
    "X45n0772_004:0888b10": "論曰(至)決疑門。",
    "X45n0772_004:0888b11": "釋曰後作釋有二初分門上二句即初門下二句",
    "X45n0772_004:0888b12": "即後門。",
    "X45n0772_004:0888b13": "初門(至)一切染法故。",
    "X45n0772_004:0888b14": "釋曰後辨相有二初直示得有門如見林樹知有",
    "X45n0772_004:0888b15": "種子見諸煩惱知有無明。",
    "X45n0772_004:0888b16": "後門(至)煩惱染法。",
    "X45n0772_004:0888b17": "釋曰後釋相決疑門有二初問答一多。",
    "X45n0772_004:0888b18": "以何(至)不覺相故。",
    "X45n0772_004:0888b19": "釋曰後問答本末。",
    "X45n0772_004:0888b20": "從上(至)真實本意。",
    "X45n0772_004:0888b21": "釋曰後總薀諸法同異門有二初結指。",
    "X45n0772_004:0888b22": "其相云何。",
    "X45n0772_004:0888b23": "釋曰後開示有三初徵起染淨總歸同異者何。",
    "X45n0772_004:0888b24": "本曰(至)性染幻差別故。",
    "X45n0772_004:0888c01": "釋曰次唱本。",
    "X45n0772_004:0888c02": "論曰(至)異相門。",
    "X45n0772_004:0888c03": "體曰後作釋有二初分門。",
    "X45n0772_004:0888c04": "為明何義(至)當生滅門。",
    "X45n0772_004:0888c05": "釋曰後辨相有三初略示二門其同相者欲明諸",
    "X45n0772_004:0888c06": "法唯是一如成真如門其異相者欲明一如造作",
    "X45n0772_004:0888c07": "萬法成生滅門。",
    "X45n0772_004:0888c08": "如是二門(至)當何說耶。",
    "X45n0772_004:0888c09": "釋曰次廣引二教有二初躡問標徵。",
    "X45n0772_004:0888c10": "謂彼(至)不須重釋。",
    "X45n0772_004:0888c11": "釋曰後引文指釋有二初證同能覺一相者配唯",
    "X45n0772_004:0888c12": "見微塵即無相法者配不見微塵經云汝一仁者",
    "X45n0772_004:0888c13": "非如是覺應云非汝一仁者能如是覺等一切已",
    "X45n0772_004:0888c14": "下攝為本論本來涅槃豈假修相本來菩提豈假",
    "X45n0772_004:0888c15": "作相理智無得無色可見見有色相非同相門即",
    "X45n0772_004:0888c16": "是異相隨染業幻所作色相以同相中智性色性",
    "X45n0772_004:0888c17": "無可見故。",
    "X45n0772_004:0888c18": "異相(至)不須重種。",
    "X45n0772_004:0888c19": "釋曰後證異唯汝一人等者應云非汝一人獨如",
    "X45n0772_004:0888c20": "是見本論無漏攝諸淨法隨染幻差別故本論無",
    "X45n0772_004:0888c21": "明攝諸染法性染幻差別故餘文甚顯不須廣釋。",
    "X45n0772_004:0888c22": "此二(至)應審思惟。",
    "X45n0772_004:0888c23": "釋曰後誡思取捨出論本意正尚同相。",
    "X45n0772_004:0888c24": "從上(至)直釋因緣。",
    "X45n0772_004:0889a01": "釋曰二直釋因緣義(更不別解心生滅言名為直釋)有二初廣大",
    "X45n0772_004:0889a02": "末那門有三初十一末那門有二初結指解立義",
    "X45n0772_004:0889a03": "分因緣二字。",
    "X45n0772_004:0889a04": "本曰(至)不斷故。",
    "X45n0772_004:0889a05": "釋曰後開示有二初唱本。",
    "X45n0772_004:0889a06": "論曰(至)決疑門。",
    "X45n0772_004:0889a07": "釋曰後作釋有二初分門初門具六種因緣後門",
    "X45n0772_004:0889a08": "以二門委釋此中因緣但依生滅細麤法體以辨",
    "X45n0772_004:0889a09": "義門或望所依或自法體前後互望親者為因疎",
    "X45n0772_004:0889a10": "者為緣。",
    "X45n0772_004:0889a11": "初門(至)生滅因緣。",
    "X45n0772_004:0889a12": "釋曰後辨相有二初攝義顯宗生解門又二初正",
    "X45n0772_004:0889a13": "明復二初六種因緣有三一初二重有二初徵列。",
    "X45n0772_004:0889a14": "初重(至)其理自明。",
    "X45n0772_004:0889a15": "釋曰後廣釋有二初問答不相應三不相應染相",
    "X45n0772_004:0889a16": "無明為因本覺為緣三不相應染識本覺為因無",
    "X45n0772_004:0889a17": "明為緣故知覺礙各具因緣。",
    "X45n0772_004:0889a18": "次重(至)應審思惟。",
    "X45n0772_004:0889a19": "釋曰後問答相應義三相應染現識為因境界為",
    "X45n0772_004:0889a20": "緣若望三種相應染相現識為緣故論指云現識",
    "X45n0772_004:0889a21": "體中又有緣義意在於斯若將現相望三識相亦",
    "X45n0772_004:0889a22": "有因緣細思可解。",
    "X45n0772_004:0889a23": "復次(至)因緣義故。",
    "X45n0772_004:0889a24": "釋曰二次二重六麤中識本覺為因無明為緣六",
    "X45n0772_004:0889b01": "麤中相無明為因本覺為緣此名本徧三相應相",
    "X45n0772_004:0889b02": "以業轉相為因三相應識以業轉相為緣其業轉",
    "X45n0772_004:0889b03": "識望三相應相之與識準義亦有因緣二義此名",
    "X45n0772_004:0889b04": "末徧現相現識此不說者初二重中後已明故。",
    "X45n0772_004:0889b05": "復次(至)作因緣故。",
    "X45n0772_004:0889b06": "釋曰三後二重無明為始為上果報為終為下節",
    "X45n0772_004:0889b07": "節不越下下與力皆有因緣名為上下果報為始",
    "X45n0772_004:0889b08": "為下無明為終為上節節不越上上與力亦有因",
    "X45n0772_004:0889b09": "緣名為下上由逆順不同致始終各異。",
    "X45n0772_004:0889b10": "復次(至)不可得故。",
    "X45n0772_004:0889b11": "釋曰後三復遣拂初依無常門遣即成假觀次依",
    "X45n0772_004:0889b12": "無我門遣即成空觀後依相待門遣即成中觀三",
    "X45n0772_004:0889b13": "觀一心於理可見。",
    "X45n0772_004:0889b14": "如其次第應審思擇。",
    "X45n0772_004:0889b15": "釋曰後指勸依三次第如理思之。",
    "X45n0772_004:0889b16": "已說(至)決疑門。",
    "X45n0772_004:0889b17": "釋曰後隨文散說決疑門有二初結指。",
    "X45n0772_004:0889b18": "此中(至)廣釋門。",
    "X45n0772_004:0889b19": "釋曰後開示有二初分門。",
    "X45n0772_004:0889b20": "復次(至)依心而轉。",
    "X45n0772_004:0889b21": "釋曰後辨相有二初總標門心即所依正取本覺",
    "X45n0772_004:0889b22": "意等能依乃是眾生聚十一意并及意識名為眾",
    "X45n0772_004:0889b23": "生妄無自性唯依心立不同立義分中四聖名眾",
    "X45n0772_004:0889b24": "四凡名生故。",
    "X45n0772_004:0889c01": "已說(至)廣釋門。",
    "X45n0772_004:0889c02": "釋曰後廣釋門有二初結指。",
    "X45n0772_004:0889c03": "此中(至)文相可見。",
    "X45n0772_004:0889c04": "釋曰後廣示有三初指陳二轉梵語末那此云意",
    "X45n0772_004:0889c05": "也不唯第七包十一種後意識中方收前六。",
    "X45n0772_004:0889c06": "此義(至)作釋散說。",
    "X45n0772_004:0889c07": "釋曰次牒徵總指。",
    "X45n0772_004:0889c08": "此意(至)所建立耶。",
    "X45n0772_004:0889c09": "釋曰後廣明意轉有三初指門十一意轉依何經",
    "X45n0772_004:0889c10": "立。",
    "X45n0772_004:0889c11": "謂顯了經(至)略不別說。",
    "X45n0772_004:0889c12": "釋曰次引釋有二初正立有二初具數闕名雖舉",
    "X45n0772_004:0889c13": "總數不出引名。",
    "X45n0772_004:0889c14": "是故(至)不斷故。",
    "X45n0772_004:0889c15": "釋曰後出名合論唯無明一不分相識餘業等五",
    "X45n0772_004:0889c16": "分相識耳故二明識說此十一。",
    "X45n0772_004:0889c17": "本地(至)以為一故。",
    "X45n0772_004:0889c18": "釋曰後會違更開本覺成十二故。",
    "X45n0772_004:0889c19": "相識(至)甚大別故。",
    "X45n0772_004:0889c20": "釋曰後料揀有二初隨相分疏有四一相識義別",
    "X45n0772_004:0889c21": "有三初略問答。",
    "X45n0772_004:0889c22": "云何(至)順於無明。",
    "X45n0772_004:0889c23": "釋曰次重微釋凡諸染法各具二義一者神解神",
    "X45n0772_004:0889c24": "解勢力本覺所發所成之識似本覺故二者闇鈍",
    "X45n0772_004:0890a01": "勢力無明所發所成之相似無明故故分相識二",
    "X45n0772_004:0890a02": "甚別耳。",
    "X45n0772_004:0890a03": "是故(至)了別識耳故。",
    "X45n0772_004:0890a04": "釋曰後引教證生有心識知有佛性生具本覺故",
    "X45n0772_004:0890a05": "具識耳雖然覺體橫竪咸周在於有情名為佛性",
    "X45n0772_004:0890a06": "在於非情名為法性即揀非情不成覺者。",
    "X45n0772_004:0890a07": "以何(至)依止義故。",
    "X45n0772_004:0890a08": "釋曰二神闇皆意通明十一具根身義。",
    "X45n0772_004:0890a09": "以何(至)由疎為緣故。",
    "X45n0772_004:0890a10": "釋曰三染淨因緣望三細識本覺親因無明疎緣",
    "X45n0772_004:0890a11": "故所生果神解似覺望三細相無明親因本覺疎",
    "X45n0772_004:0890a12": "緣故所生法闇似無明然隨增勝以立其名齊時",
    "X45n0772_004:0890a13": "因緣俱名相識。",
    "X45n0772_004:0890a14": "何故(至)無二別故。",
    "X45n0772_004:0890a15": "釋曰四會通名義有四一意攝細分問上文既說",
    "X45n0772_004:0890a16": "智相等六皆意識地即知智相及相續相俱在第",
    "X45n0772_004:0890a17": "六意識細分何故今文皆於第七末那識攝答欲",
    "X45n0772_004:0890a18": "顯六七無二體故。",
    "X45n0772_004:0890a19": "若爾(至)無所不作。",
    "X45n0772_004:0890a20": "釋曰二意略麤分麤分意識何不為意若據盡理",
    "X45n0772_004:0890a21": "實皆名意并具身根義故且略而已經說末那無",
    "X45n0772_004:0890a22": "所不作亦收麤分意識名意。",
    "X45n0772_004:0890a23": "然別(至)之法門故。",
    "X45n0772_004:0890a24": "釋曰三別立意識問但言末那麤細攝盡論中何",
    "X45n0772_004:0890b01": "故意外別開意識轉耶如論具答然此依中有唯",
    "X45n0772_004:0890b02": "所依所謂本覺有唯能依所謂意識有通能所謂",
    "X45n0772_004:0890b03": "十一意有非能所謂除前相。",
    "X45n0772_004:0890b04": "舉此(至)應廣通達。",
    "X45n0772_004:0890b05": "釋曰四例知三相三相末那勢通離合離則三相",
    "X45n0772_004:0890b06": "異末那三相目三細即是所依末那目六七即是",
    "X45n0772_004:0890b07": "能依合則三相即末那遞互相望為能所依廣通",
    "X45n0772_004:0890b08": "例同於斯見矣。",
    "X45n0772_004:0890b09": "復次(至)亦寂滅。",
    "X45n0772_004:0890b10": "釋曰後契性融拂有二初解義通以七門融拂三",
    "X45n0772_004:0890b11": "法三法即是藏意意識言七門者一無定門曲含",
    "X45n0772_004:0890b12": "四種一總非三定二本末互通三互得三名四三",
    "X45n0772_004:0890b13": "名皆拂二無常門如是無定故皆是無常三非實",
    "X45n0772_004:0890b14": "門四幻化門五性空門六寂滅門七絕跡門如文",
    "X45n0772_004:0890b15": "可見或以七門攝為三諦前之四門即為俗諦第",
    "X45n0772_004:0890b16": "五六門即為真諦後之一門第一義諦於義亦通。",
    "X45n0772_004:0890b17": "故金剛(至)有見故。",
    "X45n0772_004:0890b18": "釋曰後引文不可思等證前三法即一而三即三",
    "X45n0772_004:0890b19": "而一能三能一非三非一難思議中難思議聚七",
    "X45n0772_004:0890b20": "五不生八六寂滅者謂八寂滅而七不生也六寂",
    "X45n0772_004:0890b21": "滅而五不生故八識遣拂九相空無言有空無有",
    "X45n0772_004:0890b22": "無空無有者意云任是有空或是無空皆不可著",
    "X45n0772_004:0890b23": "俱言無有欲使不滯故重遣耳下引經指心境俱",
    "X45n0772_004:0890b24": "空境中復具法空人空如文可見身是所依尚自",
    "X45n0772_004:0890c01": "是無見是能依云何得有或復總結心境俱空。",
    "X45n0772_004:0890c02": "已說(至)差別門。",
    "X45n0772_004:0890c03": "釋曰次相續業用門有二初結指。",
    "X45n0772_004:0890c04": "本曰(至)不覺妄慮。",
    "X45n0772_004:0890c05": "釋曰後開示有二初唱本。",
    "X45n0772_004:0890c06": "論曰(至)徧緣義。",
    "X45n0772_004:0890c07": "釋曰後作釋有三初標三義。",
    "X45n0772_004:0890c08": "初義(至)令不失故。",
    "X45n0772_004:0890c09": "釋曰次解三相有三初攝前不失義相續識者若",
    "X45n0772_004:0890c10": "約自體不斷(如前法執)相續即識若約令他不斷(謂惑業苦)",
    "X45n0772_004:0890c11": "相續之識今取後義此中屬當此識為能發煩惱",
    "X45n0772_004:0890c12": "為所發諸業為所潤果報為所取為此業種從熏",
    "X45n0772_004:0890c13": "發後念念常與取果作用取彼當果令成就故良",
    "X45n0772_004:0890c14": "由此識發俱生惑潤無量世善惡業等令無息故。",
    "X45n0772_004:0890c15": "中義(至)無差違故。",
    "X45n0772_004:0890c16": "釋曰次感果成就義此識又能發起俱生愛取等",
    "X45n0772_004:0890c17": "惑潤已辨業與果力用令現未世若樂妍媸長短",
    "X45n0772_004:0890c18": "壽限形影無差故。",
    "X45n0772_004:0890c19": "後義(至)不覺妄慮故。",
    "X45n0772_004:0890c20": "釋曰後妄慮徧緣義此識不唯住持故業成就舊",
    "X45n0772_004:0890c21": "報亦能發起新新過失謂於已經過去境界發忻",
    "X45n0772_004:0890c22": "樂心不忻樂心復能攀緣現在境界起貪愛心不",
    "X45n0772_004:0890c23": "貪愛心又能計度未來境界生追求心不追求心",
    "X45n0772_004:0890c24": "徧於三世妄增分別。",
    "X45n0772_004:0891a01": "如是(至)相續識焉。",
    "X45n0772_004:0891a02": "釋曰後結識名正顯此識連持生死此異熟既盡",
    "X45n0772_004:0891a03": "復生餘異熟皆此識能名相續識。",
    "X45n0772_004:0891a04": "已說(至)諸法門。",
    "X45n0772_004:0891a05": "釋曰後唯心迴轉門有二初結指。",
    "X45n0772_004:0891a06": "本曰(至)法滅故。",
    "X45n0772_004:0891a07": "釋曰後開示有二初唱本三界虗偽究本唯真心",
    "X45n0772_004:0891a08": "所作六塵幻化推源亦真心能現就末境從心起",
    "X45n0772_004:0891a09": "不離於心故分別境界即分別自心謂無有少法",
    "X45n0772_004:0891a10": "能取少法唯由心動虗妄迴轉心若不生諸妄頓",
    "X45n0772_004:0891a11": "息。",
    "X45n0772_004:0891a12": "論曰(至)無餘法故。",
    "X45n0772_004:0891a13": "釋曰後作釋有二初標徵唯心顯唯一心轉成萬",
    "X45n0772_004:0891a14": "法此解本論初之四句。",
    "X45n0772_004:0891a15": "所以(至)不可得故。",
    "X45n0772_004:0891a16": "釋曰後存拂自心有二初委辨有三初徵釋心有",
    "X45n0772_004:0891a17": "無隨心有而法有隨心無而法無此解本論此義",
    "X45n0772_004:0891a18": "云何至法滅故次重問答妄法不立唯心奚存別",
    "X45n0772_004:0891a19": "解本論心不見心無相可得。",
    "X45n0772_004:0891a20": "若爾(至)為心量故。",
    "X45n0772_004:0891a21": "釋曰欲徵釋心無有此一問答及三復次總顯論",
    "X45n0772_004:0891a22": "意智者應思問若說唯心不可得者心既不有唯",
    "X45n0772_004:0891a23": "心寧立答緣生無性雖不可得無性緣生豈成斷",
    "X45n0772_004:0891a24": "滅故引經說無心之心為心定量此證無心亦唯",
    "X45n0772_004:0891b01": "心故。",
    "X45n0772_004:0891b02": "復次(至)亦不成。",
    "X45n0772_004:0891b03": "釋曰後三復顯深玄第一復次論說心不可得意",
    "X45n0772_004:0891b04": "說緣生無性故成大空經說無心之心意說無性",
    "X45n0772_004:0891b05": "緣生故成幻有第二復次由大空義諸法得成法",
    "X45n0772_004:0891b06": "鼓經云以有空義故一切法得成由幻有故空理",
    "X45n0772_004:0891b07": "得顯又中論云因緣所生法我說即是空第三復",
    "X45n0772_004:0891b08": "次相待無定二既無二一亦無一不成亦不成難",
    "X45n0772_004:0891b09": "思亦難議。",
    "X45n0772_004:0891b10": "如其次第應審觀察。",
    "X45n0772_004:0891b11": "釋曰後勸思初理事無疑次理事成顯後理事即",
    "X45n0772_004:0891b12": "離依次尋之故可見耳。",
    "X45n0772_004:0891b13": "已說(至)轉相門。",
    "X45n0772_004:0891b14": "釋曰後分別事識門有二初結指。",
    "X45n0772_004:0891b15": "本曰(至)增長義故。",
    "X45n0772_004:0891b16": "釋曰後開示有二初唱本。",
    "X45n0772_004:0891b17": "論曰(至)所依門。",
    "X45n0772_004:0891b18": "釋曰後作釋有二初分門。",
    "X45n0772_004:0891b19": "揀擇(至)依諸凡夫故。",
    "X45n0772_004:0891b20": "釋曰後辨相有四一揀擇假者門揀聖取凡凡有",
    "X45n0772_004:0891b21": "三種邪定凡夫無信善根如盲聾故不定凡夫信",
    "X45n0772_004:0891b22": "心輕少喻若輕毛又如毛在地隨風飄轉又修如",
    "X45n0772_004:0891b23": "毛頭成如麟角又角猶競也善惡心歒黑白為鬪",
    "X45n0772_004:0891b24": "故談十信為難角故正定凡夫即三賢位成就人",
    "X45n0772_004:0891c01": "空徒喻彰名金剛不變。",
    "X45n0772_004:0891c02": "生起(至)取著轉深故。",
    "X45n0772_004:0891c03": "釋曰二生起麤重門有三初第一凡發業無休背",
    "X45n0772_004:0891c04": "源不息故。",
    "X45n0772_004:0891c05": "若據(至)計我我所故。",
    "X45n0772_004:0891c06": "釋曰次第二凡。",
    "X45n0772_004:0891c07": "若據(至)分別六塵故。",
    "X45n0772_004:0891c08": "釋曰後第三凡此位猶有堅執法實故。",
    "X45n0772_004:0891c09": "建立(至)分別事識故。",
    "X45n0772_004:0891c10": "釋曰三建立名字門隨順所依微細名字名意識",
    "X45n0772_004:0891c11": "故隨順所依麤現名字名眼識等隨順所緣境界",
    "X45n0772_004:0891c12": "名字名色識等今不緣如但緣事境論從總名判",
    "X45n0772_004:0891c13": "為事識。",
    "X45n0772_004:0891c14": "顯示(至)增長義故故。",
    "X45n0772_004:0891c15": "釋曰四顯示所依門見即分別修謂俱生(修釋論愛)由",
    "X45n0772_004:0891c16": "此二惑熏第八識遂令麤分意識增長相續住故。",
    "X45n0772_004:0891c17": "從上(至)不可思議之相。",
    "X45n0772_004:0891c18": "釋曰三因緣殊勝相(解立義分相之一字有因緣相有殊勝相亦前法體具我",
    "X45n0772_004:0891c19": "相故)有三初結指下辨無明所熏起識是故判為不",
    "X45n0772_004:0891c20": "思議相。",
    "X45n0772_004:0891c21": "本曰(至)種種知故。",
    "X45n0772_004:0891c22": "釋曰次開示有二初唱本。",
    "X45n0772_004:0891c23": "論曰(至)是名為五。",
    "X45n0772_004:0891c24": "釋曰後作釋有二初分門。",
    "X45n0772_004:0892a01": "第一(至)是名為三。",
    "X45n0772_004:0892a02": "釋曰後辨相有五一舉人顯示殊勝門初標徵次",
    "X45n0772_004:0892a03": "釋相後結數於釋相初分滿俱絕邪定人中凡夫",
    "X45n0772_004:0892a04": "愚深二乘慧劣餘文可見。",
    "X45n0772_004:0892a05": "已說(至)無常常門。",
    "X45n0772_004:0892a06": "釋曰二顯示深緣決疑門有二初結指科分。",
    "X45n0772_004:0892a07": "言常(至)不變故。",
    "X45n0772_004:0892a08": "釋曰後依文示相有三初正顯二門初門之中從",
    "X45n0772_004:0892a09": "是心下說本覺心常住不變從而有下被熏有染",
    "X45n0772_004:0892a10": "無常變化名常無常後門之中從雖有下無常變",
    "X45n0772_004:0892a11": "異從而常下常住不變名無常常。",
    "X45n0772_004:0892a12": "是故(至)總結殊勝。",
    "X45n0772_004:0892a13": "釋曰次總結殊勝。",
    "X45n0772_004:0892a14": "自此(至)文相可見。",
    "X45n0772_004:0892a15": "釋曰後指本釋上指屬本論所謂已下釋前常住",
    "X45n0772_004:0892a16": "門以不達下釋前無常門。",
    "X45n0772_004:0892a17": "已說(至)對治分位門。",
    "X45n0772_004:0892a18": "釋曰三舉障示治配當門有三初結指科分。",
    "X45n0772_004:0892a19": "隨轉(至)能離故故。",
    "X45n0772_004:0892a20": "釋曰次依文辨相有二初隨轉對治門明六染心",
    "X45n0772_004:0892a21": "始從十住初發心住至迴向終離彼第一執相應",
    "X45n0772_004:0892a22": "染乃至妙覺方盡離彼細根本業不相應染色自",
    "X45n0772_004:0892a23": "在地者八地菩薩於諸相上而得自在色相國土",
    "X45n0772_004:0892a24": "隨心變轉故云自在心自在地者九地菩薩居法",
    "X45n0772_004:0892b01": "師位善知眾生心行稠林知見無礙名心自在。",
    "X45n0772_004:0892b02": "根本(至)究竟離故。",
    "X45n0772_004:0892b03": "釋曰後根本對治門根本無明從三賢位但修此",
    "X45n0772_004:0892b04": "觀觀察無明摧伏其勢令漸微劣故云學斷初地",
    "X45n0772_004:0892b05": "已去隨分離用直至佛地大無明體究竟離故。",
    "X45n0772_004:0892b06": "極喜(至)應如是知。",
    "X45n0772_004:0892b07": "釋曰後本隨治異有二初徵釋初地此位菩薩以",
    "X45n0772_004:0892b08": "後得智正緣事境根本無明正迷於事治障相違",
    "X45n0772_004:0892b09": "故後得斷其根本智正緣真理隨相染法正迷於",
    "X45n0772_004:0892b10": "理行相相違故正智斷。",
    "X45n0772_004:0892b11": "如說(至)亦復如是。",
    "X45n0772_004:0892b12": "釋曰後例指餘地二地已上乃至佛地例同初地",
    "X45n0772_004:0892b13": "本後對治。",
    "X45n0772_004:0892b14": "已說(至)差別門。",
    "X45n0772_004:0892b15": "釋曰四顯應不應差別門有二初結指。",
    "X45n0772_004:0892b16": "云何(至)心念法異故。",
    "X45n0772_004:0892b17": "釋曰後剖分有二初相應義有三初消文復二初",
    "X45n0772_004:0892b18": "總明先解義後合本於解義中心品即是本覺氣",
    "X45n0772_004:0892b19": "分義當心王念法則屬不覺氣分義當心所心念",
    "X45n0772_004:0892b20": "與力王所和合同念攀緣故曰相應染淨性異覺",
    "X45n0772_004:0892b21": "闇依殊故云異耳。",
    "X45n0772_004:0892b22": "念法(至)同故故。",
    "X45n0772_004:0892b23": "釋曰後別辨心依本覺念附無明有此不同相應",
    "X45n0772_004:0892b24": "何在謂心王心所善不善等相應隨順名知相同",
    "X45n0772_004:0892c01": "所緣境界王所定同心王緣色念必同緣名緣相",
    "X45n0772_004:0892c02": "同。",
    "X45n0772_004:0892c03": "大本(至)不同故。",
    "X45n0772_004:0892c04": "釋曰次引教三種相同者即三相應也異故成同",
    "X45n0772_004:0892c05": "此句順明若同不同此句返釋由所依覺礙染淨",
    "X45n0772_004:0892c06": "差別致能依心念知緣相同若所依無染淨差別",
    "X45n0772_004:0892c07": "豈能依具知緣相同。",
    "X45n0772_004:0892c08": "若爾(至)無別意趣。",
    "X45n0772_004:0892c09": "釋曰後會違若謂此三知緣相同名相應爾何故",
    "X45n0772_004:0892c10": "彼經說相違轉然無明本覺在王所上逆推所依",
    "X45n0772_004:0892c11": "染淨不同名相違轉知相緣相在王所下順觀其",
    "X45n0772_004:0892c12": "境知緣共同名隨順轉不取違順上下轉釋所說",
    "X45n0772_004:0892c13": "理同亦無別意。",
    "X45n0772_004:0892c14": "不相應義(至)應審觀察。",
    "X45n0772_004:0892c15": "釋曰後不相應義謂隨染覺心之染及根本無明",
    "X45n0772_004:0892c16": "之染二染不殊和合為一以極微細不離覺心及",
    "X45n0772_004:0892c17": "無明故所以論云即心不覺常無別異三細不相",
    "X45n0772_004:0892c18": "應既無三所異故無知緣同名為不相應問三細",
    "X45n0772_004:0892c19": "之識依本覺發應為心王三細中相依無明起應",
    "X45n0772_004:0892c20": "名念法既有王所必同知緣以此義故合名相應",
    "X45n0772_004:0892c21": "答三細識相雖依染淨以極微細王所不分相應",
    "X45n0772_004:0892c22": "難立且如業細能所未有流至轉細方具能緣運",
    "X45n0772_004:0892c23": "至現細始具能所雖有能所未分心念由是三細",
    "X45n0772_004:0892c24": "名不相應其相應者境風鼓水現海騰波七識浪",
    "X45n0772_004:0893a01": "生六麤波湧以心對境具所及王知緣相同立相",
    "X45n0772_004:0893a02": "應號三細反此名不相應。",
    "X45n0772_004:0893a03": "已說(至)別障用門。",
    "X45n0772_004:0893a04": "釋曰五立二礙別障用門有二初結指。",
    "X45n0772_004:0893a05": "彼煩惱礙(至)根本智故。",
    "X45n0772_004:0893a06": "釋曰後開示有二初釋文又二初正明二相復二",
    "X45n0772_004:0893a07": "初散動違真靜六種染心名煩惱礙由散動故障",
    "X45n0772_004:0893a08": "根本智以真如智唯寂靜故。",
    "X45n0772_004:0893a09": "彼智慧礙(至)自然業智故。",
    "X45n0772_004:0893a10": "釋曰後漠溟礙智明根本無明名為智礙由漠溟",
    "X45n0772_004:0893a11": "故(漠溟即是昏闇之義)障後得智以世間智極聰明故問根",
    "X45n0772_004:0893a12": "本無明準上論說通障三法理智一心兼障二道",
    "X45n0772_004:0893a13": "本後二智云何此說唯障後得世間業智曲有違",
    "X45n0772_004:0893a14": "文恐繁不引又煩惱礙亦障法身如上論說智淨",
    "X45n0772_004:0893a15": "相破大無明獨力業相顯法身故何以此說唯障",
    "X45n0772_004:0893a16": "根本無分別智答此中二礙說障二智從偏增說",
    "X45n0772_004:0893a17": "實理互通。",
    "X45n0772_004:0893a18": "此義(至)應審思擇。",
    "X45n0772_004:0893a19": "釋曰後顯示因緣正出二礙徧障二智所以如論",
    "X45n0772_004:0893a20": "可見故須二智對治二礙。",
    "X45n0772_004:0893a21": "二障(至)應如是觀。",
    "X45n0772_004:0893a22": "釋曰後揀異已明二障又開二礙有何差別重復",
    "X45n0772_004:0893a23": "顯示由含妙旨故須別揀相教之權示性宗之實",
    "X45n0772_004:0893a24": "所云二障即是二執智及相續當法執障執取名",
    "X45n0772_004:0893b01": "字當人執障性相兩宗共許斷除若說二礙性相",
    "X45n0772_004:0893b02": "兩宗有斷不斷性宗二礙歷位俱治若法相宗根",
    "X45n0772_004:0893b03": "本無明智礙一種染煩惱礙三不相應說尚不及",
    "X45n0772_004:0893b04": "道豈能斷是故論云立二礙門據斷不斷。",
    "X45n0772_004:0893b05": "從上已來(至)決擇分已焉。",
    "X45n0772_004:0893b06": "釋曰後結前。",
    "X45n0772_004:0893b07": "自此已下(至)之相差別。",
    "X45n0772_004:0893b08": "釋曰四生滅相差別有二初標門釋立義分是心",
    "X45n0772_004:0893b09": "生滅因緣相中相之一字前辨因緣殊勝相者意",
    "X45n0772_004:0893b10": "顯無明所熏諸識唯佛能了示殊勝相今云相者",
    "X45n0772_004:0893b11": "即是遷流動轉生滅義相即當共相與事本識作",
    "X45n0772_004:0893b12": "能相故論言生滅之相差別意在此焉因論生滅",
    "X45n0772_004:0893b13": "通該上下麤有六種細分十異今但顯麤內含其",
    "X45n0772_004:0893b14": "細就義別明勿疑相濫一自相生滅此有四種一",
    "X45n0772_004:0893b15": "微細過患二麤重過患三無常功德四常住功德",
    "X45n0772_004:0893b16": "以斯四種各有生等四相法體患德雖殊攝屬生",
    "X45n0772_004:0893b17": "滅功德自相得生滅名生滅既爾住異亦然二共",
    "X45n0772_004:0893b18": "相生滅此有二種一麤重生滅謂在事識三種相",
    "X45n0772_004:0893b19": "應染法之上與相應故二微細生滅謂在本識三",
    "X45n0772_004:0893b20": "不相應染法之上不相應故三起盡生滅凡諸染",
    "X45n0772_004:0893b21": "法即五有為皆具生起及滅盡故四隱顯生滅凡",
    "X45n0772_004:0893b22": "諸淨法即四無為皆具顯生及隱滅故五始終生",
    "X45n0772_004:0893b23": "滅以諸染法依因依緣從無始生又諸染法因滅",
    "X45n0772_004:0893b24": "緣滅須有終盡雖同染法亦名生滅但據始終義",
    "X45n0772_004:0893c01": "與前別六本末生滅根本一心隱在生滅為善惡",
    "X45n0772_004:0893c02": "因受苦樂俱若生若滅如伎兒故枝末九法謂有",
    "X45n0772_004:0893c03": "為無為喪生隱顯正是生滅義善成故今取共相",
    "X45n0772_004:0893c04": "明共相故。",
    "X45n0772_004:0893c05": "本曰(至)非心智滅。",
    "X45n0772_004:0893c06": "釋曰後辨相有二初唱本。",
    "X45n0772_004:0893c07": "論曰(至)問答決疑門。",
    "X45n0772_004:0893c08": "釋曰後作釋有二初分門。",
    "X45n0772_004:0893c09": "言標釋(至)不相應故。",
    "X45n0772_004:0893c10": "釋曰後派義有五一標釋俱成門有三初總別兩",
    "X45n0772_004:0893c11": "復解分別事識對彼本識名為末末三位本識對",
    "X45n0772_004:0893c12": "彼事識但名為末本釋論意麤重生滅雖是共相",
    "X45n0772_004:0893c13": "然極麤顯與彼事識而共相應如大波濤與水合",
    "X45n0772_004:0893c14": "故其相顯故微細生滅雖亦共相然甚細隱與彼",
    "X45n0772_004:0893c15": "本識而不相應如平流水波相隱故不相應故此",
    "X45n0772_004:0893c16": "應不應即契不契非同上論解三相應心王心所",
    "X45n0772_004:0893c17": "知相緣相合契同故名為相應其不相應與上相",
    "X45n0772_004:0893c18": "違此中所解以彼麤重生滅共相與彼事識顯作",
    "X45n0772_004:0893c19": "遷流名為相應又以微細生滅共相與彼本識隱",
    "X45n0772_004:0893c20": "作遷流名不相應故說本識非離生滅。",
    "X45n0772_004:0893c21": "馬鳴菩薩(至)如何說耶。",
    "X45n0772_004:0893c22": "釋曰次具引三經證有三初徵起。",
    "X45n0772_004:0893c23": "謂一本(至)及相滅。",
    "X45n0772_004:0893c24": "釋曰次正引有三一初經明二流注生等即細生",
    "X45n0772_004:0894a01": "滅相生住滅即麤生滅不言異者經文略也。",
    "X45n0772_004:0894a02": "又一本(至)相續住。",
    "X45n0772_004:0894a03": "釋曰二中經明二相滅生住亦麤生滅相續滅等",
    "X45n0772_004:0894a04": "即細生滅。",
    "X45n0772_004:0894a05": "又大本(至)非離生滅。",
    "X45n0772_004:0894a06": "釋曰三後經明二有縛細識三品生滅即細生滅",
    "X45n0772_004:0894a07": "三品縛細如次即是業轉現識體雖微細皆是縛",
    "X45n0772_004:0894a08": "故分別麤識分離面鏡即麤即滅面猶對也如鏡",
    "X45n0772_004:0894a09": "對物即現其像事識緣境義亦如是。",
    "X45n0772_004:0894a10": "如是三本(至)差別相故。",
    "X45n0772_004:0894a11": "釋曰後決擇。",
    "X45n0772_004:0894a12": "於契經中(至)不相應故。",
    "X45n0772_004:0894a13": "釋曰後結義屬本論分契不契即應不應顯麤細",
    "X45n0772_004:0894a14": "殊明生滅耳。",
    "X45n0772_004:0894a15": "已說(至)是名為三。",
    "X45n0772_004:0894a16": "釋曰二屬當假人門有二初結指明人。",
    "X45n0772_004:0894a17": "初人(至)凡夫境界故。",
    "X45n0772_004:0894a18": "釋曰後開示別境有三一初人境三相應染總相",
    "X45n0772_004:0894a19": "名麤執相應染三中最麤名麤中麤不退凡夫三",
    "X45n0772_004:0894a20": "賢菩薩為所治境。",
    "X45n0772_004:0894a21": "中人(至)菩薩境界故。",
    "X45n0772_004:0894a22": "釋曰二中人境後二相應對執相應名麤中細前",
    "X45n0772_004:0894a23": "七地境現轉二染俱合一分對後最細名細中麤",
    "X45n0772_004:0894a24": "後三地境。",
    "X45n0772_004:0894b01": "後人(至)是佛境界故。",
    "X45n0772_004:0894b02": "釋曰三後人境俱合相中一分細染獨力業全名",
    "X45n0772_004:0894b03": "細中細唯佛果人為所治境今據六染如是指陳",
    "X45n0772_004:0894b04": "若依二礙復應說彼大無明念妙覺位中為所治",
    "X45n0772_004:0894b05": "境。",
    "X45n0772_004:0894b06": "已說(至)二者是別。",
    "X45n0772_004:0894b07": "釋曰三麤細所依門有二初結指科分。",
    "X45n0772_004:0894b08": "通者(至)妄作境界義故。",
    "X45n0772_004:0894b09": "釋曰後具明行相有二初釋本論通則麤細二種",
    "X45n0772_004:0894b10": "生滅通依無明別則三種微細生滅無明為因作",
    "X45n0772_004:0894b11": "所依故三麤生滅境界為緣作所依故。",
    "X45n0772_004:0894b12": "今此論文(至)如何說耶。",
    "X45n0772_004:0894b13": "釋曰後辨依據有三初徵起。",
    "X45n0772_004:0894b14": "謂分流(至)事識因。",
    "X45n0772_004:0894b15": "釋曰次正引有二初分流經不思議熏即無明熏",
    "X45n0772_004:0894b16": "不思議變即本覺變或復反此又此熏變顯在無",
    "X45n0772_004:0894b17": "明隱通本覺具熏變故現識因者舉麤現識影細",
    "X45n0772_004:0894b18": "轉業種種塵者即六塵境妄想熏者即現識熏事",
    "X45n0772_004:0894b19": "識因者緣名因故。",
    "X45n0772_004:0894b20": "又大本(至)廣說。",
    "X45n0772_004:0894b21": "釋曰後大本經不離染因者三不相應可思議熏",
    "X45n0772_004:0894b22": "變唯佛能知不思議熏變因位不了故分離染因",
    "X45n0772_004:0894b23": "者三種相應猛風為緣現識為因。",
    "X45n0772_004:0894b24": "何法(至)變亦爾故。",
    "X45n0772_004:0894c01": "釋曰後開釋有二初分流經心言罔及名不思議",
    "X45n0772_004:0894c02": "因中凡聖不了熏故不思議變亦目無明變生三",
    "X45n0772_004:0894c03": "細非思議故以熏例變理應爾故顯明熏變屬在",
    "X45n0772_004:0894c04": "無明影此熏變亦通本覺。",
    "X45n0772_004:0894c05": "大本(至)還上之人故。",
    "X45n0772_004:0894c06": "釋曰後大本經金剛還者因中凡聖皆叵思議金",
    "X45n0772_004:0894c07": "剛上者果中大覺故可思議。",
    "X45n0772_004:0894c08": "已說(至)對治次第門。",
    "X45n0772_004:0894c09": "釋曰四本覺對治門有二初結指。",
    "X45n0772_004:0894c10": "謂本覺智(至)漸對治故。",
    "X45n0772_004:0894c11": "釋曰後開示有二初解義門又二初逆次斷先斷",
    "X45n0772_004:0894c12": "無明後斷滅相本覺對治法如是故。",
    "X45n0772_004:0894c13": "然此中斷(至)治道次第。",
    "X45n0772_004:0894c14": "釋曰後不捨斷此中斷義應善觀察染淨本覺有",
    "X45n0772_004:0894c15": "智淨相釋分二門今正同彼一不守自性隨緣門",
    "X45n0772_004:0894c16": "二對治一切業障門謂此本覺不守自性隨緣成",
    "X45n0772_004:0894c17": "染不捨所成本末無明從細至麤常照體空以為",
    "X45n0772_004:0894c18": "其斷不同上轉染淨始覺猶明除闇若火焚薪故",
    "X45n0772_004:0894c19": "此指云非以斷除而為斷故若爾已下躡前徵斷",
    "X45n0772_004:0894c20": "謂斷已下正出所以斷煩惱心心目體也良由覺",
    "X45n0772_004:0894c21": "照本末無明妄染心體了本空無如此名為斷除",
    "X45n0772_004:0894c22": "不起亦不違前不捨無明以為其斷但照體空相",
    "X45n0772_004:0894c23": "猶存故二覺治障逆順可知。",
    "X45n0772_004:0894c24": "如本(至)相應心滅故。",
    "X45n0772_004:0895a01": "釋曰後合本論無明因滅三不相應心滅境界緣",
    "X45n0772_004:0895a02": "滅三種相應心滅。",
    "X45n0772_004:0895a03": "已說(至)文相可見。",
    "X45n0772_004:0895a04": "釋曰五問答決疑門有二初結指分門。",
    "X45n0772_004:0895a05": "本覺(至)名三六心故。",
    "X45n0772_004:0895a06": "釋曰後依文派義有二初兩難閉關門又二初惑",
    "X45n0772_004:0895a07": "亡覺滅難復二初覺同惑滅難謂三六種心由依",
    "X45n0772_004:0895a08": "惑覺真妄合成今染障礙既永不起本覺智性不",
    "X45n0772_004:0895a09": "能自有亦應隨無。",
    "X45n0772_004:0895a10": "然若(至)即是初關。",
    "X45n0772_004:0895a11": "釋曰後覺應斷滅難若三六心滅許本覺同滅云",
    "X45n0772_004:0895a12": "何上說本覺般若背聖向凡至邪定聚隨緣動轉。",
    "X45n0772_004:0895a13": "若言(至)是第二關。",
    "X45n0772_004:0895a14": "釋曰後覺在惑存難若說本覺真體相續應不可",
    "X45n0772_004:0895a15": "說三六心亡。",
    "X45n0772_004:0895a16": "自此(至)不須重釋。",
    "X45n0772_004:0895a17": "釋曰後開通決疑門風息波停水性不滅礙盡障",
    "X45n0772_004:0895a18": "亡覺心不泯決擇後難如理應思。",
    "X45n0772_004:0895a19": "從上已來(至)不斷絕義。",
    "X45n0772_004:0895a20": "釋曰次染淨熏不斷有二初結指。",
    "X45n0772_004:0895a21": "本曰(至)故無有斷。",
    "X45n0772_004:0895a22": "釋曰後開示有二初唱本。",
    "X45n0772_004:0895a23": "論曰(至)盡不盡別門。",
    "X45n0772_004:0895a24": "釋曰後作釋有二初分門。",
    "X45n0772_004:0895b01": "第一門中(至)云何為六。",
    "X45n0772_004:0895b02": "釋曰後辨相有五一總標綱要門有四一總標徵。",
    "X45n0772_004:0895b03": "一者(至)陀羅尼義故。",
    "X45n0772_004:0895b04": "釋曰二正解釋一對染成淨對淨成染染淨待立",
    "X45n0772_004:0895b05": "故知似有言似有者假有之義二染淨之法本無",
    "X45n0772_004:0895b06": "言詮接誘眾生權宜施設故非有性三染淨相待",
    "X45n0772_004:0895b07": "無自體性故全空耳四染淨諸法自然非有故無",
    "X45n0772_004:0895b08": "礙矣五染淨諸法有佛無佛相熏相生自然不斷",
    "X45n0772_004:0895b09": "法性爾故六染淨諸法不守自性緣起無住總持",
    "X45n0772_004:0895b10": "義故。",
    "X45n0772_004:0895b11": "總標(至)綱要門。",
    "X45n0772_004:0895b12": "釋曰三伸結指。",
    "X45n0772_004:0895b13": "如本(至)起不斷絕故。",
    "X45n0772_004:0895b14": "釋曰四合本論。",
    "X45n0772_004:0895b15": "已說(至)染妄法相門。",
    "X45n0772_004:0895b16": "釋曰二立名略示門有二初結指分門。",
    "X45n0772_004:0895b17": "所言真者(至)謂六塵故。",
    "X45n0772_004:0895b18": "釋曰後示相合本一真即是淨法真如本覺藏智",
    "X45n0772_004:0895b19": "理性無差唯舉一真通收四種無為法故三妄即",
    "X45n0772_004:0895b20": "是染因無明妄心業識妄境六塵性染多差故指",
    "X45n0772_004:0895b21": "三妄雖陳三種收五有為舉一後有并兼中有者",
    "X45n0772_004:0895b22": "謂三妄中後二妄染於三細中舉初及後兼有轉",
    "X45n0772_004:0895b23": "相以諸染法無不皆具熏習事故。",
    "X45n0772_004:0895b24": "已說(至)安立門。",
    "X45n0772_004:0895c01": "釋曰三通釋熏習門有二初結指分門。",
    "X45n0772_004:0895c02": "比量(至)則有香氣故。",
    "X45n0772_004:0895c03": "釋曰後依門辨相有二初譬喻善巧門如人衣服",
    "X45n0772_004:0895c04": "本無好香亦無惡香入鬼集林怖香熏故即帶惡",
    "X45n0772_004:0895c05": "香入仙居林仙香熏故即帶好香班多伽耶娑叉",
    "X45n0772_004:0895c06": "提鄔此云鬼集會末耶提此云怖香梵檀祇多那",
    "X45n0772_004:0895c07": "此云仙居陀摩鍵多此云仙香。",
    "X45n0772_004:0895c08": "法喻(至)則有淨用故。",
    "X45n0772_004:0895c09": "釋曰後合說安立門真如淨法無漏性德本明淨",
    "X45n0772_004:0895c10": "故無垢染故由無明熏則有染相猶如衣服元無",
    "X45n0772_004:0895c11": "惡香因熏故有本末無明有為藏海本黑闇故非",
    "X45n0772_004:0895c12": "白淨故由覺如熏則有淨用亦如衣服元無好香",
    "X45n0772_004:0895c13": "因熏故有是知染非實染淨非實淨幻化假立無",
    "X45n0772_004:0895c14": "實自性。",
    "X45n0772_004:0895c15": "已說(至)散說門。",
    "X45n0772_004:0895c16": "釋曰四分剖散說門有二初結指。",
    "X45n0772_004:0895c17": "於此門中(至)說相可見。",
    "X45n0772_004:0895c18": "釋曰後開示有二初科分。",
    "X45n0772_004:0895c19": "云何(至)不斷義故。",
    "X45n0772_004:0895c20": "釋曰後解釋有四一黑品有力門有二初顯宗門",
    "X45n0772_004:0895c21": "又二初總問通問染法熏生不斷。",
    "X45n0772_004:0895c22": "自此已下(至)應審觀察。",
    "X45n0772_004:0895c23": "釋曰後總答有二初通指。",
    "X45n0772_004:0895c24": "根本(至)有於無明故。",
    "X45n0772_004:0896a01": "釋曰後別明有四一無明依真起良以真性猶如",
    "X45n0772_004:0896a02": "虗空與色非色及染非染至極總攝真實依主若",
    "X45n0772_004:0896a03": "離於方則無迷故當知無明依真有故。",
    "X45n0772_004:0896a04": "如是(至)則有妄心故。",
    "X45n0772_004:0896a05": "釋曰二反熏真起妄而此無明依真立已展自力",
    "X45n0772_004:0896a06": "勢還熏真如增加闇用流成業識如父生子法可",
    "X45n0772_004:0896a07": "詳之。",
    "X45n0772_004:0896a08": "如是(至)現妄境界故。",
    "X45n0772_004:0896a09": "釋曰三妄熏生惑境又此業識自既成已反熏無",
    "X45n0772_004:0896a10": "明令力殊勝增不了相如子養父遂使無明力勢",
    "X45n0772_004:0896a11": "增長迷本一心轉識惑生現相境起生死海深圓",
    "X45n0772_004:0896a12": "寂岸遠上第一重已明變易生死過患下第二重",
    "X45n0772_004:0896a13": "正顯分段生死過患。",
    "X45n0772_004:0896a14": "如是(至)身心等苦故。",
    "X45n0772_004:0896a15": "釋曰四妄熏起業果所發境風復熏識海起七識",
    "X45n0772_004:0896a16": "浪著六塵相造罪行福行等業受欲界色界等報",
    "X45n0772_004:0896a17": "四毒賊者即生老病死或地水火風或生住異滅",
    "X45n0772_004:0896a18": "或貪嗔癡慢言念著者念即法執初二麤也著即",
    "X45n0772_004:0896a19": "人執中二麤也後二如名六麤具矣。",
    "X45n0772_004:0896a20": "已說(至)散說門。",
    "X45n0772_004:0896a21": "釋曰後散說門有二初結指。",
    "X45n0772_004:0896a22": "就此門中(至)漸次顯示。",
    "X45n0772_004:0896a23": "釋曰後解釋有二初科分略指以初無明為後翻",
    "X45n0772_004:0896a24": "後境界為初仍隨一中各開二故。",
    "X45n0772_004:0896b01": "初熏(至)增長取熏習故。",
    "X45n0772_004:0896b02": "釋曰後依次廣明有三初境熏生二執以此妄境",
    "X45n0772_004:0896b03": "熏習力故增法執念多執實故不達虗幻又此妄",
    "X45n0772_004:0896b04": "境熏習力故長人執著計我有故不知過患因境",
    "X45n0772_004:0896b05": "牽心恒沙障起增長互通念取別目取猶著也。",
    "X45n0772_004:0896b06": "中重(至)業繫苦故。",
    "X45n0772_004:0896b07": "釋曰次妄熏生二苦業識妄心有二熏習一有上",
    "X45n0772_004:0896b08": "熏力以彼無明在業識上而此業識還熏無明如",
    "X45n0772_004:0896b09": "子養父轉熏本覺增長勢力於中含具因緣二惑",
    "X45n0772_004:0896b10": "一生緣惑無明有發業用二生因惑本覺有虗妄",
    "X45n0772_004:0896b11": "行由此因緣俱合細分立定壽限成變易果從無",
    "X45n0772_004:0896b12": "始際至究竟位變易行苦微細墮滅此中即具有",
    "X45n0772_004:0896b13": "有無有然此變易無始本具今從顯說三乘聖人",
    "X45n0772_004:0896b14": "而能受細變易苦故二有下熏力以彼轉現分別",
    "X45n0772_004:0896b15": "事識在業識下今此偏說業識熏習分別事識起",
    "X45n0772_004:0896b16": "惑造業能令未得出離凡夫招分段苦無休息故",
    "X45n0772_004:0896b17": "此分段苦遠因業識近因事識然正依附現識上",
    "X45n0772_004:0896b18": "立有壽分限名分段苦。",
    "X45n0772_004:0896b19": "後熏(至)令得成就。",
    "X45n0772_004:0896b20": "釋曰後無明熏初後有三初解義門無明有二一",
    "X45n0772_004:0896b21": "自體本故(自體即本體目無明當體建名自體之本自體目業從他受名)能熏初",
    "X45n0772_004:0896b22": "末初末即是業識妄心令成就故二通達徧故本",
    "X45n0772_004:0896b23": "徧因緣能熏事識事識復藉所起見愛令成就故。",
    "X45n0772_004:0896b24": "何故(至)顯邊空故。",
    "X45n0772_004:0896c01": "釋曰次通妨難有二初徵釋具闕問初謂業識後",
    "X45n0772_004:0896c02": "謂事識不論轉現第七末那其故何耶答有二意",
    "X45n0772_004:0896c03": "於文可見。",
    "X45n0772_004:0896c04": "後義(至)此義得成。",
    "X45n0772_004:0896c05": "釋曰後引證後義唯邊成就非中成就意明中無",
    "X45n0772_004:0896c06": "顯邊空故若據合本取邊成故。",
    "X45n0772_004:0896c07": "如本(至)分別事識義故。",
    "X45n0772_004:0896c08": "釋曰後合本論。",
    "X45n0772_004:0896c09": "已說(至)有力門。",
    "X45n0772_004:0896c10": "釋曰二白品有力門有二初結指。",
    "X45n0772_004:0896c11": "云何(至)不斷義故。",
    "X45n0772_004:0896c12": "釋曰後解釋有二初顯宗門又二初總問。",
    "X45n0772_004:0896c13": "自此已下(至)始有建立熏。",
    "X45n0772_004:0896c14": "釋曰後總答有二初通分。",
    "X45n0772_004:0896c15": "無始(至)之圓果故。",
    "X45n0772_004:0896c16": "釋曰後別示有二初分解兩熏先分二覺後解二",
    "X45n0772_004:0896c17": "覺。",
    "X45n0772_004:0896c18": "本因果者(至)無明故。",
    "X45n0772_004:0896c19": "釋曰後辨明二熏有二初無始熏且就聖說從無",
    "X45n0772_004:0896c20": "始來十本覺智十如實理熏障十地枝末無明此",
    "X45n0772_004:0896c21": "中正順如實熏習滿足方便力故又以所入一法",
    "X45n0772_004:0896c22": "界心無始熏習根本無明此亦符合法力無習滿",
    "X45n0772_004:0896c23": "足方便力故據增勝明作如是說。",
    "X45n0772_004:0896c24": "始因果者(至)成自然業故。",
    "X45n0772_004:0897a01": "釋曰後始有熏從邪定聚雖未入信以本熏力使",
    "X45n0772_004:0897a02": "自心中猒苦求樂以此無始內熏之力能令妄心",
    "X45n0772_004:0897a03": "還熏真性遂令自身從劣向勝發心修行入十信",
    "X45n0772_004:0897a04": "位次第漸歷三賢十地乃至佛位頓斷無明成就",
    "X45n0772_004:0897a05": "法身應化業用。",
    "X45n0772_004:0897a06": "已說(至)淨法熏習門。",
    "X45n0772_004:0897a07": "釋曰後散說門有二初結指分門。",
    "X45n0772_004:0897a08": "染法門中(至)十一末那。",
    "X45n0772_004:0897a09": "釋曰後依門釋義有二初妄染熏習門又二初科",
    "X45n0772_004:0897a10": "指。",
    "X45n0772_004:0897a11": "意識(至)無上道故。",
    "X45n0772_004:0897a12": "釋曰後徵釋有二初意識熏習四十心位及諸二",
    "X45n0772_004:0897a13": "乘但能伏斷異滅二相故用意識本覺智分還熏",
    "X45n0772_004:0897a14": "意識無明癡分發起始覺依附意識猒苦忻樂漸",
    "X45n0772_004:0897a15": "向佛故由迷法空學斷無明未速趣故。",
    "X45n0772_004:0897a16": "十一末那(至)速趣涅槃故。",
    "X45n0772_004:0897a17": "釋曰後末那熏習以十地中斷住生相唯以意中",
    "X45n0772_004:0897a18": "清淨智分還熏意中染汙癡分速能證入大菩提",
    "X45n0772_004:0897a19": "故以十地人親契法空斷無明故。",
    "X45n0772_004:0897a20": "已說(至)開釋門。",
    "X45n0772_004:0897a21": "釋曰後淨法熏習門有二初結指分門。",
    "X45n0772_004:0897a22": "總標門者(至)用熏習故。",
    "X45n0772_004:0897a23": "釋曰後依門解義有二初總標門。",
    "X45n0772_004:0897a24": "開釋(至)常恒熏習門。",
    "X45n0772_004:0897b01": "釋曰後開釋門有二初科分。",
    "X45n0772_004:0897b02": "所言(至)具無漏法故。",
    "X45n0772_004:0897b03": "釋曰後辨相有三初別明熏習有二初法身自然",
    "X45n0772_004:0897b04": "熏法身自體本覺自相作自內熏不假師教及梵",
    "X45n0772_004:0897b05": "王等他力作故。",
    "X45n0772_004:0897b06": "所言(至)作境界之性故。",
    "X45n0772_004:0897b07": "釋曰後應化常恒熏復依本覺發過恒沙不思議",
    "X45n0772_004:0897b08": "業在根心中隨應教化斷惡修善具百行之因滿",
    "X45n0772_004:0897b09": "萬德之果或唯清淨本覺大義緣熏習鏡或通隨",
    "X45n0772_004:0897b10": "染本覺二種相中不思議業。",
    "X45n0772_004:0897b11": "如是(至)發心修行故。",
    "X45n0772_004:0897b12": "釋曰次總顯力用法身應化二熏不離一切時處",
    "X45n0772_004:0897b13": "熏起信(十信)解(十住)建立修行(十行)造作不轉(十向)入正後",
    "X45n0772_004:0897b14": "地達真俗境(十地)無礙轉故如上論說隨染本覺智",
    "X45n0772_004:0897b15": "淨相等究之可見。",
    "X45n0772_004:0897b16": "由此義故(至)顯了。",
    "X45n0772_004:0897b17": "釋曰後結德本真法報化身本有理明。",
    "X45n0772_004:0897b18": "已說(至)決疑門。",
    "X45n0772_004:0897b19": "釋曰三問答決疑門有二初結指。",
    "X45n0772_004:0897b20": "此決疑門(至)應審觀察。",
    "X45n0772_004:0897b21": "釋曰後開示有三初指重解相有覺無覺義理難",
    "X45n0772_004:0897b22": "解惑一覺一文教俱隱無定通人豈能明了故重",
    "X45n0772_004:0897b23": "作釋開曉行人次第問答宜應思度。",
    "X45n0772_004:0897b24": "一切眾生(至)如是說故。",
    "X45n0772_004:0897c01": "釋曰次具陳妙旨有四一正明具闕初明生界皆",
    "X45n0772_004:0897c02": "有本覺後明生界皆無本覺然皆有理俱佛說故。",
    "X45n0772_004:0897c03": "此義(至)無本覺故。",
    "X45n0772_004:0897c04": "釋曰二徵釋有無然知聖說理趣者何謂生滅門",
    "X45n0772_004:0897c05": "有本覺故若真如門無本覺故又此本覺具妙有",
    "X45n0772_004:0897c06": "義故說有也具真空義故云無也以此義理佛說",
    "X45n0772_004:0897c07": "有無良有以焉。",
    "X45n0772_004:0897c08": "若依(至)無別覺故。",
    "X45n0772_004:0897c09": "釋曰三正難有無有二初有覺門有二初徵釋同",
    "X45n0772_004:0897c10": "異且依初義若諸眾生皆有本覺其所有覺為同",
    "X45n0772_004:0897c11": "為異同則一覺共徧生界體無異故異則多覺各",
    "X45n0772_004:0897c12": "徧生界體不同故答意易知如文可見。",
    "X45n0772_004:0897c13": "若爾(至)眾生多故。",
    "X45n0772_004:0897c14": "釋曰後連環問答有四一徵釋生覺一多有二初",
    "X45n0772_004:0897c15": "生覺齊同問直例如文此或立量謂眾生是有法",
    "X45n0772_004:0897c16": "亦應一故宗因云本覺一故同喻如本覺反難比",
    "X45n0772_004:0897c17": "量準此而立。",
    "X45n0772_004:0897c18": "此事(至)不能同種故多。",
    "X45n0772_004:0897c19": "釋曰後意趣等別答本覺心性平等無殊不能多",
    "X45n0772_004:0897c20": "故眾生性類差別不等豈能一焉。",
    "X45n0772_004:0897c21": "若爾(至)能作熏習事。",
    "X45n0772_004:0897c22": "釋曰二徵釋無明同異有六一異種違教難若謂",
    "X45n0772_004:0897c23": "眾生差別性爾以諸眾生即一無明眾生既多無",
    "X45n0772_004:0897c24": "明豈一一雲之喻當云何通。",
    "X45n0772_004:0898a01": "有二義故(至)無相違過。",
    "X45n0772_004:0898a02": "釋曰一二義順理答有二初以義會通玄文偏就",
    "X45n0772_004:0898a03": "自宗決定根本無明同一體故起信欲顯引攝決",
    "X45n0772_004:0898a04": "定根本無明差別性故意以煩惱為眾生性非取",
    "X45n0772_004:0898a05": "根身是有情體故本論云無明厚薄無量差別即",
    "X45n0772_004:0898a06": "其義也。",
    "X45n0772_004:0898a07": "是故(至)相續之義故。",
    "X45n0772_004:0898a08": "釋曰後引教證成有二初論證異義謂蓮葉無明",
    "X45n0772_004:0898a09": "覆一器生令在纏月隱而不現餘器佛月惑蓮不",
    "X45n0772_004:0898a10": "覆出障法身爛然現前法喻對明於文可悉今起",
    "X45n0772_004:0898a11": "信論正同彼文顯示差別相續之義。",
    "X45n0772_004:0898a12": "復次(至)而得成立。",
    "X45n0772_004:0898a13": "釋曰後經證同義聖說無明若唯一體懈怠眾生",
    "X45n0772_004:0898a14": "則不修行謂彼作念無明唯一眾生極多彼人斷",
    "X45n0772_004:0898a15": "盡我自無惑何須更勞勤苦修斷譬如諸將共戰",
    "X45n0772_004:0898a16": "一賊眾力已擒何須我害由是縱心不勤修道由",
    "X45n0772_004:0898a17": "聞眾生無明各別如救頭燃似登山路令懈怠者",
    "X45n0772_004:0898a18": "起精進故無明是一義得成立。",
    "X45n0772_004:0898a19": "若爾(至)斷絕過先故。",
    "X45n0772_004:0898a20": "釋曰三體同餘斷難若諸眾生唯一無明且如一",
    "X45n0772_004:0898a21": "人斷盡煩惱應餘多人煩惱皆盡以諸眾生一無",
    "X45n0772_004:0898a22": "明故若一人斷餘不斷者豈可說言同一無明又",
    "X45n0772_004:0898a23": "若一斷餘皆斷者則眾生界有斷絕故。",
    "X45n0772_004:0898a24": "此事(至)各各不同。",
    "X45n0772_004:0898b01": "釋曰四身別不斷答無明雖一眾生身別如夜闇",
    "X45n0772_004:0898b02": "一徧到十室若將燈照一室闇滅不可說言餘室",
    "X45n0772_004:0898b03": "闇滅不可難言闇一室一室十闇十亦不應難燈",
    "X45n0772_004:0898b04": "破一室闇盡之時餘九室闇不照亦盡又不可難",
    "X45n0772_004:0898b05": "餘九室中無燈闇在一室燈照闇亦不除夜闇配",
    "X45n0772_004:0898b06": "無明十室喻眾生燈況智慧故知無明唯一無二",
    "X45n0772_004:0898b07": "但以假身有多差別斷與不斷各有理趣。",
    "X45n0772_004:0898b08": "若一(至)無有差別。",
    "X45n0772_004:0898b09": "釋曰五性殊何一難若一眾生斷煩惱時本覺佛",
    "X45n0772_004:0898b10": "性應名出離餘不斷者無明所覆應名被障若許",
    "X45n0772_004:0898b11": "爾者此二佛性天殊地隔何言佛性同一不分其",
    "X45n0772_004:0898b12": "體周徧生界平等一味一相無有差別。",
    "X45n0772_004:0898b13": "而無明藏(至)等無差別。",
    "X45n0772_004:0898b14": "釋曰六思差理一答有二初決擇未斷無明眾生",
    "X45n0772_004:0898b15": "佛性為染覆障已斷無明眾生佛性離染覆障出",
    "X45n0772_004:0898b16": "過在纏法界外故如是別者此但攀緣慮知之心",
    "X45n0772_004:0898b17": "依現凡情度量境界致見有殊非是自性遠離二",
    "X45n0772_004:0898b18": "邊第一義諦中實理心而有異故以真實心無差",
    "X45n0772_004:0898b19": "別故。",
    "X45n0772_004:0898b20": "是故(至)本覺亦如是。",
    "X45n0772_004:0898b21": "釋曰後引證晦明雖異月輪無二覆離縱殊本覺",
    "X45n0772_004:0898b22": "唯一。",
    "X45n0772_004:0898b23": "一切(至)到無上道。",
    "X45n0772_004:0898b24": "釋曰三徵釋覺一生異有四一等有應齊難以諸",
    "X45n0772_004:0898c01": "眾生本覺既一何故得有先後勤惰明昧等耶理",
    "X45n0772_004:0898c02": "應一時發修成故。",
    "X45n0772_004:0898c03": "本覺(至)如是差別。",
    "X45n0772_004:0898c04": "釋曰二性障不同答因佛性之強劣由無明之厚",
    "X45n0772_004:0898c05": "薄致成有先後不同故根有利鈍差別。",
    "X45n0772_004:0898c06": "若言(至)不成立故。",
    "X45n0772_004:0898c07": "釋曰三二俱有過難若言佛性強劣別故則違本",
    "X45n0772_004:0898c08": "覺佛性功德無增減故若言無明厚薄別故則違",
    "X45n0772_004:0898c09": "無明唯佛一地頓斷除故無明薄者因應盡故。",
    "X45n0772_004:0898c10": "如是(至)無關而已。",
    "X45n0772_004:0898c11": "釋曰四一理無豫答佛性雖然本無強劣依無明",
    "X45n0772_004:0898c12": "薄說佛性強依無明厚說佛性劣亦依無明說諸",
    "X45n0772_004:0898c13": "眾生有凡聖別故知無明一地斷義亦成立故就",
    "X45n0772_004:0898c14": "至理中豈有強劣關涉而已。",
    "X45n0772_004:0898c15": "若如(至)非明分位。",
    "X45n0772_004:0898c16": "釋曰四徵釋明與無明有五一問答究竟始覺謂",
    "X45n0772_004:0898c17": "如有一依生滅門斷惡修善從因至果極解脫道",
    "X45n0772_004:0898c18": "起究竟覺如是聖者為明無明答因斷無明方圓",
    "X45n0772_004:0898c19": "極智屬無明位非明分位。",
    "X45n0772_004:0898c20": "若爾(至)非明分位。",
    "X45n0772_004:0898c21": "釋曰二問答清淨本覺若以佛果究竟始覺屬無",
    "X45n0772_004:0898c22": "明位非明位爾清淨本覺不假修力德智圓具逈",
    "X45n0772_004:0898c23": "超四句孤越五邊(一增益二損減三相違四愚癡五戲論)尚絕自然",
    "X45n0772_004:0898c24": "猶離清淨如是本智為明無明答如斯本智依生",
    "X45n0772_004:0899a01": "滅門對染淨本立清淨本因對不覺立此覺故屬",
    "X45n0772_004:0899a02": "無明域非明分位。",
    "X45n0772_004:0899a03": "若爾(至)非明分位。",
    "X45n0772_004:0899a04": "釋曰三問答後重所入若以清淨本覺亦屬無明",
    "X45n0772_004:0899a05": "邊域後重所入多一心體非百非而能非豈千是",
    "X45n0772_004:0899a06": "而可是名中實而不滯中實是義天而不著義天",
    "X45n0772_004:0899a07": "辯談足斷審慮手亡如是一心為明無明答如斯",
    "X45n0772_004:0899a08": "一心為生滅依屬無明域非明分位。",
    "X45n0772_004:0899a09": "三自一心(至)非明分位。",
    "X45n0772_004:0899a10": "釋曰四問答前重所入謂以前重所入三自一心",
    "X45n0772_004:0899a11": "摩訶衍法一心之名不在本法皆從能入以建其",
    "X45n0772_004:0899a12": "名三自之稱影彰而說下各兩句釋此二名直論",
    "X45n0772_004:0899a13": "所入第一義諦玄玄又玄非心所。測遠遠又遠非",
    "X45n0772_004:0899a14": "口所。宣如是勝義為明無明答如斯勝義由對能",
    "X45n0772_004:0899a15": "入三自一心生滅門說屬無明域非明分位此論",
    "X45n0772_004:0899a16": "方隅舉一影一復應問云如有一人依真如門先",
    "X45n0772_004:0899a17": "隨順修後得入證如是覺者為明無明如是覺者",
    "X45n0772_004:0899a18": "是明分位非無明域以真如門無斷無縛由無所",
    "X45n0772_004:0899a19": "治無明黑品是故判屬明分位攝又問體如離三",
    "X45n0772_004:0899a20": "假相滿三實德說不可說念不可念離有離無唯",
    "X45n0772_004:0899a21": "寂唯靜如是體如為明無明如是體如是明分位",
    "X45n0772_004:0899a22": "非無明域又問後重一法界心一一心體絕非絕",
    "X45n0772_004:0899a23": "是離中離邊超言超言亡慮亡慮離離泯離遣遣",
    "X45n0772_004:0899a24": "無遣如是勝處為明無明如是勝處是明分位非",
    "X45n0772_004:0899b01": "無明域又前重所入一體一心摩訶衍法本非自",
    "X45n0772_004:0899b02": "名從門建號勝中最勝奇內幽奇湛寂湛寂絕滅",
    "X45n0772_004:0899b03": "絕滅如是勝處為明無明如是勝處是明分位非",
    "X45n0772_004:0899b04": "無明域以疏對論將真待俗如理思惟勿著邊域",
    "X45n0772_004:0899b05": "(兩重俗門并所入是無明域兩重真門并所入是明分位)。",
    "X45n0772_004:0899b06": "不二(至)為明無明。",
    "X45n0772_004:0899b07": "釋曰五問答不二大乘不二果海清淨法界離根",
    "X45n0772_004:0899b08": "離教獨勝獨尊如是不二為明無明唯此一種有",
    "X45n0772_004:0899b09": "問無答意顯不二離言果分非明分位非無明域",
    "X45n0772_004:0899b10": "不可說分斯良證也。",
    "X45n0772_004:0899b11": "已說(至)無覺門。",
    "X45n0772_004:0899b12": "釋曰後無覺門有二初結指。",
    "X45n0772_004:0899b13": "何故(至)無所依本覺故。",
    "X45n0772_004:0899b14": "釋曰後徵釋此有二解一云如前論辨熏習之義",
    "X45n0772_004:0899b15": "於綱要中自有六意第三相待相成顯空意本覺",
    "X45n0772_004:0899b16": "既空眾生亦空眾生既無本覺亦無從相待空說",
    "X45n0772_004:0899b17": "無覺門一云六意第二本無性空非有意法性本",
    "X45n0772_004:0899b18": "無名字非有眾生是染染本性離無染可離故無",
    "X45n0772_004:0899b19": "眾生本覺是德德本性現無德可現故無本覺名",
    "X45n0772_004:0899b20": "體非有立無覺門就真如門及真空義解無覺門",
    "X45n0772_004:0899b21": "已見上文。",
    "X45n0772_004:0899b22": "率此二門應廣通達。",
    "X45n0772_004:0899b23": "釋曰四指略知廣如說有覺無覺例知有惑無惑",
    "X45n0772_004:0899b24": "諸如比類并可通達。",
    "X45n0772_004:0899c01": "如本(至)唯如來能知故。",
    "X45n0772_004:0899c02": "釋曰後合屬本論。",
    "X45n0772_004:0899c03": "已說(至)生解門。",
    "X45n0772_004:0899c04": "釋曰四舉緣廣說門有二初結指分門。",
    "X45n0772_004:0899c05": "於第一門(至)契合說。",
    "X45n0772_004:0899c06": "釋曰後依門派義有二初軌則決定門又二初科",
    "X45n0772_004:0899c07": "分。",
    "X45n0772_004:0899c08": "又諸佛法(至)應審觀察。",
    "X45n0772_004:0899c09": "釋曰後解釋有三初法說一代時教不離因緣此",
    "X45n0772_004:0899c10": "就因緣復決前疑謂諸佛法全賴因緣以法爾故",
    "X45n0772_004:0899c11": "因即本覺內熏性種緣即師友權實別用權用所",
    "X45n0772_004:0899c12": "謂諸佛菩薩現雜類身或復諸佛現為菩薩諸菩",
    "X45n0772_004:0899c13": "薩等現諸佛身實用所謂佛現諸佛三賢十聖諸",
    "X45n0772_004:0899c14": "菩薩等各自位身或可諸佛一切菩薩所現種種",
    "X45n0772_004:0899c15": "同異類身總名權用因果聖賢能現之心大智悲",
    "X45n0772_004:0899c16": "願總名實用因緣具足諸法成立。",
    "X45n0772_004:0899c17": "已說法說次說喻說。",
    "X45n0772_004:0899c18": "釋曰次喻說有二初結指。",
    "X45n0772_004:0899c19": "如木中火性(至)燒喻。",
    "X45n0772_004:0899c20": "釋曰後解釋有二初總明又二初牒屬。",
    "X45n0772_004:0899c21": "所言(至)喻於對治。",
    "X45n0772_004:0899c22": "釋曰後配合火如本覺性能斷障燒喻對治始覺",
    "X45n0772_004:0899c23": "除惑。",
    "X45n0772_004:0899c24": "第一(至)無有量故。",
    "X45n0772_004:0900a01": "釋曰後別辨有四一木喻阿梨羅多等此云龍古",
    "X45n0772_004:0900a02": "木法中無明具喻五事甚深等語配第一義枝末",
    "X45n0772_004:0900a03": "不覺配第三義迷惑二字配第三義過失二字配",
    "X45n0772_004:0900a04": "第四義無有量故配第五義或一切下通配後四。",
    "X45n0772_004:0900a05": "第二(至)本覺有無故。",
    "X45n0772_004:0900a06": "釋曰二火喻喻七法七於文可見。",
    "X45n0772_004:0900a07": "第三(至)亦無方便故。",
    "X45n0772_004:0900a08": "釋曰三人喻婆羅羅利多提者此云有巧方便那",
    "X45n0772_004:0900a09": "尸阿多羅者此云無巧方便有方便人善知五事",
    "X45n0772_004:0900a10": "故能得火無方便人非閑五事終不得火法中亦",
    "X45n0772_004:0900a11": "要有方便人具知五事即能證果一知出性覺染",
    "X45n0772_004:0900a12": "法木也二知善修行心慧鑽也三知頓悟漸修時",
    "X45n0772_004:0900a13": "也四知所在身心處也五知信賢聖果次也有巧",
    "X45n0772_004:0900a14": "權者盡得冥心無方便人終難尅果。",
    "X45n0772_004:0900a15": "第四(至)歸一心故。",
    "X45n0772_004:0900a16": "釋曰四燒喻法中三種喻況可見。",
    "X45n0772_004:0900a17": "已說(至)二者別說。",
    "X45n0772_004:0900a18": "釋曰後合說有二初結指分門。",
    "X45n0772_004:0900a19": "言總說者(至)眾生亦爾故。",
    "X45n0772_004:0900a20": "釋曰後依門辨相有二初總說門。",
    "X45n0772_004:0900a21": "言別說者(至)具足圓成門。",
    "X45n0772_004:0900a22": "釋曰後別說門有二初釋意開門。",
    "X45n0772_004:0900a23": "緣闕(至)則無是處故。",
    "X45n0772_004:0900a24": "釋曰後依門具釋有三初緣闕單因門木雖有火",
    "X45n0772_004:0900b01": "久已伏藏不遇方便終難得火無明藏中久含佛",
    "X45n0772_004:0900b02": "性若不修行無以成佛修行軌範要憑師友訓授",
    "X45n0772_004:0900b03": "為緣方自起行得證佛道。",
    "X45n0772_004:0900b04": "因闕(至)樂求涅槃故。",
    "X45n0772_004:0900b05": "釋曰次因闕單緣門若於木中本無火性雖具方",
    "X45n0772_004:0900b06": "便終不得火若人心中本無佛性雖具修行終不",
    "X45n0772_004:0900b07": "成佛此意假說人無佛性由闕因故終不成佛正",
    "X45n0772_004:0900b08": "顯此宗何有眾生不具佛性但以障厚內熏力微",
    "X45n0772_004:0900b09": "且言因闕非實無爾故本論云雖有緣力而內淨",
    "X45n0772_004:0900b10": "法未有熏力斯可證也既云未有非本無性。",
    "X45n0772_004:0900b11": "因緣(至)向涅槃道故。",
    "X45n0772_004:0900b12": "釋曰後因緣具足門木有火性復遇鑽緣故令火",
    "X45n0772_004:0900b13": "出燒木無餘若有眾生本覺內熏又逢師友示教",
    "X45n0772_004:0900b14": "外助修百行因成萬德果三智周圓四德具足。",
    "X45n0772_004:0900b15": "已說(至)二者別說。",
    "X45n0772_004:0900b16": "釋曰後散示生解門有二初結指分門。",
    "X45n0772_004:0900b17": "就總說中(至)外緣之力故。",
    "X45n0772_004:0900b18": "釋曰後依門顯義有二初總說門此中能緣即應",
    "X45n0772_004:0900b19": "化身屬能熏用義當本覺不思議業現諸境界引",
    "X45n0772_004:0900b20": "攝根宜無有休息謂能與生作殊勝緣名為能緣",
    "X45n0772_004:0900b21": "用熏習者者即是人復云所緣是佛所化一切生",
    "X45n0772_004:0900b22": "界本論又云外緣之力乘文語便於此言之彼是",
    "X45n0772_004:0900b23": "能緣本覺用故此辨所緣眾生界故論意欲顯用",
    "X45n0772_004:0900b24": "熏習者能應化身恒與眾生作外緣力。",
    "X45n0772_004:0900c01": "就別說中(至)平等緣故。",
    "X45n0772_004:0900c02": "釋曰後別說門有二初分門屬本以有揀擇解差",
    "X45n0772_004:0900c03": "別緣以無揀擇解平等緣。",
    "X45n0772_004:0900c04": "所言(至)所緣之境。",
    "X45n0772_004:0900c05": "釋曰後隨門辨相有二初有揀擇緣有三初能緣",
    "X45n0772_004:0900c06": "所緣別有二初科分。",
    "X45n0772_004:0900c07": "能緣(至)得利益故。",
    "X45n0772_004:0900c08": "釋曰後顯示能為緣人始自發心終至如來能作",
    "X45n0772_004:0900c09": "此緣引攝根宜其所緣境即所化根謂邪定聚及",
    "X45n0772_004:0900c10": "不定聚或復通化正定聚故具能緣人有所緣境",
    "X45n0772_004:0900c11": "配文消釋於意可知。",
    "X45n0772_004:0900c12": "自此已下(至)之差別。",
    "X45n0772_004:0900c13": "釋曰次已熟未熟引有二初科分。",
    "X45n0772_004:0900c14": "謂有眾生(至)久遠得度故。",
    "X45n0772_004:0900c15": "釋曰後顯示。",
    "X45n0772_004:0900c16": "自此已下(至)增果緣。",
    "X45n0772_004:0900c17": "釋曰後遠近因果別有二初科分。",
    "X45n0772_004:0900c18": "增因緣者(至)受道緣故。",
    "X45n0772_004:0900c19": "釋曰後顯示遠近二緣遲速有異俱增萬行因故",
    "X45n0772_004:0900c20": "咸長萬德果故。",
    "X45n0772_004:0900c21": "已說(至)二者是別。",
    "X45n0772_004:0900c22": "釋曰後無揀擇緣有二初結指分門。",
    "X45n0772_004:0900c23": "總說中(至)常不捨故。",
    "X45n0772_004:0900c24": "釋曰後隨門辨相有二初總說門有三初慈願熏",
    "X45n0772_004:0901a01": "發諸佛菩薩竪窮三際橫該十方作境恒熏眾生",
    "X45n0772_004:0901a02": "善根令增長故。",
    "X45n0772_004:0901a03": "以同體智(至)無有餘故。",
    "X45n0772_004:0901a04": "釋曰次實智利樂諸佛菩薩以同體智即是始覺",
    "X45n0772_004:0901a05": "照見自他本來無二平等利樂見聞根故即是實",
    "X45n0772_004:0901a06": "者取同體智以為實故應化上佛謂法報身自在",
    "X45n0772_004:0901a07": "無礙平等隨順時處宜事現八相身化諸生故。",
    "X45n0772_004:0901a08": "所謂(至)平等見佛。",
    "X45n0772_004:0901a09": "釋曰後三昧觀佛此說眾生依三昧力平等見佛",
    "X45n0772_004:0901a10": "從根所觀無別解故諸佛出世如角中毛角謂瓢",
    "X45n0772_004:0901a11": "角即生成皮此眾生界內包多毛況諸佛身意謂",
    "X45n0772_004:0901a12": "如來於眾生界累劫現身其數無量劫外凡夫不",
    "X45n0772_004:0901a13": "修三昧修不見佛故說發心已去菩薩以三昧力",
    "X45n0772_004:0901a14": "觀佛法身平等無差同一真如見應化異唯在自",
    "X45n0772_004:0901a15": "根非法性身真我自性有差別故所以說言平等",
    "X45n0772_004:0901a16": "見佛。",
    "X45n0772_004:0901a17": "已說(至)已入正位。",
    "X45n0772_004:0901a18": "釋曰後別說門有二初結指分門。",
    "X45n0772_004:0901a19": "云何(至)與用相應故。",
    "X45n0772_004:0901a20": "釋曰後依門辨相有二初未入正位四十心位并",
    "X45n0772_004:0901a21": "諸二乘未得法空本後二智未證法空如實理故",
    "X45n0772_004:0901a22": "不名正位此明所化凡夫二乘三賢菩薩以意熏",
    "X45n0772_004:0901a23": "習及意識熏習唯依信力隨分修行未獲本智不",
    "X45n0772_004:0901a24": "與體相應未得後智不與用相應故問上說地前",
    "X45n0772_004:0901b01": "四十心位唯意識熏入地已去方說意熏何故此",
    "X45n0772_004:0901b02": "中信賢位人言意熏耶答有二解一云前據顯相",
    "X45n0772_004:0901b03": "斷人執說唯意識熏此據兼修伏法執說故通意",
    "X45n0772_004:0901b04": "熏一云前就地前能斷之智正依當位所斷惑說",
    "X45n0772_004:0901b05": "唯意識熏此就能斷始覺之智不唯依淺麤意識",
    "X45n0772_004:0901b06": "熏實亦依深細意而熏故無相違。",
    "X45n0772_004:0901b07": "云何(至)滅無明故。",
    "X45n0772_004:0901b08": "釋曰後已入正位十地菩薩內得本智與體相應",
    "X45n0772_004:0901b09": "外得後智與用相應依本熏力修行證如斷無明",
    "X45n0772_004:0901b10": "故二論互顯體用相資於義煥然在文妙耳。",
    "X45n0772_004:0901b11": "已說(至)盡不盡別門。",
    "X45n0772_004:0901b12": "釋曰五盡不盡別門有二初結指。",
    "X45n0772_004:0901b13": "此門(至)作業同故。",
    "X45n0772_004:0901b14": "釋曰後正明有二初解義門三義解釋盡不盡別",
    "X45n0772_004:0901b15": "初說妄染非合道理無始有終以諸淨法由契道",
    "X45n0772_004:0901b16": "理有始無終次說真妄以極相違定不俱行染起",
    "X45n0772_004:0901b17": "淨盡淨起染盡形奪之法理必然故後說真妄無",
    "X45n0772_004:0901b18": "有勝劣拂盡真妄體相平等無有盡故。",
    "X45n0772_004:0901b19": "如本(至)無有斷故。",
    "X45n0772_004:0901b20": "釋曰後合本論前三義中正當初一。",
    "X45n0772_004:0901b21": "從上(至)三種大義。",
    "X45n0772_004:0901b22": "釋曰後生滅三大義有二初結指此中正解立義",
    "X45n0772_004:0901b23": "分中自體相用故今論指分明顯示生滅門中三",
    "X45n0772_004:0901b24": "種大義。",
    "X45n0772_004:0901c01": "本曰(至)用義故。",
    "X45n0772_004:0901c02": "釋曰後開示有二初唱本。",
    "X45n0772_004:0901c03": "論曰(至)是名為六。",
    "X45n0772_004:0901c04": "釋曰後作釋有三初開列章門。",
    "X45n0772_004:0901c05": "今當(至)應審思擇。",
    "X45n0772_004:0901c06": "釋曰次指說令推。",
    "X45n0772_004:0901c07": "復次(至)體相二義。",
    "X45n0772_004:0901c08": "釋曰後依次決擇有二初廣明三大又二初明體",
    "X45n0772_004:0901c09": "相復二初總標略指。",
    "X45n0772_004:0901c10": "自此(至)別釋散說。",
    "X45n0772_004:0901c11": "釋曰後別釋散說有二初指陳。",
    "X45n0772_004:0901c12": "初說體大。",
    "X45n0772_004:0901c13": "釋曰後解釋有二初自體大義門又二初總標。",
    "X45n0772_004:0901c14": "云何(至)唯一真故。",
    "X45n0772_004:0901c15": "釋曰後別釋有二初五人平等門有三初解義門",
    "X45n0772_004:0901c16": "人有勝劣真無增減凡小因果雖外體大曾何有",
    "X45n0772_004:0901c17": "異故示五人立一平等真無增減義既如然無大",
    "X45n0772_004:0901c18": "小等理應亦爾猒凡小異捨因果別相有五差真",
    "X45n0772_004:0901c19": "唯一味。",
    "X45n0772_004:0901c20": "是故(至)有增減故。",
    "X45n0772_004:0901c21": "釋曰次引教證如一金剛作五趣身形雖勝劣之",
    "X45n0772_004:0901c22": "差實無增減之異。",
    "X45n0772_004:0901c23": "如本(至)有增減故。",
    "X45n0772_004:0901c24": "釋曰後合本論。",
    "X45n0772_004:0902a01": "云何(至)又真實故。",
    "X45n0772_004:0902a02": "釋曰後諸時不轉門有二初解義門真性不變覺",
    "X45n0772_004:0902a03": "體凝常三際不移四相不轉寂又寂也真又真焉。",
    "X45n0772_004:0902a04": "如本(至)常恒故。",
    "X45n0772_004:0902a05": "釋曰後合本論非前非後顯三際不動非生非滅",
    "X45n0772_004:0902a06": "明四相不遷。",
    "X45n0772_004:0902a07": "已說(至)大義門。",
    "X45n0772_004:0902a08": "釋曰後自相大義門有二初結指。",
    "X45n0772_004:0902a09": "圓滿(至)無所少故。",
    "X45n0772_004:0902a10": "釋曰後開示有三初圓滿功德門有二初牒指有",
    "X45n0772_004:0902a11": "名無名功德具矣。",
    "X45n0772_004:0902a12": "何等(至)性義功德。",
    "X45n0772_004:0902a13": "釋曰後剖具有二初有名數量功德有四一本論",
    "X45n0772_004:0902a14": "說六分三初總徵釋。",
    "X45n0772_004:0902a15": "云何為六。",
    "X45n0772_004:0902a16": "釋曰次別徵釋有三初徵。",
    "X45n0772_004:0902a17": "一者(至)全徧性義。",
    "X45n0772_004:0902a18": "釋曰次釋一除根本無明之闇立本覺智慧之明",
    "X45n0772_004:0902a19": "二除無明迷亂法界性立本覺徧照法界藏三離",
    "X45n0772_004:0902a20": "妄想虗假解量立本覺真實識知四離虗偽業惑",
    "X45n0772_004:0902a21": "塵累妄識立本覺自性清淨心義非得他力顯自",
    "X45n0772_004:0902a22": "性故遠離塵累釋前清淨契中實故解心義耳五",
    "X45n0772_004:0902a23": "離彼燄幻四障立此二覺四德六離二生死熱惱",
    "X45n0772_004:0902a24": "轉易障礙立二本覺清涼不變自在如鏡南北相",
    "X45n0772_004:0902b01": "具隨違染淨本覺隨所熏染染現常虗如鏡之南",
    "X45n0772_004:0902b02": "南取鏡面任對何物隨質現故清淨本覺不隨所",
    "X45n0772_004:0902b03": "熏染法現染如鏡之北北取鏡背違質不現外物",
    "X45n0772_004:0902b04": "影故。",
    "X45n0772_004:0902b05": "是名為六。",
    "X45n0772_004:0902b06": "釋曰後結。",
    "X45n0772_004:0902b07": "如本(至)自在義故。",
    "X45n0772_004:0902b08": "釋曰後合本論。",
    "X45n0772_004:0902b09": "廣大(至)開四三故。",
    "X45n0772_004:0902b10": "釋曰二二經開多有二初圓滿經次文委示不煩",
    "X45n0772_004:0902b11": "豫出。",
    "X45n0772_004:0902b12": "復次(至)開十一故。",
    "X45n0772_004:0902b13": "釋曰後清淨經。",
    "X45n0772_004:0902b14": "如是三數別相云何。",
    "X45n0772_004:0902b15": "釋曰三總徵三相。",
    "X45n0772_004:0902b16": "馬鳴(至)總立為六。",
    "X45n0772_004:0902b17": "釋曰四開會名意有二初會論意總問三數此答",
    "X45n0772_004:0902b18": "初數其意有三反顯後二亦具三矣一顯略具廣",
    "X45n0772_004:0902b19": "總持說故二欲攝多別總持說故三名相繁多恐",
    "X45n0772_004:0902b20": "迷真故。",
    "X45n0772_004:0902b21": "言十七者(至)是名十七。",
    "X45n0772_004:0902b22": "釋曰後開經名有二初徵釋十七種。",
    "X45n0772_004:0902b23": "言二十五(至)如分明說。",
    "X45n0772_004:0902b24": "釋曰後徵釋二十五變德二者解脫道已去一切",
    "X45n0772_004:0902c01": "諸佛名為上流金剛心已還一切眾生名為下流",
    "X45n0772_004:0902c02": "今此本覺恒周因果在佛不失轉易變化之德在",
    "X45n0772_004:0902c03": "生不失轉易變化之德不思議業緣熏習鏡即斯",
    "X45n0772_004:0902c04": "德也不德八者中觀論云不生亦不滅不常復不",
    "X45n0772_004:0902c05": "斷不一亦不異不來亦不去元康廣解恐繁不引。",
    "X45n0772_004:0902c06": "已說(至)功德分。",
    "X45n0772_004:0902c07": "釋曰後無名過量功德有二初結指。",
    "X45n0772_004:0902c08": "本覺(至)過於心行。",
    "X45n0772_004:0902c09": "釋曰後剖釋有四一總明過量有二初超言越心。",
    "X45n0772_004:0902c10": "以何(至)恒沙故。",
    "X45n0772_004:0902c11": "釋曰後會數合本。",
    "X45n0772_004:0902c12": "如是(至)不離故。",
    "X45n0772_004:0902c13": "釋曰二別明三義有三初不離問謂多別答唯一",
    "X45n0772_004:0902c14": "心雖一心法有二種用自不離彼即心不離德彼",
    "X45n0772_004:0902c15": "不離自即德不離心合斯二種為不離故。",
    "X45n0772_004:0902c16": "如是(至)不斷故。",
    "X45n0772_004:0902c17": "釋曰次不斷性德妙有無時斷故淨體功德非他",
    "X45n0772_004:0902c18": "染故。",
    "X45n0772_004:0902c19": "如是(至)不異故。",
    "X45n0772_004:0902c20": "釋曰後不異終異自者玉溪引論終字之下有一",
    "X45n0772_004:0902c21": "不字謂顯淨德不異體故性德全是一法界故不",
    "X45n0772_004:0902c22": "離異殊者蓋親疎別故。",
    "X45n0772_004:0902c23": "如是(至)不思議故。",
    "X45n0772_004:0902c24": "釋曰三依人辨勝有二初非餘境界明此性德菩",
    "X45n0772_004:0903a01": "薩小凡心不思故絕之又絕言不論故遠之又遠。",
    "X45n0772_004:0903a02": "三人(至)佛法故。",
    "X45n0772_004:0903a03": "釋曰後唯佛境界顯此性德唯佛軌故。",
    "X45n0772_004:0903a04": "如是(至)法身故。",
    "X45n0772_004:0903a05": "釋曰四顯德本圓指此性德從具縛地至大覺地",
    "X45n0772_004:0903a06": "一無少闕無始本有非緣立故如來藏者隱覆名",
    "X45n0772_004:0903a07": "藏在纏之稱從具縛地立其名故如來法身依止",
    "X45n0772_004:0903a08": "名身出纏之稱從大覺地立其名故。",
    "X45n0772_004:0903a09": "已說(至)解釋門。",
    "X45n0772_004:0903a10": "釋曰次問答決疑門有二初結指分門。",
    "X45n0772_004:0903a11": "問者(至)云何相違。",
    "X45n0772_004:0903a12": "釋曰後依門辨相有二初略問門又二初解義門",
    "X45n0772_004:0903a13": "有二初釋意徵起。",
    "X45n0772_004:0903a14": "所謂(至)故以為難。",
    "X45n0772_004:0903a15": "釋曰後引文結難真如中說正舉體如遠離三假",
    "X45n0772_004:0903a16": "相圓滿三實德唯是一心離差別相更無多德相",
    "X45n0772_004:0903a17": "大中說有名功德略云六種無名功德廣有恒沙",
    "X45n0772_004:0903a18": "故上說體如離一切相此說覺體具一切德前後",
    "X45n0772_004:0903a19": "相違若為會通。",
    "X45n0772_004:0903a20": "如本(至)功德故。",
    "X45n0772_004:0903a21": "釋曰後合本論。",
    "X45n0772_004:0903a22": "已說(至)二者是別。",
    "X45n0772_004:0903a23": "釋曰後廣答門有二初結指分門。",
    "X45n0772_004:0903a24": "於總(至)說相可見。",
    "X45n0772_004:0903b01": "釋曰後依門示相有二初總又二初指二門。",
    "X45n0772_004:0903b02": "答曰(至)無相違過。",
    "X45n0772_004:0903b03": "釋曰後明二相有二初真如總又二初明真遣妨",
    "X45n0772_004:0903b04": "雖實相大說具諸德但是生滅對染之德據真如",
    "X45n0772_004:0903b05": "門無染所治不立多德以為能治唯是一相平等",
    "X45n0772_004:0903b06": "性故。",
    "X45n0772_004:0903b07": "自此(至)無異異故。",
    "X45n0772_004:0903b08": "釋曰後作緣決疑由真如門遠離分別法法同同",
    "X45n0772_004:0903b09": "無有二故。",
    "X45n0772_004:0903b10": "自此(至)不同應知。",
    "X45n0772_004:0903b11": "釋曰後生滅總有二初科指。",
    "X45n0772_004:0903b12": "初重(至)以疑異門焉。",
    "X45n0772_004:0903b13": "釋曰後解釋有二初略說分又二初徵問既說諸",
    "X45n0772_004:0903b14": "法平等一味獨存真理更無二體復依何義建立",
    "X45n0772_004:0903b15": "多德即舉真如門以難生滅門。",
    "X45n0772_004:0903b16": "自此(至)文相可見。",
    "X45n0772_004:0903b17": "釋曰後答釋有二初標門指相以生滅門對染立",
    "X45n0772_004:0903b18": "德異真如門無染治故。",
    "X45n0772_004:0903b19": "以依(至)即是總答。",
    "X45n0772_004:0903b20": "釋曰後依文釋義有二初牒本標指依目無明業",
    "X45n0772_004:0903b21": "即業相識謂轉現分別事識生滅相者俗門總名",
    "X45n0772_004:0903b22": "示謂顯示相翻立故以之一字貫於三處略伸此",
    "X45n0772_004:0903b23": "指廣如當辨。",
    "X45n0772_004:0903b24": "謂真如門(至)即是大意。",
    "X45n0772_004:0903c01": "釋曰後述義對答有二初真妄對顯明大意以真",
    "X45n0772_004:0903c02": "如門無過恒沙染法所治不立恒沙淨德能治是",
    "X45n0772_004:0903c03": "故真如無有二體此生滅門有過恒沙染法所治",
    "X45n0772_004:0903c04": "立過恒沙淨德能治故說本覺具無邊德。",
    "X45n0772_004:0903c05": "次當(至)當緣由故。",
    "X45n0772_004:0903c06": "釋曰後本末相翻解緣由顯示淨法翻染而立染",
    "X45n0772_004:0903c07": "法無邊略不過二一有名數以依業識三法是也",
    "X45n0772_004:0903c08": "謂一者無明二者業相三者諸識二無名數即生",
    "X45n0772_004:0903c09": "滅相三字是也一切染法不出此故論中以字流",
    "X45n0772_004:0903c10": "下三讀謂以依以業以識也不流至於生滅相者",
    "X45n0772_004:0903c11": "蓋彼乃是無名數量顯異於此故不流彼因此二",
    "X45n0772_004:0903c12": "染以為緣由致令功德有爾數量。",
    "X45n0772_004:0903c13": "已說(至)二者是答。",
    "X45n0772_004:0903c14": "釋曰後廣說分有二初結指科分。",
    "X45n0772_004:0903c15": "此中(至)其所由故。",
    "X45n0772_004:0903c16": "釋曰後依文辨相有二初略問。",
    "X45n0772_004:0903c17": "自此(至)說相應觀。",
    "X45n0772_004:0903c18": "釋曰後廣答有二初標科指勸。",
    "X45n0772_004:0903c19": "以一切法(至)而非心故。",
    "X45n0772_004:0903c20": "釋曰後依料釋義有三初自宗正理謂翻染顯淨",
    "X45n0772_004:0903c21": "先明淨法所依本體諸法唯心是正理故除一心",
    "X45n0772_004:0903c22": "外皆是邪道故智論云唯除諸法實相正理其餘",
    "X45n0772_004:0903c23": "一切皆是魔事。",
    "X45n0772_004:0903c24": "而有(至)無明地故。",
    "X45n0772_004:0904a01": "釋曰次非道邪行本末無明迷真執妄起心變境",
    "X45n0772_004:0904a02": "皆墮邪故。",
    "X45n0772_004:0904a03": "自此(至)對量差別。",
    "X45n0772_004:0904a04": "釋曰後具舉對量有二初標門。",
    "X45n0772_004:0904a05": "如上(至)建立顯示。",
    "X45n0772_004:0904a06": "釋曰後派義有二初真妄相翻又二初有名數量",
    "X45n0772_004:0904a07": "功德復二初躡前徵起六相功德對何過立。",
    "X45n0772_004:0904a08": "所謂(至)光明義故。",
    "X45n0772_004:0904a09": "釋曰後次第對立有六一對立第一德無明熏心",
    "X45n0772_004:0904a10": "發業等識隱實智明增迷亂闇明以等者對此不",
    "X45n0772_004:0904a11": "覺能知心性寂滅無起即立本覺慧明功德謂對",
    "X45n0772_004:0904a12": "愚立智對闇立明如是道理甚極分明下有四句",
    "X45n0772_004:0904a13": "準斯可見自下合本多不別科學者應知。",
    "X45n0772_004:0904a14": "自此(至)不見之相故。",
    "X45n0772_004:0904a15": "釋曰二對立第二德有二初舉染由起妄心唯見",
    "X45n0772_004:0904a16": "妄境即不能了真實境故故本論說若心起見則",
    "X45n0772_004:0904a17": "有不見相故。",
    "X45n0772_004:0904a18": "自此(至)法界義故故。",
    "X45n0772_004:0904a19": "釋曰後成淨本覺真心由離妄見通達諸法無不",
    "X45n0772_004:0904a20": "同故即立徧照法界義故。",
    "X45n0772_004:0904a21": "自此(至)非真識知故。",
    "X45n0772_004:0904a22": "釋曰三對立第三德由無明熏令心有動起顛倒",
    "X45n0772_004:0904a23": "解無有了達對此即立心性寂靜真實識知順理",
    "X45n0772_004:0904a24": "德故於本論中舉妄影真下皆準此。",
    "X45n0772_004:0904b01": "自此(至)無有自性故。",
    "X45n0772_004:0904b02": "釋曰四對立第四德由諸妄法本來無體對此即",
    "X45n0772_004:0904b03": "立本覺自性清淨心故。",
    "X45n0772_004:0904b04": "自此(至)非淨故。",
    "X45n0772_004:0904b05": "釋曰五對立第五德由諸妄法具此四過故於本",
    "X45n0772_004:0904b06": "覺對立四德二自在者謂人與法二真我故。",
    "X45n0772_004:0904b07": "自此(至)不自在故。",
    "X45n0772_004:0904b08": "釋曰六對立第六德以諸妄法熱惱衰變實不自",
    "X45n0772_004:0904b09": "在故立本覺清涼不變自在德故。",
    "X45n0772_004:0904b10": "自此(至)相義示現故。",
    "X45n0772_004:0904b11": "釋曰後無名過量功德有二初對立過恒沙德以",
    "X45n0772_004:0904b12": "所治染數越恒沙故立淨德數越恒沙。",
    "X45n0772_004:0904b13": "自此(至)如來之藏故。",
    "X45n0772_004:0904b14": "釋曰後對立結圓滿德若是一心許有動轉則令",
    "X45n0772_004:0904b15": "本覺德不圓滿由此性德雖無邊量唯是一心終",
    "X45n0772_004:0904b16": "無二體故結縛位名如來藏於解脫位名為法身",
    "X45n0772_004:0904b17": "方表圓滿德無少故。",
    "X45n0772_004:0904b18": "染淨(至)作如是說。",
    "X45n0772_004:0904b19": "釋曰後法喻教證有二初表實等喻有三初問答",
    "X45n0772_004:0904b20": "生起。",
    "X45n0772_004:0904b21": "爾時(至)可了真妄理。",
    "X45n0772_004:0904b22": "釋曰次正引經文阿祇多遮那尸帝此云無邊一",
    "X45n0772_004:0904b23": "從樹謂無邊果表實相依一皆齊等故立是名一",
    "X45n0772_004:0904b24": "即等也從猶依也。",
    "X45n0772_004:0904c01": "今此(至)自立法故。",
    "X45n0772_004:0904c02": "釋曰後解釋義理有二初總明相賴經顯真妄相",
    "X45n0772_004:0904c03": "待立故。",
    "X45n0772_004:0904c04": "所言(至)如果中故。",
    "X45n0772_004:0904c05": "釋曰後別顯法喻有二初釋表實。",
    "X45n0772_004:0904c06": "云何(至)是名十等。",
    "X45n0772_004:0904c07": "釋曰後辨十等有二初喻難別解具徵釋結如文",
    "X45n0772_004:0904c08": "可見。",
    "X45n0772_004:0904c09": "舉喻(至)不須重釋。",
    "X45n0772_004:0904c10": "釋曰後法合易詳有名無名真妄齊故。",
    "X45n0772_004:0904c11": "復次(至)應知等意。",
    "X45n0772_004:0904c12": "釋曰後德闇等喻如涅槃經聖行品說功德天女",
    "X45n0772_004:0904c13": "隨妹至處能作吉祥黑闇天女隨姉至處能作灾",
    "X45n0772_004:0904c14": "禍二女相隨恒作損益彼喻生死此喻真妄法爾",
    "X45n0772_004:0904c15": "真妄如同德闇相依均等不相離故。",
    "X45n0772_004:0904c17": "釋摩訶衍論贊玄疏卷第四"
}