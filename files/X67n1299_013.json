{
    "X67n1299_013:0079a01": "禪林類聚卷第十三",
    "X67n1299_013:0079a03": "問疾 醫卜 藥餌 遷化",
    "X67n1299_013:0079a04": " 追忌",
    "X67n1299_013:0079a05": "問疾",
    "X67n1299_013:0079a06": "[0079a06] 馬祖一禪師因不安。院主問和尚近日尊位如何。師",
    "X67n1299_013:0079a07": "云日面佛月面佛。",
    "X67n1299_013:0079a08": "[0079a08] 雪竇顯頌云。日面佛月面佛。五帝三皇是何物。二",
    "X67n1299_013:0079a09": "十年來曾苦辛。為君幾下蒼龍窟。屈堪述。明眼衲",
    "X67n1299_013:0079a10": "僧莫輕忽。 保寧勇云。蒲團上端坐。針眼裏穿線。",
    "X67n1299_013:0079a11": "西風一陣來。落葉兩三片。 野軒遵云。少年公子",
    "X67n1299_013:0079a12": "忽猖狂。半夜穿雲入洞房。二八僊娥百般巧。眼睛",
    "X67n1299_013:0079a13": "之上繡鴛鴦。 真淨文云。日面月面。胡來漢現。一",
    "X67n1299_013:0079a14": "點靈光。萬化千變。 無盡居士云。什邡駒子氣生",
    "X67n1299_013:0079a15": "獰。蹴踏毗盧頂上行。正患脾疼&#x5374;頭痛。病來猶有",
    "X67n1299_013:0079a16": "巧心情。 南華昺云。日面月面。空中閃電。顧&#x67D5;停",
    "X67n1299_013:0079a17": "機。垛成招箭。 天童覺云。日面月面。星流電卷。鏡",
    "X67n1299_013:0079a18": "對像而無私。珠在盤而自轉。君不見。鉗鎚前百煉",
    "X67n1299_013:0079a19": "之金。刀尺下一機之絹。",
    "X67n1299_013:0079a20": "[0079a20] 大溈祐禪師問道吾甚處去來。吾云看病來。師云有",
    "X67n1299_013:0079a21": "幾人病。吾云。有病底。有不病底。師云不病底莫是智",
    "X67n1299_013:0079a22": "頭陀不。吾云。病與不病總不干他事。急道急道。師云",
    "X67n1299_013:0079a23": "道得也與他沒交涉。",
    "X67n1299_013:0079a24": "[0079a24] 天童覺頌云。妙藥何曾過口。神醫莫能捉手。若存",
    "X67n1299_013:0079b01": "也。渠本非無。至&#x8657;也。渠本非有。不滅而生。不亡而",
    "X67n1299_013:0079b02": "壽。全超威音之前。獨步劫空之後。成平也天蓋地",
    "X67n1299_013:0079b03": "擎。運轉也烏飛兔走。",
    "X67n1299_013:0079b04": "[0079b04] 洞山因看病僧。僧云火風離散時如何。師云。來時無",
    "X67n1299_013:0079b05": "一物。去亦任從伊。云爭柰羸瘵何。師云須知有不病",
    "X67n1299_013:0079b06": "者。云如何是不病者。師云。悟則無分寸。不悟隔山坡。",
    "X67n1299_013:0079b07": "云前程還許卜度也無。師云。雖然黑似漆。成立在今",
    "X67n1299_013:0079b08": "時。",
    "X67n1299_013:0079b09": "[0079b09] 南堂靜頌云。火風離散後。一物鎮長靈。佛國黃金",
    "X67n1299_013:0079b10": "地。天堂白玉亭。前程休卜度。所至要惺惺。一念心",
    "X67n1299_013:0079b11": "清淨。人間亦只寧。",
    "X67n1299_013:0079b12": "[0079b12] 洞山因不安。僧問和尚病還有不病者麼。師云有。云",
    "X67n1299_013:0079b13": "不病者還看和尚不。師云老僧看他有分。云和尚看",
    "X67n1299_013:0079b14": "他時如何。師云老僧看時則不見有病。",
    "X67n1299_013:0079b15": "[0079b15] 天童覺頌云。卸&#x5374;臭皮袋。拈轉赤肉團。當頭鼻孔",
    "X67n1299_013:0079b16": "正。直下髑髏乾。老醫不見從來癖。少子相看向近",
    "X67n1299_013:0079b17": "難。野水瘦時秋潦退。白雲斷處舊山寒。須勦絕。莫",
    "X67n1299_013:0079b18": "瞞頇。轉盡無功伊就位。孤標不與汝同盤。",
    "X67n1299_013:0079b19": "[0079b19] 玄沙示眾云。諸方老宿盡道接物利生。忽遇三種病",
    "X67n1299_013:0079b20": "人來如何接。患盲者拈槌&#x7AEA;拂他又不見。患聾者語",
    "X67n1299_013:0079b21": "言三昧他又不聞。患&#x7602;者教伊說又說不得。且作麼",
    "X67n1299_013:0079b22": "生接。若接此人不得。佛法無靈驗。時有僧出云。三種",
    "X67n1299_013:0079b23": "病人和尚還許商量不。師云。許。汝作麼生商量。其僧",
    "X67n1299_013:0079b24": "珍重出。師云不是不是。當時地藏出云。某甲有眼耳。",
    "X67n1299_013:0079c01": "和尚作麼生接。師云慚愧。便歸方丈。",
    "X67n1299_013:0079c02": "[0079c02] 後有僧持此語請益雲門。門云汝禮拜著。僧禮拜",
    "X67n1299_013:0079c03": "起。門以拄杖挃之。僧乃退後。門云汝不是患盲。復",
    "X67n1299_013:0079c04": "喚僧近前來。僧纔近前。門云汝不是患聾那。復云",
    "X67n1299_013:0079c05": "還會麼。云不會。門云汝不是患&#x7602;。其僧於此有省。",
    "X67n1299_013:0079c06": " 法眼云。我當時見羅漢和尚舉此僧語。我便會",
    "X67n1299_013:0079c07": "三種病人。 雲居錫云。只如此僧會不會。若道會。",
    "X67n1299_013:0079c08": "玄沙又道不是。若道不會。法眼為甚麼道我因此",
    "X67n1299_013:0079c09": "僧語便會三種病人。上座無事上來商量。大家也",
    "X67n1299_013:0079c10": "要知。 雪竇顯舉了便喝云。這盲聾瘖&#x7602;漢。若不",
    "X67n1299_013:0079c11": "是雲門。驢年去。如今有底或拈槌&#x7AEA;拂他又不管。",
    "X67n1299_013:0079c12": "教伊近前他又不來。問還會麼他又不應。諸方還",
    "X67n1299_013:0079c13": "奈何得麼。雪竇若不柰何。汝這一隊驢漢又堪作",
    "X67n1299_013:0079c14": "甚麼。以拄杖一時&#x8D82;散。 天童覺云。雲門平展。這",
    "X67n1299_013:0079c15": "僧實酬。且道悟在甚麼處。不救之疾難為針艾。",
    "X67n1299_013:0079c16": " 白雲端頌云。退後進前兼對辯。相逢邂逅難回面。",
    "X67n1299_013:0079c17": "春風驀地撼庭前。還見落花千萬片。 佛鑑懃云。",
    "X67n1299_013:0079c18": "雲門老子手親眼親。因風吹火不費精神。盲者便",
    "X67n1299_013:0079c19": "視聾者便聞。雖然無語掛在口唇。三種病人一種",
    "X67n1299_013:0079c20": "法門。 鼓山珪云。盲聾瘖&#x7602;接不得。玄沙枉費閑",
    "X67n1299_013:0079c21": "心力。扁鵲盧醫拱手歸。三人俱是膏肓疾。 徑山",
    "X67n1299_013:0079c22": "杲云。玄沙三種病人話。透出雲門六不收。莫待是",
    "X67n1299_013:0079c23": "非來入耳。從前知己返為讎。",
    "X67n1299_013:0079c24": "醫卜",
    "X67n1299_013:0080a01": "[0080a01] 浮石禪師云。山僧開箇卜鋪子。能斷人貧富生死。僧",
    "X67n1299_013:0080a02": "便問。離&#x5374;貧富生死。不落五行。請師直指。師云金木",
    "X67n1299_013:0080a03": "水火土。",
    "X67n1299_013:0080a04": "[0080a04] 佛鑑懃云。吉凶悔吝生乎動。動靜興亡本乎心。若",
    "X67n1299_013:0080a05": "以衲僧無文印子一印印定。毫髮無差。浮石雖然",
    "X67n1299_013:0080a06": "解卜。不會斷卦。若是智海即不然。離&#x5374;貧富生死",
    "X67n1299_013:0080a07": "不落五行請師直指。向伊道今日闍梨有&#x707E;。待伊",
    "X67n1299_013:0080a08": "眼睛定動之間。吉凶自兆。 大溈智云。浮石為人",
    "X67n1299_013:0080a09": "放不下。有許多五行斷人吉凶。若是衲僧門下。天",
    "X67n1299_013:0080a10": "不能蓋地不能載。東西南北都無罣礙。大丈夫兒",
    "X67n1299_013:0080a11": "從來自在。大圓恁麼說話。還有傍不肯底麼。良久",
    "X67n1299_013:0080a12": "云。一任鑽龜打瓦。久久為害為&#x707E;。 塗毒策云。若",
    "X67n1299_013:0080a13": "向上&#x89B7;。貧富禍福吉凶皆為其用。這僧離&#x5374;煩惱",
    "X67n1299_013:0080a14": "別求安樂。累他浮石不免為蛇畫足。今時人纔見",
    "X67n1299_013:0080a15": "道金木水火土。便道大好不落五行。不識&#x920E;頭意。",
    "X67n1299_013:0080a16": "錯認定盤星。有者又道闍梨今日有&#x707E;。未免識情",
    "X67n1299_013:0080a17": "卜度。畢竟如何。莫&#x6060;來源萬丈高。一條界破青山",
    "X67n1299_013:0080a18": "色。",
    "X67n1299_013:0080a19": "[0080a19] 西禪需頌云。金木水火土。始終須倒數。五六下四",
    "X67n1299_013:0080a20": "三。初爻傳白虎。苦苦。卜得此卦一生貧。遠信不來",
    "X67n1299_013:0080a21": "病人死。",
    "X67n1299_013:0080a22": "藥餌",
    "X67n1299_013:0080a23": "[0080a23] 文殊一日令善財採藥云。是藥者採將來。善財&#x5FA7;觀",
    "X67n1299_013:0080a24": "大地無不是藥。&#x5374;來白文殊云。無有不是藥者。文殊",
    "X67n1299_013:0080b01": "云是藥採將來。善財遂拈一枝草度與文殊。文殊提",
    "X67n1299_013:0080b02": "起示眾云。此藥亦能殺人亦能活人。",
    "X67n1299_013:0080b03": "[0080b03] 五祖戒出善財語云。慚愧。 首山念云。文殊大似",
    "X67n1299_013:0080b04": "掩耳偷鈴。 琅&#x7458;覺云。文殊可謂誠實之言。要且",
    "X67n1299_013:0080b05": "額頭汗出。口裏膠生。 大溈&#x5586;云。善財能採。文殊",
    "X67n1299_013:0080b06": "能用。非但寢疾毗耶。直饒盡大地人抱必死之疾",
    "X67n1299_013:0080b07": "到文殊所。教他箇箇脫體而去。何故。解用不須霜",
    "X67n1299_013:0080b08": "刃&#x5292;。延齡何必九還丹。 應庵華云。大小文殊被",
    "X67n1299_013:0080b09": "善財換&#x5374;眼睛。 東山空云。善財拈來只是尋常",
    "X67n1299_013:0080b10": "草木。文殊提起未為出格神醫。後來望風乃高其",
    "X67n1299_013:0080b11": "價。東山謂伊兩人未免俱在草裏。",
    "X67n1299_013:0080b12": "[0080b12] 保寧勇頌云。大地蒼生病似麻。吉祥靈藥示無涯。",
    "X67n1299_013:0080b13": "其間殺活難分辨。又是重添眼裏花。 楚安方云。",
    "X67n1299_013:0080b14": "善財拈起一枝草。持來度與文殊老。殺活雖然在",
    "X67n1299_013:0080b15": "手中。遍界不藏光杲杲。 雲溪恭云。歷劫何曾異。",
    "X67n1299_013:0080b16": "明明百草頭。甘和苦&#x6F81;味。死活病須瘳。好笑文殊",
    "X67n1299_013:0080b17": "老。憐兒不覺羞。 佛印元云。是藥拈來更不疑。師",
    "X67n1299_013:0080b18": "資相見在臨時。從茲病甚無醫處。殺活還應作者",
    "X67n1299_013:0080b19": "知。 正覺逸云。信手拈來草最靈。一枝能殺亦能",
    "X67n1299_013:0080b20": "生。曼殊室利開金口。直至而今藥道行。 照覺總",
    "X67n1299_013:0080b21": "云。藥病相治貶更褒。當機生殺按吹毛。毗盧海闊",
    "X67n1299_013:0080b22": "煙波靜。誰把長竿釣巨鼇。",
    "X67n1299_013:0080b23": "[0080b23] 雲門偃禪師示眾云。藥病相治。盡大地是藥。那箇是",
    "X67n1299_013:0080b24": "自己。",
    "X67n1299_013:0080c01": "[0080c01] 五祖戒頌云。藥忌由來鑑作家。示徒親切病如麻。",
    "X67n1299_013:0080c02": "十方三世諸知識。赫日光中雷電車。 雪竇顯云。",
    "X67n1299_013:0080c03": "盡大地是藥。古今何太錯。閉門不造車。通途自寥",
    "X67n1299_013:0080c04": "廓。錯錯。鼻孔遼天亦穿&#x5374;。 白雲端云。左眼不見",
    "X67n1299_013:0080c05": "山河。右眼不見日月。直得百花開時。一一為君分",
    "X67n1299_013:0080c06": "別。",
    "X67n1299_013:0080c07": "遷化",
    "X67n1299_013:0080c08": "[0080c08] 世尊於涅槃會上以手摩&#x80F7;告眾云。汝等善觀吾紫",
    "X67n1299_013:0080c09": "磨金色之身。瞻仰取足。勿令後悔。若謂吾滅度。非吾",
    "X67n1299_013:0080c10": "弟子。若謂吾不滅度。亦非吾弟子。時百萬億眾悉皆",
    "X67n1299_013:0080c11": "契悟。",
    "X67n1299_013:0080c12": "[0080c12] 雲峰悅云。然則膏肓之門不足以發藥。雲&#x5CEF;今日",
    "X67n1299_013:0080c13": "旦作死馬醫。爾等諸人皮下有血麼。",
    "X67n1299_013:0080c14": "[0080c14] 佛鑑懃頌云。言吾入滅非吾子。言吾不滅亦非親。",
    "X67n1299_013:0080c15": "但見落花隨水去。不知流出洞中春。釋迦老子若",
    "X67n1299_013:0080c16": "為&#x96A3;。臨行賣弄紫金身。雙林盡道泥洹也。夜夜群",
    "X67n1299_013:0080c17": "星拱北辰。",
    "X67n1299_013:0080c18": "[0080c18] 世尊般涅槃日。迦葉尊者最後而至。世尊乃於槨中",
    "X67n1299_013:0080c19": "露雙趺示之。迦葉尊者乃作禮。請如來在三昧火而",
    "X67n1299_013:0080c20": "自闍維。即時金棺從七寶&#x7240;昇舉。遶俱尸羅城七&#x5E00;。",
    "X67n1299_013:0080c21": "&#x5374;還本處。化火光三昧而自焚之。",
    "X67n1299_013:0080c22": "[0080c22] 地藏恩頌云。慚愧老胡。槨示雙趺。金色尊者。還會",
    "X67n1299_013:0080c23": "也無。目前措得。未辨精麤。遶七&#x5E00;兮成何事。箇箇",
    "X67n1299_013:0080c24": "男兒是丈夫。 佛鑑懃云。未出王宮已涅槃。何須",
    "X67n1299_013:0081a01": "雙足露金棺。致令迦葉雙眉皺。慶喜門前倒剎竿。",
    "X67n1299_013:0081a02": "[0081a02] 漸源又一日將鍬子於法堂上。從東過西從西過東。",
    "X67n1299_013:0081a03": "石霜云作甚麼。源云&#x8994;先師靈骨。霜云洪波浩渺白",
    "X67n1299_013:0081a04": "浪滔天。&#x8994;甚麼先師靈骨(雪竇著語。蒼天蒼天)。源云正好著力。",
    "X67n1299_013:0081a05": "霜云。這裏針劄不入。著甚麼力。源持鍬肩上便出。",
    "X67n1299_013:0081a06": "[0081a06] 太原孚云。先師靈骨猶在。 明招謙云。莫道作甚",
    "X67n1299_013:0081a07": "麼。別下得甚麼語。代云鸆&#x9DC0;語鶴。又代漸源便擲",
    "X67n1299_013:0081a08": "下鍬子云。噫。淺水無魚。",
    "X67n1299_013:0081a09": "[0081a09] 雪竇顯頌云。兔馬有角。牛羊無角。絕毫絕氂。如山",
    "X67n1299_013:0081a10": "如嶽。黃金靈骨今猶在。白浪滔天何處著。無處。著",
    "X67n1299_013:0081a11": "隻履西歸曾失&#x5374;。 保寧勇云。終日挨門復倚樓。",
    "X67n1299_013:0081a12": "幾回明鏡照梳頭。一從事&#x5374;潘郎後。也解人前不",
    "X67n1299_013:0081a13": "識羞。 長靈卓云。木人把板雲中唱。石女穿靴水",
    "X67n1299_013:0081a14": "上行。生死死生休更問。從來日午打三更。 圓悟",
    "X67n1299_013:0081a15": "勤云。生也全機現。死也全機現。不道復不道。箇中",
    "X67n1299_013:0081a16": "無背面。直下便承當。不隔一條線。逼塞大&#x8657;空。赤",
    "X67n1299_013:0081a17": "心常片片。 夢庵信云。當時苦口曾不道。悟來靈",
    "X67n1299_013:0081a18": "骨方尋討。練江寒月雨蕭蕭。浮雲散盡天如掃。",
    "X67n1299_013:0081a19": "[0081a19] 洞山价禪師。僧問亡僧遷化向甚麼處去。師云火後",
    "X67n1299_013:0081a20": "一莖茆。",
    "X67n1299_013:0081a21": "[0081a21] 白雲端云。龍門即不然。亡僧遷化向甚麼處去。答",
    "X67n1299_013:0081a22": "云墻壁有耳。",
    "X67n1299_013:0081a23": "[0081a23] 投子青頌云。野火燒時越轉新。至今煙燄雨難霖。",
    "X67n1299_013:0081a24": "旱地紅蓮遮日月。無根樹長緣成陰。 佛智裕云。",
    "X67n1299_013:0081b01": "善應隨流妙意深。明明一箭中紅心。當鋒不是由",
    "X67n1299_013:0081b02": "基眼。對面鐵山高萬尋。 枯木成云。春風吹動淥",
    "X67n1299_013:0081b03": "波搖。無限船師逐海潮。只見江鷗飛白浪。豈知明",
    "X67n1299_013:0081b04": "月在雲霄。",
    "X67n1299_013:0081b05": "[0081b05] 臨濟玄禪師臨遷化垂示云。吾去後。汝等諸人不得",
    "X67n1299_013:0081b06": "滅&#x5374;吾正法眼藏。三聖出云誰敢滅&#x5374;和尚正法眼",
    "X67n1299_013:0081b07": "藏。師云。後或有人問。你又作麼生。道聖便喝。師云。誰",
    "X67n1299_013:0081b08": "知吾正法眼藏向這瞎驢邊滅&#x5374;。師乃示頌云。沿流",
    "X67n1299_013:0081b09": "不止問如何。真照無偏說自他。離相離名人不稟。吹",
    "X67n1299_013:0081b10": "毛用了急還磨。言訖於法座上端然示寂。",
    "X67n1299_013:0081b11": "[0081b11] 大溈秀云。古者忍死待來。因何正法眼藏&#x5374;向瞎",
    "X67n1299_013:0081b12": "驢邊滅。臨濟行計速速。三聖又&#x5374;&#x6031;&#x6031;。因斯父子",
    "X67n1299_013:0081b13": "情忘。遂使後人失望。若不得流水。多應過別山。",
    "X67n1299_013:0081b14": " 護國元云。諸禪客。若能向斬釘截鐵處明得。臨濟",
    "X67n1299_013:0081b15": "一宗掃土而盡。其或未然。山僧為汝諸人露箇消",
    "X67n1299_013:0081b16": "息。以拄杖卓一卓。復舉起云。還見麼。鯨吞海水盡。",
    "X67n1299_013:0081b17": "露出珊瑚枝。",
    "X67n1299_013:0081b18": "[0081b18] 黃龍南頌云。圓寂將歸敘別時。叮嚀法眼好任持。",
    "X67n1299_013:0081b19": "喝下不開泥水路。瞎驢從此少人騎。 白雲端云。",
    "X67n1299_013:0081b20": "擘破泰山雷未猛。照開滄海月非光。瞎驢滅&#x5374;正",
    "X67n1299_013:0081b21": "法眼。直得哀聲振大唐。 保寧勇云。出門握手再",
    "X67n1299_013:0081b22": "叮嚀。往往事從叮囑生。路遠夜長休把火。大家吹",
    "X67n1299_013:0081b23": "殺暗中行。",
    "X67n1299_013:0081b24": "[0081b24] 石霜諸禪師遷化。眾請首座住持。時九&#x5CEF;虔禪師為",
    "X67n1299_013:0081c01": "侍者。白眾問首座云。先師道休去歇去冷湫湫地去。",
    "X67n1299_013:0081c02": "一條白練去。古廟香鑪去。一念萬年去。明甚麼邊事。",
    "X67n1299_013:0081c03": "會得即住持。會不得不可。首座對云。明一色邊事。虔",
    "X67n1299_013:0081c04": "云與麼則不會先師意在。座云。但裝香來。香煙斷處",
    "X67n1299_013:0081c05": "若去得。即會先師意。若去不得。即不會。虔遂焚香。香",
    "X67n1299_013:0081c06": "煙未斷。首座遂脫去。虔以手拊首座背云。坐脫立亡",
    "X67n1299_013:0081c07": "即不無。先師意未夢見在。",
    "X67n1299_013:0081c08": "[0081c08] 雲居舜云。你等諸人且作麼生會。諸人會處便道",
    "X67n1299_013:0081c09": "首座與麼說是說道理。所以虔侍者不肯伊。大愚",
    "X67n1299_013:0081c10": "道虔侍者盡平生見解只具一隻眼。 南華昺云。",
    "X67n1299_013:0081c11": "透生死關。高超世表。秉殺活&#x5292;。獨據寰中。若非智",
    "X67n1299_013:0081c12": "眼洞明。未免扶籬摸壁。要會麼。春蘭與秋菊。各自",
    "X67n1299_013:0081c13": "一時榮。 西禪需云。虔侍者雖然為眾竭力。未免",
    "X67n1299_013:0081c14": "禍出私門。若人檢點得出。與你一貼茶。",
    "X67n1299_013:0081c15": "[0081c15] 丹霞淳頌云。帶角披毛異類身。寒&#x7070;枯木眼中塵。",
    "X67n1299_013:0081c16": "雖然未盡先師意。爭柰臨行一著親。 開福寧云。",
    "X67n1299_013:0081c17": "一片&#x8657;凝&#x4E98;古今。麟龍頭角競&#x758E;親。坐亡立脫知",
    "X67n1299_013:0081c18": "多少。鐵樹花開別是春。 無盡居士云。香煙淡淡",
    "X67n1299_013:0081c19": "風飄處。首座凝凝脫去時。不是久參虔侍者。石霜",
    "X67n1299_013:0081c20": "巴鼻有誰知。",
    "X67n1299_013:0081c21": "[0081c21] 洛浦安禪師臨順寂告眾云。吾非明即後也。今有事",
    "X67n1299_013:0081c22": "問汝等。若道這箇是。即頭上安頭。若道這箇不是。即",
    "X67n1299_013:0081c23": "斬頭&#x8994;活。第一座云。青山不舉足。日下不挑燈。師云。",
    "X67n1299_013:0081c24": "如今是甚麼時節。作這箇語話。有彥從上座出云。離",
    "X67n1299_013:0082a01": "此二途。請和尚不問。師云未在更道。云彥從道不盡。",
    "X67n1299_013:0082a02": "師云我不管汝盡不盡。云彥從無侍者祗對和尚。師",
    "X67n1299_013:0082a03": "至深夜令侍者喚彥從來方丈問云。你今日祗對老",
    "X67n1299_013:0082a04": "僧甚有道理。據汝合體得先師意。先師道。目前無法。",
    "X67n1299_013:0082a05": "意在目前。不是目前法。非耳目之所到。且道那句是",
    "X67n1299_013:0082a06": "主。若擇得出。分付&#x9262;袋子。云彥從不會。師云。汝合會。",
    "X67n1299_013:0082a07": "但道看。云彥從實不會。師喝出乃云。苦苦。次日午前",
    "X67n1299_013:0082a08": "有僧舉前話問師。師云慈舟不棹清波上。&#x5292;峽徒勞",
    "X67n1299_013:0082a09": "放木鵝。即便告寂。",
    "X67n1299_013:0082a10": "[0082a10] 玄覺云。且道從上座實不會。是怕見&#x9262;袋子拈著",
    "X67n1299_013:0082a11": "伊。",
    "X67n1299_013:0082a12": "[0082a12] 天童覺頌云。餌雲&#x920E;月釣清津。年老心孤未得鱗。",
    "X67n1299_013:0082a13": "一曲離騷歸去後。&#x6CEA;羅江上獨醒人。",
    "X67n1299_013:0082a14": "[0082a14] 紙衣道者因曹山問。莫是紙衣道者麼。師云不敢。山",
    "X67n1299_013:0082a15": "云如何是紙衣下事。師云。一裘纔掛體。萬法悉皆如。",
    "X67n1299_013:0082a16": "山云如何是紙衣下用。師近前應諾便立脫去。山云",
    "X67n1299_013:0082a17": "汝只解恁麼去。且不解恁麼來。師忽開眼問。一靈真",
    "X67n1299_013:0082a18": "性不假胞胎時如何。山云未是妙。師云如何是妙。山",
    "X67n1299_013:0082a19": "云不借借。師便珍重&#x5374;坐脫。曹山乃有頌云。覺性圓",
    "X67n1299_013:0082a20": "明無相身。莫於知見強&#x758E;親。念異便於玄體昧。心差",
    "X67n1299_013:0082a21": "不與道相&#x96A3;。情分萬法沈前境。識鑑多端喪本真。如",
    "X67n1299_013:0082a22": "是句中全曉會。了然無事舊時人。",
    "X67n1299_013:0082a23": "[0082a23] 南堂靜頌云。紙衣下事。不假胞胎。懸崖撒手。襁褓",
    "X67n1299_013:0082a24": "嬰孩。涅槃會上道場開。單傳直指狀元來。",
    "X67n1299_013:0082b01": "[0082b01] 芭蕉徹禪師。僧問。有一人不捨生死不證涅槃。師還",
    "X67n1299_013:0082b02": "提攜也無。師云不提攜。云為甚麼不提攜。師云老僧",
    "X67n1299_013:0082b03": "粗識好惡。",
    "X67n1299_013:0082b04": "[0082b04] 天童覺云。芭蕉雖然識好惡。且不能牽耕夫之牛",
    "X67n1299_013:0082b05": "奪飢人之食。如今若有人問長蘆。便和聲打。為甚",
    "X67n1299_013:0082b06": "麼如此。我從來不識好惡。",
    "X67n1299_013:0082b07": "[0082b07] 投子青頌云。百歲兒童出戶來。滿身紅爛惹塵埃。",
    "X67n1299_013:0082b08": "火中閑步清&#x51C9;地。識者無因敢近&#x64E1;。",
    "X67n1299_013:0082b09": "[0082b09] 天衣懷禪師云。百骸俱潰散。一物鎮長靈。百骸潰散",
    "X67n1299_013:0082b10": "皆歸土。一物長靈甚處安。",
    "X67n1299_013:0082b11": "[0082b11] 南堂靜頌云。一物長靈甚處安。長空雲散碧天寬。",
    "X67n1299_013:0082b12": "蓮宮佛剎花無數。貶起眉毛子細觀。",
    "X67n1299_013:0082b13": "追忌",
    "X67n1299_013:0082b14": "[0082b14] 南泉願禪師為馬祖忌日設齋。垂語云。未審馬祖還",
    "X67n1299_013:0082b15": "來應供不。洞山乃出眾云待有伴即來。師云此子雖",
    "X67n1299_013:0082b16": "後生&#x5374;堪雕琢。山云莫壓良為賤。",
    "X67n1299_013:0082b17": "[0082b17] 南堂靜頌云。千尺絲綸直下垂。一波纔動萬波隨。",
    "X67n1299_013:0082b18": "江上晚來堪畫處。漁翁披得一蓑歸。"
}