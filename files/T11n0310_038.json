{
    "T11n0310_038:0215b20": "大寶積經卷第三十八",
    "T11n0310_038:0215b22": "大唐三藏法師玄奘奉 詔譯",
    "T11n0310_038:0215b23": "菩薩藏會第十二之四如來不思議性品",
    "T11n0310_038:0215b24": "第四之二",
    "T11n0310_038:0215b25": "[0215b25] 爾時佛告舍利子：「云何菩薩摩訶薩於如來",
    "T11n0310_038:0215b26": "不思議力，信受諦奉清淨無疑，倍復踊躍深",
    "T11n0310_038:0215b27": "生歡喜發希奇想？舍利子！諸佛如來具足成",
    "T11n0310_038:0215b28": "就如是十力，由成就故，如來、應、正等覺於大",
    "T11n0310_038:0215b29": "眾中正師子吼，自稱我處大仙尊位轉大梵",
    "T11n0310_038:0215c01": "輪，一切世間所有沙門婆羅門、若天若魔若",
    "T11n0310_038:0215c02": "梵等，不能如法而轉。舍利子！何等名為如來",
    "T11n0310_038:0215c03": "十力？所謂處非處智力、業報智力、種種界智",
    "T11n0310_038:0215c04": "力、種種解智力、種種根智力、一切遍行行智",
    "T11n0310_038:0215c05": "力、靜慮解脫三摩地三摩&#x9262;底雜染清淨智",
    "T11n0310_038:0215c06": "力、隨念前世宿住作證智力、死生作證智力、",
    "T11n0310_038:0215c07": "漏盡作證智力。舍利子！如來成就如是十力",
    "T11n0310_038:0215c08": "故，乃至於大眾中能轉梵輪，一切世間所不",
    "T11n0310_038:0215c09": "能轉。",
    "T11n0310_038:0215c10": "[0215c10] 「復次舍利子！云何如來是處非處智力？舍利",
    "T11n0310_038:0215c11": "子！如來無上智力處非處者，所謂於是處如",
    "T11n0310_038:0215c12": "實知是處，於非處如實知非處。舍利子！何",
    "T11n0310_038:0215c13": "等為是處？何等為非處？舍利子！言非處者無",
    "T11n0310_038:0215c14": "所攝受，謂身惡行、語惡行、意惡行，能感可喜",
    "T11n0310_038:0215c15": "可樂可愛可意報者，無有是處。言是處者有",
    "T11n0310_038:0215c16": "所攝受，謂身惡行、語惡行、意惡行，能感不可",
    "T11n0310_038:0215c17": "喜不可樂不可愛不可意報者，斯有是處。又",
    "T11n0310_038:0215c18": "舍利子！言非處者無所攝受，謂身妙行、語妙",
    "T11n0310_038:0215c19": "行、意妙行，能感不可喜不可樂不可愛不可",
    "T11n0310_038:0215c20": "意報者，無有是處。言是處者有所攝受，謂身",
    "T11n0310_038:0215c21": "妙行、語妙行、意妙行，能感可喜可樂可愛可",
    "T11n0310_038:0215c22": "意報者，斯有是處。復次舍利子！言非處者無",
    "T11n0310_038:0215c23": "所攝受，謂由慳故能感大富、由犯戒故得生",
    "T11n0310_038:0215c24": "人天、由瞋恚故感得端正、由懈怠故能得對",
    "T11n0310_038:0215c25": "觀、謂心亂者入正決定、由惡慧故永斷一切",
    "T11n0310_038:0215c26": "相續習氣，如是說者無有是處。言是處者有",
    "T11n0310_038:0215c27": "所攝受，謂由慳故能感貧窮、由毀犯戒便感",
    "T11n0310_038:0215c28": "地獄畜生鬼趣、由瞋恚故感醜陋報、由懈怠",
    "T11n0310_038:0215c29": "故不得對觀、由心亂故不入正定、由惡慧故",
    "T11n0310_038:0216a01": "不斷一切相續習氣，如是說者斯有是處。又",
    "T11n0310_038:0216a02": "舍利子！言非處者無所攝受，謂由布施能感",
    "T11n0310_038:0216a03": "貧窮、由持戒故墮於地獄畜生鬼趣、由含忍",
    "T11n0310_038:0216a04": "故感得醜陋、由正勤故不得對觀、由心一緣",
    "T11n0310_038:0216a05": "不入正定、由聖慧故不斷一切相續習氣，如",
    "T11n0310_038:0216a06": "是說者無有是處。言是處者有所攝受，謂由",
    "T11n0310_038:0216a07": "布施能感大富、由持戒故得生人天、由懷忍",
    "T11n0310_038:0216a08": "故感得端正、由正勤故能得對觀、由心一緣",
    "T11n0310_038:0216a09": "入正決定、由聖慧故永斷一切相續習氣，如",
    "T11n0310_038:0216a10": "是說者斯有是處。",
    "T11n0310_038:0216a11": "[0216a11] 「復次舍利子！言非處者無所攝受，謂因殺生",
    "T11n0310_038:0216a12": "而感長壽、不與取者能得大富、行邪欲者感",
    "T11n0310_038:0216a13": "貞良妻，如是說者無有是處。言是處者有所",
    "T11n0310_038:0216a14": "攝受，謂殺生者能感短壽、不與取者能感貧",
    "T11n0310_038:0216a15": "窮、行邪欲者妻不貞良，如是說者斯有是處。",
    "T11n0310_038:0216a16": "又非處者無所攝受，謂離殺者能感短壽、離",
    "T11n0310_038:0216a17": "不與取能感貧窮、離於邪欲妻不貞良，如是",
    "T11n0310_038:0216a18": "說者無有是處。言是處者有所攝受，謂離殺",
    "T11n0310_038:0216a19": "者能感長壽、離不與取能感大富、離邪欲者",
    "T11n0310_038:0216a20": "感貞良妻，如是說者斯有是處。",
    "T11n0310_038:0216a21": "[0216a21] 「復次舍利子！如是一切善不善業道是處非",
    "T11n0310_038:0216a22": "處，今當略說顯示其要。謂妄語者不感誹謗",
    "T11n0310_038:0216a23": "無有是處，若能感者斯有是處。離妄語者能",
    "T11n0310_038:0216a24": "感誹謗無有是處，不感誹謗斯有是處。離間",
    "T11n0310_038:0216a25": "語者若能感得不壞眷屬無有是處，不能感",
    "T11n0310_038:0216a26": "者斯有是處。遠離間語感壞眷屬無有是處，",
    "T11n0310_038:0216a27": "感不壞眷屬斯有是處。&#x9E81;惡語者若得常聞",
    "T11n0310_038:0216a28": "可意之聲無有是處，聞不可意聲斯有是處。",
    "T11n0310_038:0216a29": "離&#x9E81;惡語聞不可意聲無有是處，若不聞者",
    "T11n0310_038:0216b01": "斯有是處。若懷綺語感說言教令他信受無",
    "T11n0310_038:0216b02": "有是處，若不信受斯有是處。若離綺語所說",
    "T11n0310_038:0216b03": "言教令他不受無有是處，若信受者斯有是",
    "T11n0310_038:0216b04": "處。又舍利子！若貪著者感財不散無有是處，",
    "T11n0310_038:0216b05": "若感散失斯有是處。若離貪著感財散失無",
    "T11n0310_038:0216b06": "有是處，若不能感斯有是處。若心瞋恚不趣",
    "T11n0310_038:0216b07": "地獄無有是處，若有趣者斯有是處。若離瞋",
    "T11n0310_038:0216b08": "恚不生善趣無有是處，若往生者斯有是處。",
    "T11n0310_038:0216b09": "若興邪見受邪見因能得道者無有是處，不",
    "T11n0310_038:0216b10": "能得道斯有是處。謂正見者受正見因不得",
    "T11n0310_038:0216b11": "聖道無有是處，能得聖道斯有是處。",
    "T11n0310_038:0216b12": "[0216b12] 「復次舍利子！造無間者心得安住無有是處，",
    "T11n0310_038:0216b13": "若不安住斯有是處。又舍利子！若戒淨者心",
    "T11n0310_038:0216b14": "不安住無有是處，若得安住斯有是處。又舍",
    "T11n0310_038:0216b15": "利子！若住有所得見能得順忍無有是處，若",
    "T11n0310_038:0216b16": "不得者斯有是處。若信解空不得順忍無有",
    "T11n0310_038:0216b17": "是處，若有得者斯有是處。又舍利子！若住惡",
    "T11n0310_038:0216b18": "作得心安息無有是處，若不能得斯有是處。",
    "T11n0310_038:0216b19": "若繫心者不得心安無有是處，若能得者斯",
    "T11n0310_038:0216b20": "有是處。又舍利子！若有女人為轉輪王、為釋",
    "T11n0310_038:0216b21": "天主、為梵自在無有是處，若丈夫作斯有是",
    "T11n0310_038:0216b22": "處。若有女人出世作佛無有是處，轉女身已",
    "T11n0310_038:0216b23": "出世作佛斯有是處。又舍利子！若第八人未",
    "T11n0310_038:0216b24": "證於果而出受者無有是處，證果已出斯有",
    "T11n0310_038:0216b25": "是處。若至聖流受第八有無有是處，即此諸",
    "T11n0310_038:0216b26": "蘊而般涅槃斯有是處。若一來人受第三有",
    "T11n0310_038:0216b27": "無有是處，即此諸蘊而般涅槃斯有是處。若",
    "T11n0310_038:0216b28": "不還人復還於此無有是處，即於彼處而般",
    "T11n0310_038:0216b29": "涅槃斯有是處。若阿羅漢更續生有無有是",
    "T11n0310_038:0216c01": "處，若不更續斯有是處。又舍利子！若諸聖人",
    "T11n0310_038:0216c02": "更求邪師受邪標幟無有是處，不求邪師及",
    "T11n0310_038:0216c03": "邪標幟斯有是處。又舍利子！若得無生法忍",
    "T11n0310_038:0216c04": "菩薩有退轉者無有是處，定得菩提無有退",
    "T11n0310_038:0216c05": "轉斯有是處。",
    "T11n0310_038:0216c06": "[0216c06] 「復次舍利子！言非處者無所攝受，若諸菩薩",
    "T11n0310_038:0216c07": "安坐道場不證菩提中而起者，無有是處。言",
    "T11n0310_038:0216c08": "是處者有所攝受，若諸菩薩坐於道場，證佛",
    "T11n0310_038:0216c09": "道已而便起者，斯有是處。又舍利子！言非處",
    "T11n0310_038:0216c10": "者，若謂如來習氣相續，無有是處。言是處者，",
    "T11n0310_038:0216c11": "一切如來習氣永斷，斯有是處。又舍利子！若",
    "T11n0310_038:0216c12": "謂如來智有礙者無有是處，佛智無礙斯有",
    "T11n0310_038:0216c13": "是處。又舍利子！若有能觀如來頂者無有是",
    "T11n0310_038:0216c14": "處，無有能觀斯有是處。又舍利子！若有能知",
    "T11n0310_038:0216c15": "如來心住無有是處，若不能知斯有是處。又",
    "T11n0310_038:0216c16": "舍利子！若言如來有不定心而可得者無有",
    "T11n0310_038:0216c17": "是處，諸佛世尊心恒在定斯有是處。又舍利",
    "T11n0310_038:0216c18": "子！若諸如來行不實語無有是處，若諸如來",
    "T11n0310_038:0216c19": "是真語者、是實語者、是諦語者、不異語者斯",
    "T11n0310_038:0216c20": "有是處。又舍利子！諸佛如來誤失可得無有",
    "T11n0310_038:0216c21": "是處，由無誤失故名為佛及薄伽梵斯有是",
    "T11n0310_038:0216c22": "處。舍利子，如是四無所畏、十八不共佛法，亦",
    "T11n0310_038:0216c23": "應如是廣分別說。",
    "T11n0310_038:0216c24": "[0216c24] 「復次舍利子！言非處者無所攝受，乃至如來",
    "T11n0310_038:0216c25": "於現在世有障有礙智見轉者，無有是處。言",
    "T11n0310_038:0216c26": "是處者有所攝受，佛薄伽梵於現在世無障",
    "T11n0310_038:0216c27": "無礙智見轉者，斯有是處。舍利子！是名如來",
    "T11n0310_038:0216c28": "處非處智力，不可思議無量無邊。譬如虛空",
    "T11n0310_038:0216c29": "無邊無際，如是如來處非處智力無邊無際",
    "T11n0310_038:0217a01": "亦復如是。若有欲求如來、應、正等覺處非處",
    "T11n0310_038:0217a02": "智力邊際者，不異有人求虛空際。舍利子！菩",
    "T11n0310_038:0217a03": "薩摩訶薩聞諸如來不可思議是處非處智",
    "T11n0310_038:0217a04": "力如虛空已，信受諦奉清淨無疑，倍復踊躍",
    "T11n0310_038:0217a05": "深生歡喜發希奇想。」[0217a05] 爾時世尊欲重宣此義",
    "T11n0310_038:0217a06": "而說頌曰：",
    "T11n0310_038:0217a07": "「十方虛空無邊量，  處非處智亦無邊，",
    "T11n0310_038:0217a08": " 如實知處非處已，  為眾廣宣微妙法。",
    "T11n0310_038:0217a09": " 解脫道器成就人，  佛知其行方為說，",
    "T11n0310_038:0217a10": " 若非解脫道器者，  知非處已便捨離。",
    "T11n0310_038:0217a11": " 假使虛空可移動，  十方大地同時裂，",
    "T11n0310_038:0217a12": " 世出世間大聖尊，  處非處智皆如實。",
    "T11n0310_038:0217a13": "[0217a13] 「舍利子！此謂如來第一處非處智力。由成就",
    "T11n0310_038:0217a14": "故，如來、應、正等覺於大眾中正師子吼，自稱",
    "T11n0310_038:0217a15": "我處大仙尊位轉大梵輪，於諸世間所有沙",
    "T11n0310_038:0217a16": "門婆羅門、若天魔梵等，一切不能如法而轉。",
    "T11n0310_038:0217a17": "[0217a17] 「復次舍利子！云何如來業報智力？舍利子！如",
    "T11n0310_038:0217a18": "來、應、正等覺以無上智力，如實能知去來今",
    "T11n0310_038:0217a19": "業及於業受，若因若處若諸異報皆能了知。",
    "T11n0310_038:0217a20": "舍利子！云何如來如實知耶？所謂如來、應、正",
    "T11n0310_038:0217a21": "等覺如實能知過去業受，得於善因遠離不",
    "T11n0310_038:0217a22": "善，於未來世當與善根為因。若於過去業受，",
    "T11n0310_038:0217a23": "得不善因遠離於善，在未來世當與不善根",
    "T11n0310_038:0217a24": "為因。如是等相如來於此如實知之。若諸業",
    "T11n0310_038:0217a25": "受於未來世當順劣分、若諸業受於未來世",
    "T11n0310_038:0217a26": "當順勝分，如是等相如來於此如實知之。又",
    "T11n0310_038:0217a27": "舍利子！若諸業受於現在世順下劣分、於未",
    "T11n0310_038:0217a28": "來世當順勝分，若諸業受於現在世隨順勝",
    "T11n0310_038:0217a29": "分、於未來世順下劣分，若諸業受於現在世",
    "T11n0310_038:0217b01": "順下劣分、於未來世亦順劣分，若諸業受於",
    "T11n0310_038:0217b02": "現在世隨順勝分、於未來世亦順勝分，如是",
    "T11n0310_038:0217b03": "等相如來於此如實知之。又舍利子！若諸業",
    "T11n0310_038:0217b04": "受於過去世狹劣方便、於未來世廣大方便，",
    "T11n0310_038:0217b05": "若諸業受少有所作獲大勝進、若諸業受廣",
    "T11n0310_038:0217b06": "有所作得少勝進，如是等相如實知之。又舍",
    "T11n0310_038:0217b07": "利子！若諸業受當得聲聞性因、當得獨覺性",
    "T11n0310_038:0217b08": "因、當得佛性因者，如是等相如來於此如實",
    "T11n0310_038:0217b09": "知之。又舍利子！若諸業受現在世苦、能於未",
    "T11n0310_038:0217b10": "來感樂異報，若諸業受現在世樂、能於未來",
    "T11n0310_038:0217b11": "感苦異報，若諸業受現在世苦、能於未來感",
    "T11n0310_038:0217b12": "苦異報，若諸業受現在世樂，能於未來感樂",
    "T11n0310_038:0217b13": "異報，如是等相如來於此如實知之。",
    "T11n0310_038:0217b14": "[0217b14] 「復次舍利子！如來如實能知過去未來現在",
    "T11n0310_038:0217b15": "一切有情若業若因、若諸異報、若即若離、若",
    "T11n0310_038:0217b16": "有隨順不異分者，如是等相如來知已，為諸",
    "T11n0310_038:0217b17": "有情如實宣說。舍利子！如來、應、正遍知去來",
    "T11n0310_038:0217b18": "今業及業受因處所異報智，無量無邊不可",
    "T11n0310_038:0217b19": "思議。譬如虛空無邊無際，如是如來業異報",
    "T11n0310_038:0217b20": "智力無邊無際亦復如是。若有欲求如來、應、",
    "T11n0310_038:0217b21": "正等覺業異報智力邊際者，不異有人求虛",
    "T11n0310_038:0217b22": "空際。舍利子！菩薩摩訶薩聞諸如來業異報",
    "T11n0310_038:0217b23": "智力如虛空不可思議已，信受諦奉清淨無",
    "T11n0310_038:0217b24": "疑，倍復踊躍深生歡喜發希奇想。」[0217b24] 爾時世尊",
    "T11n0310_038:0217b25": "欲重宣此義而說頌曰：",
    "T11n0310_038:0217b26": "「如來善知因異報，  明眼如實了諸業，",
    "T11n0310_038:0217b27": " 最勝三世無有礙，  有情諸行如實知。",
    "T11n0310_038:0217b28": " 一切含靈於五趣，  當得成諸苦樂因，",
    "T11n0310_038:0217b29": " 若能轉因所轉苦，  明照善逝如實知。",
    "T11n0310_038:0217c01": " 黑白異報一切業，  隨其所應因異報，",
    "T11n0310_038:0217c02": " 猶若掌中如意寶，  善逝了觀如實知。",
    "T11n0310_038:0217c03": " 諸異報業因雖少，  當來獲果無有量，",
    "T11n0310_038:0217c04": " 或無量因感少果，  善逝遍能如實知。",
    "T11n0310_038:0217c05": " 若因當證聲聞果，  及當證於獨覺果，",
    "T11n0310_038:0217c06": " 能感無上妙智力，  善逝無餘如實知。",
    "T11n0310_038:0217c07": " 若業成熟因時苦，  此業當獲於樂果，",
    "T11n0310_038:0217c08": " 若業成熟因時樂，  當獲苦果如實知。",
    "T11n0310_038:0217c09": " 若業因果皆住苦，  若業因果皆住樂，",
    "T11n0310_038:0217c10": " 若業自體因自體，  善逝相應如實知。",
    "T11n0310_038:0217c11": " 苦果循環於三世，  有情流轉五趣中，",
    "T11n0310_038:0217c12": " 最勝圓滿菩提智，  皆能不異如實知。",
    "T11n0310_038:0217c13": "[0217c13] 「舍利子！是名第二如來業異報智力。由成就",
    "T11n0310_038:0217c14": "故，如來、應、正等覺於大眾中正師子吼，自稱",
    "T11n0310_038:0217c15": "我處大仙尊位轉大梵輪，於諸世間所有沙",
    "T11n0310_038:0217c16": "門婆羅門、若天魔梵等，一切不能如法而轉。",
    "T11n0310_038:0217c17": "[0217c17] 「復次舍利子！云何如來種種解智力？舍利子！",
    "T11n0310_038:0217c18": "如來、應、正等覺以無上智力，能如實知彼有",
    "T11n0310_038:0217c19": "情類、彼數取趣，非一欲解種種欲解，如來於",
    "T11n0310_038:0217c20": "此能&#x7ADD;了知。舍利子！吾更為汝廣分別說。彼",
    "T11n0310_038:0217c21": "數取者，或住貪欲起瞋恚解、或住瞋恚起貪",
    "T11n0310_038:0217c22": "欲解，乃至住於愚癡起貪瞋解，如是等相如",
    "T11n0310_038:0217c23": "來如實皆能了知。又舍利子！若數取者住於",
    "T11n0310_038:0217c24": "不善起不善解、或住善法而起善解，是亦如",
    "T11n0310_038:0217c25": "來如實了知。若數取者住於下劣方便起廣",
    "T11n0310_038:0217c26": "大解、或住廣大方便起下劣解，或由此解下",
    "T11n0310_038:0217c27": "劣方便當住勝進、或由此解勝進方便當住",
    "T11n0310_038:0217c28": "下劣，是亦如來如實了知。又舍利子！若由此",
    "T11n0310_038:0217c29": "解當殖邪定種、若由此解當殖正定種、若由",
    "T11n0310_038:0218a01": "此解當殖正定解脫種者，是亦如來如實了",
    "T11n0310_038:0218a02": "知。又舍利子！若由此解當趣欲界，或趣色界、",
    "T11n0310_038:0218a03": "或無色界，若由此解遍趣三界，是亦如來如",
    "T11n0310_038:0218a04": "實了知。又舍利子！若由此解順下劣分當獲",
    "T11n0310_038:0218a05": "勝進、或得勝進當住下劣，是亦如來如實了",
    "T11n0310_038:0218a06": "知。又舍利子！若由此解當於來世受種種生、",
    "T11n0310_038:0218a07": "受種種類種種受用，是亦如來如實了知。又",
    "T11n0310_038:0218a08": "舍利子！若由此解當退墮頂、或由此解殖解",
    "T11n0310_038:0218a09": "脫種，是亦如來如實了知。既了知已，如其所",
    "T11n0310_038:0218a10": "應廣為有情如法演說。如是舍利子！如來非",
    "T11n0310_038:0218a11": "一解種種解智力，不可思議無邊無際與虛",
    "T11n0310_038:0218a12": "空等。是諸菩薩摩訶薩聞如來種種解智力",
    "T11n0310_038:0218a13": "如虛空不可思議已，信受諦奉清淨無疑，倍",
    "T11n0310_038:0218a14": "復踊躍深生歡喜發希奇想。」[0218a14] 爾時世尊欲重",
    "T11n0310_038:0218a15": "宣此義而說頌曰：",
    "T11n0310_038:0218a16": "「世間種種解，  過現無有量，",
    "T11n0310_038:0218a17": " 彼種種解心，  導師皆能了。",
    "T11n0310_038:0218a18": " 若有貪解者，  復當住瞋恚，",
    "T11n0310_038:0218a19": " 或現住瞋恚，  癡解如實知。",
    "T11n0310_038:0218a20": " 住癡起貪解，  心注不思議，",
    "T11n0310_038:0218a21": " 間雜流轉起，  導師悉能知。",
    "T11n0310_038:0218a22": " 諸下劣方便，  而起廣大解，",
    "T11n0310_038:0218a23": " 或增上方便，  導師悉能知。",
    "T11n0310_038:0218a24": " 隨入於邪性，  復入所不趣，",
    "T11n0310_038:0218a25": " 解脫三界解，  如來悉能知。",
    "T11n0310_038:0218a26": " 種種生及類，  諸受用差別，",
    "T11n0310_038:0218a27": " 若退墮於頂，  兩足尊能知。",
    "T11n0310_038:0218a28": " 知種種解已，  導師如法說，",
    "T11n0310_038:0218a29": " 是第三佛力，  最勝子能信。",
    "T11n0310_038:0218b01": "[0218b01] 「舍利子！是名如來第三種種解智力。由成就",
    "T11n0310_038:0218b02": "故，如來、應、正遍知於大眾中正師子吼，自稱",
    "T11n0310_038:0218b03": "我處大仙尊位能轉梵輪，一切世間沙門婆",
    "T11n0310_038:0218b04": "羅門及天魔梵，不能如法而轉。",
    "T11n0310_038:0218b05": "[0218b05] 「復次舍利子！云何如來種種界智力？舍利子！",
    "T11n0310_038:0218b06": "如來、應、正等覺以無上智力，如實了知一切",
    "T11n0310_038:0218b07": "世間種種諸界。由此界故，世間含生集起福",
    "T11n0310_038:0218b08": "行、集非福行、集不動行，或由此界殖出離種，",
    "T11n0310_038:0218b09": "如是等界如來於此如實了知。又舍利子！如",
    "T11n0310_038:0218b10": "來如實了知眼界、色界及眼識界。如是等界",
    "T11n0310_038:0218b11": "云何知耶？謂如實知，由內空、外空、內外空故。",
    "T11n0310_038:0218b12": "乃至如實了知意界、法界及意識界。如是等",
    "T11n0310_038:0218b13": "界云何知耶？謂如實知，由內空、外空、內外空",
    "T11n0310_038:0218b14": "故。又如實知地界、水界、火界、風界。如是等界",
    "T11n0310_038:0218b15": "云何知耶？謂如實知，如空界故。如是欲界、色",
    "T11n0310_038:0218b16": "界及無色界如實了知，遍分別所起故。又如",
    "T11n0310_038:0218b17": "實知有為界造作相故，無為界無造作相故，",
    "T11n0310_038:0218b18": "雜染界煩惱所引相故，清淨界自體光淨相",
    "T11n0310_038:0218b19": "故。又如實知諸行界不順理無明相故，涅槃",
    "T11n0310_038:0218b20": "界順理明相故。如是諸界皆能明了。是故舍",
    "T11n0310_038:0218b21": "利子！若界能安立世間，此界世間之所依住。",
    "T11n0310_038:0218b22": "如是若界能發牽引、若界能興建立、若界能",
    "T11n0310_038:0218b23": "起方便、若界能生意欲、若界能起熾然、若界",
    "T11n0310_038:0218b24": "能為依止，舍利子！如是等界無量無邊，是亦",
    "T11n0310_038:0218b25": "如來如實明了。既明了已，如其所應廣為有",
    "T11n0310_038:0218b26": "情如法演說。舍利子！如來非一界種種界智",
    "T11n0310_038:0218b27": "力，不可思議無有邊際與虛空等。若有欲求",
    "T11n0310_038:0218b28": "如來種種界智力邊際者，不異有人求於空",
    "T11n0310_038:0218b29": "際。如是舍利子！是諸菩薩摩訶薩聞如來種",
    "T11n0310_038:0218c01": "種界智力如虛空不可思議已，信受諦奉清",
    "T11n0310_038:0218c02": "淨無疑，倍復踊躍深生歡喜發希奇想。」[0218c02] 爾時",
    "T11n0310_038:0218c03": "世尊欲重宣此義而說頌曰：",
    "T11n0310_038:0218c04": "「世間諸含生，  依止種種界，",
    "T11n0310_038:0218c05": " 隨其所流轉，  最勝悉能知。",
    "T11n0310_038:0218c06": " 福非福不動，  及順於出離，",
    "T11n0310_038:0218c07": " 住如是界已，  證寂靜涅槃。",
    "T11n0310_038:0218c08": " 若眼界色界，  及以眼識界，",
    "T11n0310_038:0218c09": " 耳鼻舌身意，  諸界悉能知。",
    "T11n0310_038:0218c10": " 又知於法界，  及以意識界，",
    "T11n0310_038:0218c11": " 內外界悉空，  佛能如實知。",
    "T11n0310_038:0218c12": " 地界及水界、  火界與風界，",
    "T11n0310_038:0218c13": " 四界同空相，  如是悉能知。",
    "T11n0310_038:0218c14": " 若欲界色界，  及以無色界，",
    "T11n0310_038:0218c15": " 遍分別所起，  佛能如實知。",
    "T11n0310_038:0218c16": " 如虛空無邊，  界無邊亦爾，",
    "T11n0310_038:0218c17": " 佛皆能照了，  不謂我能知。",
    "T11n0310_038:0218c18": " 諸界本無生，  亦無有滅者，",
    "T11n0310_038:0218c19": " 是謂涅槃界，  勝丈夫能知。",
    "T11n0310_038:0218c20": " 如空量無邊，  諸佛智如是，",
    "T11n0310_038:0218c21": " 由智能了知，  變異於諸界。",
    "T11n0310_038:0218c22": " 已知種種界，  調伏諸含生，",
    "T11n0310_038:0218c23": " 是佛第四力，  最勝子能信。",
    "T11n0310_038:0218c24": "[0218c24] 「舍利子！是名如來第四非一界種種界智力。",
    "T11n0310_038:0218c25": "由成就此力故，如來、應、正等覺於大眾中正",
    "T11n0310_038:0218c26": "師子吼，自稱我處大仙尊位能轉梵輪，一切",
    "T11n0310_038:0218c27": "世間沙門婆羅門及天魔梵所不能轉。",
    "T11n0310_038:0218c28": "[0218c28] 「復次舍利子！云何如來非一根種種根智力？",
    "T11n0310_038:0218c29": "舍利子！如來、應、正等覺以無上智力故如實",
    "T11n0310_038:0219a01": "能知，若他有情、若數取者種種諸根差別之",
    "T11n0310_038:0219a02": "相，如來皆能分別了知。舍利子！如是等相云",
    "T11n0310_038:0219a03": "何知耶？所謂了知鈍根中根利根、勝根劣根，",
    "T11n0310_038:0219a04": "由隨遍分別根故。能知眾生起極重貪、起極",
    "T11n0310_038:0219a05": "重瞋、起極重癡，如是諸根是亦如來如實",
    "T11n0310_038:0219a06": "了知。又舍利子！由隨遍分別根故，如來能知，",
    "T11n0310_038:0219a07": "或起假立貪瞋癡、或起微薄貪瞋癡、或起顛",
    "T11n0310_038:0219a08": "倒貪瞋癡、或起摧伏貪瞋癡，如是等相是亦",
    "T11n0310_038:0219a09": "如來如實了知。又舍利子！若不善因所生諸",
    "T11n0310_038:0219a10": "根、若由善因所生諸根、若不動因所生諸根、",
    "T11n0310_038:0219a11": "若出離因所生諸根，是亦如來如實了知。又",
    "T11n0310_038:0219a12": "舍利子！如來如實了知，眼根、耳根、鼻根、舌",
    "T11n0310_038:0219a13": "根、身根、意根，女根、男根、命根，樂根、苦根、憂根、",
    "T11n0310_038:0219a14": "喜根、捨根，信根、正勤根、念根、慧根、三摩地",
    "T11n0310_038:0219a15": "根，未知當知根、知根、知已根，如是諸根差別",
    "T11n0310_038:0219a16": "之相，是亦如來如實了知。又舍利子！如來如",
    "T11n0310_038:0219a17": "實知彼諸根，因於眼根當住耳根而不住彼",
    "T11n0310_038:0219a18": "鼻舌身根，或因耳根當住鼻根、或因鼻根當",
    "T11n0310_038:0219a19": "住舌根、或因舌根當住身根、或因身根當住",
    "T11n0310_038:0219a20": "眼根，如是等根如來於此如實知之。",
    "T11n0310_038:0219a21": "[0219a21] 「復次舍利子！若諸有情住布施根修戒方便，",
    "T11n0310_038:0219a22": "爾時如來以勝劣根智為說布施。若住戒根",
    "T11n0310_038:0219a23": "修施方便，為說於戒。若住忍根修勤方便，為",
    "T11n0310_038:0219a24": "說忍法。住正勤根修忍方便，為說正勤。住靜",
    "T11n0310_038:0219a25": "慮根修慧方便，為說靜慮。若住慧根修定方",
    "T11n0310_038:0219a26": "便，為說正慧。如是一切菩提分法諸根差別",
    "T11n0310_038:0219a27": "如實了知，皆應廣說。又舍利子！若諸有情住",
    "T11n0310_038:0219a28": "聲聞根而返修於獨覺方便，如來以諸根智",
    "T11n0310_038:0219a29": "為說下乘。住獨覺根而修聲聞智方便者，以",
    "T11n0310_038:0219b01": "諸根智為說中乘。住大乘根而修二乘智方",
    "T11n0310_038:0219b02": "便者，以諸根智為說大乘。住下劣根修大乘",
    "T11n0310_038:0219b03": "行，以諸根智為說二乘。若諸有情無堪任根、",
    "T11n0310_038:0219b04": "無堪任相，如來如實知無堪任非法器已而",
    "T11n0310_038:0219b05": "便捨置。若諸有情有堪任根、有堪任相，如來",
    "T11n0310_038:0219b06": "如實知有堪任是法器者，即便慇懃鄭重說",
    "T11n0310_038:0219b07": "法令其悟入。如是舍利子！如來了知一切有",
    "T11n0310_038:0219b08": "情諸根純熟及不純熟、諸根出離及不出離。",
    "T11n0310_038:0219b09": "舍利子！諸有情根，如來如實一切了知，住如",
    "T11n0310_038:0219b10": "是相、如是方便、如是信解、如是本因、如是所",
    "T11n0310_038:0219b11": "緣、如是等流、如是究竟。舍利子！如來種種根",
    "T11n0310_038:0219b12": "智不可思議無邊無際與虛空等，若有欲求",
    "T11n0310_038:0219b13": "如來諸根智力邊際者，不異有人求虛空際。",
    "T11n0310_038:0219b14": "諸菩薩摩訶薩聞是根力如虛空已，信受諦",
    "T11n0310_038:0219b15": "奉清淨無疑，倍復踊躍深生歡喜發希奇想。」",
    "T11n0310_038:0219b16": "[0219b16] 爾時世尊欲重宣此義而說頌曰：",
    "T11n0310_038:0219b17": "「到根彼岸含靈尊，  善達有情意性行，",
    "T11n0310_038:0219b18": " 隨諸眾生根所堪，  人中師子為說法。",
    "T11n0310_038:0219b19": " 下中上根所堪任，  善逝勝智根中起，",
    "T11n0310_038:0219b20": " 觀彼解脫器心已，  知行慧者為說法。",
    "T11n0310_038:0219b21": " 若人諸根能發起，  至極相續微煩惱，",
    "T11n0310_038:0219b22": " 善達彼人所有根，  知行隨順為說法。",
    "T11n0310_038:0219b23": " 若諸丈夫有善根，  隨勤信欲廣開示，",
    "T11n0310_038:0219b24": " 又隨根行相差別，  說諸勝義定慧等。",
    "T11n0310_038:0219b25": " 若人發起於信欲，  慧者隨根說淨道，",
    "T11n0310_038:0219b26": " 知彼所行眾行已，  為說勝法超諸苦。",
    "T11n0310_038:0219b27": " 有定住佛菩提根，  迷倒誤轉聲聞智，",
    "T11n0310_038:0219b28": " 為說大乘成正覺，  此佛難伏第五力。",
    "T11n0310_038:0219b29": "[0219b29] 「舍利子！是名如來第五種種根智力。由成就",
    "T11n0310_038:0219c01": "此力故，如來於大眾中正師子吼，自稱我處",
    "T11n0310_038:0219c02": "大仙尊位能轉梵輪，一切世間沙門婆羅門",
    "T11n0310_038:0219c03": "及天魔梵不能如法而轉。",
    "T11n0310_038:0219c04": "[0219c04] 「復次舍利子！云何如來遍趣諸行智力？舍利",
    "T11n0310_038:0219c05": "子！如來、應、正等覺以無上智力故，如實了知",
    "T11n0310_038:0219c06": "遍行諸行。舍利子！如是等相云何了知？謂能",
    "T11n0310_038:0219c07": "了知有情性等，正定之性、不正定性及邪定",
    "T11n0310_038:0219c08": "性。舍利子！云何名為正定之性？謂由因力先",
    "T11n0310_038:0219c09": "世方便，開智利根之所生故。若諸如來為彼",
    "T11n0310_038:0219c10": "說法、若不說法，如來如實知彼有情前世因",
    "T11n0310_038:0219c11": "果堪任法器，隨應說法令速解脫。舍利子！云",
    "T11n0310_038:0219c12": "何名為不定之性？由外緣力而成熟相，若得",
    "T11n0310_038:0219c13": "如法教授教誡可得解脫，不得如法教授教",
    "T11n0310_038:0219c14": "誡不得解脫。如來為說隨順緣因相應之法，",
    "T11n0310_038:0219c15": "彼諸有情聞正法已，如理修行證解脫果。為",
    "T11n0310_038:0219c16": "如是等得義利故，諸佛世尊出興于世。舍利",
    "T11n0310_038:0219c17": "子！云何名為邪定之性？謂有情性煩惱所蔽",
    "T11n0310_038:0219c18": "不修淨業，識性薄弱愚癡深厚，住邪見網非",
    "T11n0310_038:0219c19": "正法器。若使如來為彼說法、若不說法，終不",
    "T11n0310_038:0219c20": "堪任證於解脫。如來如實知彼有情非法器",
    "T11n0310_038:0219c21": "已而便捨置。是故舍利子！諸菩薩摩訶薩",
    "T11n0310_038:0219c22": "愍此有情作利益故，被弘誓鎧入邪見軍教",
    "T11n0310_038:0219c23": "化摧伏。又舍利子！如來如實了知三種貪行：",
    "T11n0310_038:0219c24": "或淨美相起於貪行，或愛戀相起於貪行，或",
    "T11n0310_038:0219c25": "先世因起於貪行。又能了知三種瞋行：或損",
    "T11n0310_038:0219c26": "害相起於瞋行，委練觀察起於瞋行，先世隨",
    "T11n0310_038:0219c27": "眠起於瞋行。又觀了知三種癡行：或有癡行",
    "T11n0310_038:0219c28": "因無明生，或有癡行因妄有身見生，或有癡",
    "T11n0310_038:0219c29": "行因疑而生。如是一切如來如實皆能了知。",
    "T11n0310_038:0220a01": "[0220a01] 「復次舍利子！如來如實了知諸行。苦樂二行",
    "T11n0310_038:0220a02": "俱能速通，諸根利故。苦樂二行俱是遲通，諸",
    "T11n0310_038:0220a03": "根鈍故。又如實知遲行遲通，捨所緣故。遲行",
    "T11n0310_038:0220a04": "速通，道不息故。速行遲通，勇決進故。速行速",
    "T11n0310_038:0220a05": "通，非彼性故。又如實知，或有諸行簡擇力滿",
    "T11n0310_038:0220a06": "非修習力，或有諸行修習力滿非簡擇力，或",
    "T11n0310_038:0220a07": "有諸行簡擇修習二力俱滿，或有諸行簡",
    "T11n0310_038:0220a08": "擇修習力俱不滿；如是諸相如來如實皆能",
    "T11n0310_038:0220a09": "了知。又如實知，或有諸行信欲具足非方便",
    "T11n0310_038:0220a10": "具足，或有諸行方便具足信欲不具足，或有",
    "T11n0310_038:0220a11": "諸行信欲方便俱不具足，或有諸行信欲方",
    "T11n0310_038:0220a12": "便二俱具足；如是一切皆能了知。又如實知，",
    "T11n0310_038:0220a13": "或有諸行身業清淨非由語心，或有諸行語",
    "T11n0310_038:0220a14": "業清淨非由身心，或有諸行心業清淨非由",
    "T11n0310_038:0220a15": "身語，或有諸行非身語心，或有諸行由身語",
    "T11n0310_038:0220a16": "心而得清淨。舍利子！如是乃至一切有情所",
    "T11n0310_038:0220a17": "有諸行，或因流轉、或因不流轉、或因流轉及",
    "T11n0310_038:0220a18": "不流轉，如來以無礙智見故，於如是等一切",
    "T11n0310_038:0220a19": "處轉。如是舍利子！如來遍教行智力不可",
    "T11n0310_038:0220a20": "思議無邊無際與虛空等，諸菩薩摩訶薩聞",
    "T11n0310_038:0220a21": "是智力不可思議如虛空已，信受諦奉清淨",
    "T11n0310_038:0220a22": "無疑，倍復踊躍深生歡喜發希奇想。」[0220a22] 爾時世",
    "T11n0310_038:0220a23": "尊欲重宣此義而說頌曰：",
    "T11n0310_038:0220a24": "「善逝如實了諸行，  能知定因有情性，",
    "T11n0310_038:0220a25": " 又知不定成熟相，  及諸根因相應法。",
    "T11n0310_038:0220a26": " 諸行三種貪相應，  及與三種瞋癡合，",
    "T11n0310_038:0220a27": " 無邊廣惑相應行，  緣因大師如實知。",
    "T11n0310_038:0220a28": " 諸有苦行而根利，  及有此行而鈍根，",
    "T11n0310_038:0220a29": " 諸有樂行根利鈍，  世大依怙如實知。",
    "T11n0310_038:0220b01": " 諸有鈍行及鈍修，  或復行鈍而修利，",
    "T11n0310_038:0220b02": " 或復行速而修遲，  或有俱速非彼性。",
    "T11n0310_038:0220b03": " 或有諸行簡擇生，  不由修習道力起，",
    "T11n0310_038:0220b04": " 或修習生非簡擇，  俱生別異共相應。",
    "T11n0310_038:0220b05": " 或有諸行信欲轉，  清淨而非方便淨，",
    "T11n0310_038:0220b06": " 或有返此俱不俱，  佛遍智者皆明了。",
    "T11n0310_038:0220b07": " 復有淨修於身業，  非語非心業清淨，",
    "T11n0310_038:0220b08": " 或復語淨及身淨，  而彼心體非清淨。",
    "T11n0310_038:0220b09": " 或有內心常清淨，  身語二業非清淨，",
    "T11n0310_038:0220b10": " 或復語淨及心淨，  而彼身業未&#x751E;淨。",
    "T11n0310_038:0220b11": " 或身語心淨不淨，  諸行流轉及寂滅，",
    "T11n0310_038:0220b12": " 遍智見者如實知，  是為如來第六力。",
    "T11n0310_038:0220b13": "[0220b13] 「舍利子！是名如來第六遍趣行智力。由此力",
    "T11n0310_038:0220b14": "故，如來自稱處仙尊位轉大梵輪，乃至無有",
    "T11n0310_038:0220b15": "如法轉者。",
    "T11n0310_038:0220b16": "[0220b16] 「復次舍利子！云何如來靜慮解脫三摩地三",
    "T11n0310_038:0220b17": "摩&#x9262;底發起雜染清淨智力？舍利子！如來、應、",
    "T11n0310_038:0220b18": "正等覺以無上智力故，如實了知若自若他",
    "T11n0310_038:0220b19": "一切靜慮解脫三摩地及三摩&#x9262;底發起雜",
    "T11n0310_038:0220b20": "染清淨之法。舍利子！如是等相云何知耶？謂",
    "T11n0310_038:0220b21": "如實知，由因由緣一切有情能令雜染。又如",
    "T11n0310_038:0220b22": "實知，由因緣故一切有情能令清淨。舍利子！",
    "T11n0310_038:0220b23": "何因何緣能令雜染？舍利子！由不稱理作意",
    "T11n0310_038:0220b24": "為因、無明為緣，令諸有情發起雜染。如是無",
    "T11n0310_038:0220b25": "明為因、諸行為緣，諸行為因、識為其緣，以識",
    "T11n0310_038:0220b26": "為因、名色為緣，名色為因、六處為緣，六處為",
    "T11n0310_038:0220b27": "因、諸觸為緣，諸觸為因、受為其緣，以受為因、",
    "T11n0310_038:0220b28": "愛為其緣，以愛為因、取為其緣，以取為因、有",
    "T11n0310_038:0220b29": "為其緣，以有為因、生為其緣，以生為因、老死",
    "T11n0310_038:0220c01": "為緣，煩惱為因、諸業為緣，諸見為因、愛為其",
    "T11n0310_038:0220c02": "緣，隨眠為因、諸纏為緣。舍利子，由如此等諸",
    "T11n0310_038:0220c03": "因緣故，令諸有情發起雜染。如是等相是亦",
    "T11n0310_038:0220c04": "如來如實了知。舍利子！何因何緣能令清淨？",
    "T11n0310_038:0220c05": "舍利子！有二因二緣能令一切有情清淨，所",
    "T11n0310_038:0220c06": "謂由他順音及由內自如理作意，又奢摩他",
    "T11n0310_038:0220c07": "緣於一境及毘&#x9262;舍那善巧方便。復有二因",
    "T11n0310_038:0220c08": "二緣能令清淨，謂不來智及不去智。復有二",
    "T11n0310_038:0220c09": "因二緣能令清淨，謂無生觀及證正定。復有",
    "T11n0310_038:0220c10": "二因二緣能令清淨，謂行具足及明無明解",
    "T11n0310_038:0220c11": "脫作證。復有二因二緣能令清淨，謂修解脫",
    "T11n0310_038:0220c12": "門及性解脫智。復有二因二緣能令清淨，謂",
    "T11n0310_038:0220c13": "隨覺諦及隨得諦。舍利子！如是諸因諸緣能",
    "T11n0310_038:0220c14": "令一切有情清淨，是亦如來如實了知。",
    "T11n0310_038:0220c15": "[0220c15] 「復次舍利子！如來如實知諸有情雜染境界、",
    "T11n0310_038:0220c16": "知諸有情清淨境界，或有雜染境界入於清",
    "T11n0310_038:0220c17": "淨境界、或有清淨境界入於雜染境界，如是",
    "T11n0310_038:0220c18": "皆由如實觀故。或有雜染境界入於雜染境",
    "T11n0310_038:0220c19": "界、或有清淨境界入於清淨境界，如是皆由",
    "T11n0310_038:0220c20": "增上慢執故。如來於中如實智轉。又舍利子！",
    "T11n0310_038:0220c21": "如來以如實知，於諸靜慮超越間雜差別中",
    "T11n0310_038:0220c22": "轉，所謂離欲惡不善法，有尋有伺離生喜樂，",
    "T11n0310_038:0220c23": "具足安止最初靜慮。如來安住初靜慮已從",
    "T11n0310_038:0220c24": "滅定出，如是乃至入滅定已從初靜慮出。又",
    "T11n0310_038:0220c25": "舍利子！如來以如實知，於八解脫或順次",
    "T11n0310_038:0220c26": "入、或復逆入、或順逆入、或間雜入。舍利子！",
    "T11n0310_038:0220c27": "如是解脫何等為八？謂有色觀諸色是初解",
    "T11n0310_038:0220c28": "脫，內無色想外觀諸色是第二解脫，於淨",
    "T11n0310_038:0220c29": "解脫或於淨性起於淨解是第三解脫，虛空",
    "T11n0310_038:0221a01": "想處定是第四解脫，識想處定是第五解脫，",
    "T11n0310_038:0221a02": "無所有處定是第六解脫，非有想非無想處",
    "T11n0310_038:0221a03": "定是第七解脫，若想受滅是第八解脫。又舍",
    "T11n0310_038:0221a04": "利子！如來以如實智，或安住一三摩地中而",
    "T11n0310_038:0221a05": "復示現餘三摩地及三摩&#x9262;底，又復示現種",
    "T11n0310_038:0221a06": "種觀解，而諸如來於諸等持未曾混亂。又",
    "T11n0310_038:0221a07": "舍利子！諸佛如來不緣三摩地故入於三摩",
    "T11n0310_038:0221a08": "地，或依一三摩地故成就一切餘三摩地，或",
    "T11n0310_038:0221a09": "不起一三摩地而能遍入諸三摩地。又諸如",
    "T11n0310_038:0221a10": "來心常住定無展轉緣，又諸如來無不定心",
    "T11n0310_038:0221a11": "而可得者。諸佛如來住定深妙，無有能觀如",
    "T11n0310_038:0221a12": "來所得三摩地者。舍利子！聲聞所得三摩地",
    "T11n0310_038:0221a13": "為獨覺三摩地之所映奪，獨覺所得三摩地",
    "T11n0310_038:0221a14": "為諸菩薩三摩地之所映奪，菩薩所得三摩",
    "T11n0310_038:0221a15": "地為諸佛三摩地之所映奪，如來所得三摩",
    "T11n0310_038:0221a16": "地無映奪者。何以故？以諸如來無映奪智常",
    "T11n0310_038:0221a17": "現轉故。舍利子！如來如實了知，如是教授、如",
    "T11n0310_038:0221a18": "是教誡，而能發起聲聞獨覺諸三摩地。又以",
    "T11n0310_038:0221a19": "如是教授教誡，而能發起諸菩薩等妙三摩",
    "T11n0310_038:0221a20": "地。諸佛如來如實知已，便作如是教授教誡。",
    "T11n0310_038:0221a21": "舍利子！如來靜慮解脫三摩地三摩&#x9262;底雜",
    "T11n0310_038:0221a22": "染清淨發起智力，不可思議無邊無際與虛",
    "T11n0310_038:0221a23": "空等，若有欲求如來定力邊際者，不異有人",
    "T11n0310_038:0221a24": "求空邊際。舍利子！諸菩薩摩訶薩聞是諸定",
    "T11n0310_038:0221a25": "智力不可思議如虛空已，信受諦奉清淨無",
    "T11n0310_038:0221a26": "疑，倍復踊躍深生歡喜發希奇想。」[0221a26] 爾時世尊",
    "T11n0310_038:0221a27": "欲重宣此義而說頌曰：",
    "T11n0310_038:0221a28": "「由此有情興雜染，  由此有情得清淨，",
    "T11n0310_038:0221a29": " 大雄如是了知已，  廣為宣揚微妙法。",
    "T11n0310_038:0221b01": " 由彼違理作意因，  無明為緣生雜染，",
    "T11n0310_038:0221b02": " 復因無明諸行緣，  乃至展轉生諸苦。",
    "T11n0310_038:0221b03": " 違理作意及無明，  為彼有支生根本，",
    "T11n0310_038:0221b04": " 諸佛如實了知已，  隨其所應宣妙法。",
    "T11n0310_038:0221b05": " 一切雜染之根本，  所謂業行及無明，",
    "T11n0310_038:0221b06": " 復從此緣生諸識，  如是展轉興諸苦。",
    "T11n0310_038:0221b07": " 由彼所說隨順音，  及由內懷如理觀，",
    "T11n0310_038:0221b08": " 如斯二因二緣故，  一切含靈證清淨。",
    "T11n0310_038:0221b09": " 由奢摩他如理因，  及由毘&#x9262;舍那緣，",
    "T11n0310_038:0221b10": " 如是含靈證解脫，  大師如實皆能了。",
    "T11n0310_038:0221b11": " 行者安住淨尸羅，  觀察諸法皆空寂，",
    "T11n0310_038:0221b12": " 已善修習解脫門，  遠離諸有迫迮苦。",
    "T11n0310_038:0221b13": " 此皆諸佛如實知，  一切有情清淨行，",
    "T11n0310_038:0221b14": " 空無相願解脫門，  善逝隨根而顯示。",
    "T11n0310_038:0221b15": " 獨覺最勝及聲聞，  順逆履遊諸靜慮，",
    "T11n0310_038:0221b16": " 如來宣示彼所證，  如有毒刺及怨讎。",
    "T11n0310_038:0221b17": " 諸佛所證定解脫，  究竟無怨無毒刺，",
    "T11n0310_038:0221b18": " 當知第七如來力，  不為異證所摧伏。",
    "T11n0310_038:0221b19": "[0221b19] 「舍利子！是名如來第七諸定智力。由得此力",
    "T11n0310_038:0221b20": "故，如來自稱處仙尊位轉大梵輪，乃至無有",
    "T11n0310_038:0221b21": "如法轉者。",
    "T11n0310_038:0221b22": "[0221b22] 「復次舍利子！云何如來宿住隨念作證智力？",
    "T11n0310_038:0221b23": "舍利子！如來、應、正等覺以無上智力故，隨所",
    "T11n0310_038:0221b24": "憶念如實了知。舍利子！如來如是如實了知，",
    "T11n0310_038:0221b25": "若自若他一切有情無量宿住，或念一生十",
    "T11n0310_038:0221b26": "生百生千生乃至無量拘胝那庾多百千生，",
    "T11n0310_038:0221b27": "悉皆隨念而能知之。又隨念知劫壞劫成或",
    "T11n0310_038:0221b28": "劫成壞，或無量劫壞、無量劫成、無量劫成壞，",
    "T11n0310_038:0221b29": "或復隨念百拘胝劫乃至無量百千拘胝那",
    "T11n0310_038:0221c01": "庾多劫皆能了知。又能隨念，我於先世曾彼",
    "T11n0310_038:0221c02": "彼處，如是名、如是姓、如是種類、如是飲食、",
    "T11n0310_038:0221c03": "如是色、如是相、如是形貌、如是壽量、如是久",
    "T11n0310_038:0221c04": "住、如是苦樂。我於彼彼處終生彼彼處，復於",
    "T11n0310_038:0221c05": "彼彼處終來生此處。如是若自若他并諸形",
    "T11n0310_038:0221c06": "相處所流類無量宿住，悉能隨念而&#x7ADD;知之。",
    "T11n0310_038:0221c07": "又舍利子！如來如實了知，一切有情隨其往",
    "T11n0310_038:0221c08": "因，以此因故如是有情來生於此，知此因已",
    "T11n0310_038:0221c09": "隨應說法。又能了知一切有情，於過去世諸",
    "T11n0310_038:0221c10": "心相續，此心無間緣如是境如是心生，由是",
    "T11n0310_038:0221c11": "所緣不具足故如是心滅。如是一切如來如",
    "T11n0310_038:0221c12": "實隨念了知。又舍利子！若一有情心生展轉，",
    "T11n0310_038:0221c13": "從如是心無間次第如是相續，於如殑伽沙",
    "T11n0310_038:0221c14": "劫種種言說不能令盡。如一有情心相如是，",
    "T11n0310_038:0221c15": "一切有情其心亦爾，如來隨彼所有一切心",
    "T11n0310_038:0221c16": "相，隨念悉能如實了知。又舍利子！如來依諸",
    "T11n0310_038:0221c17": "有情諸心展轉，盡於後際拘胝劫數說不能",
    "T11n0310_038:0221c18": "盡，而如來智亦無有盡。",
    "T11n0310_038:0221c19": "[0221c19] 「復次舍利子！如來宿住隨念作證智力，不可",
    "T11n0310_038:0221c20": "思議、無有等者、無等等者、無量無數、不可宣",
    "T11n0310_038:0221c21": "說，又不可說有邊盡際。舍利子！如來以佛神",
    "T11n0310_038:0221c22": "力加諸有情令念宿住，而告之曰：『汝今應念",
    "T11n0310_038:0221c23": "於過去世，已種如是諸善法根，或於佛所、或",
    "T11n0310_038:0221c24": "聲聞所、或獨覺所，或於正法種諸善根，如是",
    "T11n0310_038:0221c25": "善根悉當憶念。』彼諸有情以如來力，隨念皆",
    "T11n0310_038:0221c26": "知。舍利子！如是如來以佛神力加彼有情，令",
    "T11n0310_038:0221c27": "知宿住無量善根所緣境已，如其所應而為",
    "T11n0310_038:0221c28": "說法。舍利子！若諸有情於阿耨多羅三藐三",
    "T11n0310_038:0221c29": "菩提得不退轉，隨其欲解而求出離，或依聲",
    "T11n0310_038:0222a01": "聞乘、或依獨覺乘、或發阿耨多羅三藐三菩",
    "T11n0310_038:0222a02": "提心者，如是如來隨念智力如實了知。如是",
    "T11n0310_038:0222a03": "舍利子！如來宿住隨念作證智力，不可思",
    "T11n0310_038:0222a04": "議、無量無數、無有邊際、與虛空等，諸有欲求",
    "T11n0310_038:0222a05": "如來宿住隨念邊際者，不異有人求空邊際。",
    "T11n0310_038:0222a06": "舍利子！諸菩薩摩訶薩聞是宿住智力不可",
    "T11n0310_038:0222a07": "思議如虛空已，信受諦奉無惑無疑，乃至踊",
    "T11n0310_038:0222a08": "躍歡喜發希奇想。」[0222a08] 爾時世尊欲重宣此義而",
    "T11n0310_038:0222a09": "說頌曰：",
    "T11n0310_038:0222a10": "「不思那庾拘胝劫，  照世明燈悉隨念，",
    "T11n0310_038:0222a11": " 亦念過往自他生，  如觀掌內五菴果。",
    "T11n0310_038:0222a12": " 隨念名姓色分別，  住壽命盡諸生趣，",
    "T11n0310_038:0222a13": " 含靈具足如是因，  知時如應為說法。",
    "T11n0310_038:0222a14": " 諸過去世無邊際，  眾生所有心心法，",
    "T11n0310_038:0222a15": " 是心無間是心生，  最勝大智皆能了。",
    "T11n0310_038:0222a16": " 善逝了知一有情，  過往無間心相續，",
    "T11n0310_038:0222a17": " 如殑伽沙拘胝劫，  不能說盡其邊際。",
    "T11n0310_038:0222a18": " 乃至後際拘胝劫，  演諸含靈往所行，",
    "T11n0310_038:0222a19": " 而不與等智無盡，  是名諸佛智海量。",
    "T11n0310_038:0222a20": " 一切有情善信欲，  已曾供養諸世尊，",
    "T11n0310_038:0222a21": " 佛威神力所加被，  令緣過去修淨行。",
    "T11n0310_038:0222a22": " 大師隨念彼所受，  過去曾修諸福行，",
    "T11n0310_038:0222a23": " 念彼所住三乘智，  不退解脫所依處。",
    "T11n0310_038:0222a24": " 善逝稱往無邊智，  諸有情界難思議，",
    "T11n0310_038:0222a25": " 無邊名稱第八力，  最勝長子能信受。",
    "T11n0310_038:0222a26": "[0222a26] 「舍利子！是名如來第八宿住智力。由得是力",
    "T11n0310_038:0222a27": "故，如來自稱處仙尊位轉大梵輪，乃至不能",
    "T11n0310_038:0222a28": "如法而轉。",
    "T11n0310_038:0222a29": "[0222a29] 「復次舍利子！云何如來天眼通作證智力？舍",
    "T11n0310_038:0222b01": "利子！如來、應、正等覺以無上智力，清淨天眼",
    "T11n0310_038:0222b02": "超過於人，觀諸有情死此生彼、若劣若勝、好",
    "T11n0310_038:0222b03": "色惡色，如其習業或往善趣、或往惡趣，如是",
    "T11n0310_038:0222b04": "等相如來明見如實了知。又能如實知諸含",
    "T11n0310_038:0222b05": "靈所造業行，如是有情成就身惡行、成就語",
    "T11n0310_038:0222b06": "惡行、成就意惡行、誹謗賢聖、起諸邪見，彼乘",
    "T11n0310_038:0222b07": "如是邪見業受因故，身壞命終墮諸惡趣，或",
    "T11n0310_038:0222b08": "生地獄、或生畜生、或生鬼趣。如來又知如是",
    "T11n0310_038:0222b09": "有情，成就身妙行、成就語妙行、成就意妙行、",
    "T11n0310_038:0222b10": "不謗賢聖、修行正見，彼乘如是正見業受因",
    "T11n0310_038:0222b11": "故，身壞命終往諸善趣，若生天上樂世界中。",
    "T11n0310_038:0222b12": "又復如來以淨天眼觀於十方，不可宣說過",
    "T11n0310_038:0222b13": "殑伽沙數盡虛空際窮法界量，諸佛世界種",
    "T11n0310_038:0222b14": "種相狀。或復現見諸佛剎土有洞然者、或見",
    "T11n0310_038:0222b15": "剎土有正壞者、或見剎土有正成者。又復現",
    "T11n0310_038:0222b16": "見一切含識死時生時。或復現見諸大菩薩",
    "T11n0310_038:0222b17": "從&#x89A9;史多天降神母胎、或復現見出母胎者、",
    "T11n0310_038:0222b18": "或觀諸方各行七步、或復現見入處內宮、或",
    "T11n0310_038:0222b19": "見出家現修苦行、或見諸佛悟大菩提、或復",
    "T11n0310_038:0222b20": "現見轉大法輪、或復現見捨諸壽行入大涅",
    "T11n0310_038:0222b21": "槃。或復現見諸聲聞眾一切畢竟入般涅槃，",
    "T11n0310_038:0222b22": "或復現見一切獨覺示諸神通報淨施福而涅",
    "T11n0310_038:0222b23": "槃者。又諸有情非可現見，而為如來天眼所",
    "T11n0310_038:0222b24": "見，亦非彼外五通仙眼之所能見，亦非聲聞",
    "T11n0310_038:0222b25": "獨覺菩薩等眼之所能見，彼一切如來天眼",
    "T11n0310_038:0222b26": "悉能現見。如是非所現見微細眾生如車輪",
    "T11n0310_038:0222b27": "量，如來以天眼觀之，多於三千大千世界所",
    "T11n0310_038:0222b28": "有人天。如是一切無量無邊不可思議，如來",
    "T11n0310_038:0222b29": "悉能如實明見。舍利子！如來以淨天眼觀察",
    "T11n0310_038:0222c01": "一切無量佛土諸含靈性，何等眾生是如來",
    "T11n0310_038:0222c02": "化？何等眾生見如來已方調伏者？如來爾時",
    "T11n0310_038:0222c03": "隨應利見，即於前住令彼悟解，非餘眾生之",
    "T11n0310_038:0222c04": "所能知。如是舍利子！如來天眼隨念作證智",
    "T11n0310_038:0222c05": "力，不可思議、無有邊際、與虛空等，諸有欲求",
    "T11n0310_038:0222c06": "如來天眼智力邊際者，不異有人求空邊際。",
    "T11n0310_038:0222c07": "舍利子！諸菩薩摩訶薩聞如是力不可思議",
    "T11n0310_038:0222c08": "如虛空已，信受諦奉乃至發希奇想。」[0222c08] 爾時世",
    "T11n0310_038:0222c09": "尊欲重宣此義而說頌曰：",
    "T11n0310_038:0222c10": "「善逝天眼淨無垢，  淨業修治無量劫，",
    "T11n0310_038:0222c11": " 最勝由是觀十方，  無垢難思諸佛土。",
    "T11n0310_038:0222c12": " 或壞或成或成壞，  乃至起住火洞然，",
    "T11n0310_038:0222c13": " 或有佛住或無佛，  自然尊眼悉能見。",
    "T11n0310_038:0222c14": " 有情性廣難思議，  乃至有色及無色，",
    "T11n0310_038:0222c15": " 若墮惡趣善趣生，  自然尊眼悉能見。",
    "T11n0310_038:0222c16": " 或多拘胝佛現在，  或現如來入涅槃，",
    "T11n0310_038:0222c17": " 并及緣覺若聲聞，  自然尊眼悉能見。",
    "T11n0310_038:0222c18": " 或為利生諸菩薩，  或行近妙菩提行，",
    "T11n0310_038:0222c19": " 住諸如來無障處，  自然導師皆能見。",
    "T11n0310_038:0222c20": " 善逝如是眼無垢，  能見極細諸眾生，",
    "T11n0310_038:0222c21": " 第九眼力不思議，  最勝聰慧了能信。",
    "T11n0310_038:0222c22": "[0222c22] 「舍利子！是名如來第九天眼智力。由此力故，",
    "T11n0310_038:0222c23": "自稱我處大仙尊位轉大梵輪，乃至一切世",
    "T11n0310_038:0222c24": "間不能如法而轉。",
    "T11n0310_038:0222c25": "[0222c25] 「復次舍利子！云何如來流盡作證智力？舍利",
    "T11n0310_038:0222c26": "子！如來、應、正等覺以無上智力，如實了知為",
    "T11n0310_038:0222c27": "盡諸流無流，心解脫慧解脫，自然通慧作證",
    "T11n0310_038:0222c28": "具足而住。如實了知，我生已盡、梵行已立、所",
    "T11n0310_038:0222c29": "作已辦、不受後有。舍利子！如來流盡智力清",
    "T11n0310_038:0223a01": "淨無垢光潔圓照，永斷一切相續習氣。諸聲",
    "T11n0310_038:0223a02": "聞乘雖復流盡，唯能斷除少分習氣。諸獨覺",
    "T11n0310_038:0223a03": "乘雖復流盡，亦能斷除少分習氣，而遠離大",
    "T11n0310_038:0223a04": "悲及諸才辯。唯有如來諸流永盡，具一切種",
    "T11n0310_038:0223a05": "微妙佛法，斷除一切相續習氣，大悲所攝無",
    "T11n0310_038:0223a06": "畏才辯之所觀察，一切世間諸有含識不能",
    "T11n0310_038:0223a07": "映奪，一剎那心而常具足相應無異。何以故？",
    "T11n0310_038:0223a08": "由如來無業無煩惱，無忘失威儀諸習氣故。",
    "T11n0310_038:0223a09": "舍利子！譬如清淨虛空不與一切煙塵雲霧",
    "T11n0310_038:0223a10": "而共住止，如是如來流盡智力不與一切煩",
    "T11n0310_038:0223a11": "惱習氣而共住也。舍利子！諸佛如來住如是",
    "T11n0310_038:0223a12": "等流盡智已，復能為彼有流有取一切眾生",
    "T11n0310_038:0223a13": "說流盡法及說永斷一切取法。一切眾生諸",
    "T11n0310_038:0223a14": "流諸取皆從虛妄遍分別起，如來如實觀察",
    "T11n0310_038:0223a15": "是已，欲令一切不復起故，如其所應以諸譬",
    "T11n0310_038:0223a16": "喻而為說法，令如實知諸流虛妄，由知是已",
    "T11n0310_038:0223a17": "不取諸法，由不取故則能畢竟入般涅槃。又",
    "T11n0310_038:0223a18": "舍利子！如來如實了知一切有情諸流起滅",
    "T11n0310_038:0223a19": "諸流趣行，如是知已為諸有情如應說法。如",
    "T11n0310_038:0223a20": "是舍利子！如來流盡作證智力，不可思議、無",
    "T11n0310_038:0223a21": "有邊際、與虛空等，若有欲求如來流盡智力",
    "T11n0310_038:0223a22": "邊際者，不異有人求於空際。舍利子！諸菩薩",
    "T11n0310_038:0223a23": "摩訶薩聞如來流盡作證智力不可思議如虛",
    "T11n0310_038:0223a24": "空已，信受諦奉心慮清淨無惑無疑，倍復踊",
    "T11n0310_038:0223a25": "躍深生歡喜發希奇想。」[0223a25] 爾時世尊欲重宣此",
    "T11n0310_038:0223a26": "義而說頌曰：",
    "T11n0310_038:0223a27": "「導師流盡智無垢，  無量廣大淨無障，",
    "T11n0310_038:0223a28": " 由成如是第十力，  故說寂靜妙菩提。",
    "T11n0310_038:0223a29": " 諸聲聞乘流盡智，  有量習氣隨繫縛，",
    "T11n0310_038:0223b01": " 人中最勝大導師，  無量結習同灰燼。",
    "T11n0310_038:0223b02": " 有證緣覺菩提者，  遠離大悲才與辯，",
    "T11n0310_038:0223b03": " 唯薄伽梵諸流盡，  大悲才辯無有量。",
    "T11n0310_038:0223b04": " 諸佛安住流盡智，  了知眾生流取相，",
    "T11n0310_038:0223b05": " 皆從虛妄諸法生，  彼未解斯真理趣。",
    "T11n0310_038:0223b06": " 如來起悲為敷演，  無常不淨無我法，",
    "T11n0310_038:0223b07": " 彼觀諸法空無性，  當證如來寂靜地。",
    "T11n0310_038:0223b08": " 無我無壽無數取，  無人摩納作受者，",
    "T11n0310_038:0223b09": " 虛妄遍入諸法中，  起大悲心說令脫。",
    "T11n0310_038:0223b10": " 善逝慈悲無厭倦，  真智常流無忘失，",
    "T11n0310_038:0223b11": " 由是最勝恒方便，  為利眾生開妙法。",
    "T11n0310_038:0223b12": " 能伏他論第十力，  無有邊際等虛空，",
    "T11n0310_038:0223b13": " 世尊常住十力故，  無等法輪恒轉世。",
    "T11n0310_038:0223b14": "[0223b14] 「舍利子！是名如來第十流盡智力。由成就此",
    "T11n0310_038:0223b15": "力故，如來，應，正等覺自稱我處大仙尊位，於",
    "T11n0310_038:0223b16": "大眾中正師子吼轉大梵輪，一切世間沙門",
    "T11n0310_038:0223b17": "婆羅門、諸天魔梵，不能如法而轉。如是舍利",
    "T11n0310_038:0223b18": "子！諸菩薩摩訶薩由聞如來功德不可思議",
    "T11n0310_038:0223b19": "故，於如來十力信受諦奉，心慮清淨無惑無",
    "T11n0310_038:0223b20": "疑，倍復踊躍深生歡喜發希奇想。」"
}