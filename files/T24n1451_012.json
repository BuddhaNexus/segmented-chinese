{
    "T24n1451_012:0256b13": "根本說一切有部毘奈耶雜事",
    "T24n1451_012:0256b14": "卷第十二",
    "T24n1451_012:0256b16": "三藏法師義淨奉 制譯",
    "T24n1451_012:0256b17": "第二門第十子攝頌難陀因緣之餘",
    "T24n1451_012:0256b18": "[0256b18] 佛告難陀：「凡胎生者是極苦惱，初生之時或",
    "T24n1451_012:0256b19": "男或女墮人手內，或以衣裹安在日中，或在",
    "T24n1451_012:0256b20": "陰處或置搖車，或居床席懷抱之內，由是因",
    "T24n1451_012:0256b21": "緣皆受酸辛楚毒極苦。難陀！如牛剝皮近牆",
    "T24n1451_012:0256b22": "而住被牆蟲所食，若近樹草樹草蟲食，若居",
    "T24n1451_012:0256b23": "空處諸蟲唼食，皆受苦惱初生亦爾。以煖",
    "T24n1451_012:0256b24": "水洗受大苦惱，如癩病人皮膚潰爛膿血橫",
    "T24n1451_012:0256b25": "流，加之杖捶極受楚切。生身之後飲母血垢",
    "T24n1451_012:0256b26": "而得長大，言血垢者於聖法律中即乳汁是。",
    "T24n1451_012:0256b27": "難陀！既有如是無邊極苦無一可樂，誰有智",
    "T24n1451_012:0256b28": "者於斯苦海而生愛戀，常為流轉無有休息？",
    "T24n1451_012:0256b29": "生七日己身內即有八萬戶虫縱橫噉食。難",
    "T24n1451_012:0256c01": "陀！有一戶蟲名曰食髮，依髮根住常食其髮。",
    "T24n1451_012:0256c02": "有二戶蟲：一名杖藏、二名&#x9E81;頭，依頭而住",
    "T24n1451_012:0256c03": "常食其頭。有一戶蟲名曰繞眼，依眼而住常",
    "T24n1451_012:0256c04": "食於眼。有四戶蟲：一名驅逐、二名奔走、三名",
    "T24n1451_012:0256c05": "屋宅、四名圓滿，依腦而住常食於腦。有一",
    "T24n1451_012:0256c06": "戶蟲名曰稻葉，依耳食耳。有一戶蟲名曰藏",
    "T24n1451_012:0256c07": "口，依鼻食鼻。有二戶蟲：一名遙擲、二名遍擲，",
    "T24n1451_012:0256c08": "依脣食脣。有一戶蟲名曰蜜葉，依齒食齒。",
    "T24n1451_012:0256c09": "有一戶蟲名曰木口，依齒根食齒根。有一戶",
    "T24n1451_012:0256c10": "蟲名曰針口，依舌食舌。依一戶蟲名曰利",
    "T24n1451_012:0256c11": "口，依舌根食舌根。有一戶蟲名曰手圓，依&#x816D;",
    "T24n1451_012:0256c12": "食&#x816D;。復有二戶蟲：一名手網、二名半屈，依手",
    "T24n1451_012:0256c13": "掌食手掌。有二戶蟲：一名短懸、二名長懸，依",
    "T24n1451_012:0256c14": "腕食腕。有二戶蟲：一名遠臂、二名近臂，依臂",
    "T24n1451_012:0256c15": "食臂。有二戶蟲：一名欲吞、二名已吞，依喉食",
    "T24n1451_012:0256c16": "喉，有二戶蟲：一名有怨、二名大怨，依胸食",
    "T24n1451_012:0256c17": "胸。有二戶蟲：一名螺貝、二名螺口，依肉食肉。",
    "T24n1451_012:0256c18": "有二戶蟲：一名有色、二名有力，依血食血。有",
    "T24n1451_012:0256c19": "二戶蟲：一名勇健、二名香口，依筋食筋。有二",
    "T24n1451_012:0256c20": "戶蟲：一名不高、二名下口，依脊食脊。有二戶",
    "T24n1451_012:0256c21": "蟲俱名脂色，依脂食脂。有一戶蟲名曰黃",
    "T24n1451_012:0256c22": "色，依黃食黃。有一戶蟲名曰真珠，依腎食",
    "T24n1451_012:0256c23": "腎。有一戶蟲名曰大真珠，依腰食腰。有一",
    "T24n1451_012:0256c24": "戶蟲名曰未至，有脾食脾。有四戶蟲：一名水",
    "T24n1451_012:0256c25": "命、二名大水命、三名針口、四名刀口，依腸",
    "T24n1451_012:0256c26": "食腸。有五戶蟲：一名月滿、二名月面、三名",
    "T24n1451_012:0256c27": "暉耀、四名暉面、五名別住，依右&#x8107;食其&#x8107;。復",
    "T24n1451_012:0256c28": "有五蟲，名同於上，依左&#x8107;食其&#x8107;。復有四蟲：",
    "T24n1451_012:0256c29": "一名穿前、二名穿後、三名穿堅、四名穿住，",
    "T24n1451_012:0257a01": "依骨食骨。有四戶蟲：一名大白、二名小白、三",
    "T24n1451_012:0257a02": "名重雲、四名臭氣，依脈食脈。有四戶蟲：一名",
    "T24n1451_012:0257a03": "師子、二名備力、三名急箭、四名蓮花，依生",
    "T24n1451_012:0257a04": "藏食生藏。有二戶蟲：一名安志、二名近志，",
    "T24n1451_012:0257a05": "依熟藏食熟藏。有四戶蟲：一名鹽口、二",
    "T24n1451_012:0257a06": "名蘊口、三名網口、四名雀口，依小便道食尿而",
    "T24n1451_012:0257a07": "住。有四戶蟲：一名應作、二名大作、三名小形、",
    "T24n1451_012:0257a08": "四名小束，依大便道食糞而住。有二戶蟲：一",
    "T24n1451_012:0257a09": "名黑口、二名大口，依髀食髀。有二戶蟲：一名",
    "T24n1451_012:0257a10": "癩、二名小癩、依膝食膝。有一戶蟲名曰愚根，",
    "T24n1451_012:0257a11": "依脛食脛。有一戶蟲名曰黑項，依&#x811A;食&#x811A;。[0257a11] 「難",
    "T24n1451_012:0257a12": "陀！如此之身甚可厭患，如斯色類常有八萬",
    "T24n1451_012:0257a13": "戶蟲日夜噉食，由此令身熱惱羸瘦疲困飢",
    "T24n1451_012:0257a14": "渴。又復心有種種苦惱憂愁悶絕，眾病現前，",
    "T24n1451_012:0257a15": "無有良醫能為除療。難陀！於大有海生死之",
    "T24n1451_012:0257a16": "中有如是苦，云何於此而生愛樂？復為諸神",
    "T24n1451_012:0257a17": "諸病之所執持，所謂天神龍神八部所持，及",
    "T24n1451_012:0257a18": "諸鬼神乃至羯吒布單那，及餘禽獸諸鬼所",
    "T24n1451_012:0257a19": "持，或為日月星辰所厄，此等鬼神作諸病患，",
    "T24n1451_012:0257a20": "逼惱身心難可具說。」",
    "T24n1451_012:0257a21": "[0257a21] 佛告難陀：「誰於生死樂入母胎受極辛苦？如",
    "T24n1451_012:0257a22": "是生成如是增長，飲母乳血妄生美想，及諸",
    "T24n1451_012:0257a23": "飲長漸至長成。假令身得安樂無病衣食恣",
    "T24n1451_012:0257a24": "情壽滿百歲，於此生中睡眠減半。初為嬰兒",
    "T24n1451_012:0257a25": "次為童子，漸至成長，憂悲患難眾病所逼，無",
    "T24n1451_012:0257a26": "量百苦觸惱其身難可說盡，身內諸苦難忍",
    "T24n1451_012:0257a27": "受時，不願存生意便求死。如是之身苦多樂",
    "T24n1451_012:0257a28": "少，雖復暫住必當謝滅。難陀！生者皆死無有",
    "T24n1451_012:0257a29": "常存。假使藥食資養壽命得延年歲，終歸不",
    "T24n1451_012:0257b01": "免死王所殺送往空田。是故當知生無可樂，",
    "T24n1451_012:0257b02": "來世資糧應勤積集勿作放逸，策修梵行莫",
    "T24n1451_012:0257b03": "為嬾惰，於諸利行、法行、功德行、純善行常樂",
    "T24n1451_012:0257b04": "修習。恒觀自身善惡二業，繫在於心，勿令後",
    "T24n1451_012:0257b05": "時生大追悔。一切所有愛樂之事皆悉別離，",
    "T24n1451_012:0257b06": "隨善惡業趣於後世。[0257b06] 「難陀！壽命百年有其十",
    "T24n1451_012:0257b07": "位，初謂嬰兒位，臥於襁褓。二謂童子，樂為兒",
    "T24n1451_012:0257b08": "戲。三謂少年，受諸欲樂。四謂少壯，勇健多力。",
    "T24n1451_012:0257b09": "五謂盛年，有智談論。六謂成就，能善思量巧",
    "T24n1451_012:0257b10": "為計策。七謂漸衰，善知法式。八謂朽邁，眾事",
    "T24n1451_012:0257b11": "衰弱。九謂極老，無所能為。十謂百年，是當死",
    "T24n1451_012:0257b12": "位。難陀！梗概大位略說如是。計准四月以為",
    "T24n1451_012:0257b13": "一時，百年之中有三百時，於春夏冬各有其",
    "T24n1451_012:0257b14": "百，一年十二月總有一千二百月。若半月為",
    "T24n1451_012:0257b15": "數，總有二千四百半月。於三時中各有八百",
    "T24n1451_012:0257b16": "半月，總有三萬六千晝夜，一日再食總有七",
    "T24n1451_012:0257b17": "萬二千度食。雖有緣不食亦在其數，不食緣",
    "T24n1451_012:0257b18": "者所謂瞋恨不食、遭苦不食，或求索不得，睡",
    "T24n1451_012:0257b19": "眠、持齋、掉戲不食，事務不食。食與不食而共",
    "T24n1451_012:0257b20": "合集數有爾許，并飲母乳，人命百年。我已具",
    "T24n1451_012:0257b21": "說年月晝夜及飲食數，汝應生厭。[0257b21] 「難陀！如是",
    "T24n1451_012:0257b22": "生成長大，身有眾病，所謂頭目、耳鼻、舌齒、咽",
    "T24n1451_012:0257b23": "喉、胸腹、手足、疥癩、癲狂、水腫、欬嗽、風黃、熱&#x764A;，",
    "T24n1451_012:0257b24": "眾多瘧病支節痛苦。難陀！人身有如是病",
    "T24n1451_012:0257b25": "苦。復有百一風病、百一黃病、百一痰&#x764A;病、百",
    "T24n1451_012:0257b26": "一總集病，總有四百四病，從內而生。難陀！",
    "T24n1451_012:0257b27": "身如癰箭眾病所成，無暫時停念念不住，體",
    "T24n1451_012:0257b28": "是無常、苦、空、無我，恆近於死敗壞之法，不可",
    "T24n1451_012:0257b29": "保愛。[0257b29] 「難陀！凡諸眾生復有如是生受苦痛，謂",
    "T24n1451_012:0257c01": "截手足、眼、耳、鼻、舌頭及支分。復受獄囚、枷鎖、",
    "T24n1451_012:0257c02": "杻械、鞭打、拷楚、飢渴、因苦、寒熱、雨雪、蚊虻、蟻",
    "T24n1451_012:0257c03": "子、風塵、猛獸，及諸惡觸種種諸惱無量無邊",
    "T24n1451_012:0257c04": "難可具說。有情之類常在如是堅&#x9795;苦中愛",
    "T24n1451_012:0257c05": "樂沈沒，諸有所欲苦為根本，不知棄捨更復",
    "T24n1451_012:0257c06": "追求，日夜煎迫身心被惱，內起燒然無有休",
    "T24n1451_012:0257c07": "息。如是生苦、老苦、病苦、死苦、愛別離苦、怨憎",
    "T24n1451_012:0257c08": "會苦、求不得苦、五取陰苦，四威儀中行立坐",
    "T24n1451_012:0257c09": "臥亦皆是苦。若常行時不立坐臥即受苦無",
    "T24n1451_012:0257c10": "樂，若常立時不行坐臥、若坐不行立臥、若臥",
    "T24n1451_012:0257c11": "不行立坐，皆受極苦而無安樂。難陀！此等皆",
    "T24n1451_012:0257c12": "是捨苦求苦，唯是苦生、唯是苦滅。諸行因緣",
    "T24n1451_012:0257c13": "相續而起，如來了知，故說有情生死之法。諸",
    "T24n1451_012:0257c14": "行無常非真究竟，是變壞法不可保守，當求",
    "T24n1451_012:0257c15": "知足深生厭患勤求解脫。難陀！於善趣中有",
    "T24n1451_012:0257c16": "情之類，生處不淨苦劇如是，種種虛誑說不",
    "T24n1451_012:0257c17": "可盡，何況具說？於三惡趣餓鬼、傍生、地獄有",
    "T24n1451_012:0257c18": "情，所受楚毒難忍之苦。",
    "T24n1451_012:0257c19": "[0257c19] 「復次難陀！有其四種入於母胎。云何為四？一",
    "T24n1451_012:0257c20": "者有情正念入、正念住、正念出，二者正念入、",
    "T24n1451_012:0257c21": "正念住、不正念出，三者正念入、不正念住出，",
    "T24n1451_012:0257c22": "四者三皆不正念。誰是正念入、住、出？如有一",
    "T24n1451_012:0257c23": "類凡夫有情，性愛持戒數習善品，樂為勝事",
    "T24n1451_012:0257c24": "作諸福行，極善防護恒思質直，不為放逸有",
    "T24n1451_012:0257c25": "大智慧，臨終無悔即更受生，或是七生預流、",
    "T24n1451_012:0257c26": "或是家家、或是一來、或是一間。此人由先修",
    "T24n1451_012:0257c27": "善行故，臨命過時雖苦來逼受諸痛惱，心不",
    "T24n1451_012:0257c28": "散亂正念而終。復還正念入母胎內，了知諸",
    "T24n1451_012:0257c29": "法由業而生，皆從因緣而得生起，常與諸病",
    "T24n1451_012:0258a01": "作居止處。難陀！應知此身恒是一切不淨窟",
    "T24n1451_012:0258a02": "宅，體非常住是愚癡物誘誑迷人，此身以骨",
    "T24n1451_012:0258a03": "而作機關，筋脈相連通諸孔穴，脂肉骨髓共",
    "T24n1451_012:0258a04": "相纏縛，以皮覆上不見其過，於熱窟中不淨",
    "T24n1451_012:0258a05": "充滿，髮毛爪齒分位差別，執我我所故恒被",
    "T24n1451_012:0258a06": "拘牽不得自在，常出涕唾穢污流汗，黃水",
    "T24n1451_012:0258a07": "痰&#x764A;爛壞脂膩，腎膽肝肺大腸小腸屎尿可",
    "T24n1451_012:0258a08": "惡，及諸虫類周遍充滿，上下諸孔常流臭穢，",
    "T24n1451_012:0258a09": "生熟二藏蓋以薄皮，是謂行廁。汝應觀察！凡",
    "T24n1451_012:0258a10": "食噉時牙齒咀嚼，濕以涎唾咽入喉中，髓腦",
    "T24n1451_012:0258a11": "相和流津腹內，如犬咬枯骨妄生美想，食至",
    "T24n1451_012:0258a12": "臍間嘔逆覆上還復&#x5374;咽。難陀！此身元從",
    "T24n1451_012:0258a13": "羯羅藍、頞部陀、閉尸、健南、&#x9262;羅奢佉不淨穢",
    "T24n1451_012:0258a14": "物而得生長，嬰兒流轉乃至老死輪迴繫縛，",
    "T24n1451_012:0258a15": "如黑闇坑如臭壞井，常以&#x918E;淡苦辛酸等食",
    "T24n1451_012:0258a16": "味而為資養。又母腹火燒煮身根，不淨糞鍋",
    "T24n1451_012:0258a17": "常嬰熱苦，母若行立坐臥之時，如被五縛亦",
    "T24n1451_012:0258a18": "如火炙，難可堪忍無能為喻。難陀！彼胎雖在",
    "T24n1451_012:0258a19": "如是糞穢坑中眾多苦切，由利根故心不散",
    "T24n1451_012:0258a20": "亂。復有一類薄福有情，在母腹內或橫或倒，",
    "T24n1451_012:0258a21": "由其先業因緣力故，或由母食冷熱、&#x918E;酸、甘辛、",
    "T24n1451_012:0258a22": "苦味不善調故，或飲漿水過量、或多行婬欲、",
    "T24n1451_012:0258a23": "或饒疾病、或懷愁惱、或時倒地、或被打拍。由",
    "T24n1451_012:0258a24": "是等緣母身壯熱，由身熱故胎亦燒然，由燒",
    "T24n1451_012:0258a25": "然故受諸苦惱，由有苦故便即動轉，由動轉",
    "T24n1451_012:0258a26": "故或身橫覆不能得出。有善解女人以酥油",
    "T24n1451_012:0258a27": "塗手內穢孔中，緩緩觸胎令安本處。手觸著",
    "T24n1451_012:0258a28": "時胎子即便受大苦惱。難陀！譬如幼小男女，",
    "T24n1451_012:0258a29": "人以利刀削破皮肉、散灰於上，由斯便有大",
    "T24n1451_012:0258b01": "苦惱生。胎子楚毒亦復如是，雖受此痛由利",
    "T24n1451_012:0258b02": "根故正念不散。難陀！此胎如是住母腹中受",
    "T24n1451_012:0258b03": "如斯苦。又欲產時辛苦而出，由彼業風令手",
    "T24n1451_012:0258b04": "交合，支節拳縮受大劇苦，欲出母胎身體",
    "T24n1451_012:0258b05": "青瘀，猶如初腫難可觸著，飢渴逼迫心懸熱",
    "T24n1451_012:0258b06": "惱。由業因緣被風推出，既出胎已被外風觸",
    "T24n1451_012:0258b07": "如割塗灰，手衣觸時皆受極苦。雖受此苦，由",
    "T24n1451_012:0258b08": "上利根故正念不亂，於母腹中知入、住、出悉",
    "T24n1451_012:0258b09": "皆是苦。難陀！誰當樂入如是胎中？",
    "T24n1451_012:0258b10": "[0258b10] 「難陀！誰是於母腹正念入住、不正念出？難陀！",
    "T24n1451_012:0258b11": "如有一類凡夫有情，性樂持戒修習善品，常",
    "T24n1451_012:0258b12": "為勝事作諸福行，其心質直不為放逸，少",
    "T24n1451_012:0258b13": "有智慧臨終無悔，或是七生預流、或是家家、",
    "T24n1451_012:0258b14": "或是一來、或是一間。此人先修善行，臨命終",
    "T24n1451_012:0258b15": "時雖苦來逼，受諸痛惱心不散亂。復還正念",
    "T24n1451_012:0258b16": "入母胎中，了知諸法由業而生，皆從因緣而",
    "T24n1451_012:0258b17": "得生起，廣說如上。乃至出胎，雖受如是諸極",
    "T24n1451_012:0258b18": "苦楚，由是中利根故，入住正念、不正念出，廣",
    "T24n1451_012:0258b19": "說如上。乃至誰當樂入如是胎中？",
    "T24n1451_012:0258b20": "[0258b20] 「難陀！誰是正念入胎、不正住出？難陀！如有一",
    "T24n1451_012:0258b21": "類凡夫有情，性樂持戒修習善品，常為勝事",
    "T24n1451_012:0258b22": "作諸福行，廣說如上。乃至臨終無悔，或是七",
    "T24n1451_012:0258b23": "生預流等，臨命終時眾苦來逼，雖受痛苦心",
    "T24n1451_012:0258b24": "不散亂，復還正念入母胎中。由是下利根故，",
    "T24n1451_012:0258b25": "入胎時知、住出不知，廣說如上。乃至誰當樂",
    "T24n1451_012:0258b26": "入如是胎中？",
    "T24n1451_012:0258b27": "[0258b27] 「難陀！誰是入住出俱不正念？如有一類凡夫",
    "T24n1451_012:0258b28": "有情，樂毀淨戒不修善品，常為惡事作諸惡",
    "T24n1451_012:0258b29": "行，心不質直多行放逸，無有智慧貪財慳&#x608B;，",
    "T24n1451_012:0258c01": "手常拳縮不能舒展濟惠於人，恒有希望心",
    "T24n1451_012:0258c02": "不調順，見行顛倒。臨終悔恨，諸不善業皆悉",
    "T24n1451_012:0258c03": "現前。當死之時猛利楚毒，痛惱逼切其心散",
    "T24n1451_012:0258c04": "亂，由諸苦惱不自憶識：我是何人？從何而來？",
    "T24n1451_012:0258c05": "今何處去？難陀！是謂三時皆無正念，廣說",
    "T24n1451_012:0258c06": "如上。難陀！此諸有情生在人中，雖有如是無",
    "T24n1451_012:0258c07": "量苦惱，然是勝處，於無量百千俱胝劫中人",
    "T24n1451_012:0258c08": "身難得。若生天上常畏墜墮有愛別離苦，命",
    "T24n1451_012:0258c09": "欲終時餘天告言：『願汝當生世間善趣。』云何",
    "T24n1451_012:0258c10": "世間善趣？謂是人天。人趣難得，遠離難處更",
    "T24n1451_012:0258c11": "復是難。云何惡趣？謂三惡道。地獄趣者常受",
    "T24n1451_012:0258c12": "苦切極不如意，猛利楚毒難可譬喻。餓鬼趣",
    "T24n1451_012:0258c13": "者性多瞋恚無柔軟心，諂誑殺害以血塗手",
    "T24n1451_012:0258c14": "無有慈悲，形容醜陋見者恐怖，設近於人受",
    "T24n1451_012:0258c15": "飢渴苦恒被障礙。傍生趣者無量無邊作無",
    "T24n1451_012:0258c16": "義行、無福行、無法行、無善行、無淳質行，互相",
    "T24n1451_012:0258c17": "食噉強者[夌*欠]弱，有諸傍生若生、若長、若死，皆",
    "T24n1451_012:0258c18": "在闇中不淨糞屎垢穢之處，或時暫明，所謂",
    "T24n1451_012:0258c19": "蜂蝶、蚊蟻、蚤虱、蛆蟲之類，自餘復有無量無",
    "T24n1451_012:0258c20": "邊生長常闇。由彼先世是愚癡人，不聽經法",
    "T24n1451_012:0258c21": "恣身語意，貪著五欲造眾惡事，生此類中受",
    "T24n1451_012:0258c22": "愚迷苦。難陀！復有無量無邊傍生有情，生",
    "T24n1451_012:0258c23": "長及死皆在水中，所謂魚&#x9F08;、黿鼉、&#x9C53;蛭、蚌蛤、",
    "T24n1451_012:0258c24": "蝦&#x87C7;之類，由先世業身語意惡如上廣說。難",
    "T24n1451_012:0258c25": "陀！復有無量無邊傍生有情，聞屎尿香速往",
    "T24n1451_012:0258c26": "其處以為食飲，所謂&#x732A;羊、雞犬、狐&#x72E2;、鵰鷲、烏",
    "T24n1451_012:0258c27": "蠅、蜣蜋、禽獸之類，皆由先世惡業所招受如",
    "T24n1451_012:0258c28": "是報。難陀！復有無量無邊傍生之類，常",
    "T24n1451_012:0258c29": "以草木及諸不淨充其飲食，所謂象馬、駝牛、",
    "T24n1451_012:0259a01": "驢騾之屬，乃至命終，由先惡業受如是報。",
    "T24n1451_012:0259a02": "[0259a02] 「復次難陀！生死有海苦哉！痛哉！猛焰燒然極",
    "T24n1451_012:0259a03": "大炎熱，無一眾生不被燒煮，斯等皆由眼耳",
    "T24n1451_012:0259a04": "鼻舌身意熾盛猛火，貪求前境色聲香味觸",
    "T24n1451_012:0259a05": "法。難陀！云何名為熾盛猛火？謂是貪瞋癡",
    "T24n1451_012:0259a06": "火、生老病死火、憂悲苦惱毒害之火，常自燒",
    "T24n1451_012:0259a07": "然無一得免。難陀！懈怠之人多受眾苦，煩惱",
    "T24n1451_012:0259a08": "嬰纏作不善法，輪迴不息生死無終。勤策之",
    "T24n1451_012:0259a09": "人多受安樂，發勇猛心斷除煩惱，修習善法",
    "T24n1451_012:0259a10": "不捨善軛無休息時。是故汝今應觀此身，皮",
    "T24n1451_012:0259a11": "肉筋骨血脈及髓不久散壞，常當一心勿為",
    "T24n1451_012:0259a12": "懈息，未證得者勤求證悟，如是應學。[0259a12] 「難陀！",
    "T24n1451_012:0259a13": "我不共世間作諸諍論，然而世間於我強為",
    "T24n1451_012:0259a14": "諍論。所以者何？諸知法者不與他諍，離我我",
    "T24n1451_012:0259a15": "所共誰為諍？由無見解起妄執故，我證正覺",
    "T24n1451_012:0259a16": "作如是語：『我於諸法無不了知。』難陀！我所言",
    "T24n1451_012:0259a17": "說有差異不？」難陀言：「不也。世尊！如來說者無",
    "T24n1451_012:0259a18": "有差異。」佛言：「善哉，善哉！難陀！如來所說必無",
    "T24n1451_012:0259a19": "差異，如來是真語者、實語者、如語者、不異語",
    "T24n1451_012:0259a20": "者、不誑語者，欲令世間長夜安樂獲大勝利，",
    "T24n1451_012:0259a21": "是知道者、是識道者、是說道者、是開道者、是大",
    "T24n1451_012:0259a22": "導師，如來、應、正等覺、明行足、善逝、世間解、無",
    "T24n1451_012:0259a23": "上士、調御丈夫、天人師、佛、世尊，世間之人無",
    "T24n1451_012:0259a24": "知無信，常與諸根而為奴僕，唯見掌中不觀",
    "T24n1451_012:0259a25": "大利，易事不修難者恒作。難陀！且止如斯",
    "T24n1451_012:0259a26": "智慧境界，汝今應以肉眼所見而觀察之，知",
    "T24n1451_012:0259a27": "所見者皆是虛妄即名解脫。難陀！汝莫信我、",
    "T24n1451_012:0259a28": "莫隨我欲、莫依我語、莫觀我相、莫隨沙門所",
    "T24n1451_012:0259a29": "有見解、莫於沙門而生恭敬、莫作是語：『沙門",
    "T24n1451_012:0259b01": "喬答摩是我大師。』然而但可於我自證所得",
    "T24n1451_012:0259b02": "之法，獨在靜處思量觀察，常多修習，隨於用",
    "T24n1451_012:0259b03": "心所觀之法，即於彼法觀想成就正念而住。",
    "T24n1451_012:0259b04": "自為洲渚、自為歸處，法為洲渚、法為歸處，無",
    "T24n1451_012:0259b05": "別洲渚無別歸處。難陀！云何苾芻自為洲渚、",
    "T24n1451_012:0259b06": "自為歸處，法為洲渚、法為歸處，無別洲渚無",
    "T24n1451_012:0259b07": "別歸處，如是難陀！若有苾芻，於自內身隨",
    "T24n1451_012:0259b08": "觀而住，勤勇繫念得正解了，於諸世間所有",
    "T24n1451_012:0259b09": "恚惱常思調伏，是謂隨觀內身是苦。若觀外",
    "T24n1451_012:0259b10": "身及內外身亦復如是。難陀！次於集法觀身",
    "T24n1451_012:0259b11": "而住、觀滅而住，復於集滅二法觀身而住，",
    "T24n1451_012:0259b12": "即於此身能為正念，或但有智、或但有見、或",
    "T24n1451_012:0259b13": "但有念，無依而住，於此世間知無可取。如",
    "T24n1451_012:0259b14": "是難陀！是謂苾芻於自內身隨觀而住。外",
    "T24n1451_012:0259b15": "身、內外身為觀亦爾。次觀內受、外受及內外",
    "T24n1451_012:0259b16": "受而住，觀內心、外心及內外心而住，觀內法、",
    "T24n1451_012:0259b17": "外法及內外法而住。勤勇繫念得正解了，於",
    "T24n1451_012:0259b18": "諸世間所有恚惱常思調伏，觀集法住、觀滅",
    "T24n1451_012:0259b19": "法住，復於集滅二法觀法而住，即於此身",
    "T24n1451_012:0259b20": "能為正念，或但有智、或但有見、或但有念，於",
    "T24n1451_012:0259b21": "此世間知無可取。如是難陀！是謂苾芻自為",
    "T24n1451_012:0259b22": "洲渚、自為歸處，法為洲渚、法為歸處，無別洲",
    "T24n1451_012:0259b23": "渚無別歸處。[0259b23] 「難陀！若有丈夫稟性質直遠離",
    "T24n1451_012:0259b24": "諂誑，於晨朝時來至我所，我以善法隨機",
    "T24n1451_012:0259b25": "教示，彼至暮時自陳所得；暮以法教、旦陳所",
    "T24n1451_012:0259b26": "得。難陀！我之善法現得證悟，能除熱惱善應",
    "T24n1451_012:0259b27": "時機，易為方便是自覺法，善為覆護親對我",
    "T24n1451_012:0259b28": "前，聞所說法順於寂靜，能趣菩提是我所知。",
    "T24n1451_012:0259b29": "是故汝今見有自利、見有他利及二俱利，如",
    "T24n1451_012:0259c01": "是等法應常修學，於出家法謹慎行之勿令",
    "T24n1451_012:0259c02": "空過，當獲勝果無為安樂，受他供給衣食臥",
    "T24n1451_012:0259c03": "具病藥等物，令其施主獲大福利，得勝果報",
    "T24n1451_012:0259c04": "尊貴廣大。如是難陀！應當修學。",
    "T24n1451_012:0259c05": "[0259c05] 「復次難陀！未有一色是可愛樂，能於後時",
    "T24n1451_012:0259c06": "不變壞者，無有是處；不起憂悲不生煩惱者，",
    "T24n1451_012:0259c07": "亦無是處。難陀！於汝意云何？此色是常為是",
    "T24n1451_012:0259c08": "無常？」「大德！體是無常。」「難陀！體既無常，為是",
    "T24n1451_012:0259c09": "苦不？」「大德！是苦。」「若無常苦，即變壞法。我諸多",
    "T24n1451_012:0259c10": "聞聖弟子眾，計色是我、我有諸色、色屬於我、",
    "T24n1451_012:0259c11": "我在色中不？」白言：「不也。世尊！」「於汝意云何？受",
    "T24n1451_012:0259c12": "想行識是常無常？」「大德！皆是無常。」「難陀！體",
    "T24n1451_012:0259c13": "既無常，為是苦不？」「大德！是苦。」「若無常苦，即變",
    "T24n1451_012:0259c14": "壞法。我諸多聞聖弟子眾，計受等是我、我有",
    "T24n1451_012:0259c15": "受等、受等屬我、我在受等中不？」「不也。世尊！」「是",
    "T24n1451_012:0259c16": "故應知凡是諸色，若過去、若未來、若現在，若",
    "T24n1451_012:0259c17": "內、若外、若&#x9E81;、若細，若勝、若劣、若遠、若近，所有",
    "T24n1451_012:0259c18": "諸色皆非是我，我不有色、色不屬我、我不在",
    "T24n1451_012:0259c19": "色中，如是應以正念正慧而審觀察；受想行",
    "T24n1451_012:0259c20": "識，若過去、若未來、若現在，若內、若外、若&#x9E81;、若",
    "T24n1451_012:0259c21": "細，若勝、若劣、若遠、若近，此等亦非是我、我亦",
    "T24n1451_012:0259c22": "非有此等、我亦非在此中，如是應以正念正",
    "T24n1451_012:0259c23": "慧而審觀察。若我多聞聖弟子眾如是觀察，",
    "T24n1451_012:0259c24": "於色厭患，復於受想行識亦生厭患，若厭患",
    "T24n1451_012:0259c25": "已即不染著，既無染著即得解脫，既解脫已",
    "T24n1451_012:0259c26": "自知解脫，作如是言：『我生已盡、梵行已立、所",
    "T24n1451_012:0259c27": "作已辦、不受後有。』」[0259c27] 爾時世尊說此法已，時具",
    "T24n1451_012:0259c28": "壽難陀遠塵離垢得法眼淨，五百苾芻於諸",
    "T24n1451_012:0259c29": "有漏心得解脫。爾時世尊重說伽他告難",
    "T24n1451_012:0260a01": "陀曰：",
    "T24n1451_012:0260a02": "「若人無定心，  即無清淨智，",
    "T24n1451_012:0260a03": " 不能斷諸漏，  是故汝勤修。",
    "T24n1451_012:0260a04": " 汝常修妙觀，  知諸蘊生滅，",
    "T24n1451_012:0260a05": " 清淨若圓滿，  諸天悉欣慶。",
    "T24n1451_012:0260a06": " 親友共交歡，  往來相愛念，",
    "T24n1451_012:0260a07": " 貪名著利養，  難陀汝應捨！",
    "T24n1451_012:0260a08": " 勿親近在家，  及於出家者，",
    "T24n1451_012:0260a09": " 念起生死海，  窮盡苦邊際。",
    "T24n1451_012:0260a10": " 初從羯羅藍，  吹生於肉&#x75B1;，",
    "T24n1451_012:0260a11": " 肉&#x75B1;生閉尸，  閉尸生健南。",
    "T24n1451_012:0260a12": " 健南漸轉變，  生頭及四支，",
    "T24n1451_012:0260a13": " 眾骨聚成身，  皆從業因有。",
    "T24n1451_012:0260a14": " 頂骨合九片，  頷車兩骨連，",
    "T24n1451_012:0260a15": " 齒有三十二，  其根亦如是。",
    "T24n1451_012:0260a16": " 耳根及頸骨，  &#x816D;骨并鼻梁，",
    "T24n1451_012:0260a17": " 胸臆與咽喉，  總有十二骨。",
    "T24n1451_012:0260a18": " 眼眶有四骨，  肩&#x9AC3;亦兩雙，",
    "T24n1451_012:0260a19": " 兩臂及指頭，  總有五十骨。",
    "T24n1451_012:0260a20": " 項後有八骨，  脊梁三十二，",
    "T24n1451_012:0260a21": " 此各有根本，  其數亦四八。",
    "T24n1451_012:0260a22": " 右&#x8107;邊肋骨，  相連有十三，",
    "T24n1451_012:0260a23": " 左&#x8107;相連生，  亦有十三骨。",
    "T24n1451_012:0260a24": " 此等諸骨鎖，  三三相續連，",
    "T24n1451_012:0260a25": " 二二相鉤牽，  其餘不相續。",
    "T24n1451_012:0260a26": " 左右兩腿足，  合有五十骨，",
    "T24n1451_012:0260a27": " 總三百十六，  支拄於身內。",
    "T24n1451_012:0260a28": " 骨節相鉤綴，  合成眾生體，",
    "T24n1451_012:0260a29": " 實語者記說，  正覺之所知。",
    "T24n1451_012:0260b01": " 從足至於頂，  雜穢不堅牢，",
    "T24n1451_012:0260b02": " 由此共成身，  脆危如葦舍。",
    "T24n1451_012:0260b03": " 無榍唯骨立，  血肉遍塗治，",
    "T24n1451_012:0260b04": " 同機關木人，  亦如幻化像。",
    "T24n1451_012:0260b05": " 應觀於此身，  筋脈更纏繞，",
    "T24n1451_012:0260b06": " 濕皮相裹覆，  九處有瘡門。",
    "T24n1451_012:0260b07": " 周遍常流溢，  屎尿諸不淨，",
    "T24n1451_012:0260b08": " 譬如倉與&#x7BC5;，  盛諸穀麥等。",
    "T24n1451_012:0260b09": " 此身亦如是，  雜穢滿其中，",
    "T24n1451_012:0260b10": " 運動骨機關，  危脆非堅實。",
    "T24n1451_012:0260b11": " 愚夫常愛樂，  智者無染著，",
    "T24n1451_012:0260b12": " 洟唾污常流，  膿血恒充滿。",
    "T24n1451_012:0260b13": " 黃脂雜乳汁，  腦滿髑髏中，",
    "T24n1451_012:0260b14": " 胸膈痰&#x764A;流，  內有生熟藏。",
    "T24n1451_012:0260b15": " 肪膏與皮膜，  五藏諸腸胃，",
    "T24n1451_012:0260b16": " 如是臭爛等，  諸不淨居同。",
    "T24n1451_012:0260b17": " 罪身深可畏，  此即是怨家，",
    "T24n1451_012:0260b18": " 無識耽欲人，  愚癡常保護。",
    "T24n1451_012:0260b19": " 如是臭穢身，  猶如朽城郭，",
    "T24n1451_012:0260b20": " 日夜煩惱逼，  遷流無暫停。",
    "T24n1451_012:0260b21": " 身城骨牆壁，  血肉作塗泥，",
    "T24n1451_012:0260b22": " 畫綵貪、瞋、癡，  隨處而莊飾。",
    "T24n1451_012:0260b23": " 可惡骨身城，  血肉相連合，",
    "T24n1451_012:0260b24": " 常被惡知識，  內外苦相煎。",
    "T24n1451_012:0260b25": " 難陀汝當知，  如我之所說，",
    "T24n1451_012:0260b26": " 晝夜常繫念，  勿思於欲境。",
    "T24n1451_012:0260b27": " 若欲遠離者，  常作如是觀，",
    "T24n1451_012:0260b28": " 勤求解脫處，  速超生死海。」",
    "T24n1451_012:0260b29": "[0260b29] 爾時世尊說是入胎經已，具壽難陀及五百",
    "T24n1451_012:0260c01": "苾芻，皆大歡喜信受奉行。",
    "T24n1451_012:0260c02": "[0260c02] 難陀苾芻越生死海險難之處，能至安隱究",
    "T24n1451_012:0260c03": "竟涅槃，獲阿羅漢果，說自慶頌曰：",
    "T24n1451_012:0260c04": "「敬心奉澡浴，  淨水及塗香；",
    "T24n1451_012:0260c05": " 并修諸福因，  獲斯殊勝報。」",
    "T24n1451_012:0260c06": "[0260c06] 時諸苾芻聞是說已，咸皆有疑，為斷疑故請",
    "T24n1451_012:0260c07": "大師曰：「大德！難陀苾芻先作何業，由彼報得",
    "T24n1451_012:0260c08": "金色之身，具三十相以自嚴飾，望世尊身但",
    "T24n1451_012:0260c09": "少四指，於婬欲境極生愛著。大師哀愍，於生",
    "T24n1451_012:0260c10": "死海強拔令出，方便安置究竟涅槃？唯願為",
    "T24n1451_012:0260c11": "說。」佛告諸苾芻：「難陀苾芻先所作業，果報成",
    "T24n1451_012:0260c12": "熟皆悉現前，廣說如上。」即說頌曰：",
    "T24n1451_012:0260c13": "「假令經百劫，  所作業不亡；",
    "T24n1451_012:0260c14": " 因緣會遇時，  果報還自受。",
    "T24n1451_012:0260c15": "[0260c15] 「汝等諸苾芻！過去世時九十一劫人壽八萬",
    "T24n1451_012:0260c16": "歲，有毘&#x9262;尸佛如來、應供、正等覺、明行足、善",
    "T24n1451_012:0260c17": "逝、世間解、無上士、調御丈夫、天人師、佛、世尊出",
    "T24n1451_012:0260c18": "現於世，與六萬二千苾芻遊行人間，至親慧",
    "T24n1451_012:0260c19": "城王所都處，往親慧林，即於此住。時彼世尊",
    "T24n1451_012:0260c20": "有異母弟，於婬欲境極生愛著，其毘&#x9262;尸如",
    "T24n1451_012:0260c21": "來、應、正等覺，於生死海勸令出家，方便安置",
    "T24n1451_012:0260c22": "究竟涅槃。時彼國主名曰有親，以法化世，人",
    "T24n1451_012:0260c23": "民熾盛豐樂安隱，無諸詐偽賊盜疾疫，牛羊",
    "T24n1451_012:0260c24": "稻蔗在處充滿。王異母弟極耽婬染，王聞佛",
    "T24n1451_012:0260c25": "眾住親慧林，將諸王子、親侍大臣及內宮女，",
    "T24n1451_012:0260c26": "人民翊從往詣佛所，頂禮佛足退坐一面。爾",
    "T24n1451_012:0260c27": "時世尊為彼王眾，宣揚妙法示教利喜得殊",
    "T24n1451_012:0260c28": "勝解。其弟耽欲不肯出門。時大臣子及餘知",
    "T24n1451_012:0260c29": "友撫塵之類詣而告曰：『善友知不？王及王子",
    "T24n1451_012:0261a01": "并諸內宮大臣人眾，往毘&#x9262;尸佛所躬行禮",
    "T24n1451_012:0261a02": "敬，聽受妙法獲殊勝解。人身難得汝已得之，",
    "T24n1451_012:0261a03": "如何今時耽著婬欲不肯出門？』彼聞責已心",
    "T24n1451_012:0261a04": "生愧恥，俛仰相隨同行而去。時佛弟苾芻",
    "T24n1451_012:0261a05": "見諸徒侶共行而去，問曰：『何故君等將此一",
    "T24n1451_012:0261a06": "人共伴而去？』時彼同伴具以事白，苾芻曰：『我",
    "T24n1451_012:0261a07": "是佛弟，昔在家時於諸欲境極生耽著，幸蒙",
    "T24n1451_012:0261a08": "大師強牽令出，安隱將趣究竟涅槃。更有如",
    "T24n1451_012:0261a09": "是愚癡之輩與我相似，仁等慈悲強共將去",
    "T24n1451_012:0261a10": "誠為大善。今可往詣無上大師，得至佛所必",
    "T24n1451_012:0261a11": "生深信。』時彼同伴共至佛所，佛觀彼類稱根",
    "T24n1451_012:0261a12": "欲性而為說法。既得聞已深起信心，從座而",
    "T24n1451_012:0261a13": "起偏袒右肩，合掌向佛白言：『世尊！唯願大師",
    "T24n1451_012:0261a14": "及諸聖眾，明至我家入溫室澡浴。』佛默然受。",
    "T24n1451_012:0261a15": "彼知受已禮佛雙足奉辭而去，遂至王所申",
    "T24n1451_012:0261a16": "恭敬已，白言：『大王！我詣佛所聞法生信，於婬",
    "T24n1451_012:0261a17": "欲境起厭離心，奉請佛僧明至我家入溫室",
    "T24n1451_012:0261a18": "浴，如來大師慈悲為受，佛是人天所應供養，",
    "T24n1451_012:0261a19": "王今宜可灑掃街衢嚴飾城郭。』王作是念：『佛",
    "T24n1451_012:0261a20": "來入城我當嚴飾，然我之弟耽欲難諫，佛今",
    "T24n1451_012:0261a21": "調伏實誠希有。』答言：『甚善！汝今可去營辦",
    "T24n1451_012:0261a22": "澡浴所須之物，我當隨力嚴飾城隍。』弟生大",
    "T24n1451_012:0261a23": "喜辭王而去。王告諸臣曰：『當可唱令普告諸",
    "T24n1451_012:0261a24": "人：「明日世尊將入城內，諸舊住者及遠方",
    "T24n1451_012:0261a25": "來，汝等諸人咸當隨力，嚴飾城郭灑掃街衢，",
    "T24n1451_012:0261a26": "持諸香華迎大師入。」』臣奉王教普告令知具",
    "T24n1451_012:0261a27": "宣王&#x52C5;，時諸人眾於彼城中，除去瓦礫遍灑",
    "T24n1451_012:0261a28": "香水，燒諸妙香懸眾旛蓋散花供養，如天帝",
    "T24n1451_012:0261a29": "釋歡喜之園。時彼王弟辦諸香湯及香油等，",
    "T24n1451_012:0261b01": "莊嚴浴室敷置床座。毘&#x9262;尸佛漸欲至城，王",
    "T24n1451_012:0261b02": "及諸臣太子后妃宮人婇女及諸人眾，咸出",
    "T24n1451_012:0261b03": "奉迎遙禮佛足隨從入城。時彼王弟引佛世",
    "T24n1451_012:0261b04": "尊，入溫室內授香水等以充澡浴，見佛世尊",
    "T24n1451_012:0261b05": "身如金色，三十二相八十種好周遍莊嚴。見",
    "T24n1451_012:0261b06": "已歡喜生深信心，洗浴既竟著衣服已，即便",
    "T24n1451_012:0261b07": "頂禮世尊雙足，發是願言：『我今幸遇最上福",
    "T24n1451_012:0261b08": "田微申供養，願此善因於未來世，身得金色",
    "T24n1451_012:0261b09": "與佛無異。如世尊弟，於欲境中深生耽著",
    "T24n1451_012:0261b10": "強拔令出，得趣安隱究竟涅槃。願我當來得",
    "T24n1451_012:0261b11": "為佛弟，獲金色身亦復如是，我於欲境生耽",
    "T24n1451_012:0261b12": "著時，強牽令出愛染深河，得趣涅槃安隱之",
    "T24n1451_012:0261b13": "處。』汝等苾芻勿生異念，彼親慧王耽欲之弟，",
    "T24n1451_012:0261b14": "即難陀苾芻是。由於昔時請毘&#x9262;尸佛入浴",
    "T24n1451_012:0261b15": "室中香湯澡浴，淨心發願彼之善因，今為佛",
    "T24n1451_012:0261b16": "弟身作金色。我於耽著婬欲之境，強拔令出",
    "T24n1451_012:0261b17": "捨俗出家，究竟涅槃至安隱處。」",
    "T24n1451_012:0261b18": "[0261b18] 時諸苾芻更復有疑，請世尊曰：「大德！難陀苾",
    "T24n1451_012:0261b19": "芻曾作何業，今身感得三十大丈夫相？」佛告",
    "T24n1451_012:0261b20": "諸苾芻：「彼所作業廣說如前。乃往過去於聚",
    "T24n1451_012:0261b21": "落中，有一長者大富多財資生無乏，有一苑",
    "T24n1451_012:0261b22": "園花&#x83D3;茂盛，流泉浴池林木森竦，堪出家人",
    "T24n1451_012:0261b23": "棲隱之處。時有獨覺出現於世，哀愍眾生樂",
    "T24n1451_012:0261b24": "處閑靜，世間無佛唯此福田。于時有一獨覺",
    "T24n1451_012:0261b25": "尊者，遊行人間至斯聚落，周旋觀察屆彼園",
    "T24n1451_012:0261b26": "中，其守園人既見尊者，告言：『善來！為解勞",
    "T24n1451_012:0261b27": "倦，尊者住此。』即於中夜入火光定，園人見已",
    "T24n1451_012:0261b28": "作如是念：『此之大德成斯勝行。』即便夜起",
    "T24n1451_012:0261b29": "往就家尊，告言：『大家！宜於今者生慶喜心，於",
    "T24n1451_012:0261c01": "花園中有一大德來投我宿，成就妙行具足",
    "T24n1451_012:0261c02": "神通，放大光明遍照園內。』長者聞已疾往園",
    "T24n1451_012:0261c03": "中，禮雙足已作如是言：『聖者！仁為求食、我為",
    "T24n1451_012:0261c04": "福因，幸住此園我常施食。』彼見慇懃即便為",
    "T24n1451_012:0261c05": "受，住此園內入勝妙定解脫之樂。復作是念：",
    "T24n1451_012:0261c06": "『我此臭身輪迴生死，所應作者並已獲得，宜",
    "T24n1451_012:0261c07": "入圓寂永證無生。』作是念已即昇虛空，入火",
    "T24n1451_012:0261c08": "光定現諸神變，放大光明上燭紅輝下流清",
    "T24n1451_012:0261c09": "水，捨此身已神識不生，永證無餘妙涅槃界。",
    "T24n1451_012:0261c10": "時彼長者取其屍骸，焚以香木復持乳汁而",
    "T24n1451_012:0261c11": "滅其火，收餘身骨置新瓶中，造窣堵波懸諸",
    "T24n1451_012:0261c12": "旛蓋，深生敬信灑三十種眾妙香水，并發大",
    "T24n1451_012:0261c13": "願求諸相好。汝等苾芻勿生異念，往時長者",
    "T24n1451_012:0261c14": "即難陀是，由以勝妙供養敬信業故，今受",
    "T24n1451_012:0261c15": "果報感得三十殊妙勝相。」[0261c15] 時諸苾芻更有疑",
    "T24n1451_012:0261c16": "念，重請世尊：「大德！難陀苾芻曾作何業，若",
    "T24n1451_012:0261c17": "不出家棄塵俗者，必當紹繼力輪王位？」佛告",
    "T24n1451_012:0261c18": "諸苾芻：「難陀先世所造之業，果報熟時必當",
    "T24n1451_012:0261c19": "自受。廣如上說。過去世時此賢劫中人壽二",
    "T24n1451_012:0261c20": "萬歲，有迦攝波佛出現世間，十號具足，在婆",
    "T24n1451_012:0261c21": "羅&#x75C6;斯仙人墮處施鹿林中依止而住。時彼",
    "T24n1451_012:0261c22": "城中王名訖栗枳，以法化世為大法王，廣如",
    "T24n1451_012:0261c23": "上說。王有三子謂大中小。彼迦攝波佛施化",
    "T24n1451_012:0261c24": "事畢，猶如火盡入大涅槃。其王信敬取佛餘",
    "T24n1451_012:0261c25": "身，以諸香木栴檀沈水海岸牛頭天木香等，",
    "T24n1451_012:0261c26": "焚燒既訖滅以香乳，收其舍利置金寶瓶，造",
    "T24n1451_012:0261c27": "大宰堵波皆用四寶，縱廣正等一踰繕那、高",
    "T24n1451_012:0261c28": "半踰繕那，安相輪時王之中子親上中蓋。汝",
    "T24n1451_012:0261c29": "等苾芻勿生異念，時王中子者即難陀是。由",
    "T24n1451_012:0262a01": "於昔時敬心供養安置中蓋，斯之善業，於二",
    "T24n1451_012:0262a02": "千五百生中常為力輪王化一洲內，今此生",
    "T24n1451_012:0262a03": "中若不出家者，還作力輪王得大自在。」",
    "T24n1451_012:0262a04": "[0262a04] 時諸苾芻更復有疑，請問世尊：「大德！難陀苾",
    "T24n1451_012:0262a05": "芻曾作何業，於佛弟子善護根門最為第一？」",
    "T24n1451_012:0262a06": "佛言：「此由願力。難陀苾芻於迦攝波佛時捨",
    "T24n1451_012:0262a07": "俗出家，其親教師彼佛法中善護根門稱為",
    "T24n1451_012:0262a08": "第一，盡其形壽梵行自持，然於現身竟無證",
    "T24n1451_012:0262a09": "悟。於命終時便發誓願：『我於佛所盡斯形壽",
    "T24n1451_012:0262a10": "梵行自持，然於現身竟無所證。願我以此修",
    "T24n1451_012:0262a11": "行善根，此佛世尊記未來世有摩納婆當成",
    "T24n1451_012:0262a12": "正覺號釋迦牟尼，我於彼佛教法之中，出家",
    "T24n1451_012:0262a13": "離俗斷諸煩惱，獲阿羅漢，如親教師於斯佛",
    "T24n1451_012:0262a14": "所善護根門最為第一，我亦如是，於彼教中",
    "T24n1451_012:0262a15": "守護根門最為第一。』由彼願力，今於我所諸",
    "T24n1451_012:0262a16": "弟子中善護根門最為第一。如是苾芻！若純",
    "T24n1451_012:0262a17": "黑業得純黑報，若純白業得純白報，若雜業",
    "T24n1451_012:0262a18": "者當受雜報。是故汝等離純黑雜業，修純白",
    "T24n1451_012:0262a19": "業，如是應修。」"
}