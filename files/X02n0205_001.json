{
    "X02n0205_001:0887c06": "佛說阿彌陀佛根本祕密神呪經",
    "X02n0205_001:0887c08": "曹魏朝三藏菩提流支奉　詔譯",
    "X02n0205_001:0887c09": "如是我聞一時佛在舍衛國祇樹給孤獨園與大比",
    "X02n0205_001:0887c10": "丘眾千二百五十人俱皆是大阿羅漢眾所知識長",
    "X02n0205_001:0887c11": "老舍利弗摩訶目犍連摩訶迦葉摩訶迦旃涎摩訶",
    "X02n0205_001:0887c12": "俱絺羅離婆多周利槃陀伽難陀阿難陀羅睺羅憍",
    "X02n0205_001:0887c13": "梵波提賓頭盧頗羅墮迦留陀夷摩訶劫賓那薄狗",
    "X02n0205_001:0887c14": "羅阿菟樓駄如是等諸大弟子并諸菩薩摩訶薩文",
    "X02n0205_001:0887c15": "殊師利法王子阿逸多菩薩乾陀訶提菩薩常精進",
    "X02n0205_001:0887c16": "菩薩與如是等諸大菩薩及釋提桓因等無量諸天",
    "X02n0205_001:0887c17": "大眾俱。",
    "X02n0205_001:0887c18": "爾時佛告長老舍利弗從是西方過十萬億佛土有",
    "X02n0205_001:0887c19": "世界名曰極樂其土有佛號阿彌陀今現在說法舍",
    "X02n0205_001:0887c20": "利弗彼土何故名為極樂其國眾生無有眾苦但受",
    "X02n0205_001:0887c21": "諸樂故名極樂。",
    "X02n0205_001:0887c22": "又舍利弗極樂國土七重欄楯七重羅網七重行樹",
    "X02n0205_001:0887c23": "皆是四寶周帀圍遶是故彼國名曰極樂。",
    "X02n0205_001:0887c24": "又舍利弗極樂國土有七寶池八功德水充滿其中",
    "X02n0205_001:0888a01": "池底純以金沙布地四邊階道金銀瑠璃玻[王*梨]合成",
    "X02n0205_001:0888a02": "上有樓閣亦以金銀瑠璃玻[王*梨]硨磲赤珠瑪瑙而嚴",
    "X02n0205_001:0888a03": "飾之池中蓮華大如車輪青色青光黃色黃光赤色",
    "X02n0205_001:0888a04": "赤光白色白光微妙香潔舍利弗極樂國土成就如",
    "X02n0205_001:0888a05": "是功德莊嚴。",
    "X02n0205_001:0888a06": "又舍利弗彼佛國土常作天樂黃金為地晝夜六時",
    "X02n0205_001:0888a07": "而雨曼陀羅華其國眾生常以清旦各以衣裓盛眾",
    "X02n0205_001:0888a08": "妙華供養他方十萬億佛即以食時還到本國飯食",
    "X02n0205_001:0888a09": "經行舍利弗極樂國土成就如是功德莊嚴。",
    "X02n0205_001:0888a10": "復次舍利弗彼國常有種種奇妙雜色之鳥白鵠孔",
    "X02n0205_001:0888a11": "雀鸚鵡舍利迦陵頻伽共命之鳥是諸眾鳥晝夜六",
    "X02n0205_001:0888a12": "時出和雅音其音演暢五根五力七菩提分八聖道",
    "X02n0205_001:0888a13": "分如是等法其土眾生聞是音已皆悉念佛念法念",
    "X02n0205_001:0888a14": "僧舍利弗汝勿謂此鳥實是罪報所生所以者何彼",
    "X02n0205_001:0888a15": "佛國土無三惡趣舍利弗其佛國土尚無三惡道之",
    "X02n0205_001:0888a16": "名何況有實是諸眾鳥皆是阿彌陀佛欲令法音宣",
    "X02n0205_001:0888a17": "流變化所作舍利弗彼佛國土微風吹動諸寶行樹",
    "X02n0205_001:0888a18": "及寶羅網出微妙音譬如百千種樂同時俱作聞是",
    "X02n0205_001:0888a19": "音者皆自然生念佛念法念僧之心舍利弗其佛國",
    "X02n0205_001:0888a20": "土成就如是功德莊嚴。",
    "X02n0205_001:0888a21": "舍利弗於汝意云何彼佛何故號阿彌陀舍利弗彼",
    "X02n0205_001:0888a22": "佛光明無量照十方國無所障礙是故號為阿彌陀",
    "X02n0205_001:0888a23": "又舍利弗彼佛壽命及其人民無量無邊阿僧祇劫",
    "X02n0205_001:0888a24": "故名阿彌陀舍利弗阿彌陀佛成佛已來於今十劫",
    "X02n0205_001:0888b01": "又舍利弗彼佛有無量無邊聲聞弟子皆阿羅漢非",
    "X02n0205_001:0888b02": "是算數之所能知諸菩薩眾亦復如是舍利弗彼佛",
    "X02n0205_001:0888b03": "國土成就如是功德莊嚴。",
    "X02n0205_001:0888b04": "又舍利弗極樂國土眾生生者皆是阿鞞跋致其中",
    "X02n0205_001:0888b05": "多有一生補處其數甚多非是算數所能知之但可",
    "X02n0205_001:0888b06": "以無量無邊阿僧祇劫說舍利弗眾生聞者應當發",
    "X02n0205_001:0888b07": "願願生彼國所以者何得與如是諸上善人俱會一",
    "X02n0205_001:0888b08": "處舍利弗不可以少善根福德因緣得生彼國。",
    "X02n0205_001:0888b09": "又舍利弗阿彌陀佛有根本祕密陀羅尼神呪是名",
    "X02n0205_001:0888b10": "拔一切業障根本得生極樂淨土神呪即說呪曰。",
    "X02n0205_001:0888b11": "南無阿彌多婆夜哆(多曷切)(一)他伽跢(都餓切)(二)夜哆地(途賣切)(三)",
    "X02n0205_001:0888b12": "夜他阿彌利(上聲)(四)都婆毗(五)阿彌利哆(六)悉耽婆毗",
    "X02n0205_001:0888b13": "(七)阿彌利哆(八)毗迦蘭諦(九)阿彌利哆(十)毗迦蘭哆",
    "X02n0205_001:0888b14": "(十一)伽彌膩(十二)伽伽那(十三)枳多迦隸(十四)莎婆訶(十五)",
    "X02n0205_001:0888b15": "佛言若有善男子善女人能誦此呪者阿彌陀佛常",
    "X02n0205_001:0888b16": "住其頂日夜擁護無令怨家而得其便現世常得安",
    "X02n0205_001:0888b17": "穩臨命終時任運往生極樂國土。",
    "X02n0205_001:0888b18": "又舍利弗阿彌陀佛名號具足無量無邊不可思議",
    "X02n0205_001:0888b19": "甚深祕密殊勝微妙無上功德所以者何阿彌陀佛",
    "X02n0205_001:0888b20": "三字中有十方三世一切諸佛一切諸菩薩聲聞阿",
    "X02n0205_001:0888b21": "羅漢一切諸經陀羅尼神呪無量行法是故彼佛名",
    "X02n0205_001:0888b22": "號即是為無上真實至極大乘之法即是為無上殊",
    "X02n0205_001:0888b23": "勝清淨了義妙行即是為無上最勝微妙陀羅尼而",
    "X02n0205_001:0888b24": "說偈曰。",
    "X02n0205_001:0888c01": "　阿字十方三世佛　　彌字一切諸菩薩",
    "X02n0205_001:0888c02": "　陀字八萬諸聖教　　三字之中是具足",
    "X02n0205_001:0888c03": "舍利弗若有眾生聞說阿彌陀佛不可思議功德歡",
    "X02n0205_001:0888c04": "喜踊躍至心稱念深信不懈於現在身受無比樂或",
    "X02n0205_001:0888c05": "轉貧賤獲得富貴或得果免宿業所追病患之苦或",
    "X02n0205_001:0888c06": "轉短命得壽延長或怨家變恨得子孫繁榮身心安",
    "X02n0205_001:0888c07": "樂如意滿足如是功德不可稱計。",
    "X02n0205_001:0888c08": "舍利弗若有善男子善女人聞說阿彌陀佛執持名",
    "X02n0205_001:0888c09": "號若一日若二日若三日若四日若五日若六日若",
    "X02n0205_001:0888c10": "七日一心不亂專持名號以稱名故諸罪消滅即是",
    "X02n0205_001:0888c11": "多善根福德因緣其人臨命終時阿彌陀佛與諸聖",
    "X02n0205_001:0888c12": "眾現在其前是人終時心不顛倒即得往生阿彌陀",
    "X02n0205_001:0888c13": "佛極樂國土舍利弗我見是利故說此言若有眾生",
    "X02n0205_001:0888c14": "聞是說者應當發願生彼國土。",
    "X02n0205_001:0888c15": "舍利弗如我今者讚歎阿彌陀佛不可思議功德東",
    "X02n0205_001:0888c16": "方亦有阿閦鞞佛須彌相佛大須彌佛須彌光佛妙",
    "X02n0205_001:0888c17": "音佛如是等恒河沙數諸佛各於其國出廣長舌相",
    "X02n0205_001:0888c18": "徧覆三千大千世界說誠實言汝等眾生當信是稱",
    "X02n0205_001:0888c19": "讚不可思議功德一切諸佛所護念經。",
    "X02n0205_001:0888c20": "舍利弗南方世界有日月燈佛名聞光佛大焰肩佛",
    "X02n0205_001:0888c21": "須彌燈佛無量精進佛如是等恒河沙數諸佛各於",
    "X02n0205_001:0888c22": "其國出廣長舌相徧覆三千大千世界說誠實言汝",
    "X02n0205_001:0888c23": "等眾生當信是彌讚不可思議功德一切諸佛所護",
    "X02n0205_001:0888c24": "念經。",
    "X02n0205_001:0889a01": "舍利弗西方世界有無量壽佛無量相佛無量幢佛",
    "X02n0205_001:0889a02": "大光佛大明佛寶相佛淨光佛如是等恒河沙數諸佛",
    "X02n0205_001:0889a03": "各於其國出廣長舌相徧覆三千大千世界說誠實",
    "X02n0205_001:0889a04": "言汝等眾生當信是稱讚不可思議功德一切諸佛所",
    "X02n0205_001:0889a05": "護念經舍利弗北方世界有焰肩佛最勝音佛難[公*且]",
    "X02n0205_001:0889a06": "佛日生佛網明佛如是等恒河沙數諸佛各於其國",
    "X02n0205_001:0889a07": "出廣長舌相徧覆三千大千世界說誠實言汝等眾",
    "X02n0205_001:0889a08": "生當信是稱讚不可思議功德一切諸佛所護念經",
    "X02n0205_001:0889a09": "舍利弗下方世界有師子佛名聞佛名光佛達摩佛",
    "X02n0205_001:0889a10": "法幢佛持法佛如是等恒河沙數諸佛各於其國出",
    "X02n0205_001:0889a11": "廣長舌相徧覆三千大千世界說誠實言汝等眾生",
    "X02n0205_001:0889a12": "當信是稱讚不可思議功德一切諸佛所護念經。",
    "X02n0205_001:0889a13": "舍利弗上方世界有梵音佛宿王佛香上佛香光佛",
    "X02n0205_001:0889a14": "大焰肩佛雜色寶華嚴身佛沙羅樹王佛寶華德佛",
    "X02n0205_001:0889a15": "見一切義佛如須彌山佛如是等恒河沙數諸佛各",
    "X02n0205_001:0889a16": "於其國出廣長舌相徧覆三千大千世界說誠實言",
    "X02n0205_001:0889a17": "汝等眾生當信是稱讚不可思議功德一切諸佛所",
    "X02n0205_001:0889a18": "護念經。",
    "X02n0205_001:0889a19": "舍利弗於汝意云何何故名為一切諸佛所護念經",
    "X02n0205_001:0889a20": "舍利弗若有善男子善女人聞是諸佛所說名及經",
    "X02n0205_001:0889a21": "名者是諸善男子善女人皆為一切諸佛共所護念",
    "X02n0205_001:0889a22": "皆得不退轉於阿耨多羅三藐三菩提是故舍利弗",
    "X02n0205_001:0889a23": "汝等皆當信受我語及諸佛所說舍利弗若有人已",
    "X02n0205_001:0889a24": "發願今發願當發願欲生阿彌陀佛國者是諸人等",
    "X02n0205_001:0889b01": "皆得不退轉於阿耨多羅三藐三菩提於彼國土若",
    "X02n0205_001:0889b02": "已生若今生若當生是故舍利弗諸善男子善女人",
    "X02n0205_001:0889b03": "若有信者應當發願生彼國土。",
    "X02n0205_001:0889b04": "舍利弗如我今者稱讚諸佛不可思議功德彼諸佛",
    "X02n0205_001:0889b05": "等亦稱說我不可思議功德而作是言釋迦牟尼佛",
    "X02n0205_001:0889b06": "能為甚難希有之事能於娑婆國土五濁惡世劫濁",
    "X02n0205_001:0889b07": "見濁煩惱濁眾生濁命濁中得阿耨多羅三藐三菩",
    "X02n0205_001:0889b08": "提為諸眾生說是一切世間難信之法舍利弗當知",
    "X02n0205_001:0889b09": "我於五濁惡世行此難事得阿耨多羅三藐三菩提",
    "X02n0205_001:0889b10": "為一切世間說此難信之法是為甚難佛說此經已",
    "X02n0205_001:0889b11": "舍利弗及諸比丘一切世間天人阿脩羅等聞佛所",
    "X02n0205_001:0889b12": "說歡喜信受作禮而去。",
    "X02n0205_001:0889b13": "佛說阿彌陀佛根本祕密神呪經"
}