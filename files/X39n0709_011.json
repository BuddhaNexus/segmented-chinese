{
    "X39n0709_011:0435a11": "毗尼止持會集卷第十一",
    "X39n0709_011:0435a13": "金陵寶華山弘律沙門 讀體 集",
    "X39n0709_011:0435a14": "第四十一與外道食戒",
    "X39n0709_011:0435a15": "[0435a15] 若比丘。外道男外道女自手與食者。波逸提。",
    "X39n0709_011:0435a16": "[0435a16] 緣起 此戒有二制。世尊將諸弟子。從拘薩羅國",
    "X39n0709_011:0435a17": "遊行。至舍衛城。諸檀越供養佛僧。大得餅食。佛敕",
    "X39n0709_011:0435a18": "阿難分餅與眾僧。分已故有餘在。世尊復令以此",
    "X39n0709_011:0435a19": "餅與乞人。彼乞兒眾中有一&#x8EB6;形外道女。顏貌端",
    "X39n0709_011:0435a20": "正。阿難付餅。餅黏相著。謂是一餅。與此女人。女得",
    "X39n0709_011:0435a21": "餅已。即問旁人。汝得幾餅。如是轉相推問。彼得一",
    "X39n0709_011:0435a22": "者遂生疑謗。時會中有一梵志。在此食已。便向拘",
    "X39n0709_011:0435a23": "薩羅國。道逢一篤信相士。問從何來。報言。從舍衛",
    "X39n0709_011:0435a24": "國。於禿頭居士邊得食來。復問。何者是禿頭居士。",
    "X39n0709_011:0435b01": "報言。沙門瞿曇是。相士言。汝是何人。食他食已。發",
    "X39n0709_011:0435b02": "此惡言。篤信相士至僧伽藍中。如所聞事。語諸比",
    "X39n0709_011:0435b03": "丘。以此二因緣。佛故制云。若比丘與&#x8EB6;形外道若",
    "X39n0709_011:0435b04": "男若女食者波逸提。此初結戒也。後諸外道等皆",
    "X39n0709_011:0435b05": "有怨言。一二外道有過。我曹復有何過。而不得食",
    "X39n0709_011:0435b06": "耶。佛知令置地與。若使人與。更加自手與之語。此",
    "X39n0709_011:0435b07": "第二結戒也。由外道事長物譏嫌。制斯學處。",
    "X39n0709_011:0435b08": "[0435b08] 釋義 律云。外道者&#x8EB6;形異學人(薩婆多論云。除佛五眾出家。餘",
    "X39n0709_011:0435b09": "殘出家。皆名外道。言&#x8EB6;形者。乃據緣起因人而制。准薩婆多。則無論&#x8EB6;形非&#x8EB6;形。一切外道皆不聽自手",
    "X39n0709_011:0435b10": "與食)。自手與者(謂自親手授與。致令彼生憍慢。而無慚&#x803B;也)。食者(謂五正食非五",
    "X39n0709_011:0435b11": "正食也)。",
    "X39n0709_011:0435b12": "[0435b12] 結罪 是中犯者。若自手與外道男女食而受者。",
    "X39n0709_011:0435b13": "波逸提 與而不受者。突吉羅 方便欲與而不",
    "X39n0709_011:0435b14": "與還變悔者。一切突吉羅。",
    "X39n0709_011:0435b15": "[0435b15] 此戒具三緣。方成本罪。一是外道。二親手與。三彼",
    "X39n0709_011:0435b16": "已受之。",
    "X39n0709_011:0435b17": "[0435b17] 兼制 比丘尼突吉羅(同制別學按尼本律亦犯波逸提)。式叉摩",
    "X39n0709_011:0435b18": "那沙彌沙彌尼突吉羅。是為犯。",
    "X39n0709_011:0435b19": "[0435b19] 隨開 不犯者。若捨著地與。若使人與。若與父母。",
    "X39n0709_011:0435b20": "與塔作人僧房作人。計作食價與。若勢力強奪。及",
    "X39n0709_011:0435b21": "最初未制戒等。是為不犯。",
    "X39n0709_011:0435b22": "[0435b22] 根本律云。或欲以食因緣除彼惡見與。亦無犯(此是",
    "X39n0709_011:0435b23": "四攝之一。令彼反邪歸正。與大乘善權同也)。",
    "X39n0709_011:0435b24": "[0435b24] 會採 十誦律云。不犯者。若彼有病。若親里。若求",
    "X39n0709_011:0435c01": "出家時與(謂於四月羯磨共住。試探彼心之時也)。未受食。不應與他。",
    "X39n0709_011:0435c02": "先受已。後當與彼 若父母。若繫閉人。急須食人。",
    "X39n0709_011:0435c03": "&#x59D9;身女人。應正觀多少與之 畜生應與一口。",
    "X39n0709_011:0435c04": "[0435c04] 五分律云。若外道來乞。應以己分一摶。別著一處",
    "X39n0709_011:0435c05": "使其自取。不應持僧分與 若乞乞兒乞狗乞鳥。",
    "X39n0709_011:0435c06": "應量己食。多少取分。然後減以乞之。不得取分外",
    "X39n0709_011:0435c07": "為施(若乞謂比丘乞食之時)。",
    "X39n0709_011:0435c08": "[0435c08] 僧祗律云。若比丘父母兄弟姊妹在外道中出家",
    "X39n0709_011:0435c09": "者。亦不得自手與食。當使淨人與食。",
    "X39n0709_011:0435c10": "[0435c10] 此戒大乘同學。或觀機得與。",
    "X39n0709_011:0435c11": "[0435c11] 引證 賢愚經云。目連&#x643A;福增比丘。入海行次。見",
    "X39n0709_011:0435c12": "一大樹。多蟲圍唼其身。乃至枝葉無有空處鍼頭",
    "X39n0709_011:0435c13": "許。大叫震動。如地獄聲。比丘問目連。目連告曰。是",
    "X39n0709_011:0435c14": "瀨利吒營事比丘。用僧祗物華果飲食。送與白衣。",
    "X39n0709_011:0435c15": "受此華報。後墮地獄。樹唼諸蟲。即是得物之人。",
    "X39n0709_011:0435c16": "[0435c16] 附考 阿含經云。若復有人。以父著左肩上。以母",
    "X39n0709_011:0435c17": "著右肩上。至千萬歲。衣被飲食。&#x7240;榻臥具。病瘦醫",
    "X39n0709_011:0435c18": "藥。即於肩上放屎溺。而猶不能得報其恩。",
    "X39n0709_011:0435c19": "[0435c19] 婆沙論云。如經所說。佛告苾芻。當知若有孝子。一",
    "X39n0709_011:0435c20": "肩擔父。一肩擔母。經於百年。處處遊歷。猶非真實",
    "X39n0709_011:0435c21": "報父母恩。若有孝子。能勸父母。於佛法僧因果等",
    "X39n0709_011:0435c22": "法。未信者信。信者增長。無淨戒者勸受持戒。有慳",
    "X39n0709_011:0435c23": "貪者勸行惠施。無勝慧者勸修勝慧。令善住安。以",
    "X39n0709_011:0435c24": "自調伏。乃名真實報父母恩。",
    "X39n0709_011:0436a01": "第四十二詣餘家不囑授戒",
    "X39n0709_011:0436a02": "[0436a02] 若比丘先受請已。前食後食詣餘家。不囑授餘比丘。",
    "X39n0709_011:0436a03": "除餘時。波逸提。餘時者。病時。作衣時。施衣時。是謂時。",
    "X39n0709_011:0436a04": "[0436a04] 緣起 此戒有六制。佛在舍衛國給孤獨園。城中",
    "X39n0709_011:0436a05": "有一長者。是跋難陀親友。為跋難陀故。設食請僧。",
    "X39n0709_011:0436a06": "待跋難陀至。乃行飲食。而跋難陀小食時。更詣餘",
    "X39n0709_011:0436a07": "家。時垂欲過方來。諸比丘飲食不得飽滿。佛知制",
    "X39n0709_011:0436a08": "云。先受請小食時。至餘家者犯。此初結戒也。復有",
    "X39n0709_011:0436a09": "一大臣。是跋難陀知舊。遣使送新果。至僧伽藍。待",
    "X39n0709_011:0436a10": "跋難陀分與眾僧。而彼後食已。方詣餘家。時過乃",
    "X39n0709_011:0436a11": "還。使眾僧不得食新果。故制先受請前食後食至",
    "X39n0709_011:0436a12": "餘家者犯。此第二結戒也。又羅閱城中眾僧大有",
    "X39n0709_011:0436a13": "請處。諸比丘皆畏慎。不敢入城受請。白佛。佛言。聽",
    "X39n0709_011:0436a14": "相囑授入城。此第三結戒也。時病比丘先語檀越",
    "X39n0709_011:0436a15": "家。作&#x7FAE;及粥飯。畏慎不敢入城。恐犯。故開病時。此",
    "X39n0709_011:0436a16": "第四結戒也。又諸比丘作衣時到。或須大小釜瓶",
    "X39n0709_011:0436a17": "杓等器。皆畏慎不敢入城。故開作衣時。此第五結",
    "X39n0709_011:0436a18": "戒也。又諸比丘施衣時到。或有已得施衣處。或有",
    "X39n0709_011:0436a19": "方當求索。彼畏慎不敢入城。故開施衣時。此第六",
    "X39n0709_011:0436a20": "結戒也。由俗家事過限廢闕煩惱。制斯學處。",
    "X39n0709_011:0436a21": "[0436a21] 釋義 文分二節。先受請下明其所犯。餘時者下",
    "X39n0709_011:0436a22": "明其隨開。律云。前食者明相出至食時。後食者。從",
    "X39n0709_011:0436a23": "食時至日中。餘比丘者一界共住也。病者如上。作",
    "X39n0709_011:0436a24": "衣時者。自恣竟。無迦絺那衣一月。有迦絺那衣五",
    "X39n0709_011:0436b01": "月。乃至衣上作馬齒一縫是。施衣時者。一月五月",
    "X39n0709_011:0436b02": "亦爾。除此已餘時。勸化作食。並施衣也。若比丘囑",
    "X39n0709_011:0436b03": "授欲詣村。而中道還。失前囑授。若欲去時。當更囑",
    "X39n0709_011:0436b04": "授。若囑授詣村。乃更詣餘家。若囑授至白衣家。乃",
    "X39n0709_011:0436b05": "更往庫藏處。或聚落邊房。或比丘尼寺。若即白衣",
    "X39n0709_011:0436b06": "家還出。皆失前囑授。應更囑授而往。",
    "X39n0709_011:0436b07": "[0436b07] 結罪 是中犯者。若先受請已。前食後食詣餘家。",
    "X39n0709_011:0436b08": "不囑授比丘入村者。波逸提 若一&#x811A;在門內。一",
    "X39n0709_011:0436b09": "&#x811A;在門外。方便莊嚴。欲去而不去。一切突吉羅(莊嚴",
    "X39n0709_011:0436b10": "者謂著衣整儀也)。",
    "X39n0709_011:0436b11": "[0436b11] 此戒具三緣。方成本罪。一同眾受請而檀越為己。",
    "X39n0709_011:0436b12": "二不囑餘比丘而任意他往。三兩&#x811A;出門。",
    "X39n0709_011:0436b13": "[0436b13] 兼制 比丘尼波逸提(同制同學)。式叉摩那沙彌沙彌",
    "X39n0709_011:0436b14": "尼突吉羅。是為犯。",
    "X39n0709_011:0436b15": "[0436b15] 隨開 不犯者。若無比丘不囑授。至庫藏聚落邊",
    "X39n0709_011:0436b16": "房。至所囑家。若勢力所持。或命難。梵行難。及最初",
    "X39n0709_011:0436b17": "未制戒等。是為不犯。",
    "X39n0709_011:0436b18": "[0436b18] 會採 薩婆多論云。雖大界內近寺白衣家不白。",
    "X39n0709_011:0436b19": "亦犯墮(所謂以有村來五意故除。如作持結衣界中明)。若白而還晚。令僧",
    "X39n0709_011:0436b20": "惱者。突吉羅。",
    "X39n0709_011:0436b21": "[0436b21] 律攝云。若語施主。我設不來。應與僧食。勿令廢闕",
    "X39n0709_011:0436b22": " 若施主不以此人而為先首。並無犯。",
    "X39n0709_011:0436b23": "[0436b23] 此戒大乘同學。",
    "X39n0709_011:0436b24": "第四十三食家強坐戒",
    "X39n0709_011:0436c01": "[0436c01] 若比丘在食家中有寶。強安坐者。波逸提。",
    "X39n0709_011:0436c02": "[0436c02] 緣起 佛在舍衛國給孤獨園。迦留陀夷本處俗",
    "X39n0709_011:0436c03": "時。同友白衣婦名齋優婆私。彼此顏貌端正。各相",
    "X39n0709_011:0436c04": "繫意。時迦留陀夷著衣持&#x9262;。至家就座而坐。時齋",
    "X39n0709_011:0436c05": "優婆私。洗浴莊嚴其身。夫主心極愛敬。未曾相離。",
    "X39n0709_011:0436c06": "夫主問迦留陀夷。汝須何等。報言須食。即使婦與",
    "X39n0709_011:0436c07": "食。食已坐住不去。夫主云。汝向者言須食。已與食",
    "X39n0709_011:0436c08": "竟。何以不去耶。齋優婆私現相令其不去。時夫主",
    "X39n0709_011:0436c09": "瞋恚言。我今捨汝出去。隨汝在後。欲何所作。諸比",
    "X39n0709_011:0436c10": "丘聞知。白佛結戒。由詣他家及婬煩惱。制斯學處。",
    "X39n0709_011:0436c11": "乃初篇婬根本種類。",
    "X39n0709_011:0436c12": "[0436c12] 釋義 律云。食者。男以女為食。女以男為食。故名",
    "X39n0709_011:0436c13": "食家。寶者。硨磲碼&#x78AF;珍珠琥珀金銀。強安坐者(謂他",
    "X39n0709_011:0436c14": "不許。而自縱己情。故名為強。放身就座。名為安坐。按此戒因知他男女有欲意時。須交合故。強安坐以",
    "X39n0709_011:0436c15": "妨他事。令其所欲不得隨意。致生恚恨得罪。不從有寶得罪。而言有寶者。或有寶。則是夫婦可行欲處故",
    "X39n0709_011:0436c16": "耳)。",
    "X39n0709_011:0436c17": "[0436c17] 結罪 是中犯者。若在食家有寶。強安坐者。波逸",
    "X39n0709_011:0436c18": "提 若盲不聾 若聾不盲 若立不坐。盡突吉",
    "X39n0709_011:0436c19": "羅。",
    "X39n0709_011:0436c20": "[0436c20] 此戒具四緣。方成本罪。一必欲心染著。二非斷欲",
    "X39n0709_011:0436c21": "食家。三無有知男子。四須有寶強坐。",
    "X39n0709_011:0436c22": "[0436c22] 兼制 比丘尼波逸提(同制同學)。式叉摩那沙彌沙彌",
    "X39n0709_011:0436c23": "尼突吉羅。是為犯。",
    "X39n0709_011:0436c24": "[0436c24] 隨開 不犯者。若入食家中。有寶舒手。及戶處坐。",
    "X39n0709_011:0437a01": "若有二比丘為伴。或有客人在一處。不盲不聾。不",
    "X39n0709_011:0437a02": "聾不盲。或從前過不住。或卒病發倒地。或為勢力",
    "X39n0709_011:0437a03": "所持。或被繫閉。或命難。梵行難。及最初未制戒等。",
    "X39n0709_011:0437a04": "是為不犯。",
    "X39n0709_011:0437a05": "[0437a05] 會採 十誦律云。若女人受一日戒。男子不受。若",
    "X39n0709_011:0437a06": "男子受一日戒。女人不受。是家中坐。突吉羅 若",
    "X39n0709_011:0437a07": "二俱受者。不犯。",
    "X39n0709_011:0437a08": "[0437a08] 薩婆多論云。若斷婬家。若受齋家。若自有所尊重",
    "X39n0709_011:0437a09": "人在座。謂和尚阿闍黎父母。若此舍多人出入處。",
    "X39n0709_011:0437a10": "皆不犯。",
    "X39n0709_011:0437a11": "[0437a11] 此戒大乘同學。",
    "X39n0709_011:0437a12": "第四十四食家屏坐戒",
    "X39n0709_011:0437a13": "[0437a13] 若比丘食家中有寶。在屏處坐者。波逸提。",
    "X39n0709_011:0437a14": "[0437a14] 緣起 佛在舍衛國給孤獨園。迦留陀夷自念言。",
    "X39n0709_011:0437a15": "世尊制戒。食家中有寶不應安坐。應在舒手及戶",
    "X39n0709_011:0437a16": "處坐。即便往彼家。在戶扇後坐。與齋優婆私共語。",
    "X39n0709_011:0437a17": "有乞食比丘。來至彼家。聞迦留陀夷語聲。嫌責言。",
    "X39n0709_011:0437a18": "云何在食家有寶屏處坐。令我等不知為何所作。",
    "X39n0709_011:0437a19": "白佛結戒。由向俗家為婬煩惱。制斯學處。乃初篇",
    "X39n0709_011:0437a20": "婬根本種類。",
    "X39n0709_011:0437a21": "[0437a21] 釋義 律云。食家如上。寶亦如上。屏處者。若樹牆",
    "X39n0709_011:0437a22": "壁籬障。若衣障及餘物障。",
    "X39n0709_011:0437a23": "[0437a23] 結罪 是中犯者。食家中有寶。在屏處坐者。波逸",
    "X39n0709_011:0437a24": "提 若盲而不聾 若聾而不盲 若立而不坐。",
    "X39n0709_011:0437b01": "盡突吉羅。",
    "X39n0709_011:0437b02": "[0437b02] 此戒具四緣。方成本罪。一欲心染著。二食家有寶。",
    "X39n0709_011:0437b03": "三無伴獨入。四屏坐共語。",
    "X39n0709_011:0437b04": "[0437b04] 兼制 比丘尼波逸提(同制同學)。式叉摩那沙彌沙彌",
    "X39n0709_011:0437b05": "尼突吉羅。是為犯。",
    "X39n0709_011:0437b06": "[0437b06] 隨開 不犯者。若在食家中有寶。坐舒手得及戶。",
    "X39n0709_011:0437b07": "使乞食比丘見。若有二比丘為伴。若有客在一處。",
    "X39n0709_011:0437b08": "不盲不聾。或從前過不住。或卒病倒地。勢力者所",
    "X39n0709_011:0437b09": "持。或被繫閉。若命難。梵行難。及最初未制戒等。是",
    "X39n0709_011:0437b10": "為不犯。",
    "X39n0709_011:0437b11": "[0437b11] 此戒大乘同學。",
    "X39n0709_011:0437b12": "第四十五獨與女人坐戒",
    "X39n0709_011:0437b13": "[0437b13] 若比丘獨與女人露地坐。波逸提。",
    "X39n0709_011:0437b14": "[0437b14] 緣起 佛在舍衛國給孤獨園。亦起自迦留陀夷。",
    "X39n0709_011:0437b15": "往彼齋優婆私家。在露地共一處坐語。有乞食比",
    "X39n0709_011:0437b16": "丘。來至其家。見己嫌責。白佛結戒。因招譏嫌。制斯",
    "X39n0709_011:0437b17": "學處。乃初篇婬根本種類。",
    "X39n0709_011:0437b18": "[0437b18] 釋義 律云。女人者。有智命根不斷。獨者。一女人",
    "X39n0709_011:0437b19": "一比丘。露地坐者(揀非屏處)。",
    "X39n0709_011:0437b20": "[0437b20] 結罪 是中犯者。獨與女人露地共一處坐。波逸",
    "X39n0709_011:0437b21": "提 若盲不聾 若聾不盲 若立不坐。盡突吉",
    "X39n0709_011:0437b22": "羅。",
    "X39n0709_011:0437b23": "[0437b23] 此戒具三緣。方成本罪。一欲心染著。二獨無伴侶。",
    "X39n0709_011:0437b24": "三露坐共語(此並上二戒犯與不犯皆同。今一一詳出者。為便初學故)。",
    "X39n0709_011:0437c01": "[0437c01] 兼制 比丘尼波逸提(同制同學)式叉摩那沙彌沙彌",
    "X39n0709_011:0437c02": "尼突吉羅。是為犯。",
    "X39n0709_011:0437c03": "[0437c03] 隨開 不犯者。有二比丘為伴。或有識別人在邊。",
    "X39n0709_011:0437c04": "不盲不聾。或從過不住。或卒病倒地。或勢力所持。",
    "X39n0709_011:0437c05": "或繫閉。或命難。梵行難。及最初未制戒等。是為不",
    "X39n0709_011:0437c06": "犯。",
    "X39n0709_011:0437c07": "[0437c07] 會採 十誦律云。相去一丈坐。波逸提 相去丈",
    "X39n0709_011:0437c08": "五坐。突吉羅 過二丈不犯。",
    "X39n0709_011:0437c09": "[0437c09] 律攝云。若與非人女。半擇迦女。及未堪行婬境。若",
    "X39n0709_011:0437c10": "聾騃等。共屏坐時。咸得惡作。",
    "X39n0709_011:0437c11": "[0437c11] 此戒大乘同學。",
    "X39n0709_011:0437c12": "第四十六故使他不得食戒",
    "X39n0709_011:0437c13": "[0437c13] 若比丘語餘比丘如是語。大德。共至聚落當與食。彼",
    "X39n0709_011:0437c14": "比丘竟不教與是比丘食。語言汝去。我與汝一處。若",
    "X39n0709_011:0437c15": "坐若語不樂。獨坐獨語樂。以此因緣非餘。方便遣去。",
    "X39n0709_011:0437c16": "波逸提。",
    "X39n0709_011:0437c17": "[0437c17] 緣起 佛在舍衛國給孤獨園。跋難陀與餘比丘",
    "X39n0709_011:0437c18": "共&#x9B2C;。結恨在心。後時語彼比丘言。汝隨我行。當與",
    "X39n0709_011:0437c19": "汝食。俱入舍衛城。將至無食處。周迴遍行。少時念",
    "X39n0709_011:0437c20": "言。彼出城至祗桓中。日時已過。即與彼言。未曾有。",
    "X39n0709_011:0437c21": "汝是大惡人。今由汝故。并使我不得食。可速去。我",
    "X39n0709_011:0437c22": "共汝若坐若語不樂。我獨坐獨語樂。便自至有食",
    "X39n0709_011:0437c23": "家而食。彼比丘出城至寺。日時已過。不得食乏極。",
    "X39n0709_011:0437c24": "有少欲比丘。聞已嫌責跋難陀。白佛結戒。由伴屬",
    "X39n0709_011:0438a01": "事不忍煩惱。制斯學處。",
    "X39n0709_011:0438a02": "[0438a02] 釋義 文分二節。語餘比丘下明其誑誘。彼比丘",
    "X39n0709_011:0438a03": "竟不教與是比丘食下結成所犯。律云。聚落四種",
    "X39n0709_011:0438a04": "如上。當汝與食者(謂欲惱他故。作此誑言。以誘戲之也)。食者(謂時食。非時不",
    "X39n0709_011:0438a05": "得食也)。語言汝去者(是驅遣之詞)。若坐若語不樂等者(是重",
    "X39n0709_011:0438a06": "彰驅遣。令生困惱之義 根本律云。坐謂禪思。語謂讀誦也)。以此因緣非餘者",
    "X39n0709_011:0438a07": "(謂正由嫌恨故使他絕食。以生惱為緣。非為餘利益事而遣去)。方便遣去者(謂假坐語",
    "X39n0709_011:0438a08": "不樂等。方便去之)。",
    "X39n0709_011:0438a09": "[0438a09] 結罪 是中犯者。若方便遣去。捨見聞處。波逸提",
    "X39n0709_011:0438a10": " 捨見處至聞處 捨聞處至見處。皆突吉羅",
    "X39n0709_011:0438a11": " 方便遣去。自捨見聞處。波逸提 捨見處至聞處",
    "X39n0709_011:0438a12": " 捨聞處至見處。皆突吉羅。",
    "X39n0709_011:0438a13": "[0438a13] 此戒具四緣。方成本罪。一心存舊恨欲使斷食。二",
    "X39n0709_011:0438a14": "人須稟具。三呼作伴往。四時將正午遣離見聞處",
    "X39n0709_011:0438a15": "兼制 比丘尼波逸提(同制同學)。式叉摩那沙彌沙彌",
    "X39n0709_011:0438a16": "尼突吉羅。是為犯。",
    "X39n0709_011:0438a17": "[0438a17] 隨開 不犯者。與食遣去。若病若無威儀人見不",
    "X39n0709_011:0438a18": "喜者。語言汝去。我當送食。至僧伽藍中。彼若破戒",
    "X39n0709_011:0438a19": "破見破威儀。若眾中所舉。若被擯若應擯。若見命",
    "X39n0709_011:0438a20": "難淨行難。及最初未制戒等。是為不犯。",
    "X39n0709_011:0438a21": "[0438a21] 會採 五分律云。作此惱餘四眾。突吉羅 尼作",
    "X39n0709_011:0438a22": "此惱二眾。波逸提 惱餘三眾。突吉羅。",
    "X39n0709_011:0438a23": "[0438a23] 薩婆多論云。若來未入城門令還者。突吉羅 若",
    "X39n0709_011:0438a24": "入城門令還者。突吉羅 若未入白衣家。外門中",
    "X39n0709_011:0438b01": "門內門令還者。突吉羅 若入內門。未至聞處。令",
    "X39n0709_011:0438b02": "還者。突吉羅 若至聞處令還者。波逸提。",
    "X39n0709_011:0438b03": "[0438b03] 律攝云。若隨醫教為病令斷食者。無犯。",
    "X39n0709_011:0438b04": "[0438b04] 此戒大乘同學。",
    "X39n0709_011:0438b05": "第四十七過受藥戒",
    "X39n0709_011:0438b06": "[0438b06] 若比丘受四月請與藥。無病比丘應受。若過受。除常",
    "X39n0709_011:0438b07": "請更請分請盡形壽請。波逸提。",
    "X39n0709_011:0438b08": "[0438b08] 緣起 此戒有六制。佛在迦維羅衛國尼拘律園",
    "X39n0709_011:0438b09": "中。釋種摩訶男請僧供藥。六&#x7FA3;自相謂言。摩訶男",
    "X39n0709_011:0438b10": "供眾僧藥。恭敬上座。施與好者。求者亦與。不求亦",
    "X39n0709_011:0438b11": "與。於我等無恭敬心。惡者施。我等求索。猶不見與。",
    "X39n0709_011:0438b12": "況不求而得。我等當詣其家。求難得所無之藥。即",
    "X39n0709_011:0438b13": "往索之。摩訶男報言。若家中有當相與。若無者當",
    "X39n0709_011:0438b14": "為詣市求買相給。六&#x7FA3;即訶彼有愛及以妄語。因",
    "X39n0709_011:0438b15": "是不復供給僧藥。佛知制云。應受四月因緣請與",
    "X39n0709_011:0438b16": "藥。不得過受。此初結戒也。時病比丘畏慎不敢過",
    "X39n0709_011:0438b17": "受藥。白佛故開。此第二結戒也。時諸居士常請比",
    "X39n0709_011:0438b18": "丘受藥。皆畏慎不敢受。白佛故開。此第三結戒也。",
    "X39n0709_011:0438b19": "後時摩訶男復作念言。我今不可以一人二人故",
    "X39n0709_011:0438b20": "斷眾僧藥耶。當更請供給。至僧伽藍中言。願諸大",
    "X39n0709_011:0438b21": "德。受我請供藥。諸丘丘畏慎不敢受。白佛故開。此",
    "X39n0709_011:0438b22": "第四結戒也。時諸居士請比丘與分藥。不敢受畏",
    "X39n0709_011:0438b23": "慎。白佛故開。此第五結戒也。又諸居士請比丘與",
    "X39n0709_011:0438b24": "盡形壽藥。畏慎不敢受。白佛聽受。此第六結戒也。",
    "X39n0709_011:0438c01": "由他施事多求煩惱。制斯學處。",
    "X39n0709_011:0438c02": "[0438c02] 釋義 文分二節。受四月藥下明其所犯。除常請",
    "X39n0709_011:0438c03": "等明其隨開。律云。四月者。夏四月。病者。醫所教服",
    "X39n0709_011:0438c04": "藥也。常請者。其人作如是言。我常與藥。更請者。斷",
    "X39n0709_011:0438c05": "已後復更請與。不得計前日數。應從斷藥還與日",
    "X39n0709_011:0438c06": "數。分請者。持藥至僧伽藍中分與。盡形壽請者。其",
    "X39n0709_011:0438c07": "人言。我常盡形壽與藥 請有四種。或請夜有限",
    "X39n0709_011:0438c08": "齊。藥無限齊。謂彼作夜分齊。不作藥分齊。我與如",
    "X39n0709_011:0438c09": "許夜藥 或請夜有限齊。藥有限齊。謂彼作夜分",
    "X39n0709_011:0438c10": "齊藥分齊。如是言。爾許夜與如是藥。此二種請應",
    "X39n0709_011:0438c11": "夏四月受(所言夜者。由日以該夜。若其夜分未過。猶非越限也)。或請藥有限",
    "X39n0709_011:0438c12": "齊。夜無限齊。謂彼作藥分齊。不作夜分齊。作如是",
    "X39n0709_011:0438c13": "言。我與如是藥 或請夜無限齊。藥無限齊。謂彼",
    "X39n0709_011:0438c14": "不作夜分齊藥分齊。作如是言。我請汝與藥。此二",
    "X39n0709_011:0438c15": "種請應隨施時受。",
    "X39n0709_011:0438c16": "[0438c16] 結罪 是中犯者。若過受。咽咽波逸提。",
    "X39n0709_011:0438c17": "[0438c17] 此戒具三緣。方成本罪。一是請藥。二無開緣。三過",
    "X39n0709_011:0438c18": "受入咽。",
    "X39n0709_011:0438c19": "[0438c19] 兼制 比丘尼波逸提(同制同學)。式叉摩那沙彌沙彌",
    "X39n0709_011:0438c20": "尼突吉羅。是為犯。",
    "X39n0709_011:0438c21": "[0438c21] 隨開 不犯者。如上隨開。及最初未制戒等。是為",
    "X39n0709_011:0438c22": "不犯。",
    "X39n0709_011:0438c23": "[0438c23] 會採 僧祗律云。或夏四月。冬四月。春四月。檀越",
    "X39n0709_011:0438c24": "請不必定。或四月。或一月半月。期滿已。不得更索",
    "X39n0709_011:0439a01": " 若請前食。不得索後食(前謂小食後謂時食)。若請後食。不",
    "X39n0709_011:0439a02": "得索前食。藥及餘物亦爾 若言盡壽受我四事",
    "X39n0709_011:0439a03": "供養。爾時得隨意索。",
    "X39n0709_011:0439a04": "[0439a04] 十誦律云。索得波逸提 索不得突吉羅 索呵",
    "X39n0709_011:0439a05": "黎勒等苦藥得不得。盡突吉羅。",
    "X39n0709_011:0439a06": "[0439a06] 律攝云。四月未竟請麤食。更求好者。得惡作食。便",
    "X39n0709_011:0439a07": "得墮罪 請好食更索麤者。索得惡作。食時無犯",
    "X39n0709_011:0439a08": "善見律云。檀越施藥應作藥用。不得作食。與油乞",
    "X39n0709_011:0439a09": "酥。犯突吉羅。",
    "X39n0709_011:0439a10": "[0439a10] 此戒大乘同學。為眾生故索。不犯。",
    "X39n0709_011:0439a11": "[0439a11] 附考 五分律云。若人施僧藥。執事比丘應問。為",
    "X39n0709_011:0439a12": "留聚落中。為著僧坊內。若言留聚落中。須時應語。",
    "X39n0709_011:0439a13": "我須如是藥。為我辦。勿使乏。若言留僧坊內。應白",
    "X39n0709_011:0439a14": "二羯磨。差五法比丘。不應愛恚怖畏癡。知藥知非",
    "X39n0709_011:0439a15": "藥者。作守僧藥人。彼應以新器。盛訶梨勒訶摩勒",
    "X39n0709_011:0439a16": "&#x979E;醯勒卑跋羅乾薑甘蔗糖石蜜。若器不漏。應盛",
    "X39n0709_011:0439a17": "酥油蜜。應持物結口題上藥名。若病比丘須者。應",
    "X39n0709_011:0439a18": "歡喜與。若病者自知。須此藥。應自取服。若不知。應",
    "X39n0709_011:0439a19": "問醫。若無醫。應問和尚阿闍黎。我如是如是病。應",
    "X39n0709_011:0439a20": "服何藥。若二師不知。應取藥。再三服不差。復取餘",
    "X39n0709_011:0439a21": "藥服。",
    "X39n0709_011:0439a22": "第四十八觀軍陣戒",
    "X39n0709_011:0439a23": "[0439a23] 若比丘往觀軍陣。除時因緣。波逸提。",
    "X39n0709_011:0439a24": "[0439a24] 緣起 此戒有二制。佛在舍衛國給孤獨園。波斯",
    "X39n0709_011:0439b01": "匿王征伐反叛。六&#x7FA3;比丘往觀。王言。諸尊在此軍",
    "X39n0709_011:0439b02": "中。欲何所為。報言。我無所作。來看軍陣。時王聞已。",
    "X39n0709_011:0439b03": "心甚不悅。復問今何所至。報言。詣舍衛見佛。王寄",
    "X39n0709_011:0439b04": "石蜜一裹。奉上世尊。教持己名。禮拜問訊。六&#x7FA3;以",
    "X39n0709_011:0439b05": "此因緣。禮拜問訊。佛知訶責。此初結戒也。後梨師",
    "X39n0709_011:0439b06": "達富羅那二大臣在軍中。渴仰欲見。比丘遣使來",
    "X39n0709_011:0439b07": "請。諸比丘畏慎不敢往。白佛故開。除時因緣。此第",
    "X39n0709_011:0439b08": "二結戒也。由觀軍事情亂煩惱。制斯學處(王寄石蜜以奉",
    "X39n0709_011:0439b09": "世尊者。乃藉申信敬。暗興制緣。而為往觀軍陣之證據也)。",
    "X39n0709_011:0439b10": "[0439b10] 釋義 律云。陣者。若戲若&#x9B2C;(根本律云。陣有四種。一&#x77DF;刃勢。二車轅勢。",
    "X39n0709_011:0439b11": "三半月勢。四鵬翼勢)。軍者。有四種軍。一象。二馬。三車。四步(僧祇",
    "X39n0709_011:0439b12": "律云。象軍者。四人護象足。馬軍者。八人護馬足。車軍者。十六人護車。步軍者。三十二人執兵杖)。",
    "X39n0709_011:0439b13": "[0439b13] 結罪 是中犯者。若往觀軍陣。從道至道。從道至",
    "X39n0709_011:0439b14": "非道。從非道至道。從高至下。從下至高。而去見者。",
    "X39n0709_011:0439b15": "波逸提 不見者。突吉羅 若方便莊嚴欲觀。而",
    "X39n0709_011:0439b16": "不去者。皆突吉羅 若比丘先在道行軍陣。後至",
    "X39n0709_011:0439b17": "應下道避。若不避者。突吉羅。",
    "X39n0709_011:0439b18": "[0439b18] 此戒具三緣。方成本罪。一有心觀看。二無緣故往。",
    "X39n0709_011:0439b19": "三見境明了。",
    "X39n0709_011:0439b20": "[0439b20] 兼制 比丘尼波逸提(同制同學)。式叉摩那沙彌沙彌",
    "X39n0709_011:0439b21": "尼突吉羅。是為犯。",
    "X39n0709_011:0439b22": "[0439b22] 隨開 不犯者。若有事往。若彼請去。或力勢者將",
    "X39n0709_011:0439b23": "去。若先在前行軍陣後至下道避。若水陸道斷。賊",
    "X39n0709_011:0439b24": "獸水漲難。若命難。梵行難。不下道避。及最初未制",
    "X39n0709_011:0439c01": "戒等。是為不犯。",
    "X39n0709_011:0439c02": "[0439c02] 會採 僧祗律云。軍來詣精舍。不作意看。無罪。作",
    "X39n0709_011:0439c03": "意者。越毗尼罪 下至人口諍看者。越毗尼罪",
    "X39n0709_011:0439c04": " 根本律云。若見軍時。不應說其好惡。",
    "X39n0709_011:0439c05": "[0439c05] 尼陀那云。有打&#x9B2C;者。不應往看。若見諍者。急捨而",
    "X39n0709_011:0439c06": "去。",
    "X39n0709_011:0439c07": "[0439c07] 薩婆多論云。若不故往。以行來因緣。道由中過。不",
    "X39n0709_011:0439c08": "犯。",
    "X39n0709_011:0439c09": "[0439c09] 此戒大乘同制。",
    "X39n0709_011:0439c10": "第四十九軍中過三宿戒",
    "X39n0709_011:0439c11": "[0439c11] 若比丘有因緣。聽至軍中。二宿三宿過者。波逸提。",
    "X39n0709_011:0439c12": "[0439c12] 緣起 佛在舍衛國祗桓精舍。六&#x7FA3;比丘有因緣",
    "X39n0709_011:0439c13": "至軍中宿。時諸居士見。自相謂言。我等為恩愛故。",
    "X39n0709_011:0439c14": "在此宿耳。而此沙門復在此。為何耶。有知足比丘。",
    "X39n0709_011:0439c15": "聞已白佛結戒。由觀軍事及掉亂心。招譏煩惱。制",
    "X39n0709_011:0439c16": "斯學處。",
    "X39n0709_011:0439c17": "[0439c17] 釋義 有因緣者(謂有王臣兵將請喚。或為三寶有所啟白)。軍中者(謂軍",
    "X39n0709_011:0439c18": "馬營寨欲戰之處)。二宿三宿者(是制其止宿夜分限齊也)。過者(謂違越大聖教",
    "X39n0709_011:0439c19": "敕也)。",
    "X39n0709_011:0439c20": "[0439c20] 結罪 是中犯者。若有因緣。欲至軍中得二宿住。",
    "X39n0709_011:0439c21": "至第三宿明相未出時。應離聞處見處。若不離。至",
    "X39n0709_011:0439c22": "明相出。波逸提 若離見處至聞處。離聞處至見",
    "X39n0709_011:0439c23": "處。皆突吉羅。",
    "X39n0709_011:0439c24": "[0439c24] 此戒具三緣。方成本罪。一是有緣入軍。二必宿至",
    "X39n0709_011:0440a01": "三宿。三明相已出不離見聞。",
    "X39n0709_011:0440a02": "[0440a02] 兼制 比丘尼波逸提(同制同學)。式叉摩那沙彌沙彌",
    "X39n0709_011:0440a03": "尼突吉羅。是為犯。",
    "X39n0709_011:0440a04": "[0440a04] 隨開 不犯者。若第三宿明相未出。離見聞處。若",
    "X39n0709_011:0440a05": "水陸道斷。如上難事。至第三宿明相出。不離見聞",
    "X39n0709_011:0440a06": "處。及最初未制戒等。是為不犯。",
    "X39n0709_011:0440a07": "[0440a07] 會採 律攝云。苾芻有緣。受請詣彼。或有衣利。引",
    "X39n0709_011:0440a08": "起貪心。而彼軍營或整不整。作整兵心。停留觀察。",
    "X39n0709_011:0440a09": "至第三夜明相出時。便得墮罪 設方便時。亦惡",
    "X39n0709_011:0440a10": "作罪。",
    "X39n0709_011:0440a11": "[0440a11] 五分律云。雖有因緣。若書信得了。應遣書信。若須",
    "X39n0709_011:0440a12": "自往。然後往事訖。便還勿經宿 若不了。應一宿。",
    "X39n0709_011:0440a13": "一宿不了。應再宿。復不了。應三宿 若了不了過",
    "X39n0709_011:0440a14": "三宿。波逸提 不應宿而宿。突吉羅。",
    "X39n0709_011:0440a15": "[0440a15] 此戒大乘同學。或觀機不犯。",
    "X39n0709_011:0440a16": "第五十觀軍事戒",
    "X39n0709_011:0440a17": "[0440a17] 若比丘二宿三宿軍中住。或時觀軍陣&#x9B2C;戰。若觀遊",
    "X39n0709_011:0440a18": "軍象馬力勢者。波逸提。",
    "X39n0709_011:0440a19": "[0440a19] 緣起 佛在舍衛國給孤獨園。六&#x7FA3;比丘聞世尊",
    "X39n0709_011:0440a20": "制戒聽有因緣二宿三宿得在軍中住。彼在軍中",
    "X39n0709_011:0440a21": "住。觀軍陣&#x9B2C;戰。觀諸力人象馬。時六&#x7FA3;中有一人。",
    "X39n0709_011:0440a22": "為箭所射。同伴即以衣裹之輿還。諸居士皆譏嫌。",
    "X39n0709_011:0440a23": "有慚愧比丘。聞知白佛結戒。由觀軍事譏嫌煩惱。",
    "X39n0709_011:0440a24": "制斯學處。",
    "X39n0709_011:0440b01": "[0440b01] 釋義 律云。軍者。或王軍。賊軍。居士軍。陣者。四方",
    "X39n0709_011:0440b02": "陣。或圓陣。或半月形陣。或張甄陣。或函相陣。&#x9B2C;戰",
    "X39n0709_011:0440b03": "者。或戲&#x9B2C;。或真實&#x9B2A;。遊軍者(謂行軍也)。力勢者(僧祇律云。兩眾",
    "X39n0709_011:0440b04": "相交強弱相傾也)。",
    "X39n0709_011:0440b05": "[0440b05] 結罪 是中犯者。若往觀軍陣&#x9B2C;戰象馬力勢者。",
    "X39n0709_011:0440b06": "從道至道。從道至非道。從非道至道。從高至下。從",
    "X39n0709_011:0440b07": "下至高。而見者。波逸提 往而不見者。突吉羅",
    "X39n0709_011:0440b08": " 方便莊嚴。欲往而不往者。一切突吉羅 若比丘",
    "X39n0709_011:0440b09": "先在道行軍馬。後至。應避不避者。突吉羅。",
    "X39n0709_011:0440b10": "[0440b10] 此戒具三緣。方成本罪。如前無異。",
    "X39n0709_011:0440b11": "[0440b11] 兼制 比丘尼波逸提(同制同學)。式叉摩那沙彌沙彌",
    "X39n0709_011:0440b12": "尼突吉羅。是為犯。",
    "X39n0709_011:0440b13": "[0440b13] 隨開 不犯者。有時因緣。若有所白。若請喚。若為",
    "X39n0709_011:0440b14": "勢力所持。若命難。梵行難。若先行軍陣。後至下道",
    "X39n0709_011:0440b15": "避。若水陸道斷。賊盜惡獸水大漲。不避道。及最初",
    "X39n0709_011:0440b16": "未制戒等。是為不犯。",
    "X39n0709_011:0440b17": "[0440b17] 會採 五分律云。觀鳥獸&#x9B2C;。突吉羅(此防心隨境轉。以動殺機。",
    "X39n0709_011:0440b18": "而亂正念。是故制之)。",
    "X39n0709_011:0440b19": "[0440b19] 此戒大乘同學。",
    "X39n0709_011:0440b20": "第五十一飲酒戒",
    "X39n0709_011:0440b21": "[0440b21] 若比丘飲酒者。波逸提。",
    "X39n0709_011:0440b22": "[0440b22] 緣起 佛在支陀國。與千二百五十大比丘俱。尊",
    "X39n0709_011:0440b23": "者娑伽陀。為佛作供養人。時詣辮髮梵志家借宿",
    "X39n0709_011:0440b24": "梵志言。我不惜可宿爾。但此中有毒龍。恐相傷害",
    "X39n0709_011:0440c01": "娑伽陀言。但見聽或不害我。遂入其家。自敷草蓐。",
    "X39n0709_011:0440c02": "結跏趺坐。繫念在前。時彼毒龍見已。即放火&#x70DF;。娑",
    "X39n0709_011:0440c03": "伽陀亦放火&#x70DF;。毒龍恚之。復放身火。娑伽陀亦放",
    "X39n0709_011:0440c04": "身火。彼室然似大火。娑伽陀自念言。我寧可滅此",
    "X39n0709_011:0440c05": "龍火。不傷龍身。時彼毒龍火光無色。娑伽陀火光",
    "X39n0709_011:0440c06": "轉盛。有種種色。其夜降此毒龍。盛著&#x9262;中。明日清",
    "X39n0709_011:0440c07": "旦持往梵志所示之。時值拘睒彌主在彼梵志家",
    "X39n0709_011:0440c08": "宿。作如是念。未曾有。世尊弟子如是大神力。何況",
    "X39n0709_011:0440c09": "如來。即白娑伽陀言。若世尊來至我國。願見告敕。",
    "X39n0709_011:0440c10": "欲一禮敬。爾時世尊將千二百五十弟子遊行。至",
    "X39n0709_011:0440c11": "拘睒彌國。王聞知往迎。見已篤信心生。頭面禮足。",
    "X39n0709_011:0440c12": "聞法歡喜。顧看眾僧。不見娑伽陀。問知尊者與六",
    "X39n0709_011:0440c13": "&#x7FA3;相隨在後。尊者至。王亦迎禮。聞法得歡喜已。白",
    "X39n0709_011:0440c14": "言。何所須欲說之。尊者報言。止止。此即為供養我",
    "X39n0709_011:0440c15": "已。王復白。何所須欲。六&#x7FA3;語王言。汝知不。比丘衣",
    "X39n0709_011:0440c16": "&#x9262;六物易得。更有與比丘難得者與之。王問。何者",
    "X39n0709_011:0440c17": "難得。報言。欲須黑酒。次日設供。王出種種甘&#x994D;飲",
    "X39n0709_011:0440c18": "食。兼與黑酒。尊者飲飽足已。從座起去。於中路為",
    "X39n0709_011:0440c19": "酒所醉。倒地而吐。眾鳥亂鳴。世尊知而故問阿難。",
    "X39n0709_011:0440c20": "具白所由。佛訶云。如今不能降伏小蛇。況能降伏",
    "X39n0709_011:0440c21": "大龍。凡飲酒者。有十過失。一者顏色惡。二者少力。",
    "X39n0709_011:0440c22": "三者眼視不明。四者現瞋恚相。五者壞田業資生",
    "X39n0709_011:0440c23": "法。六者增致疾病。七者益&#x9B2C;訟。八者無名稱惡名",
    "X39n0709_011:0440c24": "流布。九者智慧減少。十者身壞命終墮三惡道。自",
    "X39n0709_011:0441a01": "今已去。以我為師者。乃至不得以草木頭內入酒",
    "X39n0709_011:0441a02": "中而入口。遂為結戒。此是遮罪。由乞求事譏嫌煩",
    "X39n0709_011:0441a03": "惱。制斯學處。",
    "X39n0709_011:0441a04": "[0441a04] 釋義 律云。酒者。木酒米酒大麥酒。若有餘酒法",
    "X39n0709_011:0441a05": "作酒者是。木酒者梨汁酒。若以蜜石蜜雜作甘蔗",
    "X39n0709_011:0441a06": "蒲萄等酒。亦如是。有酒色酒香酒味。",
    "X39n0709_011:0441a07": "[0441a07] 結罪 是中犯者。若酒酒&#x7151;酒和合。若食若飲者。",
    "X39n0709_011:0441a08": "波逸提 若飲甜味酒。突吉羅 若飲酢味酒。突",
    "X39n0709_011:0441a09": "吉羅 若食&#x9EAF;若食酒糟。突吉羅 酒作酒想。波",
    "X39n0709_011:0441a10": "逸提 酒無酒想。波逸提 無酒。有酒想 無酒",
    "X39n0709_011:0441a11": "疑。皆突吉羅。",
    "X39n0709_011:0441a12": "[0441a12] 此戒具三緣。方成本罪。一是能醉人酒。二自身無",
    "X39n0709_011:0441a13": "病。三故飲入咽。",
    "X39n0709_011:0441a14": "[0441a14] 兼制 比丘尼波逸提(同制同學)式叉摩那沙彌沙彌",
    "X39n0709_011:0441a15": "尼突吉羅。是為犯。",
    "X39n0709_011:0441a16": "[0441a16] 隨開 不犯者。若有病餘藥治不差。以酒為藥。若",
    "X39n0709_011:0441a17": "以酒塗瘡。及最初未制戒等。是為不犯。",
    "X39n0709_011:0441a18": "[0441a18] 會採 十誦律云。飲酢酒甜酒。若&#x9EAF;若糟。一切能",
    "X39n0709_011:0441a19": "醉者。咽咽波逸提 若但作酒色無酒香酒味。不",
    "X39n0709_011:0441a20": "能醉人。飲者無犯。",
    "X39n0709_011:0441a21": "[0441a21] 律攝云。凡作酒色酒香酒味。或闕一闕二。能醉人。",
    "X39n0709_011:0441a22": "皆墮罪 不醉人。得惡作 若酒被煎&#x7151;。飲不醉",
    "X39n0709_011:0441a23": "人。不犯 若酒變成醋。不醉人。澄清見面。水解為",
    "X39n0709_011:0441a24": "淨。以羅濾之。同非時漿。隨意應飲。佛言。以我為師",
    "X39n0709_011:0441b01": "而出家者。不應飲酒。不與他不貯畜。乃至不以茅",
    "X39n0709_011:0441b02": "頭滴酒置口中。",
    "X39n0709_011:0441b03": "[0441b03] 摩得勒伽云。若以酒&#x7151;時藥。非時藥。七日藥。無酒",
    "X39n0709_011:0441b04": "性。得服。",
    "X39n0709_011:0441b05": "[0441b05] 善見律云。若酒&#x7151;食&#x7151;藥故。有酒香味。突吉羅",
    "X39n0709_011:0441b06": " 無酒香味得食(十誦飲酢甜&#x9EAF;糟。因醉人結重。本律結輕者。雖有酒香味。不醉人故。",
    "X39n0709_011:0441b07": "無律攝相同)。",
    "X39n0709_011:0441b08": "[0441b08] 此戒大乖同制。",
    "X39n0709_011:0441b09": "[0441b09] 引證 薩婆多論云。若過是罪者。此酒極重。飲之",
    "X39n0709_011:0441b10": "者。能作四逆。除破僧逆。以破僧要自稱為佛故。亦",
    "X39n0709_011:0441b11": "能破一切戒。及餘眾惡也。",
    "X39n0709_011:0441b12": "[0441b12] 婆沙論云。若不防護離飲酒戒。則總毀犯諸餘律",
    "X39n0709_011:0441b13": "儀。曾聞有一鄔波索迦。稟性仁賢。受持五戒。專精",
    "X39n0709_011:0441b14": "不犯。後於一時。家屬大小。當為賓客。彼獨不往留。",
    "X39n0709_011:0441b15": "食供之時至須食。鹹味多故。須臾增渴。見一器中。",
    "X39n0709_011:0441b16": "有酒如水。為渴所逼。遂取飲之。爾時便犯離飲酒",
    "X39n0709_011:0441b17": "戒。時有&#x96A3;雞。來入其舍。盜心捕殺。烹鬻而噉。於此",
    "X39n0709_011:0441b18": "復犯離殺盜戒。&#x96A3;女尋雞。來入其舍。復以威力強",
    "X39n0709_011:0441b19": "逼交通。緣此更犯離邪行戒。&#x96A3;家憤怒。將至官司",
    "X39n0709_011:0441b20": "時斷事者訊問所以。彼皆拒諱。因斯又犯離誑語",
    "X39n0709_011:0441b21": "戒。如是五戒皆因酒犯。故遮罪中獨制飲酒。又酒",
    "X39n0709_011:0441b22": "令失念增無慚愧。其過深重。故偏制立。准大論。飲",
    "X39n0709_011:0441b23": "酒有三十五過失。按律部有三十六失(此律論過失。詳列後",
    "X39n0709_011:0441b24": "之音義中)。",
    "X39n0709_011:0441c01": "第五十二水中戲戒",
    "X39n0709_011:0441c02": "[0441c02] 若比丘水中嬉戲者。波逸提。",
    "X39n0709_011:0441c03": "[0441c03] 緣起 佛在舍衛國祗桓精舍。十七&#x7FA3;比丘在河",
    "X39n0709_011:0441c04": "水中嬉戲。時波斯匿王與末利夫人。在樓上見之。",
    "X39n0709_011:0441c05": "王語夫人言。看汝所事者。夫人報王。此諸比丘。是",
    "X39n0709_011:0441c06": "年少始出家者。在佛法未久。或是長老癡無所知。",
    "X39n0709_011:0441c07": "[0441c07] 爾時夫人即下樓。遣使問訊世尊。以此因緣白佛。",
    "X39n0709_011:0441c08": "佛為結戒。由王見生譏。制斯學處。",
    "X39n0709_011:0441c09": "[0441c09] 釋義 律云。戲者放意自恣(嬉者。戲也遊也。又嬉戲笑也)。",
    "X39n0709_011:0441c10": "[0441c10] 結罪 是中犯者。從此岸至彼岸。或順流逆流。或",
    "X39n0709_011:0441c11": "此沒彼出。或以手&#x7575;水。或水相澆灒。乃至以&#x9262;盛",
    "X39n0709_011:0441c12": "水戲。一切波逸提 若酪漿。若清酪漿。若苦酒。若",
    "X39n0709_011:0441c13": "麥汁器中戲弄者。盡突吉羅。",
    "X39n0709_011:0441c14": "[0441c14] 此戒具三緣。方成本罪。一是水中。二有放逸心。三",
    "X39n0709_011:0441c15": "嬉戲相見。",
    "X39n0709_011:0441c16": "[0441c16] 兼制 比丘尼波逸提(同制同學)。式叉摩那沙彌沙彌",
    "X39n0709_011:0441c17": "尼突吉羅。是為犯。",
    "X39n0709_011:0441c18": "[0441c18] 隨開 不犯者。若道路行渡水。或從此岸至彼岸。",
    "X39n0709_011:0441c19": "或水中牽材木。若竹若[簿-尃+卑]。順流上下。若取石取沙。",
    "X39n0709_011:0441c20": "若失物沉入水底。此沒彼出。或欲學知浮法擢臂",
    "X39n0709_011:0441c21": "&#x7575;水灒水。及最初未制戒等。是為不犯。",
    "X39n0709_011:0441c22": "[0441c22] 會採 律攝云。若以水灑弄他時。隨滴多少水。咸",
    "X39n0709_011:0441c23": "得墮罪 油等滴他者。得惡作罪。",
    "X39n0709_011:0441c24": "[0441c24] 十誦律云。槃上有水。若坐&#x7240;上有水。以指&#x7575;之。突",
    "X39n0709_011:0442a01": "吉羅。",
    "X39n0709_011:0442a02": "[0442a02] 善見律云。水深沒&#x811A;背。於中戲。波逸提 若搖船",
    "X39n0709_011:0442a03": "弄水。突吉羅。",
    "X39n0709_011:0442a04": "[0442a04] 五分律云。摶雪弄草頭露。突吉羅。",
    "X39n0709_011:0442a05": "[0442a05] 此戒大乘同學。",
    "X39n0709_011:0442a06": "第五十三相擊&#x650A;戒",
    "X39n0709_011:0442a07": "[0442a07] 若比丘以指相擊&#x650A;者。波逸提。",
    "X39n0709_011:0442a08": "[0442a08] 緣起 佛在舍衛國給孤獨園。六&#x7FA3;比丘中有一",
    "X39n0709_011:0442a09": "人擊&#x650A;。十七&#x7FA3;比丘中一人乃令命終。諸比丘聞",
    "X39n0709_011:0442a10": "知。白佛結戒。",
    "X39n0709_011:0442a11": "[0442a11] 釋義 律云。指者。手十&#x811A;十。擊&#x650A;者(以指挃其肉。令癢而",
    "X39n0709_011:0442a12": "取笑也 律攝云。十七群苾芻中有一人。被惱不樂。彼等共來愧謝。以指擊&#x650A;。因笑過分。遂致於死。制斯",
    "X39n0709_011:0442a13": "學處)。",
    "X39n0709_011:0442a14": "[0442a14] 結罪 是中犯者。若以手&#x811A;指相擊&#x650A;者。一切波",
    "X39n0709_011:0442a15": "逸提 若杖。若戶關。若拂柄。及一切餘物相擊&#x650A;",
    "X39n0709_011:0442a16": "者。一切突吉羅。",
    "X39n0709_011:0442a17": "[0442a17] 此戒具三緣。方成本罪。一前人是僧。二有故戲心。",
    "X39n0709_011:0442a18": "三以指相擊。",
    "X39n0709_011:0442a19": "[0442a19] 兼制 比丘尼波逸提(同制同學)。式叉摩那沙彌沙彌",
    "X39n0709_011:0442a20": "尼突吉羅。是為犯。",
    "X39n0709_011:0442a21": "[0442a21] 隨開 不犯者。若不故擊&#x650A;。若眠觸令覺。若出入",
    "X39n0709_011:0442a22": "行來。若掃地誤觸。誤以杖頭觸。及最初未制戒等。",
    "X39n0709_011:0442a23": "是為不犯。",
    "X39n0709_011:0442a24": "[0442a24] 會採 根本律云。若苾芻以一指頭擊&#x650A;者。得一",
    "X39n0709_011:0442b01": "墮罪 乃至五指。便得五墮罪 若以拳擊&#x650A;。得",
    "X39n0709_011:0442b02": "一墮罪 若以足准手應知。",
    "X39n0709_011:0442b03": "[0442b03] 五分律云。擊&#x650A;沙彌。乃至畜生。突吉羅。",
    "X39n0709_011:0442b04": "[0442b04] 薩婆多論云。若擊&#x650A;比丘尼三六法人(即六罪人也)。五",
    "X39n0709_011:0442b05": "法人(受破僧法)。狂心亂心病壞心。在家無師僧等人。盡",
    "X39n0709_011:0442b06": "突吉羅 若教人擊&#x650A;。皆突吉羅。",
    "X39n0709_011:0442b07": "[0442b07] 摩得勒伽云。若身根壞指挃。突吉羅。",
    "X39n0709_011:0442b08": "[0442b08] 此戒大乘同學。",
    "X39n0709_011:0442b09": "第五十四不受諫戒",
    "X39n0709_011:0442b10": "[0442b10] 若比丘不受諫者。波逸提。",
    "X39n0709_011:0442b11": "[0442b11] 緣起 佛在拘睒彌國瞿師羅園中。闡陀欲犯戒。",
    "X39n0709_011:0442b12": "諸比丘諫言。汝莫作此意不應。闡陀不從諫即犯",
    "X39n0709_011:0442b13": "戒。有少欲者。聞知嫌責。白佛結戒。由不忍煩惱。制",
    "X39n0709_011:0442b14": "斯學處。",
    "X39n0709_011:0442b15": "[0442b15] 釋義 不受諫者(謂他以良言勸誡。而不忍可。亦不納受也)。",
    "X39n0709_011:0442b16": "[0442b16] 結罪 是中犯者。若他遮言莫作。是不應爾。然故",
    "X39n0709_011:0442b17": "作犯根本不從語。突吉羅 若自知我所作非。然",
    "X39n0709_011:0442b18": "故作犯根本不從語。波逸提(隨犯結其本罪。不從諫得墮)。",
    "X39n0709_011:0442b19": "[0442b19] 此戒具三緣。方成本罪。一自作非法。二有違諫心。",
    "X39n0709_011:0442b20": "三諫己不納。",
    "X39n0709_011:0442b21": "[0442b21] 兼制 比丘尼波逸提(同制同學)式叉摩那沙彌沙彌",
    "X39n0709_011:0442b22": "尼突吉羅。是為犯。",
    "X39n0709_011:0442b23": "[0442b23] 隨開 不犯者。無智人來諫報言。汝可問汝師和",
    "X39n0709_011:0442b24": "尚。學問誦經知諫法。然後可諫。若諫者當用。若戲",
    "X39n0709_011:0442c01": "笑語。若獨處語。若在夢中。若欲說此乃錯說彼。及",
    "X39n0709_011:0442c02": "最初未制戒等。是為不犯。",
    "X39n0709_011:0442c03": "[0442c03] 此戒大乘同學。",
    "X39n0709_011:0442c04": "[0442c04] 附考 律攝云。若尊人所說。不應遮止。有所言教。",
    "X39n0709_011:0442c05": "不應違逆。但應嘿然恭敬而住。不嫉不恚。除罪惡",
    "X39n0709_011:0442c06": "心。恒為敬養。",
    "X39n0709_011:0442c07": "[0442c07] 毗尼母經云。不應受五種人諫。一無慚愧。二不廣",
    "X39n0709_011:0442c08": "學。三常覓人過失。四喜&#x9B2C;諍。五欲捨服還俗。",
    "X39n0709_011:0442c09": "[0442c09] 薩婆多論云。若前所諫者有六種人。一心有愛憎。",
    "X39n0709_011:0442c10": "二鈍根無智。三若少見聞。四為利養名聞。五為現",
    "X39n0709_011:0442c11": "法樂。但欲自攝。六新出家愛戀妻子。如是六種人",
    "X39n0709_011:0442c12": "諫則有損。若發教諫。出言無補。應反語彼言。但自",
    "X39n0709_011:0442c13": "觀身善不善行。亦不觀他作以不作。若反上六者。",
    "X39n0709_011:0442c14": "則應展轉相諫也。",
    "X39n0709_011:0442c15": "第五十五恐怖他戒",
    "X39n0709_011:0442c16": "[0442c16] 若比丘恐怖他比丘者。波逸提。",
    "X39n0709_011:0442c17": "[0442c17] 緣起 佛在波羅黎毗國。尊者那迦波羅比丘常",
    "X39n0709_011:0442c18": "侍佛左右。供給所須。諸佛常法。若經行時。供養人",
    "X39n0709_011:0442c19": "在經行道頭立時。初夜已過。請佛入房。世尊默然。",
    "X39n0709_011:0442c20": "中夜後夜亦爾。彼心自念言。我今寧可恐怖。佛令",
    "X39n0709_011:0442c21": "使入房。即反被拘執(毛衣也)作非人恐怖聲。沙門我",
    "X39n0709_011:0442c22": "是鬼。世尊報言。當知此愚人。心亦是惡。世尊清且",
    "X39n0709_011:0442c23": "集僧。訶責彼已。為諸比丘結此戒也。由戲侮事不",
    "X39n0709_011:0442c24": "寂靜煩惱。制斯學處(按涅槃經中。是善是比丘反被拘執怖佛疑。此是梵語也)。",
    "X39n0709_011:0443a01": "[0443a01] 釋義 律云。恐怖者。若以色聲香味觸法恐怖人。",
    "X39n0709_011:0443a02": "色者。或作象形馬形鬼形鳥獸等形。聲者。或貝聲",
    "X39n0709_011:0443a03": "鼓聲象馬等聲。香者。若根香皮華葉果等香。及諸",
    "X39n0709_011:0443a04": "臭氣。味者。醋甜苦澀鹹辛等味。觸者。若以冷熱輕",
    "X39n0709_011:0443a05": "重細麤滑澀軟堅等觸。法者。語前人言。我夢汝當",
    "X39n0709_011:0443a06": "死。若失衣&#x9262;。若罷道。汝和尚阿闍黎亦爾。若父母",
    "X39n0709_011:0443a07": "重病若命終。",
    "X39n0709_011:0443a08": "[0443a08] 結罪 是中犯者。若以色聲香味觸法恐怖人。若",
    "X39n0709_011:0443a09": "說而了了者。波逸提 說不了了。突吉羅。",
    "X39n0709_011:0443a10": "[0443a10] 此戒具五緣。方成本罪。一人必是比丘。二作比丘",
    "X39n0709_011:0443a11": "疑想。三舉意恐怖。四作恐怖疑想。五說聽了了。",
    "X39n0709_011:0443a12": "[0443a12] 兼制 比丘尼波逸提(同制同學)。式叉摩那沙彌沙彌",
    "X39n0709_011:0443a13": "尼突吉羅。是為犯。",
    "X39n0709_011:0443a14": "[0443a14] 隨開 不犯者。或闇地坐無燈火。或大小便處。若",
    "X39n0709_011:0443a15": "以色等示人。不作恐怖意。若實有是事。若見如是",
    "X39n0709_011:0443a16": "相。或夢中見。若當死。若罷道。若失衣&#x9262;。乃至父母",
    "X39n0709_011:0443a17": "病重當死。應語彼言。我見汝如是諸變相事。若戲",
    "X39n0709_011:0443a18": "語。若疾疾語。若獨語。若夢中語。欲說此乃錯說彼。",
    "X39n0709_011:0443a19": "及最初未制戒等。是為不犯。",
    "X39n0709_011:0443a20": "[0443a20] 會採 律攝云。若以可惡色聲等事。令生畏惱。告",
    "X39n0709_011:0443a21": "彼人曰。畢舍遮等欲來殺汝。隨彼苾芻有怖無怖。",
    "X39n0709_011:0443a22": "解其言義。便得墮罪 若以可愛色聲等事。謂王",
    "X39n0709_011:0443a23": "欲來殺害汝者。得惡作罪 若於受學人(亦名得戒沙彌。",
    "X39n0709_011:0443a24": "即學悔人)。及於餘人處驚惱。得惡作罪 若說地獄旁",
    "X39n0709_011:0443b01": "生餓鬼。情存化導。彼離生怖者。無犯 苾芻苾芻",
    "X39n0709_011:0443b02": "想 苾芻苾芻疑。皆墮罪 非苾芻苾芻想 非",
    "X39n0709_011:0443b03": "苾芻苾芻疑 苾芻非苾芻想 苾芻非苾芻疑。",
    "X39n0709_011:0443b04": "皆惡作 恐怖恐怖想 恐怖恐怖疑。皆墮罪",
    "X39n0709_011:0443b05": " 非恐怖恐怖想 非恐怖恐怖疑 恐怖非恐怖",
    "X39n0709_011:0443b06": "想 恐怖非恐怖疑。皆惡作罪。",
    "X39n0709_011:0443b07": "[0443b07] 此戒大乘同學。或觀機折伏不犯。",
    "X39n0709_011:0443b08": "第五十六過洗浴戒",
    "X39n0709_011:0443b09": "[0443b09] 若比丘半月洗浴。無病比丘應受。不得過。除餘時。波",
    "X39n0709_011:0443b10": "逸提。餘時者。熱時。病時。作時。風雨時。道行時。此是時。",
    "X39n0709_011:0443b11": "[0443b11] 緣起 此戒有六制。佛在王舍城迦蘭陀竹園。摩",
    "X39n0709_011:0443b12": "竭國有池水。瓶沙王。聽諸比丘常在中浴。六&#x7FA3;於",
    "X39n0709_011:0443b13": "後夜入浴。時瓶沙王與嫌女亦至。聞比丘浴聲。便",
    "X39n0709_011:0443b14": "寂默以待之。六&#x7FA3;用種種細末藥。更相洗。乃至明",
    "X39n0709_011:0443b15": "相出。王竟不得浴。諸大臣皆共譏嫌。故制半月洗",
    "X39n0709_011:0443b16": "浴。此初結戒也。諸比丘盛熱時。身體皰疿。畏慎不",
    "X39n0709_011:0443b17": "敢浴。白佛。佛聽熱時數數浴。此第二結戒也。又病",
    "X39n0709_011:0443b18": "比丘身垢臭穢。大小便吐污不淨。畏慎不敢浴。白",
    "X39n0709_011:0443b19": "佛。佛聽病時數數浴。此第三結戒也。又諸比丘作",
    "X39n0709_011:0443b20": "時身體汗垢。畏慎不敢浴。白佛。佛聽作時數數浴。",
    "X39n0709_011:0443b21": "此第四結戒也。又諸比丘風雨中行。身體汗出塵",
    "X39n0709_011:0443b22": "坌。畏慎不敢浴。白佛。佛聽風雨時數數浴。此第五",
    "X39n0709_011:0443b23": "結戒也。又諸比丘道行身熱。皰疿汗垢塵土。畏慎",
    "X39n0709_011:0443b24": "不敢浴。白佛。佛聽道行時數數浴。此第六結戒也。",
    "X39n0709_011:0443c01": "由洗浴事過分煩惱。制斯學處。",
    "X39n0709_011:0443c02": "[0443c02] 釋義 文分二節。半月洗浴下明其創制。餘時等",
    "X39n0709_011:0443c03": "明其隨開。律云。熱時者。春四十五日。夏初一月是",
    "X39n0709_011:0443c04": "(謂從三月初一日。至四月十五日。此一月半。是春末四十五日也。從四月十六日。至五月十五日。此一月",
    "X39n0709_011:0443c05": "是夏初一月也。此二月半總名為熱時 薩婆多論云。天竺早熱。是名天竺熱時。如是隨處熱時早晚。數",
    "X39n0709_011:0443c06": "取二月半於中浴無犯)。病者。下至身臭穢是。作時者。下至掃",
    "X39n0709_011:0443c07": "屋前地是。風雨時者。下至一旋風一滴雨是。道行",
    "X39n0709_011:0443c08": "者。下至半由旬若來若往是(如是等時。若不洗浴。身心不安。佛慈觀其",
    "X39n0709_011:0443c09": "機時聽聞)。",
    "X39n0709_011:0443c10": "[0443c10] 結罪 是中犯者。除餘時。若過一遍澆身。及半澆",
    "X39n0709_011:0443c11": "身。皆波逸提 若方便莊嚴。欲洗浴不去。一切突",
    "X39n0709_011:0443c12": "吉羅。",
    "X39n0709_011:0443c13": "[0443c13] 此戒具三緣。方成本罪。一自身無開緣。二有慢教",
    "X39n0709_011:0443c14": "心。三故過浴竟。",
    "X39n0709_011:0443c15": "[0443c15] 兼制 比丘尼波逸提(同制同學)。式叉摩那沙彌沙彌",
    "X39n0709_011:0443c16": "尼突吉羅。是為犯。",
    "X39n0709_011:0443c17": "[0443c17] 隨開 不犯者。半月洗浴。除餘時數數洗浴。若為",
    "X39n0709_011:0443c18": "勢力所持。強使洗浴。及最初未制戒等。是為不犯。",
    "X39n0709_011:0443c19": "[0443c19] 會採 十誦律云。昨日來今日浴。明日去今日浴。",
    "X39n0709_011:0443c20": "波逸提(此約道行時也)。",
    "X39n0709_011:0443c21": "[0443c21] 五分律云。若洗師及病人身體已濕。因浴不犯(此非",
    "X39n0709_011:0443c22": "自浴所以隨開)。",
    "X39n0709_011:0443c23": "[0443c23] 僧祗律云。若無上諸時。當作陶家浴法。先洗兩髀",
    "X39n0709_011:0443c24": "兩&#x811A;。後洗頭面腰背。臂肘胸腋。",
    "X39n0709_011:0444a01": "[0444a01] 此戒大乘同學。",
    "X39n0709_011:0444a02": "[0444a02] 附考 准方等教中。若禮懺結壇日須洗浴。斯出",
    "X39n0709_011:0444a03": "聖言。不犯過浴 不應與白衣人共浴。除篤信三",
    "X39n0709_011:0444a04": "寶稱讚出家者。聽同入浴(然今叢林普眾有湯。雖非餘時。亦無所犯)。",
    "X39n0709_011:0444a05": "第五十七露地然火戒",
    "X39n0709_011:0444a06": "[0444a06] 若比丘無病自為炙身故。在露地然火。若教人然。除",
    "X39n0709_011:0444a07": "時因緣。波逸提。",
    "X39n0709_011:0444a08": "[0444a08] 緣起 此戒有三制。佛在曠野城。六&#x7FA3;比丘在上",
    "X39n0709_011:0444a09": "座前。不得隨意言語。即出房在露地。取諸柴草。然",
    "X39n0709_011:0444a10": "火向炙。時空樹中有一毒蛇。得火氣熱逼。從樹孔",
    "X39n0709_011:0444a11": "出。諸比丘皆驚。取所燒薪散擲東西。迸火燒佛講",
    "X39n0709_011:0444a12": "堂。此初結戒也。有病比丘。畏慎不敢然火。不教人",
    "X39n0709_011:0444a13": "然。白佛故聽。此第二結戒也。復有欲為病比丘&#x7151;",
    "X39n0709_011:0444a14": "粥。若&#x7FAE;飯。若熏&#x9262;染衣。若然燈燒香。皆畏慎不敢",
    "X39n0709_011:0444a15": "作。佛皆聽之。此第三結戒也。因掉戲煩惱。制斯學",
    "X39n0709_011:0444a16": "處。",
    "X39n0709_011:0444a17": "[0444a17] 釋義 文分二節。無病下明其所犯。除餘時明其",
    "X39n0709_011:0444a18": "隨開。律云。病者若須火炙身。除餘時因緣者。為病",
    "X39n0709_011:0444a19": "比丘&#x7151;粥&#x7FAE;飯。乃至燒香(第四分云。向火有五過。一令人無顏色。二無力。",
    "X39n0709_011:0444a20": "三眼闇。四令多人闡集。五多說俗事 僧祗律云。然火有七事無利益。一壞眼。二壞色。三身羸。四衣垢壞。",
    "X39n0709_011:0444a21": "五壞&#x7240;褥。六生犯因。七增世俗言論)。",
    "X39n0709_011:0444a22": "[0444a22] 結罪 是中犯者。若在露地。然草木枝葉牛屎糠",
    "X39n0709_011:0444a23": "糞掃&#x4D30;等。一切波逸提([麥*弋]音亦麥[麥*弋]也) 若以火置草木",
    "X39n0709_011:0444a24": "枝葉。乃至&#x4D2C;等中然者。一切波逸提 若被燒半",
    "X39n0709_011:0444b01": "者。擲火中者。突吉羅 若然炭。突吉羅 若不語",
    "X39n0709_011:0444b02": "前人。汝看是知是者。突吉羅。",
    "X39n0709_011:0444b03": "[0444b03] 此戒具三緣。方成本罪。一是未經火然之露地。二",
    "X39n0709_011:0444b04": "無開緣自然。或非淨語教他然。三所然是草木糠",
    "X39n0709_011:0444b05": "&#x4D2C;等焰火。",
    "X39n0709_011:0444b06": "[0444b06] 兼制 比丘尼波逸提(同制同學)。式叉摩那沙彌沙彌",
    "X39n0709_011:0444b07": "尼突吉羅。是為犯。",
    "X39n0709_011:0444b08": "[0444b08] 隨開 不犯者。若語前人言。汝看是知是如上。除",
    "X39n0709_011:0444b09": "時因緣。及最初未制戒等。是為不犯。",
    "X39n0709_011:0444b10": "[0444b10] 會採 五分律云。若為炙然火燄。高至四指。波逸",
    "X39n0709_011:0444b11": "提。",
    "X39n0709_011:0444b12": "[0444b12] 薩婆多論云。行路盛寒不犯。",
    "X39n0709_011:0444b13": "[0444b13] 僧祗律云。若旋火作輪。波逸提 若持炬行。欲抖",
    "X39n0709_011:0444b14": "擻不得。在未燒地。當在&#x7070;上。若瓦上。若炬火自落",
    "X39n0709_011:0444b15": "地。即在上抖擻。不犯 若然髮馬尾毛等。及燒皮",
    "X39n0709_011:0444b16": "餅毒藥。皆越毗尼罪。",
    "X39n0709_011:0444b17": "[0444b17] 根本律云。若故燒林野。得窣吐羅底罪。",
    "X39n0709_011:0444b18": "[0444b18] 此戒大乘同學。",
    "X39n0709_011:0444b20": "毗尼止持會集卷第十一",
    "X39n0709_011:0444b22": "音義",
    "X39n0709_011:0444b23": "半擇迦[0444b23] 此云變。今生變作不男者。",
    "X39n0709_011:0444b24": "騃[0444b24] 涯上聲。癡也。",
    "X39n0709_011:0444c01": "波斯匿王[0444c01] 亦翻和悅。亦翻勝軍。",
    "X39n0709_011:0444c02": "支陀國[0444c02] 或云支提。或云制地。然支提制地。本是",
    "X39n0709_011:0444c03": "塔廟之名。即浮圖別號。義翻為積集。亦云聚相。今",
    "X39n0709_011:0444c04": "云國名。疑是誤也。",
    "X39n0709_011:0444c05": "娑伽陀[0444c05] 或修伽陀。亦云娑竭陀。又云娑婆揭多。",
    "X39n0709_011:0444c06": "此尊者初生時。容像可愛。父見歡喜。唱言善來。故",
    "X39n0709_011:0444c07": "立為名。[0444c07] 具德經云。我聲聞中能具火界神通。修",
    "X39n0709_011:0444c08": "伽陀苾芻是。",
    "X39n0709_011:0444c09": "辮髮梵志[0444c09] 辮與編同交也。織也列也。謂以頂髮",
    "X39n0709_011:0444c10": "交列。為紒紒同結也。",
    "X39n0709_011:0444c11": "草蓐[0444c11] 音肉。薦也。以菱蒲為薦席也。",
    "X39n0709_011:0444c12": "拘睒彌主[0444c12] 乃優填王也。",
    "X39n0709_011:0444c13": "鬻[0444c13] 音主。烹也。",
    "X39n0709_011:0444c14": "大論云飲酒有三十五過[0444c14] 一現世財物&#x8657;竭。何",
    "X39n0709_011:0444c15": "以故。飲酒醉亂。心無節限。用費無度故。[0444c15] 二眾病",
    "X39n0709_011:0444c16": "之門。[0444c16] 三&#x9B2C;諍之本。[0444c16] 四裸形無&#x803B;。[0444c16] 五醜名惡",
    "X39n0709_011:0444c17": "露人所不敬。[0444c17] 六無復智慧。[0444c17] 七應所得物而不",
    "X39n0709_011:0444c18": "得。己所得物而散失矣。[0444c18] 八伏匿之事因向人說。",
    "X39n0709_011:0444c19": "[0444c19] 九種種事業廢不成辦。[0444c19] 十醉為愁本。何以故。",
    "X39n0709_011:0444c20": "醉中多失。醒則慚愧憂愁。[0444c20] 十一身力轉少。[0444c20] 十",
    "X39n0709_011:0444c21": "二身色壞。[0444c21] 十三不知敬父。[0444c21] 十四不知敬母。",
    "X39n0709_011:0444c22": "[0444c22] 十五不敬沙門。[0444c22] 十六不敬婆羅門。[0444c22] 十七不敬",
    "X39n0709_011:0444c23": "叔伯及尊長。何以故。醉悶憒惱。無所別故。[0444c23] 十八",
    "X39n0709_011:0444c24": "不敬佛。[0444c24] 十九不敬法。[0444c24] 二十不敬僧。[0444c24] 二十一",
    "X39n0709_011:0445a01": "朋黨惡人。[0445a01] 二十二&#x758E;遠賢善。[0445a01] 二十三作破戒",
    "X39n0709_011:0445a02": "人。[0445a02] 二十四無慚愧。[0445a02] 二十五不守六情。[0445a02] 二十",
    "X39n0709_011:0445a03": "六縱色放逸。[0445a03] 二十七人所憎惡不喜見。[0445a03] 二十",
    "X39n0709_011:0445a04": "八貴重親屬及諸知識所共擯棄。[0445a04] 二十九行不",
    "X39n0709_011:0445a05": "善法。[0445a05] 三十棄捨善法。[0445a05] 三十一明人智士所不",
    "X39n0709_011:0445a06": "信用。何以故。酒放逸故。[0445a06] 三十二遠離涅槃。[0445a06] 三",
    "X39n0709_011:0445a07": "十三種狂癡因。[0445a07] 三十四身壞命終墮惡道泥犁",
    "X39n0709_011:0445a08": "中。[0445a08] 三十五若得為人。所生之處。常當狂騃。如是",
    "X39n0709_011:0445a09": "種種過失。是故不飲酒。",
    "X39n0709_011:0445a10": "按律部飲酒有三十六失[0445a10] 一不孝父母。[0445a10] 二輕",
    "X39n0709_011:0445a11": "慢尊長朋友。[0445a11] 三不敬三寶。[0445a11] 四不信經法。[0445a11] 五",
    "X39n0709_011:0445a12": "誹謗沙門。[0445a12] 六訐露人罪。[0445a12] 七恒說妄語。[0445a12] 八誣",
    "X39n0709_011:0445a13": "人惡事。[0445a13] 九傳言兩舌。[0445a13] 十惡口傷人。[0445a13] 十一生",
    "X39n0709_011:0445a14": "病之根。[0445a14] 十二&#x9B2C;諍之本。[0445a14] 十三惡名流布。[0445a14] 十",
    "X39n0709_011:0445a15": "四人所憎嫌。[0445a15] 十五排斥聖賢。[0445a15] 十六怨黷天地。",
    "X39n0709_011:0445a16": "[0445a16] 十七廢忘事業。[0445a16] 十八破散家財。[0445a16] 十九恒無",
    "X39n0709_011:0445a17": "慚愧。[0445a17] 二十不知羞&#x803B;。[0445a17] 二十一無故捶打奴僕。",
    "X39n0709_011:0445a18": "[0445a18] 二十二橫殺眾生。[0445a18] 二十三姦犯他妻。[0445a18] 二十",
    "X39n0709_011:0445a19": "四偷人財物。[0445a19] 二十五&#x758E;遠善人。[0445a19] 二十六狎近",
    "X39n0709_011:0445a20": "惡人。[0445a20] 二十七常懷恚怒。[0445a20] 二十八日夜憂愁。",
    "X39n0709_011:0445a21": "[0445a21] 二十九牽東引西。[0445a21] 三十持南著北。[0445a21] 三十一倒",
    "X39n0709_011:0445a22": "溝臥路。[0445a22] 三十二墮車墜馬。[0445a22] 三十三逢河落水。",
    "X39n0709_011:0445a23": "[0445a23] 三十四持燈失火。[0445a23] 三十五暑月熱亡。[0445a23] 三十",
    "X39n0709_011:0445a24": "六寒天凍死。",
    "X39n0709_011:0445b01": "末利夫人[0445b01] 或云摩利。此云鬘。末利者花名也。其",
    "X39n0709_011:0445b02": "花黃金色故。翻云黃色。此花堪作鬘。故翻為鬘也。",
    "X39n0709_011:0445b03": "然。此夫人本守末利園。善結花鬘。又因末利園中",
    "X39n0709_011:0445b04": "將來。故名末利。[0445b04] 增一阿含經云。我聲聞中第一",
    "X39n0709_011:0445b05": "得證優婆斯。篤信堅固。所謂末利夫人是。",
    "X39n0709_011:0445b06": "澆灒[0445b06] 灒音贊。污灑也。",
    "X39n0709_011:0445b07": "[簿-尃+卑][0445b07] 音牌。大桴也。今編竹木。以水運為[簿-尃+卑]。秦人謂",
    "X39n0709_011:0445b08": "之筏也。",
    "X39n0709_011:0445b09": "知浮法[0445b09] 根本律云。苾芻應習浮。恐有難緣。不能",
    "X39n0709_011:0445b10": "浮渡。",
    "X39n0709_011:0445b11": "六罪人[0445b11] 謂犯四重。破和合僧。出佛身血。",
    "X39n0709_011:0445b12": "波羅梨毗國[0445b12] 未詳翻譯。",
    "X39n0709_011:0445b13": "那迦羅[0445b13] 或云那伽波羅。此翻龍護。亦云象護。此",
    "X39n0709_011:0445b14": "比丘現生亦證淨法。[0445b14] 增一阿含經云。我聲聞中",
    "X39n0709_011:0445b15": "第一比丘曉了星宿。預知吉凶。所謂那伽波羅比",
    "X39n0709_011:0445b16": "丘是也。",
    "X39n0709_011:0445b17": "畢舍遮[0445b17] 亦云毗舍遮。又云毗舍支。此啖精氣。噉"
}