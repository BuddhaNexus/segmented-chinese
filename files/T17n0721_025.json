{
    "T17n0721_025:0142b15": "正法念處經卷第二十五",
    "T17n0721_025:0142b17": "大魏婆羅門瞿曇般若流支譯",
    "T17n0721_025:0142b18": "觀天品第六之四(三十三天初)",
    "T17n0721_025:0142b19": "[0142b19] 「復次，比丘觀於持戒，若有離於持戒智慧，不",
    "T17n0721_025:0142b20": "得生天。彼以聞慧見：持戒者生於天中，受天",
    "T17n0721_025:0142b21": "快樂。以有智故，命終退時，不墮惡道。以何等",
    "T17n0721_025:0142b22": "戒、有幾種戒，生於天中？以何相生？見七種",
    "T17n0721_025:0142b23": "戒化生天中，有上中下：不殺生戒，生四天",
    "T17n0721_025:0142b24": "王處；不殺、不盜，生三十三天；不殺、不盜、不行",
    "T17n0721_025:0142b25": "邪婬，生夜摩天；不殺、不盜、不邪婬、不妄語，不",
    "T17n0721_025:0142b26": "兩舌、惡口、綺語，生兜率陀天；受世間戒，信奉",
    "T17n0721_025:0142b27": "佛戒，不殺、不盜、不邪婬，不妄語、兩舌、惡口、綺",
    "T17n0721_025:0142b28": "語，生化樂天，他化自在天亦如是。比丘如是",
    "T17n0721_025:0142b29": "觀於戒業繫諸眾生，上生天中。[0142b29] 「云何持戒？生",
    "T17n0721_025:0142c01": "於何處？彼以聞慧見：此眾生受不殺戒，生四",
    "T17n0721_025:0142c02": "天處，身量、色力、富命第一。若受不殺、不盜",
    "T17n0721_025:0142c03": "戒，生三十三天，身量、色力、富命轉勝。若受不",
    "T17n0721_025:0142c04": "殺、不盜、不婬，親近修習，生夜摩天，身量、色力、",
    "T17n0721_025:0142c05": "富命轉勝。信智勝故，生兜率陀天，身量、色力、",
    "T17n0721_025:0142c06": "富命轉勝。不殺、不盜、不邪婬，不妄語、兩舌、惡",
    "T17n0721_025:0142c07": "口、綺語，生化樂天，身量、色力、受樂富命轉勝",
    "T17n0721_025:0142c08": "於前。受持不殺、不盜、不邪婬，不妄語、兩舌、惡",
    "T17n0721_025:0142c09": "口、綺語，生於他化自在天中，身量、色力、壽",
    "T17n0721_025:0142c10": "命、富樂勝於餘天。非魔波旬自在所使，亦不",
    "T17n0721_025:0142c11": "使魔。",
    "T17n0721_025:0142c12": "[0142c12] 「復次，比丘知業果報，觀微細因生於天上。彼",
    "T17n0721_025:0142c13": "見：思心為勝戒因，上中下戒，生六欲天，心勝",
    "T17n0721_025:0142c14": "業勝，生於六天，以心勝故生處亦勝。",
    "T17n0721_025:0142c15": "[0142c15] 「復次，比丘觀戒幾種？彼見世間有二種戒：一",
    "T17n0721_025:0142c16": "者自生；二者從他。自生者，自性能持；從他",
    "T17n0721_025:0142c17": "者，和合而生。復有二種戒：一者在家；二者出",
    "T17n0721_025:0142c18": "家。在家戒者，所謂五戒；出家戒者，持解脫",
    "T17n0721_025:0142c19": "戒。復有二種戒，謂一行戒，非一行戒。一行",
    "T17n0721_025:0142c20": "者，所謂一戒；非一行者，或受二戒，或持三",
    "T17n0721_025:0142c21": "戒。復有二種：一者久時；二、不久時。久時者，",
    "T17n0721_025:0142c22": "盡形護戒；不久時者，隨心所要，隨力持戒。復",
    "T17n0721_025:0142c23": "有二種：一者有垢；二者無垢。有垢戒者，生於",
    "T17n0721_025:0142c24": "天中；無垢戒者，至於涅槃。復有二種戒：一者",
    "T17n0721_025:0142c25": "世間戒；二者出世間戒。世間戒者則有流動，",
    "T17n0721_025:0142c26": "出世間戒則無流動。復有二種戒：一者自護；",
    "T17n0721_025:0142c27": "二者護他。自持戒者，名曰自護；他護者，令",
    "T17n0721_025:0142c28": "他住於世間染戒。復有二種：一者止；二者作。",
    "T17n0721_025:0142c29": "作者，成就諸行，轉於生死；止者，知因知緣",
    "T17n0721_025:0143a01": "而不進學。復有二種：一者智攝；二者施攝。布",
    "T17n0721_025:0143a02": "施攝戒，得大富樂；智所攝戒，得至涅槃。復有",
    "T17n0721_025:0143a03": "二種：一者內行；二者外行。外行者，依於淨",
    "T17n0721_025:0143a04": "身；內行者，心口意淨。復有二種：一者修習；",
    "T17n0721_025:0143a05": "二者不習。修習者，已於無量世來修習；不習",
    "T17n0721_025:0143a06": "者，一世持戒。如是比丘觀如是等無量二",
    "T17n0721_025:0143a07": "戒。",
    "T17n0721_025:0143a08": "[0143a08] 「復次，比丘觀微細戒，有幾種戒？比丘觀戒復",
    "T17n0721_025:0143a09": "有三種：一者少分戒；二者多分戒；三者盡受",
    "T17n0721_025:0143a10": "戒。少分戒者，持於一戒；多分戒者，或持二、",
    "T17n0721_025:0143a11": "三；盡受戒者，持一切戒。復有三種：一者愛；",
    "T17n0721_025:0143a12": "二者不愛；三者自性愛。愛者，為財利故",
    "T17n0721_025:0143a13": "而受禁戒；不愛者，疾病故而受禁戒；自性",
    "T17n0721_025:0143a14": "者，自性淨行，此功德勝。復有三種戒：一者禪",
    "T17n0721_025:0143a15": "行戒；二者無禪戒；三者離惡戒。禪行戒者，修",
    "T17n0721_025:0143a16": "世間禪，乃至入於城邑聚落而常修禪；非禪",
    "T17n0721_025:0143a17": "戒者，離禪行戒；離惡戒者，恐遭眾惡，捨之不",
    "T17n0721_025:0143a18": "為，如人醉酒，行不善業，智人見之，斷酒不",
    "T17n0721_025:0143a19": "飲。復有三種戒：一者諂曲戒；二者不諂曲",
    "T17n0721_025:0143a20": "戒；三者性善戒。諂曲戒者，垢染不淨，得少果",
    "T17n0721_025:0143a21": "報；不諂曲戒者，得大果報；性善戒者，若心增",
    "T17n0721_025:0143a22": "上則得大果，若心劣弱其果則小。復有三種：",
    "T17n0721_025:0143a23": "一者因緣持；二、非因緣持；三者法不應作。",
    "T17n0721_025:0143a24": "因緣持者，有因緣故，護持禁戒；非因緣者，無",
    "T17n0721_025:0143a25": "緣持戒；不應作者，生於大姓所不應作，護種",
    "T17n0721_025:0143a26": "姓故。復次，從緣持戒者，為得佛故、以思勝故，",
    "T17n0721_025:0143a27": "其果則大；無緣持戒，其果則小，不識果故；",
    "T17n0721_025:0143a28": "不應作者，求世名故，其果亦小，生於人中。復",
    "T17n0721_025:0143a29": "有三種：一者畏師；二非畏師；三者畏於惡道。",
    "T17n0721_025:0143b01": "畏師持戒，名下持戒；非畏師持戒，名中持戒；",
    "T17n0721_025:0143b02": "若畏惡道，名上持戒。復有三種：一者自持戒",
    "T17n0721_025:0143b03": "而不教人；二者自行、教人；三者於他行捨。復",
    "T17n0721_025:0143b04": "有三種：一者缺戒；二者不缺戒；三者一切缺",
    "T17n0721_025:0143b05": "戒。缺戒者，初善持戒，後則破戒，是名缺戒；",
    "T17n0721_025:0143b06": "不缺戒者，初中後時常善持戒，是名不缺戒；",
    "T17n0721_025:0143b07": "一切缺戒者，會諸外道而受齋戒，邪見殺生，",
    "T17n0721_025:0143b08": "是名一切缺戒。",
    "T17n0721_025:0143b09": "[0143b09] 「復次，比丘觀四種戒。何等為四？離口四過：",
    "T17n0721_025:0143b10": "一者妄語；二者兩舌；三者惡口；四者綺語。復",
    "T17n0721_025:0143b11": "有五種戒，止五境界，是名為五。復有六種因",
    "T17n0721_025:0143b12": "緣而持禁戒：一者畏他求便；二者畏於罰戮；",
    "T17n0721_025:0143b13": "三者怖畏；四者因緣；五者不觀；六者自性。復",
    "T17n0721_025:0143b14": "有七種戒，謂身三戒，口有四戒。比丘如是觀",
    "T17n0721_025:0143b15": "無量持戒，眾生畏於惡道，持戒能度。如是持",
    "T17n0721_025:0143b16": "戒略說二種：一者世間；二者出世間。",
    "T17n0721_025:0143b17": "[0143b17] 「如是比丘觀四天王天已，觀三十三天所住",
    "T17n0721_025:0143b18": "之地及觀業行。以何業故生三十三天？彼以",
    "T17n0721_025:0143b19": "聞慧見：三十三天所住之地，何等三十三？一",
    "T17n0721_025:0143b20": "者名曰住善法堂天；二者名住&#x5CEF;天；三者名",
    "T17n0721_025:0143b21": "住山頂天；四者名善見城天；五者名&#x9262;私地",
    "T17n0721_025:0143b22": "天；六者名住俱吒天(俱吒者山名也)；七者名雜殿天；",
    "T17n0721_025:0143b23": "八者名住歡喜園天；九者名光明天；十者名",
    "T17n0721_025:0143b24": "波利耶多樹園天；十一者名險岸天；十二者",
    "T17n0721_025:0143b25": "名住雜險岸天；十三者名住摩尼藏天；十四",
    "T17n0721_025:0143b26": "者名旋行地天；十五者名金殿天；十六者",
    "T17n0721_025:0143b27": "名鬘影處天；十七者名住柔軟地天；十八者",
    "T17n0721_025:0143b28": "名雜莊嚴天；十九者名如意地天；二十者名",
    "T17n0721_025:0143b29": "微細行天；二十一者名歌音喜樂天；二十二",
    "T17n0721_025:0143c01": "者名威德輪天；二十三者名月行天；二十",
    "T17n0721_025:0143c02": "四者名閻摩娑羅天；二十五者名速行天；二",
    "T17n0721_025:0143c03": "十六者名影照天；二十七者名智慧行天；二",
    "T17n0721_025:0143c04": "十八者名眾分天；二十九者名住輪天；三十",
    "T17n0721_025:0143c05": "者名上行天；三十一者名威德顏天；三十",
    "T17n0721_025:0143c06": "二者名威德焰輪天；三十三者名清淨天。[0143c06] 「如",
    "T17n0721_025:0143c07": "是三十三天，比丘觀於微細業之果報，持戒",
    "T17n0721_025:0143c08": "善業，集何等業生於善道？善業因緣，得善果",
    "T17n0721_025:0143c09": "報，樂報處生。彼以聞慧，聞佛說法，非外道",
    "T17n0721_025:0143c10": "法。彼見：諸天所生之處，遊戲受樂不可稱說，",
    "T17n0721_025:0143c11": "帝釋天王之所擁護，住善法堂。外道說為常",
    "T17n0721_025:0143c12": "住不滅。初觀善法，次分別觀善修何戒，生善",
    "T17n0721_025:0143c13": "法堂？彼見聞知：若人持於七種之戒，不缺戒、",
    "T17n0721_025:0143c14": "不穿戒、不&#x969F;戒，堅固持戒不可譏嫌；布施修",
    "T17n0721_025:0143c15": "心，於福田中稱時而施，若施阿羅漢、若看病",
    "T17n0721_025:0143c16": "人、若父母、若阿那含、若斯陀含、若須陀洹、",
    "T17n0721_025:0143c17": "若起滅定、若道行人，行慈悲心歡喜捨與，於",
    "T17n0721_025:0143c18": "怖畏者，施其壽命。是人命終生善法殿，作釋",
    "T17n0721_025:0143c19": "迦提婆，姓憍尸迦，名能天主。有九十九那由",
    "T17n0721_025:0143c20": "他天女以為眷屬，恭敬圍遶供養帝釋，如一",
    "T17n0721_025:0143c21": "女人供給丈夫。諸天女等心無嫉&#x59AC;，供養天",
    "T17n0721_025:0143c22": "后同奉帝釋，亦無&#x59AC;心。[0143c22] 「其善法殿廣五百由",
    "T17n0721_025:0143c23": "旬，毘琉璃珠以為欄楯，珊瑚為柱，頗梨車",
    "T17n0721_025:0143c24": "璩馬瑙莊嚴，閻浮檀金而為殿壁，如融金",
    "T17n0721_025:0143c25": "色。其床皆以金剛摩尼、赤蓮華珠、青珠玉寶",
    "T17n0721_025:0143c26": "以為莊嚴。其諸蓮華，金剛為鬚，真金為莖，清",
    "T17n0721_025:0143c27": "淨華池以為莊嚴。復有眾鳥，毘琉璃翅，赤蓮",
    "T17n0721_025:0143c28": "華珠以為其嘴，青因陀寶以為其身，遍滿池",
    "T17n0721_025:0143c29": "中。其池四岸，青摩尼華、摩尼布地。復有眾",
    "T17n0721_025:0144a01": "鳥，青因陀寶以為其足，車璩為嘴，珊瑚為",
    "T17n0721_025:0144a02": "眼，充滿池中。其池復有眾鳥，具足其身皆",
    "T17n0721_025:0144a03": "如閻浮檀金，珊瑚為翅，因陀羅寶以為其眼。",
    "T17n0721_025:0144a04": "復有浴池，眾蜂莊嚴，其蜂色相如毘琉璃，莊",
    "T17n0721_025:0144a05": "嚴浴池。[0144a05] 「其善法堂有十大華池。何等為十？一",
    "T17n0721_025:0144a06": "名難陀蓮華池；二名摩訶難陀蓮華池；三名",
    "T17n0721_025:0144a07": "歡喜蓮華池；四名大歡喜蓮華池；五名遊戲",
    "T17n0721_025:0144a08": "蓮華池；六名正憶念蓮華池；七名一切義蓮",
    "T17n0721_025:0144a09": "華池；八名正分別蓮華池；九名如意樹蓮華",
    "T17n0721_025:0144a10": "池；十名因陀羅覆處自在大光明蓮華池。是",
    "T17n0721_025:0144a11": "為十種大蓮華池，以用莊嚴天善法堂。復有",
    "T17n0721_025:0144a12": "其餘蓮華林池，其華清淨，白銀為莖，真金為",
    "T17n0721_025:0144a13": "鬚，琉璃為葉，金剛為臺。復有蓮華，金剛為",
    "T17n0721_025:0144a14": "莖，雜色為葉，一一華葉如赤寶華、如毘琉",
    "T17n0721_025:0144a15": "璃、有如車璩、有如金色，有如是等雜色蓮",
    "T17n0721_025:0144a16": "葉，或有百葉、有二百葉乃至千葉，種種色",
    "T17n0721_025:0144a17": "華各各差別，以為莊嚴。釋迦天王善法殿堂，",
    "T17n0721_025:0144a18": "其蓮華中多有眾鳥——常欲之鳥、一切行鳥、常",
    "T17n0721_025:0144a19": "音聲鳥。若天帝釋與諸天女入蓮華池娛",
    "T17n0721_025:0144a20": "樂遊戲，鳥亦遊戲；天奏音樂，鳥亦發聲。復",
    "T17n0721_025:0144a21": "有眾鳥，名欲放逸，若天帝釋遊於華池，鳥亦",
    "T17n0721_025:0144a22": "遊戲，如天女身。復有眾鳥名曰遊行，於華池",
    "T17n0721_025:0144a23": "岸，口銜華鬚，遍於池側，舞弄遊戲，出妙音",
    "T17n0721_025:0144a24": "聲。釋迦天王有如是等勝蓮華池。",
    "T17n0721_025:0144a25": "[0144a25] 「復次，比丘觀天帝釋善業所化。彼見：華池真",
    "T17n0721_025:0144a26": "金為魚，或白銀魚、毘琉璃魚，赤蓮華寶以為",
    "T17n0721_025:0144a27": "其翼，車璩為目——若瞋恚時如赤蓮花，種種",
    "T17n0721_025:0144a28": "雜寶以為鱗&#x9B94;或七寶翅，遊戲受樂於蓮花",
    "T17n0721_025:0144a29": "池。",
    "T17n0721_025:0144b01": "[0144b01] 「復次，比丘復觀帝釋蓮華林池。彼以聞慧觀",
    "T17n0721_025:0144b02": "蓮華池以何為地？彼以聞慧見：天帝釋真珠",
    "T17n0721_025:0144b03": "為沙以覆其地，或以銀沙、或以金沙、或毘琉",
    "T17n0721_025:0144b04": "璃以為其沙。如是種種雜色莊嚴，悉分別見。",
    "T17n0721_025:0144b05": "帝釋天王善業所化。",
    "T17n0721_025:0144b06": "[0144b06] 「復次，比丘如是分別觀察地分。彼以聞慧見：",
    "T17n0721_025:0144b07": "彼波頭摩華之林，周匝皆以真金欄楯，或毘",
    "T17n0721_025:0144b08": "琉璃以為欄楯，或以白銀而為欄楯，真金",
    "T17n0721_025:0144b09": "羅網以覆其上，種種眾鳥出妙音聲遊戲池",
    "T17n0721_025:0144b10": "邊。復次，比丘知業果報，觀善法堂蓮華池",
    "T17n0721_025:0144b11": "中，其蓮華池眾蜂雜色出眾妙音，金色華",
    "T17n0721_025:0144b12": "中白銀色蜂，金剛為翅，其身柔軟；白銀蓮",
    "T17n0721_025:0144b13": "華，金色為蜂。如是種種眾蜂遊戲其中。如",
    "T17n0721_025:0144b14": "是善業成就種種果報。[0144b14] 「復次，比丘觀善法堂。",
    "T17n0721_025:0144b15": "彼以聞慧觀善法林釋迦天王，幾種園林？彼",
    "T17n0721_025:0144b16": "以聞慧見善法堂所有園林，一一觀察善法",
    "T17n0721_025:0144b17": "諸天。帝釋天王與諸天女在何等林遊戲受",
    "T17n0721_025:0144b18": "樂，五欲自娛？彼見：有林名天女遊戲，天樹華",
    "T17n0721_025:0144b19": "果皆悉具足，眾鳥充滿。樹名如意，隨天所",
    "T17n0721_025:0144b20": "念，悉從林生。若諸天眾遊戲林中，勝華開",
    "T17n0721_025:0144b21": "敷，天女入林，若近其樹，華即下垂，授諸天",
    "T17n0721_025:0144b22": "女。時諸天女，既取華已，枝條還舉。如是眾",
    "T17n0721_025:0144b23": "華色香相貌各各差別，隨其念生，故名意",
    "T17n0721_025:0144b24": "樹。若念音樂亦復如是，聞種種音，隨心所",
    "T17n0721_025:0144b25": "念，善業之風吹諸樹葉互相[敲-高+亭]觸，其聲美",
    "T17n0721_025:0144b26": "妙如天樂音，故名意樹。復有無量憶念之樹，",
    "T17n0721_025:0144b27": "隨諸天女心之所念，莊嚴之具、天衣、天華隨",
    "T17n0721_025:0144b28": "念皆得，故名意樹。復有意樹毘琉璃色，真金",
    "T17n0721_025:0144b29": "莖葉，白銀為枝、毘琉璃葉；珊瑚為枝，或七",
    "T17n0721_025:0144c01": "寶葉，流出美味。復有意樹，若諸天女欲見帝",
    "T17n0721_025:0144c02": "釋，以善業故，即於此林見化帝釋，與之娛",
    "T17n0721_025:0144c03": "樂。此林功德，見化帝釋，如是林中，九十九",
    "T17n0721_025:0144c04": "那由他天女，一一天女各見與己共相娛樂，",
    "T17n0721_025:0144c05": "不見餘女與天主會。隨諸天女心念莊嚴，見",
    "T17n0721_025:0144c06": "帝釋身，即隨所念，故名意樹。如是林中無量",
    "T17n0721_025:0144c07": "欲樂，於此林中次第遊戲，至喜樂山。其山莊",
    "T17n0721_025:0144c08": "嚴，七寶所成，以金剛身巖崿莊嚴，真金樹枝",
    "T17n0721_025:0144c09": "彌覆周遍猶如宮殿，金銀青珠以為&#x9E9E;鹿莊",
    "T17n0721_025:0144c10": "嚴其山，多有眾鳥出妙音聲。其山有殿，名曰",
    "T17n0721_025:0144c11": "勝上，殿有千柱，其柱皆以金毘琉璃、青摩尼",
    "T17n0721_025:0144c12": "寶之所成就。金剛廁填，百千天宮猶如紅",
    "T17n0721_025:0144c13": "色，端嚴殊特，師子之座敷具柔軟。殿有千",
    "T17n0721_025:0144c14": "床，毘琉璃寶以為莊嚴。[0144c14] 「釋迦天王攻阿修",
    "T17n0721_025:0144c15": "羅軍，既得勝已，一切天眾皆懷歡喜，讚歎帝",
    "T17n0721_025:0144c16": "釋，共諸天女昇於此殿遊戲歌舞共相娛樂，",
    "T17n0721_025:0144c17": "隨其本業，各各自受上中下樂。既遊戲已，復",
    "T17n0721_025:0144c18": "入山中遊戲受樂，一心念欲。何以故？女人多",
    "T17n0721_025:0144c19": "欲，天欲勝故，天欲熾然。復詣一河，於其河",
    "T17n0721_025:0144c20": "中，上味飲食隨河而流，種種色香上味之飲",
    "T17n0721_025:0144c21": "充滿其中，若有飲者，離於醉亂。飲名歡喜，天",
    "T17n0721_025:0144c22": "女飲之，心大歡悅。",
    "T17n0721_025:0144c23": "復有美飲，名曰能觀，既得飲已，悉能遍觀一",
    "T17n0721_025:0144c24": "切天中所有園林、無量山障，一切皆見。復有",
    "T17n0721_025:0144c25": "天飲，名曰眾味，其飲甚多，飲之色力百倍增",
    "T17n0721_025:0144c26": "長。天女飲已，復入食地，以其自作上中下業，",
    "T17n0721_025:0144c27": "得如是報，種種色香美味具足。既飲食已，復",
    "T17n0721_025:0144c28": "往詣於音樂之地，遊戲山中，毘琉璃寶以",
    "T17n0721_025:0144c29": "為樂器，真金為絃，眾寶鼓音，馬瑙雜寶以",
    "T17n0721_025:0145a01": "為簫笛，諸天女眾無量音聲，如是無量無數",
    "T17n0721_025:0145a02": "音樂、乾闥婆音。諸天女眾遍身莊嚴，身諸樂",
    "T17n0721_025:0145a03": "具遊戲受樂，以自娛樂，歌樂音聲宮商和",
    "T17n0721_025:0145a04": "雅，音曲齊等，皆悉具足。為增欲樂，既作歌",
    "T17n0721_025:0145a05": "音，復往詣於鈴音之地。其地鈴網微風吹",
    "T17n0721_025:0145a06": "動，出於無量百千妙音，聞之歡喜歌舞戲笑，",
    "T17n0721_025:0145a07": "種種妙寶莊嚴其身。復往詣於眾鳥莊嚴蓮",
    "T17n0721_025:0145a08": "華之池，其池眾鳥，金銀雜寶以為莊嚴，天女",
    "T17n0721_025:0145a09": "入中遊戲受樂，各取金華而共遊戲，以華相",
    "T17n0721_025:0145a10": "散，心無嫉&#x59AC;，種種遊戲，其聲美妙。八功德",
    "T17n0721_025:0145a11": "水，遊戲其中。[0145a11] 「既遊戲已，為增欲故，自欲難",
    "T17n0721_025:0145a12": "滿，貪著欲燒，不知厭足。復往詣於鏡樹之",
    "T17n0721_025:0145a13": "林，於此林中自見其身種種莊嚴，功德具足，",
    "T17n0721_025:0145a14": "種種鏡中見種種色，十倍放逸。何以故？女",
    "T17n0721_025:0145a15": "人之性，三種放逸。何等為三？一者自恃身色",
    "T17n0721_025:0145a16": "而生放逸；二者自恃丈夫而生放逸；三者憍",
    "T17n0721_025:0145a17": "慢而生放逸。自見身色，輕餘女人。復捨此",
    "T17n0721_025:0145a18": "地，更詣一林，名一切時。其林一日具有六",
    "T17n0721_025:0145a19": "時，常不斷絕猶如輪轉，以六種時而為莊",
    "T17n0721_025:0145a20": "嚴。林中眾鳥無量雜色，隨其林中時分相",
    "T17n0721_025:0145a21": "似，共遊林中，離於嫉&#x59AC;，心懷悅樂。見此林",
    "T17n0721_025:0145a22": "已，隨心所念，入六時林，隨時遊戲而受悅",
    "T17n0721_025:0145a23": "樂。種種時鳥自集遊戲，與諸天女而相娛",
    "T17n0721_025:0145a24": "樂，於此林中受五欲樂，不念餘林。時天帝",
    "T17n0721_025:0145a25": "釋既至此林，天女歡喜歌舞戲笑，供養帝",
    "T17n0721_025:0145a26": "釋。如是帝釋，一林之中種種功德皆悉具",
    "T17n0721_025:0145a27": "足。",
    "T17n0721_025:0145a28": "[0145a28] 「復次，比丘觀天帝釋第二園林有幾種林？名",
    "T17n0721_025:0145a29": "字何等？彼以聞慧見：帝釋林名一切遊戲。",
    "T17n0721_025:0145b01": "有何功德？彼見聞知：其林自體名一切林，於",
    "T17n0721_025:0145b02": "此林中多有天子，共諸天女遊戲受樂，百千",
    "T17n0721_025:0145b03": "天女隨念遊戲。於遊戲處有八萬四千行殿，",
    "T17n0721_025:0145b04": "毘琉璃寶以為其輪，閻浮檀金以為鈴網，白",
    "T17n0721_025:0145b05": "銀羅網以覆其上，七寶莊嚴。第一天子或有",
    "T17n0721_025:0145b06": "乘馬、或有乘鵝，或有乘空、或有地行，或有伎",
    "T17n0721_025:0145b07": "樂、或作歌音，圍遶帝釋向遊戲處。八萬四",
    "T17n0721_025:0145b08": "千龍象，金網覆身，寶鈴莊嚴，柔軟繒褥以",
    "T17n0721_025:0145b09": "覆象上。若象念慾，頤則開敷，香汁流出。第",
    "T17n0721_025:0145b10": "一勝天乘此龍象，瞻仰帝釋，前後圍遶，詣遊",
    "T17n0721_025:0145b11": "戲處。八萬四千天女種種莊嚴，瞻仰帝釋，或",
    "T17n0721_025:0145b12": "歌或舞、或奏天樂、種種遊戲，詣遊戲處。八",
    "T17n0721_025:0145b13": "萬四千天女作眾伎樂，遊戲歌舞娛樂帝",
    "T17n0721_025:0145b14": "釋，種種莊嚴，瞻仰帝釋。天后舍脂，乘千輻輪",
    "T17n0721_025:0145b15": "七寶之殿，真金毘琉璃、硨璩馬瑙、天青珠",
    "T17n0721_025:0145b16": "寶、大青珠寶以為莊嚴。駕百千鵝，閻浮檀",
    "T17n0721_025:0145b17": "金為身，珊瑚為足，赤寶為目，赤蓮華寶以",
    "T17n0721_025:0145b18": "為其身，珊瑚為嘴，真珠為翅，以駕其殿。隨",
    "T17n0721_025:0145b19": "帝釋念而有所至，帝釋坐上，以種種寶莊嚴",
    "T17n0721_025:0145b20": "其身，威德光明勝百日光同時並照，與后舍",
    "T17n0721_025:0145b21": "脂詣遊戲處，勝餘一切天女莊嚴足一百倍，",
    "T17n0721_025:0145b22": "共天帝釋分座而坐，詣遊戲處。如是諸天受",
    "T17n0721_025:0145b23": "於色聲香味觸樂，與三十三天向一切樂林。",
    "T17n0721_025:0145b24": "一切天眾圍遶帝釋及以舍脂，如前所說，受",
    "T17n0721_025:0145b25": "於無量百千種樂。龍象之殿，大臣侍衛歌樂",
    "T17n0721_025:0145b26": "音聲娛樂帝釋，向一切樂林遊戲受樂。欲至",
    "T17n0721_025:0145b27": "彼林，先住天女聞天樂音，手執蓮華作眾伎",
    "T17n0721_025:0145b28": "樂出迎帝釋。帝釋見之，告諸天眾：『此諸天",
    "T17n0721_025:0145b29": "女，一切林中種種眾寶以為莊嚴，種種音",
    "T17n0721_025:0145c01": "聲。我今與之遊戲林中。』時諸天眾聞帝釋說，",
    "T17n0721_025:0145c02": "白言：『天王！此諸天女，王之給侍，常歸於王，",
    "T17n0721_025:0145c03": "以王為主。』帝釋告言：『此天女等，非我給使，非",
    "T17n0721_025:0145c04": "歸於我，非我業力；以自業力，自業受身，隨其",
    "T17n0721_025:0145c05": "自業有上中下，是故天女有上中下，非是我",
    "T17n0721_025:0145c06": "力。』[0145c06] 「爾時，帝釋而說頌曰：",
    "T17n0721_025:0145c07": "「『下業得下報，  眾生道成就，",
    "T17n0721_025:0145c08": "  中業得中報，  上業丈夫身。",
    "T17n0721_025:0145c09": "  若人所作業，  隨業得果報，",
    "T17n0721_025:0145c10": "  其人時處業，  於此身中受。",
    "T17n0721_025:0145c11": "  若天光明輪，  遊戲種種樂，",
    "T17n0721_025:0145c12": "  斯人得善果，  清淨勝業故。",
    "T17n0721_025:0145c13": "  若丈夫作業，  或善或不善，",
    "T17n0721_025:0145c14": "  受於果報時，  或苦或受樂。",
    "T17n0721_025:0145c15": "  此種種樂報，  種種天遊戲，",
    "T17n0721_025:0145c16": "  此非我因緣，  由彼前業得。』",
    "T17n0721_025:0145c17": "[0145c17] 「時諸天眾聞天帝釋說此偈已，皆生隨喜，合",
    "T17n0721_025:0145c18": "掌頂受，向一切樂林，欲共遊戲。諸天女等，或",
    "T17n0721_025:0145c19": "百或千，手執蓮華種種莊嚴。一一天女形貌",
    "T17n0721_025:0145c20": "色相悉無差別，歌音亦爾，善業所化。瞻仰帝",
    "T17n0721_025:0145c21": "釋舞戲而行向遊戲林。其林寶樹，白銀為葉，",
    "T17n0721_025:0145c22": "白銀為地，銀色眾鳥充滿其中，出種種音。",
    "T17n0721_025:0145c23": "帝釋為首與諸天眾次第而入，種種寶光，",
    "T17n0721_025:0145c24": "若身若地，光明旋轉遍虛空中，帝釋見已，",
    "T17n0721_025:0145c25": "心大歡喜。天女歌音，宮商齊等，天樂音聲。",
    "T17n0721_025:0145c26": "八萬四千行殿，駕以龍象，鈴網莊嚴出眾妙",
    "T17n0721_025:0145c27": "音。無量天子、九十九億天女讚歎帝釋，受",
    "T17n0721_025:0145c28": "六欲樂。",
    "T17n0721_025:0145c29": "[0145c29] 「時天帝釋與諸天女復往詣於一切樂林，乘",
    "T17n0721_025:0146a01": "大龍殿，亦如前說。天主釋迦及餘天眾，次入",
    "T17n0721_025:0146a02": "金林，金葉金果五丈夫量，其味甜美，眾香具",
    "T17n0721_025:0146a03": "足，食之增欲。龍象食之，醉欲而行，聞眾樂",
    "T17n0721_025:0146a04": "音，舞戲自娛；諸天見之，生希有心，舞戲可",
    "T17n0721_025:0146a05": "愛。食已舞戲，種種鳥音於此林中，銀色眾",
    "T17n0721_025:0146a06": "鳥住於金林，第一端嚴。",
    "T17n0721_025:0146a07": "[0146a07] 「時天帝釋與后舍脂，及諸天眾、天子天女遊",
    "T17n0721_025:0146a08": "戲受樂，餘天子等各與天女歌舞戲笑互相",
    "T17n0721_025:0146a09": "娛樂，以善業故，不生嫉&#x59AC;。復往金林，林中有",
    "T17n0721_025:0146a10": "池，名曰清涼，金色蓮華、毘琉璃華種種和",
    "T17n0721_025:0146a11": "集，圍遶帝釋天善法堂，共天帝釋娛樂受",
    "T17n0721_025:0146a12": "樂，與天女眾久時在於蓮華池邊作眾伎樂。",
    "T17n0721_025:0146a13": "共善法殿一切天眾，復入一切樂林，其林",
    "T17n0721_025:0146a14": "皆悉毘琉璃樹，金果具足，美味充滿如波那",
    "T17n0721_025:0146a15": "婆果，色香味具。諸天取果，開而飲之，其味",
    "T17n0721_025:0146a16": "勝於人中上味摩偷之酒，諸天飲之，無有醉",
    "T17n0721_025:0146a17": "亂。天有三種放逸受樂：一者天女；二者食",
    "T17n0721_025:0146a18": "果；三者五欲。是為三種受放逸樂。如釋迦天",
    "T17n0721_025:0146a19": "主所食天飯蘇陀之味，自業成就。一切天眾",
    "T17n0721_025:0146a20": "恭敬圍遶，一一方面於毘琉璃林遊戲受樂，",
    "T17n0721_025:0146a21": "種種眾鳥及以眾蜂，鈴網彌覆。[0146a21] 「既遊戲已，",
    "T17n0721_025:0146a22": "還與天眾入善法堂，有第三林，名曰無比。釋",
    "T17n0721_025:0146a23": "迦天王有五百子，天女圍遶遊戲其中，其園",
    "T17n0721_025:0146a24": "廣博，所受之樂，次如帝釋。常順法行，正見無",
    "T17n0721_025:0146a25": "邪；以正見故，於&#x9B2A;戰時，勝阿修羅。若人供養",
    "T17n0721_025:0146a26": "父母，恭敬沙門、婆羅門，隨順無諍。彼作是念：",
    "T17n0721_025:0146a27": "『我今當將諸天女等，詣無比林。』一一天子有",
    "T17n0721_025:0146a28": "一那由他天女以為眷屬，妙色具足，皆共一",
    "T17n0721_025:0146a29": "心，遊戲受樂。時諸天子詣帝釋所，白言：『天",
    "T17n0721_025:0146b01": "王！我今欲往至無比林遊戲娛樂，願與我等，",
    "T17n0721_025:0146b02": "至彼林中。』時天帝釋告天子言：『吾已遊戲，今",
    "T17n0721_025:0146b03": "欲順法以自利益，樂從欲生，不可滿足。我今",
    "T17n0721_025:0146b04": "捨樂，畏放逸過，放逸過毒，是故捨離。』[0146b04] 「時天帝",
    "T17n0721_025:0146b05": "釋而說偈言：",
    "T17n0721_025:0146b06": "「『不放逸不死，  放逸是死處；",
    "T17n0721_025:0146b07": "  不放逸不死，  放逸常生死；",
    "T17n0721_025:0146b08": "  不放逸不死，  放逸是死句；",
    "T17n0721_025:0146b09": "  我以不放逸，  今得天中勝。",
    "T17n0721_025:0146b10": "  我今信如來，  汝當修行法，",
    "T17n0721_025:0146b11": "  我於佛教法，  不敢有違失。",
    "T17n0721_025:0146b12": "  若違如來語，  貪欲愚癡人，",
    "T17n0721_025:0146b13": "  不得脫眾苦，  常受諸衰惱。』",
    "T17n0721_025:0146b14": "[0146b14] 「時天帝釋說是語已，入善法堂。爾時，帝釋",
    "T17n0721_025:0146b15": "子、諸天子等，生大歡喜，共詣本宮，金寶莊",
    "T17n0721_025:0146b16": "嚴，歌頌娛樂；還其所止，擊鼓相命，欲詣園",
    "T17n0721_025:0146b17": "林遊戲受樂。爾時，七萬天子各乘寶殿，有",
    "T17n0721_025:0146b18": "乘天鳥，與諸天女遊行空中，天眾圍繞。或有",
    "T17n0721_025:0146b19": "遊於蓮華池間，奏諸天樂歌舞戲笑，詣無比",
    "T17n0721_025:0146b20": "林。時帝釋子天鬘莊嚴，雨栴檀香，其明晃",
    "T17n0721_025:0146b21": "耀猶如日光，或有光明如月盛滿、有如星",
    "T17n0721_025:0146b22": "宿，隨其自業，向無比林，各各愛戀，其心無",
    "T17n0721_025:0146b23": "間。入彼林中受天快樂，其林端嚴不可喻",
    "T17n0721_025:0146b24": "說。入彼林時，香氣無比，牛頭栴檀香十六",
    "T17n0721_025:0146b25": "分中不及其一，聞此香已，生希有心。復入飲",
    "T17n0721_025:0146b26": "林，為求樂故，次第入林。以善業故，毘琉璃",
    "T17n0721_025:0146b27": "樹、金樹銀樹、頗梨迦樹，各有百數種種雜",
    "T17n0721_025:0146b28": "色，猶如雜綵，其樹雜色，莊嚴奇妙，亦復如",
    "T17n0721_025:0146b29": "是無量色相。天子見之，如淨明鏡無量百",
    "T17n0721_025:0146c01": "千，四顧觀視生大歡喜，天女圍遶，聞眾樂",
    "T17n0721_025:0146c02": "音，心甚歡喜。復於異處遊戲自娛，其林眾鳥，",
    "T17n0721_025:0146c03": "真金為翅，毘琉璃為胸，珊瑚為足，白銀為",
    "T17n0721_025:0146c04": "背，赤真珠寶以為其目，出眾妙音。復有天子",
    "T17n0721_025:0146c05": "聞斯妙音，各相謂言：『諦聽，諦聽！眾鳥之音，無",
    "T17n0721_025:0146c06": "量音曲，與天女音不可分別。』聞鳥聲已，復詣",
    "T17n0721_025:0146c07": "異林遊戲受樂。見諸池中千葉蓮華，光明如",
    "T17n0721_025:0146c08": "日。至彼池間，種種莊嚴如前所說，與諸天",
    "T17n0721_025:0146c09": "女圍遶華池，歌舞戲笑娛樂受樂。復與天",
    "T17n0721_025:0146c10": "女更至異林，於此林中河泉流水，於其河",
    "T17n0721_025:0146c11": "中有種種水，所謂流乳及以流飲，甜美眾",
    "T17n0721_025:0146c12": "水，天子飲之。多有眾蜂、眾鳥百數，金銀珊",
    "T17n0721_025:0146c13": "瑚雜色寶石集在河中。天子天女於此林",
    "T17n0721_025:0146c14": "中遊戲自娛，經於多時，受五欲樂。復往詣",
    "T17n0721_025:0146c15": "於華樹林中，其林眾華悉不萎變，香氣普熏",
    "T17n0721_025:0146c16": "滿十由旬，所謂月光明華、月色華、白色華，清",
    "T17n0721_025:0146c17": "涼無熱如星色華。復詣果林，其林有果，所",
    "T17n0721_025:0146c18": "謂蜜搏樹果、辛味樹果、柔濡樹果、香鬘",
    "T17n0721_025:0146c19": "樹果，聞香即飽。六味樹果、如意味果、無厭足",
    "T17n0721_025:0146c20": "果，如是無比林中，具足此果，善業所生。於",
    "T17n0721_025:0146c21": "此林中，遊戲受樂，飯食餐飲。[0146c21] 「復往詣於鳥舞",
    "T17n0721_025:0146c22": "之林，其林眾鳥遊戲歌舞，出妙音聲，天子聞",
    "T17n0721_025:0146c23": "之，即受快樂。復詣雜林，其林異色，一切華",
    "T17n0721_025:0146c24": "果如前所說，河池眾鳥亦復如是，故名雜",
    "T17n0721_025:0146c25": "林。於此林中，五欲自娛，乾闥婆音，久受快",
    "T17n0721_025:0146c26": "樂。釋迦天王作是思惟：『我諸子等，何處受於",
    "T17n0721_025:0146c27": "放逸之樂，不覺退沒？』時諸天子知天帝釋心",
    "T17n0721_025:0146c28": "之所念，至帝釋所，諸天女等，各還本宮遊戲",
    "T17n0721_025:0146c29": "受樂。[0146c29] 「爾時，帝釋見諸天子而說頌曰：",
    "T17n0721_025:0147a01": "「『悕望諸境界，  愛心難厭足，",
    "T17n0721_025:0147a02": "  離愛則知足，  此人無憂惱。",
    "T17n0721_025:0147a03": "  若人愛欲境，  則不得安樂，",
    "T17n0721_025:0147a04": "  境界如毒害，  後世受苦惱。",
    "T17n0721_025:0147a05": "  若初若中後，  若現在未來，",
    "T17n0721_025:0147a06": "  求樂不可得，  後則受苦惱。",
    "T17n0721_025:0147a07": "  一切諸世間，  增長於生死，",
    "T17n0721_025:0147a08": "  流轉不暫停，  和合必有離，",
    "T17n0721_025:0147a09": "  未曾有免者。  樂為苦所覆，",
    "T17n0721_025:0147a10": "  無量諸誑惑，  眾生癡所誑，",
    "T17n0721_025:0147a11": "  遊戲於愛欲。  一切癡愛人，",
    "T17n0721_025:0147a12": "  未曾有厭足，  境界難滿足，",
    "T17n0721_025:0147a13": "  如火益乾薪。  世間愛所誑，",
    "T17n0721_025:0147a14": "  難滿亦如是，  雖近於死地，",
    "T17n0721_025:0147a15": "  猶不生厭離。  為愛境所誑，",
    "T17n0721_025:0147a16": "  不求善資糧，  天退不自在，",
    "T17n0721_025:0147a17": "  為愛所誑惑。  我今教呵汝：",
    "T17n0721_025:0147a18": "  汝為欲所迷，  當作自利益。",
    "T17n0721_025:0147a19": "  法為第一道，  若有行法者，",
    "T17n0721_025:0147a20": "  從樂得樂報，  能如是行者，",
    "T17n0721_025:0147a21": "  得寂滅涅槃。  是故應修福，",
    "T17n0721_025:0147a22": "  以求涅槃樂，  若有常修福，",
    "T17n0721_025:0147a23": "  得至無盡處。  天聞帝釋說，",
    "T17n0721_025:0147a24": "  寂靜心調柔。  是時帝釋子，",
    "T17n0721_025:0147a25": "  調伏順父教。』",
    "T17n0721_025:0147a26": "[0147a26] 「時天帝釋教呵諸子令順正道、修行善業，閉",
    "T17n0721_025:0147a27": "惡道門。詣於雜林遊戲受樂，諸善所生。帝釋",
    "T17n0721_025:0147a28": "天王有五百殿，種種諸寶頗梨珊瑚金銀、天",
    "T17n0721_025:0147a29": "青寶王、天大青寶種種諸寶。釋迦天王見種",
    "T17n0721_025:0147b01": "種林，諸蓮華葉如日初出，以為莊嚴。[0147b01] 「帝釋見",
    "T17n0721_025:0147b02": "已，而說頌曰：",
    "T17n0721_025:0147b03": "「『人中造福德，  人中無量種，",
    "T17n0721_025:0147b04": "  作種種福德，  種種皆成就。",
    "T17n0721_025:0147b05": "  不作眾善業，  為心怨所誑，",
    "T17n0721_025:0147b06": "  退時不自在，  墮於極惡處。",
    "T17n0721_025:0147b07": "  一切諸宮殿，  諸業所莊嚴，",
    "T17n0721_025:0147b08": "  以善業增長，  成就天人報。』",
    "T17n0721_025:0147b09": "[0147b09] 「爾時，釋迦天王說此偈已，復詣餘殿，其殿敷",
    "T17n0721_025:0147b10": "置無量柔軟寶莊嚴座以為嚴飾，善業所化。",
    "T17n0721_025:0147b11": "時憍尸迦見此宮殿，處之受樂。復至銀殿，無",
    "T17n0721_025:0147b12": "量光明、無量眾寶、無量眾華嚴飾其殿，無量",
    "T17n0721_025:0147b13": "天女遊戲受樂。復至園林諸天女等，其地柔",
    "T17n0721_025:0147b14": "軟，眾華莊嚴，其林廣博，種種金鳥出眾",
    "T17n0721_025:0147b15": "妙音，眾蜂圍遶如意之樹。釋迦天王普眼所",
    "T17n0721_025:0147b16": "觀，天眾圍遶遊戲受樂，其身威德勝於日",
    "T17n0721_025:0147b17": "月。金樹林中毘琉璃殿，以眾寶柱而為莊嚴，",
    "T17n0721_025:0147b18": "諸蓮華池青寶莊嚴。時天帝釋作如是念：『我",
    "T17n0721_025:0147b19": "入寶殿遊戲受樂。』諸天亦念：『天王欲入，與諸",
    "T17n0721_025:0147b20": "眷屬、天女圍遶歡娛受樂。』爾時，帝釋知天所",
    "T17n0721_025:0147b21": "念，告諸天子：『汝等各各遊戲園林。』時諸天子",
    "T17n0721_025:0147b22": "聞天王教，各入華池與其天女遊戲自娛。[0147b22] 「天",
    "T17n0721_025:0147b23": "王入殿，坐於清淨毘琉璃床。以善業故，其殿",
    "T17n0721_025:0147b24": "清淨猶如明鏡，於此淨壁，悉見古昔諸天王",
    "T17n0721_025:0147b25": "等退沒之相及以名字，其名曰：&#x9262;浮多天王、",
    "T17n0721_025:0147b26": "自在天王、無憂天王、正慧天王、一切樂天王、",
    "T17n0721_025:0147b27": "善住天王、普明天王、一切愛天王、千見天",
    "T17n0721_025:0147b28": "王、威德天王、持德天王、青色天王、不退天",
    "T17n0721_025:0147b29": "王、如幻天王、齋戒天王、福德天王、諸遊戲",
    "T17n0721_025:0147c01": "天王、&#x632E;羅天王、憍尸迦天王。以善業故，見",
    "T17n0721_025:0147c02": "如是等三十三天王。如是天王善業盡故，",
    "T17n0721_025:0147c03": "退墮地獄、餓鬼、畜生，隨所生處受大苦惱。",
    "T17n0721_025:0147c04": "若入地獄，壁上見其受大苦惱；若墮餓鬼，見",
    "T17n0721_025:0147c05": "其壁上受大苦惱，飢渴燒身羸瘦苦惱，筋骨",
    "T17n0721_025:0147c06": "相連；若墮畜生，見其壁上互相殘害，受大苦",
    "T17n0721_025:0147c07": "惱；若生人中，追求作業，受種種苦。如是見諸",
    "T17n0721_025:0147c08": "生死無可樂處，於生死中多諸過患，無堅無",
    "T17n0721_025:0147c09": "常，變易破壞。如是天王皆悉退沒，以自業",
    "T17n0721_025:0147c10": "果，生於地獄、餓鬼、畜生。云何捨於如是大樂，",
    "T17n0721_025:0147c11": "受斯苦惱？云何可忍？奇哉！生死甚為大苦，能",
    "T17n0721_025:0147c12": "將天人至大怖處。第二天王受斯大苦。釋迦",
    "T17n0721_025:0147c13": "天王第一勝人，見此事已，生大厭離，自觀其",
    "T17n0721_025:0147c14": "身閉三惡道，從天中死生於人中，人中命",
    "T17n0721_025:0147c15": "終還生天上。若生人中，生安樂國城邑聚落，",
    "T17n0721_025:0147c16": "生大姓家，行正法處，離於邪見憍慢諂曲。復",
    "T17n0721_025:0147c17": "有自見生於人中，為國王子、大臣之子、正見",
    "T17n0721_025:0147c18": "家生，大富自在。人中命終，當生何處？即自見",
    "T17n0721_025:0147c19": "身還生天中，具大神通，第一光明，共餘天",
    "T17n0721_025:0147c20": "眾食於雜食，心生愧恥，以業薄故，隨所作業，",
    "T17n0721_025:0147c21": "如業得食。後於生處，不見勝食，愧心思惟：『我",
    "T17n0721_025:0147c22": "當幾世受如是報？』以善業故，於殿壁中自見",
    "T17n0721_025:0147c23": "其身，天中七生，人中七生，去來七返，無第八",
    "T17n0721_025:0147c24": "生，非於天中，非於人中，非地獄中，非餓鬼",
    "T17n0721_025:0147c25": "中，非畜生中。帝釋心念：『云何我身無復生",
    "T17n0721_025:0147c26": "處，我生何處而不可見？』心生驚怪，何故無有",
    "T17n0721_025:0147c27": "第八生處？久思惟已。即自念知：『先聞世尊說",
    "T17n0721_025:0147c28": "如是言：「須陀洹人，七生之後入無餘涅槃。」我",
    "T17n0721_025:0147c29": "必如是。』以清淨心敬禮世尊，發歡喜心，坐其",
    "T17n0721_025:0148a01": "金座，閻浮檀金以為床座，眾寶莊嚴。復於壁",
    "T17n0721_025:0148a02": "中見諸先世退沒天王，復念入於善法堂上，",
    "T17n0721_025:0148a03": "見諸天眾，利益諸天。[0148a03] 「時天帝釋從其座起，往",
    "T17n0721_025:0148a04": "詣雜林，共諸天子天女眷屬遊戲自娛，受五",
    "T17n0721_025:0148a05": "欲樂。種種眾鳥莊嚴林樹，及以蓮華以為嚴",
    "T17n0721_025:0148a06": "飾。諸天見已，作諸伎樂乾闥婆音，至帝釋",
    "T17n0721_025:0148a07": "所，皆為作禮圍遶帝釋。天子天女歌舞遊",
    "T17n0721_025:0148a08": "戲，種種歡喜。善法堂天種種莊嚴，共諸天",
    "T17n0721_025:0148a09": "女圍遶帝釋，作眾伎樂，詣善法堂，一切歡",
    "T17n0721_025:0148a10": "喜歌舞戲笑。時善法堂所住諸天，隨帝釋行，",
    "T17n0721_025:0148a11": "供養帝釋，種種音聲，鼓天伎樂，種種歌舞",
    "T17n0721_025:0148a12": "出美妙音，遍諸天眾。異住諸天聞此樂音，皆",
    "T17n0721_025:0148a13": "來詣於善法堂上，皆為天王稽首作禮，右遶",
    "T17n0721_025:0148a14": "而住。無量百千詣善法堂，善知歌舞，種種莊",
    "T17n0721_025:0148a15": "嚴。以善業故，生在其中，戒善所護，受斯大",
    "T17n0721_025:0148a16": "果，一切天眾樂報成就。其善法堂縱廣五",
    "T17n0721_025:0148a17": "百由旬，其色鮮妙如融金聚，毘琉璃樹以",
    "T17n0721_025:0148a18": "為莊嚴，種種寶花周匝嚴飾。其花香氣滿五",
    "T17n0721_025:0148a19": "由旬，常若新出，令心愛樂，未曾厭足。如是天",
    "T17n0721_025:0148a20": "眾給侍帝釋，九十九那由他天女隨天帝釋",
    "T17n0721_025:0148a21": "入歡喜殿，金毘琉璃車璩寶柱以為莊嚴，",
    "T17n0721_025:0148a22": "其床柔軟，敷以天衣，釋迦天王悉令就坐。諸",
    "T17n0721_025:0148a23": "天受教，即皆就坐。"
}