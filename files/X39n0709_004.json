{
    "X39n0709_004:0356c11": "毗尼止持會集卷第四",
    "X39n0709_004:0356c13": "金陵寶華山弘律沙門　讀體　集",
    "X39n0709_004:0356c14": "第六私房過量戒",
    "X39n0709_004:0356c15": "若比丘自求作屋。無主自為已。當應量作。是中量者。",
    "X39n0709_004:0356c16": "長佛十二磔手。內廣七磔手。當將比丘指授處所。彼",
    "X39n0709_004:0356c17": "比丘當指示處所。無難處。無妨處。若比丘有難處妨",
    "X39n0709_004:0356c18": "處。自求作屋。無主自為已。不將比丘。指授處所。若過",
    "X39n0709_004:0356c19": "量作者。僧伽婆尸沙。",
    "X39n0709_004:0356c20": "緣起　佛在王舍城靈鷲山中。聽諸比丘作私房",
    "X39n0709_004:0356c21": "舍。時有曠野國比丘。聞佛聽許。即私作大房。功力",
    "X39n0709_004:0356c22": "繁多。常行求索。居士厭避。復有一比丘。欲起房舍。",
    "X39n0709_004:0356c23": "自斫樹。樹神作念。欲打比丘。恐違道理。乃往白佛。",
    "X39n0709_004:0356c24": "佛讚慰之。示別所棲。時大迦葉至曠野城。居士遙",
    "X39n0709_004:0357a01": "見。各自避去。迦葉問知其故。具陳白佛。佛集僧而",
    "X39n0709_004:0357a02": "為結戒。由依住處事諍恨住處鄙業煩惱。制斯學",
    "X39n0709_004:0357a03": "處。乃初篇盜根本種類。",
    "X39n0709_004:0357a04": "釋義　文分二節。自求作屋下。明其正制。若比丘",
    "X39n0709_004:0357a05": "有難處妨處下。結顯違犯。律云。自求者。彼處處乞",
    "X39n0709_004:0357a06": "索。無主者。彼無有若一若兩若眾多施主自為已",
    "X39n0709_004:0357a07": "者。自求索自為作也。當應量作者。是中量長佛十",
    "X39n0709_004:0357a08": "二磔手。廣七磔手(磔手者。張指一跨也。長者縱量。乃房之深處。廣者橫量。乃房之",
    "X39n0709_004:0357a09": "寬處。佛身長丈六。一磔手。准今小尺。一尺六寸。則深有一丈九尺二寸。寬有一丈一尺二寸。若太大則煩",
    "X39n0709_004:0357a10": "勞。太小則逼狹。令離二過。故制此量也)。難處者。有虎狼師子惡獸。下",
    "X39n0709_004:0357a11": "至蟻子。若不為此諸蟲獸所惱。應修治平地。若有",
    "X39n0709_004:0357a12": "石樹荊棘。當使人掘出。若有陷溝坑陂池處。當使",
    "X39n0709_004:0357a13": "人填滿。若畏水淹漬。當豫設隄防。若地為人所認。",
    "X39n0709_004:0357a14": "當共斷無使他有語。是名難處。妨處者。不通草車",
    "X39n0709_004:0357a15": "迴轉。是防處(僧祇律云。非妨處者。四邊各容十二桄梯。桄間各一拳肘。令作事者。周帀",
    "X39n0709_004:0357a16": "來往。塗治覆苦。以二尺為一拳肘)。彼作屋比丘。看無難無妨已。到",
    "X39n0709_004:0357a17": "僧中。具儀三乞。爾時眾僧當觀察此比丘為可信",
    "X39n0709_004:0357a18": "不可信。若可信即當聽使作。若不可信一切僧應",
    "X39n0709_004:0357a19": "到彼處看。若眾僧不去。遣僧中可信者往看。若彼",
    "X39n0709_004:0357a20": "處有難有妨。若無難有妨。若有難無妨。皆不應與",
    "X39n0709_004:0357a21": "處分。若無難處無妨處。應與處分白二羯磨(此羯磨法",
    "X39n0709_004:0357a22": "於作持中明)。故云。彼比丘當指授處所。無難處。無妨處。",
    "X39n0709_004:0357a23": "既與羯磨已。彼作房時。應知初安。若石若土。墼泥",
    "X39n0709_004:0357a24": "團。乃至治訖。斯為如法。",
    "X39n0709_004:0357b01": "結罪　是中犯者。若僧不處分。一僧殘　過量作。",
    "X39n0709_004:0357b02": "一僧殘　有難處。一突吉羅　有妨處。一突吉羅",
    "X39n0709_004:0357b03": "若無難處。是有妨處。一突吉羅　若有難處。是無",
    "X39n0709_004:0357b04": "妨處。一突吉羅。",
    "X39n0709_004:0357b05": "若僧不處分。一僧殘。不過量作。無犯　有難有妨",
    "X39n0709_004:0357b06": "　無難有妨　有難無妨。皆如上。",
    "X39n0709_004:0357b07": "若僧已處分。無犯。過量作。一僧殘　有難有妨",
    "X39n0709_004:0357b08": "　無難有妨　有難無妨。皆如上。",
    "X39n0709_004:0357b09": "若僧已處分。不過量作。皆無犯　若有難有妨",
    "X39n0709_004:0357b10": "　無難有妨　有難無妨。得罪如上。",
    "X39n0709_004:0357b11": "若作而不成。僧不處分。及過量作。各得一偷蘭遮。",
    "X39n0709_004:0357b12": "　有難有妨　無難有妨　有難無妨。得罪如上。",
    "X39n0709_004:0357b13": "若使他作屋成。僧不處分。及過量作　若僧已處",
    "X39n0709_004:0357b14": "分。過量作　若僧不處分。不過量作。得僧殘。皆如",
    "X39n0709_004:0357b15": "上　有難有妨　無難有妨　有難無妨。得罪如",
    "X39n0709_004:0357b16": "上。",
    "X39n0709_004:0357b17": "若為他作屋成。僧不處分。過量作　僧已處分。過",
    "X39n0709_004:0357b18": "量作　僧不處分。不過量作。皆得偷蘭遮　有難",
    "X39n0709_004:0357b19": "有妨　無難有妨　有難無妨。得突吉羅如上。",
    "X39n0709_004:0357b20": "若作而不成。僧不處分。及過量作。有難有妨處。一",
    "X39n0709_004:0357b21": "一皆犯突吉羅。",
    "X39n0709_004:0357b22": "若作屋以繩拼地。應量作者。過量作者犯　若教",
    "X39n0709_004:0357b23": "人案繩墨作。彼受教者。言如法作。而過量。彼受教",
    "X39n0709_004:0357b24": "者犯　彼教人案繩墨作。即如法作。不還報。作者",
    "X39n0709_004:0357c01": "犯　若教人案繩墨作。即如法作。教者不問如法",
    "X39n0709_004:0357c02": "作否。教者犯。",
    "X39n0709_004:0357c03": "若僧不處分。作不處分想。僧殘　不處分疑。不處",
    "X39n0709_004:0357c04": "分作處分想。處分作不處分想。處分疑。皆偷蘭遮。",
    "X39n0709_004:0357c05": "若過量想疑。亦如是。",
    "X39n0709_004:0357c06": "若難有難想。難疑。有難無難想。無難有難想。並疑",
    "X39n0709_004:0357c07": "皆突吉羅　若妨處想疑。亦爾。",
    "X39n0709_004:0357c08": "此戒具六緣。方成本罪。一無主自作私房。二不求",
    "X39n0709_004:0357c09": "眾僧處分。三作不處分想。四違制過量。五過量想。",
    "X39n0709_004:0357c10": "六房已作成。若緣有闕。罪結方便。",
    "X39n0709_004:0357c11": "兼制　比丘尼偷蘭遮(同制別學比丘尼。因難事起。故不聽住阿蘭若)式",
    "X39n0709_004:0357c12": "叉摩那沙彌沙彌尼突吉羅。是為犯。",
    "X39n0709_004:0357c13": "隨開　不犯者。如量作。減量作。僧處分作。無難無",
    "X39n0709_004:0357c14": "妨處作。如法拼作。若為僧作。為佛圖。講堂。草庵。葉",
    "X39n0709_004:0357c15": "庵。小容身屋。及未制戒等。是為不犯。",
    "X39n0709_004:0357c16": "會採　僧祗律云。作房時若授磚泥團。及壘磚等。",
    "X39n0709_004:0357c17": "盡越毗尼罪　若戶牖已成時。偷蘭遮　乃至作",
    "X39n0709_004:0357c18": "成時。僧殘　若房主比丘不捨戒。不死不與僧。若",
    "X39n0709_004:0357c19": "比丘於此房中。若熏鉢。若讀誦。若思惟(謂修定坐禪也)。一",
    "X39n0709_004:0357c20": "切受用。得越毗尼罪。",
    "X39n0709_004:0357c21": "十誦律云。若比丘語餘比丘。為我作舍。語已便去",
    "X39n0709_004:0357c22": "後作未成。行還自成。是舍不如法。作犯(當仍請指授。與量相",
    "X39n0709_004:0357c23": "應。無諸難妨。斯則何咎。由依前人違制規模故爾。成犯)若得先成舍。無犯",
    "X39n0709_004:0357c24": "根本律云。若於不淨處。有諍競處。無進趣處。自作",
    "X39n0709_004:0358a01": "使人。作小房時。於此三中。隨有過。皆得窣吐羅。一",
    "X39n0709_004:0358a02": "不淨處者。若有蛇蠍蟲蟻窟穴是。二諍競處者。若",
    "X39n0709_004:0358a03": "近王宮。及以天祠。或長者宅。外道家。苾蒭尼寺。或",
    "X39n0709_004:0358a04": "有好樹須伐是。三無進趣處者。若有河井。或臨崖",
    "X39n0709_004:0358a05": "坎是。",
    "X39n0709_004:0358a06": "摩得勒伽云。乞房已不作。偷蘭遮　物不現前而",
    "X39n0709_004:0358a07": "作房。偷蘭遮。",
    "X39n0709_004:0358a08": "善見律云。若長中減一磔手。廣中益一磔手。若減",
    "X39n0709_004:0358a09": "廣益長亦不得。何況長廣俱過量　若二三人共",
    "X39n0709_004:0358a10": "作屋。若一比丘一沙彌悉不犯。何以故。人無一屋",
    "X39n0709_004:0358a11": "分故。若段段分人。得一屋分。得僧殘罪。",
    "X39n0709_004:0358a12": "此戒大乘同制。梵網經所謂惡求多求。菩薩戒本",
    "X39n0709_004:0358a13": "經所謂多欲不知足也。",
    "X39n0709_004:0358a14": "引證　佛因比丘自求作屋故。種種訶責已。告諸",
    "X39n0709_004:0358a15": "比丘。往昔此恒水側有一螺髻梵志。常居此水邊。",
    "X39n0709_004:0358a16": "顏貌憔悴。形體羸瘦。時我詣彼。與共相見。而問其",
    "X39n0709_004:0358a17": "故。彼報我言。此水中有一龍王。名曰摩尼犍大。自",
    "X39n0709_004:0358a18": "出其宮。來至我所。以身遶我。頭覆我上。時我作念。",
    "X39n0709_004:0358a19": "龍性暴急。恐害其命。以此憂患。致使形容如是耳。",
    "X39n0709_004:0358a20": "時我語梵志言。汝欲使此龍常在水中不出至汝",
    "X39n0709_004:0358a21": "所不。彼答我云。實欲使此龍不來至我所。我即問",
    "X39n0709_004:0358a22": "梵志。彼龍有瓔珞不。答言。龍頸之下有好瓔珞。佛",
    "X39n0709_004:0358a23": "語梵志言。若此龍出水來。至汝所時。當起迎語言。",
    "X39n0709_004:0358a24": "龍王。且止。持汝頸下瓔珞與我來。并為說偈云。",
    "X39n0709_004:0358b01": "　我今須如此　　頸下好瓔珞　　汝以信樂心",
    "X39n0709_004:0358b02": "　施我嚴好珠",
    "X39n0709_004:0358b03": "時彼梵志受我語已。後時龍王從水中出。梵志遙",
    "X39n0709_004:0358b04": "見。往迎而為說偈。爾時龍王復以偈報梵志云。",
    "X39n0709_004:0358b05": "　我所致財寶　　緣由此珠故　　汝是乞求人",
    "X39n0709_004:0358b06": "　不復來相見　　端正好淨潔　　索珠以驚我",
    "X39n0709_004:0358b07": "　不復來相見　　何為與汝珠",
    "X39n0709_004:0358b08": "於是龍王即時還宮。更不復出。爾時世尊即說偈",
    "X39n0709_004:0358b09": "言。",
    "X39n0709_004:0358b10": "　多求人不愛　　過求致怨憎　　梵志求龍珠",
    "X39n0709_004:0358b11": "　便不復相見",
    "X39n0709_004:0358b12": "又一比丘所住林間。於半夜後。眾鳥悲鳴相呼。而",
    "X39n0709_004:0358b13": "亂定意。我教彼比丘語眾鳥云。我今急須汝兩翅。",
    "X39n0709_004:0358b14": "與我來。時羣鳥出林。更不復還。汝等比丘當知。乃",
    "X39n0709_004:0358b15": "至龍畜飛鳥尚不喜人乞索。而況人乎。多求無厭。",
    "X39n0709_004:0358b16": "豈不怨憎。",
    "X39n0709_004:0358b17": "第七大房不處分戒",
    "X39n0709_004:0358b18": "若比丘欲作大房。有主為已作。當將餘比丘往指授",
    "X39n0709_004:0358b19": "處所。彼比丘應指授處所。無難處。無妨處。若比丘有",
    "X39n0709_004:0358b20": "難處妨處作大房。有主為已作。不將餘比丘往看指",
    "X39n0709_004:0358b21": "授處所。僧伽婆尸沙。",
    "X39n0709_004:0358b22": "緣起　佛在拘睒彌國瞿師羅園中。時優填王。與",
    "X39n0709_004:0358b23": "尊者闡陀。為親友知識。語言。隨意任作房舍。時近",
    "X39n0709_004:0358b24": "城有尼拘律神樹。人馬往來。多止息其下。闡陀伐",
    "X39n0709_004:0358c01": "之而作大屋。居士譏嫌。諸比丘白佛。故結此戒。",
    "X39n0709_004:0358c02": "因起違諍。為防譏過。制斯學處。乃初篇盜根本種",
    "X39n0709_004:0358c03": "類。",
    "X39n0709_004:0358c04": "唯除過量。無罪。其餘所犯。同上。",
    "X39n0709_004:0358c05": "立緣用四。准知不繁。",
    "X39n0709_004:0358c06": "此戒大乘同制。梵網經云。頭陀行道。乃至夏坐安",
    "X39n0709_004:0358c07": "居。是諸難處。皆不得入也。",
    "X39n0709_004:0358c08": "第八無根謗戒",
    "X39n0709_004:0358c09": "若比丘瞋恚所覆故。非波羅夷比丘。以無根波羅夷",
    "X39n0709_004:0358c10": "法謗。欲壞彼清淨行。若於異時。若問若不問。知此事",
    "X39n0709_004:0358c11": "無根說。我瞋恚故作是語。若比丘作是語者。僧伽婆",
    "X39n0709_004:0358c12": "尸沙。",
    "X39n0709_004:0358c13": "緣起　佛在靈鷲山中。時尊者沓婆摩羅子。得阿",
    "X39n0709_004:0358c14": "羅漢果已。自念。我宜以力供養眾僧。遂往白佛。佛",
    "X39n0709_004:0358c15": "令諸比丘白二羯磨。差沓婆摩羅分僧臥具。及差",
    "X39n0709_004:0358c16": "次受請飯食。時有慈地比丘。是眾中下座。隨次得",
    "X39n0709_004:0358c17": "惡房臥具。便生瞋恚言。沓婆摩羅有愛。喜者與好。",
    "X39n0709_004:0358c18": "不喜者與惡。眾僧云何差如是人。次日差僧受請。",
    "X39n0709_004:0358c19": "慈地比丘被差。次至檀越家。檀越聞慈地比丘次",
    "X39n0709_004:0358c20": "來受食。便於門外。敷弊坐具。施設惡食。慈地倍瞋。",
    "X39n0709_004:0358c21": "遂使其妹慈地比丘尼。於佛僧會時。誣謗尊者言。",
    "X39n0709_004:0358c22": "沓婆摩羅來犯我。世尊知而故問尊者。尊者答言。",
    "X39n0709_004:0358c23": "生來夢中尚無。況覺時有。佛告諸比丘。有二種人。",
    "X39n0709_004:0358c24": "一向入地獄。何者為二。若非梵行自稱梵行。若真",
    "X39n0709_004:0359a01": "梵行以無根非梵行謗之。是名為二。如來種種訶",
    "X39n0709_004:0359a02": "責慈地比丘已。與諸比丘結戒。此是性罪。由誣梵",
    "X39n0709_004:0359a03": "行事。及不忍煩惱。制斯學處。乃初篇妄根本種類",
    "X39n0709_004:0359a04": "釋義　文分三節。瞋恚所覆下。明誣謗之由。若於",
    "X39n0709_004:0359a05": "異時下。明覺悔發露。若比丘作是語下。結成所犯",
    "X39n0709_004:0359a06": "之罪。律云。瞋恚者。有十惡法因緣故瞋。十事中。以",
    "X39n0709_004:0359a07": "一一生瞋(法數云。謂恚。恨。讒。誑。嬌。忿。怒。慳。癡。妬。於此十事而生瞋。僧祇律云。九惱及非處",
    "X39n0709_004:0359a08": "起瞋。第十恨者。凡夫及學人有不喜者。乃至阿羅漢有　瞋恚者。由忿心而起忿恨。忿他為瞋。自忿為恚。",
    "X39n0709_004:0359a09": "南山鈔云。比丘以六和表用。以慈心為體。今云瞋恚所覆。正覆此體。違背六和。致興毀謗。大經云。一念瞋",
    "X39n0709_004:0359a10": "心起。八萬障門開)。根者有三種根。一見根。二聞根。三疑根。",
    "X39n0709_004:0359a11": "見根者。實見犯梵行。見偷五錢過五錢。見斷人命。",
    "X39n0709_004:0359a12": "若他見者從彼聞。是謂見根　聞根者。若聞犯梵",
    "X39n0709_004:0359a13": "行。聞偷五錢過五錢。聞斷人命。聞自歎譽得上人",
    "X39n0709_004:0359a14": "法。若彼說從彼聞。是謂聞根　疑根者。有二種生",
    "X39n0709_004:0359a15": "疑。從見生疑者。若見與婦女入林出林。無衣裸形。",
    "X39n0709_004:0359a16": "不淨污身。手捉刀血污。與惡知識伴。是謂從見生",
    "X39n0709_004:0359a17": "疑　從聞生疑者。若在暗地。若聞牀聲。若聞草褥",
    "X39n0709_004:0359a18": "轉側聲。若聞身動聲。若聞共語聲。若聞交會聲。若",
    "X39n0709_004:0359a19": "聞我犯梵行聲。聞言偷五錢過五錢。若聞言我殺",
    "X39n0709_004:0359a20": "人。若聞言我得上人法。是謂從聞生疑。除此三根",
    "X39n0709_004:0359a21": "已。更以餘法謗者。是謂無根。欲壞彼清淨行者(欲壞",
    "X39n0709_004:0359a22": "彼人清淨之名。不得與僧共同法事故)。若於異時等者(若問者被他如法。比丘而",
    "X39n0709_004:0359a23": "來詰問。僧祇律云。若撿校者問言。汝見何事。婬耶。盜五錢耶。殺人耶。稱過人法耶。云何見。因何見。何處見。",
    "X39n0709_004:0359a24": "是名檢校。不如是問。是名不檢校。若不問者。是瞋恚人。過後覺語。希求清淨。自己發露無根毀謗之事。縱",
    "X39n0709_004:0359b01": "雖過後覺悔其罪。於一生謗說時已成。豈容露而獲免)。",
    "X39n0709_004:0359b02": "結罪　是中犯者。若不見聞疑。言見聞疑。不論前",
    "X39n0709_004:0359b03": "人清淨不清淨。以波羅夷法謗。說而了了。僧殘。",
    "X39n0709_004:0359b04": "說而不了了。偷蘭遮(此中互明。恐昧正制。故下一一列次。俾知所犯也)。",
    "X39n0709_004:0359b05": "不見聞疑生見聞疑想。後忘想。言見聞疑。以波羅",
    "X39n0709_004:0359b06": "夷法謗。亦如上。",
    "X39n0709_004:0359b07": "不見聞疑彼有疑。後言無疑。我見聞疑。以波羅夷",
    "X39n0709_004:0359b08": "法謗。亦如上。",
    "X39n0709_004:0359b09": "不見聞疑生疑。後忘疑。言見聞疑。以波羅夷法謗。",
    "X39n0709_004:0359b10": "亦如上。",
    "X39n0709_004:0359b11": "不見聞疑是中無疑。言有疑。見聞疑。以波羅夷法",
    "X39n0709_004:0359b12": "謗。亦如上。",
    "X39n0709_004:0359b13": "不見聞疑是中無疑。後忘無疑。言我見聞疑。以波",
    "X39n0709_004:0359b14": "羅夷法謗。亦如上。",
    "X39n0709_004:0359b15": "不見有見想。後忘想。言聞疑。以波羅夷法謗。亦如",
    "X39n0709_004:0359b16": "上。",
    "X39n0709_004:0359b17": "不見有疑言無疑。有聞疑。以波羅夷法謗。亦如上",
    "X39n0709_004:0359b18": "不見有疑。後忘疑。言聞疑。以波羅夷法謗。亦如上",
    "X39n0709_004:0359b19": "不見無疑言聞疑。以波羅夷法謗。亦如上。",
    "X39n0709_004:0359b20": "不見無疑。後忘無疑。言聞疑。以波羅夷法謗。亦如",
    "X39n0709_004:0359b21": "上　聞疑亦如是。",
    "X39n0709_004:0359b22": "除四波羅夷。不論前人清淨不清淨。更以餘非比",
    "X39n0709_004:0359b23": "丘法謗。言犯邊罪。犯比丘尼賊心受戒。破內外道。",
    "X39n0709_004:0359b24": "犯五逆非人畜生黃門二根。說而了了。僧殘　說",
    "X39n0709_004:0359c01": "不了了。偷蘭遮。",
    "X39n0709_004:0359c02": "若指印書。遣使作知相。以無根四棄及十三種非",
    "X39n0709_004:0359c03": "比丘法謗。知而了了者。僧殘　不了了者。偷蘭遮。",
    "X39n0709_004:0359c04": "若以八波羅夷法(一婬。二盜。三殺。四妄。五染心觸摩。六染心八事。七覆他重罪。八",
    "X39n0709_004:0359c05": "順從作舉。是為尼八棄也)。及犯邊罪。乃至二根。非比丘尼法謗",
    "X39n0709_004:0359c06": "比丘尼。亦如上。",
    "X39n0709_004:0359c07": "除比丘及尼。以無根罪謗餘人者。突吉羅(餘人即小三眾",
    "X39n0709_004:0359c08": "及優婆塞優婆夷也)。",
    "X39n0709_004:0359c09": "此戒以五緣成犯。一有瞋心。二無三根。三是四棄",
    "X39n0709_004:0359c10": "非比丘法。四謗受具人。五說明了。若緣一闕。罪結",
    "X39n0709_004:0359c11": "方便。",
    "X39n0709_004:0359c12": "兼制　比丘尼僧殘(同制同學)式叉摩那沙彌沙彌尼",
    "X39n0709_004:0359c13": "突吉羅。是為犯。",
    "X39n0709_004:0359c14": "隨開　不犯者。見聞疑。有根實說。戲說。疾疾說。獨",
    "X39n0709_004:0359c15": "說。夢中說。若欲說此錯說彼。又最初未制戒等。是",
    "X39n0709_004:0359c16": "為不犯。",
    "X39n0709_004:0359c17": "會採　僧祗律云。若於波羅夷中。一一語謗。僧殘",
    "X39n0709_004:0359c18": "　十三事中。一一法謗。犯波逸提　以三十事。及",
    "X39n0709_004:0359c19": "九十中。一一法謗。得越毗尼罪　於四可呵。及眾",
    "X39n0709_004:0359c20": "學法中。一一謗者。犯越毗尼心悔　比丘尼八波",
    "X39n0709_004:0359c21": "羅夷。十九僧殘。若一一謗。波逸提　若以三十事",
    "X39n0709_004:0359c22": "及百四十一波逸提。一一謗犯。越毗尼罪　以八",
    "X39n0709_004:0359c23": "可呵及眾學法。一一謗犯。越毗尼心悔　式叉摩",
    "X39n0709_004:0359c24": "那十八事。若一一謗言。更當與學戒。犯偷蘭遮(十八",
    "X39n0709_004:0360a01": "事者。一不分別衣。二離衣宿。三觸火。四足食。五害生種。六青草上棄不淨。七輙上高。八觸寶。九殘宿食。十",
    "X39n0709_004:0360a02": "壞地。十一不受食。十二損生苗。及本所受學六法。一染心相觸。二盜減五錢。三斷畜生命。四小妄語。五非",
    "X39n0709_004:0360a03": "時食。六飲酒。是名十八事)。沙彌沙彌尼十戒。若一一謗言。當更",
    "X39n0709_004:0360a04": "與出家。犯越毗尼罪　下至俗人五戒。一一謗犯。",
    "X39n0709_004:0360a05": "越毗尼心悔。",
    "X39n0709_004:0360a06": "律攝云。若鄔波索迦(即優婆塞)。謗苾芻者。應與作覆鉢",
    "X39n0709_004:0360a07": "羯磨(此法於作持中明)。",
    "X39n0709_004:0360a08": "此戒大乘同制。若向外人說。犯重。若向同法說。犯",
    "X39n0709_004:0360a09": "輕。",
    "X39n0709_004:0360a10": "引證　十誦律云。夫人處世間。斧在口中生。以是",
    "X39n0709_004:0360a11": "自斬身。斯由作惡言。",
    "X39n0709_004:0360a12": "第九取片謗戒",
    "X39n0709_004:0360a13": "若比丘以瞋恚故。於異分事中取片。非波羅夷比丘。",
    "X39n0709_004:0360a14": "以無根波羅夷法謗。欲壞彼清淨行。彼於異時。若問",
    "X39n0709_004:0360a15": "若不問。知是異分事中取片。是比丘自言。我瞋恚故",
    "X39n0709_004:0360a16": "作是語。作是語者。僧伽婆尸沙。",
    "X39n0709_004:0360a17": "緣起　佛在羅閱城耆闍崛山中。時慈地比丘從",
    "X39n0709_004:0360a18": "耆闍崛山下。見大羝羊共母羊行婬。便以羝羊比",
    "X39n0709_004:0360a19": "尊者沓婆。母羊比慈地尼。往語諸比丘言。前以無",
    "X39n0709_004:0360a20": "根法謗。今親自眼見。時諸比丘詰問。乃自謂沓婆",
    "X39n0709_004:0360a21": "無此事。是清淨人。我向者從靈山下。見羝母羊行",
    "X39n0709_004:0360a22": "婬。以相似事。比類而說。諸比丘聞知。白佛結戒。此",
    "X39n0709_004:0360a23": "是性罪。由誣梵行事。及不忍煩惱。制斯學處。乃初",
    "X39n0709_004:0360a24": "篇妄根本種類。",
    "X39n0709_004:0360b01": "釋義　文分三節。如上。瞋恚如上。十誦律云。異分",
    "X39n0709_004:0360b02": "者。四波羅夷是。是中若犯一一事。非沙門。非釋子。",
    "X39n0709_004:0360b03": "失比丘法。故名異分。片者。諸威儀事(善見律云。餘分者。沓婆慈",
    "X39n0709_004:0360b04": "地尼是人。羊是非人。以羊當人。故名餘分。餘分即異分也)。餘義同前釋",
    "X39n0709_004:0360b05": "結罪　是中犯者。若不清淨人與不清淨人相似",
    "X39n0709_004:0360b06": "名同。姓同相同。以此人事謗彼。",
    "X39n0709_004:0360b07": "若不清淨人與清淨人相似。名姓相同。以此人事",
    "X39n0709_004:0360b08": "謗彼。",
    "X39n0709_004:0360b09": "若清淨人與不清淨人相似。名姓相同。以此人事",
    "X39n0709_004:0360b10": "謗彼。",
    "X39n0709_004:0360b11": "若清淨人與清淨人相似。名姓相同。以此人事謗",
    "X39n0709_004:0360b12": "彼。",
    "X39n0709_004:0360b13": "若見本在家時。犯婬盜五錢。若過五錢。若殺人。便",
    "X39n0709_004:0360b14": "語人言。我見比丘犯婬盜殺(此謂見居家受持優婆塞戒時所作。非出",
    "X39n0709_004:0360b15": "家受具後事)。",
    "X39n0709_004:0360b16": "若聞本在家時。犯婬盜殺。及聞自稱說上人法。便",
    "X39n0709_004:0360b17": "言。我聞比丘犯婬盜殺妄語。",
    "X39n0709_004:0360b18": "若比丘如是以異分無根四事法謗比丘。說而了",
    "X39n0709_004:0360b19": "了者。皆僧殘　說而不了了者。皆偷蘭遮　其餘",
    "X39n0709_004:0360b20": "所犯輕重。及不犯等。並大乘同制。一一如前。",
    "X39n0709_004:0360b21": "第十不捨壞僧法戒",
    "X39n0709_004:0360b22": "若比丘欲壞和合僧。方便受壞和合僧法。堅持不捨。",
    "X39n0709_004:0360b23": "彼比丘應諫是比丘。大德。莫壞和合僧。莫方便壞和",
    "X39n0709_004:0360b24": "合僧。莫受壞僧法。堅持不捨。大德。應與僧和合。與僧",
    "X39n0709_004:0360c01": "和合歡喜不諍。同一師學。如水乳合。於佛法中。有增",
    "X39n0709_004:0360c02": "益安樂住。是比丘如是諫時。堅持不捨。彼比丘應三",
    "X39n0709_004:0360c03": "諫捨此事故。乃至三諫捨者善。不捨者。僧伽婆尸沙。",
    "X39n0709_004:0360c04": "緣起　佛在靈鷲山。時提婆達多為利養故。學得",
    "X39n0709_004:0360c05": "神通。化太子阿闍世令生信樂。大得供養。唯不如",
    "X39n0709_004:0360c06": "佛。心生嫉妬。即失神通。欲畜徒眾。伺候佛大眾會",
    "X39n0709_004:0360c07": "時。往至佛所。求佛付囑云。世尊。年已老邁。壽過於",
    "X39n0709_004:0360c08": "人。學道亦久。宜居閑靜默然自守。世尊是諸法之",
    "X39n0709_004:0360c09": "王。宜可以僧付囑我。我當將護。世尊訶責言。我尚",
    "X39n0709_004:0360c10": "不以僧付舍利弗目犍連。況汝癡人涕唾之身。豈",
    "X39n0709_004:0360c11": "可付囑。時提婆達多即生不忍心。便教阿闍世害",
    "X39n0709_004:0360c12": "父。遣人害佛。不遂。自往靈鷲山頂。執石遙擲世尊。",
    "X39n0709_004:0360c13": "由是惡名流布。利養斷絕。乃通己五人。家家乞食",
    "X39n0709_004:0360c14": "(通己五人者。有四伴故。一名三聞達多。此人智慧高才。故居其首。二名騫荼達婆。是調達親友。三名拘婆",
    "X39n0709_004:0360c15": "離。是調達弟子。四名迦留羅鞮舍。是人有姊妹七人。皆為比丘尼。有大勢力)佛制不聽",
    "X39n0709_004:0360c16": "別眾食。彼即作是念。未曾有。瞿曇乃斷人口食。我",
    "X39n0709_004:0360c17": "寧可破彼僧倫。我身滅後可得名稱。言瞿曇有大",
    "X39n0709_004:0360c18": "神力。智慧無礙。而調達能破。即共四比丘為伴。以",
    "X39n0709_004:0360c19": "五法教諸比丘言。如來常稱說頭陀。少欲知足樂",
    "X39n0709_004:0360c20": "出離者。我今有五法。亦是頭陀勝法。少欲知足。樂",
    "X39n0709_004:0360c21": "出離者。一盡形壽乞食。二盡形壽著糞掃衣。三盡",
    "X39n0709_004:0360c22": "形壽露地坐。四盡形壽不食酥鹽。五盡形壽不食",
    "X39n0709_004:0360c23": "魚肉。可共行之。令其新學無智比丘信樂。諸比丘",
    "X39n0709_004:0360c24": "聞已白佛。佛告諸比丘。提婆達多今日欲斷四聖",
    "X39n0709_004:0361a01": "種(即衣食臥具醫藥四依法也)。世尊以無數方便。訶責提婆達",
    "X39n0709_004:0361a02": "多。汝莫斷四聖種。汝莫以五法教諸比丘。汝今莫",
    "X39n0709_004:0361a03": "方便受破和合僧法。堅持不捨。汝當與僧和合。當",
    "X39n0709_004:0361a04": "知破和合僧甚惡。得大重罪。在地獄中。一劫受罪。",
    "X39n0709_004:0361a05": "不可救療。世尊以種種方便。令提婆達多破僧心",
    "X39n0709_004:0361a06": "暫息。令僧與提婆達多作訶諫白四羯磨。若餘比",
    "X39n0709_004:0361a07": "丘方便欲破和合僧者。亦當以此白四羯磨訶諫。",
    "X39n0709_004:0361a08": "乃為諸比丘結戒。此由僧伽事。及邪智煩惱。制斯",
    "X39n0709_004:0361a09": "學處。乃初篇妄根本種類。",
    "X39n0709_004:0361a10": "釋義　文分四節。若比丘欲壞和合僧下。明舉破",
    "X39n0709_004:0361a11": "僧之人法。彼比丘應諫是比丘下。明如法諫捨之",
    "X39n0709_004:0361a12": "詞。是比丘如是諫時下。明訶諫白四羯磨。若不捨",
    "X39n0709_004:0361a13": "者下。結成違諫之罪。律云。和合者。同一羯磨。同一",
    "X39n0709_004:0361a14": "說戒。僧者。四比丘。若五。若十。乃至無數。破者(即壞也)。",
    "X39n0709_004:0361a15": "破有十八事。法非法。律非律。犯非犯。若輕若重。有",
    "X39n0709_004:0361a16": "殘無殘。麤惡非麤惡。常所行非常所行事(十誦律云。常所",
    "X39n0709_004:0361a17": "行事者。若白一。白二。白四。布薩。自恣。立十四人羯磨)。制非制。說非說。住破僧",
    "X39n0709_004:0361a18": "法者。即住此十八事(住即堅持不捨。律攝云。既思眾破。攝化門徒。自守邪宗。多",
    "X39n0709_004:0361a19": "求惡黨。是以堅執不捨。下數句皆准律攝義釋之)。彼比丘應諫是比丘者",
    "X39n0709_004:0361a20": "(諫謂以直言悟人也。此諫乃別諫。非僧中羯磨。雖無羯磨。但以言遮。令除惡見)。　大德莫壞",
    "X39n0709_004:0361a21": "和合僧等者。　(此三句為之訶誡。意謂和合眾不可破。若破定墮地獄。受苦一劫。不能救",
    "X39n0709_004:0361a22": "療)大德應與僧和合等者(此是勸論之詞。以顯不破和合僧。豈但無地獄",
    "X39n0709_004:0361a23": "苦。抑且有大利益故)。歡喜者(謂善增益。各各情悅故)。無諍者(謂彼此見同。共相受",
    "X39n0709_004:0361a24": "樂。無諍訟故)。同一師學者(謂於一如來大師教中修學。不生異見。以如來教法。雖分",
    "X39n0709_004:0361b01": "十二。體無別故)。如水乳合者(謂以水乳和合。即同一相一味。無別色昧。喻四姓異數。出",
    "X39n0709_004:0361b02": "家入如來法中。同名釋子。同修解脫。行與理順。一相無別故)。於佛法中有增益",
    "X39n0709_004:0361b03": "安樂住者。　(謂既同一學。行理無違。於三毒煩惱。善能調伏。令善法聚。增益安樂。如來聖教",
    "X39n0709_004:0361b04": "得以流通。久住世間故)是比丘如是諫時堅持不捨彼比丘",
    "X39n0709_004:0361b05": "應三諫等者(僧祗律云。三諫者。屏處三諫。多人中三諫。眾中三諫。非謂但三諫而已)。",
    "X39n0709_004:0361b06": "第三分云。有二事破僧。妄語。相似語(相似語者。謂彷彿聖語。相",
    "X39n0709_004:0361b07": "似律制。實非法非律。律攝云。調達以愚癡故。心生異見。壞破僧伽。於形相等。改佛正則。自制五事。謗三淨",
    "X39n0709_004:0361b08": "教。勸諸愚小。習行五法。言五事者。一不食乳酪。犢子饑困故。二不食魚肉。由斯殺生故。三不噉於鹽。多有",
    "X39n0709_004:0361b09": "塵土故。四不截衣繢。廢損織功故。五不住蘭若。受房生福故　衣服飲食。臥具醫藥。婆沙論云。醫藥攝三",
    "X39n0709_004:0361b10": "中。第四出樂斷樂。修聖種故。云四聖種)。復有二事破僧。作羯磨。取籌。",
    "X39n0709_004:0361b11": "若一比丘乃至二人三人。雖求方便。亦不能破僧。",
    "X39n0709_004:0361b12": "亦非比丘尼等能破僧。若此眾四人若過。彼眾四",
    "X39n0709_004:0361b13": "人若過。行破僧籌作羯磨。是為破和合僧。泥犂中",
    "X39n0709_004:0361b14": "受罪。一劫不療。能和合者。得梵天福一劫受樂。",
    "X39n0709_004:0361b15": "結罪　是中犯者。若比丘方便欲破和合僧。受破",
    "X39n0709_004:0361b16": "僧法。堅持不捨。彼比丘當諫此比丘言。大德。莫方",
    "X39n0709_004:0361b17": "便欲破和合僧。莫受破僧法堅持不捨。大德。當與",
    "X39n0709_004:0361b18": "僧和合。歡喜不諍。同一水乳。於佛法中。有增益安",
    "X39n0709_004:0361b19": "樂住。大德。可捨此事。莫令僧作訶諫而犯重罪。若",
    "X39n0709_004:0361b20": "用語者善　(用語者。是納諫言。以捨其事。而云善者。謂免本罪。但犯方便輕罪也。此即僧祗",
    "X39n0709_004:0361b21": "云屏處三諫也)。",
    "X39n0709_004:0361b22": "若不用語者。若復令比丘比丘尼優婆塞優婆夷。",
    "X39n0709_004:0361b23": "若王若大臣。種種異道。沙門。婆羅門求(異道沙門即諸出家",
    "X39n0709_004:0361b24": "外道也。而云求者。謂求聽也。若比丘如律如法諫人者。先當語彼人云。大德。我今欲諫汝。汝當納聽我言。",
    "X39n0709_004:0361c01": "彼人應答云。我與汝諫)。若餘方比丘聞知。其人信用言者應",
    "X39n0709_004:0361c02": "求。若用言者善(而言他方比丘者。乃彼破僧者親友。所以彼此相信其說。此即僧祗",
    "X39n0709_004:0361c03": "云多人中三諫也)。",
    "X39n0709_004:0361c04": "若不用言者。應作白。作白已應更求。大德。我已白",
    "X39n0709_004:0361c05": "竟。餘有羯磨在。汝今可捨此事。莫令僧為汝作羯",
    "X39n0709_004:0361c06": "磨更犯重罪。若用語者善。",
    "X39n0709_004:0361c07": "若不用語者。應作初羯磨。作初羯磨已應更求。大",
    "X39n0709_004:0361c08": "德。我已白作初羯磨竟。餘有二羯磨在。汝可捨此",
    "X39n0709_004:0361c09": "事。莫令僧更為汝作羯磨而犯重罪。若用語者善。",
    "X39n0709_004:0361c10": "若不用語者。應作第二羯磨。作第二羯磨已應更",
    "X39n0709_004:0361c11": "求。大德。我已作白二羯磨竟。餘有一羯磨在。汝可",
    "X39n0709_004:0361c12": "捨此事。莫令僧更為汝作羯磨而犯重罪。若能捨",
    "X39n0709_004:0361c13": "者善。",
    "X39n0709_004:0361c14": "若不捨者。與說第三羯磨(此即僧祗云眾中三諫也)。第三羯磨",
    "X39n0709_004:0361c15": "竟不捨。僧殘　作白二羯磨竟捨者。三偷蘭遮",
    "X39n0709_004:0361c16": "　作白一羯磨竟捨者。二偷蘭遮　若白竟捨者。一",
    "X39n0709_004:0361c17": "偷蘭遮　若初白未竟捨者。突吉羅。",
    "X39n0709_004:0361c18": "若一切未白。方便欲破和合僧。受破和合僧法。堅",
    "X39n0709_004:0361c19": "持不捨。一切突吉羅　(一切未白。謂眾僧未曾與作一白三羯磨前。若屏處三諫。",
    "X39n0709_004:0361c20": "若多人中三諫。不捨之時。一一皆突吉羅。今但明諫詞及訶諫語。其羯磨法俱載作持中。若不如律制諫",
    "X39n0709_004:0361c21": "者。縱諫不成。下三戒亦爾)。",
    "X39n0709_004:0361c22": "若僧為破僧人。作訶諫羯磨時。有比丘教言莫捨。",
    "X39n0709_004:0361c23": "此比丘偷蘭遮　若不訶諫。教言莫捨。突吉羅",
    "X39n0709_004:0361c24": "　若比丘尼教言莫捨。尼偷蘭遮　若不訶諫。尼教",
    "X39n0709_004:0362a01": "莫捨。突吉羅　除比丘比丘尼。更有餘人教莫捨。",
    "X39n0709_004:0362a02": "盡突吉羅(餘人謂小三眾)。",
    "X39n0709_004:0362a03": "此戒以五緣。方成本罪。一要有破僧心。二同黨滿",
    "X39n0709_004:0362a04": "眾。三屢諫不捨。四羯磨如法。五三番白竟。若緣有",
    "X39n0709_004:0362a05": "闕。犯則開輕。",
    "X39n0709_004:0362a06": "兼制　比丘尼僧殘(同制同學)。式叉摩那沙彌沙彌尼",
    "X39n0709_004:0362a07": "突吉羅。是為犯。",
    "X39n0709_004:0362a08": "隨開　不犯者。初諫便捨。若非法別眾作訶諫。非",
    "X39n0709_004:0362a09": "法和合眾作訶諫。法別眾。法相似別眾。法相似和",
    "X39n0709_004:0362a10": "合眾。非法非律。非佛所教。若一切未作訶諫。若破",
    "X39n0709_004:0362a11": "惡友。破惡知識。若破方便欲破僧者。遮令不破。若",
    "X39n0709_004:0362a12": "破方便助破僧者。二人三人羯磨。若欲作非法非",
    "X39n0709_004:0362a13": "毗尼羯磨。若為僧為塔。為和尚阿闍黎同和尚阿",
    "X39n0709_004:0362a14": "闍黎。為知識作損減作無住處者。及最初未制戒",
    "X39n0709_004:0362a15": "等。如是皆無有犯。",
    "X39n0709_004:0362a16": "會採　僧祗律云。若知是欲破僧人者。諸比丘應",
    "X39n0709_004:0362a17": "語。長老。莫破僧。破僧罪重。墮惡道。入泥犁。我當與",
    "X39n0709_004:0362a18": "汝衣鉢。授經讀經。問事教誡。若故不止者。應語有",
    "X39n0709_004:0362a19": "力勢優婆塞言。長壽。此人欲破僧。當往諫嘵語令",
    "X39n0709_004:0362a20": "止。優婆塞應語。尊者莫破僧。破僧罪重。墮惡道。入",
    "X39n0709_004:0362a21": "泥犁。我當與尊者衣鉢。病瘦湯藥。若不樂修梵行",
    "X39n0709_004:0362a22": "者可還俗。我當與汝婦。供給所須。若故不止者。應",
    "X39n0709_004:0362a23": "拔籌驅出。出已應唱言。諸大德。有破僧人來。宜當",
    "X39n0709_004:0362a24": "自知。若如是備。猶故破僧者。是名破僧。",
    "X39n0709_004:0362b01": "五分律云。我不見餘法壞人道意。如名聞利養者。",
    "X39n0709_004:0362b02": "調達所以破僧為利養故。調達成就八非法故破",
    "X39n0709_004:0362b03": "僧。利不利。稱無稱。敬不敬。樂惡隨惡知識。有四事",
    "X39n0709_004:0362b04": "名破僧。說五法自行籌捉籌。於界內別行僧事。復",
    "X39n0709_004:0362b05": "次若王若大臣。若餘六眾(七眾除比丘也)。令僧不和合而",
    "X39n0709_004:0362b06": "非破。若一比丘乃至七比丘不和合。亦非破。若不",
    "X39n0709_004:0362b07": "問上座而行僧事。是即不和。亦非僧破。若不共同",
    "X39n0709_004:0362b08": "食。於食時異坐。鬬諍罵詈。亦不名破。要於界內八",
    "X39n0709_004:0362b09": "比丘以上分作二部。別行僧事。乃名為破。是中作",
    "X39n0709_004:0362b10": "主者。一劫墮大地獄。不可救　彼比丘欲破僧。餘",
    "X39n0709_004:0362b11": "僧見聞知。差一與親厚比丘往諫。若捨者。應一突",
    "X39n0709_004:0362b12": "吉羅悔過　若不捨。應遣眾多比丘往諫。若捨者。",
    "X39n0709_004:0362b13": "應二突吉羅悔過　若復不捨。應僧往諫。若捨者。",
    "X39n0709_004:0362b14": "應三突吉羅悔過　若不捨。復應白四羯磨諫之。",
    "X39n0709_004:0362b15": "白已捨者。應三突吉羅。一偷蘭遮　若白初羯磨",
    "X39n0709_004:0362b16": "已捨者。三突吉羅。二偷蘭遮　若白二羯磨已捨",
    "X39n0709_004:0362b17": "者。三突吉羅。三偷蘭遮　若白三羯磨未竟捨者。",
    "X39n0709_004:0362b18": "三突吉羅。三偷蘭遮。三羯磨竟。捨不捨。皆僧殘罪。",
    "X39n0709_004:0362b19": "十誦律云。破僧有二種。破羯磨。破法輪。破羯磨者。",
    "X39n0709_004:0362b20": "一界內別作布薩羯磨。破法輪者。輪名八聖道分。",
    "X39n0709_004:0362b21": "令人捨八聖道。入邪道中　若如法。如律。如佛教。",
    "X39n0709_004:0362b22": "三約敕竟。不捨者。僧殘。是比丘應即時入僧中。自",
    "X39n0709_004:0362b23": "唱言。諸長老。我某甲比丘得僧殘罪。若即說者善。",
    "X39n0709_004:0362b24": "若不即說者。從是時來。名覆藏日數　又云。不先",
    "X39n0709_004:0362c01": "輭語約敕。便白四羯磨約敕。作羯磨人。得突吉羅。",
    "X39n0709_004:0362c02": "未白四羯磨。便擯出去。作羯磨人。得突吉羅。未作",
    "X39n0709_004:0362c03": "三語約勅。於界內別請人作羯磨。得偷蘭遮。破僧",
    "X39n0709_004:0362c04": "因緣故。若眾僧知。眾僧得罪。",
    "X39n0709_004:0362c05": "善見律云。餘戒最初不犯。此戒提婆達多最初犯。",
    "X39n0709_004:0362c06": "以其僧三諫不捨故。",
    "X39n0709_004:0362c07": "薩婆多論云。破僧輪。犯逆罪偷蘭遮不可悔。破羯",
    "X39n0709_004:0362c08": "磨僧。犯非逆罪可懺偷蘭遮。破僧輪下至九人。一",
    "X39n0709_004:0362c09": "人自稱佛。破羯磨僧。下至八人不自稱作佛。破僧",
    "X39n0709_004:0362c10": "輪。界內界外盡破。破羯磨僧。要在界內。別作羯磨。",
    "X39n0709_004:0362c11": "破僧輪。必比丘破羯磨僧。比丘尼亦能破僧輪。破",
    "X39n0709_004:0362c12": "俗諦僧。破羯磨僧。亦破第一義僧。破僧輪但南洲",
    "X39n0709_004:0362c13": "(諸佛皆出現南閻浮提故)。破羯磨僧通三天下(唯除北洲。僧眾少居故。但言三",
    "X39n0709_004:0362c14": "天下)。",
    "X39n0709_004:0362c15": "此戒大乘同制。若僧輪未破。即是惡心瞋心僻教",
    "X39n0709_004:0362c16": "戒攝。僧輪若破則成逆。不通懺悔。",
    "X39n0709_004:0362c17": "附考　僧祗律云。破僧者。若於中布施。故名良福",
    "X39n0709_004:0362c18": "田。於中受具足。故名受具足。若覺已應去。若不去",
    "X39n0709_004:0362c19": "者。是名破僧伴。是破僧伴黨。盡壽不應共語共住",
    "X39n0709_004:0362c20": "共食。不共三寶事。不共布薩安居自恣。不共羯磨。",
    "X39n0709_004:0362c21": "得與餘外道出家人有牀座。欲坐便坐。不得與彼",
    "X39n0709_004:0362c22": "令坐　(准律所言。破僧之人猶名福田。猶名善受具者。以破僧罪。是偷蘭遮。不同犯四棄失本戒",
    "X39n0709_004:0362c23": "體。故云猶是福田。如金杖雖斷兩處皆金。既不失戒。仍是僧伽而令篤信平等行施。初出家時。未當覺知。",
    "X39n0709_004:0362c24": "但以好心從之受具。受具心真。豈不得戒。如後覺知。理無共住。安有甘心作破僧伴黨。是以應去也)。",
    "X39n0709_004:0363a01": "第十一不捨惡黨破僧戒",
    "X39n0709_004:0363a02": "若比丘伴黨。若一若二若三。乃至無數。是比丘語彼",
    "X39n0709_004:0363a03": "比丘言。大德。莫諫此比丘。此比丘是法語比丘。律語",
    "X39n0709_004:0363a04": "比丘。此比丘所說我等喜樂。此比丘所說我等忍可。",
    "X39n0709_004:0363a05": "彼比丘言。大德莫作是說。言此比丘是法語比丘。律",
    "X39n0709_004:0363a06": "語比丘。此比丘所說我等喜樂。此比丘所說我等忍",
    "X39n0709_004:0363a07": "可。然此比丘非法語比丘。非律語比丘。大德。莫欲破",
    "X39n0709_004:0363a08": "壞和合僧。汝等當樂欲和合僧。大德。與僧和合。歡喜",
    "X39n0709_004:0363a09": "不諍。同一師學。如水乳合。於佛法中。有增益安樂住。",
    "X39n0709_004:0363a10": "是比丘如是諫時。堅持不捨。彼比丘應三諫。捨此事",
    "X39n0709_004:0363a11": "故。乃至三諫捨者善。不捨者。僧伽婆尸沙。",
    "X39n0709_004:0363a12": "緣起　佛在王舍城靈鷲山中。時調達伴黨。方便",
    "X39n0709_004:0363a13": "助破和合僧。語諸比丘言。汝莫訶調達所說。調達",
    "X39n0709_004:0363a14": "是法語比丘。律語比丘。調達所說我等忍可。諸比",
    "X39n0709_004:0363a15": "丘以此白佛。佛種種訶責調達伴黨已。令僧作訶",
    "X39n0709_004:0363a16": "諫白四羯磨。若有如是伴黨。相助壞和合僧者。亦",
    "X39n0709_004:0363a17": "當作如是訶諫白四羯磨。乃與諸比丘結戒。此戒",
    "X39n0709_004:0363a18": "所由之事。及起煩惱。並根本種類。皆同於上。",
    "X39n0709_004:0363a19": "釋義　文分四節。若比丘伴黨下。是助破僧者返",
    "X39n0709_004:0363a20": "遮如法進諫。彼比丘言大德莫作是說下。明諫彼",
    "X39n0709_004:0363a21": "非法伴黨。是比丘如是諫下。明訶諫白四羯磨。若",
    "X39n0709_004:0363a22": "不捨者下。結成違諫之罪。律云。順從者。有二順從",
    "X39n0709_004:0363a23": "(順從謂同邪違正。依隨而住。即助破伴黨也)。一法順從。以法教授。增戒。",
    "X39n0709_004:0363a24": "增心。增慧。諷誦承受。二衣食順從。給與衣被飲食",
    "X39n0709_004:0363b01": "牀座臥具病瘦醫藥。法語律語者(律攝云。語詞圓足曰法語。合理",
    "X39n0709_004:0363b02": "無差曰律語。又能引實義名法語。出柔輭言名律語)。我等喜樂者(彼所作事咸稱我心)。",
    "X39n0709_004:0363b03": "我等忍可者(彼有所說咸願受持)。大德莫作是說等者(勸其依隨",
    "X39n0709_004:0363b04": "正部。捨背邪黨。餘如上釋)。",
    "X39n0709_004:0363b05": "結罪　是中犯者。若比丘作非法羣黨。語諸比丘",
    "X39n0709_004:0363b06": "言。大德。汝莫諫此比丘。此比丘是法語比丘。律語",
    "X39n0709_004:0363b07": "比丘。此比丘所說。我等忍可。",
    "X39n0709_004:0363b08": "應諫此羣黨比丘云。大德。莫作是語。此比丘是法",
    "X39n0709_004:0363b09": "語比丘。律語比丘。此比丘所說。我等忍可。而此比",
    "X39n0709_004:0363b10": "丘非法語比丘。非律語比丘。汝等莫壞和合僧。當",
    "X39n0709_004:0363b11": "助和合僧。大德。與僧和合。歡喜不諍。同一水乳。於",
    "X39n0709_004:0363b12": "佛法中。有增益安樂住。可捨此事。勿為僧所訶更",
    "X39n0709_004:0363b13": "犯重罪。若隨語者善　若不隨語者。僧當作白。乃",
    "X39n0709_004:0363b14": "至三羯磨訶諫。捨不捨所犯輕重。悉皆同前。",
    "X39n0709_004:0363b15": "犯緣同前。",
    "X39n0709_004:0363b16": "兼制　比丘尼僧殘(同制同學)。式叉摩那沙彌沙彌尼",
    "X39n0709_004:0363b17": "突吉羅。是為犯。",
    "X39n0709_004:0363b18": "隨開　此中不犯者同前。",
    "X39n0709_004:0363b19": "(准本律所明。自此下三戒。無有令四眾若王大臣等。及餘方比丘信語者。復求諫捨之法。唯比丘屏處別",
    "X39n0709_004:0363b20": "諫。屏諫不捨。僧即應作白三羯磨訶諫之。所以有異上者。上乃自立邪宗。為主破僧。是故聖慈愈切。展轉",
    "X39n0709_004:0363b21": "多方)。",
    "X39n0709_004:0363b22": "會採　十誦律云。若一比丘被擯。四比丘隨之。名",
    "X39n0709_004:0363b23": "為破僧。若多知多識多聞大德明解三藏義人。不",
    "X39n0709_004:0363b24": "應與作不見擯。得偷蘭遮。破近僧故(所言擯者。擯有能擯所擯",
    "X39n0709_004:0363c01": "之人。法有是法非法之別。若能擯者。如法如律。則罪屬所擯。及隨擯人。若能擯者。非法非律。則罪屬能擯",
    "X39n0709_004:0363c02": "者及僧。然如法比丘雖枉受擯。決不在界內別行僧事。而破僧也　若多知多識等。不應與作不見擯者。",
    "X39n0709_004:0363c03": "非謂彼等有過怖愛。容恕不治。由恐擯彼一人。多人隨之。必致破僧分部。但須善權勸誘。令其見罪。是以",
    "X39n0709_004:0363c04": "不得輙作羯磨。若輙作者。反獲其罪。不善稱量。而無方便密護僧倫也)。",
    "X39n0709_004:0363c05": "律攝云。若他諫時。心同惡黨。設令不語。亦犯眾教",
    "X39n0709_004:0363c06": "(即僧殘)。有言不同而心樂破。犯窣吐羅　尼眾若破。",
    "X39n0709_004:0363c07": "不應教授。應告彼曰。姊妹應先和合。方求教授",
    "X39n0709_004:0363c08": "　若苾芻尼眾不諮稟苾芻。輙自擅意。別為軌則。聚",
    "X39n0709_004:0363c09": "徒眾者。得窣吐羅罪　諸有被責求寂等。若餘苾",
    "X39n0709_004:0363c10": "芻輙供衣食而攝養者。破他門徒。得窣吐羅罪。若",
    "X39n0709_004:0363c11": "作好心。欲令調伏。權時攝誘者。無犯。",
    "X39n0709_004:0363c12": "此戒大乘同制。如上。",
    "X39n0709_004:0363c13": "第十二被擯不服戒",
    "X39n0709_004:0363c14": "若比丘依聚落若城邑住。污他家。行惡行。污他家亦",
    "X39n0709_004:0363c15": "見亦聞。行惡行亦見亦聞。諸比丘當語是比丘言。大",
    "X39n0709_004:0363c16": "德。污他家。行惡行。污他家亦見亦聞。行惡行亦見亦",
    "X39n0709_004:0363c17": "聞。大德。汝污他家。行惡行。今可遠此聚落去。不須住",
    "X39n0709_004:0363c18": "此。是比丘語彼比丘。作是語。大德。諸比丘有愛有恚",
    "X39n0709_004:0363c19": "有怖有癡。有如是同罪比丘。有驅者。有不驅者。諸比",
    "X39n0709_004:0363c20": "丘報言。大德。莫作是語。有愛有恚。有怖有癡。有如是",
    "X39n0709_004:0363c21": "同罪比丘。有驅者。有不驅者。而諸比丘不愛不恚。不",
    "X39n0709_004:0363c22": "怖不癡。大德。污他家。行惡行。污他家亦見亦聞。行惡",
    "X39n0709_004:0363c23": "行亦見亦聞。是比丘如是諫時。堅持不捨者。彼比丘",
    "X39n0709_004:0363c24": "應三諫。捨此事故。乃至三諫捨者善。不捨者。僧伽婆",
    "X39n0709_004:0364a01": "尸沙。",
    "X39n0709_004:0364a02": "緣起　佛在舍衛國。時羈連邑有二比丘。一名馬",
    "X39n0709_004:0364a03": "師。二名滿宿。作非法行。自種華樹。自溉灌。自摘華。",
    "X39n0709_004:0364a04": "自作鬘。自持鬘與人。亦教他如是作。若彼村落中",
    "X39n0709_004:0364a05": "有婦女。共同一牀坐起。同一器飲食。語言戲笑。或",
    "X39n0709_004:0364a06": "自歌舞倡伎。或教他作己唱和。或俳說鼓簧吹貝。",
    "X39n0709_004:0364a07": "受僱戲笑等。時有眾多比丘。至羈連乞食。法服齊",
    "X39n0709_004:0364a08": "整。行步庠序。低目直前。不左右顧視。諸居士見。反",
    "X39n0709_004:0364a09": "以為非。不施飲食。諸比丘詢知其故。具以白佛。佛",
    "X39n0709_004:0364a10": "敕舍利弗目犍連。往作驅擯白四羯磨。二尊者受",
    "X39n0709_004:0364a11": "勅往彼。集僧已。為彼二人。作舉作憶念與罪羯磨。",
    "X39n0709_004:0364a12": "時彼二人言。眾僧有愛恚怖癡。更有餘同罪比丘。",
    "X39n0709_004:0364a13": "有驅者。有不驅者。而獨驅我。二尊者還舍衛。以此",
    "X39n0709_004:0364a14": "白佛。佛令僧與作訶諫白四羯磨。為諸比丘結戒。",
    "X39n0709_004:0364a15": "此由受用鄙事故。而行污家。由家慳惱。制斯學處。",
    "X39n0709_004:0364a16": "乃初篇殺根本種類。若謗僧愛恚怖癡。乃妄根本",
    "X39n0709_004:0364a17": "種類。",
    "X39n0709_004:0364a18": "釋義　文分六節。若比丘依聚落下。明舉所為之",
    "X39n0709_004:0364a19": "非。諸比丘當語是比丘等下。明驅擯之法。是比丘",
    "X39n0709_004:0364a20": "語彼比丘作是語下。是非法人反謗如法僧。諸比",
    "X39n0709_004:0364a21": "丘報言下。明諫捨謗擯。是比丘如法諫時下。乃訶",
    "X39n0709_004:0364a22": "諫白四羯磨。不捨者下。結成違諫之罪。律云。村者",
    "X39n0709_004:0364a23": "有四種。如上(村即聚落也)。城邑者屬王(城者。以城盛民也。邑者。都邑也",
    "X39n0709_004:0364a24": "周禮以四縣為都。四井為邑)。家者有男有女(是俗居之宅)。污他家有",
    "X39n0709_004:0364b01": "四種事。一依家污家。若比丘從一家得物。與一家。",
    "X39n0709_004:0364b02": "所得物處聞之不喜。所與物處思當報恩。即作是",
    "X39n0709_004:0364b03": "言。若有與我者。我當報之。若不與我者。我何故與。",
    "X39n0709_004:0364b04": "是為依家污家　二依利養污家。若比丘如法得",
    "X39n0709_004:0364b05": "利。乃至鉢中之餘。或與一居士。不與一居士。彼得",
    "X39n0709_004:0364b06": "者即生是念。當報其恩。其有與我者。我當報之。若",
    "X39n0709_004:0364b07": "不與我。我何故與。是為依利養污家　三依親友",
    "X39n0709_004:0364b08": "污家。若比丘依王若大臣。或為一居士。或不為一",
    "X39n0709_004:0364b09": "居士所為者。即思當報恩。其為我者。我當供養。不",
    "X39n0709_004:0364b10": "為我者。我不供養。是為依親友污家　四依僧伽",
    "X39n0709_004:0364b11": "藍污家。若比丘取僧華果。與一居士。不與一居士。",
    "X39n0709_004:0364b12": "得者作念。其有與我者。我當供養。不與我者。我不",
    "X39n0709_004:0364b13": "供養。是為依僧伽藍污家　行惡行者。自種華樹。",
    "X39n0709_004:0364b14": "教人種華樹。乃至受僱戲笑。如上所說。亦見亦聞",
    "X39n0709_004:0364b15": "者(此顯見聞疑性。性者實也)。今可遠此聚落去。不須住此者(此乃",
    "X39n0709_004:0364b16": "驅擯之語)。是比丘語彼比丘作是語大德諸比丘有愛",
    "X39n0709_004:0364b17": "等者(因如法驅擯。反生謗語。有愛謂愛念之者。當驅而不驅。有恚謂瞋恚之者。不當驅而即驅。",
    "X39n0709_004:0364b18": "有怖謂於迯去者。不敢治罰。有癡謂無有智慧。有污家輩。不善分別可擯不可擯者)。",
    "X39n0709_004:0364b19": "結罪　是中犯者。若比丘依聚落住。污他家。行惡",
    "X39n0709_004:0364b20": "行。污他家亦見亦聞。行惡行亦見亦聞。如法比丘",
    "X39n0709_004:0364b21": "應諫此污家惡行比丘言。大德。污他家亦見亦聞。",
    "X39n0709_004:0364b22": "行惡行亦見亦聞。大德。污他家。行惡行。可捨此事。",
    "X39n0709_004:0364b23": "莫為僧所訶更犯重罪。若隨語者善。",
    "X39n0709_004:0364b24": "若不隨語者。僧應作白。乃至三羯磨。捨不捨。所犯",
    "X39n0709_004:0364c01": "輕重。皆同於上。唯異未白前反謗僧言。有愛恚怖",
    "X39n0709_004:0364c02": "癡。一切突吉羅。",
    "X39n0709_004:0364c03": "此戒以四緣成罪。一親近白衣住。二作污家行。三",
    "X39n0709_004:0364c04": "心有貪瞋。四謗諫不捨。若緣不具。唯治方便。",
    "X39n0709_004:0364c05": "兼制　比丘尼僧殘(同制同學)。式叉摩那沙彌沙彌尼",
    "X39n0709_004:0364c06": "突吉羅。是為犯。",
    "X39n0709_004:0364c07": "隨開　不犯者。若初語時捨。若非法別眾。乃至一",
    "X39n0709_004:0364c08": "切未作訶諫前(不捨不犯本罪)。若與父母病人小兒姙身",
    "X39n0709_004:0364c09": "婦女牢獄繫人寺中客作(不犯污他家)。若為三寶種華",
    "X39n0709_004:0364c10": "樹。摘取貫華作鬘。自持供養。教人為供三寶種華",
    "X39n0709_004:0364c11": "等。若走避恐難。跳躑坑渠。若同伴行在後。還顧不",
    "X39n0709_004:0364c12": "見嘯喚(不犯行惡行)。及最初未制戒等。是為不犯。",
    "X39n0709_004:0364c13": "會採　十誦律云。若言諸比丘隨愛瞋怖癡行。得",
    "X39n0709_004:0364c14": "四偷蘭遮　若言有驅者。有不驅者。呵罵僧故。得",
    "X39n0709_004:0364c15": "波逸提　若未作驅出羯磨時。言諸比丘。隨愛瞋",
    "X39n0709_004:0364c16": "怖癡行。突吉羅。是不應約勅(言不應約敕者。非謂棄而不諫。應當集僧",
    "X39n0709_004:0364c17": "作白三羯磨呵諫也)。",
    "X39n0709_004:0364c18": "薩婆多毗婆沙云。凡出家人無為無欲。清淨自守。",
    "X39n0709_004:0364c19": "以修道為心。若與俗人信使往來。廢亂正業。非出",
    "X39n0709_004:0364c20": "家所宜　又復若以信物贈遺白衣。則破前人平",
    "X39n0709_004:0364c21": "等好心。於得物者。歡喜愛敬。不得物者。縱使賢聖",
    "X39n0709_004:0364c22": "無愛敬心。失他前人深厚福利　又復倒亂佛法。",
    "X39n0709_004:0364c23": "凡在家人。應以飲食衣服供養出家人。而出家反",
    "X39n0709_004:0364c24": "供養白衣。仰失聖心　又亂正法。凡在家人常於",
    "X39n0709_004:0365a01": "三寶。求清淨福田。割損身肉。以種善根。以出家人",
    "X39n0709_004:0365a02": "信物贈遺因緣故。反於出家人生希望心。破他前",
    "X39n0709_004:0365a03": "人於三寶中清淨信敬　又失一切出家人種種",
    "X39n0709_004:0365a04": "利養　若以少物贈遺白衣。縱使起七寶塔。種種",
    "X39n0709_004:0365a05": "莊嚴。不如靜坐清淨持戒。即是供養如來真實法",
    "X39n0709_004:0365a06": "身　若以少物贈遺白衣。正使得立精舍猶祗桓。",
    "X39n0709_004:0365a07": "不如靜坐清淨持戒。即是清淨供養三寶　若以",
    "X39n0709_004:0365a08": "少物贈遺白衣。縱令四事供滿閻浮提一切賢聖。",
    "X39n0709_004:0365a09": "不如靜坐清淨持戒。即是清淨供養一切賢聖",
    "X39n0709_004:0365a10": "　若有強力。欲破塔壞像。若以贈遺。得全濟者。當賣",
    "X39n0709_004:0365a11": "塔地華果。若塔有錢。若餘緣得物。隨宜消息　若",
    "X39n0709_004:0365a12": "有強力。欲於僧祗作破亂折減。若僧祗中隨有何",
    "X39n0709_004:0365a13": "物。賣以作錢。隨緣消息　若僧常臘。若面門臘。若",
    "X39n0709_004:0365a14": "有強力。欲作折減。隨此地中所可出物。以消息之",
    "X39n0709_004:0365a15": "(僧常臘即常住僧物。面門臘即現前僧物。毗婆沙中并自恣物。佛塔物。通稱為臘。未詳何義。或取以時受",
    "X39n0709_004:0365a16": "用意)。父母是福田。則聽供養　若僧祗人以為僧祗",
    "X39n0709_004:0365a17": "役故。此則應與　一切孤窮乞丐。憐愍心故應與",
    "X39n0709_004:0365a18": "第三分云。比丘不應為白衣剃髮。除欲出家者(僧畜",
    "X39n0709_004:0365a19": "剃髮刀。名曰戒刀。若非出家求度。豈可泛用。今時不禁。由不知律故也)。",
    "X39n0709_004:0365a20": "第四分云。比丘不應禮白衣。及白衣塔廟。不應故",
    "X39n0709_004:0365a21": "左遶行(白衣塔廟即在家人之墳墓祠堂也。故左遶者。謂有心故慢而左逆遶之。西域凡作",
    "X39n0709_004:0365a22": "禮時。皆從右遶為順。以表恭敬也)。不應與人卜占。亦不應從人卜",
    "X39n0709_004:0365a23": "占。不應事餘種種外道法　不應誦外道安置宅",
    "X39n0709_004:0365a24": "舍吉凶符書呪術　不應自作伎樂。若吹貝供養",
    "X39n0709_004:0365b01": "塔。聽令白衣作　不應畜鸚鵡等鳥。不應畜狗(律攝",
    "X39n0709_004:0365b02": "云。為防守故。隨意養狗)。不應乘象馬車乘輦輿捉持刀劒。老",
    "X39n0709_004:0365b03": "病者聽乘步挽車(即輩輿也)。若男乘(男畜也)避難。聽乘象",
    "X39n0709_004:0365b04": "馬　於聖法律中。歌戲猶如哭。儛如狂者。戲笑似",
    "X39n0709_004:0365b05": "小兒　不應向暮至白衣家。除為三寶事。病比丘",
    "X39n0709_004:0365b06": "事。或檀越相喚　常喜往返白衣家。有五過。一數",
    "X39n0709_004:0365b07": "見女人。二漸相附近。三轉親厚。四生欲意。五或犯",
    "X39n0709_004:0365b08": "死罪(犯四棄不可救。故名死罪)。若次死罪(若犯僧殘前四。並初二兩篇從生。偷蘭還",
    "X39n0709_004:0365b09": "可救。故云次死)。",
    "X39n0709_004:0365b10": "五分律云。不應以僧果餉白衣。若乞應與。",
    "X39n0709_004:0365b11": "十誦律云。比丘有五不應行處。童女。寡婦。婦。婬女。",
    "X39n0709_004:0365b12": "比丘尼　又有五不應行處。賊家。旃陀羅家。酤酒",
    "X39n0709_004:0365b13": "家。婬女家。屠兒家。",
    "X39n0709_004:0365b14": "根本雜事云。五非處不應住立。唱令家(即優俳戲樂之家。婬",
    "X39n0709_004:0365b15": "聲美色。能惑人道意也)。婬女家。酤酒家。王家。旃陀羅家",
    "X39n0709_004:0365b16": "善見律云。檀越請比丘送喪。不得去　若比丘自",
    "X39n0709_004:0365b17": "念。我往看葬。作無常觀。因此故。我或得道果。如是",
    "X39n0709_004:0365b18": "去。無罪。",
    "X39n0709_004:0365b19": "根本尼陀那云。苾芻不應賣藥。若善醫方者。起慈",
    "X39n0709_004:0365b20": "愍心。應病與樂。不得受他價直　諸雜類人既出",
    "X39n0709_004:0365b21": "家已。不應輙顯昔時伎業。亦不得畜工巧器具",
    "X39n0709_004:0365b22": "　若先是醫人。聽畜針筩及盛刀子袋　若先書生。",
    "X39n0709_004:0365b23": "聽畜墨瓶。",
    "X39n0709_004:0365b24": "此戒大乘同制。污他家即因利求利。經理白衣等",
    "X39n0709_004:0365c01": "戒。行惡行即邪業覺觀邪命自活等戒。言僧有愛",
    "X39n0709_004:0365c02": "恚怖癡。即謗僧戒所攝。",
    "X39n0709_004:0365c03": "引證　緇門警訓云。但以邪心有涉貪染。為利賣",
    "X39n0709_004:0365c04": "法禮佛。讀經斷食。諸業所獲贓賄。皆曰邪命物。正",
    "X39n0709_004:0365c05": "乖佛化(斷食者。或一七乃至七七日。禁咽絕[(歹*又)/食]。或唯飲水。或用糠麩。縱然忘身為眾。自無所",
    "X39n0709_004:0365c06": "求。尚非正行。何況存貪顯異。而云苦修。此則正乖佛制也)。",
    "X39n0709_004:0365c07": "戒疏發隱云。有四正命。一深山草果。二常行乞食。",
    "X39n0709_004:0365c08": "三檀越送供。四隨大眾食。以此四法清淨活命。無",
    "X39n0709_004:0365c09": "所染污。",
    "X39n0709_004:0365c10": "佛藏經云。或有比丘。因以我法出家受戒。於此法",
    "X39n0709_004:0365c11": "中。勤修精進。雖諸天神諸人不念。但能一心勤行",
    "X39n0709_004:0365c12": "道者。終不念衣食所須。所以者何。如來福藏難盡。",
    "X39n0709_004:0365c13": "如來滅後白毫相中百千億分。其中一分供養舍",
    "X39n0709_004:0365c14": "利及諸弟子。設使一切世間人皆共出家。隨順法",
    "X39n0709_004:0365c15": "行。於白毫相百千億分。不盡其一。",
    "X39n0709_004:0365c16": "第十三不捨惡性戒",
    "X39n0709_004:0365c17": "若比丘惡性不受人語。於戒法中。諸比丘如法諫己。",
    "X39n0709_004:0365c18": "自身不受諫語。言諸大德。莫向我說若好若惡。我亦",
    "X39n0709_004:0365c19": "不向諸大德說若好若惡。諸大德。且止。莫諫我。彼比",
    "X39n0709_004:0365c20": "丘諫是比丘言。大德。莫自身不受諫語。大德。自身當",
    "X39n0709_004:0365c21": "受諫語。大德。如法諫諸比丘。諸比丘亦如法諫。大德。",
    "X39n0709_004:0365c22": "如是佛弟子眾得增益。展轉相諫。展轉相教。展轉懺",
    "X39n0709_004:0365c23": "悔。是比丘如是諫時。堅持不捨。彼比丘應三諫捨此",
    "X39n0709_004:0365c24": "事故。乃至三諫捨者善。不捨者。僧伽婆尸沙。",
    "X39n0709_004:0366a01": "緣起　佛在拘睒彌國美音長者園中。時尊者闡",
    "X39n0709_004:0366a02": "陀惡性。不受人語。語諸比丘言。汝莫語我好惡。且",
    "X39n0709_004:0366a03": "止。莫有所說。何用教我為。我應教諸大德。何以故。",
    "X39n0709_004:0366a04": "我聖主得正覺故(而云我聖主者。自謂佛是我家之佛也)。譬如大水",
    "X39n0709_004:0366a05": "初來漂諸草木積在一處。亦如大風吹諸草木集",
    "X39n0709_004:0366a06": "於一處。諸大德亦如是。種種姓。種種名。種種家出",
    "X39n0709_004:0366a07": "家集在一處。是故諸大德不應教我。我應教諸大",
    "X39n0709_004:0366a08": "德。我聖主得正覺故。諸比丘具陳白佛。佛令僧與",
    "X39n0709_004:0366a09": "彼作訶諫白四羯磨。為諸比丘結戒。此由惡性故。",
    "X39n0709_004:0366a10": "遂生惱根。自損損他。制斯學處。乃初篇妄根本種",
    "X39n0709_004:0366a11": "類。",
    "X39n0709_004:0366a12": "釋義　文分四節。若比丘下。明惡性違教。彼比丘",
    "X39n0709_004:0366a13": "諫是比丘下。明諫捨惡性。是比丘如是諫時下。明",
    "X39n0709_004:0366a14": "作白羯磨。訶諫不捨者下。結成犯罪。律云。惡性不",
    "X39n0709_004:0366a15": "受語者。不忍不受人教誨。以戒法中如法諫者有",
    "X39n0709_004:0366a16": "七犯聚。波羅夷。僧殘。波逸提。波羅提提舍尼。偷蘭",
    "X39n0709_004:0366a17": "遮。突吉羅。惡說(諸部不言七聚。唯本律明之。於突吉羅中。開出惡說)。自身不",
    "X39n0709_004:0366a18": "受諫語者(得如法諫誨之時。仍守惡性。自用戾情。不納他言。乃作不共語也)。諸大",
    "X39n0709_004:0366a19": "德莫向我說若好若惡者(謂利益事不須勸喻。非利事勿相遮止。此以慠",
    "X39n0709_004:0366a20": "慢不忍善言)。我亦不向諸大德說若好若惡者(此欲彰己無事",
    "X39n0709_004:0366a21": "及人。而人亦勿以事及我。皆是遮他諫語)。且止莫諫我者(是預為遮止他人未出之",
    "X39n0709_004:0366a22": "言。勿令說也。愈顯自心不忍不納)。莫自身不受諫語者(是教誡之詞)。自",
    "X39n0709_004:0366a23": "身當受諫語者(是教授之言)。大德。如法諫諸比丘。諸比",
    "X39n0709_004:0366a24": "丘亦如法諫大德。如是佛弟子眾得增益等者(此是",
    "X39n0709_004:0366b01": "勸喻獲益之語。由互相諫故。佛弟子眾得善法增長熾盛。由熾盛故。正法得以久住世間。由正法久住故。",
    "X39n0709_004:0366b02": "能使聖種不斷。諫謂遮無利益。教謂令獲善利。懺悔謂改往修來)。",
    "X39n0709_004:0366b03": "結罪　是中犯者。若比丘惡性不受人語(餘言如上)。比",
    "X39n0709_004:0366b04": "丘應諫此比丘言。大德。莫自作不可共語。當作可",
    "X39n0709_004:0366b05": "共語。大德如法諫諸比丘。諸比丘亦當如法諫大",
    "X39n0709_004:0366b06": "德。如是佛弟子眾得增益。展轉相教。展轉相諫。展",
    "X39n0709_004:0366b07": "轉懺悔。大德。可捨此事。莫為僧作訶諫更犯重罪。",
    "X39n0709_004:0366b08": "若隨語者善。",
    "X39n0709_004:0366b09": "不隨語者。僧應作白。乃至三羯磨訶諫。捨不捨犯",
    "X39n0709_004:0366b10": "罪輕重。皆同於上。",
    "X39n0709_004:0366b11": "此戒以四緣具足成犯。一稟性麤獷。二無慚慠慢。",
    "X39n0709_004:0366b12": "三不忍違諫。四羯磨已成。若緣有闕。但結方便。",
    "X39n0709_004:0366b13": "兼制　比丘尼僧殘(同制同學)。式叉摩那沙彌沙彌尼",
    "X39n0709_004:0366b14": "突吉羅。是為犯。",
    "X39n0709_004:0366b15": "隨開　不犯者。初語時捨。非法別眾。乃至若一切",
    "X39n0709_004:0366b16": "未作訶諫前。若無智人訶諫時。語彼如是言。汝和",
    "X39n0709_004:0366b17": "尚阿闍黎所行亦如是。汝可更學問誦經。若戲語。",
    "X39n0709_004:0366b18": "疾疾語。獨語。夢中語。欲說此錯說彼。及最初未制",
    "X39n0709_004:0366b19": "戒等。是為不犯。",
    "X39n0709_004:0366b20": "會採　十誦律云。若諸比丘不舉不憶念。自身作",
    "X39n0709_004:0366b21": "不共語。突吉羅。是不應約敕　舉者。比丘應語。長",
    "X39n0709_004:0366b22": "老。汝作某罪。當發露。莫覆藏。當如法除滅　憶念",
    "X39n0709_004:0366b23": "者。比丘應語。長老。汝憶念某時某處作如是罪不",
    "X39n0709_004:0366b24": "此戒大乘同制。若惡性戾情。則遠捨利生。自障本",
    "X39n0709_004:0366c01": "慧。",
    "X39n0709_004:0366c02": "引證　第四分云。佛告諸比丘。我為汝等。說八種",
    "X39n0709_004:0366c03": "惡馬。及八種惡人。或有惡馬。授勒與鞭。欲令其去。",
    "X39n0709_004:0366c04": "而更觸躓不去(一)。或反倚傍兩轅。而不前進(二)。或",
    "X39n0709_004:0366c05": "顛蹙倒地。既傷其膝。又折轅轢(三)。或更却行不進",
    "X39n0709_004:0366c06": "(四)。或更趣非道。破輪折軸(五)。或不畏御者。亦不畏",
    "X39n0709_004:0366c07": "鞭。方便咋銜。奔突不可禁制(六)。或雙脚人立吐沫",
    "X39n0709_004:0366c08": "(七)。或反蹲臥(八)。是為八種惡馬。",
    "X39n0709_004:0366c09": "或有比丘。舉彼見聞疑罪。便言。我不憶我不憶(一)。",
    "X39n0709_004:0366c10": "或不言犯。不言不犯。默然而住(二)。或言長老亦自",
    "X39n0709_004:0366c11": "犯罪。云何能除他罪(三)。或言長老自癡。猶須人教。",
    "X39n0709_004:0366c12": "而欲教我(四)。或說餘事答。反生瞋恚(五)。或不畏眾",
    "X39n0709_004:0366c13": "僧。亦不畏犯。不受舉罪者語。便捉坐具。置肩而出。",
    "X39n0709_004:0366c14": "不可訶制(六)。或左抄衣。在眾中舉手大語。乃令汝",
    "X39n0709_004:0366c15": "等教授我耶(七)。或言長老亦不與我衣鉢臥具醫",
    "X39n0709_004:0366c16": "藥。何故教我。彼即捨戒。取於下道。至比丘所。作如",
    "X39n0709_004:0366c17": "是言。我已休道。於意快耶(八)。是為八種惡人。如彼",
    "X39n0709_004:0366c18": "惡馬無異。佛所慈愍。",
    "X39n0709_004:0366c19": "附考　薩婆多論云。經中說但自觀身行。諦視善",
    "X39n0709_004:0366c20": "不善。而律云展轉相教者。佛因時制教。言乖趣合。",
    "X39n0709_004:0366c21": "不相違背。佛以前人心有愛憎。發言有損。若鈍無",
    "X39n0709_004:0366c22": "智。若少聞少見。出言無補。若為利養名聞。有所言",
    "X39n0709_004:0366c23": "說者。是故但自觀身行　若為慈心有利益。若聰",
    "X39n0709_004:0366c24": "智利根。發言有補。若廣聞博見。有所弘益。若為利",
    "X39n0709_004:0367a01": "益眾生。闡揚佛法者。則應展轉相教　又為新出",
    "X39n0709_004:0367a02": "家。愛戀父母兄弟妻子。是故言但自觀身行。若久",
    "X39n0709_004:0367a03": "染佛法力。能兼人者。則應展轉相教。",
    "X39n0709_004:0367a04": "然此十三僧殘罪雖有救。制悔不易。例前似輕。准",
    "X39n0709_004:0367a05": "後極重。其間有覆無覆。與夫更與本日治。或三增",
    "X39n0709_004:0367a06": "四五。或二復加三。乃至重重稱量。展轉治法。皆於",
    "X39n0709_004:0367a07": "作持中詳明　(二十三僧殘法竟)。",
    "X39n0709_004:0367a09": "毗尼止持會集卷第四"
}