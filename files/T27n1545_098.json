{
    "T27n1545_098:0505a02": "阿毘達磨大毘婆沙論卷第九十",
    "T27n1545_098:0505a03": "八",
    "T27n1545_098:0505a05": "五百大阿羅漢等造",
    "T27n1545_098:0505a06": "三藏法師玄奘奉　詔譯",
    "T27n1545_098:0505a07": "智蘊第三中五種納息第二之二",
    "T27n1545_098:0505a08": "如契經說。云何邪見。謂無施與無愛樂無",
    "T27n1545_098:0505a09": "祠祀。乃至廣說。云何正見。謂有施與有愛",
    "T27n1545_098:0505a10": "樂有祠祀。乃至廣說。問施與愛樂祠祀有",
    "T27n1545_098:0505a11": "何差別。有作是說。無有差別施與愛樂祠",
    "T27n1545_098:0505a12": "祀三聲。同顯一義無差別故。如有頌言。",
    "T27n1545_098:0505a13": "　若施僧福田　　名善施愛祀",
    "T27n1545_098:0505a14": "　世間解所讚　　彼當獲大果",
    "T27n1545_098:0505a15": "復有說者。亦有差別。謂名即差別。此名施",
    "T27n1545_098:0505a16": "與。此名愛樂。此名祠祀。三名別故。有說此",
    "T27n1545_098:0505a17": "三義亦差別。外論者言。無施與者謂無施三",
    "T27n1545_098:0505a18": "類福。無愛樂者。謂無施別婆羅門福。無祠",
    "T27n1545_098:0505a19": "祀者。謂無施眾婆羅門福。復次無施與者。",
    "T27n1545_098:0505a20": "謂無施三類福。無愛樂者。謂無施非大",
    "T27n1545_098:0505a21": "祠中婆羅門福。無祠祀者。謂無施大祠中",
    "T27n1545_098:0505a22": "婆羅門福。復次無施與者。謂無施三類福。",
    "T27n1545_098:0505a23": "無愛樂者。謂無施不住天祠婆羅門福。",
    "T27n1545_098:0505a24": "無祠祀者。謂無施住天祠婆羅門福。復次",
    "T27n1545_098:0505a25": "無施與者。謂無施三類福。無愛樂者。謂無",
    "T27n1545_098:0505a26": "施非祀火婆羅門福。無祠祀者。謂無施祀",
    "T27n1545_098:0505a27": "火婆羅門福。復次無施與者。謂無施三類",
    "T27n1545_098:0505a28": "福。無愛樂者。謂無施在家婆羅門福。無祠",
    "T27n1545_098:0505a29": "祀者。謂無施出家婆羅門福。復次無施與",
    "T27n1545_098:0505b01": "者。謂無施三類福。無愛樂者。謂無施不修",
    "T27n1545_098:0505b02": "定婆羅門福。無祠祀者。謂無施修定婆羅",
    "T27n1545_098:0505b03": "門福。復次無施與者。謂無施三類福。無愛",
    "T27n1545_098:0505b04": "樂者。謂無施不修苦行婆羅門福。無祠祀",
    "T27n1545_098:0505b05": "者。謂無施修苦行婆羅門福。復次無施與",
    "T27n1545_098:0505b06": "者。謂無施三類福。無愛樂者。謂無施非",
    "T27n1545_098:0505b07": "善習誦吠陀。及吠陀支論婆羅門福。無祠",
    "T27n1545_098:0505b08": "祀者。謂無施善習誦吠陀。及吠陀支論婆羅",
    "T27n1545_098:0505b09": "門福。復次無施與者。謂無施三類福。無愛",
    "T27n1545_098:0505b10": "樂者。謂無施不具解行婆羅門福。無祠祀",
    "T27n1545_098:0505b11": "者。謂無施具解行婆羅門福。復次無施與",
    "T27n1545_098:0505b12": "者。謂無施三類等福。無愛樂者。謂無施婆",
    "T27n1545_098:0505b13": "羅門福。無祠祀者。謂無祠天福。內論者言。",
    "T27n1545_098:0505b14": "無施與者。謂無過去福。無愛樂者。謂無未",
    "T27n1545_098:0505b15": "來福。無祠祀者。謂無現在福。",
    "T27n1545_098:0505b16": "復次無施與者。謂無身業福。無愛樂者。謂",
    "T27n1545_098:0505b17": "無語業福。無祠祀者。謂無意業福。復次無",
    "T27n1545_098:0505b18": "施與者。謂無施性福。無愛樂者。謂無戒性",
    "T27n1545_098:0505b19": "福。無祠祀者。謂無修性福。復次無施與者。",
    "T27n1545_098:0505b20": "謂無施悲田福。無愛樂者。謂無施恩田",
    "T27n1545_098:0505b21": "福。無祠祀者。謂無施福田福。復次無施與",
    "T27n1545_098:0505b22": "者。謂無將施時欣樂福。無愛樂者。謂無正",
    "T27n1545_098:0505b23": "施時心淨福。無祠祀者。謂無施已歡喜無悔",
    "T27n1545_098:0505b24": "福。復次無施與者。謂無能施淨信。無愛樂",
    "T27n1545_098:0505b25": "者。謂無所捨財法。無祠祀者。謂無所施受",
    "T27n1545_098:0505b26": "者。復次無施與者。謂無所捨財法。無愛樂",
    "T27n1545_098:0505b27": "者。謂無所施受者。無祠祀者。謂無能施福",
    "T27n1545_098:0505b28": "業。復次無施與者。謂無將施時福。無愛樂",
    "T27n1545_098:0505b29": "者。謂無正施時福無祠祀者。謂無受用時",
    "T27n1545_098:0505c01": "福。復次無施與者。謂無布施時福。無愛樂",
    "T27n1545_098:0505c02": "者。謂無受用時福。無祠祀者。謂無後隨念",
    "T27n1545_098:0505c03": "福。復次無施與者。謂無作意捨福。無愛樂",
    "T27n1545_098:0505c04": "者。謂無身語捨福。無祠祀者。謂無彼受用",
    "T27n1545_098:0505c05": "福。復次無施與者。謂無能施福。無愛樂者。",
    "T27n1545_098:0505c06": "謂無施所得果。無祠祀者。謂無所施田。復",
    "T27n1545_098:0505c07": "次無施與者。謂無施惡趣福。無愛樂者。謂",
    "T27n1545_098:0505c08": "無施人趣福。無祠祀者。謂無施天趣福。",
    "T27n1545_098:0505c09": "復次無施與者。謂無施異生福。無愛樂者。",
    "T27n1545_098:0505c10": "謂無施有學聖者福。無祠祀者。謂無施無",
    "T27n1545_098:0505c11": "學聖者福。此等名為三種差別。",
    "T27n1545_098:0505c12": "諸左慧皆是結耶。乃至廣說。問何故作此論。",
    "T27n1545_098:0505c13": "答為止他宗顯正理故。謂或有說。諸染污",
    "T27n1545_098:0505c14": "慧非結自性。彼作是說。云何是慧而有縛",
    "T27n1545_098:0505c15": "義。為遣彼執顯染污慧見為性者是結所",
    "T27n1545_098:0505c16": "攝。故作斯論。諸左慧皆是結耶。答應作四",
    "T27n1545_098:0505c17": "句。左慧與結互廣狹故。有左慧非結。謂除",
    "T27n1545_098:0505c18": "二結餘染污慧。除二結者。謂除見結取結。",
    "T27n1545_098:0505c19": "餘染污慧者。謂貪瞋慢疑不共無明。及餘纏",
    "T27n1545_098:0505c20": "垢相應慧。此有左慧相無結相故。有結非",
    "T27n1545_098:0505c21": "左慧。謂七結即愛等七。此有結相無左慧",
    "T27n1545_098:0505c22": "相故。有左慧亦結。謂二結即見結取結具",
    "T27n1545_098:0505c23": "二相故。有非左慧亦非結。謂除前相。相",
    "T27n1545_098:0505c24": "謂所名如前廣說。此復是何。謂行蘊中除染",
    "T27n1545_098:0505c25": "污慧。及餘七結。諸餘行蘊及四蘊全。并無為",
    "T27n1545_098:0505c26": "法作第四句。",
    "T27n1545_098:0505c27": "問何故名左。左是何義。答意樂左故墮左",
    "T27n1545_098:0505c28": "品故。說名為左。即是偏僻用非便義。復次",
    "T27n1545_098:0505c29": "彼於解脫正理善品。皆違越故說名為左。復",
    "T27n1545_098:0506a01": "次不吉祥故說名為左。如有於佛賢聖制",
    "T27n1545_098:0506a02": "多及天靈廟。不右遶者以不吉祥故名為",
    "T27n1545_098:0506a03": "左。復次用非巧便故名為左。如世見有諸",
    "T27n1545_098:0506a04": "用左人。咸謂此人非巧便者。復次所行不正",
    "T27n1545_098:0506a05": "故名為左。如說外道是左道人。所說所行皆",
    "T27n1545_098:0506a06": "不正故。問若染污慧名左慧者。何故說佛",
    "T27n1545_098:0506a07": "身有左光。答立左名因義各別故。謂染污",
    "T27n1545_098:0506a08": "慧違越解脫正理善品故立左名。佛有常",
    "T27n1545_098:0506a09": "光附身而起。以恒安住故立左名。不同",
    "T27n1545_098:0506a10": "餘光起滅不定。以佛身有常光一尋。乃至微",
    "T27n1545_098:0506a11": "塵及細蟲等。光威所鑠皆不近身。復有說",
    "T27n1545_098:0506a12": "者。佛有三光映奪餘光皆令成左。是故",
    "T27n1545_098:0506a13": "說佛身有左光。佛三光者。一佛身光作真",
    "T27n1545_098:0506a14": "金色。此光照觸諸金山時令彼威光隱沒不",
    "T27n1545_098:0506a15": "現。二佛齒光極鮮白色。此光照觸雪山王",
    "T27n1545_098:0506a16": "時令彼威光隱沒不現。三佛智光清淨遍照。",
    "T27n1545_098:0506a17": "此光照觸外道邪論皆令摧伏隱沒不現。",
    "T27n1545_098:0506a18": "如是三光令餘退沒。皆成左性故名為左。",
    "T27n1545_098:0506a19": "有作是說。佛身金光照齒所發鮮白光時。",
    "T27n1545_098:0506a20": "顯佛面門威嚴增盛。如秋麗日光照雪山。",
    "T27n1545_098:0506a21": "令彼山王威嚴轉盛。",
    "T27n1545_098:0506a22": "問諸佛皆有如是左光。遍身一尋恒發照不。",
    "T27n1545_098:0506a23": "答諸佛皆有如是左光。遍身一尋恒時發照。",
    "T27n1545_098:0506a24": "問若爾然燈佛本事云何通如契經說。然燈",
    "T27n1545_098:0506a25": "如來應正等覺。身光赫奕照燈光城。周匝圍",
    "T27n1545_098:0506a26": "遶踰繕那量。經十二年晝夜無別觀華開",
    "T27n1545_098:0506a27": "合以知晝夜。既爾云何諸佛皆有常光一",
    "T27n1545_098:0506a28": "尋。答彼經不說。然燈如來遍身所發常光一",
    "T27n1545_098:0506a29": "尋。但說彼佛為化有情。現大神變發化光",
    "T27n1545_098:0506b01": "照。於十二年施作佛事。有作是說。非諸",
    "T27n1545_098:0506b02": "佛身皆有如是常光一尋。以佛身光非相",
    "T27n1545_098:0506b03": "好攝。或大或小起滅不定。評曰應作是說。",
    "T27n1545_098:0506b04": "諸佛皆有如是左光遍身一尋恒時發照。雖",
    "T27n1545_098:0506b05": "非相好攝而法爾恒有。諸佛身常有勝妙",
    "T27n1545_098:0506b06": "威光故。",
    "T27n1545_098:0506b07": "云何學見。乃至廣說。問何故作此論。答前",
    "T27n1545_098:0506b08": "雖總說見智慧三。而未別說云何學見云",
    "T27n1545_098:0506b09": "何學智云何學慧。前論是此所依根本。彼未",
    "T27n1545_098:0506b10": "說者今應說之。故作斯論。云何學見。答學",
    "T27n1545_098:0506b11": "慧。謂無漏忍及學八智。從苦法智忍。乃至金",
    "T27n1545_098:0506b12": "剛喻定諸無漏慧皆名學見。云何學智。答學",
    "T27n1545_098:0506b13": "八智。謂四法智及四類智。云何學慧。謂學見",
    "T27n1545_098:0506b14": "學智總名學慧見智俱有擇法相故。已說",
    "T27n1545_098:0506b15": "學見智慧自性。雜不雜相今當說。諸學見是",
    "T27n1545_098:0506b16": "學智耶。答諸學智亦學見。學智必有推度相",
    "T27n1545_098:0506b17": "故。有學見非學智。謂無漏忍此忍未有審",
    "T27n1545_098:0506b18": "決相故。諸學見是學慧耶。答如是。設學慧",
    "T27n1545_098:0506b19": "是學見耶。答如是。學位見與慧遍無漏心",
    "T27n1545_098:0506b20": "故。諸學智是學慧耶。答諸學智亦學慧。有學",
    "T27n1545_098:0506b21": "慧非學智。謂無漏忍義如前說。此三攝義准",
    "T27n1545_098:0506b22": "定應知。諸成就學見彼學智耶。答諸成就",
    "T27n1545_098:0506b23": "學智亦學見智即見故。有成就學見非學",
    "T27n1545_098:0506b24": "智。謂苦法智忍現在前時。爾時未有無漏",
    "T27n1545_098:0506b25": "智故。諸成就學見彼學慧耶。答如是。設成",
    "T27n1545_098:0506b26": "就學慧彼學見耶。答如是。學位見慧必俱成",
    "T27n1545_098:0506b27": "故。諸成就學智彼學慧耶。答諸成就學智",
    "T27n1545_098:0506b28": "亦學慧。有成就學慧非學智。謂苦法智忍",
    "T27n1545_098:0506b29": "現在前時。忍有慧相無智相故。",
    "T27n1545_098:0506c01": "云何無學見。乃至廣說。問何故作此論。答前",
    "T27n1545_098:0506c02": "雖總說見智慧三。而未別說云何無學見",
    "T27n1545_098:0506c03": "云何無學智云何無學慧。前論是此所依根",
    "T27n1545_098:0506c04": "本。彼未說者今應說之。故作斯論。云何無",
    "T27n1545_098:0506c05": "學見。答盡無生智所不攝無學慧謂無學正",
    "T27n1545_098:0506c06": "見。云何無學智。答無學八智。謂四法智及四",
    "T27n1545_098:0506c07": "類智。云何無學慧。答無學見無學智總名無",
    "T27n1545_098:0506c08": "學慧見智。定有擇法相故。已說此三自性",
    "T27n1545_098:0506c09": "雜不雜相今當說。諸無學見是無學智耶。答",
    "T27n1545_098:0506c10": "諸無學見亦無學智。無學位中能推度者必",
    "T27n1545_098:0506c11": "審決故。有無學智非無學見。謂盡無生智此",
    "T27n1545_098:0506c12": "智息求不推度故。諸無學見是無學慧耶。答",
    "T27n1545_098:0506c13": "諸無學見亦無學慧。有無學慧非無學見。謂",
    "T27n1545_098:0506c14": "盡無生智。此智唯有擇法審決二種相故。",
    "T27n1545_098:0506c15": "諸無學智是無學慧耶。答如是。設無學慧是",
    "T27n1545_098:0506c16": "無學智耶。答如是。無學智慧俱遍無學無漏",
    "T27n1545_098:0506c17": "心故。此三攝義准定應知。諸阿羅漢無不",
    "T27n1545_098:0506c18": "成就此三種者。是故此三展轉相問皆答如",
    "T27n1545_098:0506c19": "是。學無學三不說斷者俱無斷故。",
    "T27n1545_098:0506c20": "云何非學非無學見。乃至廣說。問何故作此",
    "T27n1545_098:0506c21": "論。答前雖總說見智慧三。而未別說。云何",
    "T27n1545_098:0506c22": "非學非無學見。云何非學非無學智云何非學",
    "T27n1545_098:0506c23": "非無學慧。前論是此所依根本。彼未說者今",
    "T27n1545_098:0506c24": "應說之。故作斯論。云何非學非無學見。答",
    "T27n1545_098:0506c25": "眼根五見世俗正見。此三見相。廣如前說。謂",
    "T27n1545_098:0506c26": "觀視等。云何非學非無學智。答五識相應慧。",
    "T27n1545_098:0506c27": "及意識相應有漏慧俱通三種。謂善染污無",
    "T27n1545_098:0506c28": "覆無記。廣如前說。云何非學非無學慧。答五",
    "T27n1545_098:0506c29": "識相應慧。及意識相應有漏慧。有漏智慧俱",
    "T27n1545_098:0507a01": "遍一切有漏心品。皆有審決擇法相故。已",
    "T27n1545_098:0507a02": "說此三自性雜不雜相今當說。諸非學非無",
    "T27n1545_098:0507a03": "學見。是非學非無學智耶。答應作四句。此",
    "T27n1545_098:0507a04": "見與智互廣狹故。此中初句謂眼根者。唯能",
    "T27n1545_098:0507a05": "觀視非審決故。第二句謂五識相應慧等者。",
    "T27n1545_098:0507a06": "有審決相。無推度相故。第三句謂五見世",
    "T27n1545_098:0507a07": "俗正見者。皆有推度審決相故。第四句謂",
    "T27n1545_098:0507a08": "除前相者。相謂所名。如前廣說。此復是何。",
    "T27n1545_098:0507a09": "謂色蘊中除眼根諸餘色蘊。行蘊中除有漏",
    "T27n1545_098:0507a10": "慧諸餘行蘊。及三蘊全。并無為法作第四",
    "T27n1545_098:0507a11": "句。非學非無學見慧相對作四句亦爾。非學",
    "T27n1545_098:0507a12": "非無學智慧相對自性等故。皆答如是。此三",
    "T27n1545_098:0507a13": "攝義准定應知。成就與斷廣說准前初納",
    "T27n1545_098:0507a14": "息說應知其相。若成就一定有餘二。隨一",
    "T27n1545_098:0507a15": "已斷已得遍知餘二亦爾。故更相問。皆答如",
    "T27n1545_098:0507a16": "是。",
    "T27n1545_098:0507a17": "如大梵天作如是說。我是梵是大梵得自",
    "T27n1545_098:0507a18": "在。乃至廣說。問何故作此論。答諸惡見趣",
    "T27n1545_098:0507a19": "於生死中令諸有情起大染著引大無義。",
    "T27n1545_098:0507a20": "與生死苦作大依處。謂有此者定於三界。",
    "T27n1545_098:0507a21": "往返輪迴受諸苦惱。數數趣入穢闇母胎。",
    "T27n1545_098:0507a22": "住生藏下熟藏之上。為諸不淨恒所逼切。",
    "T27n1545_098:0507a23": "出產門時受諸劇苦。生墮草等如利刀割。",
    "T27n1545_098:0507a24": "此等苦事無量無邊。皆由不知見趣過患。",
    "T27n1545_098:0507a25": "欲令知已厭惡斷滅故作斯論。如大梵天",
    "T27n1545_098:0507a26": "作如是說。我是梵是大梵得自在。我於世",
    "T27n1545_098:0507a27": "間能造化能出生是彼父。此於五見何見",
    "T27n1545_098:0507a28": "攝。見何諦斷此見耶。此中以二事推求",
    "T27n1545_098:0507a29": "諸見趣。一以自性。二以對治。以自性者。謂",
    "T27n1545_098:0507b01": "此諸見趣以何為自性。以對治者。謂此諸",
    "T27n1545_098:0507b02": "見趣以何為對治。雜蘊見蘊生智論中。皆亦",
    "T27n1545_098:0507b03": "以二事推求諸見趣。謂以自性及以對治。",
    "T27n1545_098:0507b04": "如生智論作如是說。沙門喬答摩是幻化",
    "T27n1545_098:0507b05": "者誑惑世間。佛由此道已超幻誑。彼謗此",
    "T27n1545_098:0507b06": "道是邪見攝。是彼自性見道所斷。是彼對治",
    "T27n1545_098:0507b07": "道智生時能斷。如是不實推求不實分別顛",
    "T27n1545_098:0507b08": "倒惡見令永滅故。又彼論說。世尊何故慳阿",
    "T27n1545_098:0507b09": "羅漢。佛由此道已超慳悋。彼謗此道是邪",
    "T27n1545_098:0507b10": "見攝。是彼自性見道所斷。是彼對治道智生",
    "T27n1545_098:0507b11": "時。能斷如是不實推求。乃至廣說。梵網經",
    "T27n1545_098:0507b12": "中。亦以二事推求見趣。一以自性。二以等",
    "T27n1545_098:0507b13": "起。梵問經中但以一事推求見趣。謂以等",
    "T27n1545_098:0507b14": "起。如是諸處合以三事推求見趣。一以自",
    "T27n1545_098:0507b15": "性。二以等起。三以對治。脇尊者曰。不應",
    "T27n1545_098:0507b16": "推求諸惡見趣。所以者何。誰有智者勞煩",
    "T27n1545_098:0507b17": "詰問無明者暗盲者墮坑。評曰。應以三事",
    "T27n1545_098:0507b18": "推求見趣。所以者何。若以三事推求見趣。",
    "T27n1545_098:0507b19": "雖是異生具煩惱縛。而同聖者諸惡見趣永",
    "T27n1545_098:0507b20": "不現行。此中應說實法師因緣。如雜蘊中",
    "T27n1545_098:0507b21": "已廣說其事。",
    "T27n1545_098:0507b22": "答我是梵是大梵得自在者。取劣法為勝見",
    "T27n1545_098:0507b23": "取攝見苦所斷。此中梵王實非真梵。非真大",
    "T27n1545_098:0507b24": "梵。非於一切皆得自在。而謂自身實是真",
    "T27n1545_098:0507b25": "梵是真大梵。普於一切皆得自在。彼於下",
    "T27n1545_098:0507b26": "劣法而計為最勝。故見取攝是彼自性。所以",
    "T27n1545_098:0507b27": "者何。法中最勝唯有涅槃。有情中勝唯有聖",
    "T27n1545_098:0507b28": "者佛。心得自在於法亦自在。聲聞獨覺雖",
    "T27n1545_098:0507b29": "於諸法未得自在。而於自心已得自在。",
    "T27n1545_098:0507c01": "梵王於此二種自在俱未能得。而彼自謂",
    "T27n1545_098:0507c02": "已得自在。於劣計勝故見取攝。苦智生時",
    "T27n1545_098:0507c03": "能斷如是不實推求不實分別。顛倒惡見令",
    "T27n1545_098:0507c04": "永滅故。名見苦斷是彼對治。由此見取於",
    "T27n1545_098:0507c05": "苦處生。故見苦時此見永滅。如日纔出輕霜",
    "T27n1545_098:0507c06": "即除。如草端露風搖便墮。我於世間能造",
    "T27n1545_098:0507c07": "化能出生。是彼父者非因計因。戒禁取攝見",
    "T27n1545_098:0507c08": "苦所斷。此中意說。諸有情類各自業感內身",
    "T27n1545_098:0507c09": "外物。而彼梵王。謂自能化出生。為父非因計",
    "T27n1545_098:0507c10": "因。戒禁取攝是彼自性。見苦所斷是彼對治",
    "T27n1545_098:0507c11": "如前應知。如梵眾天作如是說。此是梵是",
    "T27n1545_098:0507c12": "大梵得自在。此於世間能造化能出生。是",
    "T27n1545_098:0507c13": "我等父。此於五見何見攝。見何諦斷此見",
    "T27n1545_098:0507c14": "耶。答此是梵是大梵得自在者取劣法為",
    "T27n1545_098:0507c15": "勝見取攝見苦所斷。此中梵眾。執大梵王是",
    "T27n1545_098:0507c16": "梵是大梵普得自在。於劣計勝見取所攝。",
    "T27n1545_098:0507c17": "是彼自性見苦所斷是彼對治。廣說如前。此",
    "T27n1545_098:0507c18": "於世間能造化能出生。是我等父者。非因計",
    "T27n1545_098:0507c19": "因戒禁取攝見苦所斷。此中梵眾。執大梵王",
    "T27n1545_098:0507c20": "普於世間是造化者。是出生者與彼為父。",
    "T27n1545_098:0507c21": "非因計因戒禁取攝是彼自性。見苦所斷是",
    "T27n1545_098:0507c22": "彼對治。廣說如前。",
    "T27n1545_098:0507c23": "問此中是梵是大梵得自在有何差別。答是",
    "T27n1545_098:0507c24": "梵者。謂執梵王五取蘊果。是真清淨寂靜安",
    "T27n1545_098:0507c25": "樂。是大梵者。謂執梵王五取蘊果。於諸真",
    "T27n1545_098:0507c26": "淨寂樂中尊。得自在者。謂執梵王五取蘊",
    "T27n1545_098:0507c27": "果。有最勝用統攝一切皆得自在。如是皆",
    "T27n1545_098:0507c28": "名取劣為勝。謂執穢苦為真淨樂。及有",
    "T27n1545_098:0507c29": "淨樂最勝用故。真樂淨者謂滅道諦。滅道二",
    "T27n1545_098:0508a01": "諦俱是真勝。一切法中涅槃最勝。是善是常",
    "T27n1545_098:0508a02": "超餘法故。有為法中聖道最勝。能永超越",
    "T27n1545_098:0508a03": "生死法故。一切隨眠不隨增故。如有頌",
    "T27n1545_098:0508a04": "言。",
    "T27n1545_098:0508a05": "　滅於諸法勝　　道於有為勝",
    "T27n1545_098:0508a06": "　一切有情中　　如來為最勝",
    "T27n1545_098:0508a07": "問於梵世中梵王最勝。觀彼為勝應是正",
    "T27n1545_098:0508a08": "見。如何說彼是惡見耶。答若謂唯於梵世",
    "T27n1545_098:0508a09": "中勝容非惡見。然彼謂於一切最勝故",
    "T27n1545_098:0508a10": "惡見攝。彼於諸佛獨覺聲聞及上諸天皆為",
    "T27n1545_098:0508a11": "劣故。又彼妄執五取蘊果同真滅道故惡見",
    "T27n1545_098:0508a12": "攝。問此中於世間能造化能出生是彼父等。",
    "T27n1545_098:0508a13": "有何差別。答於世間者。謂於有情世間及",
    "T27n1545_098:0508a14": "器世間。能造化者。謂能造作器世間。及能",
    "T27n1545_098:0508a15": "化作有情世間能出生者。謂能出生非情數",
    "T27n1545_098:0508a16": "物重顯造義。是彼父等者。謂是一切有情之",
    "T27n1545_098:0508a17": "父重顯化義。此執皆是非因計因。謂執梵",
    "T27n1545_098:0508a18": "王五取蘊果。能造化作一切世間。然諸世間",
    "T27n1545_098:0508a19": "有情數者。各從自業煩惱而生。非情數者。",
    "T27n1545_098:0508a20": "一切有情業增上力共所引起。彼於劣果執",
    "T27n1545_098:0508a21": "為勝因。既非因計因故戒禁取攝。此及前見",
    "T27n1545_098:0508a22": "取俱迷果處。苦諦生故皆見苦所斷。又我常",
    "T27n1545_098:0508a23": "執力所引故。如彼皆成見苦所斷。",
    "T27n1545_098:0508a24": "已說如是惡見自性。及彼對治等起。云何梵",
    "T27n1545_098:0508a25": "網經中說彼等起。如彼經說前劫壞時。諸",
    "T27n1545_098:0508a26": "有情類多從此歿生極光淨眾同分中。此劫",
    "T27n1545_098:0508a27": "成時空中先有梵天宮起。時極光淨有一有",
    "T27n1545_098:0508a28": "情。壽業福盡從彼天歿來生梵宮。獨一長",
    "T27n1545_098:0508a29": "時儼然而住。後便起愛思念同侶。云何當",
    "T27n1545_098:0508b01": "令諸餘有情生我同分為我等侶。問彼由",
    "T27n1545_098:0508b02": "何緣起斯愛念。脇尊者曰。不應詰問無明",
    "T27n1545_098:0508b03": "者愚盲者顛蹶。有作是說。往彼處者。爾時",
    "T27n1545_098:0508b04": "法爾起此愛念。謂法爾力是彼生緣。復有說",
    "T27n1545_098:0508b05": "者。無始時來諸有情類樂相習近。由串習力",
    "T27n1545_098:0508b06": "引彼愛生故彼愛念由因力起。或有說者。",
    "T27n1545_098:0508b07": "彼未除滅攝眾愛故。謂先於此為眾導師",
    "T27n1545_098:0508b08": "後生彼天猶有餘習由此勢力引起彼愛。",
    "T27n1545_098:0508b09": "有餘師說。極光淨天來至梵世。作初靜慮",
    "T27n1545_098:0508b10": "種種化身。與大梵王共相娛樂。彼後息化",
    "T27n1545_098:0508b11": "還自天宮。於是梵王追慕同侶。起斯愛念",
    "T27n1545_098:0508b12": "有作是言。梵王自起初靜慮化作梵眾身",
    "T27n1545_098:0508b13": "而自娛樂。後既疲惓便息神通化眾沒已。",
    "T27n1545_098:0508b14": "作如是念。誰能常起諸化眾身。云何當令",
    "T27n1545_098:0508b15": "餘有情類生我同分為我徒侶。有餘復言。",
    "T27n1545_098:0508b16": "梵王先起自地天眼傍見餘界。大梵天王梵",
    "T27n1545_098:0508b17": "輔梵眾恭敬圍繞見已念言彼之形色容貌威",
    "T27n1545_098:0508b18": "光非勝於我。彼有徒眾而我獨無。云何當",
    "T27n1545_098:0508b19": "令餘有情類來生我所為我徒眾。彼經復",
    "T27n1545_098:0508b20": "說。梵王當起此思念時。極光淨天餘有情",
    "T27n1545_098:0508b21": "類。諸有壽盡業盡福盡。皆從彼歿來生梵",
    "T27n1545_098:0508b22": "世。梵王見已作是念言。此諸有情是我化作。",
    "T27n1545_098:0508b23": "問梵王何故起此念耶。答由彼梵王先起",
    "T27n1545_098:0508b24": "思願。彼有情類應念而生。故彼梵王起如",
    "T27n1545_098:0508b25": "是念。有作是說。梵王化作諸梵眾已。入",
    "T27n1545_098:0508b26": "中間定既入定已。化眾便沒時極光淨有情",
    "T27n1545_098:0508b27": "命終來生梵世。後大梵王從定起已既見梵",
    "T27n1545_098:0508b28": "眾作是念言。前所化眾應已隱沒。今諸有",
    "T27n1545_098:0508b29": "情現在前者。或應是我化力引生。或可是先",
    "T27n1545_098:0508c01": "思願所作。由斯大梵作是念言。此諸有情是",
    "T27n1545_098:0508c02": "我化作。彼經復說。梵眾生已作是念言。我等",
    "T27n1545_098:0508c03": "曾見如是有情長壽久住。問彼住何處曾",
    "T27n1545_098:0508c04": "見梵王答即住梵世曾見梵王。然不憶知",
    "T27n1545_098:0508c05": "何處曾見。如於集會曾見一人。後經久時",
    "T27n1545_098:0508c06": "復遇相見。雖醒曾相見而不憶處所。有",
    "T27n1545_098:0508c07": "作是說。彼住中有曾見梵王。若爾云何曾",
    "T27n1545_098:0508c08": "見大梵長壽久住。以中有身速求生處不",
    "T27n1545_098:0508c09": "久住故。復有說者。彼從極光淨來至梵宮",
    "T27n1545_098:0508c10": "為娛樂。梵王爾時曾見。問彼既已失第二靜",
    "T27n1545_098:0508c11": "慮。云何能憶上宿住事。答彼諸梵眾離自地",
    "T27n1545_098:0508c12": "染。復依第二靜慮起宿住隨念智通。能憶",
    "T27n1545_098:0508c13": "上地曾所見事。問若爾何故緣大梵王起斯",
    "T27n1545_098:0508c14": "惡見。答從離染退故緣梵王復起惡見。問",
    "T27n1545_098:0508c15": "豈不色界無退義耶。答劫初成時彼亦有",
    "T27n1545_098:0508c16": "退。有餘師說。彼以本性念生智憶上曾見",
    "T27n1545_098:0508c17": "事。問豈不色界無有本性念生智耶。答劫",
    "T27n1545_098:0508c18": "初成時色界亦得有本性念生智。或有說",
    "T27n1545_098:0508c19": "者。梵王先入中間靜慮住經多時。彼諸梵",
    "T27n1545_098:0508c20": "眾從上地歿。生梵世中見大梵王長壽久",
    "T27n1545_098:0508c21": "住威光赫奕。不敢親附後出定已。命諸梵",
    "T27n1545_098:0508c22": "眾共相慰問。時諸梵眾互相謂言。我等曾見",
    "T27n1545_098:0508c23": "如是有情長壽久住。彼經復說。時諸梵眾作",
    "T27n1545_098:0508c24": "是念言。我等皆是梵王化作。從彼而生是我",
    "T27n1545_098:0508c25": "等父。問何緣彼起如是念耶。答彼聞梵王",
    "T27n1545_098:0508c26": "數作是說。我能造化我能出生。是汝等父聞",
    "T27n1545_098:0508c27": "已深信。復曾見梵王長壽久住。既深生信",
    "T27n1545_098:0508c28": "重故起是念。如有國王實無技用。然對",
    "T27n1545_098:0508c29": "臣眾而自矜誇。我於昔時有大威勇。親率",
    "T27n1545_098:0509a01": "士眾摧伏勍敵。臣眾既聞無不信受。咸言",
    "T27n1545_098:0509a02": "我等幸遇大王。親友國人皆獲安樂。復有",
    "T27n1545_098:0509a03": "說者。彼聞梵王數如前說。為審決故便起",
    "T27n1545_098:0509a04": "宿住隨念智通。觀察自他先蘊相續漸次乃",
    "T27n1545_098:0509a05": "至初結生心。而不能觀前命終位。下通不",
    "T27n1545_098:0509a06": "能觀上境故。彼由通力知大梵王先生",
    "T27n1545_098:0509a07": "久住。後起思念我等便生由此定知。我等皆",
    "T27n1545_098:0509a08": "是梵王化作。從彼而生是我等父。故由通",
    "T27n1545_098:0509a09": "力彼起是念。",
    "T27n1545_098:0509a10": "問劫初成時幾有情類。問時發起如前所說",
    "T27n1545_098:0509a11": "顛倒想見。有作是說。小千界中有一大梵",
    "T27n1545_098:0509a12": "十獨梵千梵眾。中千界中有千大梵十千獨",
    "T27n1545_098:0509a13": "梵千千梵眾。大千界中有千千大梵俱胝獨",
    "T27n1545_098:0509a14": "梵百俱胝梵眾。復有說者。小千界中有一大",
    "T27n1545_098:0509a15": "梵千獨梵十千梵眾。中千界中有千大梵十",
    "T27n1545_098:0509a16": "千獨梵俱胝梵眾。大千界中有十千大梵俱",
    "T27n1545_098:0509a17": "胝獨梵百俱胝梵眾。有依雜說。大千界中有",
    "T27n1545_098:0509a18": "俱胝大梵百俱胝獨梵百千俱胝梵眾。評曰。",
    "T27n1545_098:0509a19": "應作是說。大千界中有俱胝大梵百俱胝獨",
    "T27n1545_098:0509a20": "梵十俱胝那庾多梵眾。劫初成時同時發",
    "T27n1545_098:0509a21": "起如前所說。顛倒想見。",
    "T27n1545_098:0509a22": "問大梵天王住在何處。梵輔梵眾住何處耶。",
    "T27n1545_098:0509a23": "西方諸師。作如是說。初靜慮地處別有三。",
    "T27n1545_098:0509a24": "一梵眾天處。二梵輔天處。三大梵天處。此處",
    "T27n1545_098:0509a25": "即是靜慮中間。迦濕彌羅諸論師說。初靜慮",
    "T27n1545_098:0509a26": "地唯有二處。即梵輔天中有高勝靜處。如",
    "T27n1545_098:0509a27": "近聚落有勝園林是大梵王常所居處。此處",
    "T27n1545_098:0509a28": "即是靜慮中間。問大梵天等身量云何。答大",
    "T27n1545_098:0509a29": "梵王身量一踰繕那半。梵輔天身量一踰繕",
    "T27n1545_098:0509b01": "那。梵眾天身量半踰繕那。問大梵天等壽量",
    "T27n1545_098:0509b02": "云何。答大梵王壽量一劫半。梵輔天壽量一",
    "T27n1545_098:0509b03": "劫。梵眾天壽量半劫。應知此處四十中劫合",
    "T27n1545_098:0509b04": "為一劫。問大梵天王經幾時量獨一而住。",
    "T27n1545_098:0509b05": "經幾時量與眾共住。經幾時量復與眾別。",
    "T27n1545_098:0509b06": "有作是說。經五中劫獨一而住。經五中劫",
    "T27n1545_098:0509b07": "與眾共住。經五中劫復與眾別。復有說者。",
    "T27n1545_098:0509b08": "經十中劫獨一而住。經十中劫與眾共住。",
    "T27n1545_098:0509b09": "經十中劫復與眾別。評曰。應作是說。經",
    "T27n1545_098:0509b10": "於半劫獨一而住。經於半劫與眾共住。經",
    "T27n1545_098:0509b11": "於半劫復與眾別。二十中劫是半劫量。梵輔",
    "T27n1545_098:0509b12": "梵眾依未至地心命終結生。大梵依靜慮中",
    "T27n1545_098:0509b13": "間心命終結生所以者何。命終結生心唯捨",
    "T27n1545_098:0509b14": "受相應。捨受唯在初靜慮近分地有。非根",
    "T27n1545_098:0509b15": "本地故。諸起此見我一切忍此於五見何",
    "T27n1545_098:0509b16": "見攝。乃至廣說。問何故作此論。答為欲分",
    "T27n1545_098:0509b17": "別契經義故。謂契經說。長爪梵志。來詣佛",
    "T27n1545_098:0509b18": "所而白佛言。喬答摩。當知我一切不忍。乃",
    "T27n1545_098:0509b19": "至廣說。契經雖作是說。而不說此於五見",
    "T27n1545_098:0509b20": "何見攝。見何諦斷此見。經是此論所依根",
    "T27n1545_098:0509b21": "本。彼未說者今應說之。故作斯論。問何故",
    "T27n1545_098:0509b22": "名為長爪梵志。答由彼梵志身爪俱長。而且",
    "T27n1545_098:0509b23": "說為長爪梵志。問彼復何緣留此長爪。答彼",
    "T27n1545_098:0509b24": "貪習業無容剪故。有作是說。彼恒山居爪",
    "T27n1545_098:0509b25": "髮雖長無人剪剃。復有說者。彼在家時樂",
    "T27n1545_098:0509b26": "習絃管。後雖出家猶愛長爪故不剪之。",
    "T27n1545_098:0509b27": "有餘師說。彼在外道法中出家。外道法中",
    "T27n1545_098:0509b28": "有留爪者。故說彼為長爪梵志。此中以二",
    "T27n1545_098:0509b29": "事推求見趣。一以自性。二以對治。如文",
    "T27n1545_098:0509c01": "應知。問此惡見趣等起云何。答尊者舍利子。",
    "T27n1545_098:0509c02": "及大目乾連。投佛出家是此等起。謂長爪梵",
    "T27n1545_098:0509c03": "志。是舍利子舅。曾教尊者外道書論。聞舍",
    "T27n1545_098:0509c04": "利子與大目連歸佛出家。深心憂悔作如",
    "T27n1545_098:0509c05": "是念。智境無窮設解深遠終有迴義。彼喬答",
    "T27n1545_098:0509c06": "摩多聞智慧雖定應勝舍利子等。而必應",
    "T27n1545_098:0509c07": "有勝。喬答摩定復有餘能勝彼者。如是展",
    "T27n1545_098:0509c08": "轉智境無窮。故我不應不設方便。作是念",
    "T27n1545_098:0509c09": "已來詣佛所而白佛言。喬答摩。當知我一",
    "T27n1545_098:0509c10": "切不忍。世尊告曰。汝為忍此所起見不。時",
    "T27n1545_098:0509c11": "彼梵志作是思惟。若答言。忍便違所立。若",
    "T27n1545_098:0509c12": "言不忍便無所宗。若無所宗則非論道。",
    "T27n1545_098:0509c13": "思已愧恥默然而住。復次長爪梵志是斷見",
    "T27n1545_098:0509c14": "者。彼觀一切後當必斷。故佛告言。汝所起",
    "T27n1545_098:0509c15": "見亦當斷不。復次長爪梵志是猶豫者。彼觀",
    "T27n1545_098:0509c16": "一切皆可猶豫。故佛告言。汝於自見亦猶",
    "T27n1545_098:0509c17": "豫不。然彼梵志有占相智。自知所立必當",
    "T27n1545_098:0509c18": "墮負故。彼梵志默然而住。世尊告曰。無量有",
    "T27n1545_098:0509c19": "情同汝所見汝亦同彼。謂諸世間依三種",
    "T27n1545_098:0509c20": "見。一有一類。起如是見。立如是論。我一",
    "T27n1545_098:0509c21": "切忍。二有一類。起如是見。立如是論。我",
    "T27n1545_098:0509c22": "一切不忍。三有一類。起如是見。立如是",
    "T27n1545_098:0509c23": "論。我一分忍一分不忍。此中若言一切我皆",
    "T27n1545_098:0509c24": "忍者。彼依此見生愛貪著。若言一切我皆",
    "T27n1545_098:0509c25": "不忍者。彼依此見不生愛貪著。若言我一",
    "T27n1545_098:0509c26": "分忍一分不忍者。彼依此見一分生愛貪",
    "T27n1545_098:0509c27": "著。一分不生愛貪著。問一切見趣無不皆",
    "T27n1545_098:0509c28": "能生愛貪著。世尊何故說依彼見有不生",
    "T27n1545_098:0509c29": "者。答應知彼經有別意趣。謂常見者執有",
    "T27n1545_098:0510a01": "後世。於能引發後有業思生愛貪著。若斷",
    "T27n1545_098:0510a02": "見者執無後世。於能引發後有業思不愛",
    "T27n1545_098:0510a03": "貪著。是彼契經所說意趣。然諸見趣無不皆",
    "T27n1545_098:0510a04": "能生愛貪著。謂斷見者信有現在入胎為",
    "T27n1545_098:0510a05": "初命終為後。撥無他世。於此見中生愛貪",
    "T27n1545_098:0510a06": "著。與常見者保執無異。",
    "T27n1545_098:0510a07": "說一切有部發智大毘婆沙論卷第九十八"
}