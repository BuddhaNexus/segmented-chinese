{
    "T31n1610_001:0787a02": "No. 1610",
    "T31n1610_001:0787a03": "佛性論卷第一",
    "T31n1610_001:0787a05": "天親菩薩造",
    "T31n1610_001:0787a06": "陳天竺三藏真諦譯",
    "T31n1610_001:0787a07": "緣起分第一",
    "T31n1610_001:0787a08": "[0787a08] 問曰。佛何因緣說於佛性。答曰。如來為除五",
    "T31n1610_001:0787a09": "種過失。生五功德故。說一切眾生悉有佛性。",
    "T31n1610_001:0787a10": "除五種過失者。一為令眾生離下劣心故。二",
    "T31n1610_001:0787a11": "為離慢下品人故。三為離虛妄執故。四為離",
    "T31n1610_001:0787a12": "誹謗真實法故五為離我執故。一為令眾生離",
    "T31n1610_001:0787a13": "下劣心者。有諸眾生未聞佛說有佛性理。不",
    "T31n1610_001:0787a14": "知自身必當有得佛義故。於此身起下劣想。",
    "T31n1610_001:0787a15": "不能發菩提心。今欲令其發心。捨下劣意故。",
    "T31n1610_001:0787a16": "說眾生悉有佛性。二為離高慢心者。若有人",
    "T31n1610_001:0787a17": "曾聞佛說眾生有佛性故。因此發心。既發心",
    "T31n1610_001:0787a18": "已。便謂我有佛性故能發心。作輕慢意。謂他",
    "T31n1610_001:0787a19": "不能。為破此執故。佛說一切眾生皆有佛性。",
    "T31n1610_001:0787a20": "三為離虛妄執者。若人有此慢心。則於如理",
    "T31n1610_001:0787a21": "如量。正智不得生顯故起虛妄。虛妄者。是眾",
    "T31n1610_001:0787a22": "生過失。過失有二。一本無。二是客。一本無",
    "T31n1610_001:0787a23": "者。如如理中。本無人我。作人我執。此執無",
    "T31n1610_001:0787a24": "本。由無本執故。起無明等。由無明起業。由業",
    "T31n1610_001:0787a25": "起果報。如此三種。無實根本。所執是無故知",
    "T31n1610_001:0787a26": "能執皆成虛妄故。由於此執所起無明諸業",
    "T31n1610_001:0787a27": "果報。並是虛妄故。無受者作者。而於中執有。",
    "T31n1610_001:0787a28": "是虛妄故言本無。二是客者。有為諸法皆",
    "T31n1610_001:0787a29": "念念滅。無停住義。則能罵所罵二無所有。但",
    "T31n1610_001:0787b01": "初剎那為舊。次剎那為客。能罵所罵起而即",
    "T31n1610_001:0787b02": "謝。是則初剎那是怨。次則非怨。以於客中作",
    "T31n1610_001:0787b03": "於舊執此執不實故名虛妄。若起此執。正智",
    "T31n1610_001:0787b04": "不生。為除此執故說佛性。佛性者。即是人法",
    "T31n1610_001:0787b05": "二空所顯真如。由真如故。無能罵所罵。通",
    "T31n1610_001:0787b06": "達此理。離虛妄執。四為除誹謗真實法者一",
    "T31n1610_001:0787b07": "切眾生過失之事。並是二空。由解此空故。所",
    "T31n1610_001:0787b08": "起清淨智慧功德。是名真實。言誹謗者。若不",
    "T31n1610_001:0787b09": "說佛性則不了空。便執實有。違謗真如。淨智",
    "T31n1610_001:0787b10": "功德。皆不成就。五離我執者。若不見虛妄過",
    "T31n1610_001:0787b11": "失。真實功德。於眾生中。不起大悲。由聞佛說",
    "T31n1610_001:0787b12": "佛性故。知虛妄過失。真實功德。則於眾生中。",
    "T31n1610_001:0787b13": "起大悲心。無有彼此故除我執。為此五義因",
    "T31n1610_001:0787b14": "緣。佛說佛性生五種功德。五功德者。一起正",
    "T31n1610_001:0787b15": "勤心。二生恭敬事。三生般若。四生闍那。五生",
    "T31n1610_001:0787b16": "大悲。由五功德。能翻五失。由正勤故。翻下劣",
    "T31n1610_001:0787b17": "心。由恭敬故。翻輕慢意。由般若故。翻妄想",
    "T31n1610_001:0787b18": "執。由生闍那俗智。能顯實智。及諸功德故。翻",
    "T31n1610_001:0787b19": "謗真法。由大悲心。慈念平等故翻我執。翻我",
    "T31n1610_001:0787b20": "執者。由佛性故。觀一切眾生。二無所有。息自",
    "T31n1610_001:0787b21": "愛念。觀諸眾生。二空所攝。一切功德。而得成",
    "T31n1610_001:0787b22": "就。是故於他而生愛念。由般若故。滅自愛念。",
    "T31n1610_001:0787b23": "由大悲故。生他愛念。由般若故。捨凡夫執。由",
    "T31n1610_001:0787b24": "大悲故。捨二乘執由般若故。不捨涅槃。由大",
    "T31n1610_001:0787b25": "悲故。不捨生死。由般若故。成就佛法。由大悲",
    "T31n1610_001:0787b26": "故。成熟眾生。由二方便。住無住處。無有退",
    "T31n1610_001:0787b27": "轉。速證菩提。滅五過失。生五功德。是故佛說",
    "T31n1610_001:0787b28": "一切眾生皆有佛性。",
    "T31n1610_001:0787b29": "佛性論破執分第二中破小乘執品第一",
    "T31n1610_001:0787c01": "[0787c01] 復次佛性有無。成破立義應知。破有三種。一",
    "T31n1610_001:0787c02": "破小乘執。二破外道執。三破菩薩執。初破小",
    "T31n1610_001:0787c03": "乘執者。佛為小乘人說有眾生不住於性。永",
    "T31n1610_001:0787c04": "不般涅槃故。於此生疑。起不信心。[0787c04] 釋曰。所以",
    "T31n1610_001:0787c05": "生疑者。由佛說故。小乘諸部。解執不同。若依",
    "T31n1610_001:0787c06": "分別部說。一切凡聖眾生。並以空為其本。所",
    "T31n1610_001:0787c07": "以凡聖眾生。皆從空出故。空是佛性。佛性",
    "T31n1610_001:0787c08": "者即大涅槃。若依毘曇薩婆多等諸部說者。",
    "T31n1610_001:0787c09": "則一切眾生。無有性得佛性。但有修得佛性。",
    "T31n1610_001:0787c10": "分別眾生。凡有三種。一定無佛性。永不得涅",
    "T31n1610_001:0787c11": "槃。是一闡提犯重禁者。二不定有無。若修時",
    "T31n1610_001:0787c12": "即得。不修不得。是賢善共位以上人故。三定",
    "T31n1610_001:0787c13": "有佛性。即三乘人。一聲聞從苦忍以上即得",
    "T31n1610_001:0787c14": "佛性。二獨覺從世法以上即得佛性。三者菩",
    "T31n1610_001:0787c15": "薩十迴向以上是不退位時得於佛性。所以",
    "T31n1610_001:0787c16": "然者。如經說有眾生不住於性。永無般涅槃",
    "T31n1610_001:0787c17": "故。又阿鋡說。佛十力中。性力所照。眾生境",
    "T31n1610_001:0787c18": "界。有種種性。乃至&#x9E81;妙等界不同故稱性力。",
    "T31n1610_001:0787c19": "所以者何。一切眾生有性無性異故。有佛性",
    "T31n1610_001:0787c20": "者則修種種妙行。無佛性者。則起種種&#x9E81;惡。",
    "T31n1610_001:0787c21": "是故學小乘人。見此二說皆有道理。未知何",
    "T31n1610_001:0787c22": "者為定故起疑心。復次生不信心者。於二說",
    "T31n1610_001:0787c23": "中。各偏一執故不相信。何者。若從分別部說。",
    "T31n1610_001:0787c24": "則不信有無性眾生。若薩婆多等部說。則不",
    "T31n1610_001:0787c25": "信皆有佛性故。明有佛性者。問執無性曰。汝",
    "T31n1610_001:0787c26": "云何有無性眾生。永不般涅槃。答曰。眾生既",
    "T31n1610_001:0787c27": "有種種&#x9E81;妙不同故知理有有性無性。汝若",
    "T31n1610_001:0787c28": "不信有無性眾生永不涅槃。而信有眾生有",
    "T31n1610_001:0787c29": "種種&#x9E81;妙等界者。是義不然。何以故。執不平",
    "T31n1610_001:0788a01": "等故。問曰。汝信有眾生種種&#x9E81;妙等界。即令",
    "T31n1610_001:0788a02": "信有無性眾生者。亦應信有無根眾生耶。何",
    "T31n1610_001:0788a03": "以故。眾生由有根無根故。有種種&#x9E81;妙等界。",
    "T31n1610_001:0788a04": "汝若不信有無根眾生者。云何信有&#x9E81;妙等",
    "T31n1610_001:0788a05": "界。若謂有&#x9E81;妙等界。不關有根無根者。我亦",
    "T31n1610_001:0788a06": "信有&#x9E81;妙等界。不關有性無性之義。有何過",
    "T31n1610_001:0788a07": "失。若汝言無有無根眾生者。我亦說無有無",
    "T31n1610_001:0788a08": "性眾生。答曰。汝以有根無根。例我有性無性。",
    "T31n1610_001:0788a09": "是義不然。何以故。汝謂無根者。為是眾生。為",
    "T31n1610_001:0788a10": "非眾生。若是眾生。有二過失。一者泰過過",
    "T31n1610_001:0788a11": "失。若無六根。而是眾生者。則一切無情草木",
    "T31n1610_001:0788a12": "石等。皆是眾生。同無根故。二者不及過失。本",
    "T31n1610_001:0788a13": "說六根以為眾生。既無六根。更說何物。為",
    "T31n1610_001:0788a14": "眾生耶。而汝說無根眾生。是義不然。故知不",
    "T31n1610_001:0788a15": "為有根無根。說&#x9E81;妙等界。正為有性無性說",
    "T31n1610_001:0788a16": "&#x9E81;妙耳。難曰。若汝謂我立無根眾生。有二",
    "T31n1610_001:0788a17": "過失者。汝立犯重一闡提人無有佛性。永不",
    "T31n1610_001:0788a18": "得涅槃。亦有二失。一者泰過過失。眾生本以",
    "T31n1610_001:0788a19": "我見無明為凡夫法。尋此無明。由違人空故",
    "T31n1610_001:0788a20": "起。既起無明故有業報。若不違人空。則無無",
    "T31n1610_001:0788a21": "明業報。既無無明業報等三輪。若爾應是聖",
    "T31n1610_001:0788a22": "人作於凡夫。若謂眾生無佛性者。但聖為凡。",
    "T31n1610_001:0788a23": "無凡得聖。此成泰過。二者不及過失。若汝謂",
    "T31n1610_001:0788a24": "有眾生無佛性者。既無空性。則無無明。若無",
    "T31n1610_001:0788a25": "無明。則無業報。既無業報。眾生豈有。故成",
    "T31n1610_001:0788a26": "不及。而汝謂有眾生無佛性者。是義不然。何",
    "T31n1610_001:0788a27": "以故。汝既不信有無根眾生。那忽信有無性",
    "T31n1610_001:0788a28": "眾生。以二失同故。問曰。汝說有眾生無佛性",
    "T31n1610_001:0788a29": "者。如剎底利種。為具有四性。及地獄人天等",
    "T31n1610_001:0788b01": "性。為不具有。若言不具有者。人應常人。永無",
    "T31n1610_001:0788b02": "作諸道義。若具足有者。則違經。如經中說。如",
    "T31n1610_001:0788b03": "來性力能了種種&#x9E81;妙等界。此眾生性。既其",
    "T31n1610_001:0788b04": "平等。經不證故。又若汝謂有眾生永不般涅",
    "T31n1610_001:0788b05": "槃者。義亦不然。如人先為剎底利。後作婆",
    "T31n1610_001:0788b06": "羅門。或人或天。無決定相故。若汝說不具足",
    "T31n1610_001:0788b07": "者。則與立譬相違。何以故。俱不具故。汝說無",
    "T31n1610_001:0788b08": "佛性眾生永不得佛。如人無天性。則應永無",
    "T31n1610_001:0788b09": "天報。若無天性。而得天報者。亦應有無佛性",
    "T31n1610_001:0788b10": "眾生而得涅槃。復次若具足性與譬相似者。",
    "T31n1610_001:0788b11": "則無佛性眾生應具有佛性。若有有無二性。",
    "T31n1610_001:0788b12": "為相違不。若相違者。則應一有一無。是義不",
    "T31n1610_001:0788b13": "可。若無涅槃性眾生。則不應有涅槃性。汝言",
    "T31n1610_001:0788b14": "具二性者。義亦不然。何以故。如剎底利無",
    "T31n1610_001:0788b15": "婆羅門性。二性相違。決定無故。後則不得為",
    "T31n1610_001:0788b16": "婆羅門。乖世道故。又若俱有性義者。後時",
    "T31n1610_001:0788b17": "決得。若不具性義者。後決不得。若一人具此",
    "T31n1610_001:0788b18": "二義。定何所屬。又問。汝立無佛性眾生。始終",
    "T31n1610_001:0788b19": "定無。為不定無。譬如大地。初無金性。後時或",
    "T31n1610_001:0788b20": "有。有已更無。汝立無佛性。亦如是不。若如此",
    "T31n1610_001:0788b21": "者。則應得二乘性竟。後更不得。得大乘性竟",
    "T31n1610_001:0788b22": "後應更失。得定性已。後更不定。雖修得通達",
    "T31n1610_001:0788b23": "解脫等功德後還更失。則修道無用。決定立",
    "T31n1610_001:0788b24": "性。並成無用故。又問。汝立無定性眾生如地。",
    "T31n1610_001:0788b25": "或時轉為金寶等物。無佛性眾生住於下性。",
    "T31n1610_001:0788b26": "是人性不定故。能轉為涅槃者。為今生轉。為",
    "T31n1610_001:0788b27": "未來轉。若汝謂今生轉者。云何得轉。為值三",
    "T31n1610_001:0788b28": "寶得解脫三善根故轉。為不值而能得轉。若",
    "T31n1610_001:0788b29": "言修功德分故現在轉者。何謂無佛性眾生",
    "T31n1610_001:0788c01": "永住下性。是義自壞。若汝謂今世雖修善根",
    "T31n1610_001:0788c02": "終不得轉。未來方轉故名住下性者。此性於",
    "T31n1610_001:0788c03": "未來中。為修善故轉。不修故轉。若修故轉。今",
    "T31n1610_001:0788c04": "修何故不轉。若言未來不修善自然轉者。現",
    "T31n1610_001:0788c05": "在未修。何故不轉。又若汝謂無佛性。是定無",
    "T31n1610_001:0788c06": "者。如火定熱性。不可轉為水冷性。佛性亦爾。",
    "T31n1610_001:0788c07": "有無應定皆不可轉。若不可轉者。汝立此定。",
    "T31n1610_001:0788c08": "為由因故定。不由因故定。若由因故定。此定",
    "T31n1610_001:0788c09": "不成定。何以故。本時未是定。由因方定故。若",
    "T31n1610_001:0788c10": "說不由因而定者。則無窮過失。是故我說此",
    "T31n1610_001:0788c11": "性亦復不定。不由因故。是義應成。如汝說定",
    "T31n1610_001:0788c12": "等共無因。若爾非理之事並應得成。二者不",
    "T31n1610_001:0788c13": "平等過失。如人謂石女生兩兒。一白一黑。亦",
    "T31n1610_001:0788c14": "如兔有兩角。一利一鈍。若人不由因說。此不",
    "T31n1610_001:0788c15": "平等義。亦應得成。如汝所說。此若不成。汝",
    "T31n1610_001:0788c16": "亦不立。三者失同外道。有本定有。無本定無。",
    "T31n1610_001:0788c17": "有不可滅。無不可生。此等過失。由汝邪執。無",
    "T31n1610_001:0788c18": "性義生故。問曰。若爾云何佛說眾生不住於",
    "T31n1610_001:0788c19": "性。永無般涅槃耶。答曰。若憎背大乘者。此法",
    "T31n1610_001:0788c20": "是一闡提因。為令眾生捨此法故。若隨一闡",
    "T31n1610_001:0788c21": "提因。於長時中。輪轉不滅。以是義故。經作是",
    "T31n1610_001:0788c22": "說。若依道理。一切眾生。皆悉本有清淨佛性。",
    "T31n1610_001:0788c23": "若永不得般涅槃者。無有是處。是故佛性決",
    "T31n1610_001:0788c24": "定本有。離有離無故。",
    "T31n1610_001:0788c25": "佛性論破執分第二中破外道品第二",
    "T31n1610_001:0788c26": "[0788c26] 復次為外道不識佛性故。彼立義應知。有外",
    "T31n1610_001:0788c27": "道說。一切諸法。皆有自性。等有不空。性各異",
    "T31n1610_001:0788c28": "故。若諸法悉空。無自性者。則水火色心。生死",
    "T31n1610_001:0788c29": "涅槃。並無自性。自性既無。應可轉火為水。轉",
    "T31n1610_001:0789a01": "於涅槃更作生死。何以故。等無自性故。現見",
    "T31n1610_001:0789a02": "火性定熱。不可為水。水性定濕。不可為火。涅",
    "T31n1610_001:0789a03": "槃生死。亦復如是。不可互相轉作。如此二法。",
    "T31n1610_001:0789a04": "並有自性故。若互可轉。則修道無用。故知諸",
    "T31n1610_001:0789a05": "法各有自性。是故不空。復次為破外道自性",
    "T31n1610_001:0789a06": "義應知。難曰。汝說諸法各有自性不空。性定",
    "T31n1610_001:0789a07": "異者。是義不然。何以故。自性決定不可得故。",
    "T31n1610_001:0789a08": "決定者。離此泰近泰遠八種不可見因外。若",
    "T31n1610_001:0789a09": "物定有。則應可見。若物定無。則不可見。譬如",
    "T31n1610_001:0789a10": "兔角及蛇耳等。以決定智。依道理覓。決不",
    "T31n1610_001:0789a11": "可得。定永無故。諸法自性。亦復如是。故知諸",
    "T31n1610_001:0789a12": "法無自性故空。若汝說瓶等諸物更互各異。",
    "T31n1610_001:0789a13": "如瓶異衣等者。是義不然。何以故。瓶與色等。",
    "T31n1610_001:0789a14": "為即自性。為離自性。若定即離者。義皆不可。",
    "T31n1610_001:0789a15": "若是一者。則不應有八。瓶與數相違故。一義",
    "T31n1610_001:0789a16": "不立若定異者。緣色則不應得瓶。如人緣牛",
    "T31n1610_001:0789a17": "曾不見馬。故瓶等即離自性。皆不可得。若汝",
    "T31n1610_001:0789a18": "說有性有故諸法有。自性不空者。是義不然。",
    "T31n1610_001:0789a19": "何以故。有性無自性故。有性若是自性有者。",
    "T31n1610_001:0789a20": "則不離空有二處。若有中有者。則二有相並",
    "T31n1610_001:0789a21": "無能所用。法既以有。何勞復須自性有耶。若",
    "T31n1610_001:0789a22": "無中有者。那不能令兔角龜毛等有。故知二",
    "T31n1610_001:0789a23": "處不立。復次問曰。汝說自性與瓶等。為一為",
    "T31n1610_001:0789a24": "異。若一者。則不應有八性。若有八者。一數即",
    "T31n1610_001:0789a25": "乖。若言異者。則不通有便無言智。何以故。汝",
    "T31n1610_001:0789a26": "言由自性有故有言說。及生智慧。今既是異",
    "T31n1610_001:0789a27": "故。知無言說。無言說故。智慧不生。有無即",
    "T31n1610_001:0789a28": "離。皆不可得故。自性定無。又若汝說。汝言亦",
    "T31n1610_001:0789a29": "空。是故一切諸法不空者。此義不然。何以故。",
    "T31n1610_001:0789b01": "如是語言入諸法攝故。語言亦空。故知諸法",
    "T31n1610_001:0789b02": "皆空。若汝說語言可聞故不空者。是義不然。",
    "T31n1610_001:0789b03": "何以故。語言自性不可得故。語言因緣種種",
    "T31n1610_001:0789b04": "異故。異相者有八事。一覺。二觀。三功用。四",
    "T31n1610_001:0789b05": "風氣。五八處。八處者。臍胸喉舌根項齒鼻",
    "T31n1610_001:0789b06": "脣。六音聲。七名字。八開閉。具此八義故。",
    "T31n1610_001:0789b07": "言聲得生。分別語言。並入一切諸法攝。故知",
    "T31n1610_001:0789b08": "同皆是空。又汝言。若汝說空平等者。云何於",
    "T31n1610_001:0789b09": "八種因緣。但生語言。不生餘法。是義不然。",
    "T31n1610_001:0789b10": "何以故。汝不識他義本故。若有人立不從因",
    "T31n1610_001:0789b11": "緣。能出語言。汝對此人。可施此難。我今說因",
    "T31n1610_001:0789b12": "果決定。不無因緣。因果定者。如從因生果。若",
    "T31n1610_001:0789b13": "果不從因生。則應本來有果。若因不生果。果",
    "T31n1610_001:0789b14": "何緣有。若因果俱無性者。則自他同無。云何",
    "T31n1610_001:0789b15": "自生不生於他。為自果生。他果不生故。不得",
    "T31n1610_001:0789b16": "無性。由因生故。不可說有。從他生故。不可說",
    "T31n1610_001:0789b17": "無。以是義故。我說因果決定。汝難不成。如中",
    "T31n1610_001:0789b18": "論偈言。",
    "T31n1610_001:0789b19": " 一切處諸法  從自不得生",
    "T31n1610_001:0789b20": " 從他二亦爾  從無因亦然",
    "T31n1610_001:0789b21": "[0789b21] 初言一切處諸法者。明處有三。一約四生處。",
    "T31n1610_001:0789b22": "謂三界生處。及無流界生處。此四攝一切內",
    "T31n1610_001:0789b23": "外處盡。四中所有一切諸法攝法亦盡。二約",
    "T31n1610_001:0789b24": "內道外道。攝一切所有法。處通世出世皆盡。",
    "T31n1610_001:0789b25": "三約有情無情。攝一切法皆盡。處通三世攝",
    "T31n1610_001:0789b26": "有皆盡故言一切處諸法。次三句以四種因",
    "T31n1610_001:0789b27": "緣覓諸法實生。皆不可得。一從自。二從他。三",
    "T31n1610_001:0789b28": "俱從自他。四不從自他。尋此四句。皆無生義",
    "T31n1610_001:0789b29": "故知諸法悉非性有一。不從自生者。若從自",
    "T31n1610_001:0789c01": "生。生則無用。自既以有。何勞復生。故文言從",
    "T31n1610_001:0789c02": "自不得生。二若從他生。何不生於異果。同皆",
    "T31n1610_001:0789c03": "是無故。故言從他不得生。三若俱從自他生",
    "T31n1610_001:0789c04": "者。亦復不然。前約異體相續。立自他義。如兩",
    "T31n1610_001:0789c05": "物相望故。互為自他。以張望王。張即為自。王",
    "T31n1610_001:0789c06": "即為他。以王望張。王自張他。義亦如是。此二",
    "T31n1610_001:0789c07": "他性為一為異。若兩他性是一者。則無自他",
    "T31n1610_001:0789c08": "義。非兩相望故若彼他義。異此他義者。彼即",
    "T31n1610_001:0789c09": "不成他。以異他性故。彼他既非他。此他亦復",
    "T31n1610_001:0789c10": "失本。由他望我故。我有他義。他既非他。我他",
    "T31n1610_001:0789c11": "亦失。本由他故。有自他義。既空自性理失。竟",
    "T31n1610_001:0789c12": "何俱從自他生耶。故言二亦然。次約同類因",
    "T31n1610_001:0789c13": "果相望。論自他者。本由種子為因。能生芽",
    "T31n1610_001:0789c14": "果。芽必由因故名為果。種必生果故得名因。",
    "T31n1610_001:0789c15": "因之與果。為一為異。若定一者。則無生義。本",
    "T31n1610_001:0789c16": "已是有復何用生。若定異者。則應生異果。既",
    "T31n1610_001:0789c17": "俱是異因。何故但生自果。不生餘果。既自他",
    "T31n1610_001:0789c18": "一異。俱不可得。故知不俱從自他生。所以文",
    "T31n1610_001:0789c19": "言二亦爾。故四不從自他生者。是無因義。若",
    "T31n1610_001:0789c20": "汝謂諸法不從因緣。而自有者。則一切諸法",
    "T31n1610_001:0789c21": "互能相生。火應生水。水能生火。等無因緣故。",
    "T31n1610_001:0789c22": "若不爾者。無因生義。即不得成故。文言從無",
    "T31n1610_001:0789c23": "因亦然。於四句中。求覓生相。並不可得。是",
    "T31n1610_001:0789c24": "故當知。決定無生。復次若汝難即與證量相",
    "T31n1610_001:0789c25": "違。若諸法無實性者。則能所皆不可得。聲不",
    "T31n1610_001:0789c26": "至耳。耳不得聲。我現見聲耳相對。所以得聞。",
    "T31n1610_001:0789c27": "故知不空者。是義不然。何以故。是能所及證",
    "T31n1610_001:0789c28": "量自性。皆不可得故。汝言由自性得成故不",
    "T31n1610_001:0789c29": "空者。是義不然。何以故。此自性於根塵證量",
    "T31n1610_001:0790a01": "中。一異有無等。皆不可得故。自性不成。若汝",
    "T31n1610_001:0790a02": "說云何不可得。由多因成故。若法有自性。即",
    "T31n1610_001:0790a03": "不由因得成。已成物者。更生無用故。若汝",
    "T31n1610_001:0790a04": "言多因各生聲自性。譬如鼓聲。必由手桴等",
    "T31n1610_001:0790a05": "因緣。隨此手等各自分。有得聲義者。是義不",
    "T31n1610_001:0790a06": "然。何以故。前自他等四句中。覓生不可得。由",
    "T31n1610_001:0790a07": "性空以顯故。若一性不成者。多性云何成。若",
    "T31n1610_001:0790a08": "汝立自性者。是因不勞立。何以故。自性自是",
    "T31n1610_001:0790a09": "有。何復用因為。若汝說一果由一因得成。果",
    "T31n1610_001:0790a10": "以因為體故。若爾但應一人得聞。何以故。",
    "T31n1610_001:0790a11": "由一人擊鼓。但一人應聞。餘人那並得聞。若",
    "T31n1610_001:0790a12": "多人共聞。則知因果不得一體。若汝說有多",
    "T31n1610_001:0790a13": "果。即從多因生。隨至而取。如人散種田中。人",
    "T31n1610_001:0790a14": "田是一。而種子眾多。所生芽等。亦復不少。亦",
    "T31n1610_001:0790a15": "如一人打鼓。鼓聲眾多。故人聞亦多者。是義",
    "T31n1610_001:0790a16": "不然。何以故。本不可取故。若本已有自性。何",
    "T31n1610_001:0790a17": "得稱言現見。因打鼓已。後方聞聲。若汝說聲",
    "T31n1610_001:0790a18": "自性本有。由八種不了故未得者。是義不然。",
    "T31n1610_001:0790a19": "何以故。雖近遠等。亦不得聞故知本無自性。",
    "T31n1610_001:0790a20": "若汝說一聲轉作多聲者。是義不然。何以故。",
    "T31n1610_001:0790a21": "一多數相違故。倒義應成。汝義本壞。一多數",
    "T31n1610_001:0790a22": "相違者。汝所立義。聲有三種。一但與果相違。",
    "T31n1610_001:0790a23": "二雙與因果相違。三但與因相違。初剎那聲。",
    "T31n1610_001:0790a24": "但與第二剎那聲相違。最後剎那聲。但與",
    "T31n1610_001:0790a25": "因相違。無更有別果。中間無數聲。前後相",
    "T31n1610_001:0790a26": "望。有無量因果。自俱相違。以是義故。一聲生",
    "T31n1610_001:0790a27": "無量聲者。是義不可。何以故。一時俱聞故。若",
    "T31n1610_001:0790a28": "前後生多聲者。則應前後而聞。不前後聞。一",
    "T31n1610_001:0790a29": "時俱聞者故知非一聲生無量聲。復次倒義",
    "T31n1610_001:0790b01": "得成故者。若汝謂一能生多。我亦言多能生",
    "T31n1610_001:0790b02": "一。汝若不信多能生一。我亦不信一能生多。",
    "T31n1610_001:0790b03": "復次汝義本壞故者。汝義云。有物德事等",
    "T31n1610_001:0790b04": "三種。唯於物中。可說有德有事。不於德中",
    "T31n1610_001:0790b05": "更復立德。而汝今於聲德中。分別有數量",
    "T31n1610_001:0790b06": "德。寧不自乖本執耶。若汝說是數量。但依",
    "T31n1610_001:0790b07": "名句味。不依於聲。譬如劫來燒屋。實是火",
    "T31n1610_001:0790b08": "燒。以火與劫相應故。非是劫燒。由火依劫",
    "T31n1610_001:0790b09": "故。故云劫燒。數量亦爾。實是名句味家德。此",
    "T31n1610_001:0790b10": "名句味。與聲相應故。數量德依聲而說故。",
    "T31n1610_001:0790b11": "我義本不失者。是義不然。何以故。名句味耳",
    "T31n1610_001:0790b12": "根所得故。此名句味為是聲。非聲耶。若是聲",
    "T31n1610_001:0790b13": "者。不應有德。諸德無體故。若非聲者。聞",
    "T31n1610_001:0790b14": "聲之時。則不應得。於名句味。若一時得。云",
    "T31n1610_001:0790b15": "何復言名句味等有於數量。而聲無耶。故知",
    "T31n1610_001:0790b16": "汝義自乖於本。此前破鞞世師。",
    "T31n1610_001:0790b17": "[0790b17] 復次破僧佉義應知。內曰。汝義云。聲有自性。",
    "T31n1610_001:0790b18": "與自性不異故者。是義不然。何以故。若聲有",
    "T31n1610_001:0790b19": "自性。則聲應為耳本故。若說聲是耳。耳即",
    "T31n1610_001:0790b20": "是聲。可說自性即聲。聲即自性。若不許耳即",
    "T31n1610_001:0790b21": "是聲者。亦不許汝聲即自性。若汝說聲是所",
    "T31n1610_001:0790b22": "聞。耳不爾者。是義不然。何以故。汝聲與耳。",
    "T31n1610_001:0790b23": "為一為異。若汝說聲是所聞與耳異者。已所",
    "T31n1610_001:0790b24": "聞故與自性亦異。若說聲與耳不異者。何故",
    "T31n1610_001:0790b25": "不說聲能聞耳。若汝說德如耳者。是亦不",
    "T31n1610_001:0790b26": "然。何以故。若聲滅時。耳應俱滅。聲耳是一",
    "T31n1610_001:0790b27": "故。如耳聲一物不成例。餘成不成亦爾。故知",
    "T31n1610_001:0790b28": "諸法決無自性。悉皆是空。若汝說證量。云何",
    "T31n1610_001:0790b29": "成者。是義不然。何以故。今我立證量。顯了二",
    "T31n1610_001:0790c01": "空。諸法空故。自性不可得。如見幻事。幻物者",
    "T31n1610_001:0790c02": "證量。所見不如實有諸法亦爾。不如所見而",
    "T31n1610_001:0790c03": "有所見。由體不實故。不有由證量故。不無",
    "T31n1610_001:0790c04": "由體無故。空義得成。以證量故。假有不失。復",
    "T31n1610_001:0790c05": "次一切諸法。無有自性。何以故依因緣生故。",
    "T31n1610_001:0790c06": "譬如火依他而生。離樵即不可見。亦如螢火",
    "T31n1610_001:0790c07": "若火有自性。則應離樵空中自燃。若自燃有。",
    "T31n1610_001:0790c08": "則應離於燃具為更生事。則無有用火成無",
    "T31n1610_001:0790c09": "事。一切諸水所不能滅。若汝說有自性故。是",
    "T31n1610_001:0790c10": "故可滅。若無自性。如幻化火無有實性。無對",
    "T31n1610_001:0790c11": "治故。水不能滅者。是義不然。何以故。責汝此",
    "T31n1610_001:0790c12": "火為本有性。為是無性。若本有性者。末亦是",
    "T31n1610_001:0790c13": "有。本末既有。則應是常。不應可滅。復次自性",
    "T31n1610_001:0790c14": "各各自不同。可相壞故。譬如作事。後作事成。",
    "T31n1610_001:0790c15": "前事則壞。如火為水所滅。若一切法各有自",
    "T31n1610_001:0790c16": "性。何能相滅。若汝說若無自性。則火與樵不",
    "T31n1610_001:0790c17": "得異者。是義不然。何以故。多有過失。能所不",
    "T31n1610_001:0790c18": "異故。若一不異者。有何能所火樵二物。亦可",
    "T31n1610_001:0790c19": "說言。樵為能照。火為所照。若不爾者。則汝義",
    "T31n1610_001:0790c20": "本立一不成。外曰。若汝說火離一異者。云何",
    "T31n1610_001:0790c21": "說火從因緣生耶。內曰。如樵中色等五塵。是",
    "T31n1610_001:0790c22": "時不成樵。即於一時並成熱性故。四大四微",
    "T31n1610_001:0790c23": "等八物。皆不一不異。若言冷熱等八物一異",
    "T31n1610_001:0790c24": "者。是義不然。何以故。若是一者。冷應至熱。即",
    "T31n1610_001:0790c25": "墮常見。若言異者。簡空而生。即是斷見。緣",
    "T31n1610_001:0790c26": "冷生熱。故若異者應有八火。火若有八。一火",
    "T31n1610_001:0790c27": "不生。並如前說。是故諸法悉依緣生。何以故。",
    "T31n1610_001:0790c28": "相續不度故相續故不斷。不度故不常。以是",
    "T31n1610_001:0790c29": "義故。斷常見滅。不一不異。隨世間故。亦說一",
    "T31n1610_001:0791a01": "異。復次若汝說能量所量二法成就。所以諸",
    "T31n1610_001:0791a02": "法各有自性故不空者。是義不然。何以故。量",
    "T31n1610_001:0791a03": "從自生故。不緣所量境而能量智自成者。無",
    "T31n1610_001:0791a04": "有是處。既無所量。能量之名。對何而立。則量",
    "T31n1610_001:0791a05": "何所量耶。若汝說由觀所量故。得成能量者。",
    "T31n1610_001:0791a06": "是義不然。何以故。若前境未有。即量何所緣。",
    "T31n1610_001:0791a07": "所量者。是所緣境。能量者。是能緣智。若所量",
    "T31n1610_001:0791a08": "已成。能量何用。所本由能故得所名。若能量",
    "T31n1610_001:0791a09": "未有。已成所量。則能量無用。若所量不關",
    "T31n1610_001:0791a10": "能量。自得成者。有何能所。若汝說能量所量。",
    "T31n1610_001:0791a11": "更互相成。是二各有自性。而更互相合故。一",
    "T31n1610_001:0791a12": "名能量一名所量者。是義不然。何以故。若未",
    "T31n1610_001:0791a13": "相對時。兩法已成。而後時得名者。有四過失。",
    "T31n1610_001:0791a14": "一者相對無用。何以故。一切諸法未被緣時。",
    "T31n1610_001:0791a15": "已成所量。智亦如是。未能緣時。已成能量。既",
    "T31n1610_001:0791a16": "自性已成。何用相對。二者為何事未足。復須",
    "T31n1610_001:0791a17": "相對。若為立名。須相對者。體既已立。何故無",
    "T31n1610_001:0791a18": "名。若汝謂體本自性是有。但未相對故。未有",
    "T31n1610_001:0791a19": "名者。是義不可。既未有名。云何有體。三者所",
    "T31n1610_001:0791a20": "量前成。能量後成者。若所量已成故得所量。",
    "T31n1610_001:0791a21": "能量未成。復何所對。而名所量。四者若能所",
    "T31n1610_001:0791a22": "俱時成者。則能所義壞。如牛角並生。則無能",
    "T31n1610_001:0791a23": "所。既前後俱時。求覓自性。皆不可得。故知諸",
    "T31n1610_001:0791a24": "法悉空。復次若汝說。譬如燈為能照。瓶為所",
    "T31n1610_001:0791a25": "照。燈瓶二物本性是有。但相對時名能所照。",
    "T31n1610_001:0791a26": "故量義得成者。是義不然。何以故。燈譬未成",
    "T31n1610_001:0791a27": "故。與量不相似。豈得為譬耶。若汝說云何未",
    "T31n1610_001:0791a28": "成者。燈中無暗故。故不照自體。若照自體體",
    "T31n1610_001:0791a29": "是所照。如瓶等譬。瓶既須別。燈來照燈。亦應",
    "T31n1610_001:0791b01": "更有別燈照之。此則照照無窮過故。而不然",
    "T31n1610_001:0791b02": "者。汝謂證量相似故取燈為譬者。我明不相",
    "T31n1610_001:0791b03": "似故不得為譬。何以故。燈但照他。決不照自。",
    "T31n1610_001:0791b04": "若體有暗。可須自他來照。體既無暗。何勞自",
    "T31n1610_001:0791b05": "他照耶。不如瓶等物體暗不自顯故須燈照。",
    "T31n1610_001:0791b06": "若燈復須照。則應更有別燈來照。而不爾者。",
    "T31n1610_001:0791b07": "定知燈但為能照。非是所照。量即不爾。是能",
    "T31n1610_001:0791b08": "是所。能緣前境。名為能量。即自智緣。及為他",
    "T31n1610_001:0791b09": "智緣。故名所量。即自緣者。如眼識為證量。直",
    "T31n1610_001:0791b10": "對前色。不能分別作是青意。若作是青意。解",
    "T31n1610_001:0791b11": "即是意識。是則二心俱起。眼識取色不能自",
    "T31n1610_001:0791b12": "取。意識分別青黃。即是取。眼識不能取自見",
    "T31n1610_001:0791b13": "色境故。但分別眼識所得者。即是所量分別。",
    "T31n1610_001:0791b14": "眼識即是能量。是故證量由他分別故得成",
    "T31n1610_001:0791b15": "立。燈則不爾。但是能照。非是所照不由他照",
    "T31n1610_001:0791b16": "故得成立。以是因緣。不得舉此譬於證量。若",
    "T31n1610_001:0791b17": "燈能自照。不更須別燈照者。瓶等亦應自照。",
    "T31n1610_001:0791b18": "不更須別燈來照。若燈體暗故。應照自體。而",
    "T31n1610_001:0791b19": "不須別燈照者。瓶亦應爾。瓶體有暗。則應自",
    "T31n1610_001:0791b20": "照自體。亦不勞別燈來照。瓶應自照故。是",
    "T31n1610_001:0791b21": "則瓶燈一種俱應自照。並不由他。則瓶與",
    "T31n1610_001:0791b22": "燈。復有何異。若燈不應照者。云何能照自體。",
    "T31n1610_001:0791b23": "若體無暗不須照者。復何勞照。若照自體者",
    "T31n1610_001:0791b24": "則有二失。一者體應有暗故須照者。此則與",
    "T31n1610_001:0791b25": "瓶為一。瓶有暗故。既不能自照燈亦有暗。云",
    "T31n1610_001:0791b26": "何能照。二者能所照一。既是一體。竟誰為",
    "T31n1610_001:0791b27": "能所照耶。汝燈譬既不成。證量義亦壞。又不",
    "T31n1610_001:0791b28": "但用一色為瓶。而合八物為瓶者。唯見一色。",
    "T31n1610_001:0791b29": "云何得瓶若見一色。即是瓶者。唯色是瓶。故",
    "T31n1610_001:0791c01": "知證色不證於瓶。又色亦不可證何以故。&#x96A3;",
    "T31n1610_001:0791c02": "虛色不成就故。汝謂&#x96A3;虛微塵常不可空故。",
    "T31n1610_001:0791c03": "聚眾多成塵。色義則爾者。為當就一塵中有",
    "T31n1610_001:0791c04": "六方不。若有六方。即成六分。若無六方。非謂",
    "T31n1610_001:0791c05": "為色。既有六分。即可分析。若有方無分。是則",
    "T31n1610_001:0791c06": "六塵共入一塵。無量諸塵並應如是。則無成",
    "T31n1610_001:0791c07": "大義。又如一塵。日光照時。為照一邊。為東西",
    "T31n1610_001:0791c08": "俱達。若唯照一邊則有六分。若東西俱達。色",
    "T31n1610_001:0791c09": "則非有。故知方分不實。悉併是空有何證見。",
    "T31n1610_001:0791c10": "既無有證量。比等諸量。理當自失。又如自性",
    "T31n1610_001:0791c11": "離色等諸塵不可得比。瓶亦如是。若汝云先",
    "T31n1610_001:0791c12": "須證見。後則比知。如先曾證見火與&#x70DF;相應。",
    "T31n1610_001:0791c13": "有火比&#x70DF;。後時見&#x70DF;。雖不見火。而由於前曾",
    "T31n1610_001:0791c14": "見火故。比度前時。知有火者。是義不然。何以",
    "T31n1610_001:0791c15": "故。汝謂由色等塵能比知自性。先來未見。云",
    "T31n1610_001:0791c16": "何由色等而得比知。瓶亦如是。知先來未曾",
    "T31n1610_001:0791c17": "證見。云何見色能比知瓶。是則由證量故",
    "T31n1610_001:0791c18": "有比量。此義不成。證既不成。比譬聖言等",
    "T31n1610_001:0791c19": "量皆失。又有過失。因果無差別故。比智不",
    "T31n1610_001:0791c20": "成。若汝謂自性生五唯等自性為因。五",
    "T31n1610_001:0791c21": "唯為果。因中已有果。果時亦有因。至五唯時。",
    "T31n1610_001:0791c22": "自性終不失。五唯自性即並本有故。自性五",
    "T31n1610_001:0791c23": "唯其體則一。若爾因果無差。云何說五唯",
    "T31n1610_001:0791c24": "能比知自性。此即自體以比自體。義何謂乎。",
    "T31n1610_001:0791c25": "復次破鞞世師義。應知。若汝謂瓶等與色等",
    "T31n1610_001:0791c26": "異者。云何得證若離色等諸德。是物可證",
    "T31n1610_001:0791c27": "者。應知石女有兒用炎水浴。被龜毛衣著兔",
    "T31n1610_001:0791c28": "角屣。戴空華鬘。入闥婆城。共化女戲。是等亦",
    "T31n1610_001:0791c29": "應可證。若此不可證者。瓶等亦爾。色等既無。",
    "T31n1610_001:0792a01": "瓶云何有。如瓶一切諸量亦皆不成。如是自",
    "T31n1610_001:0792a02": "性悉不可得。故知諸法一切皆空。復次為破",
    "T31n1610_001:0792a03": "僧佉執應知。若汝說因中有果故。諸量不",
    "T31n1610_001:0792a04": "成。如諸法有自性者。是義不然。何以故。因",
    "T31n1610_001:0792a05": "果一體故。汝謂自性因中即有果。諸法中即",
    "T31n1610_001:0792a06": "有自性故得比知。若爾因果為一為異。若一",
    "T31n1610_001:0792a07": "者。一體無有異故。不可相比。若汝說因果不",
    "T31n1610_001:0792a08": "一者則自違汝義。若因中定有於果。即成二",
    "T31n1610_001:0792a09": "失。一者以因即果。則失於因。自性一故。只得",
    "T31n1610_001:0792a10": "是果。云何有因。二者若已有果。因則何用。本",
    "T31n1610_001:0792a11": "由因生。果既已有。何復用因。若汝說是因有",
    "T31n1610_001:0792a12": "故自性不失者。是義不然。何以故。自性處所",
    "T31n1610_001:0792a13": "無故。若汝說由密空處故。云何無處所者。是",
    "T31n1610_001:0792a14": "義不然。何以故。密空處並未有故。密者謂四",
    "T31n1610_001:0792a15": "大四塵八物。空者謂空大聲塵二物。如此五",
    "T31n1610_001:0792a16": "大五塵二處。並未有者。自性云何得立。自性",
    "T31n1610_001:0792a17": "未變異時。五唯五大。並未有故。空大是空處。",
    "T31n1610_001:0792a18": "四大是密處。二處昔未有時。汝立自性。為在",
    "T31n1610_001:0792a19": "何處。若汝說先自性未有空密者。是義不然。",
    "T31n1610_001:0792a20": "何以故。生因違本故。若變異前未有空密。",
    "T31n1610_001:0792a21": "則無因用。當變異時。始有空密。方有因用者。",
    "T31n1610_001:0792a22": "是則變異。應能生自性。若汝說是時此二未",
    "T31n1610_001:0792a23": "有者。是義不然。何以故。因不成就故。何物為",
    "T31n1610_001:0792a24": "先耶。若汝謂無物先自性者。是義不然。自性",
    "T31n1610_001:0792a25": "無住處故。若無處所。則違汝聖言故。迦毘羅",
    "T31n1610_001:0792a26": "仙為阿修利婆羅門說。昔初唯有一暗冥。此",
    "T31n1610_001:0792a27": "中但有智由處所。既無法。引聖言即自相違。",
    "T31n1610_001:0792a28": "自性及我並不成就。復以何譬得立自性。若",
    "T31n1610_001:0792a29": "汝說第三是其譬喻者。亦復不然。何以故。有",
    "T31n1610_001:0792b01": "二過失故。一者自失本義。二者因性不成。若",
    "T31n1610_001:0792b02": "汝說無異即是譬者。是義不然。第三不成故。",
    "T31n1610_001:0792b03": "若汝說由無異故。第三得成者。是亦不然。但",
    "T31n1610_001:0792b04": "有數故。若汝說數有。即乖義本。若汝所說義",
    "T31n1610_001:0792b05": "本若有數。數即義者。是亦不然。何以故。數",
    "T31n1610_001:0792b06": "滅時義亦壞故。變異與自性。則為無異。如不",
    "T31n1610_001:0792b07": "如並皆不立。自性及變異。無差別故。則因與",
    "T31n1610_001:0792b08": "果為一。並亦不成。若汝說若因果一者。則無",
    "T31n1610_001:0792b09": "言語故。汝難亦無。若因果異者。一義不然。何",
    "T31n1610_001:0792b10": "以故。有三過失故。一自違汝義。二成自顛倒。",
    "T31n1610_001:0792b11": "三言語無因。一自違義本者云何。如此今我",
    "T31n1610_001:0792b12": "取汝義還難汝。汝為信為不信。汝若信我難。",
    "T31n1610_001:0792b13": "汝義即壞。若不信我難者。汝難亦非難。何以",
    "T31n1610_001:0792b14": "知然。由我難故。汝語義得成者。我義亦立。汝",
    "T31n1610_001:0792b15": "所立義。是何時中。為在我難前。為後。為俱",
    "T31n1610_001:0792b16": "時。若在前者。我未有難汝對破誰。若在我",
    "T31n1610_001:0792b17": "難後。我義已成。汝義那立。若俱時者。則無能",
    "T31n1610_001:0792b18": "所。如江海水一時和合。云何辯異。汝我二義",
    "T31n1610_001:0792b19": "便無差別。即成我義。二自顛倒者。汝取生義。",
    "T31n1610_001:0792b20": "難我顯義。此非難處。若我立生義。汝可以",
    "T31n1610_001:0792b21": "三時為難。難我生者。不離三時故。若三時不",
    "T31n1610_001:0792b22": "立。是生不成可爾。顯義者。由道理故立。若有",
    "T31n1610_001:0792b23": "道理。則三時無異。若無道理。則不能顯義。是",
    "T31n1610_001:0792b24": "故不成。不由三時故。是故難生。須依三時。今",
    "T31n1610_001:0792b25": "所難者。須依道理。汝將時節。難道理義故。自",
    "T31n1610_001:0792b26": "成顛倒。三言語無因者。言語由義得成。若無",
    "T31n1610_001:0792b27": "義者。語言不立。因果一體。異義不成。故無語",
    "T31n1610_001:0792b28": "言。若汝說是因是果者。是義不然。何以故。有",
    "T31n1610_001:0792b29": "無常過故。果既無常。因亦應爾。若因無常。則",
    "T31n1610_001:0792c01": "違汝義本。汝因是常。果是無常。果色等變",
    "T31n1610_001:0792c02": "異不可得故。若汝說由色所比故。非不可得",
    "T31n1610_001:0792c03": "者。義亦不然所比無有故。並如前破。證量不",
    "T31n1610_001:0792c04": "成故。比量亦不成。未有空密處故。因無住所。",
    "T31n1610_001:0792c05": "故不得成。若汝說若無可比。比量亦得成。如",
    "T31n1610_001:0792c06": "比有四句。一有比無。二無比有。三有比有。",
    "T31n1610_001:0792c07": "四無比無者。是義不然石女兒兔角等。並應",
    "T31n1610_001:0792c08": "可比。色等可證。非可證。此義何用。是因無道",
    "T31n1610_001:0792c09": "理故。不可得成。若汝說如&#x96A3;虛空塵。以果",
    "T31n1610_001:0792c10": "比因。自性亦爾者。是義不然。以&#x96A3;虛不成故。",
    "T31n1610_001:0792c11": "因果異故。離色等塵。不可得故。故譬不得成",
    "T31n1610_001:0792c12": "立。若汝說取非證。比非所證。如地下水。不可",
    "T31n1610_001:0792c13": "知見。比自性我亦如是者。是義不然。何以故。",
    "T31n1610_001:0792c14": "若汝能因石女兒。比龜毛者。我則信汝。因&#x96A3;",
    "T31n1610_001:0792c15": "虛塵得比自性。若汝說如燈自成。比量亦爾",
    "T31n1610_001:0792c16": "者。是義不然。何以故。離色等八物。燈不可見",
    "T31n1610_001:0792c17": "故。如&#x96A3;虛塵。離色等亦不可得。所比自性亦",
    "T31n1610_001:0792c18": "不可得故知無自性。若汝說憶知有故。故證",
    "T31n1610_001:0792c19": "量比量並成。若無證比。復何所憶者。是義不",
    "T31n1610_001:0792c20": "然。若離三種知。外方有憶知。證比不成故。三",
    "T31n1610_001:0792c21": "種知者。一異境知。二能別知。三一知。異境知",
    "T31n1610_001:0792c22": "者如人見瓶。後時憶衣。此非謂憶。汝義亦爾。",
    "T31n1610_001:0792c23": "色即異物。已見色時。便憶於瓶。故義不可。二",
    "T31n1610_001:0792c24": "能別知者。譬如張即見瓶。王即後憶者。無",
    "T31n1610_001:0792c25": "有是處。汝義亦爾。覺能取境。我能憶知此兩",
    "T31n1610_001:0792c26": "別類不同。是覺前見。我後憶知。無是義故。三",
    "T31n1610_001:0792c27": "一知者。如人正看瓶時。不得生憶。若有憶知。",
    "T31n1610_001:0792c28": "則二過失。一者兩知一時不得俱起。以心是",
    "T31n1610_001:0792c29": "一故。心取色時。不得取聲。二者根正對境未",
    "T31n1610_001:0793a01": "捨。那復得憶餘境。汝覺亦爾。唯是一知。無念",
    "T31n1610_001:0793a02": "念滅。從變異初。至解脫前際。恒是一故。是憶",
    "T31n1610_001:0793a03": "知中。無有憶知。若翻此三知。憶知得成。謂",
    "T31n1610_001:0793a04": "境界同類。能知同類。知念念滅。不得一時。",
    "T31n1610_001:0793a05": "備此三義。憶知得成。汝憶知不成。故證比等",
    "T31n1610_001:0793a06": "量亦不得成。以是緣故。自性義壞。若汝說憶",
    "T31n1610_001:0793a07": "知由自性。所以得成一異。有無等造。初念取",
    "T31n1610_001:0793a08": "境。則備三義。一境二人三智。並一時俱有。至",
    "T31n1610_001:0793a09": "第二念時。前三已滅。後三續起。前後同類。是",
    "T31n1610_001:0793a10": "為一義。前後各一。亦是一義。前無後有。是為",
    "T31n1610_001:0793a11": "異義。前能生後。是其有義。前滅後生。是其無",
    "T31n1610_001:0793a12": "義。備此諸義。故有憶知。由自性故。憶知得",
    "T31n1610_001:0793a13": "成者。內曰。若爾我大歡喜。翻成我義。有何損",
    "T31n1610_001:0793a14": "失。我今由此義故。說無自性。譬如前種能生",
    "T31n1610_001:0793a15": "後穀。此前後穀。不一不二。不有不無。若一者。",
    "T31n1610_001:0793a16": "則無前後。若異者。則前穀後豆。故無一異。自",
    "T31n1610_001:0793a17": "性不有不無者。因滅果生故。因滅故不有。果",
    "T31n1610_001:0793a18": "生故不無。因時未有果故。不可說有。果生時",
    "T31n1610_001:0793a19": "必由因故。不可說無。以是義故。因果憶知並",
    "T31n1610_001:0793a20": "得成就。故說無自性。如穀前後。不一不異。能",
    "T31n1610_001:0793a21": "作種種諸事。憶知亦爾。前後不一不異。故能",
    "T31n1610_001:0793a22": "憶知種種諸境。若汝聞憶知。若是無常。云何",
    "T31n1610_001:0793a23": "修習者。答曰。已無常故。則有修習。譬如劫波",
    "T31n1610_001:0793a24": "婆種子。種植於地。以佉陀羅汁。而溉灌之。後",
    "T31n1610_001:0793a25": "時出生芽莖枝葉。是其自相無有異色。唯果",
    "T31n1610_001:0793a26": "熟時。即成佉陀羅色。為相紅赤異。劫波婆自",
    "T31n1610_001:0793a27": "相本色。如是心者。作法非法。是法次第前心",
    "T31n1610_001:0793a28": "熏習後心。如是方便熏習不失故不一異。至",
    "T31n1610_001:0793a29": "果熟時。苦樂等果。即各顯現。是故從無自性",
    "T31n1610_001:0793b01": "心諸業得生。如劫波種子。後同佉陀羅色。若",
    "T31n1610_001:0793b02": "作此執。有自性心。是名憶知。或有人說壽者。",
    "T31n1610_001:0793b03": "亦是憶知。若作此執。即無憶知心及壽者。有",
    "T31n1610_001:0793b04": "自性故。則無忘失。若汝說有忘失者。有二過",
    "T31n1610_001:0793b05": "失。一者憶知。若有自性。則無忘失。若有忘失。",
    "T31n1610_001:0793b06": "則無憶知。如此忘失。為有自性。為無自性。若",
    "T31n1610_001:0793b07": "有自性。與憶知性為相違不。若不相違。於一",
    "T31n1610_001:0793b08": "物中。便應一時俱有憶忘兩心並起。若相違",
    "T31n1610_001:0793b09": "者。但有自性忘失。則無憶知。憶知既無。何所",
    "T31n1610_001:0793b10": "忘失。若汝說是知先生後滅故說忘失。若爾",
    "T31n1610_001:0793b11": "者自性則不成。若有憶知。自性作具無用。",
    "T31n1610_001:0793b12": "憶知恒有故。若汝說由作具故得成者。則無",
    "T31n1610_001:0793b13": "自性。有過失故。若作者與具一體。則無憶知。",
    "T31n1610_001:0793b14": "知恒有故。若知無者。心或時無。則無自性。",
    "T31n1610_001:0793b15": "心或時有。則無憶知。若無憶知。心則應滅。若",
    "T31n1610_001:0793b16": "汝說有別物故。心得是常者。證知之時。應不",
    "T31n1610_001:0793b17": "憶知。即以證知。當憶知處。是故不失憶知體",
    "T31n1610_001:0793b18": "者。是義不然。何以故。若物常住。則無數習。",
    "T31n1610_001:0793b19": "同類相似。乃可數習。若無自性。似義可成。",
    "T31n1610_001:0793b20": "若有自性。即應恒守一物一事故無相似。無",
    "T31n1610_001:0793b21": "相似故。則無數習。無數習故。則無憶知。若汝",
    "T31n1610_001:0793b22": "立自性憶知者。比量等並不成就。以一體故。",
    "T31n1610_001:0793b23": "一切疑心應是決智。欲即離欲。偷即是施即",
    "T31n1610_001:0793b24": "婦是母是覺。若與自性不異。為當先有。為當",
    "T31n1610_001:0793b25": "後有。若先有者。所覺既無。覺何所覺。若後有",
    "T31n1610_001:0793b26": "者。則因中果義即自壞。若汝說本有者。所覺",
    "T31n1610_001:0793b27": "何物。若言我是所覺者。是義不然。以證比二",
    "T31n1610_001:0793b28": "量我不可得故物若是有不離二量所得。譬",
    "T31n1610_001:0793b29": "如五塵五根。五塵者智不重生故。是名證",
    "T31n1610_001:0793c01": "量。比量者智重生故。先見識生。後比知有",
    "T31n1610_001:0793c02": "根。以識不離根故。如先見&#x70DF;。後知有火。我者",
    "T31n1610_001:0793c03": "則不爾不如色等可證。過根境故。不如諸根",
    "T31n1610_001:0793c04": "可比。無有相應事故故我非所覺。是故覺若",
    "T31n1610_001:0793c05": "在前。則不成覺。故知一切法如實無自性。唯",
    "T31n1610_001:0793c06": "真實空。是其體性。",
    "T31n1610_001:0793c07": "佛性論破執分第二中破大乘見品第三",
    "T31n1610_001:0793c08": "[0793c08] 復次為破大乘中學有偏執者應知。若汝說",
    "T31n1610_001:0793c09": "一切有皆由俗諦。一切無。皆由真諦應作此",
    "T31n1610_001:0793c10": "問。善友何者是真實。何者是俗諦。答曰。一切",
    "T31n1610_001:0793c11": "諸法無有自性。是為真實。於無自性法中。說",
    "T31n1610_001:0793c12": "有自性。是名俗諦。以於無中假說有故。問曰。",
    "T31n1610_001:0793c13": "是執無有自性。為當依世俗言故有。為當唯",
    "T31n1610_001:0793c14": "是語言。若依世俗言。有此執者。此執則不",
    "T31n1610_001:0793c15": "可說。何以故。執是無故。若此執唯是語言。則",
    "T31n1610_001:0793c16": "無所詮世俗語言不成就故。若不成就。是世",
    "T31n1610_001:0793c17": "俗者。是義不然。又若汝謂於無自性中。執有",
    "T31n1610_001:0793c18": "自性。是名為俗。若執有者。云何是無。答曰。",
    "T31n1610_001:0793c19": "為顛倒品類故。故無中說有。乃至於無常樂。",
    "T31n1610_001:0793c20": "我等諸法說言皆有。常等諸德。其體實無。",
    "T31n1610_001:0793c21": "但假說有。如此執者。為四倒攝。是故雖執是",
    "T31n1610_001:0793c22": "有。而得是無。問曰。如此顛倒為有為無。若是",
    "T31n1610_001:0793c23": "有者。一切諸法無有自性。是義不然。若是",
    "T31n1610_001:0793c24": "無者。此執顛倒亦不得成。若無性中。執有自",
    "T31n1610_001:0793c25": "性為俗諦者。是義不然。何以故。二諦不可說",
    "T31n1610_001:0793c26": "有。不可說無。非有非無故。真諦不可說有。不",
    "T31n1610_001:0793c27": "可說無者。無人法故。不可說有。顯二空故。不",
    "T31n1610_001:0793c28": "可說無。俗諦亦爾。分別性故。不可說有。依他",
    "T31n1610_001:0793c29": "性故。不可說無。復次真諦不定。有無人法。無",
    "T31n1610_001:0794a01": "不無二。空有不有。俗諦亦爾。分別性故。非",
    "T31n1610_001:0794a02": "決定無。依他性故。非決定有。"
}