{
    "X16n0318_006:0848a12": "大佛頂如來密因脩證了義諸菩薩萬行首楞嚴經",
    "X16n0318_006:0848a13": "卷第六",
    "X16n0318_006:0848a14": "爾時觀世音菩薩。即從座起。頂禮佛足。而白佛言。世",
    "X16n0318_006:0848a15": "尊。憶念我昔無數恒河沙劫。於時有佛出現於世。名",
    "X16n0318_006:0848a16": "觀世音。我於彼佛發菩提心。彼佛教我從聞思脩入",
    "X16n0318_006:0848a17": "三摩地。",
    "X16n0318_006:0848a18": "通曰。選擇圓通。耳根為最。一門深入。六根清淨。唯",
    "X16n0318_006:0848a19": "觀世音所證。極為圓妙。音不曰聞而曰觀者。以觀",
    "X16n0318_006:0848a20": "智照之。不以耳識聞也。六根互用。此足徵已。從聞",
    "X16n0318_006:0848a21": "思脩入三摩地。聞於耳。思於心。脩於行。能生無漏",
    "X16n0318_006:0848a22": "聖慧。故能入乎正定。即下文入流亡所次第也。百",
    "X16n0318_006:0848a23": "丈普請钁地次。忽有一僧。聞鼓鳴。舉起钁頭大笑。",
    "X16n0318_006:0848a24": "便歸。丈曰。俊哉。此是觀音入理之門。丈歸院。乃喚",
    "X16n0318_006:0848b01": "其僧。問適來見甚麼道理。便恁麼。僧曰。適來肚飢。",
    "X16n0318_006:0848b02": "聞鼓聲。歸吃飯。丈乃笑。然則此僧入理之門。抑豈",
    "X16n0318_006:0848b03": "假思脩而得乎。",
    "X16n0318_006:0848b04": "初於聞中。入流亡所。所入既寂。動靜二相。了然不生。",
    "X16n0318_006:0848b05": "如是漸增。聞所聞盡。盡聞不住。覺所覺空。空覺極圓。",
    "X16n0318_006:0848b06": "空所空滅。生滅既滅。寂滅現前。忽然超越世出世間。",
    "X16n0318_006:0848b07": "十方圓明獲二殊勝。一者上合十方諸佛本妙覺心。",
    "X16n0318_006:0848b08": "與佛如來同一慈力。二者下合十方一切六道眾生。",
    "X16n0318_006:0848b09": "與諸眾生同一悲仰。",
    "X16n0318_006:0848b10": "通曰。入流亡所。至聞所聞盡。即此根初解。先得人",
    "X16n0318_006:0848b11": "空也。盡聞不住。覺所覺空。即空性圓明。成法解脫",
    "X16n0318_006:0848b12": "也。空覺極圓。空所空滅。即解脫法已。俱空不生也。",
    "X16n0318_006:0848b13": "生滅既滅。寂滅現前。即從三摩地得無生忍也。法",
    "X16n0318_006:0848b14": "華偈曰。真觀清淨觀。廣大智慧觀。悲觀及慈觀。常",
    "X16n0318_006:0848b15": "願常瞻仰。真觀。二相不生是也。清淨觀。盡聞覺空",
    "X16n0318_006:0848b16": "是也。廣大智慧觀。則空覺極圓以至寂滅現前是",
    "X16n0318_006:0848b17": "也。同一慈力。謂之慈觀。同一悲仰。謂之悲觀。空覺",
    "X16n0318_006:0848b18": "極圓。覺觀出思惟也。空所空滅。身心不能及也。生",
    "X16n0318_006:0848b19": "滅既滅。生滅二圓離也。寂滅現前。是則常真實也。",
    "X16n0318_006:0848b20": "以經證經。意味自足。蘇子由論楞嚴金剛二經符",
    "X16n0318_006:0848b21": "契觀世音以聞思脩為圓通第一。其言曰。初於聞",
    "X16n0318_006:0848b22": "中。入流亡所。乃至寂滅現前。若能如是。於一彈指",
    "X16n0318_006:0848b23": "間。徧歷三空。即與諸佛無異矣。既又讀金剛說四",
    "X16n0318_006:0848b24": "果人。須陀洹名為入流而無所入。不入色聲香味",
    "X16n0318_006:0848c01": "觸法。是名須陀洹。乃嘆曰。須陀洹所證。則觀世音",
    "X16n0318_006:0848c02": "所謂初於聞中入流亡所者耶。入流非有法也。唯",
    "X16n0318_006:0848c03": "不入六塵。安然常住斯入流矣。至於斯陀含名一",
    "X16n0318_006:0848c04": "往來而實無往來。阿那含名為不來而實無不來。",
    "X16n0318_006:0848c05": "蓋往則入塵。來則返本斯陀含雖能來矣。而未能",
    "X16n0318_006:0848c06": "無往。阿那含非徒不往。而亦不來。至阿羅漢。則往",
    "X16n0318_006:0848c07": "來意盡。無法可得。然則所謂四果者。其實一法也。",
    "X16n0318_006:0848c08": "但歷三空有淺深之異耳。二經之言。本若符契。而",
    "X16n0318_006:0848c09": "世或不喻。故明言之。子由固見善知識來。發二經",
    "X16n0318_006:0848c10": "之旨。雖似新奇。要自胸中流出。至謂一彈指間。徧",
    "X16n0318_006:0848c11": "歷三空。即與諸佛無異。非徹底頓悟。不能為此語。",
    "X16n0318_006:0848c12": "世尊。由我供養觀音如來。蒙彼如來授我如幻聞熏",
    "X16n0318_006:0848c13": "聞脩金剛三昧。與佛如來同慈力故。令我身成三十",
    "X16n0318_006:0848c14": "二應。入諸國土。",
    "X16n0318_006:0848c15": "通曰。如幻者。幻人作為。本於無作。以喻熏脩應機。",
    "X16n0318_006:0848c16": "即為無為。忘情絕解。不可思議。聞熏聞脩。謂熏脩",
    "X16n0318_006:0848c17": "皆不離聞也。因依聞性熏脩。心精遺聞。結惑淨盡。",
    "X16n0318_006:0848c18": "三昧現前。即金剛乾慧地也。謂之金剛。以摧壞如",
    "X16n0318_006:0848c19": "幻之法故。金剛常住不壞。是則常真實也。豈離如",
    "X16n0318_006:0848c20": "幻而別有所謂真實哉。僧問曹山。於相何真。山曰。",
    "X16n0318_006:0848c21": "即相即真。曰當何顯示。山豎起拂子。又曰。幻本何",
    "X16n0318_006:0848c22": "真。山曰。幻本元真。曰當幻何顯。山曰。即幻即顯。曰",
    "X16n0318_006:0848c23": "恁麼則始終不離於幻也。山曰。覓幻相不可得。皓",
    "X16n0318_006:0848c24": "月供奉問長沙。教中說幻意。是有耶。沙曰。大德是",
    "X16n0318_006:0849a01": "何言與。曰恁麼則幻意是無耶。沙曰。大德是何言",
    "X16n0318_006:0849a02": "與。曰恁麼則幻意是不有不無耶。沙曰。大德是何",
    "X16n0318_006:0849a03": "言與。曰如某三明。盡不契於幻意。和尚如何明教",
    "X16n0318_006:0849a04": "中幻意。沙曰。大德信一切法不思議否。曰佛之誠",
    "X16n0318_006:0849a05": "言。那敢不信。沙曰。大德言信。二信之中。是何信。曰",
    "X16n0318_006:0849a06": "如某所明。二信之中。是名緣信。沙曰。依何教門。得",
    "X16n0318_006:0849a07": "生緣信。曰華嚴云。菩薩摩訶薩。以無障無礙智慧。",
    "X16n0318_006:0849a08": "信一切世間境界是如來境界。又云。諸佛世尊。悉",
    "X16n0318_006:0849a09": "知世法及諸佛法。性無差別。決定無二。又云。佛法",
    "X16n0318_006:0849a10": "世間法。若見其真實。一切無差別。沙曰。大德所舉",
    "X16n0318_006:0849a11": "緣信教門。頗有來處。聽老僧與大德明教中幻意。",
    "X16n0318_006:0849a12": "若人見幻本來真。是則名為見佛人。圓通法法無",
    "X16n0318_006:0849a13": "生滅。無滅無生是佛身。如是見得。同佛慈力。慈即",
    "X16n0318_006:0849a14": "如幻。三十二應。應亦如幻。處處寂滅現前。是名金",
    "X16n0318_006:0849a15": "剛三昧。",
    "X16n0318_006:0849a16": "世尊。若諸菩薩入三摩地。進脩無漏。勝解現圓。我現",
    "X16n0318_006:0849a17": "佛身而為說法。令其解脫。",
    "X16n0318_006:0849a18": "通曰。初祖達磨。即觀音大士化身也。本國時有二",
    "X16n0318_006:0849a19": "師。一名佛大先。二名佛大勝多。本與祖同學佛陀",
    "X16n0318_006:0849a20": "跋陀小乘禪觀。佛大先既遇般若多羅尊者。捨小",
    "X16n0318_006:0849a21": "趣大。與祖並化。時號二甘露門。而佛大勝多更分",
    "X16n0318_006:0849a22": "徒為六宗。一有相。二無相。三定慧。四戒行。五無得。",
    "X16n0318_006:0849a23": "六寂靜。祖喟然嘆曰。彼之一師。已陷牛跡。況復支",
    "X16n0318_006:0849a24": "離繁盛而分六宗。我若不除。永纏邪見言已。微現",
    "X16n0318_006:0849b01": "神力。至有相宗所。問曰。一切諸法何名實相。彼眾",
    "X16n0318_006:0849b02": "中有一尊長薩婆羅答曰。如諸相中。不互諸相。是",
    "X16n0318_006:0849b03": "名實相。祖曰。一切諸相而不互者。若名實相。當何",
    "X16n0318_006:0849b04": "定耶。彼曰。於諸相中。實無有定。若定諸相。何名為",
    "X16n0318_006:0849b05": "實。祖曰。諸相不定。便名實相。汝今不定。當何得之。",
    "X16n0318_006:0849b06": "彼曰。我言不定。不說諸相。當說諸相。其義亦然。祖",
    "X16n0318_006:0849b07": "曰。汝言不定。當為實相。定不定故。即非實相。彼曰。",
    "X16n0318_006:0849b08": "定既不定。即非實相。知我非故。不定不變。祖曰。汝",
    "X16n0318_006:0849b09": "今不變。何名實相。已變已往。其義亦然。彼曰。不變",
    "X16n0318_006:0849b10": "當在。在不在故。故變實相。以定其義。祖曰。實相不",
    "X16n0318_006:0849b11": "變。變即非實。於有無中。何名實相。薩婆羅心知聖",
    "X16n0318_006:0849b12": "師懸解潛達。即以手指虗空曰。此是世間有相。亦",
    "X16n0318_006:0849b13": "能空故。當我此身。得似此否。祖曰。若解實相。即見",
    "X16n0318_006:0849b14": "非相。若了非相。其色亦然。當於色中。不失色體。於",
    "X16n0318_006:0849b15": "非相中。不礙有故。若能是解。此名實相。彼眾聞已。",
    "X16n0318_006:0849b16": "心意朗然。欽禮信受。祖瞥然匿跡。至無相宗所。問",
    "X16n0318_006:0849b17": "曰。汝言無相。當何證之。彼眾中有波羅提答曰。我",
    "X16n0318_006:0849b18": "明無相。心不現故。祖曰。汝心不現。當何明之。彼曰。",
    "X16n0318_006:0849b19": "我明無相。心不取捨。當於明時。亦無當者。祖曰。於",
    "X16n0318_006:0849b20": "諸有無。心不取捨。又無當者。諸明無故。彼曰。入佛",
    "X16n0318_006:0849b21": "三昧。尚無所得。何況無相。而欲知之。祖曰。相既不",
    "X16n0318_006:0849b22": "知。誰云有無。尚無所得。何名三昧。彼曰。我說不證。",
    "X16n0318_006:0849b23": "證無所證。非三昧故。我說三昧。祖曰。非三昧者。何",
    "X16n0318_006:0849b24": "當名之。汝既不證非證何證。波羅提聞祖辨析。即",
    "X16n0318_006:0849c01": "悟本心。禮謝於祖。懺悔往謬。祖記曰。汝當得果。不",
    "X16n0318_006:0849c02": "久證之。此國有魔。非久降之。言已。忽然不見。至定",
    "X16n0318_006:0849c03": "慧宗所。問曰。汝學定慧。為一為二。彼眾中有婆蘭",
    "X16n0318_006:0849c04": "陀者答曰。我此定慧。非一非二。祖曰。既非一二。何",
    "X16n0318_006:0849c05": "名定慧。彼曰。在定非定。處慧非慧。一即非一。二亦",
    "X16n0318_006:0849c06": "非二。祖曰。當一不一。當二不二。既非定慧。約何定",
    "X16n0318_006:0849c07": "慧。彼曰。不一不二。定慧能知。非定非慧。亦復然矣。",
    "X16n0318_006:0849c08": "祖曰。慧非定故。然何知哉。不一不二。誰定誰慧。婆",
    "X16n0318_006:0849c09": "蘭陀聞之。疑心氷釋。至第四戒行宗所。問曰。何者",
    "X16n0318_006:0849c10": "名戒。云何名行。為一為二。彼眾中有一賢者答曰。",
    "X16n0318_006:0849c11": "一二二一。皆彼所生。依教無染。此名戒行。祖曰。汝",
    "X16n0318_006:0849c12": "言依教。即是有染。一二俱破。何言依教。此二違背。",
    "X16n0318_006:0849c13": "不及於行。內外非明。何名為戒。彼曰。我有內外。彼",
    "X16n0318_006:0849c14": "已知竟。既得通達。便是戒行。若說違背。俱是俱非。",
    "X16n0318_006:0849c15": "言及清淨。即戒即行。祖曰。俱是俱非。何言清淨。既",
    "X16n0318_006:0849c16": "得通故。何談內外。賢者聞之。即自慚服。至無得宗",
    "X16n0318_006:0849c17": "所。問曰。汝云無得。無得何得。既無所得。亦無得得。",
    "X16n0318_006:0849c18": "彼眾中有寶靜者答曰。我說無得。非無得得。當說",
    "X16n0318_006:0849c19": "得得。無得是得。祖曰。得既不得。得亦非得。既云得",
    "X16n0318_006:0849c20": "得。得得何得。彼曰。見得非得。非得是得。若見不得。",
    "X16n0318_006:0849c21": "名為得得。祖曰。得既非得。得得無得。既無所得。當",
    "X16n0318_006:0849c22": "何得得。寶靜聞之頓除疑網。至寂靜宗所。問曰。何",
    "X16n0318_006:0849c23": "名寂靜。於此法中。誰靜誰寂。彼眾中有尊者答曰。",
    "X16n0318_006:0849c24": "此心不動。是名為寂。於法無染。名之為靜。祖曰。本",
    "X16n0318_006:0850a01": "心不寂。要假寂靜。本來寂故。何用寂靜。彼曰。諸法",
    "X16n0318_006:0850a02": "本空。以空空故。於彼空空。故名寂靜。祖曰。空空已",
    "X16n0318_006:0850a03": "空。諸法亦爾。寂靜無相。何寂何靜。彼尊者聞師指",
    "X16n0318_006:0850a04": "誨。豁然開悟。既而六眾咸誓歸依。由是化被南天。",
    "X16n0318_006:0850a05": "聲馳五印。據彼六宗。亦知退脩無漏者。祖現神力。",
    "X16n0318_006:0850a06": "令其解脫。此觀世音第一應也。夙願固如是。",
    "X16n0318_006:0850a07": "若諸有學。寂靜妙明。勝妙現圓。我於彼前。現獨覺身",
    "X16n0318_006:0850a08": "而為說法。令其解脫。若諸有學。斷十二緣。緣斷勝性。",
    "X16n0318_006:0850a09": "勝妙現圓。我於彼前。現緣覺身而為說法。令其解脫。",
    "X16n0318_006:0850a10": "通曰。辟支佛有二種。出無佛世。觀物變易。自覺無",
    "X16n0318_006:0850a11": "生。則名獨覺。出有佛世。稟佛之教。觀緣悟道。則名",
    "X16n0318_006:0850a12": "緣覺。寂靜妙明。非本覺妙明。因寂靜求而得之。斷",
    "X16n0318_006:0850a13": "十二緣。自無明滅至苦惱滅。緣斷而勝性現。因滅",
    "X16n0318_006:0850a14": "得證。俱得勝妙現圓。但彼自乘理智。獨覺其妙。獨",
    "X16n0318_006:0850a15": "覺其圓。未能迴心向大。故未解脫。牛頭融禪師幽",
    "X16n0318_006:0850a16": "棲石室。有百鳥銜華之異。四祖遙觀氣象。知彼有",
    "X16n0318_006:0850a17": "人。乃躬自尋訪。問寺僧。此間有道人否。出曰家兒。",
    "X16n0318_006:0850a18": "那箇不是道人。祖曰。阿那箇是道人。僧無對。別僧",
    "X16n0318_006:0850a19": "云。此去山中十里許。有一懶融。見人不起。亦不合",
    "X16n0318_006:0850a20": "掌。莫是道人麼。祖遂入山。見融端坐自若。祖問曰。",
    "X16n0318_006:0850a21": "在此作甚麼。融曰。觀心。祖曰。觀是何人。心是何物。",
    "X16n0318_006:0850a22": "融無對。便起作禮曰。大德高棲何所。祖曰。貧道不",
    "X16n0318_006:0850a23": "決所止。或東或西。融曰。還識道信禪師否。祖曰。何",
    "X16n0318_006:0850a24": "以問他。融曰。嚮德滋久。冀一禮謁。祖曰。道信。貧道",
    "X16n0318_006:0850b01": "是也。融曰。因何降此。祖曰。將來相訪。莫更有宴息",
    "X16n0318_006:0850b02": "之處否。融指後面。別有小菴。遂引祖至菴所。遶菴",
    "X16n0318_006:0850b03": "唯見虎狼之類。祖乃舉兩手作怖勢。融曰。猶有這",
    "X16n0318_006:0850b04": "箇在。祖曰。這箇是甚麼。融無語。少選。祖却於融宴",
    "X16n0318_006:0850b05": "坐石上書一佛字。融覩之竦然。祖曰。猶有這箇在。",
    "X16n0318_006:0850b06": "融未曉。乃稽首請說真要。祖以頓教法門授之。語",
    "X16n0318_006:0850b07": "具諸菩薩萬行中。又西域崛多三藏。於六祖言下",
    "X16n0318_006:0850b08": "契悟。後遊五臺。見一僧結菴靜坐。藏問曰。孤坐奚",
    "X16n0318_006:0850b09": "為。曰觀靜。藏曰。觀者何人。靜者何物。其僧作禮問",
    "X16n0318_006:0850b10": "曰。此理如何。藏曰。汝何不自觀自靜。彼僧茫然。藏",
    "X16n0318_006:0850b11": "曰。汝出誰門耶。曰秀禪師。藏曰。我西域異道最下",
    "X16n0318_006:0850b12": "種者。不墮此見。兀然空坐。於道何益。其僧却問藏",
    "X16n0318_006:0850b13": "所師者何人。藏曰我師六祖。汝何不速往曹溪。決",
    "X16n0318_006:0850b14": "其真要。僧即往參六祖。祖垂誨與藏符合。僧即悟",
    "X16n0318_006:0850b15": "入。向使融與此僧不遇四祖六祖。證獨覺緣覺已",
    "X16n0318_006:0850b16": "爾。安望有解脫之期乎。",
    "X16n0318_006:0850b17": "若諸有學。得四諦空。脩道入滅。勝性現圓。我於彼前。",
    "X16n0318_006:0850b18": "現聲聞身而為說法。令其解脫。",
    "X16n0318_006:0850b19": "通曰。四諦法者。知苦斷集。證滅脩道。乃至入滅盡",
    "X16n0318_006:0850b20": "定。躭寂滅樂無意度生。則謂之聲聞。謂依聲教而",
    "X16n0318_006:0850b21": "脩道者也。溈山坐次。仰山入來。溈山曰。寂子速道。",
    "X16n0318_006:0850b22": "莫入陰界。仰曰。慧寂信亦不立。溈曰。子信了不立。",
    "X16n0318_006:0850b23": "不信不立。仰曰。祗是慧寂。更信阿誰。溈曰。若恁麼。",
    "X16n0318_006:0850b24": "即是定性聲聞。仰曰。慧寂佛亦不立。雲居膺令侍",
    "X16n0318_006:0850c01": "者送袴與一住菴道者。道者曰。自有孃生袴。竟不",
    "X16n0318_006:0850c02": "受。膺再令侍者問娘未生時。著箇甚麼。道者無語。",
    "X16n0318_006:0850c03": "後遷化。有舍利持似於膺。膺曰。直饒得八斛四斗。",
    "X16n0318_006:0850c04": "不如當時下得一轉語好。此道者認定箇娘生袴。",
    "X16n0318_006:0850c05": "真是定性聲聞。仰山却能下一轉語曰慧寂佛亦",
    "X16n0318_006:0850c06": "不立。真見娘未生時面目。",
    "X16n0318_006:0850c07": "若諸眾生。欲心明悟。不犯欲塵。欲身清淨。我於彼前。",
    "X16n0318_006:0850c08": "現梵王身而為說法。令其解脫。",
    "X16n0318_006:0850c09": "通曰。梵王色天主。名尸棄。此云頂髻。居初禪之頂。",
    "X16n0318_006:0850c10": "獨覺聲聞。居四空天。其下即梵天。梵天之下即六",
    "X16n0318_006:0850c11": "欲天。不犯欲塵。不但人間麤敝聲色之欲。即他化",
    "X16n0318_006:0850c12": "自在之樂。亦所不好。方欲進於四禪。捨念清淨故。",
    "X16n0318_006:0850c13": "欲得無喜無樂清淨之身也。南陽忠國師問司空",
    "X16n0318_006:0850c14": "山本淨禪師。汝已後見奇特言語如何。淨曰。無一",
    "X16n0318_006:0850c15": "念心愛。師曰。是汝屋裏事。又僧問忠國師。如何是",
    "X16n0318_006:0850c16": "解脫。師曰。諸法不相到。當處解脫。曰恁麼即斷去",
    "X16n0318_006:0850c17": "也。師曰。向汝道諸法不相到。斷甚麼。自現佛身說",
    "X16n0318_006:0850c18": "法至此。凡五解脫。皆指歸向上一路。帝釋而下。但",
    "X16n0318_006:0850c19": "令其成就而已。佛法世間法若見其真實。一切無",
    "X16n0318_006:0850c20": "差別。",
    "X16n0318_006:0850c21": "若諸眾生。欲為天主。統領諸天。我於彼前。現帝釋身",
    "X16n0318_006:0850c22": "而為說法。令其成就。",
    "X16n0318_006:0850c23": "通曰。帝釋有多名。一曰釋提桓因。一曰憍尸迦。居",
    "X16n0318_006:0850c24": "須彌山頂。四面各八天。合之三十二天。皆為統領。",
    "X16n0318_006:0851a01": "須菩提尊者一日說法次。帝釋雨華。者問此華從",
    "X16n0318_006:0851a02": "天得耶。從地得耶。從人得耶。釋曰。弗也。者曰。從何",
    "X16n0318_006:0851a03": "得耶。釋乃舉手。者曰如是如是。昔世尊以摩尼珠",
    "X16n0318_006:0851a04": "示五方天王。各說青黃赤白。舉手示之。都無所見。",
    "X16n0318_006:0851a05": "世尊曰。吾以真珠示汝。便總不知。五方天王。從此",
    "X16n0318_006:0851a06": "悟入。帝釋今乃舉手向尊者。用得親切。帝釋亦乃",
    "X16n0318_006:0851a07": "會禪。",
    "X16n0318_006:0851a08": "若諸眾生。欲身自在。遊行十方。我於彼前。現自在天",
    "X16n0318_006:0851a09": "身而為說法。令其成就。",
    "X16n0318_006:0851a10": "通曰。自在天。即他化自在天。假他所作以成己樂。",
    "X16n0318_006:0851a11": "是欲界頂天。或曰。別有魔王居處。亦自在天攝。優",
    "X16n0318_006:0851a12": "波毱多尊者。隨方行化。得度者甚眾。由是魔宮震",
    "X16n0318_006:0851a13": "動。波旬愁怖。遂竭其魔力。以害正法。尊者即入三",
    "X16n0318_006:0851a14": "昧。觀其所由。波旬得便。密持瓔珞。縻之於頸。尊者",
    "X16n0318_006:0851a15": "出定。乃取人狗蛇三屍。化為華鬘。諭波旬曰。汝與",
    "X16n0318_006:0851a16": "我瓔珞。甚是珍妙。吾有華鬘以相酬奉。波旬大喜。",
    "X16n0318_006:0851a17": "引頸受之。即變為三種臭屍。蟲蛆壞爛。波旬厭惡。",
    "X16n0318_006:0851a18": "盡己神力。不能移動。乃升六欲天。告諸天主。及請",
    "X16n0318_006:0851a19": "梵王求其解免。彼各告言。十力弟子所作神變。我",
    "X16n0318_006:0851a20": "輩凡陋。何能去之。波旬曰。然則奈何。梵王曰。汝可",
    "X16n0318_006:0851a21": "歸心尊者。即能除斷。乃為說偈。令其回向。曰若因",
    "X16n0318_006:0851a22": "地倒。還因地起。離地求起。終無其理。波旬受教已。",
    "X16n0318_006:0851a23": "即下天宮。禮尊者足。哀露懺悔。尊者告曰。汝自今",
    "X16n0318_006:0851a24": "去。於如來法。更不作嬈害否。波旬曰。我誓回向佛",
    "X16n0318_006:0851b01": "道。永斷不善。尊者曰。若然者。汝可口自唱言皈依",
    "X16n0318_006:0851b02": "三寶。魔王合掌三倡。華鬘悉除。乃歡喜踊躍。作禮",
    "X16n0318_006:0851b03": "尊者。而說偈曰。稽首三昧尊。十力聖弟子。我今願",
    "X16n0318_006:0851b04": "回向。勿令有劣弱。觀梵王所說偈。大是回向妙理。",
    "X16n0318_006:0851b05": "不謂之菩薩化身可乎。",
    "X16n0318_006:0851b06": "若諸眾生。欲身自在。飛行虗空。我於彼前。現大自在",
    "X16n0318_006:0851b07": "天身而為說法。令其成就。",
    "X16n0318_006:0851b08": "通曰。大自在天。即摩醯首羅天。三目八臂。騎白牛。",
    "X16n0318_006:0851b09": "執白拂。居色頂。故飛行虗空。涅槃經曰。何等名為",
    "X16n0318_006:0851b10": "祕密之藏。猶如∴字三點。若並則不成伊。從亦不",
    "X16n0318_006:0851b11": "成。如摩醯首羅面上三目。乃得成伊。三點若別。亦",
    "X16n0318_006:0851b12": "不得成。我亦如是。解脫之法。亦非涅槃。如來之身。",
    "X16n0318_006:0851b13": "亦非涅槃。摩訶般若。亦非涅槃。三法各異。亦非涅",
    "X16n0318_006:0851b14": "槃。我今安住如是三法。為眾生故。名入涅槃。如世",
    "X16n0318_006:0851b15": "伊字。巖頭上堂云。吾甞究涅槃經七八年。覩三兩",
    "X16n0318_006:0851b16": "段義。似衲僧說話。又曰休休。時有一僧出禮拜。請",
    "X16n0318_006:0851b17": "師舉。頭曰。吾教意如∴字三點。第一向東方下一",
    "X16n0318_006:0851b18": "點。點開諸菩薩眼。第二向西方下一點。點諸菩薩",
    "X16n0318_006:0851b19": "命脈。第三向上方下一點。點諸菩薩頂。此是第一",
    "X16n0318_006:0851b20": "段義。又曰。吾教意如摩醯首羅劈開面門。豎亞一",
    "X16n0318_006:0851b21": "隻眼。此是第二段義。又曰。吾教意如塗毒鼓。擊一",
    "X16n0318_006:0851b22": "聲。遠近聞者皆喪。此是第三段義。時小嚴上座。問",
    "X16n0318_006:0851b23": "如何是塗毒鼓。頭以兩手按膝。亞身曰。韓信臨朝",
    "X16n0318_006:0851b24": "底。嚴無語。浮山遠上堂。諸佛出世建立化門。不離",
    "X16n0318_006:0851c01": "三身智眼。亦如摩醯首羅三目。何故。一隻水泄不",
    "X16n0318_006:0851c02": "通。緇素難辨。一隻大地全開。十方通暢。一隻高低",
    "X16n0318_006:0851c03": "一顧。萬類齊瞻。雖然若是。本分衲僧。陌路相逢。別",
    "X16n0318_006:0851c04": "具通天正眼始得。所以道三世諸佛不知有。狸奴",
    "X16n0318_006:0851c05": "白牯却知有。且道狸奴白牯知有箇甚麼事。要會",
    "X16n0318_006:0851c06": "麼。深秋簾幕千家雨。落日樓臺一笛風。摩醯首羅",
    "X16n0318_006:0851c07": "面門三目。如伊三點。宗門借為玄唱。莫道無語。其",
    "X16n0318_006:0851c08": "聲如雷。",
    "X16n0318_006:0851c09": "若諸眾生。愛統鬼神。救護國土。我於彼前。現天大將",
    "X16n0318_006:0851c10": "軍身而為說法。令其成就。",
    "X16n0318_006:0851c11": "通曰。天大將軍。統領鬼神。為帝釋之上將。天台智",
    "X16n0318_006:0851c12": "者。初於玉泉卓錫。關大將軍見夢曰。吾及子平。王",
    "X16n0318_006:0851c13": "此山久矣。智者為說三皈依戒。關誓為伽藍。至今",
    "X16n0318_006:0851c14": "救護國土。靈爽最著。傳山普至黃龍請益。阿難問",
    "X16n0318_006:0851c15": "迦葉。世尊付金襴外示何法。迦葉呼阿難。難應諾。",
    "X16n0318_006:0851c16": "葉曰。倒却門前剎竿著。意旨如何。南公曰。上人出",
    "X16n0318_006:0851c17": "蜀。曾到玉泉否。曰曾到。又問曾掛搭否。曰一夕便",
    "X16n0318_006:0851c18": "發。南公曰。智者道場。關將軍打供。與結緣幾時何",
    "X16n0318_006:0851c19": "妨。普默然。良久理前問。南公俛首。普趨出大驚曰。",
    "X16n0318_006:0851c20": "西川義虎。不消此老一唾。又翠巖真上堂。先德道。",
    "X16n0318_006:0851c21": "此事如爆龜文。爆即成兆。不爆成鈍。爆與不爆。直",
    "X16n0318_006:0851c22": "下便揑。上藍即不然。無固無必。虗空走馬。旱地行",
    "X16n0318_006:0851c23": "船。南山起雲。北山下雨。遂拈拄杖曰。拄子變作天",
    "X16n0318_006:0851c24": "大將軍。巡歷四天下。有守節不守節。有戒行無戒",
    "X16n0318_006:0852a01": "行。一時奏與天帝釋。乃喝曰。丈失自有衝天志。莫",
    "X16n0318_006:0852a02": "向如來行處行。卓一卓。此二尊宿。皆以天大將軍",
    "X16n0318_006:0852a03": "而說法。即為天大將軍而說法。",
    "X16n0318_006:0852a04": "若諸眾生。愛統世界。保護眾生。我於彼前。現四天王",
    "X16n0318_006:0852a05": "身而為說法。令其成就。",
    "X16n0318_006:0852a06": "通曰。四天王居須彌山半。日月繞其宮前而過。臣",
    "X16n0318_006:0852a07": "於帝釋。保護四天下者也。陸大夫問南泉曰。天王",
    "X16n0318_006:0852a08": "居何地位。泉曰。若是天王。即非地位。陸曰。弟子聞",
    "X16n0318_006:0852a09": "說天王居初地。泉曰。應以天王身得度者。即現天",
    "X16n0318_006:0852a10": "王身而為說法。且道南泉說教說宗。",
    "X16n0318_006:0852a11": "若諸眾生。愛生天宮。驅使鬼神。我於彼前。現四天王",
    "X16n0318_006:0852a12": "國太子身而為說法。令其成就。",
    "X16n0318_006:0852a13": "通曰。準普門品。有執金剛神。無國太子。然驅使鬼",
    "X16n0318_006:0852a14": "神。執金剛者。即國太子類也。那吒太子。毗沙門天",
    "X16n0318_006:0852a15": "王子。每於中夜隨侍宣律師。或乘其足而不令撲。",
    "X16n0318_006:0852a16": "或談五臺勝槩。非二乘所知。詳載律師傳。僧問韶",
    "X16n0318_006:0852a17": "國師。那吒太子。析肉還母。析骨還父。然後現本身。",
    "X16n0318_006:0852a18": "運大神力。於蓮華上。為父母說法。未審如何是太",
    "X16n0318_006:0852a19": "子身。師曰。大家見上座問。僧曰。恁麼則大千同一",
    "X16n0318_006:0852a20": "真性也。師曰。依稀似曲纔堪聽。又被風吹別調中。",
    "X16n0318_006:0852a21": "即此味之。太子身。菩薩身。都揀辨不出。",
    "X16n0318_006:0852a22": "若諸眾生。樂為人王。我於彼前。現人王身而為說法。",
    "X16n0318_006:0852a23": "令其成就。",
    "X16n0318_006:0852a24": "通曰。自金輪以至粟散。皆人王也。法華但言小王",
    "X16n0318_006:0852b01": "蓋指人中之王耳。唐文宗好嗜蛤蜊。沿海官吏。先",
    "X16n0318_006:0852b02": "時遞進。人亦勞止。一日御饌中有擘不張者。帝以",
    "X16n0318_006:0852b03": "其異。即焚香禱之。乃開。見菩薩形儀。梵相具足。帝",
    "X16n0318_006:0852b04": "遂貯以金粟檀香盒。覆以美錦。賜興善寺。令眾僧",
    "X16n0318_006:0852b05": "瞻禮。因問羣臣。斯何祥也。或奏太一山惟政禪師。",
    "X16n0318_006:0852b06": "深明佛法。乞詔問之。帝即詔師至。問其事。政曰。臣",
    "X16n0318_006:0852b07": "聞佛無虗應。此乃啟陛下之信心耳。故契經云。應",
    "X16n0318_006:0852b08": "以此身得度者。即現此身而為說法。帝曰。菩薩身",
    "X16n0318_006:0852b09": "已現。且未聞說法。政曰。陛下覩此為常耶。非常耶。",
    "X16n0318_006:0852b10": "帝曰。希奇之事。朕深信焉。政曰。陛下已聞說法竟。",
    "X16n0318_006:0852b11": "皇情悅豫。詔天下寺院。各立觀音像。以答殊休。是",
    "X16n0318_006:0852b12": "蛤蜊以不說說。政以說說。均之為化身也已。",
    "X16n0318_006:0852b13": "若諸眾生。愛主族姓。世間推讓。我於彼前。現長者身",
    "X16n0318_006:0852b14": "而為說法。令其成就。",
    "X16n0318_006:0852b15": "通曰。長者具十德。謂姓貴位高大富威猛智深年",
    "X16n0318_006:0852b16": "耆行淨禮備上嘆下歸。當如國家元老之類。李長",
    "X16n0318_006:0852b17": "者名通玄。太原東北人。或云唐宗室也。以開元七",
    "X16n0318_006:0852b18": "年。隱於方山土龕。造華嚴合論。凡四十軸。伏虎負",
    "X16n0318_006:0852b19": "經。神龍化泉。晝則天女給侍。夜則齒光代濁。示寂",
    "X16n0318_006:0852b20": "之日飛走悲鳴。白氣貫天。報齡九十六。張無盡以",
    "X16n0318_006:0852b21": "為文殊普賢之幻有也。安知非觀音之幻有也耶。",
    "X16n0318_006:0852b22": "若諸眾生。愛談名言。清淨自居。我於彼前。現居士身",
    "X16n0318_006:0852b23": "而為說法。令其成就。",
    "X16n0318_006:0852b24": "通曰。博聞強識。不求住宦。居財大富。秉志廉貞。故",
    "X16n0318_006:0852c01": "名居士。龐蘊字道玄。衡陽人也。少悟塵勞。志求真",
    "X16n0318_006:0852c02": "諦。初謁石頭。問不與萬法為侶者。是甚麼人。頭以",
    "X16n0318_006:0852c03": "手掩其口。豁然有省。一日頭問曰。子見老僧以來。",
    "X16n0318_006:0852c04": "日用事作麼生。士曰。若問日用事。即無開口處。乃",
    "X16n0318_006:0852c05": "呈偈曰。日用事無別。唯吾自偶偕。頭頭非取捨。處",
    "X16n0318_006:0852c06": "處勿張乖。朱紫誰為號。丘山絕點埃。神通并妙用。",
    "X16n0318_006:0852c07": "運水及搬柴。頭然之曰。子以緇耶素耶。士曰。願從",
    "X16n0318_006:0852c08": "所慕。遂不剃染。後參馬祖。問曰。不與萬法為侶者。",
    "X16n0318_006:0852c09": "是甚麼人。祖曰。待汝一口吸盡西江水。即向汝道。",
    "X16n0318_006:0852c10": "士於言下頓領玄旨。乃留參承二載。有偈曰。有男",
    "X16n0318_006:0852c11": "不婚。有女不嫁。大家團欒頭。共說無生話。自爾機",
    "X16n0318_006:0852c12": "鋒迅捷。諸方嚮之。東土居士。當以龐翁為最。夫婦",
    "X16n0318_006:0852c13": "子女。俱登無上覺。即維摩金粟後身。廣演不二法",
    "X16n0318_006:0852c14": "門。亦無以遠過。",
    "X16n0318_006:0852c15": "若諸眾生。愛治國土剖斷邦邑。我於彼前。現宰官身",
    "X16n0318_006:0852c16": "而為說法。令其成就。",
    "X16n0318_006:0852c17": "通曰。如來以四事接引眾生。必與之同事。言易入。",
    "X16n0318_006:0852c18": "機易投。而宰官者。各負才枝。各持議論。非同類莫",
    "X16n0318_006:0852c19": "可與語。故世現宰官身者踵相屬也。趙清獻公忭。",
    "X16n0318_006:0852c20": "年四十餘。擯出聲色。係心宗教。會佛慧居衢之南",
    "X16n0318_006:0852c21": "禪。公日親之。慧不容措一詞。後典青州。政事之餘。",
    "X16n0318_006:0852c22": "多宴坐。忽大雷震驚。即契悟。作偈曰。默坐公堂虗",
    "X16n0318_006:0852c23": "隱几。心源不動湛如水。一聲霹靂頂門開。喚起從",
    "X16n0318_006:0852c24": "前自家底。慧聞笑曰。趙悅道撞彩耳。富鄭公弼。初",
    "X16n0318_006:0853a01": "於宗門未有所趨。公勉之。書曰。伏惟執事富貴如",
    "X16n0318_006:0853a02": "是之極。道德如是之盛。福壽康寧如是之備。退逸",
    "X16n0318_006:0853a03": "閒休如是之高。其所未甚留意者如來一大事因",
    "X16n0318_006:0853a04": "緣而已。能專誠求所證悟。則他日為門下賀也。鄭",
    "X16n0318_006:0853a05": "公因公警勵。不捨晝夜。方進此道。聞顒禪師主投",
    "X16n0318_006:0853a06": "子。往質所疑。會顒陞座。見其顧視如象王回旋。微",
    "X16n0318_006:0853a07": "有得。因執弟子禮。命侍者請為入室。顒見即曰。相",
    "X16n0318_006:0853a08": "公已入來。當弼猶在外。公聞。汗流浹背。即大悟。尋",
    "X16n0318_006:0853a09": "以偈寄圓照本曰。一見顒公悟入深。夤緣傳得老",
    "X16n0318_006:0853a10": "師心。東南謾說江山遠。日對靈光與妙音。此以宰",
    "X16n0318_006:0853a11": "官為宰官說法而得證者。足為世模楷矣。",
    "X16n0318_006:0853a12": "若諸眾生。愛諸數術。攝衛自居。我於彼前。現婆羅門",
    "X16n0318_006:0853a13": "身而為說法。令其成就。",
    "X16n0318_006:0853a14": "通曰。婆羅門。此云淨行。多崇奉外道。如事水火之",
    "X16n0318_006:0853a15": "類。即是數術。攝心衛生以自居者也。或曰。數術乃",
    "X16n0318_006:0853a16": "和合占相。推步盈虗之術。鳩摩羅什。故婆羅門種。",
    "X16n0318_006:0853a17": "推占禍福多奇中。其數術莫可枚舉。侍郎李浩。幼",
    "X16n0318_006:0853a18": "閱首楞嚴經。如遊舊國。後造明果投誠入室。應菴",
    "X16n0318_006:0853a19": "揕甚胸曰。侍郎死後向甚麼處去。公駭然汗下。菴",
    "X16n0318_006:0853a20": "喝出。公退參。不旬日。竟躋堂奧。以偈寄同參嚴康",
    "X16n0318_006:0853a21": "朝曰。門有孫臏舖。家存甘贄妻。夜眠還早起。誰悟",
    "X16n0318_006:0853a22": "復誰迷。菴見稱善。有鬻胭脂者。亦久參應菴。頗自",
    "X16n0318_006:0853a23": "負。公贈之偈曰。不塗紅粉自風流。往往禪徒到此",
    "X16n0318_006:0853a24": "休。透過古今圈樻後。却來這裡喫拳頭。觀李公所",
    "X16n0318_006:0853b01": "與遊。其以婆羅門得證者。固往往有之。寧獨一甘",
    "X16n0318_006:0853b02": "贄以淨行著也。",
    "X16n0318_006:0853b03": "若有男子。好學出家。持諸戒律。我於彼前。現比丘身",
    "X16n0318_006:0853b04": "而為說法。令其成就。",
    "X16n0318_006:0853b05": "通曰。僧伽大師。西域人也。嘗臥賀跋氏家。身忽長",
    "X16n0318_006:0853b06": "其床榻各三尺許。人莫不驚怪。次現十一面觀音",
    "X16n0318_006:0853b07": "形。其家倍加信重。遂捨宅而造寺焉。中宗遣使迎",
    "X16n0318_006:0853b08": "入內道場。尊為國師。嘗獨處一室。而頂上有一穴。",
    "X16n0318_006:0853b09": "恒以絮窒之。夜則去絮。香從頂穴中出。及曉。香還",
    "X16n0318_006:0853b10": "頂中。又以絮窒之。既坐化。送至臨淮。起墖供養。中",
    "X16n0318_006:0853b11": "宗問萬迴曰。僧伽大師何人耶。迴曰。是觀音化身",
    "X16n0318_006:0853b12": "也。法華經普門品云。應以比丘比丘尼等身得度",
    "X16n0318_006:0853b13": "者。即皆現之而為說法。此即是也。初師至長安。萬",
    "X16n0318_006:0853b14": "迴禮謁甚恭。師拍其背曰小子何故久留。可以行",
    "X16n0318_006:0853b15": "矣。師化不數月。迴亦卒。漸源在道吾為侍者。一日",
    "X16n0318_006:0853b16": "侍吾往檀越家弔慰。源拊棺曰。生耶死耶。吾曰。生",
    "X16n0318_006:0853b17": "也不道。死也不道。源曰。為甚麼不道。吾曰。不道不",
    "X16n0318_006:0853b18": "道。歸至中路。源曰。和尚今日須與某甲道。若不道。",
    "X16n0318_006:0853b19": "打和尚去也。吾曰。打即任打。道即不道。源便打。吾",
    "X16n0318_006:0853b20": "歸院曰。汝宜離此去。恐知事得知不便。源乃禮辭",
    "X16n0318_006:0853b21": "隱於村院。經三年後。忽聞童子念觀音經。至應以",
    "X16n0318_006:0853b22": "比丘身得度者。即現比丘身。忽然大省。遂焚香遙",
    "X16n0318_006:0853b23": "禮曰。信知先師遺言。終不虗發。自是我不會。却怨",
    "X16n0318_006:0853b24": "先師。乃造石霜設齋懺悔。即此一比丘句。便足解",
    "X16n0318_006:0853c01": "脫。觀音妙智力。固不可思議哉。",
    "X16n0318_006:0853c02": "若有女人。好學出家。持諸禁戒。我於彼前。現比丘尼",
    "X16n0318_006:0853c03": "身而為說法。令其成就。",
    "X16n0318_006:0853c04": "通曰。比丘戒律。凡二百五十。比丘尼禁戒凡五百。",
    "X16n0318_006:0853c05": "視比丘加詳。女性鮮高明。故必以禁為戒也。劉鐵",
    "X16n0318_006:0853c06": "磨到溈山。山云。老牸牛。汝來也。磨云。來日臺山大",
    "X16n0318_006:0853c07": "會齋。和尚還去麼。溈山故身臥。磨便出去。僧問風",
    "X16n0318_006:0853c08": "穴。溈山道老牸牛汝來也。意旨如何。穴云。白雲深",
    "X16n0318_006:0853c09": "處金龍躍。僧云。只如劉鐵磨道來日臺山大會齋",
    "X16n0318_006:0853c10": "和尚還去麼。意旨如何。穴曰。碧波心裏玉兔驚。僧",
    "X16n0318_006:0853c11": "云。溈山便作臥勢。意旨如何。穴曰。老倒疎慵無事",
    "X16n0318_006:0853c12": "日。閒眠高臥對青山。雪竇頌云。曾騎鐵馬入重城。",
    "X16n0318_006:0853c13": "敕下傳聞六國清。猶握金鞭問歸路。夜深誰共御",
    "X16n0318_006:0853c14": "街行。天童頌云。百戰功成老太平。優柔誰肯苦爭",
    "X16n0318_006:0853c15": "衡。玉鞭金馬閑終日。明月清風富一生。他比丘尼",
    "X16n0318_006:0853c16": "機緣語句甚夥。皆發明向上事。不能殫述。聊錄此",
    "X16n0318_006:0853c17": "以式。",
    "X16n0318_006:0853c18": "若有男子。樂持五戒。我於彼前。現優婆塞身而為說",
    "X16n0318_006:0853c19": "法。令其成就。",
    "X16n0318_006:0853c20": "通曰。五戒者。即戒殺盜婬妄語飲酒也。優婆塞。此",
    "X16n0318_006:0853c21": "云近事男。取其清淨能事比丘也。仙州山吳十三",
    "X16n0318_006:0853c22": "道人。每以己事扣諸禪德。及開善歸。乃結茅於其",
    "X16n0318_006:0853c23": "左。遂往給侍。紹興三月八日夜。適然啟悟。以偈呈",
    "X16n0318_006:0853c24": "善曰。元來無縫罅。觸著便光輝。既是千金寶。何須",
    "X16n0318_006:0854a01": "彈雀兒。善答偈曰。啐地折時真慶快。死生凡聖盡",
    "X16n0318_006:0854a02": "平沉。仙州山下呵呵笑。不負相期夙昔心。即此優",
    "X16n0318_006:0854a03": "婆塞。亦能解脫。",
    "X16n0318_006:0854a04": "若有女子。五戒自居。我於彼前。現優婆夷身而為說",
    "X16n0318_006:0854a05": "法。令其成就。",
    "X16n0318_006:0854a06": "通曰。優婆夷。此云近事女。取其清淨能事比丘尼",
    "X16n0318_006:0854a07": "也。俞道婆。金陵人。市油餈為業。隨眾參問瑯琊起。",
    "X16n0318_006:0854a08": "起以臨濟無位真人語示之。一日聞丐者唱蓮華",
    "X16n0318_006:0854a09": "樂云。不因柳毅傳書信。何緣得到洞底湖。忽大悟。",
    "X16n0318_006:0854a10": "以餈盤投地。夫旁睨曰。汝顛耶。婆掌云。非汝境界。",
    "X16n0318_006:0854a11": "往見起。起望之。知其造詣。問那箇是無位真人。婆",
    "X16n0318_006:0854a12": "曰。有一無位真人。六臂三頭努力嗔。一劈華山分",
    "X16n0318_006:0854a13": "兩路。萬年流水不知春。由是名著。嘗頌馬祖不安",
    "X16n0318_006:0854a14": "因緣曰。日面月面。虗空閃電。雖然坐斷天下衲僧",
    "X16n0318_006:0854a15": "舌頭。分明祗道得一半。何意優婆夷說法乃爾。毋",
    "X16n0318_006:0854a16": "乃千百億化身耶。",
    "X16n0318_006:0854a17": "若有女人。內政立身。以修家國。我於彼前。現女主身",
    "X16n0318_006:0854a18": "及國夫人命婦大家而為說法。令其成就。",
    "X16n0318_006:0854a19": "通曰。內政立身。以修家國。蘋蘩藻芷。以供祭祀。即",
    "X16n0318_006:0854a20": "此莫非佛事。誌公曰。京都鄴都浩浩。還是菩提大",
    "X16n0318_006:0854a21": "道。又曰。大道祗在目前。要且目前難睹。欲識大道",
    "X16n0318_006:0854a22": "真體。不離聲色言語。道之近也若是。豈以女人而",
    "X16n0318_006:0854a23": "不備哉。閩帥夫人崔氏奉道。自稱練師。遣使送衣",
    "X16n0318_006:0854a24": "服至長慶曰。練師令就大師請回信。慶曰。傳語練",
    "X16n0318_006:0854b01": "師領取回信。須臾。使却來師前唱喏便回。明日慶",
    "X16n0318_006:0854b02": "入府。練師曰。昨日謝大師回信。慶曰。却請昨日回",
    "X16n0318_006:0854b03": "信看。練師展兩手。帥問慶曰練師適來呈信。還愜",
    "X16n0318_006:0854b04": "大師意否。慶云。猶較些子。帥曰。未審大師意旨如",
    "X16n0318_006:0854b05": "何。慶良久。帥曰。不可思議。大師佛法深遠。此段公",
    "X16n0318_006:0854b06": "案。大似維摩不二法門。秦國夫人計氏法真。自寡",
    "X16n0318_006:0854b07": "處。屏去紛華。常蔬食。習有為法。因大慧遣謙侍者",
    "X16n0318_006:0854b08": "致問其子魏公。公留謙。以祖道誘之。真一日問謙",
    "X16n0318_006:0854b09": "曰。徑山和尚。尋常如何為人。謙曰。和尚秪教人看",
    "X16n0318_006:0854b10": "狗子無佛性。及竹篦子話。只是不得下語。不得思",
    "X16n0318_006:0854b11": "量。不得向舉起處會。不得向開口處承當。狗子還",
    "X16n0318_006:0854b12": "有佛性也無。無。秪恁麼教人看。真遂諦信。於是夜",
    "X16n0318_006:0854b13": "坐。力究前話。忽爾洞然無滯。謙辭歸。真親書入道",
    "X16n0318_006:0854b14": "槩略作數偈呈慧。其末曰。逐日看經文。如逢舊識",
    "X16n0318_006:0854b15": "人。莫言頻有礙。一舉一回新。他命婦大家得證者",
    "X16n0318_006:0854b16": "不少。孰非大士默為之加被。令其有所成乎。",
    "X16n0318_006:0854b17": "若有眾生。不壞男根。我於彼前。現童男身而為說法。",
    "X16n0318_006:0854b18": "令其成就。",
    "X16n0318_006:0854b19": "通曰。韋陀尊者。十世童真。善財童子。自南詢返。度",
    "X16n0318_006:0854b20": "八九十歲。亦以童子名。以其男根未壞故也。佛日",
    "X16n0318_006:0854b21": "本空。初遊天台。曰如有人奪得我機者。即吾師矣。",
    "X16n0318_006:0854b22": "尋謁雲居。問曰。二龍爭珠。誰是得者。居曰。卸却業",
    "X16n0318_006:0854b23": "身來。與子相見。空曰。業身已卸。居曰。珠在甚麼處。",
    "X16n0318_006:0854b24": "空無對。遂投誠入室。年始十三。後四年參夾山。纔",
    "X16n0318_006:0854c01": "入門。見維那。那曰。此間不著後生。空曰。某甲不求",
    "X16n0318_006:0854c02": "桂塔。暫來禮謁和尚。維那白夾山。山許相見。空未",
    "X16n0318_006:0854c03": "陞階。山便問甚麼處來。空曰。雲居來。山曰。即今在",
    "X16n0318_006:0854c04": "甚麼處。空曰。在夾山頂[寧*頁]上。山曰。老僧行年在坎。",
    "X16n0318_006:0854c05": "五鬼臨身。空礙上堦。山曰。三道寶堦。從何而上。空",
    "X16n0318_006:0854c06": "曰。三道寶堦。曲為今時。向上一路。請師真指。山便",
    "X16n0318_006:0854c07": "揖。空乃上堦禮拜。山問闍黎與甚麼人同行。曰木",
    "X16n0318_006:0854c08": "上座。山曰。何不來相看老僧。曰和尚看他有分。山",
    "X16n0318_006:0854c09": "曰在甚處。曰在堂中。山便同下到堂中。空遂取拄",
    "X16n0318_006:0854c10": "杖擲在山面前。山曰。莫是天台得否。曰非五嶽之",
    "X16n0318_006:0854c11": "所生。山曰。莫是須彌得否。曰月宮亦不逢。山曰恁",
    "X16n0318_006:0854c12": "麼則從人得也。空曰。自己尚是冤家。從人得堪作",
    "X16n0318_006:0854c13": "甚麼。山曰冷灰裏有一粒豆瀑。乃喚維那。明窗下",
    "X16n0318_006:0854c14": "安排著。空曰。未審明窗還解語也無。山曰。待明窗",
    "X16n0318_006:0854c15": "解語即向汝道。夾山來日上堂。問昨日新到在甚",
    "X16n0318_006:0854c16": "麼處。空出應諾。山曰。子未到雲居以前。在甚麼處。",
    "X16n0318_006:0854c17": "曰天台國清。山曰。吾聞天台。有潺潺之瀑。淥淥之",
    "X16n0318_006:0854c18": "波。謝子遠來。此意如何。曰久居巖谷不拄松蘿。山",
    "X16n0318_006:0854c19": "曰。此猶是春意。秋意作麼生。空良久。山曰。看君秪",
    "X16n0318_006:0854c20": "是撐船漢。終歸不是弄潮人。來日普請。維那令空",
    "X16n0318_006:0854c21": "送茶。空曰。某甲為佛法來。不為送茶來。那曰。奉和",
    "X16n0318_006:0854c22": "尚處分。空曰。和尚尊命即得。乃將茶去作務處。搖",
    "X16n0318_006:0854c23": "茶甌作聲。山回顧。空曰。釅茶三五碗。意在钁頭邊。",
    "X16n0318_006:0854c24": "山曰。瓶有傾茶勢。籃中幾個甌。空曰。瓶有傾茶勢。",
    "X16n0318_006:0855a01": "籃中無一甌。便行茶。眾皆舉目。空曰。大眾鶴望。請",
    "X16n0318_006:0855a02": "師一言。山曰。路逢死蛇莫打殺。無底籃子盛將歸。",
    "X16n0318_006:0855a03": "空曰。手執夜明符。幾個知天曉。山曰。大眾。有人也。",
    "X16n0318_006:0855a04": "歸去來。歸去來。遂罷普請歸院。眾皆嘆仰。夫童子",
    "X16n0318_006:0855a05": "得悟者有矣。如佛日與夾山敲唱。更奇。",
    "X16n0318_006:0855a06": "若有處女。愛樂處身。不求侵暴。我於彼前。現童女身",
    "X16n0318_006:0855a07": "而為說法。令其成就。",
    "X16n0318_006:0855a08": "通曰。造物之為婬禁者數矣。以從不淨。不淨非可",
    "X16n0318_006:0855a09": "樂也。為人侵暴。侵慕非可樂也。為樂幾何。而憔悴",
    "X16n0318_006:0855a10": "亦復不少。矧復造生死業果。無休息時哉。龐居士",
    "X16n0318_006:0855a11": "女靈照。貞節越俗。標格於人。常鬻竹漉籬以供朝",
    "X16n0318_006:0855a12": "夕。士坐次。問照曰。古人道。明明百草頭。明明祖師",
    "X16n0318_006:0855a13": "意。如何會。照曰。老老大大。作這箇語話。士曰。你作",
    "X16n0318_006:0855a14": "麼生。照曰。明明百草頭。明明祖師意。士乃笑。一日",
    "X16n0318_006:0855a15": "士因下橋喫撲。照見。亦去爺邊臥。士曰。你作甚麼。",
    "X16n0318_006:0855a16": "照曰。見爺倒地。某甲相扶。丹霞訪居士。見照洗菜",
    "X16n0318_006:0855a17": "次。霞曰。居士在否。照放下菜籃。斂手而立。霞又問",
    "X16n0318_006:0855a18": "居士在否。照提籃便行。霞遂回。須臾居士歸。照舉",
    "X16n0318_006:0855a19": "前話。士曰。丹霞在麼。照曰。去也。士曰。赤土塗牛嬭。",
    "X16n0318_006:0855a20": "士將入滅。謂照曰。視日早晚。及午以報。照遽報日",
    "X16n0318_006:0855a21": "已中矣。而有蝕也。士出戶視之。照即登父座。合掌",
    "X16n0318_006:0855a22": "坐亡。士笑曰。我女鋒捷矣。士更延七日而化。世傳",
    "X16n0318_006:0855a23": "靈照為古佛化身。其亡也。即於某世界證如來果。",
    "X16n0318_006:0855a24": "與龍女無異。是皆不可思議云。",
    "X16n0318_006:0855b01": "若有諸天。樂出天倫。我現天身而為說法。令其成就。",
    "X16n0318_006:0855b02": "通曰。自帝釋而上諸天主。皆初地菩薩化身。所以",
    "X16n0318_006:0855b03": "化導諸天者也。故不言出。諸天正樂。鮮精進心。必",
    "X16n0318_006:0855b04": "生人間。空其五濁。方能證果。故樂人脩人。亦不言",
    "X16n0318_006:0855b05": "出。惟天龍八部。必脫其倫。而後有所成就。若分身",
    "X16n0318_006:0855b06": "應化。不在此例。時維摩詰室。有一天女。見諸天人。",
    "X16n0318_006:0855b07": "聞所說法。便現其身。即以天華散諸菩薩大弟子",
    "X16n0318_006:0855b08": "上。華至諸菩薩即皆墮落。至大弟子。便著不墮。一",
    "X16n0318_006:0855b09": "切弟子。神力去華。不能令去。時天問舍利弗。何故",
    "X16n0318_006:0855b10": "去華。答曰。此華不如法。是以去之。天曰。勿謂此華",
    "X16n0318_006:0855b11": "不如法。所以者何。是華無所分別。仁者自生分別",
    "X16n0318_006:0855b12": "想爾。若於佛法出家。有所分別。為不如法。若無所",
    "X16n0318_006:0855b13": "分別。是則如法。觀諸菩薩華不著者。已斷一切分",
    "X16n0318_006:0855b14": "別想故。譬如人畏時。非人得其便。如是弟子畏生",
    "X16n0318_006:0855b15": "死故。色聲香味觸得其便也。已離畏者。一切五欲",
    "X16n0318_006:0855b16": "無能為也。結習未盡。華著身耳。結習盡者。華不著",
    "X16n0318_006:0855b17": "也。舍利弗言。天止此室。其已久如。答曰。我止此室。",
    "X16n0318_006:0855b18": "如耆年解脫。舍利弗言。止此久耶。天曰。耆年解脫。",
    "X16n0318_006:0855b19": "亦何如久。舍利弗默然不答。天曰。如何耆舊大智",
    "X16n0318_006:0855b20": "而默。答曰。解脫者無所言說。故吾於是不知所云。",
    "X16n0318_006:0855b21": "天曰。言說文字。皆解脫相。所以者何。解脫者。不內",
    "X16n0318_006:0855b22": "不外。不在兩間。文字亦不內不外。不在兩間。是故",
    "X16n0318_006:0855b23": "舍利弗。無離文字說解脫也。所以有何。一切諸法。",
    "X16n0318_006:0855b24": "是解脫相。舍利弗言。不復以離婬怒癡為解脫乎。",
    "X16n0318_006:0855c01": "天曰。佛為增上慢人說離婬怒癡為解脫耳。若無",
    "X16n0318_006:0855c02": "增上慢者。佛說婬怒癡性即是解脫。舍利弗言。善",
    "X16n0318_006:0855c03": "哉善哉。天女。汝何所得。以何為證。辯乃如是。天曰。",
    "X16n0318_006:0855c04": "我無得無證。故辯如是。所以者何。有得有證者。則",
    "X16n0318_006:0855c05": "於佛法。為增上慢。舍利弗問天。汝於三乘。為何志",
    "X16n0318_006:0855c06": "求。天曰。以聲聞法化眾生故。我為聲聞。以因緣法",
    "X16n0318_006:0855c07": "化眾生故。我為辟支佛。以大悲法化眾生故。我為",
    "X16n0318_006:0855c08": "大乘。舍利弗。如人入瞻蔔林。唯齅瞻蔔。不齅餘香。",
    "X16n0318_006:0855c09": "如是。若入此室。但聞佛功德之香。不樂聞聲聞辟",
    "X16n0318_006:0855c10": "支佛功德香也。爾時維摩詰語舍利弗。是天女已",
    "X16n0318_006:0855c11": "曾供養九十二億諸佛。已能游戲菩薩神通。所願",
    "X16n0318_006:0855c12": "具足。得無生忍。住不退轉。以本願故。隨意能現。教",
    "X16n0318_006:0855c13": "化眾生。是即觀音也耶。非觀音也耶。",
    "X16n0318_006:0855c14": "若有諸龍。樂出龍倫。我現龍身而為說法。令其成就。",
    "X16n0318_006:0855c15": "通曰。龍神物也。最知尊敬三寶。故龍宮海藏。佛法",
    "X16n0318_006:0855c16": "充積。其聞法而得解脫者亦易。如法華經文殊菩",
    "X16n0318_006:0855c17": "薩所化龍女。時舍利弗語龍女言。汝謂不久得無",
    "X16n0318_006:0855c18": "上道。是事難信。所以者何。女身垢穢。非是法器。云",
    "X16n0318_006:0855c19": "何能得無上菩提。佛道懸曠。經無量劫。勤苦積行。",
    "X16n0318_006:0855c20": "具脩諸度。然後乃成。又女人身。猶有五障。一者不",
    "X16n0318_006:0855c21": "得作梵天王。二者帝釋。三者魔王。四者轉輪聖王。",
    "X16n0318_006:0855c22": "五者佛身。云何女身速得成佛。爾時龍女有一寶",
    "X16n0318_006:0855c23": "珠。價值三千大千世界。持以上佛。佛即受之。龍女",
    "X16n0318_006:0855c24": "謂智積菩薩尊者舍利弗言。我獻寶珠。世尊納受。",
    "X16n0318_006:0856a01": "是事疾否。答言甚疾。女言以汝神力。觀我成佛。復",
    "X16n0318_006:0856a02": "速於此。當時眾會。皆見龍女忽然之間。變成男子。",
    "X16n0318_006:0856a03": "具菩薩行。即往南方無垢世界。坐寶蓮華。成等正",
    "X16n0318_006:0856a04": "覺。三十二相。八十種好。普為十方一切眾生演說",
    "X16n0318_006:0856a05": "妙法。爾時娑婆世界菩薩聲聞天龍八部人與非",
    "X16n0318_006:0856a06": "人。皆遙見彼龍女成佛。是文殊所為說法成就者。",
    "X16n0318_006:0856a07": "安知觀音之所成就不爾爾耶。",
    "X16n0318_006:0856a08": "若有藥叉。樂度本倫。我於彼前。現藥叉身而為說法。",
    "X16n0318_006:0856a09": "令其成就。",
    "X16n0318_006:0856a10": "通曰。藥叉此云輕捷。又云伺察。以守護天門城池",
    "X16n0318_006:0856a11": "故。釋清虗。誦金剛般若。三業偕齊。嘗於山林持誦。",
    "X16n0318_006:0856a12": "有七鹿馴擾之祥。時於少林坐夏。山頂一佛室。人",
    "X16n0318_006:0856a13": "無敢到者。云鬼神宅焉。嘗有律師恃其戒行。夜往",
    "X16n0318_006:0856a14": "念律。見一巨人以矛刺之。狼狽下山。逡巡氣絕。又",
    "X16n0318_006:0856a15": "持火頭金剛呪僧。時所宗重。眾謂曰。君呪力無雙。",
    "X16n0318_006:0856a16": "能宿彼否。曰斯焉足懼。於是賷香火入坐持呪。俄",
    "X16n0318_006:0856a17": "而神出。以手掔足。投之澗下。七日不語。精神昏倒。",
    "X16n0318_006:0856a18": "虗聞之曰。下趣鬼物敢爾。即往彼。如常誦經。夜聞",
    "X16n0318_006:0856a19": "空中似有聲甚厲。即念十一面觀音呪。又聞堂中",
    "X16n0318_006:0856a20": "似有兩牛鬬。佛像皆振。呪既亡效。還持本經。一契",
    "X16n0318_006:0856a21": "帖然相似。影響皆絕。自是居者無患。豈亦聞四句",
    "X16n0318_006:0856a22": "偈而速得解脫耶。僧問道吾真。如何是真如體。曰",
    "X16n0318_006:0856a23": "夜叉屈膝眼睛黑。問如何是真如用。曰金剛杵打",
    "X16n0318_006:0856a24": "鐵山摧。即所引金剛夜叉。亦足發明向上事。安往",
    "X16n0318_006:0856b01": "而非真如哉。",
    "X16n0318_006:0856b02": "若乾闕婆。樂脫其倫。我於彼前。現乾闥婆身而為說",
    "X16n0318_006:0856b03": "法。令其成就。",
    "X16n0318_006:0856b04": "通曰。乾闥婆。此云尋香。帝釋樂神也。世尊因乾闥",
    "X16n0318_006:0856b05": "婆王獻樂。其時山川大地。盡作琴聲。迦葉起作舞。",
    "X16n0318_006:0856b06": "王問迦葉。豈不是阿羅漢。諸漏已盡。何更有餘習。",
    "X16n0318_006:0856b07": "佛曰。實無餘習。莫謗法也。王又撫琴三遍。迦葉亦",
    "X16n0318_006:0856b08": "三度作舞。王曰。迦葉作舞。莫不是。佛曰。實不曾作",
    "X16n0318_006:0856b09": "舞。王曰。世尊何得妄語。佛曰。不妄語。汝撫琴。山河",
    "X16n0318_006:0856b10": "大地木石盡作琴聲。豈不是。王曰是。佛曰。迦葉亦",
    "X16n0318_006:0856b11": "復如是。所以實不曾作舞。王乃信受。古德頌曰。輕",
    "X16n0318_006:0856b12": "輕撥動一條絃。聲振三千與大千。賴有飲光知此",
    "X16n0318_006:0856b13": "意。肯將羅袖惹春煙。玄沙問僧。乾闥婆城。汝作麼",
    "X16n0318_006:0856b14": "生會。曰如夢如幻。法眼別敲物示之。此二則公案",
    "X16n0318_006:0856b15": "盛行。乾闥婆尚在說法。",
    "X16n0318_006:0856b16": "若阿脩羅。樂脫其倫。我於彼前。現阿脩羅身而為說",
    "X16n0318_006:0856b17": "法。令其成就。",
    "X16n0318_006:0856b18": "通曰。阿脩羅。此云非天。又云無酒。嗔不飲酒故。又",
    "X16n0318_006:0856b19": "云無端正。以女美而男醜故。臨濟云。你道佛有六",
    "X16n0318_006:0856b20": "通。是不可思議。一切諸天神仙阿脩羅大力鬼。亦",
    "X16n0318_006:0856b21": "有神通。應是佛否。道流莫錯。秪如阿脩羅與天帝",
    "X16n0318_006:0856b22": "釋戰。戰敗。領八萬四千眷屬。入藕絲孔中藏。莫是",
    "X16n0318_006:0856b23": "聖否。如山僧所舉。皆是業通依通。夫如佛六通者。",
    "X16n0318_006:0856b24": "入色界不被色惑。入聲界不被聲惑。入香界不被",
    "X16n0318_006:0856c01": "香惑。入味界不被味惑。入觸界不被獨惑。入法界",
    "X16n0318_006:0856c02": "不被法惑。所以達六種色聲香味觸法。皆是空相。",
    "X16n0318_006:0856c03": "不能繫縛。此無依道人。雖是五陰漏質。便是地行",
    "X16n0318_006:0856c04": "神通。使阿脩羅聞此法。將回向六通。而不自恃其",
    "X16n0318_006:0856c05": "依通矣。何不可解脫之有。",
    "X16n0318_006:0856c06": "補云。若迦樓那。樂脫其倫。我於彼前。現迦樓那身而",
    "X16n0318_006:0856c07": "為說法。令其成就。",
    "X16n0318_006:0856c08": "通曰。準法華經譯者。辟支佛雖含獨覺緣覺二意。",
    "X16n0318_006:0856c09": "其為辟支則一也。此經於獨覺緣覺分為二。遂闕",
    "X16n0318_006:0856c10": "迦樓那一種。於普門品不符。今僭補出。迦樓那。此",
    "X16n0318_006:0856c11": "云金翅鳥。翅作金色。張之直三百三十六萬里。觀",
    "X16n0318_006:0856c12": "海之龍命將盡者。以翅擘海。取而食之。初舍利弗",
    "X16n0318_006:0856c13": "創給孤獨園時。與牢度差鬬勝。差現獰龍欲傷弗。",
    "X16n0318_006:0856c14": "弗現妙翅鳥。攫裂食之。後僧問興陽剖云。娑竭出",
    "X16n0318_006:0856c15": "海乾坤盡。覿面相呈事若何。剖云。妙翅鳥王當宇",
    "X16n0318_006:0856c16": "宙。箇中誰是出頭人。僧云。忽遇出頭時。又作麼生。",
    "X16n0318_006:0856c17": "剖云。似鶻捉鳩君不覺。御樓前驗始知真。僧云。恁",
    "X16n0318_006:0856c18": "麼則叉手當胸。退身三步。剖云。須彌座下烏龜子。",
    "X16n0318_006:0856c19": "莫待重教點額痕。天童頌云。絲綸降。號令分。寰中",
    "X16n0318_006:0856c20": "天子。塞外將軍。不待雷驚出蟄。那知風遏行雲。機",
    "X16n0318_006:0856c21": "底聯綿兮。自有金針玉線。印前恢廓兮。元無鳥篆",
    "X16n0318_006:0856c22": "蟲文。此以金翅鳥發明向上事。即無與敵者。故金",
    "X16n0318_006:0856c23": "翅鳥當為說法第一。",
    "X16n0318_006:0856c24": "若緊那羅。樂脫其倫。我於彼前。現緊那羅身而為說",
    "X16n0318_006:0857a01": "法。令其成就。",
    "X16n0318_006:0857a02": "通曰。緊那羅。此云疑人。以其人身而角。見者疑之。",
    "X16n0318_006:0857a03": "天帝法樂之神也。乾闥婆奏世間之樂。緊那羅奏",
    "X16n0318_006:0857a04": "出世間之樂。倚身奏四諦十二因緣六波羅蜜之",
    "X16n0318_006:0857a05": "法。非俗樂可比。今少林寺伽藍曾現神力。兩足跨",
    "X16n0318_006:0857a06": "太少二室山。執杖而擊賊。賊驚潰。不敢入寺。寺僧",
    "X16n0318_006:0857a07": "以此故。多習拳棒。每調征討。但誦緊那羅王菩薩",
    "X16n0318_006:0857a08": "名號。恃此以無恐。往往克敵。或云即觀音菩薩化",
    "X16n0318_006:0857a09": "身也。風穴在南院作園頭。一日南院到園。問曰。南",
    "X16n0318_006:0857a10": "方一棒作麼生商量。穴曰。作奇特商量。良久。穴却",
    "X16n0318_006:0857a11": "問和尚此間作麼生商量。南院拈棒云。棒下無生",
    "X16n0318_006:0857a12": "忍。臨機不見師。穴於是豁然大悟。臨濟棒法。少有",
    "X16n0318_006:0857a13": "傳者。而緊那羅棒法。至今商量未已。有以異乎。無",
    "X16n0318_006:0857a14": "以異乎。",
    "X16n0318_006:0857a15": "若摩呼羅伽。樂脫其倫。我於彼前。現摩呼羅伽身而",
    "X16n0318_006:0857a16": "為說法。令其成就。",
    "X16n0318_006:0857a17": "通曰。摩呼羅伽。此云大蟒而腹行者。亦云守護伽",
    "X16n0318_006:0857a18": "藍地龍也。十三祖迦毗摩羅尊者。山行數里。逢一",
    "X16n0318_006:0857a19": "大蟒。祖直前不顧。盤繞祖身。祖因與授三皈依。蠎",
    "X16n0318_006:0857a20": "聽訖而去。祖至石窟。一老人素服而出。合掌問訊。",
    "X16n0318_006:0857a21": "祖曰。汝何所止。答曰。我昔常為比丘。多樂寂靜。有",
    "X16n0318_006:0857a22": "初學數來請益。而我煩於應答。起嗔恨想。命終墮",
    "X16n0318_006:0857a23": "為蟒身。住是窟中。今已千載。適遇尊者。獲聞戒法。",
    "X16n0318_006:0857a24": "故為謝耳。祖問曰。此山更有何人居止。曰此去十",
    "X16n0318_006:0857b01": "里。有大樹蔭覆五百大龍。其樹王名龍樹。常為龍",
    "X16n0318_006:0857b02": "眾說法。我亦聽受耳。祖遂詣彼。龍樹出迎。曰深山",
    "X16n0318_006:0857b03": "孤寂。龍蟒所居。大德至尊。何枉神足。祖曰。吾非至",
    "X16n0318_006:0857b04": "尊。來訪賢者。龍樹默念曰。此師得決定性明道眼",
    "X16n0318_006:0857b05": "否。是大聖繼真乘否。祖曰。汝雖心語。我已意知。但",
    "X16n0318_006:0857b06": "辦出家。何慮吾之不聖。龍樹聞已悔謝。祖即與度",
    "X16n0318_006:0857b07": "脫。及五百龍眾。俱授具戒。傳法偈曰。非隱非顯法。",
    "X16n0318_006:0857b08": "說是真實際。悟此隱顯法。非愚亦非智。唯其非愚",
    "X16n0318_006:0857b09": "非智。故龍蟒亦可度脫也。",
    "X16n0318_006:0857b10": "若諸眾生。樂人修人。我現人身而為說法。令其成就。",
    "X16n0318_006:0857b11": "通曰。如前人王宰官長者居士四眾等。孰非人乎。",
    "X16n0318_006:0857b12": "而又有樂修人類者。蓋指士農工商。無意三乘者",
    "X16n0318_006:0857b13": "而言。彼其佛性具足。蓋終日說法而不自知也。盤",
    "X16n0318_006:0857b14": "山積禪師。因於市肆行。見一客買猪肉語屠家曰。",
    "X16n0318_006:0857b15": "精底割一斤來。屠家放下刀。叉手曰。長史。那箇不",
    "X16n0318_006:0857b16": "是精底。師於此有省。又一日出門。見人舁喪。歌郎",
    "X16n0318_006:0857b17": "振鈴云。紅輪決定沉西去。未委魂靈往那方。幕下",
    "X16n0318_006:0857b18": "孝子哭曰哀哀。師忽身心踴躍。歸舉似馬祖。祖印",
    "X16n0318_006:0857b19": "可之。寶壽和尚。在先寶壽為供養主。壽問父母未",
    "X16n0318_006:0857b20": "生前。還我本來面目來。師立至夜深。下語不契。翌",
    "X16n0318_006:0857b21": "日辭去。壽曰。汝何往。師曰。昨日蒙和尚設問。某甲",
    "X16n0318_006:0857b22": "不契。往南方參知識去。壽曰。南方禁夏不禁冬。我",
    "X16n0318_006:0857b23": "此間禁冬不禁夏。汝且作街坊過夏。若是佛法。闤",
    "X16n0318_006:0857b24": "闠之中。浩浩紅塵。常說正法。師不敢違。一日街頭",
    "X16n0318_006:0857c01": "見兩人交爭。揮一拳曰。你得恁麼無面目。師當下",
    "X16n0318_006:0857c02": "大悟。走見寶壽。未及出語。壽便曰。汝會也。不用說。",
    "X16n0318_006:0857c03": "師便禮拜。即此二則。但現人身。即能說法。豈必大",
    "X16n0318_006:0857c04": "士所現而後有所成就哉。",
    "X16n0318_006:0857c05": "若諸非人。有形無形。有想無想。樂度其倫。我於彼前。",
    "X16n0318_006:0857c06": "皆現其身而為說法。令其成就。",
    "X16n0318_006:0857c07": "通曰。天龍曰出。天能厭樂。龍能怖苦。自有出身之",
    "X16n0318_006:0857c08": "路。最易度者也。乾闥婆等曰脫。業報所縛。最難解",
    "X16n0318_006:0857c09": "脫。非人藥叉曰度。已沉幽苦。如沒大海。必須筏度。",
    "X16n0318_006:0857c10": "均名度脫。其中難易不等如此。無形有想者。神鬼",
    "X16n0318_006:0857c11": "精靈是也。有形無想者。土木金石是也。瑜珈燄口",
    "X16n0318_006:0857c12": "焦面鬼王。即觀音大士所化。嵩岳破竈墮和尚。言",
    "X16n0318_006:0857c13": "行叵測。山塢有廟甚靈。殿中唯安一竈。遠近祭祀",
    "X16n0318_006:0857c14": "不輟。師一日領侍僧入廟。以杖敲竈三下。曰咄。此",
    "X16n0318_006:0857c15": "竈只是泥瓦和成。聖從何來。靈從何起。恁麼烹宰",
    "X16n0318_006:0857c16": "物命。又打三下。竈乃傾破墮落。須臾有一人青衣",
    "X16n0318_006:0857c17": "峩冠。設拜師前。師曰。是甚麼人。曰我本此廟竈神。",
    "X16n0318_006:0857c18": "久受業報。今日。蒙師說無生。法得脫此處。生在天",
    "X16n0318_006:0857c19": "中。特來致謝。師曰。是汝本有之性。非吾彊言。神再",
    "X16n0318_006:0857c20": "禮而沒。少選侍僧問曰。某等久侍和尚。不蒙示誨。",
    "X16n0318_006:0857c21": "竈神得甚麼徑旨。便得生天。師曰。我只向伊道是",
    "X16n0318_006:0857c22": "泥瓦和成。別也無道理為伊。待僧無言。師曰會麼。",
    "X16n0318_006:0857c23": "僧曰不會。師曰。本有之性。為甚麼不會。侍僧等乃",
    "X16n0318_006:0857c24": "禮拜。師曰。墮也墮也。破也破也。後義豐禪師舉似",
    "X16n0318_006:0858a01": "安國師。安嘆曰。此子會盡物我一如。可謂如朗月",
    "X16n0318_006:0858a02": "處空。無不見者。難伊搆語脉。豐問曰。未審甚麼人",
    "X16n0318_006:0858a03": "搆得他語脉。安曰。不知者。時號為破竈墮。不知何",
    "X16n0318_006:0858a04": "許人。毋亦觀音之所現耶。",
    "X16n0318_006:0858a05": "是名妙淨三十二應入國土身。皆以三昧聞熏聞修",
    "X16n0318_006:0858a06": "無作妙力。自在成就。",
    "X16n0318_006:0858a07": "合論曰。所云無作妙力自在成就者。雜華所稱普",
    "X16n0318_006:0858a08": "賢對現色身。法華所稱一切色身三昧也。蓋其冥",
    "X16n0318_006:0858a09": "熏法界。慈善根力。不動真際。應迹十方者也。以聖",
    "X16n0318_006:0858a10": "行慈悲。應空機。則執持糞器。狀若所畏。以天行慈",
    "X16n0318_006:0858a11": "悲應中機。則如駛馬見鞭影。行大直道。無所畏留。",
    "X16n0318_006:0858a12": "故以梵行慈悲應假機。則踞師子床。寶几承足。商",
    "X16n0318_006:0858a13": "估賈人。乃徧他國。出入息利。無所不有。是三種機。",
    "X16n0318_006:0858a14": "空假中。自言令諸眾生見如是事。此法華色身三",
    "X16n0318_006:0858a15": "昧也。如來神用十方。隨根對現。以大慈悲願力。不",
    "X16n0318_006:0858a16": "捨眾生。故能一念徧周而無作者。如十一地所利",
    "X16n0318_006:0858a17": "眾生。等同法界。隨根隨時。對現色身。不為而用。不",
    "X16n0318_006:0858a18": "作而應。以普光明智。不屬方所。同眾生心。任物現",
    "X16n0318_006:0858a19": "形。無往來故。此雜華對現色身也。此隨緣示現。皆",
    "X16n0318_006:0858a20": "即如幻。故以如幻三昧。聞熏聞脩。自在成就。臨濟",
    "X16n0318_006:0858a21": "云。山僧所說。只是道流現今目前孤明歷歷地聽",
    "X16n0318_006:0858a22": "法者。此人處處不滯。通徹十方三界自在。入一切",
    "X16n0318_006:0858a23": "差別境。不能回換。一剎那間。透入法界。逢佛說佛。",
    "X16n0318_006:0858a24": "逢祖說祖。逢羅漢說羅漢。逢餓鬼說餓鬼。向一切",
    "X16n0318_006:0858b01": "處遊履國土。教化眾生。未甞離一念。隨處清淨。光",
    "X16n0318_006:0858b02": "透十方。萬法一如。道流。大丈夫兒。今日方知本來",
    "X16n0318_006:0858b03": "無事。只為你信不及。念念馳求。捨頭覓頭。自不能",
    "X16n0318_006:0858b04": "歇。此臨濟說法。得觀音正法眼。若信得本來無事。",
    "X16n0318_006:0858b05": "則三十二應無作妙力。即得現前。",
    "X16n0318_006:0858b06": "世尊。我復以此聞熏聞脩金剛三昧無作妙力。與諸",
    "X16n0318_006:0858b07": "十方三世六道一切眾生同悲仰故。令諸眾生於我",
    "X16n0318_006:0858b08": "身心。獲十四種無畏功德。",
    "X16n0318_006:0858b09": "通曰。慈必言力。力足泛應。故名大慈。悲必言仰。答",
    "X16n0318_006:0858b10": "其仰望。故名大悲。眾生所畏。畏生死也。吾以不生",
    "X16n0318_006:0858b11": "不滅無作妙力而濟度之。俾登彼岸。其功德可勝",
    "X16n0318_006:0858b12": "道哉。維摩經文殊師利又問生死有畏。菩薩當何",
    "X16n0318_006:0858b13": "所依。維摩詰言。菩薩於生死畏中。當依如來功德",
    "X16n0318_006:0858b14": "之力。文殊師利又問。菩薩欲依如來功德之力。當",
    "X16n0318_006:0858b15": "於何住。答曰。菩薩欲依如來功德之力。當住度脫",
    "X16n0318_006:0858b16": "一切眾生。又休舍優婆夷。自說得菩薩安隱幢。以",
    "X16n0318_006:0858b17": "眾生未離生死。菩薩不自取安隱故。若能入生死",
    "X16n0318_006:0858b18": "教化眾生。達生死及眾生而能教化者。總涅槃行。",
    "X16n0318_006:0858b19": "無出無沒。方名離憂安隱幢。故聞熏聞脩。以此自",
    "X16n0318_006:0858b20": "度。亦以此度人。更為安隱。",
    "X16n0318_006:0858b21": "一者由我不自觀音。以觀觀者。令彼十方苦惱眾生。",
    "X16n0318_006:0858b22": "觀其音聲。即得解脫。",
    "X16n0318_006:0858b23": "通曰。眾生悲苦迫切之心。即菩薩之心。眾生稱呼",
    "X16n0318_006:0858b24": "名號之音。即觀音之音也。若觀其音。未離聲塵。似",
    "X16n0318_006:0858c01": "有苦惱。若觀觀者。眾苦所不到。當即解脫。此返聞",
    "X16n0318_006:0858c02": "第一機也。僧問襄州歷村和尚。如何是觀其音聲",
    "X16n0318_006:0858c03": "而得解脫。村將火筯敲柴曰汝還聞麼。曰聞。村曰。",
    "X16n0318_006:0858c04": "誰不解脫。斯誠善說楞嚴微妙甚深旨趣者乎。",
    "X16n0318_006:0858c05": "二者知見旋復。令諸眾生。設入大火。火不能燒。",
    "X16n0318_006:0858c06": "通曰。知見屬火。知見歸湛。湛性圓滿。故火不能及。",
    "X16n0318_006:0858c07": "僧靈潤甞與法侶登山遊覽。埜火四合。眾皆奔散。",
    "X16n0318_006:0858c08": "潤獨安步顧陟。謂法侶曰。心外無火。火實自心。謂",
    "X16n0318_006:0858c09": "火可逃。寧能免火。及火至潤而潛然息滅。",
    "X16n0318_006:0858c10": "三者觀聽旋復。令諸眾生。大水所漂。水不能溺。",
    "X16n0318_006:0858c11": "通曰。聞聽屬水。醫家亦以耳屬腎。聽復則水歸其",
    "X16n0318_006:0858c12": "根。故水不能溺。求那跋陀羅者。此云功德賢。中天",
    "X16n0318_006:0858c13": "竺人。以元禧十二年至建業。為南譙王義宣所敬。",
    "X16n0318_006:0858c14": "王有逆謀。諫之至流涕。不聽。梁山之敗。墮江水中。",
    "X16n0318_006:0858c15": "一心誦觀世音菩薩。手捉竹杖。顧見童子牽其衣。",
    "X16n0318_006:0858c16": "曰汝小兒乃能爾耶。及岸。欲脫衲衣賞之。而童子",
    "X16n0318_006:0858c17": "忽失所在。僧問保福。如何是入火不燒。入水不溺。",
    "X16n0318_006:0858c18": "福曰。若是水火。即被燒溺。此真得旋復之妙。故其",
    "X16n0318_006:0858c19": "言直截如是。",
    "X16n0318_006:0858c20": "四者斷滅妄想。心無殺害。令諸眾生。入諸鬼國。鬼不",
    "X16n0318_006:0858c21": "能害。",
    "X16n0318_006:0858c22": "通曰。魑魅魍魎。莫能逢之。自古所稱鬼方蓋亦夥",
    "X16n0318_006:0858c23": "矣。唯海中羅剎鬼國。為害最著。航海者為黑風所",
    "X16n0318_006:0858c24": "飄。至其處。即有美男女飲食相慰勞。使人樂而忘",
    "X16n0318_006:0859a01": "返。後船至則取前船人盡啖之。月朔望則有馬王",
    "X16n0318_006:0859a02": "往度彼眾。附馬而渡者。或頭或尾。但一心不□彼",
    "X16n0318_006:0859a03": "樂。即達本國。稍繫念即墮海中。真西山跋妙法蓮",
    "X16n0318_006:0859a04": "華經曰。余少時讀普門品。雖未深解其意。然以意",
    "X16n0318_006:0859a05": "測之曰。此佛氏之寓言也。昔唐李文公問藥山禪",
    "X16n0318_006:0859a06": "師曰。如何是惡風吹船飄落鬼國。師曰李翱小子。",
    "X16n0318_006:0859a07": "問此何為。文公勃然怒形於色。師笑曰。發此嗔怒",
    "X16n0318_006:0859a08": "心。便是黑風吹船飄入鬼國也。吁。藥山可謂善啟",
    "X16n0318_006:0859a09": "發人矣。以是推之。則知利欲熾然。即是火坑。貪愛",
    "X16n0318_006:0859a10": "沉溺。便是苦海。一念清淨。烈焰成池。一念警覺。船",
    "X16n0318_006:0859a11": "到彼岸。災患纏縛。隨寓而安。我無畏怖。如械自脫。",
    "X16n0318_006:0859a12": "惡人侵凌。待以橫逆。我無忿嫉。如獸自奔。讀是經",
    "X16n0318_006:0859a13": "者。作如是觀。則知普陀大士真實為人。非浪語者。",
    "X16n0318_006:0859a14": "按傳燈錄作于頔客作漢問此何為。屬紫玉禪師",
    "X16n0318_006:0859a15": "語。傳者不盡同。要在會其意耳。",
    "X16n0318_006:0859a16": "五者熏聞成聞。六根銷復。同於聲聽。能令眾生臨當",
    "X16n0318_006:0859a17": "彼害。刀段段壞。使其兵戈。猶如割水。亦如吹光。性無",
    "X16n0318_006:0859a18": "搖動。",
    "X16n0318_006:0859a19": "通曰。聞性圓通。非有形狀。熏脩於聞。成圓於聞。則",
    "X16n0318_006:0859a20": "六根銷復。化而為聞。外物所觸。同於聲聽。縱有兵",
    "X16n0318_006:0859a21": "戈。亦如割水吹光爾。聞性不動。即無恐怖。既無恐",
    "X16n0318_006:0859a22": "怖。則不壞者在我。而刀段段壞矣。罽賓國王。秉劍",
    "X16n0318_006:0859a23": "至師子尊者所。問曰。師得蘊空否。祖曰。已得蘊空。",
    "X16n0318_006:0859a24": "王曰。離生死否。祖曰。已離生死。王曰。既離生死。可",
    "X16n0318_006:0859b01": "施我頭。祖曰。身非我有。何恡於頭。王即揮劍斷尊",
    "X16n0318_006:0859b02": "者首。白乳涌高數尺。王之右臂。旋即墮地。七日而",
    "X16n0318_006:0859b03": "終。肇法師臨刑偈曰。四大原非有。五蘊悉皆空。將",
    "X16n0318_006:0859b04": "頭臨白刃。猶似斬春風。斯可謂純覺遺身性無搖",
    "X16n0318_006:0859b05": "動者。(按十六國春秋肇師以晉義熙十年卒於長安吉祥滅度無臨刑事)世傳高王",
    "X16n0318_006:0859b06": "觀音經。誦者枷杻盡脫。大有靈感。或以為偽經云。",
    "X16n0318_006:0859b07": "六者聞熏精明。明徧法界。則諸幽暗。性不能全。能令",
    "X16n0318_006:0859b08": "眾生藥叉(伺察)羅剎(噉人鬼)鳩槃茶鬼(厭魅)及毗舍遮(噉精氣鬼)",
    "X16n0318_006:0859b09": "富單那等。(熱病鬼)雖近其旁。目不能視。",
    "X16n0318_006:0859b10": "通曰。鬼神以幽暗成性。第於幽暗得其便。而不能",
    "X16n0318_006:0859b11": "於光明。顯其迹也。故曰不能全。況彼幽暗有限。而",
    "X16n0318_006:0859b12": "我光明無邊。精光閃爍。爍彼幽暗。能奪其目。故不",
    "X16n0318_006:0859b13": "能視。悟本住洞山二十年。土地神不識。神白主事。",
    "X16n0318_006:0859b14": "如何得識和尚一面。主事云。和尚齋堂上食次。汝",
    "X16n0318_006:0859b15": "與覆却飯檻。和尚失聲。忽能見之。次日神覆飯檻。",
    "X16n0318_006:0859b16": "師失聲曰。可惜常住物。神方識師一面。又鹽官會",
    "X16n0318_006:0859b17": "下有主事僧。忽見一鬼使來追。僧曰。某甲身充主",
    "X16n0318_006:0859b18": "事。未暇脩行。乞容七日。得否。使曰。待為白王。若許。",
    "X16n0318_006:0859b19": "七日後來。不然。須臾便至。言訖不見。至七日後復",
    "X16n0318_006:0859b20": "來。竟覓其僧不得。後有舉問一僧。若被覓著時。如",
    "X16n0318_006:0859b21": "何抵擬他去。洞山代云。被他覓得也。此與南泉至",
    "X16n0318_006:0859b22": "莊。土地神預報知莊主。供設甚備。侍者問。既是大",
    "X16n0318_006:0859b23": "善知識。為甚却被鬼神覰見。泉云。土地前更添一",
    "X16n0318_006:0859b24": "分供養著可與同參。",
    "X16n0318_006:0859c01": "七者音性圓銷。觀聽返入。離諸塵妄。能令眾生禁繫",
    "X16n0318_006:0859c02": "枷鎖。所不能著。",
    "X16n0318_006:0859c03": "通曰。有音有塵。未入聞性。即為塵縛。今音性圓銷。",
    "X16n0318_006:0859c04": "動靜二相了然不生。觀聽返入。至不生滅。則離諸",
    "X16n0318_006:0859c05": "塵妄。即名真解脫也。若荷擔大法。須另具一隻眼。",
    "X16n0318_006:0859c06": "雲門到雪峰莊。見一僧。乃問上座今日上山去那。",
    "X16n0318_006:0859c07": "僧曰是。門曰。寄一則因緣問堂頭和尚。祗是不得",
    "X16n0318_006:0859c08": "道是別人語。僧曰得。門曰。上座到山中。見和尚上",
    "X16n0318_006:0859c09": "堂。眾纔集。便出握腕立地曰。這老漢。項上鐵枷。何",
    "X16n0318_006:0859c10": "不脫却。其僧一依門語。雪峰見這僧與麼道。便下",
    "X16n0318_006:0859c11": "座欄胸把住曰。速道速道。僧無對。峰拓開曰。不是",
    "X16n0318_006:0859c12": "汝語。僧曰。是某甲語。峰曰侍者將繩棒來。僧曰。不",
    "X16n0318_006:0859c13": "是某語。是莊上一浙中上座。教某甲來道。峰曰。大",
    "X16n0318_006:0859c14": "眾去莊上迎取五百人善知識來。又雲門到鵞湖。",
    "X16n0318_006:0859c15": "聞上堂曰莫道未了底人長時浮逼逼地。設使了",
    "X16n0318_006:0859c16": "得底。明明知有去處。尚乃浮逼逼地。門乃下問首",
    "X16n0318_006:0859c17": "座。適來和尚意作麼生。座曰。浮逼逼地。門曰。首座",
    "X16n0318_006:0859c18": "久在此住。頭白齒黃。作這箇語話。曰上座又作麼",
    "X16n0318_006:0859c19": "生。門曰。要道即得。見即便見。若不見。莫亂道。曰秪",
    "X16n0318_006:0859c20": "如浮逼逼地又作麼生。門曰。頭上著枷。脚下著杻。",
    "X16n0318_006:0859c21": "曰與麼。則無佛法也。門曰。此是文殊普賢大人境",
    "X16n0318_006:0859c22": "界。二則可以互觀。",
    "X16n0318_006:0859c23": "八者滅音圓聞。徧生慈力。能令眾生經過險路。賊不",
    "X16n0318_006:0859c24": "能劫。",
    "X16n0318_006:0860a01": "通曰。感應一機也。彼此一心也。內無應者。外不能",
    "X16n0318_006:0860a02": "為。故心無殺害。則鬼不能侵。徧生慈力。則賊不能",
    "X16n0318_006:0860a03": "劫。良由滅音則無對待。圓聞則同一體。故不成敵",
    "X16n0318_006:0860a04": "而被劫也。投子山大同禪師。遭巢寇暴亂。有狂徒",
    "X16n0318_006:0860a05": "持刃向師曰。住此何為。師乃隨宜說法。渠魁聞而",
    "X16n0318_006:0860a06": "拜伏。脫衣服施之而去。三角山法遇菴主。因荒亂。",
    "X16n0318_006:0860a07": "魁帥入山。問和尚有甚財寶。遇曰。僧家之寶。非君",
    "X16n0318_006:0860a08": "所宜。魁曰。是何寶。遇振聲一喝。魁不悟。以刃加之。",
    "X16n0318_006:0860a09": "一領一不領。豈非定業耶。巖頭甞謂眾曰。老漢去",
    "X16n0318_006:0860a10": "時。大吼一聲了去。中原盜起。眾皆避地。頭端居晏",
    "X16n0318_006:0860a11": "如也。一日賊大至。責以無供饋。遂剚刃焉。頭神色",
    "X16n0318_006:0860a12": "自若。大呌一聲而終。聲聞數十里。此定業故不可",
    "X16n0318_006:0860a13": "逃。然三角與巖頭之寶。又豈賊之所能劫乎。",
    "X16n0318_006:0860a14": "九者熏聞離塵。色所不劫。能令一切多婬眾生。遠離",
    "X16n0318_006:0860a15": "貪欲。",
    "X16n0318_006:0860a16": "通曰。熏脩於聞。則欲愛乾枯。良由水歸於根。火不",
    "X16n0318_006:0860a17": "能炎故也。音塵既銷。餘塵俱脫。根境不相到。故色",
    "X16n0318_006:0860a18": "不能惑。古德云久種善根深。居塵塵不侵。非干塵",
    "X16n0318_006:0860a19": "不侵。自是我無心。鳩摩羅什。忽聞肩上二小兒啼。",
    "X16n0318_006:0860a20": "什曰。此欲障也。言於秦王。賜宮女四人。一交而產",
    "X16n0318_006:0860a21": "二子。欲障遂息。其徒因是不守戒律。什乃撮針而",
    "X16n0318_006:0860a22": "吞之曰。能如我吞針者。乃可行欲。於是一眾悚然",
    "X16n0318_006:0860a23": "奉教。",
    "X16n0318_006:0860a24": "十者純音無塵。根境圓融。無對所對。能令一切忿恨",
    "X16n0318_006:0860b01": "眾生。離諸瞋恚。",
    "X16n0318_006:0860b02": "通曰。瞋視貪更密。尤為難拔。故離塵即可斷貪。瞋",
    "X16n0318_006:0860b03": "必無塵而後可斷也。外無所對易。內無能對難。非",
    "X16n0318_006:0860b04": "根境圓融。純乎其純。難以語此。雖然。亦有以瞋恚",
    "X16n0318_006:0860b05": "作佛事者。如慈明在汾陽二載。未許入室。每見必",
    "X16n0318_006:0860b06": "詬罵。或毀詆諸方。及有所訓。皆流俗鄙事。一夕訴",
    "X16n0318_006:0860b07": "曰。自至法席。已再夏。不蒙指示。但增世俗塵勞。念",
    "X16n0318_006:0860b08": "歲月飄忽。己事不明。失出家之利。語未卒。陽熟視",
    "X16n0318_006:0860b09": "曰。是惡知識。敢裨販我。怒舉杖逐之。明擬伸救。陽",
    "X16n0318_006:0860b10": "掩明口。乃大悟曰。是知臨濟道出常情。服役七載。",
    "X16n0318_006:0860b11": "辭去。後住慈明。黃龍南哀懇開示。明曰。公學雲門",
    "X16n0318_006:0860b12": "禪。必善其旨。如云放洞山三頓棒。是有喫棒分。無",
    "X16n0318_006:0860b13": "喫棒分。南曰有喫棒分。明色莊曰。從朝至暮。鵲噪",
    "X16n0318_006:0860b14": "鴉鳴。皆應喫棒。明復問趙州道臺山婆子我為汝",
    "X16n0318_006:0860b15": "勘破了也。且那裏是他勘破婆子處。南汗下不能",
    "X16n0318_006:0860b16": "答。次曰。又詣明。詬罵不已。南曰。罵豈慈悲法施耶。",
    "X16n0318_006:0860b17": "明曰。你作罵會那。南於言下大悟。因呈頌曰。傑出",
    "X16n0318_006:0860b18": "叢林是趙州。老婆勘破沒來由。而今四海清如鏡。",
    "X16n0318_006:0860b19": "行人莫與路為仇。明頷之。若此等嗔恚。雖不離可",
    "X16n0318_006:0860b20": "也。",
    "X16n0318_006:0860b21": "十一者。銷塵旋明。法界身心。猶如瑠璃。朗徹無礙。能",
    "X16n0318_006:0860b22": "令一切昏鈍性障諸阿顛迦。(此云無善心)永離癡暗。",
    "X16n0318_006:0860b23": "通曰。聞性非見性也。何以言明。明即覺也。覺所覺",
    "X16n0318_006:0860b24": "空。故明徧法界。空覺極圓。故法界身心。猶如瑠璃。",
    "X16n0318_006:0860c01": "朗徹無礙。且六根互用。觀即是聞。故曰銷塵旋明",
    "X16n0318_006:0860c02": "也。內業有十。而壞滅法身。唯婬怒癡為甚。天台釋",
    "X16n0318_006:0860c03": "三毒。通界內外。界內謂思惑。界外謂無明。二乘以",
    "X16n0318_006:0860c04": "忻涅槃為貪。厭生死為嗔。迷中道為癡。菩薩以廣",
    "X16n0318_006:0860c05": "求佛法為貪。呵斥二乘為瞋。未了佛性為癡。皆是",
    "X16n0318_006:0860c06": "三毒。而癡為根本。甚矣癡業之難除也。百丈云。濁",
    "X16n0318_006:0860c07": "法者。貪嗔愛取等多名也。清法者。菩提涅槃解脫",
    "X16n0318_006:0860c08": "等多名也。只如今鑑覺。但於清濁兩流。凡聖等法。",
    "X16n0318_006:0860c09": "都不得有纖毫愛取。既不愛取。依住不愛取將為",
    "X16n0318_006:0860c10": "是。是初善。是住調伏心。是聲聞人。是戀筏不捨人。",
    "X16n0318_006:0860c11": "是二乘道。是禪那果。既不愛取。亦不依住不愛取。",
    "X16n0318_006:0860c12": "是中善。是半字教。猶是無色界。免墮二乘道。免墮",
    "X16n0318_006:0860c13": "魔民道。猶是禪那病。是菩薩縛。既不依住不愛取。",
    "X16n0318_006:0860c14": "亦不作不依住知解。是後善。是滿字教。免墮無色",
    "X16n0318_006:0860c15": "界。免墮禪那病。免墮菩薩乘。免墮魔王位。為智障",
    "X16n0318_006:0860c16": "地障行障。故見自己佛性如夜見色。如云佛地斷",
    "X16n0318_006:0860c17": "二愚一微細所知愚。二極微細所知愚。故云有大",
    "X16n0318_006:0860c18": "智人。破塵出經卷。若透得三句過。不被三段管。教",
    "X16n0318_006:0860c19": "家舉喻。如鹿三跳出綱。喚作纏外人。無物拘繫得",
    "X16n0318_006:0860c20": "渠。是屬然燈後佛。是最上乘。是上上智。是佛道上",
    "X16n0318_006:0860c21": "立。此人是佛。有佛性。是導師。是使得無所礙風。是",
    "X16n0318_006:0860c22": "無礙慧。於後能使得因果。福智自由。是作車運載",
    "X16n0318_006:0860c23": "因果。處於生。不被生之所留。處於死。不被死之所",
    "X16n0318_006:0860c24": "礙。處於五陰。如門開相似。去住自由。若能與麼。不",
    "X16n0318_006:0861a01": "論階梯勝劣。乃至蟻子之身。但能與麼。盡是妙淨",
    "X16n0318_006:0861a02": "國土。不可思議。此猶是解縛語。彼自無瘡。勿傷之",
    "X16n0318_006:0861a03": "也。佛瘡菩薩等瘡。但說有無等法。盡是傷也。噫百",
    "X16n0318_006:0861a04": "丈慈悲。極力發明微細性障。須一一透過。方名永",
    "X16n0318_006:0861a05": "離癡暗。",
    "X16n0318_006:0861a06": "十二者。融形復聞。不動道場。涉人世間。不壞世界。能",
    "X16n0318_006:0861a07": "徧十方。供養微塵諸佛如來。各各佛邊為法王子。能",
    "X16n0318_006:0861a08": "令法界無子眾生欲求男者。誕生福德智慧之男。",
    "X16n0318_006:0861a09": "通曰。此真如性。涉入世間。隨為色空。徧十方界。乃",
    "X16n0318_006:0861a10": "不空如來藏也。大士本彌陀法王子。而各各佛邊",
    "X16n0318_006:0861a11": "承事不倦。是真能子者。故求男者輙應之。二十三",
    "X16n0318_006:0861a12": "祖鶴勒尊者。月氏國人也。父曰千勝。母曰金光。以",
    "X16n0318_006:0861a13": "無子故。禱於七佛金幢。即夢須彌山頂一神童持",
    "X16n0318_006:0861a14": "金環云。我來也。覺而有孕。年七歲。遊行聚落。覩民",
    "X16n0318_006:0861a15": "間婬祀。乃入廟叱之曰。汝妄興禍福。幻惑於人。歲",
    "X16n0318_006:0861a16": "費牲牢。傷害斯甚。言訖。廟貌忽然而壞。由是鄉黨",
    "X16n0318_006:0861a17": "謂之聖子。年二十二出家。三十遇摩拏羅尊者。付",
    "X16n0318_006:0861a18": "法紹祖位。",
    "X16n0318_006:0861a19": "十三者。六根圓通。明照無二。含十方界。立大圓鏡。空",
    "X16n0318_006:0861a20": "如來藏。承順十方微塵如來祕密法門。受領無失。能",
    "X16n0318_006:0861a21": "令法界無子眾生欲求女者。誕生端正福德柔順眾",
    "X16n0318_006:0861a22": "人愛敬有相之女。",
    "X16n0318_006:0861a23": "通曰。一根返元。六根互用。是謂圓通。唯圓而明照",
    "X16n0318_006:0861a24": "無二。故立大圓鏡智。唯通而含十方界。故立空如",
    "X16n0318_006:0861b01": "來藏。承順如來。受領無失。皆有女之道。故求女得",
    "X16n0318_006:0861b02": "女。月上女相好端嚴。眾人愛敬。求配者踵至。女現",
    "X16n0318_006:0861b03": "神異。志求出家。舍利弗因入城。見女出城。心口思",
    "X16n0318_006:0861b04": "惟。此姊見佛。不知得忍不得忍否。我當問之。纔近。",
    "X16n0318_006:0861b05": "便問大姊往甚麼處去。女曰。如舍利弗與麼去。弗",
    "X16n0318_006:0861b06": "曰。我方入城。汝方出城。何言如我恁麼去。女曰。諸",
    "X16n0318_006:0861b07": "佛弟子。當依何住。曰弗。諸佛弟子。依大涅槃而住。",
    "X16n0318_006:0861b08": "女曰。諸佛弟子。既依大涅槃而住。而我亦如舍利",
    "X16n0318_006:0861b09": "弗與麼去。又文殊問菴提遮女曰。生以何為義。女",
    "X16n0318_006:0861b10": "曰。生以不生生為生義。殊曰。如何是生以不生生",
    "X16n0318_006:0861b11": "為生義。女曰。若能明知地水火風四緣。未甞自得。",
    "X16n0318_006:0861b12": "有所和合。而能隨其所宜。是為生義。殊曰。死以何",
    "X16n0318_006:0861b13": "為義。女曰。死以不死死為死義。殊曰。如何是死以",
    "X16n0318_006:0861b14": "不死死為死義。女曰。若能明知地水火風四緣。未",
    "X16n0318_006:0861b15": "甞自得。有所離散。而能隨其所宜。是為死義。菴提",
    "X16n0318_006:0861b16": "遮女問文殊曰。明知生是不生之理。為甚麼却被",
    "X16n0318_006:0861b17": "生死之所流轉。殊曰。其力未充。此二女者。出有佛",
    "X16n0318_006:0861b18": "世。不但福德柔順。且能發明向上事。豈亦夙生受",
    "X16n0318_006:0861b19": "領祕密法門而示現者耶。",
    "X16n0318_006:0861b20": "十四者。此三千大千世界。百億日月。現住世間諸法",
    "X16n0318_006:0861b21": "王子。有六十二恒河沙數。脩法垂範教化眾生。隨順",
    "X16n0318_006:0861b22": "眾生。方便智慧。各各不同。由我所得圓通本根發妙",
    "X16n0318_006:0861b23": "耳門。然後身心微妙含容周徧法界。能令眾生持我",
    "X16n0318_006:0861b24": "名號。與彼共持六十二恒河沙諸法王子。二人福德。",
    "X16n0318_006:0861c01": "正等無異。世尊。我一名號。與彼眾多名號無異。由我",
    "X16n0318_006:0861c02": "脩習得真圓通。是名十四施無畏力。福備眾生。",
    "X16n0318_006:0861c03": "通曰。最初觀其音聲。即得解脫。接上上根。但照見",
    "X16n0318_006:0861c04": "五蘊皆空。即度一切苦厄。以觀觀者。非微妙觀行",
    "X16n0318_006:0861c05": "不能也。末示但持名號。福備眾生。接中下根。福備",
    "X16n0318_006:0861c06": "云者。指免水火以至得男女。無求不遂。故三十二",
    "X16n0318_006:0861c07": "應言解脫者。即證悟。餘成就。但備其福而已。此方",
    "X16n0318_006:0861c08": "眾生。耳根利故。受道者多。所以觀音化勝。餘根鈍。",
    "X16n0318_006:0861c09": "故受道者少。所以諸聖化劣。圓與不圓。日劫相倍。",
    "X16n0318_006:0861c10": "已自密簡耳根為此方教體矣。華林善覺禪師。常",
    "X16n0318_006:0861c11": "持錫杖夜出林麓間。七步一振錫。一稱觀音名號。",
    "X16n0318_006:0861c12": "夾山問遠聞和尚念觀音。是否。師曰然。山曰。騎却",
    "X16n0318_006:0861c13": "頭時如何。師曰。出頭即從汝騎。不出頭騎甚麼。山",
    "X16n0318_006:0861c14": "無對。觀察使裴休訪之。問曰。還有侍者否。師曰。有",
    "X16n0318_006:0861c15": "一兩箇。秪是不可見客。裴曰。在甚麼處。師乃喚大",
    "X16n0318_006:0861c16": "空小空。時二虎自菴從而出。裴覩之驚悸。師語二",
    "X16n0318_006:0861c17": "虎曰。有客且去。二虎哮吼而去。裴問曰。師作何行",
    "X16n0318_006:0861c18": "業感得如斯。師乃良久曰。會麼。裴曰不會。師曰。山",
    "X16n0318_006:0861c19": "僧常念觀音。故能知。華林良久。及不出頭處。即善",
    "X16n0318_006:0861c20": "觀觀者。不然。且念觀音。",
    "X16n0318_006:0861c21": "世尊。我又獲是圓通。脩證無上道故。又能善獲四不",
    "X16n0318_006:0861c22": "思議無作妙德。一者由我初獲妙妙聞心。心精遺聞。",
    "X16n0318_006:0861c23": "見聞覺知。不能分隔。成一圓融清淨寶覺。故我能現",
    "X16n0318_006:0861c24": "眾多妙容。能說無邊祕密神呪。其中或現一首三首",
    "X16n0318_006:0862a01": "五首七首九首十一首。如是乃至一百八首千首萬",
    "X16n0318_006:0862a02": "首。八萬四千爍迦羅首。(金剛堅固)二臂四臂六臂八臂十",
    "X16n0318_006:0862a03": "臂十二臂。十四十六十八二十至二十四。如是乃至",
    "X16n0318_006:0862a04": "一百八臂千臂萬臂。八萬四千母陀羅臂。(各有妙印)二目",
    "X16n0318_006:0862a05": "三目四目九目。如是乃至一百八目千目萬目。八萬",
    "X16n0318_006:0862a06": "四千清淨寶目。或慈或威。或定或慧。救護眾生。得大",
    "X16n0318_006:0862a07": "自在。",
    "X16n0318_006:0862a08": "通曰。同佛慈力。故有三十二應。同眾生悲仰。故施",
    "X16n0318_006:0862a09": "十四無畏。已是無作妙力。不可思議。而又有四不",
    "X16n0318_006:0862a10": "思議無作妙德者。由脩證無上道故。其道無上。其",
    "X16n0318_006:0862a11": "神妙愈不可測。前說法及稱名號。猶可窺測。至此",
    "X16n0318_006:0862a12": "其形其呪。能令眾生得大自在。真大不思議境界",
    "X16n0318_006:0862a13": "也。總自妙妙聞心流出。初亡根塵。心固妙矣。此對",
    "X16n0318_006:0862a14": "麤之妙。非絕待之妙。繼而智境雙亡。能所俱寂。故",
    "X16n0318_006:0862a15": "曰妙妙。始而返聞遺境。至此心精遺聞。聞且遺之。",
    "X16n0318_006:0862a16": "六根俱化。是以見聞覺知。不能分隔。而成一圓融",
    "X16n0318_006:0862a17": "清淨寶覺。即所謂寂滅現前也。唯圓融清淨。故應",
    "X16n0318_006:0862a18": "化無方。首為六用之總。臂表提接之悲。目表照了",
    "X16n0318_006:0862a19": "之智。首臂目俱言八萬四千者。對八萬四千塵勞。",
    "X16n0318_006:0862a20": "而顯對治法門也。六祖云。我此法門。從一般若。生",
    "X16n0318_006:0862a21": "八萬四千智慧。何以故。為世人有八萬四千塵勞。",
    "X16n0318_006:0862a22": "若無塵勞。智慧常現。不離自性。陸亘大夫問南泉。",
    "X16n0318_006:0862a23": "大悲菩薩。用許多手眼作甚麼。泉曰。秪如國家。又",
    "X16n0318_006:0862a24": "用大夫作甚麼。麻谷問臨濟。大悲千手眼。那箇是",
    "X16n0318_006:0862b01": "正眼。濟搊住曰。大悲千手眼。作麼是正眼。速道速",
    "X16n0318_006:0862b02": "道。谷拽濟下禪床。却坐。濟問訊曰。不審。谷擬議。濟",
    "X16n0318_006:0862b03": "便喝。拽谷下禪床。却坐。谷便出去。又麻谷問十二",
    "X16n0318_006:0862b04": "面觀音。那箇是正面。濟下禪床擒住曰。十二面觀",
    "X16n0318_006:0862b05": "音甚處去也。速道速道。谷轉身擬坐。濟便打。谷接",
    "X16n0318_006:0862b06": "住棒相捉歸方丈。此二尊宿。各顯神通。大不可思",
    "X16n0318_006:0862b07": "議。若見他與奪之機。許具觀音手眼。",
    "X16n0318_006:0862b08": "二者由我聞思脫出六塵。如聲度垣。不能為礙。故我",
    "X16n0318_006:0862b09": "妙能現一一形。誦一一呪。其形其呪。能以無畏施諸",
    "X16n0318_006:0862b10": "眾生。是故十方微塵國土。皆名我為施無畏者。",
    "X16n0318_006:0862b11": "通曰。聞思圓通。如聲度垣。以能超越六塵。不為所",
    "X16n0318_006:0862b12": "礙。故能現形誦呪。顯不思議之用。唯聞性不可思",
    "X16n0318_006:0862b13": "議。故呪力亦不可思議。前以一圓融清淨寶覺。救",
    "X16n0318_006:0862b14": "護眾生。得大自在。蓋用全力而引之登道岸者也。",
    "X16n0318_006:0862b15": "故手臂眼慈威定慧具備。令其解脫。此但現一一",
    "X16n0318_006:0862b16": "形。誦一一呪。能令眾生無畏。僅無畏生死苦耳。未",
    "X16n0318_006:0862b17": "至大自在也。昔有人為採生者所獲。用以飼鬼。鎖",
    "X16n0318_006:0862b18": "於廟中柱上。夜半有巨蟒至。將噉之。其人生平但",
    "X16n0318_006:0862b19": "熟一大悲呪。持誦不已。蟒不能近。若有物隔之者。",
    "X16n0318_006:0862b20": "蟒竟去。天明啟鑰。視之無恙。眾訝問其故。語以誦",
    "X16n0318_006:0862b21": "大悲呪獲免。由是淫祀遂廢。呪力能施無畏。大都",
    "X16n0318_006:0862b22": "如此。張僧繇寫寶誌像。纔下筆。輙不自定。誌遂以",
    "X16n0318_006:0862b23": "指剺面門。分披出十二面觀音。妙相殊麗。或慈或",
    "X16n0318_006:0862b24": "威。僧繇竟不能寫。僧問文殊禪師。僧繇為甚麼邈",
    "X16n0318_006:0862c01": "誌公真不得。殊云。非但僧繇。誌公亦邈不得。僧云。",
    "X16n0318_006:0862c02": "誌公為甚麼邈不得。殊云。綵繪不將來。僧云。和尚",
    "X16n0318_006:0862c03": "還邈得也無。殊云。我亦邈不得。僧云。和尚為甚麼",
    "X16n0318_006:0862c04": "邈不得。殊云。渠不苟我顏色。教我如何邈。丹霞頌",
    "X16n0318_006:0862c05": "云。身光熾盛相巍巍。妙手如何綵繪伊。休問僧繇",
    "X16n0318_006:0862c06": "吳道子。誌公他自不能知。即誌公亦不能知。可想",
    "X16n0318_006:0862c07": "見不思議境界矣。",
    "X16n0318_006:0862c08": "三者由我修習本妙圓通清淨本根。所遊世界。皆令",
    "X16n0318_006:0862c09": "眾生捨身珍寶。求我哀愍。",
    "X16n0318_006:0862c10": "通曰。本妙圓通清淨本根。即耳根也。遠離塵垢。本",
    "X16n0318_006:0862c11": "無煩惱。故曰清淨。而世界眾生。苦於煩惱。不能解",
    "X16n0318_006:0862c12": "脫。故哀懇求度。菩薩所脩六度。布施為先。故教令",
    "X16n0318_006:0862c13": "布施。去貪去恡。以為脩因。即此一布施。不見與者。",
    "X16n0318_006:0862c14": "不見受者。及不見所施物。是名布施波羅蜜。非清",
    "X16n0318_006:0862c15": "淨圓通。不能臻斯妙也。故觀世音菩薩所受無盡",
    "X16n0318_006:0862c16": "意菩薩珍寶瓔珞。還以奉佛。其始也。不肯受之。可",
    "X16n0318_006:0862c17": "以觀戒。奉佛無倦。可觀精進。不自受用。可以觀忍。",
    "X16n0318_006:0862c18": "施受無情。可以觀定。唯求福備眾生。可觀智慧。故",
    "X16n0318_006:0862c19": "舉一布施。而六度在其中矣。豈但以一布施教哉。",
    "X16n0318_006:0862c20": "僧問百丈。如今沙門盡言我依佛教。學一經一論。",
    "X16n0318_006:0862c21": "一禪一律。一知一解。合受檀越四事供養。為消得",
    "X16n0318_006:0862c22": "否。丈云。但約如今照用一聲一色。一香一味。於一",
    "X16n0318_006:0862c23": "切有無諸法。一一境上。都無纖塵取染。亦不依住",
    "X16n0318_006:0862c24": "無取染。亦無不依住知解。這箇人。日食萬兩黃金。",
    "X16n0318_006:0863a01": "亦能消得。秪如今照一切有無等法。於六根門頭。",
    "X16n0318_006:0863a02": "刮削併當貪愛。有纖毫治不去。乃至乞施主一粒",
    "X16n0318_006:0863a03": "米。一縷線。箇箇披毛戴角。牽犂負重。一一須償他",
    "X16n0318_006:0863a04": "始得。為不依佛。佛是無著人。無求人。無依人。如今",
    "X16n0318_006:0863a05": "波波貪覓佛。盡皆背也。信斯言也。必脩習清淨本",
    "X16n0318_006:0863a06": "根。乃可受人布施。",
    "X16n0318_006:0863a07": "四者我得佛心。證於究竟。能以珍寶種種供養十方",
    "X16n0318_006:0863a08": "如來。傍及法界六道眾生。求妻得妻。求子得子。求三",
    "X16n0318_006:0863a09": "昧得三昧。求長壽得長壽。如是乃至求大涅槃得大",
    "X16n0318_006:0863a10": "涅槃。",
    "X16n0318_006:0863a11": "通曰。證於究竟。其慧足也。故能與人以出世之樂。",
    "X16n0318_006:0863a12": "供養如來。其福足也。故能與人以世間之福。皆從",
    "X16n0318_006:0863a13": "不思議中成就。若見有求者。有得者。其所施亦隘",
    "X16n0318_006:0863a14": "矣。得福不如得果。得果不如得極果。故以得大涅",
    "X16n0318_006:0863a15": "槃為極。百丈云。秪如今有人。以福智四事。供養四",
    "X16n0318_006:0863a16": "百萬億阿僧祇世界六趣眾生。隨其所欲。滿八十",
    "X16n0318_006:0863a17": "年已後。作是念。然此眾生皆以衰老。我當以佛法",
    "X16n0318_006:0863a18": "而訓導之。令得須陀洹果乃至阿羅漢道。如是施",
    "X16n0318_006:0863a19": "主。但施眾生一切樂具。功德尚自無量。何況令得",
    "X16n0318_006:0863a20": "須陀洹果乃至阿羅漢道。功德無量無邊。猶不如",
    "X16n0318_006:0863a21": "第五十人聞經隨喜功德。報恩經云。摩耶夫人生",
    "X16n0318_006:0863a22": "五百太子。盡得辟支佛果。而皆滅度。各各起塔供",
    "X16n0318_006:0863a23": "養。一一禮拜嘆言不如生於一子得無上菩提。省",
    "X16n0318_006:0863a24": "我心力。秪如今於百千萬眾生。有一人得者。償直",
    "X16n0318_006:0863b01": "三千大千世界。嗟乎觀世音已得佛心。而能令眾",
    "X16n0318_006:0863b02": "生皆得佛心。其悲願真不可思議矣。",
    "X16n0318_006:0863b03": "佛問圓通。我從耳門圓照三昧。緣心自在。因入流相。",
    "X16n0318_006:0863b04": "得三摩地。成就菩提。斯為第一。世尊。彼佛如來歎我",
    "X16n0318_006:0863b05": "善得圓通法門。於大會中。授記我為觀世音號。由我",
    "X16n0318_006:0863b06": "觀聽十方圓明。故觀音名徧十方界。",
    "X16n0318_006:0863b07": "通曰。書云。明四目。達四聽。言以四方之耳目為耳",
    "X16n0318_006:0863b08": "目也。又云。天視自我民視。天聽自我民聽。言天之",
    "X16n0318_006:0863b09": "視聽不可見。見之於民也。觀音既以十方之觀聽",
    "X16n0318_006:0863b10": "為觀聽。故十方之觀聽即觀音也。其名安得不徧",
    "X16n0318_006:0863b11": "十方乎。保福問僧甚處來。曰觀音。福曰。還見觀音",
    "X16n0318_006:0863b12": "麼。曰見。福曰。左邊見。右邊見。曰見時不歷左右。法",
    "X16n0318_006:0863b13": "眼別云。如和尚見。孚上座登徑山法會。一日於大",
    "X16n0318_006:0863b14": "佛殿前。有僧問上座曾到五臺否。曰曾到。曰還見",
    "X16n0318_006:0863b15": "文殊麼。曰見。曰甚麼處見。曰徑山佛殿前見。雪峰",
    "X16n0318_006:0863b16": "聞其語而奇之。臨濟云。有一般學人。向五臺山裏",
    "X16n0318_006:0863b17": "求文殊。早錯了也。五臺無文殊。你欲識文殊麼。秪",
    "X16n0318_006:0863b18": "你目前用處。始終不異。處處不疑。此箇是活文殊。",
    "X16n0318_006:0863b19": "你一念心無差別光。處處總是真普賢。你一念心",
    "X16n0318_006:0863b20": "自然解縛。隨處解脫。此是觀音三昧法。互為主伴。",
    "X16n0318_006:0863b21": "出則一時出。一即三。三即一。如是解得。始好看教。",
    "X16n0318_006:0863b22": "噫。臨濟此語。說宗說教。總無差別。",
    "X16n0318_006:0863b23": "爾時世尊於師子座。從其五體。同放寶光。遠灌十方",
    "X16n0318_006:0863b24": "微塵如來。及法王子諸菩薩頂。彼諸如來。亦於五體",
    "X16n0318_006:0863c01": "同放寶光。從微塵方。來灌佛頂。并灌會中諸大菩薩",
    "X16n0318_006:0863c02": "及阿羅漢。林木池沼。皆演法音。交光相羅。如寶絲網。",
    "X16n0318_006:0863c03": "是諸大眾。得未曾有。一切普獲金剛三昧。即時天雨",
    "X16n0318_006:0863c04": "百寶蓮華。青黃赤白。間錯紛糅。十方虗空。成七寶色。",
    "X16n0318_006:0863c05": "此娑婆界大地山河。俱時不現。唯見十方微塵國土。",
    "X16n0318_006:0863c06": "合成一界。梵唄詠歌。自然敷奏。",
    "X16n0318_006:0863c07": "通曰。諸菩薩阿羅漢所證圓通。俱已入不思議界。",
    "X16n0318_006:0863c08": "故佛從不思議中。現起瑞應寶光。依正二報。皆顯",
    "X16n0318_006:0863c09": "圓通。正報。五體放光。佛佛不異。顯二十五圓通。頭",
    "X16n0318_006:0863c10": "頭是道。人各具體。而佛得其全也。依報。交光相羅。",
    "X16n0318_006:0863c11": "如寶絲網。乃至十方虗空成七寶色。顯十八界七",
    "X16n0318_006:0863c12": "大皆如來藏真如妙性。交涉互融。同一寶明空海",
    "X16n0318_006:0863c13": "也。此娑婆界合成一界。塵消聞復之象也。林木池",
    "X16n0318_006:0863c14": "沼皆演法音。純音無塵之象也。寶覺圓明。周徧法",
    "X16n0318_006:0863c15": "界。隱隱以返聞為第一機矣。洞山到溈山。問曰。頃",
    "X16n0318_006:0863c16": "聞忠國師有無情說法。某甲未究其微。溈曰。我這",
    "X16n0318_006:0863c17": "裏亦有。只是難得其人。曰便請和尚道。溈曰。父母",
    "X16n0318_006:0863c18": "所生口。終不為子說。曰還有與師同時慕道者否。",
    "X16n0318_006:0863c19": "溈曰。此去石室相連。有雲巖道人。若能撥草瞻風。",
    "X16n0318_006:0863c20": "必為子之所重。既到雲巖。問無情說法。甚麼人得",
    "X16n0318_006:0863c21": "聞。巖云。無情得聞。曰和尚還聞否。巖曰。我若聞。子",
    "X16n0318_006:0863c22": "則不聞吾說法也。曰某甲為甚麼不聞。巖豎起拂",
    "X16n0318_006:0863c23": "子云。還聞麼。曰不聞。巖曰。我說法汝尚不聞。何況",
    "X16n0318_006:0863c24": "無情說法。曰無情說法。該何典教。巖云。豈不見彌",
    "X16n0318_006:0864a01": "陀經云。水鳥樹林。悉皆念佛。念法。無情草木。互奏",
    "X16n0318_006:0864a02": "笙歌。洞山於此有省。乃述頌曰。也大奇。也大奇。無",
    "X16n0318_006:0864a03": "情說法不思議。若將耳聽終難會。眼處聞聲方得",
    "X16n0318_006:0864a04": "知。雲居佑禪師上堂。一切聲是佛聲。擊禪床曰。梵",
    "X16n0318_006:0864a05": "音清遠。令人樂聞。又曰。一切色是佛色。乃拈起拂",
    "X16n0318_006:0864a06": "子曰。今佛放光明。照發實相義。已到之者。頂戴奉",
    "X16n0318_006:0864a07": "行。未到之者。應如是知。應如是信。擊禪床下座。此",
    "X16n0318_006:0864a08": "諸尊宿親到圓通會上來。故能重重演說如是。",
    "X16n0318_006:0864a09": "於是如來告文殊師利法王子。汝今觀此二十五無",
    "X16n0318_006:0864a10": "學諸大菩薩及阿羅漢。各說最初成道方便。皆言脩",
    "X16n0318_006:0864a11": "習真實圓通。彼等脩行。實無優劣。前後差別。我今欲",
    "X16n0318_006:0864a12": "令阿難開悟。二十五行。誰當其根。兼我滅後。此界眾",
    "X16n0318_006:0864a13": "生。入菩薩乘。求無上道。何方便門。得易成就。文殊師",
    "X16n0318_006:0864a14": "利法王子。奉佛慈旨。即從座起。頂禮佛足。承佛威神。",
    "X16n0318_006:0864a15": "說偈對佛。",
    "X16n0318_006:0864a16": "通曰。彼等脩行。實無優劣前後差別。均已悟入無",
    "X16n0318_006:0864a17": "上菩提。為佛所印。黃檗云。自如來付法迦葉以來。",
    "X16n0318_006:0864a18": "以心印心。心心不異。印著空。即印不成文。印著物。",
    "X16n0318_006:0864a19": "即印不成法。故以心印心。心心不異。能印所印。俱",
    "X16n0318_006:0864a20": "難契會。故得者少。然心即無心。得即無得。夫惟無",
    "X16n0318_006:0864a21": "心無得。故無前後差別。此二十五無學實無優劣。",
    "X16n0318_006:0864a22": "乃以心印心心心不異故也。",
    "X16n0318_006:0864a23": "覺海性澄圓。圓澄覺元妙。元明照生所。所立照性亡。",
    "X16n0318_006:0864a24": "通曰。覺元妙。本自妙而常明者也。以分別前境。故",
    "X16n0318_006:0864b01": "曰元明。已落明了意地。則是似量。似量立。則圓明",
    "X16n0318_006:0864b02": "現量沒。前世尊云。無始菩提涅槃元清淨體。能生",
    "X16n0318_006:0864b03": "諸緣。緣所遺者。此重頌出。普明和尚示眾云。祖師",
    "X16n0318_006:0864b04": "心法。洞貫十方。今古恒然。法爾如是。如是之法。不",
    "X16n0318_006:0864b05": "假脩而自就。不假得而自圓。一切現成。名不動地。",
    "X16n0318_006:0864b06": "用而非有。不用非無。妙體湛然。恒常不變。體合妙",
    "X16n0318_006:0864b07": "用。應備無為。映現重重。無邊色相。心無自性。觸事",
    "X16n0318_006:0864b08": "全彰。不動道場。徧十方界。如斯境界。略暫回光。背",
    "X16n0318_006:0864b09": "塵合覺。不為影事。此之事意。如王大路。行之即是。",
    "X16n0318_006:0864b10": "假使不行。亦在其路。如斯所論。猶是化門之說。若",
    "X16n0318_006:0864b11": "以舉唱宗乘。只有一時散去好。若散去。便無事庶",
    "X16n0318_006:0864b12": "幾覺海澄圓體段。不然。又坐在無為窟裏。",
    "X16n0318_006:0864b13": "迷妄有虗空。依空立世界。想澄成國土。知覺乃眾生。",
    "X16n0318_006:0864b14": "空生大覺中。如海一漚發。有漏微塵國。皆依空所生。",
    "X16n0318_006:0864b15": "漚滅空本無。況復諸三有。",
    "X16n0318_006:0864b16": "通曰。覺曰大覺。所以別於知覺之覺也。大覺如海。",
    "X16n0318_006:0864b17": "莫可涯量。性本空。不可以空名。性本覺。不可以覺",
    "X16n0318_006:0864b18": "名。有相當情。無相即隱。真性既隱。空覺遂分。瞥起",
    "X16n0318_006:0864b19": "空見。便生相分。而三界國土。皆依空而立矣。但認",
    "X16n0318_006:0864b20": "覺明。便生見分。而眾生有漏。皆逐妄而出矣。相非",
    "X16n0318_006:0864b21": "離見而為相。由想澄而結者也。見非離相而為見。",
    "X16n0318_006:0864b22": "即流轉三界而合塵者也。是相是見。生於大覺之",
    "X16n0318_006:0864b23": "中。如海一漚爾。若能返窮流根。至不生滅。則漚滅",
    "X16n0318_006:0864b24": "復歸於海。依然一大覺妙明。覓空尚不可得。而況",
    "X16n0318_006:0864c01": "空中安立有情無情諸三界微塵國土乎。僧問百",
    "X16n0318_006:0864c02": "丈。空生大覺中。如海一漚發。如何。丈曰。空喻於漚。",
    "X16n0318_006:0864c03": "海喻於性。自己靈覺之性。過於虗空。故云空生大",
    "X16n0318_006:0864c04": "覺中。如海一漚發。木平道禪師問洛浦。一漚未發",
    "X16n0318_006:0864c05": "時。如何辨其水脈。浦云。移舟諳水勢。舉棹別波瀾。",
    "X16n0318_006:0864c06": "平不契。既參蟠龍。還問前話。龍云。移舟不辨水。舉",
    "X16n0318_006:0864c07": "棹即迷源。乃悟入。丹霞頌云。金烏玉兔兩交輝。照",
    "X16n0318_006:0864c08": "破威音未兆時。若謂青霄別有路。木人依舊縐雙",
    "X16n0318_006:0864c09": "眉。大抵蟠龍見處。藏身處沒蹤跡。洛浦見處。沒蹤",
    "X16n0318_006:0864c10": "跡處莫藏身。會得只是一路。非有異也。後僧問如",
    "X16n0318_006:0864c11": "何是木平。曰不勞斤斧。僧云。為甚麼不勞斤斧。曰",
    "X16n0318_006:0864c12": "木平。果能照破威音未兆前一段大事。",
    "X16n0318_006:0864c13": "歸元性無二。方便有多門。聖性無不通。順逆皆方便。",
    "X16n0318_006:0864c14": "初心入三昧。遲速不同論。",
    "X16n0318_006:0864c15": "通曰。前云十方如來。於十八界。一一脩行。皆得圓",
    "X16n0318_006:0864c16": "滿無上菩提。即此聖性無不通順逆皆方便也。又",
    "X16n0318_006:0864c17": "云。若能於此悟圓通根。逆彼無始織妄業流。得循",
    "X16n0318_006:0864c18": "圓通與不圓通。日劫相倍。即此初心入三昧遲速",
    "X16n0318_006:0864c19": "不同倫也。黃檗云。歸元性無二者。無明實性即諸",
    "X16n0318_006:0864c20": "佛性。方便有多門者。聲聞人見無明生。見無明滅。",
    "X16n0318_006:0864c21": "緣覺人但見無明滅。不見無明生。念念證寂滅。諸",
    "X16n0318_006:0864c22": "佛見眾生終日生而無生。終日滅而無滅。無生無",
    "X16n0318_006:0864c23": "滅。即大乘果。所以道果滿菩提圓。華開世界起。枯",
    "X16n0318_006:0864c24": "木成禪師上堂。歸元性無二。方便有多門。但了歸",
    "X16n0318_006:0865a01": "元性。何愁方便門。諸人要會歸元性麼。露柱將來",
    "X16n0318_006:0865a02": "作木杓。旁人不肯任從伊。要會方便門麼。木杓將",
    "X16n0318_006:0865a03": "來作露柱。撐天拄地也相宜。且道不落方便門一",
    "X16n0318_006:0865a04": "句。作麼生道。三十年後莫教錯舉。此二尊宿。各隨",
    "X16n0318_006:0865a05": "見地發揮。要於歸元之旨無二。",
    "X16n0318_006:0865a06": "色想結成塵。精了不能徹。如何不明徹。於是獲圓通。",
    "X16n0318_006:0865a07": "通曰。從十想觀入者。結成內塵。故真精明了。不得",
    "X16n0318_006:0865a08": "透徹。為法縛故。石頭問新到。從甚處來。曰江西。頭",
    "X16n0318_006:0865a09": "曰。見馬大師否。曰見。頭乃指一橛柴曰。馬師何似",
    "X16n0318_006:0865a10": "這箇。僧無對。却回舉似馬祖。祖曰。汝見橛柴大小。",
    "X16n0318_006:0865a11": "曰沒量大。祖曰。汝甚有力。僧曰何也。祖曰。汝從南",
    "X16n0318_006:0865a12": "嶽負一橛柴來。豈不是有力。若此僧是箇漢。放下",
    "X16n0318_006:0865a13": "便是。",
    "X16n0318_006:0865a14": "音聲雜語言。但伊名句味。一非含一切。云何獲圓通。",
    "X16n0318_006:0865a15": "通曰。悟聲塵與耳根入者不同。聲是佛語。根乃自",
    "X16n0318_006:0865a16": "心。認塵則著他名句。返聞則了己性源。名句滯於",
    "X16n0318_006:0865a17": "一端。性源無不該徧。故聞聲悟道。亦在所簡。雲居",
    "X16n0318_006:0865a18": "膺上堂。汝等諸人。直饒學得佛邊事。早是錯用心。",
    "X16n0318_006:0865a19": "不見古人講得天華落。石點頭。亦不于自己事。自",
    "X16n0318_006:0865a20": "餘是甚麼閑。擬將有限身心。向無限中用。如將方",
    "X16n0318_006:0865a21": "木逗圓孔。多少誵訛。若無恁麼事。饒你攢華簇錦。",
    "X16n0318_006:0865a22": "亦無用處。未離情識在。一切事須向這裏及盡。若",
    "X16n0318_006:0865a23": "有一毫去不盡。即破塵累。豈況更多。差之毫釐。過",
    "X16n0318_006:0865a24": "犯山岳。不見古人道。學處不玄。盡是流俗。閨閤中",
    "X16n0318_006:0865b01": "物。捨不得。俱為滲漏。直須向這裏及取及去及來",
    "X16n0318_006:0865b02": "併盡一切事。始得無過。如人頭頭上明。物物上通。",
    "X16n0318_006:0865b03": "秪喚作了事人。終不喚作尊貴。將知尊貴一路自",
    "X16n0318_006:0865b04": "別。不見道從門入者非寶。棒上不成龍知麼。此可",
    "X16n0318_006:0865b05": "為有味乎名句者炯戒。",
    "X16n0318_006:0865b06": "香以合中知。離則元無有。不恒其所覺。云何獲圓通。",
    "X16n0318_006:0865b07": "味性非本然。要以味時有。其覺不恒一。云何獲圓通。",
    "X16n0318_006:0865b08": "通曰。香味離合靡常。體非周徧。執著香味為入門",
    "X16n0318_006:0865b09": "者。終與圓體不似。故俱在所簡。僧問雲居膺。香積",
    "X16n0318_006:0865b10": "飯甚麼人得喫。膺曰。須知得喫底人。入口也須抉",
    "X16n0318_006:0865b11": "出。又僧問首山念。如何是正脩行路。山曰。貧兒不",
    "X16n0318_006:0865b12": "雜食。僧曰。撒手歸家去也。山曰香臭。不曾聞。佛印",
    "X16n0318_006:0865b13": "上堂。我有這一著。人人口裏嚼。嚼得破者。速須吐",
    "X16n0318_006:0865b14": "却。嚼不破者。翻成毒藥。乃召諸禪德。作甚麼滋味",
    "X16n0318_006:0865b15": "請道看。良久。曰醫王不是無方義。千里蘇香象不",
    "X16n0318_006:0865b16": "迴。佛印却與二尊宿重下注脚。若聞此香。若知此",
    "X16n0318_006:0865b17": "味。即恆其所覺矣。",
    "X16n0318_006:0865b18": "觸以所觸明。無所不明觸。合離性非定。云何獲圓通。",
    "X16n0318_006:0865b19": "通曰。觸必有所。已非圓義。況合則有觸。離則非觸。",
    "X16n0318_006:0865b20": "而觸以離知。其性非定。自性靡定。其何能通。水潦",
    "X16n0318_006:0865b21": "和尚初參馬祖。問如何是西來的的意。祖曰。禮拜",
    "X16n0318_006:0865b22": "著。潦纔禮拜。祖便與一踏。潦大悟。起來撫掌呵呵",
    "X16n0318_006:0865b23": "大笑云。也大奇。也大奇。百千三昧。無量妙義。只向",
    "X16n0318_006:0865b24": "一毛頭上。便識得根源去。後告眾曰。自從一喫馬",
    "X16n0318_006:0865c01": "師踏。直至如今笑不休。雖然。昔日所觸猶在。何似",
    "X16n0318_006:0865c02": "臨濟擺脫。臨濟云。我二十年在黃檗先師處。三度",
    "X16n0318_006:0865c03": "問佛法大意。三度蒙他賜杖。如篙枝拂著相似。如",
    "X16n0318_006:0865c04": "今更思得一頓。誰人為我行得。時有僧出眾云。某",
    "X16n0318_006:0865c05": "甲行得。濟拈棒與之僧擬接。濟便打。劍去遠矣。爾",
    "X16n0318_006:0865c06": "乃刻舟。",
    "X16n0318_006:0865c07": "法稱為內塵。憑塵必有所。能所非徧涉。云何獲圓通。",
    "X16n0318_006:0865c08": "通曰。法塵非相。潛意根故。既落能所。便有定方。故",
    "X16n0318_006:0865c09": "不能徧涉。雖是空法能徧十方。而不能徧非空者。",
    "X16n0318_006:0865c10": "故不能圓通。非謂能不涉所所不涉能而兩立也。",
    "X16n0318_006:0865c11": "臨濟云。世出世諸法。皆無自性。亦無生性。但有空",
    "X16n0318_006:0865c12": "名。名字亦空。你秪麼認他閑名為實。大錯了也。設",
    "X16n0318_006:0865c13": "有。皆是依變之境。有箇菩提依。涅槃依。解脫依。三",
    "X16n0318_006:0865c14": "身依。境智依。菩薩依。佛依。你向依變國土中覓甚",
    "X16n0318_006:0865c15": "麼物。乃至三乘十二分教。皆是拭不淨故紙。佛是",
    "X16n0318_006:0865c16": "幻化身。祖是老比丘。你還是娘生已否。你若求佛。",
    "X16n0318_006:0865c17": "即被佛魔攝。你若求祖。即被祖縛。你若有求皆苦。",
    "X16n0318_006:0865c18": "不如無事。信乎憑塵必有所。不能獲圓通也。以上",
    "X16n0318_006:0865c19": "揀六塵入者非初心所宜。",
    "X16n0318_006:0865c20": "見性雖洞然。明前不明後。四維虧一半。云何獲圓通。",
    "X16n0318_006:0865c21": "通曰。眼見明前不明後。固矣。心見非眼。謂之見性。",
    "X16n0318_006:0865c22": "何以亦虧一半。但落見分。便失圓常。故眼根在所",
    "X16n0318_006:0865c23": "簡也。南泉參忠國師。師問甚麼處來。曰江西來。曰",
    "X16n0318_006:0865c24": "還將得馬師真來否。曰只這是。師曰。背後底聻。泉",
    "X16n0318_006:0866a01": "便休去。長慶稜曰。大似不知。保福展云。幾不到和",
    "X16n0318_006:0866a02": "尚此間。雲居錫云。此二尊宿。盡扶背後。只如南泉",
    "X16n0318_006:0866a03": "休去。為扶面前扶背後。玄沙嘗指亡僧面前觸目",
    "X16n0318_006:0866a04": "菩提。萬里神光頂後相。因有偈曰。萬里神光頂後",
    "X16n0318_006:0866a05": "相。沒頂之時何處望。事已成。意已休。此箇來蹤觸",
    "X16n0318_006:0866a06": "處周。智者撩著便提取。莫待須臾失却頭。此二則",
    "X16n0318_006:0866a07": "互相發。均之不貴乎見。",
    "X16n0318_006:0866a08": "鼻息出入通。現前無交氣。支離匪涉入。云何獲圓通。",
    "X16n0318_006:0866a09": "通曰。宇宙間一大呼吸也。春夏呼。秋冬吸。白月呼。",
    "X16n0318_006:0866a10": "黑月吸。子前呼。午後吸。人以呼吸。通乎天地。猶魚",
    "X16n0318_006:0866a11": "之在水也。調出入息。至於現前無交氣。養生家以",
    "X16n0318_006:0866a12": "為合乎自然。不知杳冥恍惚。特氣機耳。其精其物。",
    "X16n0318_006:0866a13": "特識神耳。支離漫患。於自性有何交涉。有道流問",
    "X16n0318_006:0866a14": "大珠曰。世間還有法過於自然否。珠曰有。曰何法",
    "X16n0318_006:0866a15": "過得。珠曰。能知自然者。曰元氣是道否。珠曰。元氣",
    "X16n0318_006:0866a16": "自元氣。道自道。曰若如是者則應有二也。珠曰。知",
    "X16n0318_006:0866a17": "無兩人。又問云。何為邪。云何為正。珠曰。心逐物為",
    "X16n0318_006:0866a18": "邪。物從心為正。由此觀之。調息之說。為心逐物。支",
    "X16n0318_006:0866a19": "離甚矣。況得圓通。",
    "X16n0318_006:0866a20": "舌非入無端。因味生覺了。味亡了無有。云何獲圓通。",
    "X16n0318_006:0866a21": "通曰。舌非根安能知味。非根而知味者。是謂無端。",
    "X16n0318_006:0866a22": "非語倒也。既有此根。所以味入之而生覺了。味亡",
    "X16n0318_006:0866a23": "則覺亡矣。是根以其味為有無。安得為圓。夾山在",
    "X16n0318_006:0866a24": "溈山作典座。溈問曰。今日喫甚麼菜。夾云。二年同",
    "X16n0318_006:0866b01": "一春。溈云。好好脩事者。夾云。龍宿鳳巢。投子頌云。",
    "X16n0318_006:0866b02": "相逢借問眾生糜。莫比菴園香飯施。紫氣夜隨丹",
    "X16n0318_006:0866b03": "鳳轉。金龍曉纏月中技。又棲賢湜上堂。良久曰。幸",
    "X16n0318_006:0866b04": "好一盤飯。不可糝椒薑。雖然如此。試唼噉看。便下",
    "X16n0318_006:0866b05": "座。此二則。亦同一春。唼噉得著。許異舌知味。",
    "X16n0318_006:0866b06": "身與所觸同。各非圓覺觀。涯量不冥會。云何獲圓通。",
    "X16n0318_006:0866b07": "通曰。妙觸宣明。但身顯知。純覺遺身。亦非圓覺。必",
    "X16n0318_006:0866b08": "如圓覺觀。身心超越。不可涯量。方能冥會萬法。不",
    "X16n0318_006:0866b09": "籍身知。今有身有觸。則知有涯量。非圓通也。黃山",
    "X16n0318_006:0866b10": "谷太史謁死心新禪師。隨眾入室。新張目問曰。新",
    "X16n0318_006:0866b11": "長老死。學士死。燒作兩堆灰。向甚麼處相見。谷無",
    "X16n0318_006:0866b12": "語。新約出。曰晦堂處參得底。使未著在。後左官黔",
    "X16n0318_006:0866b13": "南。道力愈勝。於無思念中。頓明死心所問。報以書",
    "X16n0318_006:0866b14": "曰。往年蒙苦苦提撕。長如醉夢。依稀在光影中。蓋",
    "X16n0318_006:0866b15": "疑情不盡。命根不斷。故望崖而退耳。邇謫官在黔",
    "X16n0318_006:0866b16": "南道中。晝臥覺來。忽爾尋思。被天下老和尚謾了",
    "X16n0318_006:0866b17": "多少。唯有死心道人不肯。乃是第一相為也。不勝",
    "X16n0318_006:0866b18": "萬幸。故冥會若山谷。自己尚不可得。更說甚麼相",
    "X16n0318_006:0866b19": "見。非斷命根者不足語此。",
    "X16n0318_006:0866b20": "知根雜亂思。湛了終無見。想念不可脫。云何獲圓通。",
    "X16n0318_006:0866b21": "通曰。意知根既屬知矣。知則亂思雜起。如海起波",
    "X16n0318_006:0866b22": "浪。於湛了性終無所見。即使知歸無知思歸無思。",
    "X16n0318_006:0866b23": "亦屬想念。未易解脫。故不可獲圓通。僧問韶國師。",
    "X16n0318_006:0866b24": "如何是不證一法。師曰。待言語在。曰如何是證諸",
    "X16n0318_006:0866c01": "法。曰醉作麼。乃曰秪如山僧恁麼對他。諸上座作",
    "X16n0318_006:0866c02": "麼生體會。莫是真實相為麼。莫是正恁麼時。無一",
    "X16n0318_006:0866c03": "法可證麼。莫是識伊來處麼。莫是全體顯露麼。莫",
    "X16n0318_006:0866c04": "錯會好。如此見解。喚作依草附木。與佛法天地懸",
    "X16n0318_006:0866c05": "隔。假饒答話揀辨如懸河。秪成得箇顛倒知見。若",
    "X16n0318_006:0866c06": "秪貴答話揀辨。有甚麼難。但恐無益於人。翻成賺",
    "X16n0318_006:0866c07": "誤。如上座從前所學揀辨問答。持說道理極多。為",
    "X16n0318_006:0866c08": "甚麼疑心不息。聞古聖方便。特地不會。秪為多虗",
    "X16n0318_006:0866c09": "少實。上座。不如從脚跟下一時覰破。看是甚麼道",
    "X16n0318_006:0866c10": "理。有多少法門。與上座作疑求解。始知從前所學",
    "X16n0318_006:0866c11": "底事。秪是生死根源。陰界裏活計。所以古人道。見",
    "X16n0318_006:0866c12": "聞不脫。如水裏月。無事珍重。見聞尚不可脫。況想",
    "X16n0318_006:0866c13": "念乎。已上五根人者。非初心所宜。",
    "X16n0318_006:0866c14": "識見雜三和。詰本稱非相。自體先無定。云何獲圓通。",
    "X16n0318_006:0866c15": "通曰。境屬相分。識屬見分。今識見之見。根與境合。",
    "X16n0318_006:0866c16": "識生其中。三者和合而成。詰其根本。此見原無自",
    "X16n0318_006:0866c17": "體。無相可得。和合則有。不和合則無。故曰非定。安",
    "X16n0318_006:0866c18": "有自無定體而可證圓通者乎。神會年十三。自玉",
    "X16n0318_006:0866c19": "泉來參六祖。祖曰。知識遠來艱辛。還將得本來否。",
    "X16n0318_006:0866c20": "若有本。則合識主。試說看。會曰。以無住為本。見即",
    "X16n0318_006:0866c21": "是主。祖曰。這沙彌。爭合取次語。會乃問曰。和尚坐",
    "X16n0318_006:0866c22": "禪。還見不見。祖以拄杖打三下云。吾打汝是痛不",
    "X16n0318_006:0866c23": "痛。對曰。亦痛亦不痛。祖曰。吾亦見亦不見。會問如",
    "X16n0318_006:0866c24": "何是亦見亦不見。祖曰。吾之所見。常見自心過[億音+(天*天)]。",
    "X16n0318_006:0867a01": "不見他人是非好惡。是以亦見亦不見。汝言亦痛",
    "X16n0318_006:0867a02": "亦不痛如何。汝若不痛。同於木石。若痛。則同凡夫。",
    "X16n0318_006:0867a03": "即起恚恨。汝向前見不見是二邊。痛不痛是生滅。",
    "X16n0318_006:0867a04": "汝自性且不見。敢爾弄人。神會禮拜悔謝。祖曰。汝",
    "X16n0318_006:0867a05": "若心迷不見。問善知識覓路。汝若心悟。即自見性。",
    "X16n0318_006:0867a06": "依法脩行。汝自迷不見。却來問吾見不見。吾見自",
    "X16n0318_006:0867a07": "知。豈待汝迷。汝若自見。亦不待吾迷。何不自知自",
    "X16n0318_006:0867a08": "見。乃問吾見與不見。神會再禮百餘拜。求謝過[億音+(天*天)]。",
    "X16n0318_006:0867a09": "給侍左右。一日祖告眾曰。吾有一物。無頭無尾。無",
    "X16n0318_006:0867a10": "名無字。無背無面。諸人還識否。神會出曰。是諸佛",
    "X16n0318_006:0867a11": "之本源。神會之佛性。祖曰。向汝道無名無字。汝便",
    "X16n0318_006:0867a12": "喚作本源佛性。汝向去有把茆蓋頭。也只成箇知",
    "X16n0318_006:0867a13": "解宗徒。若當時如二祖拜了依位而立。更有何過。",
    "X16n0318_006:0867a14": "心聞洞十方。生於大因力。初心不能入。云何獲圓通。",
    "X16n0318_006:0867a15": "通曰。不用耳聞。不用識聞。故曰心聞。是已證果位。",
    "X16n0318_006:0867a16": "與觀世音觀聽十方圓明無異。此亦當曰我亦從",
    "X16n0318_006:0867a17": "中證。非唯一普賢。心聞洞徹。十方沙界外事。無所",
    "X16n0318_006:0867a18": "不知。由於因地發心。行願極大。徧虗空界。靡不周",
    "X16n0318_006:0867a19": "到。有此大因。故證此大果。此非大根大器不能承",
    "X16n0318_006:0867a20": "當。不如返聞聞熏聞脩。漸次可入。此謂初心未易",
    "X16n0318_006:0867a21": "凑泊。難獲圓通。與諸說稍別。洞山稟禪師。日唯宴",
    "X16n0318_006:0867a22": "坐。一日呼侍者。下至法堂謂曳木者無損堦砌。侍",
    "X16n0318_006:0867a23": "者出視無有。還白寂無人迹。稟又使求之。侍者臨",
    "X16n0318_006:0867a24": "簷俯視。乃羣蟻曳蜻蜓翼。緣堦而上。此蓋靜極而",
    "X16n0318_006:0867b01": "靈知者也。故聞蟻聲若雷。況普賢心聞。尤大於此",
    "X16n0318_006:0867b02": "者乎。",
    "X16n0318_006:0867b03": "鼻想本權機。祗令攝心住。住成心所住。云何獲圓通。",
    "X16n0318_006:0867b04": "通曰。甚矣心之難攝也。始而散亂。唯恐不住。既而",
    "X16n0318_006:0867b05": "寂靜。又成所住。住與不住。皆非無住本體。故不得",
    "X16n0318_006:0867b06": "圓通。石鞏一日廚中作務次。馬祖見而問曰。作甚",
    "X16n0318_006:0867b07": "麼。鞏曰。牧牛。祖曰。作麼生牧。鞏曰。一回入草去。把",
    "X16n0318_006:0867b08": "鼻拽將來。祖曰。子真牧牛。南泉垂語云。王老師牧",
    "X16n0318_006:0867b09": "一頭水牯牛。擬向溪東去。不免官家苗稼。擬向溪",
    "X16n0318_006:0867b10": "西去。不免官象苗稼。爭如隨分納些些。總不見得。",
    "X16n0318_006:0867b11": "天童拈云。南泉牧牛。可謂奇特。直得一切處關防",
    "X16n0318_006:0867b12": "不得。為甚麼如此。是他隨分納些些。雲門云。且道",
    "X16n0318_006:0867b13": "牛內納。牛外納。直饒你說得納處分明。我更問你",
    "X16n0318_006:0867b14": "覓牛在。大溈詰云。雲門止解索牛。不解穿他鼻孔。",
    "X16n0318_006:0867b15": "拈起拄杖云。三世諸佛。天下老和尚鼻孔。被山僧",
    "X16n0318_006:0867b16": "拄杖一時穿却。且道山僧鼻孔在甚麼處。良久云。",
    "X16n0318_006:0867b17": "誣人之罪。以全罪科之。若於此等權機穿透。定然",
    "X16n0318_006:0867b18": "索著鼻孔。定獲無上圓通。",
    "X16n0318_006:0867b19": "說法弄音文。開悟先成者。名句非無漏。云何獲圓通。",
    "X16n0318_006:0867b20": "通曰。舌根但能辨味。舌識方能弄音。說世出世間",
    "X16n0318_006:0867b21": "之法。以開悟人。然開悟但施於先成者。有如時雨",
    "X16n0318_006:0867b22": "之化。非言說所能與也。良以名身句身。不離文字。",
    "X16n0318_006:0867b23": "非是無漏之法。如手指月。指非是月。其可得圓通",
    "X16n0318_006:0867b24": "乎。先德云。言前薦得。屈我宗風。句後承當。沉埋佛",
    "X16n0318_006:0867c01": "祖。故開悟在先。而以言證成則可。若待言而悟。去",
    "X16n0318_006:0867c02": "之遠矣。法眼上堂。大眾久立。乃謂之曰。秪恁麼便",
    "X16n0318_006:0867c03": "散去。還有佛法道理也無。試說看。若無。又來這裏",
    "X16n0318_006:0867c04": "作麼。若有。大市裏人叢處亦有。何須到這裏。諸人",
    "X16n0318_006:0867c05": "各曾看還源觀百門義海。華嚴論。涅槃經。諸多策",
    "X16n0318_006:0867c06": "子。阿那箇教中有這箇時節。若有。試舉看。若是恁",
    "X16n0318_006:0867c07": "麼經裏有恁麼語。是此時節麼。有甚麼交涉。所以",
    "X16n0318_006:0867c08": "道微言滯於心首。常為緣慮之場。實際居於目前。",
    "X16n0318_006:0867c09": "翻成名相之境。又作麼生得翻去。若也翻去。又作",
    "X16n0318_006:0867c10": "麼生得正去。還會麼。秪恁麼念策子。有甚麼用處。",
    "X16n0318_006:0867c11": "信哉名句非無漏。不可得圓通。",
    "X16n0318_006:0867c12": "持犯但束身。非身無所束。元非徧一切。云何獲圓通。",
    "X16n0318_006:0867c13": "通曰。法身無量。不假修為。應身有涯。容易造業。必",
    "X16n0318_006:0867c14": "假戒律以約束之。是約束但施於應身。然不能通",
    "X16n0318_006:0867c15": "於法身之理。故非徧一切。不徧即不可獲圓通。黃",
    "X16n0318_006:0867c16": "檗慧禪師。少出家。業經論。因增授菩薩戒而嘆曰。",
    "X16n0318_006:0867c17": "大土攝律儀。與吾本授聲聞戒。俱止持作犯也。然",
    "X16n0318_006:0867c18": "於篇聚增減。支本通別。制意且殊。俱微細難防。復",
    "X16n0318_006:0867c19": "於攝善中未嘗行於少分。況饒益有情乎。且世間",
    "X16n0318_006:0867c20": "泡幻身命。何可留戀哉。由是置講課。欲以身捐於",
    "X16n0318_006:0867c21": "水中。飼鱗甲之類。念已將行。偶二禪者接之款論。",
    "X16n0318_006:0867c22": "謂南方頗多知識。何滯於一隅。從此回志。乃造疎",
    "X16n0318_006:0867c23": "山。問曰。剎那便去時如何。山曰。畐塞虗空。汝作麼",
    "X16n0318_006:0867c24": "生去。對曰。畐塞虗空。不如不去。山便休。下堂。參第",
    "X16n0318_006:0868a01": "一座。座曰。適來祗對甚奇特。曰此乃率爾。敢望慈",
    "X16n0318_006:0868a02": "悲。開示愚昧。座曰。一剎那間。還有擬議否。乃於言",
    "X16n0318_006:0868a03": "下頓悟。又元菴慈禪師。幼依成都正法出家。具戒",
    "X16n0318_006:0868a04": "後。遊講肆。聽講圓覺經。至四大各離。今者妄身當",
    "X16n0318_006:0868a05": "在何處。畢竟無體。實同幻化。因而有省。作頌曰。一",
    "X16n0318_006:0868a06": "顆明珠。在我這裏。撥著動著。放光動地。此二尊宿。",
    "X16n0318_006:0868a07": "不離幻身而證法身。何不徧之有。",
    "X16n0318_006:0868a08": "神通本宿因。何關法分別。念緣非離物。云何獲圓通。",
    "X16n0318_006:0868a09": "通曰。小乘神通。皆是作意。緣物則有。離物則無。非",
    "X16n0318_006:0868a10": "能離物而顯。有念緣故。此係宿因神力成就。非關",
    "X16n0318_006:0868a11": "妙法分別而得顯現。既已著於神通。即不可以語",
    "X16n0318_006:0868a12": "於圓通矣。黃檗初遊天台。逢一僧如舊識。乃同行。",
    "X16n0318_006:0868a13": "屬澗水暴漲。檗倚杖而止。其僧率檗同過。檗云。請",
    "X16n0318_006:0868a14": "兄先過。僧即浮笠於水上便過。檗云。我却共箇",
    "X16n0318_006:0868a15": "稍子作隊。悔不一棒打殺。其僧乃於水中遙禮贊",
    "X16n0318_006:0868a16": "歎曰。真大乘法器。吾所不及。此小乘神通也。故為",
    "X16n0318_006:0868a17": "檗所斥。麻谷南泉二三人往謁徑山。路逢一婆。乃",
    "X16n0318_006:0868a18": "問路向甚處去。曰驀直去。谷曰。前頭水深過得否。",
    "X16n0318_006:0868a19": "曰不濕脚。谷又問上岸稻得與麼好。下岸稻得與",
    "X16n0318_006:0868a20": "麼怯。曰總被螃蟹喫却也。谷曰。禾好香。曰沒氣息。",
    "X16n0318_006:0868a21": "谷又問婆住甚處。曰祗在這裏。三人至店。婆煎茶",
    "X16n0318_006:0868a22": "一瓶。攜盞三隻至。謂曰。和尚有神通者即喫茶。三",
    "X16n0318_006:0868a23": "人相顧間。婆曰。看老朽自逞神通去也。於是拈盞",
    "X16n0318_006:0868a24": "傾茶便行。此等神通。非同小可。故麻谷南泉不能",
    "X16n0318_006:0868b01": "測其涯量。以上從六識入者。非初心所宜。",
    "X16n0318_006:0868b02": "若以地性觀。堅凝非通達。有為非聖性。云何獲圓通。",
    "X16n0318_006:0868b03": "通曰。地既堅凝。原非通達性。而持地乃有為法。又",
    "X16n0318_006:0868b04": "非無為果。故於圓通非宜。先德云。若人識得心。大",
    "X16n0318_006:0868b05": "地無寸土。恁麼見得。更有何礙。保福因僧侍立次。",
    "X16n0318_006:0868b06": "福曰。汝得恁麼麤心。僧曰。甚麼處是某甲麤心處。",
    "X16n0318_006:0868b07": "福拈一塊土度與僧曰。拋向門外著。僧拋了却來",
    "X16n0318_006:0868b08": "曰。甚麼處是某甲麤心處。福曰。我見築著磕著。所",
    "X16n0318_006:0868b09": "以道汝麤心。若此僧翻然省悟。即得通達聖性。即",
    "X16n0318_006:0868b10": "獲圓通矣。",
    "X16n0318_006:0868b11": "若以水性觀。想念非真實。如如非覺觀。云何獲圓通。",
    "X16n0318_006:0868b12": "通曰。水觀亦十想法爾。想念所成。豈同真實。蓋真",
    "X16n0318_006:0868b13": "實之理。如如不動。非假造作。故非覺觀所及。僧問",
    "X16n0318_006:0868b14": "雪峯。古澗寒泉時如何。峯曰。瞪目不見底。曰飲者",
    "X16n0318_006:0868b15": "如何。峰曰。不從口入。僧舉似趙州。州曰。不可從鼻",
    "X16n0318_006:0868b16": "孔裏入。僧却問古澗寒泉時如何。州曰苦。曰飲者",
    "X16n0318_006:0868b17": "如何。州曰死。峯聞得。乃曰趙州古佛。遙望作禮。自",
    "X16n0318_006:0868b18": "此不答話。天童拈云。扶樹宗乘。須還大匠。雪峯辦",
    "X16n0318_006:0868b19": "一千五百人善知識身心。趙州用一百二十歲老",
    "X16n0318_006:0868b20": "作家手段。不妨奇怪。如今眾中。隨言定旨。亂作貶",
    "X16n0318_006:0868b21": "剝。深屈古人。然則相席打令。似有知音。鏤骨銘心。",
    "X16n0318_006:0868b22": "罕逢明鑑。這僧見處。滯在湛不搖處。趙州鉗鎚。即",
    "X16n0318_006:0868b23": "是雪峯鍼線。何謂不同哉。",
    "X16n0318_006:0868b24": "若以火性觀。厭有非真離。非初心方便。云何獲圓通。",
    "X16n0318_006:0868c01": "通曰。火頭聞說欲火而生厭離。是厭有也。既有忻",
    "X16n0318_006:0868c02": "厭。非真解脫。且初心入道。制欲不若窮理。理日明",
    "X16n0318_006:0868c03": "則欲日消。如欲窮理。試觀火是何物。趙州因僧侍",
    "X16n0318_006:0868c04": "次。遂指火問曰。這箇是火。你不得喚作火。老僧道",
    "X16n0318_006:0868c05": "了也。僧無對。州復筴起火曰。會麼。曰不會。州曰。此",
    "X16n0318_006:0868c06": "去舒州有投子和尚。汝往禮拜問之。必為汝說。因",
    "X16n0318_006:0868c07": "緣相契。不用更來。不相契却來。其僧到投子。子問",
    "X16n0318_006:0868c08": "近離甚處。曰趙州。子曰。趙州有何言句。僧舉前話。",
    "X16n0318_006:0868c09": "子曰汝會麼。曰不會。乞師指示。子乃下禪床。行三",
    "X16n0318_006:0868c10": "步。却坐。問曰會麼。曰不會。子曰。你歸舉似趙州。其",
    "X16n0318_006:0868c11": "僧却迴舉似趙州。州曰。還會麼。曰不會。州曰。投子",
    "X16n0318_006:0868c12": "與麼不較多也。夫二老宿所為。方便若此。尚且不",
    "X16n0318_006:0868c13": "悟。況其餘乎。",
    "X16n0318_006:0868c14": "若以風性觀。動寂非無對。對非無上覺。云何獲圓通。",
    "X16n0318_006:0868c15": "通曰。此羣動性。來無所從。去無所至。原無所對。觀",
    "X16n0318_006:0868c16": "察風力無依。悟菩提心。即無上覺。何至有動寂二",
    "X16n0318_006:0868c17": "相。祗為初機。於其動中。識不動性。分動不動。二相",
    "X16n0318_006:0868c18": "宛然。即是對待。既屬對待。即生滅法。去無上菩提",
    "X16n0318_006:0868c19": "遠矣。十七祖僧迦難提。度持鑑童子。更名伽耶舍",
    "X16n0318_006:0868c20": "多。一日聞風吹殿鈴聲。祖問曰。鈴鳴耶。風鳴耶。舍",
    "X16n0318_006:0868c21": "多曰。非風鈴鳴。我心鳴耳。祖曰。心復誰乎。舍多曰。",
    "X16n0318_006:0868c22": "俱寂靜故。祖曰。善哉善哉。繼吾道者。非子而誰。後",
    "X16n0318_006:0868c23": "六祖因二僧論風幡義。一曰風動。一曰幡動。議論",
    "X16n0318_006:0868c24": "不已。祖進曰。不是風動。不是幡動。仁者心動。與舍",
    "X16n0318_006:0869a01": "多語如出一口。雪峯舉六祖道不是風動。不是幡",
    "X16n0318_006:0869a02": "動。仁者心動。乃曰。大小祖師。龍頭蛇尾。好與二十",
    "X16n0318_006:0869a03": "棒。時大原孚上座侍立。不覺齩齒。峯曰。我適來恁",
    "X16n0318_006:0869a04": "麼道。也好喫二十拄杖。韶國師上堂。古聖方便。猶",
    "X16n0318_006:0869a05": "如河沙。祖師道非風幡動。仁者心動。斯乃無上心",
    "X16n0318_006:0869a06": "印法門。我輩是祖師門下客。合作麼生會祖師意。",
    "X16n0318_006:0869a07": "莫道風幡不動。汝心妄動。莫道不撥風旛。就風幡",
    "X16n0318_006:0869a08": "通取。莫道風幡動處是甚麼。有云附物明心。不須",
    "X16n0318_006:0869a09": "認物。有云色即是空。有云非風旛動。應須妙會。如",
    "X16n0318_006:0869a10": "是解會。與祖師意旨。有何交涉。即不許如是會。諸",
    "X16n0318_006:0869a11": "上座便合知悉。若於這裏徹底悟去。何法門而不",
    "X16n0318_006:0869a12": "明。百千諸佛方便。一時洞了。更有甚麼疑情。所以",
    "X16n0318_006:0869a13": "古人道。一了千明。一迷萬惑。上座。豈是今日會得",
    "X16n0318_006:0869a14": "一則。明日又不會也。莫是有一分向上事難會。有",
    "X16n0318_006:0869a15": "一分下劣凡夫不會。如此見解。設經塵劫。秪自勞",
    "X16n0318_006:0869a16": "神乏思。無有是處。韶國師與麼道。較雪峯多少。也",
    "X16n0318_006:0869a17": "好喫二十棒。",
    "X16n0318_006:0869a18": "若以空性觀。昏鈍先非覺。無覺異菩提。云何獲圓通。",
    "X16n0318_006:0869a19": "通曰。偏空則昏鈍非覺。真空則即覺即空。初機擬",
    "X16n0318_006:0869a20": "空。容易錯路。故須審辨。玄沙上堂。今時人不悟箇",
    "X16n0318_006:0869a21": "中道理。妄自涉事涉塵。處處染著。頭頭繫絆。縱悟",
    "X16n0318_006:0869a22": "則塵境紛紜。名相不實。便擬凝心斂念。攝事歸空。",
    "X16n0318_006:0869a23": "閉目藏精。纔有念起。旋旋破除。細想纔生。即便遏",
    "X16n0318_006:0869a24": "捺。如此見解。即是落空亡底外道。魂不散底死人。",
    "X16n0318_006:0869b01": "冥冥漠漠。無覺無知。塞耳偷鈴。徒自欺誑。這裏分",
    "X16n0318_006:0869b02": "明則不然也。不是偎門傍戶。句句現前。不得商量。",
    "X16n0318_006:0869b03": "不涉文墨。本絕塵境。本無位次。權名箇出家兒。畢",
    "X16n0318_006:0869b04": "竟無蹤跡。真如凡聖。地獄人天。秪是療狂子之方。",
    "X16n0318_006:0869b05": "虗空尚無改變。大道豈有昇沉。悟則縱橫不離本",
    "X16n0318_006:0869b06": "際。若到這裏。凡聖也無立處。若向句中作意。則沒",
    "X16n0318_006:0869b07": "溺殺人。若向外馳求。又落魔界。如如向上。沒可安",
    "X16n0318_006:0869b08": "排。恰似焰爐不藏蚊蚋。此理本來平坦。何用剗除。",
    "X16n0318_006:0869b09": "動靜揚眉。是真解脫道。不強為意度。建立乖真。若",
    "X16n0318_006:0869b10": "到這裏。纖毫不受。指意則差。便是千聖出頭來。也",
    "X16n0318_006:0869b11": "安一字不得。珍重。若明得玄沙語。即達真空之旨。",
    "X16n0318_006:0869b12": "無上菩提。亦強名爾。豈不圓通現前。",
    "X16n0318_006:0869b13": "若以識性觀。觀識非常住。存心乃虗妄。云何獲圓通。",
    "X16n0318_006:0869b14": "通曰。如來藏妙真如性。即第八識。本非虗妄。未見",
    "X16n0318_006:0869b15": "性者不能轉識。但為識轉。即用觀照。觀亦是識。念",
    "X16n0318_006:0869b16": "念生滅。故非常住。縱能存心湛然不動。由觀力所",
    "X16n0318_006:0869b17": "持。亦屬虗妄。豈妙湛總持。本自無心。不待存而自",
    "X16n0318_006:0869b18": "無不存者乎。十六祖羅睺羅多。至僧伽難提所。值",
    "X16n0318_006:0869b19": "彼入定。祖與眾伺之。經三七日。方從定起。祖問曰。",
    "X16n0318_006:0869b20": "汝身定耶。心定耶。提曰。身心俱定。祖曰。身心俱定。",
    "X16n0318_006:0869b21": "何有出入。提曰。雖有出入。不失定相。如金在井。金",
    "X16n0318_006:0869b22": "體常寂。祖曰。若金在井。若金出井。金無動靜。何物",
    "X16n0318_006:0869b23": "出入。提曰。言金動靜。何物出入。言金出入。金非動",
    "X16n0318_006:0869b24": "靜。祖曰。若金在井。出者何金。若金出井。在者何物。",
    "X16n0318_006:0869c01": "提曰。金若出井。在者非金。金若在井。出者非物。祖",
    "X16n0318_006:0869c02": "曰。此義不然。提曰彼義非著。祖曰。此義當墮。提曰。",
    "X16n0318_006:0869c03": "彼義不成。祖曰。彼義不成。我義成矣。提曰。我義雖",
    "X16n0318_006:0869c04": "成。法非我故。祖曰。我義已成。我無我故。提曰。我無",
    "X16n0318_006:0869c05": "我故。復成何義。祖曰。我無我故。故成汝義。提曰。仁",
    "X16n0318_006:0869c06": "者師誰。得是無我。祖曰。我師伽那提婆。證是無我。",
    "X16n0318_006:0869c07": "提以偈贊曰。稽首提婆師。而出於仁者。仁者無我",
    "X16n0318_006:0869c08": "故。我欲師仁者。祖以偈答曰。我已無我故。汝須見",
    "X16n0318_006:0869c09": "我我。汝若師我故。知我非我我。難提心意豁然。即",
    "X16n0318_006:0869c10": "求度脫。祖曰。汝心自在。非我所繫。付正法眼偈曰。",
    "X16n0318_006:0869c11": "於法實無證。不取亦不離。法非有無相。內外云何",
    "X16n0318_006:0869c12": "起。此可知轉識成智。在毫釐間。不覩真實。終歸虗",
    "X16n0318_006:0869c13": "妄。",
    "X16n0318_006:0869c14": "諸行是無常。念性元生滅。因果今殊感。云何獲圓通。",
    "X16n0318_006:0869c15": "通曰。據念佛法門。念即是佛。行即是佛。唯心是佛。",
    "X16n0318_006:0869c16": "唯心作佛。果因一契。原非殊感。今文殊指歸向上",
    "X16n0318_006:0869c17": "一路。故以行屬無常。念屬生滅。以是求佛常住果。",
    "X16n0318_006:0869c18": "必不可得。齊巳禪師。因蓮社會道友請上堂云。漸",
    "X16n0318_006:0869c19": "漸雞皮鶴髮。父少而子老。看看行步龍鍾。疑殺木",
    "X16n0318_006:0869c20": "上座。直饒金玉滿堂。照顧白拈賊。豈免衰殘老病。",
    "X16n0318_006:0869c21": "正好著精采。任汝千般快樂。渠儂得自由。無常終",
    "X16n0318_006:0869c22": "是到來。歸堂喫茶去。唯有徑路修行。依舊打之遶。",
    "X16n0318_006:0869c23": "但念阿彌陀佛。念得不濟事。復曰。噁。這條活路。已",
    "X16n0318_006:0869c24": "被善導和尚直截指出了也。是你諸人朝夕在徑",
    "X16n0318_006:0870a01": "路中往來。因甚麼當面蹉過阿彌陀佛。這裏薦得。",
    "X16n0318_006:0870a02": "便可除迷倒障。拔猶豫箭。截疑惑網。斷癡愛河。伐",
    "X16n0318_006:0870a03": "心稠林。洗心垢濁。正心諂曲。絕心生死。然後轉入",
    "X16n0318_006:0870a04": "那邊。擡起脚。向佛祖踐履不到處。進一步。開却口。",
    "X16n0318_006:0870a05": "向佛祖言詮不到處。說一句。喚回善導和尚。別求",
    "X16n0318_006:0870a06": "徑路脩行。其或準前捨父逃去。流落他鄉。撞東磕",
    "X16n0318_006:0870a07": "西。苦哉阿彌陀佛。又黃龍新上堂。清珠下於濁水。",
    "X16n0318_006:0870a08": "濁水不得不清。念佛投於亂心。亂心不得不佛。佛",
    "X16n0318_006:0870a09": "既不亂。濁水自清。濁水既清。功歸何所。良久曰。幾",
    "X16n0318_006:0870a10": "度黑風翻大海。未曾聞道釣舟傾。夫都攝六根。脩",
    "X16n0318_006:0870a11": "念佛法門。尚且以途路功勳。一概砭剝。於此見返",
    "X16n0318_006:0870a12": "聞直透性源。且遠諸過。真為脩證圓通最上之機",
    "X16n0318_006:0870a13": "也。",
    "X16n0318_006:0870a14": "我今白世尊。佛出娑婆界。此方真教體。清淨在音聞。",
    "X16n0318_006:0870a15": "欲取三摩提。實以聞中入。",
    "X16n0318_006:0870a16": "通曰。聖人設教。隨方不同。或有以佛光明而作佛",
    "X16n0318_006:0870a17": "事。或有以佛菩提樹而作佛事。乃至或以園林臺",
    "X16n0318_006:0870a18": "觀。或以虗空。或以寂無說示。如香積佛國。無文字",
    "X16n0318_006:0870a19": "說。但以虗空。令諸天人得入律行。此方教體。唯在",
    "X16n0318_006:0870a20": "音聞。不雜塵垢。最為清淨。唯其清淨。故於三摩提",
    "X16n0318_006:0870a21": "容易契入。此娑婆界以聞為當機也。僧問玄沙。學",
    "X16n0318_006:0870a22": "人乍入叢林。乞師指箇入路。沙曰。還聞偃溪水聲",
    "X16n0318_006:0870a23": "麼。曰聞。沙曰。從這裏入。可謂直截指示矣。",
    "X16n0318_006:0870a24": "離苦得解脫。良哉觀世音。於恒沙劫中。入微塵佛國。",
    "X16n0318_006:0870b01": "得大自在力。無畏施眾生。妙音觀世音。梵音海潮音。",
    "X16n0318_006:0870b02": "救世悉安寧。出世獲常住。",
    "X16n0318_006:0870b03": "通曰。良哉觀世音。已離苦矣。故能救世悉安寧。已",
    "X16n0318_006:0870b04": "得解脫矣。故能令人出世獲常住。於恒妙劫。入微",
    "X16n0318_006:0870b05": "塵國。則三十二應靡不周也。施十四無畏。得大自",
    "X16n0318_006:0870b06": "在力。則四不思議。妙難測也。妙妙聞心。如聲度垣。",
    "X16n0318_006:0870b07": "總化為一妙音矣。妙在清淨。則謂之梵音。妙在響",
    "X16n0318_006:0870b08": "應。則謂之潮音。妙在尋聲。則謂之觀世音。非比世",
    "X16n0318_006:0870b09": "間音。乃自性之妙音也。僧問歸宗。如何是玄旨。宗",
    "X16n0318_006:0870b10": "曰。無人能會。曰向者如何。宗曰。有向即乖。曰不向",
    "X16n0318_006:0870b11": "者如何。宗曰。誰求玄旨。又曰去。無汝用心處。曰豈",
    "X16n0318_006:0870b12": "無方便門。令學人得入。宗曰。觀音妙智力。能救世",
    "X16n0318_006:0870b13": "間苦。曰如何是觀音妙智力。宗敲鼎蓋三下。曰子",
    "X16n0318_006:0870b14": "還聞否。曰聞。宗曰。我何不聞。僧無語。宗以棒趁下。",
    "X16n0318_006:0870b15": "他日上堂。吾今欲說禪。諸子總近前。宗曰。汝聽觀",
    "X16n0318_006:0870b16": "音行。善應諸方所。問如何是觀音行。宗乃彈指曰。",
    "X16n0318_006:0870b17": "諸人還聞否。曰聞。宗曰。一隊漢。向這裏覓甚麼。以",
    "X16n0318_006:0870b18": "棒趁出。大笑歸方丈。歸宗見諸人一段妙音。安然",
    "X16n0318_006:0870b19": "常住。不惜重重指出。大煞慈悲。",
    "X16n0318_006:0870b20": "我今啟如來。如觀音所說。譬如人靜居。十方俱擊鼓。",
    "X16n0318_006:0870b21": "十處一時聞。是則圓真實。",
    "X16n0318_006:0870b22": "通曰。觀音圓照三昧。無作無為。故如人靜居。十方",
    "X16n0318_006:0870b23": "擊鼓。十處俱聞。非四維虧一半者比。此於境顯其",
    "X16n0318_006:0870b24": "圓也。黃檗惟勝禪師。偶以扇勒窗櫺有聲。忽憶教",
    "X16n0318_006:0870c01": "中道。十方俱擊鼓。十處一時聞。因大悟。後瑞州太",
    "X16n0318_006:0870c02": "守。委黃龍遴選黃檗主人。龍集眾垂語云。鐘樓上",
    "X16n0318_006:0870c03": "念讚。床脚下種菜。若人道得。乃往住持。勝出答曰。",
    "X16n0318_006:0870c04": "猛虎當路坐。龍大悅。遂令往。如勝者。可謂親證其",
    "X16n0318_006:0870c05": "圓真實也。",
    "X16n0318_006:0870c06": "目非觀障外。口鼻亦復然。身以合方知。心念紛無緒。",
    "X16n0318_006:0870c07": "隔垣聽音響。遐邇俱可聞。五根所不齊。是則通真實。",
    "X16n0318_006:0870c08": "通曰。五根無不合塵者。然必合而後知。便自溷濁。",
    "X16n0318_006:0870c09": "唯聲塵隔垣可聞。不失清淨之體。故非涯量不冥",
    "X16n0318_006:0870c10": "會者可齊。此以根顯其通也。張無垢留蘇氏館。一",
    "X16n0318_006:0870c11": "夕入廁。以柏樹子話究之。聞蛙鳴。釋然契入。有偈",
    "X16n0318_006:0870c12": "曰。春天月夜一聲蛙。撞破乾坤共一家。正恁麼時",
    "X16n0318_006:0870c13": "誰會得。嶺頭脚痛有玄沙。若無垢者。可謂親證其",
    "X16n0318_006:0870c14": "通真實也。",
    "X16n0318_006:0870c15": "音聲性動靜。聞中為有無。無聲號無聞。非實無聞性。",
    "X16n0318_006:0870c16": "聲無既無滅。聲有亦非生。生滅二圓離。是則常真實。",
    "X16n0318_006:0870c17": "縱令在夢想。不為不思無。覺觀出思惟。身心不能及。",
    "X16n0318_006:0870c18": "通曰。聲有動靜。故聞有聞無。聞性常住。不因聲有",
    "X16n0318_006:0870c19": "而生。不因聲無可滅也。於何驗之。即在夢想。亦能",
    "X16n0318_006:0870c20": "以舂杵音作鐘鼓響。在夢如覺。不假思惟。此與不",
    "X16n0318_006:0870c21": "恒其所覺者異。故於識可以見其常也。他五根在",
    "X16n0318_006:0870c22": "夢。亦能覩境歷歷。然未必皆對前境而知。別有思",
    "X16n0318_006:0870c23": "惟所結。故他五根。思惟則有。不思則無。覺時對境",
    "X16n0318_006:0870c24": "則有。夢時對境則無。滯在身心為根塵所縛。唯耳",
    "X16n0318_006:0871a01": "識性。不以覺時思惟而有。不以夢時不思而無。其",
    "X16n0318_006:0871a02": "性已超於思不思之表。故返聞覺觀。非思不思。與",
    "X16n0318_006:0871a03": "尋常觀照用思惟者不同。既出思惟境界。於根而",
    "X16n0318_006:0871a04": "離根矣。身所不及也。於識而離識矣。心所不及也。",
    "X16n0318_006:0871a05": "此之謂生滅既滅。寂滅現前。不謂之真常佛性乎。",
    "X16n0318_006:0871a06": "張無垢語大慧曰。某每於夢中。必誦語孟。何如。慧",
    "X16n0318_006:0871a07": "舉圓覺曰。由寂靜故。十方世界。諸如來心。於中顯",
    "X16n0318_006:0871a08": "現。如鏡中像。無垢曰。非老師莫聞此論也。無垢夢",
    "X16n0318_006:0871a09": "中似習氣未除。大慧指出大圓鏡智。不妨習氣出",
    "X16n0318_006:0871a10": "沒。可謂透極真常一路。",
    "X16n0318_006:0871a11": "今此娑婆國。聲論得宣明。眾生迷本聞。循聲故流轉。",
    "X16n0318_006:0871a12": "阿難縱強記。不免落邪思。豈非隨所淪。旋流獲無妄。",
    "X16n0318_006:0871a13": "阿難汝諦聽。我承佛威力。宣說金剛王。如幻不思議。",
    "X16n0318_006:0871a14": "佛母真三昧。汝聞微塵佛。一切祕密門。欲漏不先除。",
    "X16n0318_006:0871a15": "畜聞成過誤。將聞持佛佛。何不自聞聞。",
    "X16n0318_006:0871a16": "通曰。論此方之機。心性不明。依聲論而得宣明。則",
    "X16n0318_006:0871a17": "因言悟道者其常也。然眾生不達本源。循聲流轉。",
    "X16n0318_006:0871a18": "即謂之迷。然逐物為邪。歸根為正。若能逆流窮源。",
    "X16n0318_006:0871a19": "至不生滅。即是返聞。可證真常。不隨淪溺。此乃微",
    "X16n0318_006:0871a20": "塵佛一路涅槃門也。聞熏聞脩金剛三昧。謂之如",
    "X16n0318_006:0871a21": "幻者。無作為故。無作無為。達於本聞。諸佛皆由此",
    "X16n0318_006:0871a22": "出。若有作有為。欲漏不除。雖廣持祕密。翻成過誤。",
    "X16n0318_006:0871a23": "不但染心留情。謂之欲漏。但瞥起見佛之念。即謂",
    "X16n0318_006:0871a24": "之邪。故返聞聞自性。乃對治多聞第一機也。宋孝",
    "X16n0318_006:0871b01": "宗問天竺僧云。既是飛來峯。何不飛去。答曰。一動",
    "X16n0318_006:0871b02": "不如一靜。又問觀音手中數珠念甚。答曰。念觀世",
    "X16n0318_006:0871b03": "音菩薩。又問自念自號作甚。答曰。求人不如求己。",
    "X16n0318_006:0871b04": "僧問志超禪師。如何是佛。超曰。汝是甚麼人。曰莫",
    "X16n0318_006:0871b05": "便是也無。超曰。是即沒交涉。此二則語。皆於自聞",
    "X16n0318_006:0871b06": "聞之旨合。",
    "X16n0318_006:0871b07": "聞非自然生。因聲有名字。旋聞與聲脫。能脫欲誰名。",
    "X16n0318_006:0871b08": "一根既返源。六根成解脫。見聞如幻翳。三界若空華。",
    "X16n0318_006:0871b09": "聞復翳根除。塵消覺圓淨。淨極光通達。寂照含虗空。",
    "X16n0318_006:0871b10": "通曰。此下發明自聞聞入路。先須審定此聞。從因",
    "X16n0318_006:0871b11": "緣生乎。從自然生乎。聞本非生。故非因緣自然而",
    "X16n0318_006:0871b12": "生。特因聲顯。故立聞名。若旋返聞機。至不生滅。既",
    "X16n0318_006:0871b13": "無能聞。自無所聞。與聲脫然不相干涉。此能脫其",
    "X16n0318_006:0871b14": "聲者。不可復名聞矣。將誰名哉。他能與一切安名。",
    "X16n0318_006:0871b15": "一切不能與他安名。但可喻之如源而已。故返源",
    "X16n0318_006:0871b16": "歸本。聞尚無名。孰為繫縛。即此一根。當體解脫。而",
    "X16n0318_006:0871b17": "六根一時清淨矣。六根本自清淨。忽起見聞而為",
    "X16n0318_006:0871b18": "之能。如瞪目生幻翳耳。忽見三界而為之所。如翳",
    "X16n0318_006:0871b19": "目見空華耳。幻翳空華。原自非有。逐流忘返。不覺",
    "X16n0318_006:0871b20": "是妄。今聞復本聞。而翳根先除。則六塵銷落。而本",
    "X16n0318_006:0871b21": "覺圓淨。如睛明眼。華何從生。謂之圓淨者不撥萬",
    "X16n0318_006:0871b22": "象而根塵俱淨。清淨之極。洞見十方。如淨瑠璃。內",
    "X16n0318_006:0871b23": "含寶月。其光有不通達乎。是內瑩發光。寂而含照。",
    "X16n0318_006:0871b24": "即所謂元明之照也。照不生所。則靜含虗空。如片",
    "X16n0318_006:0871c01": "雲之在太清。而覺海澄圓。得其元妙矣。欲大解脫",
    "X16n0318_006:0871c02": "者。返聞其可已乎。黃檗云。是法平等。無有高下。是",
    "X16n0318_006:0871c03": "名菩提。即此本源清淨心。與眾生諸佛。世界山河。",
    "X16n0318_006:0871c04": "有相無相。徧十方界。一切平等。無彼我相。此本源",
    "X16n0318_006:0871c05": "清淨心。常自圓明徧照。世人不悟。只認見聞覺知",
    "X16n0318_006:0871c06": "為心。為見聞覺知所覆。所以不覩精明本體。但直",
    "X16n0318_006:0871c07": "下無心。本體自現。如大日輪昇於虗空。徧照十方。",
    "X16n0318_006:0871c08": "更無障礙。故學道人。唯認見聞覺知施為動作。空",
    "X16n0318_006:0871c09": "却見聞覺知。即心路絕無入路。但於見聞覺知處",
    "X16n0318_006:0871c10": "認本心。然本心不屬見聞覺知。亦不離見聞覺知。",
    "X16n0318_006:0871c11": "但莫於見聞覺知上起見解。莫於見聞覺知上動",
    "X16n0318_006:0871c12": "念。亦莫離見聞覺知覓心。亦莫捨見聞覺知取法。",
    "X16n0318_006:0871c13": "不即不離。不住不著。縱橫自在。無非道場。如黃檗",
    "X16n0318_006:0871c14": "語。却於翳病刮磨殆盡。是亦返源之一助。",
    "X16n0318_006:0871c15": "却來觀世間。猶如夢中事。摩登伽在夢。誰能留汝形。",
    "X16n0318_006:0871c16": "如世巧幻師。幻作諸男女。雖見諸根動。要以一機抽。",
    "X16n0318_006:0871c17": "息機歸寂然。諸幻成無性。",
    "X16n0318_006:0871c18": "通曰。既能淨極光通達。寂照含虗空。虗空尚在包",
    "X16n0318_006:0871c19": "含。況虗空中所有之物。故翳病若除。不但三界空",
    "X16n0318_006:0871c20": "華本來無也。而三界中若根若塵。皆如夢如幻耳。",
    "X16n0318_006:0871c21": "夢中摩登伽。豈能留醒者之形。心縱精明。不能取",
    "X16n0318_006:0871c22": "夢中所有。此根境本自解脫之一徵也。列子載幻",
    "X16n0318_006:0871c23": "師巧作幻人。內具五臟。外具五根。驅而優俳。儼然",
    "X16n0318_006:0871c24": "人也。既散。而幻人招王之寵姬。王怒。幻師丞解幻",
    "X16n0318_006:0872a01": "人皆木具。王怒始釋然。王怒不加於幻人。幻人無",
    "X16n0318_006:0872a02": "心故也。幻本無性。奚容喜戚於其間哉。此又根境",
    "X16n0318_006:0872a03": "本自解脫之一徵也。五祖演禪師示眾云。山僧昨",
    "X16n0318_006:0872a04": "日入城。見一棚傀儡。不免近前看。或見端嚴奇特。",
    "X16n0318_006:0872a05": "或見醜陋不堪。動轉行坐。青黃赤白。一一見了。子",
    "X16n0318_006:0872a06": "細看時。元來青布幔裏有人。山僧忍俊不禁。乃問",
    "X16n0318_006:0872a07": "長史高姓。他道老和尚看便休。問甚麼姓。山僧被",
    "X16n0318_006:0872a08": "他一句。直得無言可對。無理可伸。還有人為山僧",
    "X16n0318_006:0872a09": "道得麼。昨日那裏落節。今日這裏拔本。若會得拔",
    "X16n0318_006:0872a10": "本消息。可以語息機歸寂然矣。",
    "X16n0318_006:0872a11": "六根亦如是。元依一精明。分成六和合。一處成休復。",
    "X16n0318_006:0872a12": "六用皆不成。塵垢應念銷。成圓明淨妙。餘塵尚諸學。",
    "X16n0318_006:0872a13": "明極即如來。",
    "X16n0318_006:0872a14": "黃檗曰。同是一精明。分為六和合。一精明者一心",
    "X16n0318_006:0872a15": "也。六和合者六根也。此六根各與塵合。眼與色合。",
    "X16n0318_006:0872a16": "耳與聲合。鼻與香合。舌與味合。身與觸合。意與法",
    "X16n0318_006:0872a17": "合。中間生六識為十八界。若了十八界無所有。束",
    "X16n0318_006:0872a18": "六合為一精明。一精明者即心也。學道人皆知此。",
    "X16n0318_006:0872a19": "但不免作一精明六和合解。遂被法縛。不契本心。",
    "X16n0318_006:0872a20": "如來現世。欲說一乘真法。則眾生不信興謗。沒於",
    "X16n0318_006:0872a21": "苦海。若都不說。則墮慳貪。不為眾生溥捨妙道。遂",
    "X16n0318_006:0872a22": "設方便。說有三乘。乘有大小。得有淺深。皆非本法。",
    "X16n0318_006:0872a23": "故曰唯有一乘道。餘二則非真。然終未能顯一心",
    "X16n0318_006:0872a24": "法。故召迦葉同分座。別付一心。離言說法。此一枝",
    "X16n0318_006:0872b01": "令別行。若能契悟者。便至佛地矣。黃檗此語。更不",
    "X16n0318_006:0872b02": "論餘塵尚諸學。真大乘器。合論曰。初行菩薩。見中",
    "X16n0318_006:0872b03": "品用。以深信真如故。得少分見。知如來身。無來無",
    "X16n0318_006:0872b04": "去無有斷絕唯心影現。不離真如。然此菩薩猶未",
    "X16n0318_006:0872b05": "能離微細分別。以未入法身位故。淨心菩薩。見微",
    "X16n0318_006:0872b06": "細用。如是轉勝。乃至菩薩究竟地中。見之方盡。微",
    "X16n0318_006:0872b07": "細用名受用身。以有業識。見受用身。若離業識。則",
    "X16n0318_006:0872b08": "無可見。一切如來皆是法身。法身無有彼此差別",
    "X16n0318_006:0872b09": "色相。互相見故。夫以盡微細用名受用身者。以有",
    "X16n0318_006:0872b10": "業識細相。謂之菩薩地中。故曰餘塵尚諸學。若離",
    "X16n0318_006:0872b11": "業識。則無可見。謂之如來法身。故曰明極即如來。",
    "X16n0318_006:0872b12": "大眾及阿難。旋汝倒聞機。反聞聞自性。性成無上道。",
    "X16n0318_006:0872b13": "圓通實如是。此是微塵佛。一路涅槃門。過去諸如來。",
    "X16n0318_006:0872b14": "斯門已成就。現在諸菩薩。今各入圓明。未來脩學人。",
    "X16n0318_006:0872b15": "當依如是法。我亦從中證。非唯觀世音。",
    "X16n0318_006:0872b16": "通曰。聞機外逸。則迷本逐末。故名到。返聞所以旋",
    "X16n0318_006:0872b17": "其機也。返聞自性。則背塵合覺。故名正。既聞自性。",
    "X16n0318_006:0872b18": "即覰見本來面目。即此聞性。便成無上菩提。圓通",
    "X16n0318_006:0872b19": "真常。不假外得。乃三世諸佛。證無上菩提之頓門",
    "X16n0318_006:0872b20": "也。僧問長沙。如何是文殊。沙曰。牆壁瓦礫是。曰如",
    "X16n0318_006:0872b21": "何是觀音。沙曰。音聲言語是。曰如何是普賢。沙曰",
    "X16n0318_006:0872b22": "眾生心是。曰如何是佛。沙曰眾生色身是。曰恒沙",
    "X16n0318_006:0872b23": "諸佛體皆同。何故有種種名字。沙曰。從眼根返源",
    "X16n0318_006:0872b24": "名文殊。從耳根返源名觀音。從心返源名普賢。文",
    "X16n0318_006:0872c01": "殊是佛妙觀察智。觀音是佛無緣大慈。普賢是佛",
    "X16n0318_006:0872c02": "無為妙行。三聖是佛之妙用。佛是三聖之真體。用",
    "X16n0318_006:0872c03": "則有恒沙假名。體則總名一薄伽梵。故知各入圓",
    "X16n0318_006:0872c04": "明者。總與諸佛無別。而耳根最圓。須以觀世音為",
    "X16n0318_006:0872c05": "法。",
    "X16n0318_006:0872c06": "誠如佛世尊。詢我諸方便。以救諸末劫。求出世間人。",
    "X16n0318_006:0872c07": "成就涅槃心。觀世音為最。自餘諸方便。皆是佛威神。",
    "X16n0318_006:0872c08": "即事捨塵勞。非是長脩學。淺深同說法。頂禮如來藏。",
    "X16n0318_006:0872c09": "無漏不思議。願加被未來。於此門無惑。方便易成就。",
    "X16n0318_006:0872c10": "堪以教阿難。及末劫沉淪。但以此根脩。圓通超餘者。",
    "X16n0318_006:0872c11": "真實心如是。",
    "X16n0318_006:0872c12": "通曰。此文殊詶佛所問。選擇圓通。無如觀音返聞",
    "X16n0318_006:0872c13": "法門。堪教阿難。以治畜聞之過。堪救末劫。以拔流",
    "X16n0318_006:0872c14": "轉之苦。非餘方便。偶觸一機。發明已事。深者入微。",
    "X16n0318_006:0872c15": "非初心所及。淺者滯迹。於圓通相左。非是始終長",
    "X16n0318_006:0872c16": "脩之學。唯此耳根入者。淺深皆宜。可長脩學。最易",
    "X16n0318_006:0872c17": "成就。最為方便。故願世尊默加被之。而文殊真實",
    "X16n0318_006:0872c18": "為人之心亦良慰已。中墖球禪師上堂。我此間粥",
    "X16n0318_006:0872c19": "飯因緣。為兄弟舉唱。終不是常。欲得省要。却是山",
    "X16n0318_006:0872c20": "河大地。與汝發明。其道既常。亦能究竟。若從文殊",
    "X16n0318_006:0872c21": "門入者。一切無為土木瓦礫。助汝發機。若從觀音",
    "X16n0318_006:0872c22": "門入者。一切音響蝦蟆蚯蚓。助汝發機。若從普賢",
    "X16n0318_006:0872c23": "門入者。不動步而到。此三門方便。示汝。如將一隻",
    "X16n0318_006:0872c24": "折箭攪大海水。令彼魚龍知水為命。會麼。若無智",
    "X16n0318_006:0873a01": "眼而審諦之。任汝百般巧妙。不為究竟。又僧問道",
    "X16n0318_006:0873a02": "溥禪師。初心後學。近入叢林。方便門中。乞師指示。",
    "X16n0318_006:0873a03": "溥敲門枋。僧曰。向上還有事也無。溥曰有。曰如何",
    "X16n0318_006:0873a04": "是向上事。溥再敲門枋。夫普賢曰心聞洞十方。文",
    "X16n0318_006:0873a05": "殊曰我亦從中證。三聖互相敲唱。令人從耳根入。",
    "X16n0318_006:0873a06": "蓋以應此方之機也。若諸尊宿發明向上始終接",
    "X16n0318_006:0873a07": "引。何嘗不遵圓通軌轍哉。抑何速證者之鮮也。證",
    "X16n0318_006:0873a08": "入寂滅現前。固自不易。然大智度論云。耳根無覺",
    "X16n0318_006:0873a09": "知。故不應聞。耳識一念。故不能分別。不應聞。意識",
    "X16n0318_006:0873a10": "亦不能聞。何以故。先五識識五塵。然後意識識。意",
    "X16n0318_006:0873a11": "識不能識現在五塵。唯識過去未來五塵。若意識",
    "X16n0318_006:0873a12": "能識現在五塵者。盲聾人亦應識聲色。妙哉論乎。",
    "X16n0318_006:0873a13": "正合此寂滅之旨。唯聲無覺無根。故動靜二相了",
    "X16n0318_006:0873a14": "然不生。唯根無覺。故盡聞不住。唯識無色無對無",
    "X16n0318_006:0873a15": "處。故覺所覺空。所空能空。生滅既滅。一念速證。其",
    "X16n0318_006:0873a16": "與漸增漸化者。原非兩途。故返聞入流。至不生滅。",
    "X16n0318_006:0873a17": "所當遵也。",
    "X16n0318_006:0873a18": "於是阿難及諸大眾。身心了然。得大開示。觀佛菩提",
    "X16n0318_006:0873a19": "及大涅槃。猶如有人因事遠遊。未得歸還。明了其家",
    "X16n0318_006:0873a20": "所歸道路。普會大眾天龍八部。有學二乘。及諸一切",
    "X16n0318_006:0873a21": "新發心菩薩。其數凡有十恒河沙。皆得本心。遠塵離",
    "X16n0318_006:0873a22": "垢。獲法眼淨。性比丘尼。聞說偈已。成阿羅漢。無量眾",
    "X16n0318_006:0873a23": "生。皆發無等等阿耨多羅三藐三菩提心。阿難嚴整",
    "X16n0318_006:0873a24": "衣服。於大眾中。合掌頂禮。心迹圓明。悲欣交集。欲益",
    "X16n0318_006:0873b01": "未來諸眾生故。稽首白佛。大悲世尊。我今已悟成佛",
    "X16n0318_006:0873b02": "法門。是中脩行。得無疑惑。常聞如來說如是言。自未",
    "X16n0318_006:0873b03": "得度。先度人者。菩薩發心。自覺已圓。能覺他者。如來",
    "X16n0318_006:0873b04": "應世。我雖未度。願度末劫一切眾生。世尊。此諸眾生。",
    "X16n0318_006:0873b05": "去佛漸遠。邪師說法。如恒河沙。欲攝其心入三摩地。",
    "X16n0318_006:0873b06": "云何令其安立道場。遠諸魔事。於菩提心。得無退屈。",
    "X16n0318_006:0873b07": "通曰。無等等無上正等正覺。所謂最上乘也。無物",
    "X16n0318_006:0873b08": "與等。而能與物為等。故曰無等等。以離煩惱故。曰",
    "X16n0318_006:0873b09": "佛菩提。以離生滅故。曰大涅槃。無量眾生。皆知於",
    "X16n0318_006:0873b10": "此發心明知煩惱非家。而覺性為家也。明知生滅",
    "X16n0318_006:0873b11": "非家。而涅槃為家也。返聞法門。自入流亡所以至",
    "X16n0318_006:0873b12": "寂滅現前。是中脩行。獲妙圓通道路。歷然如指諸",
    "X16n0318_006:0873b13": "掌。阿難雖未自度。究盡二死。至登彼岸。然欲度未",
    "X16n0318_006:0873b14": "來眾生。皆入正定。不為魔攪。緣魔事甚多。防範不",
    "X16n0318_006:0873b15": "易。如性比丘尼。非得如來神呪。何得婬心頓息。成",
    "X16n0318_006:0873b16": "阿羅漢。最後五十種陰魔。蓋酬此問。更令明了其",
    "X16n0318_006:0873b17": "家所歸道路云爾。首山念禪師示眾云。老僧擬欲",
    "X16n0318_006:0873b18": "歸鄉。什麼人隨得去。時有僧問。未審和尚什麼時",
    "X16n0318_006:0873b19": "去。念云。待有伴即向汝道。僧云。無伴底事作麼生。",
    "X16n0318_006:0873b20": "念云。盡日不逢人。明明不知處。僧云。忽遇一人又",
    "X16n0318_006:0873b21": "作麼生。念云。迷子不歸家。失却來時路。僧云。請師",
    "X16n0318_006:0873b22": "指箇歸鄉路。念云。枯木藏龍。不存依倚。僧云。和尚",
    "X16n0318_006:0873b23": "什麼時節却回。念云。一去不知音。六國無消息。僧",
    "X16n0318_006:0873b24": "云。正當歸鄉底事又作麼生。念云。獨唱胡家曲。無",
    "X16n0318_006:0873c01": "人和得齊。僧云。忽遇知音在時如何。念云。山上石",
    "X16n0318_006:0873c02": "人齊拍掌。溪邊野老笑呵呵。僧云。歸鄉回來底事",
    "X16n0318_006:0873c03": "又作麼生。念云。八國奉朝衣。四相無遷改。僧云。未",
    "X16n0318_006:0873c04": "審居何位次。念云。文殊不坐金臺殿。自有逍遙竹",
    "X16n0318_006:0873c05": "拂枝。看念法華絲來線去。敲唱自在。依然仰山氣",
    "X16n0318_006:0873c06": "味。",
    "X16n0318_006:0873c07": "爾時世尊於大眾中。稱讚阿難。善哉善哉。如汝所問。",
    "X16n0318_006:0873c08": "安立道場。救護眾生末劫沉溺。汝今諦聽。當為汝說。",
    "X16n0318_006:0873c09": "阿難大眾唯然奉教。佛告阿難。汝常聞我毗奈耶中。",
    "X16n0318_006:0873c10": "(此云律藏)宣說脩行三決定義。所謂攝心為戒。因戒生定。",
    "X16n0318_006:0873c11": "因定發慧。是則名為三無漏學。",
    "X16n0318_006:0873c12": "通曰。前云二決定義。一者審因地心。二者選擇圓",
    "X16n0318_006:0873c13": "根。返窮流根。至不生滅。直趨無上菩提。更不論戒",
    "X16n0318_006:0873c14": "定慧等學此十方如來一門超出妙奢摩他路。所",
    "X16n0318_006:0873c15": "以接上上根也。中云根塵不偶未嘗無戒。如澄濁",
    "X16n0318_006:0873c16": "水。未嘗無定。內瑩發光。未嘗無慧。但不以戒定慧",
    "X16n0318_006:0873c17": "自縛。故為第一義諦。今復先詳於戒。而申明律中",
    "X16n0318_006:0873c18": "四禁。所以接中下根也。為防魔故。不得不嚴於戒。",
    "X16n0318_006:0873c19": "小乘稟法為戒。粗治其末。大乘攝心為戒。細絕其",
    "X16n0318_006:0873c20": "本。法戒則無身犯而已。心戒則無思犯也。戒珠圓",
    "X16n0318_006:0873c21": "明。即能轉識成智。可以空五陰。破五濁矣。又何魔",
    "X16n0318_006:0873c22": "事之足患哉。六祖示眾云。我此法門。以定慧為本。",
    "X16n0318_006:0873c23": "大眾勿迷。言定慧別。定慧一體。不是二。定是慧體。",
    "X16n0318_006:0873c24": "慧是定用。即慧之時定在慧。即定之時慧在定。若",
    "X16n0318_006:0874a01": "識此義。即是定慧等學。諸學道人。莫言先定發慧。",
    "X16n0318_006:0874a02": "先慧發定。各別。作此見者。法有二相。口說善語。心",
    "X16n0318_006:0874a03": "中不善。空有定慧。定慧不等。若心口俱善。內外一",
    "X16n0318_006:0874a04": "種。定慧即等。自悟脩行。不在於靜。若諍先後。即同",
    "X16n0318_006:0874a05": "迷人。不斷勝負。却增我法。不離四相。善知識。定慧",
    "X16n0318_006:0874a06": "猶如燈光。有燈即光。無燈即暗。燈是光之體。光是",
    "X16n0318_006:0874a07": "燈之用。名雖有二。體本同一。此六祖雖明定慧一",
    "X16n0318_006:0874a08": "體。中云心口俱善。內外一種。定慧即等。而戒亦在",
    "X16n0318_006:0874a09": "其中矣。他日語志誠曰。吾所說法。不離自性。離體",
    "X16n0318_006:0874a10": "說法。名為相說。自性常迷。須知一切萬法。皆從自",
    "X16n0318_006:0874a11": "性起用。是真戒定慧法。聽吾偈曰。心地無非自性",
    "X16n0318_006:0874a12": "戒。心地無癡自性慧。心地無亂自性定。不增不減",
    "X16n0318_006:0874a13": "自金剛。身去身來本三昧。誠聞偈有省。乃呈一偈。",
    "X16n0318_006:0874a14": "五蘊幻身。幻何究竟。迴趣真如。法還不淨。祖然之。",
    "X16n0318_006:0874a15": "是最上乘所說戒定慧。總是屋裏話。與他門外語。",
    "X16n0318_006:0874a16": "不啻霄壤。",
    "X16n0318_006:0874a17": "阿難。云何攝心。我名為戒。若諸世界六道眾生。其心",
    "X16n0318_006:0874a18": "不婬。則不隨其生死相續。汝脩三昧。本出塵勞。婬心",
    "X16n0318_006:0874a19": "不除。魔不可出。縱有多智禪定現前。如不斷婬。必落",
    "X16n0318_006:0874a20": "魔道。上品魔王。中品魔民。下品魔女。彼等諸魔。亦有",
    "X16n0318_006:0874a21": "徒眾。各各自謂成無上道。我滅度後。末法之中。多此",
    "X16n0318_006:0874a22": "魔民。熾盛世間。廣行貪婬。為善知識。令諸眾生。落愛",
    "X16n0318_006:0874a23": "見坑。失菩提路。汝教世人。脩三摩地。先斷婬心。是名",
    "X16n0318_006:0874a24": "如來先佛世尊第一決定清淨明誨。是故阿難。若不",
    "X16n0318_006:0874b01": "斷婬脩禪定者。如蒸砂石。欲其成飯。經百千劫。祗名",
    "X16n0318_006:0874b02": "熱砂。何以故。此非飯本。砂石成故。汝以婬身求佛妙",
    "X16n0318_006:0874b03": "果。縱得妙悟。皆是婬根。根本成婬。輪轉三塗。必不能",
    "X16n0318_006:0874b04": "出。如來涅槃。何路脩證。必使婬機身心俱斷。斷性亦",
    "X16n0318_006:0874b05": "無。於佛菩提。斯可希冀。如我此說。名為佛說。不如此",
    "X16n0318_006:0874b06": "說。即波旬說。",
    "X16n0318_006:0874b07": "通曰。六道眾生。生死相續。汝愛我心。我憐汝色。生",
    "X16n0318_006:0874b08": "生世世。常在纏縛。唯婬為根本。始於見明色發。明",
    "X16n0318_006:0874b09": "見想成。異見成憎。同想成愛。一念愛根。發動最先。",
    "X16n0318_006:0874b10": "故以禁婬為始。不禁婬而脩禪定。縱得妙悟。秪益",
    "X16n0318_006:0874b11": "婬機。故其究不成佛果而成魔屬。魔亦有神通變",
    "X16n0318_006:0874b12": "現。亦能說無上道。但婬業不除。魔福既盡。終輪轉",
    "X16n0318_006:0874b13": "三塗苦耳。婬發有機。而心為之本。故曰心婬。心若",
    "X16n0318_006:0874b14": "不動。機自不發。故攝心持律。先斷心婬。名曰斷性。",
    "X16n0318_006:0874b15": "有斷性在。未離對治。對待宛然。婬機尚伏。必斷性",
    "X16n0318_006:0874b16": "亦無。方為真斷也。唯婬為煩惱根。斷之而菩提可",
    "X16n0318_006:0874b17": "冀。唯婬為生死本。斷之而涅槃可證。斷之云者。如",
    "X16n0318_006:0874b18": "手足斷。無復用之。婬斷則以不生不滅為因地心。",
    "X16n0318_006:0874b19": "故得正定。不然。蒸砂而成飯。其可得乎哉。法華經",
    "X16n0318_006:0874b20": "云。不應於女人身取能生欲想相而為說法。亦不",
    "X16n0318_006:0874b21": "樂見。若入他家。不與小女處女寡女等共語。亦復",
    "X16n0318_006:0874b22": "不近五種不男之人。以為親厚。不獨入他家。若有",
    "X16n0318_006:0874b23": "因緣須獨入時。但一心念佛。若為女人說法。不露",
    "X16n0318_006:0874b24": "齒笑。不現胸臆。乃至為法。猶不親厚。況復餘事。不",
    "X16n0318_006:0874c01": "樂畜年少弟子。沙彌小兒。亦不樂與同師。常好坐",
    "X16n0318_006:0874c02": "禪。在於閑處。脩攝其心。此先佛世尊準繩如是。昔",
    "X16n0318_006:0874c03": "二祖嘗混迹婬房酒肆間。人或嘲之。祖曰。我自調",
    "X16n0318_006:0874c04": "心。何關汝事。不是大出脫人。安能入泥入水。百丈",
    "X16n0318_006:0874c05": "惟政禪師上堂。巖頭和尚用三文錢。索得箇妻。祗",
    "X16n0318_006:0874c06": "解撈蝦摝蜆。要且不解生男育女。直至如今門風",
    "X16n0318_006:0874c07": "斷絕。要識奯公妻麼。百丈今日不惜唇吻。與你諸",
    "X16n0318_006:0874c08": "人注破。蓬鬢荊釵世所希。布裙猶是嫁時衣。怪哉",
    "X16n0318_006:0874c09": "將謂是奯公妻。元來與我奯公面目相似。有僧問",
    "X16n0318_006:0874c10": "欽山。如何是和尚家風。欽曰。錦繡銀香囊。風吹滿",
    "X16n0318_006:0874c11": "路香。巖頭聞得。令僧去云。傳誠十八姊。好好事潘",
    "X16n0318_006:0874c12": "郎。巖頭大似說風流禪。而惟政借巖頭指蹤。風流",
    "X16n0318_006:0874c13": "更甚。總是臘月蓮華耳(奯音豁)。",
    "X16n0318_006:0874c14": "阿難。又諸世界六道眾生。其心不殺。則不隨其生死",
    "X16n0318_006:0874c15": "相續。汝脩三昧。本出塵勞。殺心不除。塵不可出。縱有",
    "X16n0318_006:0874c16": "多智禪定現前。如不斷殺。必落神道。上品之人。為大",
    "X16n0318_006:0874c17": "力鬼。中品則為飛行夜叉。諸鬼帥等。下品當為地行",
    "X16n0318_006:0874c18": "羅剎。彼諸鬼神。亦有徒眾。各各自謂成無上道。我滅",
    "X16n0318_006:0874c19": "度後。末法之中。多此鬼神。熾盛世間。自言食肉得菩",
    "X16n0318_006:0874c20": "提路。阿難。我令比丘食五淨肉。此肉皆我神力化生。",
    "X16n0318_006:0874c21": "本無命根。汝婆羅門地多蒸濕。加以砂石。草菜不生。",
    "X16n0318_006:0874c22": "我以大悲神力所加。因大慈悲。假名為肉。汝得其味。",
    "X16n0318_006:0874c23": "奈何如來滅度之後。食眾生肉。名為釋子。汝等當知",
    "X16n0318_006:0874c24": "是食肉人。從得心開似三摩地。皆大羅剎。報終必沉",
    "X16n0318_006:0875a01": "生死苦海。非佛弟子。如是之人。相殺相吞相食未已。",
    "X16n0318_006:0875a02": "云何是人得出三界。汝教世人。脩三摩地。次斷殺生。",
    "X16n0318_006:0875a03": "是名如來先佛世尊第二決定清淨明誨。是故阿難。",
    "X16n0318_006:0875a04": "若不斷殺脩禪定者。譬如有人自塞其耳。高聲大叫。",
    "X16n0318_006:0875a05": "求人不聞。此等名為欲隱彌露。清淨比丘及諸菩薩。",
    "X16n0318_006:0875a06": "於歧路行。不蹋生草。況以手拔。云何大悲取諸眾生",
    "X16n0318_006:0875a07": "血肉充食。若諸比丘。不服東方絲緜絹帛。及是此土",
    "X16n0318_006:0875a08": "靴履裘毳。乳酪醍醐。如是比丘。於世真脫。酬還宿債。",
    "X16n0318_006:0875a09": "不遊三界。何以故。服其身分。皆為彼緣。如人食其地",
    "X16n0318_006:0875a10": "中百穀。足不離地。必使身心於諸眾生若身。身分。身",
    "X16n0318_006:0875a11": "心二塗。不服不食。我說是人真解脫者。如我此說名",
    "X16n0318_006:0875a12": "為佛說。不如此說。即波旬說。",
    "X16n0318_006:0875a13": "通曰。佛成道十二年前。未制戒律。許比丘食五淨",
    "X16n0318_006:0875a14": "肉。後因六羣比丘故殺而食。從此制律永斷。諸經",
    "X16n0318_006:0875a15": "以不見不聞不疑及鳥殘自死為五種肉。今云五",
    "X16n0318_006:0875a16": "淨肉神力化生。當如臺山木肉之類。本無命根。故",
    "X16n0318_006:0875a17": "曰淨。人之不能去殺者。為服為食故也。若服眾生",
    "X16n0318_006:0875a18": "絲綿裘毳。及食眾生血肉。皆為彼緣。未能真脫。欲",
    "X16n0318_006:0875a19": "出三界得乎。如劫初之人。體有金光。足若御雲。因",
    "X16n0318_006:0875a20": "食地肥啗香稻故。其體堅重。足不離地。終為地緣。",
    "X16n0318_006:0875a21": "故脩禪習定。本以避罪。反乃行殺。何異塞耳避人。",
    "X16n0318_006:0875a22": "正宜屏息。反乃高呌。欲免輪迴。無有是處。縱得禪",
    "X16n0318_006:0875a23": "定。亦鬼神邪定爾。鬼神邪定。與善定相似。故曰似",
    "X16n0318_006:0875a24": "三摩地。其究必落神道也。若身血肉類也。身分裘",
    "X16n0318_006:0875b01": "毳類也。身不服食。皆心為之禁制。故以攝心為戒。",
    "X16n0318_006:0875b02": "若大解脫者。不遵此律。當另具一隻眼。蜆子和尚。",
    "X16n0318_006:0875b03": "不知何許人。自印心於洞山。混俗閩川。冬夏唯披",
    "X16n0318_006:0875b04": "一衲。逐日沿江岸採掇鰕蜆以充其腹。暮即宿白",
    "X16n0318_006:0875b05": "馬廟紙錢中。華嚴靜禪師欲決真假。先潛入紙錢",
    "X16n0318_006:0875b06": "中。深夜蜆子歸。嚴把住曰。如何是祖師西來意。遽",
    "X16n0318_006:0875b07": "答曰。神前酒臺盤。嚴曰。不虗與我同根生。後不知",
    "X16n0318_006:0875b08": "所終。此所謂異類中行者也。南泉因東西兩堂爭",
    "X16n0318_006:0875b09": "貓兒。泉遇之。白眾曰。道得即救取貓兒。道不得即",
    "X16n0318_006:0875b10": "斬却也。眾無對。泉便斬之。趙州自外歸。泉舉前話",
    "X16n0318_006:0875b11": "示之。州乃脫草履安頭上而出。泉曰。子若在。即救",
    "X16n0318_006:0875b12": "得貓兒也。又雪峯普請畬田次。見一蛇。以杖挑起。",
    "X16n0318_006:0875b13": "召眾曰。看看。以刀芟為兩段。玄沙以杖拋於背後。",
    "X16n0318_006:0875b14": "更不顧視。眾愕然。峯曰。俊哉。雪峯神用。宛似南泉。",
    "X16n0318_006:0875b15": "玄沙不顧。頗類趙州。泉曰。子若在恰救得貓兒。峯",
    "X16n0318_006:0875b16": "曰俊哉。兩家父子。節拍成就。如一印印出。雪竇天",
    "X16n0318_006:0875b17": "童頌處。亦是依樣畫葫蘆也。雪竇頌云。兩堂俱是",
    "X16n0318_006:0875b18": "杜禪和。撥動煙塵不奈何。賴得南泉能舉令。一刀",
    "X16n0318_006:0875b19": "兩段任偏頗。公案圓來問趙州。長安城裏任閑遊。",
    "X16n0318_006:0875b20": "草鞋頭戴無人會。歸到家山即便休。天童頌云。兩",
    "X16n0318_006:0875b21": "堂雲水盡紛拏。王老師能驗正邪。利刀斬斷俱亡",
    "X16n0318_006:0875b22": "像。千古令人愛作家。此道未喪。知音可嘉。鑿山透",
    "X16n0318_006:0875b23": "海兮。唯尊大禹。鍊石補天兮。獨賢女媧。趙州老有",
    "X16n0318_006:0875b24": "生涯。草鞋頭載較些些。異中來也還明鑑。只箇真",
    "X16n0318_006:0875c01": "金不混沙。此二三老作家。以殺生為佛事。乃大人",
    "X16n0318_006:0875c02": "境界。故非尋常可測。",
    "X16n0318_006:0875c03": "阿難。又復世界六道眾生。其心不偷。則不隨其生死",
    "X16n0318_006:0875c04": "相續。汝脩三昧。本出塵勞。偷心不除。塵不可出。縱有",
    "X16n0318_006:0875c05": "多智禪定現前。如不斷偷。必落邪道。上品精靈。中品",
    "X16n0318_006:0875c06": "妖魅。下品邪人。諸魅所著。彼等羣邪。亦有徒眾。各各",
    "X16n0318_006:0875c07": "自謂成無上道。我滅度後。末法之中。多此妖邪。熾盛",
    "X16n0318_006:0875c08": "世間。潛匿姦欺。稱善知識。各自謂己。得上人法。詃惑",
    "X16n0318_006:0875c09": "無識。恐令失心。所過之處。其家耗散。我教比丘。循方",
    "X16n0318_006:0875c10": "乞食。令其捨貪。成菩提道。諸比丘等。不自熟食。寄於",
    "X16n0318_006:0875c11": "殘生。旅泊三界。示一往還。去已無返。云何賊人。假我",
    "X16n0318_006:0875c12": "衣服。裨販如來。造種種業。皆言佛法。却非出家具戒",
    "X16n0318_006:0875c13": "比丘。為小乘道。由是疑誤無量眾生。墮無間獄。若我",
    "X16n0318_006:0875c14": "滅後。其有比丘發心決定脩三摩提。能於如來形像",
    "X16n0318_006:0875c15": "之前。身然一燈。燒一指節。及於身上爇一香炷。我說",
    "X16n0318_006:0875c16": "是人。無始宿債。一時酬畢。長揖世間。永脫諸漏。雖未",
    "X16n0318_006:0875c17": "即明無上覺路。是人於法。已決定心。若不為此捨身",
    "X16n0318_006:0875c18": "微因縱成無為。必還生人。酬其宿債。如我馬麥。正等",
    "X16n0318_006:0875c19": "無異。汝教世人。脩三摩地。後斷偷盜。是名如來先佛",
    "X16n0318_006:0875c20": "世尊第三決定清淨明誨。是故阿難。若不斷偷脩禪",
    "X16n0318_006:0875c21": "定者。譬如有人。水灌漏巵。欲求其滿。縱經塵劫。終無",
    "X16n0318_006:0875c22": "平復。若諸比丘。衣鉢之餘。分寸不畜。乞食餘分。施餓",
    "X16n0318_006:0875c23": "眾生。於大集會。合掌禮眾。有人捶詈。同於稱讚。必使",
    "X16n0318_006:0875c24": "身心二俱捐捨。身肉骨血。與眾生共。不將如來不了",
    "X16n0318_006:0876a01": "義說。迴為己解。以誤初學。佛印是人。得真三昧。如我",
    "X16n0318_006:0876a02": "所說。名為佛說。不如此說。即波旬說。",
    "X16n0318_006:0876a03": "通曰。貪而不已。必至於偷。偷盜他物。以資己身。害",
    "X16n0318_006:0876a04": "止於身而已。故然燈焚指。即可酬畢。若裨販如來",
    "X16n0318_006:0876a05": "不了義說。迴為己解。以誤初學。是謂盜法者也。其",
    "X16n0318_006:0876a06": "害無量。良由中心竊竊自喜。欲擅其長。未能自捨",
    "X16n0318_006:0876a07": "故也。捨身易。捨心難。必使身心俱捨。偷心悉除。乃",
    "X16n0318_006:0876a08": "可語得真三昧者。昔黑氏梵志(此云淨裔)運神力。以左",
    "X16n0318_006:0876a09": "右手擎合歡梧桐華兩株。來供養佛。佛召仙人。梵",
    "X16n0318_006:0876a10": "志應諾。佛曰。放下著。梵志遂放下左手一株華。佛",
    "X16n0318_006:0876a11": "又召仙人放下著。梵志又放下右手一株華。佛又",
    "X16n0318_006:0876a12": "召仙人放下著。梵志曰。世尊。我今兩手皆空。更教",
    "X16n0318_006:0876a13": "放下箇甚麼。佛曰。吾非教汝放捨其華。汝當放捨",
    "X16n0318_006:0876a14": "外六塵。內六根。中六識。一時捨却。無可捨處。是汝",
    "X16n0318_006:0876a15": "免生死處。梵志即於言下悟無生忍。黃龍惟清禪",
    "X16n0318_006:0876a16": "師。印心於晦堂。每謂人曰。今之學者。未脫生死。病",
    "X16n0318_006:0876a17": "在甚處。病在偷心未死耳。然非其罪。為師者之罪",
    "X16n0318_006:0876a18": "也。如漢高帝紿韓信而殺之。信雖死。其心果死乎。",
    "X16n0318_006:0876a19": "古之學者。言下脫生死。效在甚麼處。在偷心已死。",
    "X16n0318_006:0876a20": "然非學者自能爾。實為師者鉗鎚妙密也。如梁武",
    "X16n0318_006:0876a21": "帝御大殿見候景不動聲氣。而景之心已枯竭無",
    "X16n0318_006:0876a22": "餘矣。諸方所說。非不美麗。要之如趙昌畫華。華雖",
    "X16n0318_006:0876a23": "逼真。而非真華也。是可為裨販如來者戒。",
    "X16n0318_006:0876a24": "阿難。如是世界六道眾生。雖則身心無殺盜淫。三行",
    "X16n0318_006:0876b01": "已圓。若大妄語。即三摩地不得清淨。成愛見魔。失如",
    "X16n0318_006:0876b02": "來種。所謂未得謂得。未證言證。或求世間尊勝第一。",
    "X16n0318_006:0876b03": "謂前人言。我今已得須陀洹果。斯陀含果。阿那含果。",
    "X16n0318_006:0876b04": "阿羅漢道。辟支佛乘。十地地前諸位菩薩。求彼禮懺。",
    "X16n0318_006:0876b05": "貪其供養。是一顛迦。(無善心者)銷滅佛種。如人以刀斷多",
    "X16n0318_006:0876b06": "羅木。佛記是人。永殞善根。無復知見。沉三苦海。不成",
    "X16n0318_006:0876b07": "三昧。我滅度後。敕諸菩薩及阿羅漢。應身生彼末法",
    "X16n0318_006:0876b08": "之中。作種種形。度諸輪轉。或作沙門。(此云勤息)白衣居士。",
    "X16n0318_006:0876b09": "人王宰官。童男童女。如是乃至婬女寡婦。姦偷屠販。",
    "X16n0318_006:0876b10": "與其同事。稱讚佛乘。令其身心入三摩地。終不自言",
    "X16n0318_006:0876b11": "我真菩薩。真阿羅漢。洩佛密因。輕言未學。唯除命終。",
    "X16n0318_006:0876b12": "陰有遺付。云何是人惑亂眾生。成大妄語。汝教世人。",
    "X16n0318_006:0876b13": "脩三摩地。後復斷除諸大妄語。是名如來先佛世尊",
    "X16n0318_006:0876b14": "第四決定清淨明誨。是故阿難。若不斷其大妄語者。",
    "X16n0318_006:0876b15": "如刻人糞為旃擅形。欲求香氣。無有是處。我教比丘。",
    "X16n0318_006:0876b16": "直心道場。於四威儀一切行中。尚無虗假。云何自稱",
    "X16n0318_006:0876b17": "得上人法。譬如窮人。妄號帝王。自取誅滅。況復法王。",
    "X16n0318_006:0876b18": "如何妄竊。因地不真。果招紆曲。求佛菩提。如噬臍人。",
    "X16n0318_006:0876b19": "欲誰成就。若諸比丘。心如直絃。一切真實。入三摩地。",
    "X16n0318_006:0876b20": "永無魔事。我印是人。成就菩薩無上知覺。如我所說。",
    "X16n0318_006:0876b21": "名為佛說。不如此說。即波旬說。",
    "X16n0318_006:0876b22": "通曰。身意口具十業。身業。淫殺盜是也。意業。貪嗔",
    "X16n0318_006:0876b23": "癡是也。口業。惡口兩舌綺語妄語是也。身心無殺",
    "X16n0318_006:0876b24": "盜婬行。惡口兩舌綺語。可信其無。唯大妄語。容或",
    "X16n0318_006:0876c01": "有之。何以故。內無殺盜婬心。外無殺盜婬事。三行",
    "X16n0318_006:0876c02": "已圓。內外清淨。世不多有。以最上乘律之。未為奇",
    "X16n0318_006:0876c03": "特。因彼癡根難除。於三摩地中。有愛見在。便乃妄",
    "X16n0318_006:0876c04": "語。謂已得證十地地前信住行向。及辟支四聖果。",
    "X16n0318_006:0876c05": "意在貪其供養。即愛魔。謂已齊聖。即見魔。前愛見",
    "X16n0318_006:0876c06": "坑。心著於境。失菩提路。不耘苗者也。此愛見魔。心",
    "X16n0318_006:0876c07": "縛於法。失如來種。助苗長者也。不耘苗者。回心向",
    "X16n0318_006:0876c08": "道。即獲菩提。助苗長者。僭帝稱王。自取誅滅。故其",
    "X16n0318_006:0876c09": "害尤甚。謬指邪解以當極則。令諸眾生。不復知有",
    "X16n0318_006:0876c10": "向上事。故為銷滅佛種。大妄語其可無戒哉。若果",
    "X16n0318_006:0876c11": "位中人。應身顯化。亦不敢輕洩密因。自言所得。如",
    "X16n0318_006:0876c12": "法華志言和尚將化。謂人曰。我從無量劫來。成就",
    "X16n0318_006:0876c13": "逝多國土。分身揚化。今南歸矣。言畢。右脇而逝。集",
    "X16n0318_006:0876c14": "仙王質問法華言。如何是祖師西來意。師曰。青山",
    "X16n0318_006:0876c15": "影裏潑藍起。寶塔高吟撼曉風。又曰。請法華燒香。",
    "X16n0318_006:0876c16": "師曰。未從齋戒覓。不向佛邊求。或問師凡耶聖耶。",
    "X16n0318_006:0876c17": "遂舉手曰。我不在此住。觀其果位人。語句自別。何",
    "X16n0318_006:0876c18": "以妄為。僧問藥山。如何是道中至寶。山曰。莫諂曲。",
    "X16n0318_006:0876c19": "曰不諂曲時如何。山曰。傾國不換。淨名云。直心為",
    "X16n0318_006:0876c20": "道場。無虗假故。心如直絃。一切真實。豈但永無魔",
    "X16n0318_006:0876c21": "事。而無上知覺。亦此成就矣。此大妄語戒。在三行",
    "X16n0318_006:0876c22": "已圓之後。攝之則成無上知覺。不攝則沉三苦海。",
    "X16n0318_006:0876c23": "緣身心清淨。其力最大。一念不戒。而身心之清淨。",
    "X16n0318_006:0876c24": "不為善用而為惡用。其惡有異乎人者矣。故其戒",
    "X16n0318_006:0877a01": "更當密也。前云攝心為戒。因戒生定。因定發慧。是",
    "X16n0318_006:0877a02": "則名為三無漏學。今獨詳四禁而不及定慧。何也。",
    "X16n0318_006:0877a03": "即戒之時而定慧自在。本自一體。本無漸次故也。",
    "X16n0318_006:0877a04": "如云汝教世人脩三摩地。何甞不以定慧為本。至",
    "X16n0318_006:0877a05": "云佛印是人得真三昧。則因戒生定之明徵也。又",
    "X16n0318_006:0877a06": "云我印是人成就菩薩無上知覺。則因定發慧之",
    "X16n0318_006:0877a07": "明徵也。故即戒而定慧自在。不必別求。所謂定慧",
    "X16n0318_006:0877a08": "也。此三無漏。唯阿羅漢能證之。證此道者。能殺賊。",
    "X16n0318_006:0877a09": "能無生。能應供。而怖魔不足言矣。波旬。魔王名。此"
}