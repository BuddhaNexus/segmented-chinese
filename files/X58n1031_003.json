{
    "X58n1031_003:0732b14": "原人論發微錄第三",
    "X58n1031_003:0732b16": "諸識亦爾以皆假託眾緣無自性故。",
    "X58n1031_003:0732b17": "故中觀論云未曾有一法不從因緣生是故一切法",
    "X58n1031_003:0732b18": "無不是空者又云因緣所生法我說即是空起信論",
    "X58n1031_003:0732b19": "云一切諸法唯依妄念而有差別若離心念即無一",
    "X58n1031_003:0732b20": "切境界之相經云凡所有相皆是虗妄離一切相即",
    "X58n1031_003:0732b21": "名諸佛(如此等文徧大乘藏)。",
    "X58n1031_003:0732b22": "是知心境皆空方是大乘實理。",
    "X58n1031_003:0732b23": "方是大乘實理者先縱之乃是但空之實理也不",
    "X58n1031_003:0732b24": "了之義後文奪破。",
    "X58n1031_003:0732c01": "若約此原身身元是空空即是本。",
    "X58n1031_003:0732c02": "今復詰此教曰若心境皆無知無者誰。",
    "X58n1031_003:0732c03": "知無者誰此一句出秦王答書彼云諸家通第一",
    "X58n1031_003:0732c04": "義諦皆云廓然空寂無有聖人若無聖人知無者",
    "X58n1031_003:0732c05": "誰今論主借其語勢破心境俱無矣。",
    "X58n1031_003:0732c06": "又若都無實法依何現諸虗妄。",
    "X58n1031_003:0732c07": "且現見世間虗妄物未有不依實法而能起者。",
    "X58n1031_003:0732c08": "如無濕性不變之水何有虗妄假相之波若無淨明",
    "X58n1031_003:0732c09": "不變之鏡何有種種虗假之影。",
    "X58n1031_003:0732c10": "如無下濕性之水淨明之鏡皆喻本有性淨真心。",
    "X58n1031_003:0732c11": "又前說夢相夢境同虗妄者誠如所言。",
    "X58n1031_003:0732c12": "然此虗妄之夢必因睡眠之人。",
    "X58n1031_003:0732c13": "必因睡眠之人即性淨真心亦合前莊周睡時本",
    "X58n1031_003:0732c14": "心耳。",
    "X58n1031_003:0732c15": "今既心境皆空未審依何妄現。",
    "X58n1031_003:0732c16": "故知此教但破執情亦未明顯真靈之性。",
    "X58n1031_003:0732c17": "故法鼓經云一切空經是有餘說(有餘者餘義未了也)大品經",
    "X58n1031_003:0732c18": "云空是大乘之初門。",
    "X58n1031_003:0733a01": "上之四教展轉相望前淺後深。",
    "X58n1031_003:0733a02": "前淺後深者以人天教唯齊業報小乘教齊後四",
    "X58n1031_003:0733a03": "麁法相教極於三細破相教密顯真性是則人天",
    "X58n1031_003:0733a04": "唯淺破相唯深中間二教互論淺深謂望前則深",
    "X58n1031_003:0733a05": "望後則淺也。",
    "X58n1031_003:0733a06": "若且習之自知未了名之為淺若執為了即名為偏",
    "X58n1031_003:0733a07": "故就習人云偏淺也。",
    "X58n1031_003:0733a08": "真顯真源第三。",
    "X58n1031_003:0733a09": "源之一字喻一切眾生本覺真性也在萬法為依",
    "X58n1031_003:0733a10": "正之源在眾生為迷悟之源在菩薩為萬行之源",
    "X58n1031_003:0733a11": "在諸佛為萬德之源。",
    "X58n1031_003:0733a12": "五一乘顯性教者說一切有情皆有本覺真心無始",
    "X58n1031_003:0733a13": "已來常住清淨昭昭不昧了了常知亦名佛性亦名",
    "X58n1031_003:0733a14": "如來藏。",
    "X58n1031_003:0733a15": "一乘顯性教即同禪詮序中顯示真心即性教彼",
    "X58n1031_003:0733a16": "對禪宗直顯心性宗故云即性此超第三法相第",
    "X58n1031_003:0733a17": "四破相故云顯性又異大乘偏淺故標一乘(大乘法相",
    "X58n1031_003:0733a18": "在生滅門極於三細大乘破相在真如門密顯空義皆偏淺耳)說一切下此就真",
    "X58n1031_003:0733a19": "如性徧一切眾生皆有本覺真心也大經云法性",
    "X58n1031_003:0733a20": "徧在一切處一切眾生及國土智論云白石有銀",
    "X58n1031_003:0733a21": "性黃石有金性一切眾生有涅槃性斯皆良證也",
    "X58n1031_003:0733a22": "無始已來常住清淨者起信云一切眾生本來常",
    "X58n1031_003:0733a23": "住又云不失不壞常住一心從本已來一切染法",
    "X58n1031_003:0733a24": "不相應故故云清淨然清淨有其二義無上依經",
    "X58n1031_003:0733b01": "云一者自性清淨是其通相二者離垢清淨是其",
    "X58n1031_003:0733b02": "別相寶性論中亦有二義一自性清淨謂性淨解",
    "X58n1031_003:0733b03": "脫二離垢清淨謂離障解脫今云常住清淨即通",
    "X58n1031_003:0733b04": "相性淨解脫也昭昭不昧了了常知者華嚴回向",
    "X58n1031_003:0733b05": "品云真如照明為性故云不昧此言知者不是證",
    "X58n1031_003:0733b06": "知意說真性不同虗空木石故云知也非如緣境",
    "X58n1031_003:0733b07": "分別之識非如照體了達之智直是真如之性自",
    "X58n1031_003:0733b08": "然常知故馬鳴菩薩云真如者自體真實識知義",
    "X58n1031_003:0733b09": "故亦名佛性下是諸佛萬德之源故名佛性是眾",
    "X58n1031_003:0733b10": "生迷悟之源故名如來藏(釋上文義多依禪詮兼取賢首教義章)。",
    "X58n1031_003:0733b11": "從無始際妄想翳之不自覺知但認凡質故耽著結",
    "X58n1031_003:0733b12": "業受生死苦。",
    "X58n1031_003:0733b13": "從無始際妄想翳之者際時也翳障也妄想即無",
    "X58n1031_003:0733b14": "明起信云從無始時來皆因無明所熏習故又染",
    "X58n1031_003:0733b15": "心義名煩惱礙能障真如根本智故不自覺知者",
    "X58n1031_003:0733b16": "十地論云真樂本有失而不知妄苦本空得而不",
    "X58n1031_003:0733b17": "覺但認下向明妄想即法執所知障也但認凡質",
    "X58n1031_003:0733b18": "即我執煩惱障質身也耽著結業即業障受生死",
    "X58n1031_003:0733b19": "苦即報障。",
    "X58n1031_003:0733b20": "大覺愍之說一切皆空又開示靈覺真心清淨全同",
    "X58n1031_003:0733b21": "諸佛。",
    "X58n1031_003:0733b22": "大覺即世尊故詮序云感而即通名大覺尊愍悲",
    "X58n1031_003:0733b23": "也說一切皆空者以世間生死出世涅槃一切皆",
    "X58n1031_003:0733b24": "空此敘前破相也開示靈覺下正述顯性問明品",
    "X58n1031_003:0733c01": "云其性本清淨開示諸眾生全同諸佛者清涼疏",
    "X58n1031_003:0733c02": "云凡厥生靈皆含佛智圓滿普法無不備矣。",
    "X58n1031_003:0733c03": "故華嚴經云佛子無一眾生而不具足如來智慧但",
    "X58n1031_003:0733c04": "以妄想執著而不證得若離妄想一切智自然智無",
    "X58n1031_003:0733c05": "礙智即得現前。",
    "X58n1031_003:0733c06": "故華嚴下此皆出現品開物因性經文但以等者",
    "X58n1031_003:0733c07": "具云但以妄想顛倒執著釋曰凡夫妄想權小執",
    "X58n1031_003:0733c08": "著顛倒通二。",
    "X58n1031_003:0733c09": "便舉一塵含大千經卷之喻塵況眾生經況佛智。",
    "X58n1031_003:0733c10": "便舉一塵下大經云譬如有大經卷(喻佛智慧)量等三",
    "X58n1031_003:0733c11": "千大千世界(智體無邊廓周法界)書寫三千大千世界事一",
    "X58n1031_003:0733c12": "切皆盡(喻體上本有恒沙功德恒沙妙用也)此大經卷雖復量等大",
    "X58n1031_003:0733c13": "千世界而全住在一微塵中(喻佛智全在眾生身中圓滿具足也)如",
    "X58n1031_003:0733c14": "是一塵(舉一眾生為例)一切微塵皆亦如是故云塵況眾",
    "X58n1031_003:0733c15": "生也。",
    "X58n1031_003:0733c16": "次後又云爾時如來普觀法界一切眾生而作是言",
    "X58n1031_003:0733c17": "奇哉奇哉此諸眾生云何具有如來智慧迷惑不見",
    "X58n1031_003:0733c18": "我當教以聖道令其永離妄想自於身中得見如來",
    "X58n1031_003:0733c19": "廣大智慧與佛無異。",
    "X58n1031_003:0733c20": "教以聖道者即教彼眾生修習聖道道因也謂六",
    "X58n1031_003:0733c21": "波羅蜜三十七道品也。",
    "X58n1031_003:0733c22": "評曰我等多劫未遇真宗不解反自原身但執虗妄",
    "X58n1031_003:0733c23": "之相甘認凡下或畜或人。",
    "X58n1031_003:0733c24": "評量也真宗即佛教但執下圓覺云妄認四大為",
    "X58n1031_003:0734a01": "自身相六塵緣影為自心相故結云甘認凡夫下",
    "X58n1031_003:0734a02": "類矣。",
    "X58n1031_003:0734a03": "今約至教原之方覺本來是佛。",
    "X58n1031_003:0734a04": "至教者佛教至極之談即指華嚴也本來是佛者",
    "X58n1031_003:0734a05": "圓覺疏云心本是佛由念起以漂沈出現品云如",
    "X58n1031_003:0734a06": "知眾生本來成佛。",
    "X58n1031_003:0734a07": "故須行依佛行心契佛心返本還源斷除凡習損之",
    "X58n1031_003:0734a08": "又損以至無為自然應用恒沙名之曰佛。",
    "X58n1031_003:0734a09": "故須下清涼心要云若任運以寂知則眾行爰起",
    "X58n1031_003:0734a10": "即行依佛行也若無心而忘照則萬累都損即心",
    "X58n1031_003:0734a11": "契佛心也還本還源者大疏云令諸眾生還本還",
    "X58n1031_003:0734a12": "源窮未來際無有休息凡習即凡夫習氣損之下",
    "X58n1031_003:0734a13": "以為道日損惑也為學日益智也損之又損之則",
    "X58n1031_003:0734a14": "寂照現前自然應接恒沙之機非佛而何。",
    "X58n1031_003:0734a15": "當知迷悟同一真心大哉妙門原人至此。",
    "X58n1031_003:0734a16": "迷悟同一真心者迷即眾生悟即諸佛大經云心",
    "X58n1031_003:0734a17": "佛及眾生是三無差別故云同一也大哉即仰歎",
    "X58n1031_003:0734a18": "之辭妙門即絕思之稱。",
    "X58n1031_003:0734a19": "(自注)然佛說前五教或漸或頓。",
    "X58n1031_003:0734a20": "或漸或頓者詮序云轉凡成聖即漸從迷而悟即",
    "X58n1031_003:0734a21": "頓。",
    "X58n1031_003:0734a22": "若有中下之機則從淺至深漸漸誘接先說初教令",
    "X58n1031_003:0734a23": "離惡住善次說二三令離染住淨後談四五破相顯",
    "X58n1031_003:0734a24": "性會權歸實依實教修乃至成佛。",
    "X58n1031_003:0734b01": "中下之機通取漸修漸悟以明中下離惡住善即",
    "X58n1031_003:0734b02": "人天教離十惡修十善也離染住淨者小乘即離",
    "X58n1031_003:0734b03": "煩惱染住我空之淨法相即離所知之染住法空",
    "X58n1031_003:0734b04": "之淨會權歸實即會破相之權歸顯性之實也。",
    "X58n1031_003:0734b05": "若上上根智則從本至末謂初便依第五頓指一真",
    "X58n1031_003:0734b06": "心體心體既顯自覺一切皆是虗妄本來空寂但以",
    "X58n1031_003:0734b07": "迷故託真而起須似悟真之智斷惡修善息妄歸真",
    "X58n1031_003:0734b08": "妄盡真圓名法身佛。",
    "X58n1031_003:0734b09": "若上上根智至本來空寂即頓悟也從但以迷故",
    "X58n1031_003:0734b10": "已下之文即漸修也由迷無明為妄惑悟妄惑為",
    "X58n1031_003:0734b11": "真智悟真之智為能斷妄惑之惡為所斷餘如文。",
    "X58n1031_003:0734b12": "會通本末第四(會前所斥同歸一源皆為正義)。",
    "X58n1031_003:0734b13": "會通本末者末即第一斥迷執第二斥偏淺本即",
    "X58n1031_003:0734b14": "第三直顯真源故云會前所斥同歸一源。",
    "X58n1031_003:0734b15": "真性雖為身本生起蓋有因由不可無端忽成身相。",
    "X58n1031_003:0734b16": "真性雖為身本者即躡前顯性教云一切有情皆",
    "X58n1031_003:0734b17": "有本覺真心也生起蓋有因由者言迷真生妄心",
    "X58n1031_003:0734b18": "有所因故起信云不如實知真如法一不覺心起",
    "X58n1031_003:0734b19": "此則起妄之由也不可下推其身本即現相中根",
    "X58n1031_003:0734b20": "身是忽成身相也。",
    "X58n1031_003:0734b21": "但緣前宗未了所以節節斥之。",
    "X58n1031_003:0734b22": "但緣前宗下始自迷執宗終至破相宗有五節矣。",
    "X58n1031_003:0734b23": "今將本末會通乃至儒道亦是(初唯第五性教所說從後段已去節級方",
    "X58n1031_003:0734b24": "同諸教各如注記)。",
    "X58n1031_003:0734c01": "謂初唯一真靈性。",
    "X58n1031_003:0734c02": "謂初下起信云所言法者謂眾生心眾謂四聖生",
    "X58n1031_003:0734c03": "謂六凡詮序云凡夫聖賢根本悉是靈明清淨一",
    "X58n1031_003:0734c04": "法界心(即同此文一真靈性)。",
    "X58n1031_003:0734c05": "不生不滅不增不減不變不易。",
    "X58n1031_003:0734c06": "不生下起信云所謂心性不生不滅無有變異乃",
    "X58n1031_003:0734c07": "至離念境界唯證相應(上但攝引論文或引禪詮序為證)。",
    "X58n1031_003:0734c08": "眾生無始迷睡不自覺之由隱覆故名如來藏依如",
    "X58n1031_003:0734c09": "來藏故有生滅心相(自此方是第四教亦同破此已生滅諸相)。",
    "X58n1031_003:0734c10": "眾生下起信云心生滅者依如來藏故有生滅心",
    "X58n1031_003:0734c11": "無始迷睡即法喻雙標論云猶如迷人依方故迷",
    "X58n1031_003:0734c12": "迷喻無明方喻覺性若準前文云然此虗妄之夢",
    "X58n1031_003:0734c13": "必因睡眠之人則睡喻覺性夢喻妄識皆生滅門",
    "X58n1031_003:0734c14": "耳注亦同下應云亦同破此已有生滅諸相諸相",
    "X58n1031_003:0734c15": "即垢淨增減故心經云是諸法空相不生不滅不",
    "X58n1031_003:0734c16": "垢不淨不增不減正同此也。",
    "X58n1031_003:0734c17": "所謂不生不滅真心與生滅妄想和合非一非異名",
    "X58n1031_003:0734c18": "為阿賴耶識。",
    "X58n1031_003:0735a01": "所謂下起信云所謂不生不滅與生滅和合今云",
    "X58n1031_003:0735a02": "真心即不生滅如來藏妄想即生滅心相故十地",
    "X58n1031_003:0735a03": "論云唯真不生單妄不成真妄和合方有所為。",
    "X58n1031_003:0735a04": "此識有覺不覺二義(此下方是第三法相教中亦同所說)。",
    "X58n1031_003:0735a05": "此識下起信論云此識有二種義一者覺義謂心",
    "X58n1031_003:0735a06": "體離念二者不覺義謂不如實知詮序云覺是三",
    "X58n1031_003:0735a07": "乘賢聖之本不覺是六道凡夫之本。",
    "X58n1031_003:0735a08": "依不覺故最初動念名為業相。",
    "X58n1031_003:0735a09": "依不下起信云一者無明業相以依不覺故心動",
    "X58n1031_003:0735a10": "說名為業即此云最初動念也二者能見相以依",
    "X58n1031_003:0735a11": "動故能見即此云轉成能見之識也三者境界相",
    "X58n1031_003:0735a12": "以依能見故境界妄現即此云境界相現也。",
    "X58n1031_003:0735a13": "又不覺此念本無故轉成能見之識及所見境界相",
    "X58n1031_003:0735a14": "現又不覺此境從自心妄現執為定有名為法執(此下",
    "X58n1031_003:0735a15": "方是第二小乘教中亦同所說)。",
    "X58n1031_003:0735a16": "又不下起信云智相依於境界心起分別即此云",
    "X58n1031_003:0735a17": "從自心妄現也又云相續相依於智故生於苦樂",
    "X58n1031_003:0735a18": "即此云執為定有也。",
    "X58n1031_003:0735a19": "執此等故遂見自他之殊便成我執。",
    "X58n1031_003:0735a20": "執此下起信云執取相依於相續緣念境界即此",
    "X58n1031_003:0735a21": "云遂見自他之殊也。",
    "X58n1031_003:0735a22": "執我相故貪愛順情諸境欲以潤我瞋嫌違情諸境",
    "X58n1031_003:0735a23": "恐相損惱愚癡之情展轉增長(此下方是第一人天教中亦同所說)。",
    "X58n1031_003:0735a24": "執我下起信云計名字相依於妄執分別即此云",
    "X58n1031_003:0735b01": "貪愛瞋嫌愚癡之情也。",
    "X58n1031_003:0735b02": "故殺盜等心神乘此之惡業生地獄鬼畜等中。",
    "X58n1031_003:0735b03": "故殺下起信云起業相依於名字尋名取著造種",
    "X58n1031_003:0735b04": "種業(善惡二業其善業在次文)又云業繫苦相以依業受報不",
    "X58n1031_003:0735b05": "自在故(苦樂二報樂報亦在次文)釋云惡業即此殺盜等等者",
    "X58n1031_003:0735b06": "以十惡中但言殺盜之二等取餘八也心神即妄",
    "X58n1031_003:0735b07": "心神識也苦報即此云地獄鬼畜也。",
    "X58n1031_003:0735b08": "復有怖此苦者或性善者行施戒等心神乘此善業",
    "X58n1031_003:0735b09": "運於中陰入母胎中(此下方是儒道二教亦同所說)。",
    "X58n1031_003:0735b10": "復有下謂有怖三塗之苦者行施戒等言等者等",
    "X58n1031_003:0735b11": "取餘善也乘者乘者乘因感果也中陰者謂此陰",
    "X58n1031_003:0735b12": "既滅彼陰未生故於中陰入母胎中即人趣樂報",
    "X58n1031_003:0735b13": "也。",
    "X58n1031_003:0735b14": "稟氣受質(會彼所說以氣為本)氣則頓具四大漸成諸根心則",
    "X58n1031_003:0735b15": "頓具四蘊漸成諸識十月滿足生來名人即我等今",
    "X58n1031_003:0735b16": "者身心是也。",
    "X58n1031_003:0735b17": "稟氣受質者質身也以氣為本者前文云萬物與",
    "X58n1031_003:0735b18": "人皆氣為本漸成諸根者如佛為難陀廣說胎相",
    "X58n1031_003:0735b19": "在母胎中三十五箇七日人相具足即漸成也諸",
    "X58n1031_003:0735b20": "根即五根諸識即五識十月滿足者或云計日即",
    "X58n1031_003:0735b21": "唯九月如摭華鈔辨之。",
    "X58n1031_003:0735b22": "故知身心各有其本二類和合方成一人。",
    "X58n1031_003:0735b23": "二頭下身即四大心即四蘊此二和合方成人耳。",
    "X58n1031_003:0735b24": "天修羅等大同於此。",
    "X58n1031_003:0735c01": "大同於此者人道既以身心和合餘之五趣亦皆",
    "X58n1031_003:0735c02": "大同又若鬼趣色蘊人見不及非非天唯有細色",
    "X58n1031_003:0735c03": "是亦小異。",
    "X58n1031_003:0735c04": "然雖因引業受得此身復由滿業故貴賤貧富壽夭",
    "X58n1031_003:0735c05": "病健盛衰苦樂。",
    "X58n1031_003:0735c06": "然雖下俱舍云引業引一生多業能圓滿猶如繢",
    "X58n1031_003:0735c07": "像先圖形狀後填眾彩受得此身即先圖形狀也",
    "X58n1031_003:0735c08": "貴賤貧富即後填眾彩也然其引業能造之思要",
    "X58n1031_003:0735c09": "是第六意識所起若其滿業能造之思從五識起",
    "X58n1031_003:0735c10": "又此引滿二業亦名總別二報總別交絡有其四",
    "X58n1031_003:0735c11": "句一總報善別報不善謂人受貧窮疾病等二總",
    "X58n1031_003:0735c12": "報不善別報善謂畜生有肥好等三總別俱善謂",
    "X58n1031_003:0735c13": "人受富貴等四俱不善謂畜生有盲跛者今此既",
    "X58n1031_003:0735c14": "原人身唯取第一句人受貧窮疾病即同此文貧",
    "X58n1031_003:0735c15": "賤病苦也第三句人受富貴等即同此文富貴盛",
    "X58n1031_003:0735c16": "樂也其第二第四兩句既是畜生總別二報故不",
    "X58n1031_003:0735c17": "引配耳。",
    "X58n1031_003:0735c18": "謂前生敬慢為因今感貴賤之果乃至仁壽殺夭施",
    "X58n1031_003:0736a01": "富慳貪種種別報不可具述。",
    "X58n1031_003:0736a02": "謂前下前生敬人為因今感尊貴為果前生慢人",
    "X58n1031_003:0736a03": "為因今感卑賤為果乃至前生行仁為因今感長",
    "X58n1031_003:0736a04": "壽為果餘皆例之。",
    "X58n1031_003:0736a05": "是以此身或有無惡自禍無善自福不仁而壽不殺",
    "X58n1031_003:0736a06": "而夭等者皆是前生滿業已定故今世不同所作自",
    "X58n1031_003:0736a07": "然如然。",
    "X58n1031_003:0736a08": "自然如然者言非使之然也。",
    "X58n1031_003:0736a09": "外學者不知前世但據目覩唯執自然(會彼所說自然為本)。",
    "X58n1031_003:0736a10": "自然為本者前文云萬物皆是自然生化。",
    "X58n1031_003:0736a11": "復有前生少者修善老而造惡或少惡老善故今世",
    "X58n1031_003:0736a12": "少小富貴而樂老大貧賤而苦或少貧苦老富貴等。",
    "X58n1031_003:0736a13": "復有下文有四句皆隔句以示因果前生下初句",
    "X58n1031_003:0736a14": "為因故今下第三句為果第二句或前生少惡老",
    "X58n1031_003:0736a15": "善為因第四句或今世少貧苦老富貴為果。",
    "X58n1031_003:0736a16": "故外學者唯執否泰由於時運(會彼所說皆由天命)。",
    "X58n1031_003:0736a17": "否泰者周易二卦之名也否者天地不交而萬物",
    "X58n1031_003:0736a18": "不通也(二氣不接萬物塞矣)泰者天地交而萬物通也(二氣交感",
    "X58n1031_003:0736a19": "萬物乃通)故離卦云否泰反其類也由於時運者時塞",
    "X58n1031_003:0736a20": "即止否也時行即通泰也　注皆由天命者前文",
    "X58n1031_003:0736a21": "云貴賤苦樂皆稟於天由於時命耳。",
    "X58n1031_003:0736a22": "然所稟之氣展轉推本即混一之元氣也所起之心",
    "X58n1031_003:0736a23": "展轉窮源即真一之靈心也。",
    "X58n1031_003:0736a24": "所稟之氣即稟二氣受身也展轉推本者推於萬",
    "X58n1031_003:0736b01": "物本乎天地推於天地本乎元氣也所起之心即",
    "X58n1031_003:0736b02": "六識之心也展轉窮源者窮前六識本乎末那窮",
    "X58n1031_003:0736b03": "第七末那本乎賴耶窮第八賴耶本乎一心源也。",
    "X58n1031_003:0736b04": "究實言之心外的無別法元氣亦從心之所變屬前",
    "X58n1031_003:0736b05": "轉識所見之境是阿賴耶相分所攝。",
    "X58n1031_003:0736b06": "心外下即真心外的無別法以總該萬有即是一",
    "X58n1031_003:0736b07": "心矣從心下即真心隨緣也相分所攝謂元氣屬",
    "X58n1031_003:0736b08": "相分攝耳。",
    "X58n1031_003:0736b09": "從初一念業相分為心境之二。",
    "X58n1031_003:0736b10": "初一念即三細中第一業相心即第二轉相境即",
    "X58n1031_003:0736b11": "第三現相。",
    "X58n1031_003:0736b12": "心既從細至麤展轉妄計乃至造業(如前敘列)境亦從微",
    "X58n1031_003:0736b13": "至著展轉變起乃至天地。",
    "X58n1031_003:0736b14": "心既從細至麤者謂轉相從業相起也以業相是",
    "X58n1031_003:0736b15": "細中之細轉相是細中之麤耳展轉妄計即六麤",
    "X58n1031_003:0736b16": "中智相相續執取計名四麤也乃至造業即第五",
    "X58n1031_003:0736b17": "麤起業相也其第六麤業計苦相即下文業成即",
    "X58n1031_003:0736b18": "身成也注如前敘列者即前文始自顯一心乃至",
    "X58n1031_003:0736b19": "第五人天齊業報是也境亦從微至著者謂現相",
    "X58n1031_003:0736b20": "亦從轉相起也微著即麤細變其文耳展轉變起",
    "X58n1031_003:0736b21": "即根身種子乃至天地即器世間。",
    "X58n1031_003:0736b22": "即彼始自大易五重運轉乃至太極太極生兩儀。",
    "X58n1031_003:0736b23": "注即彼者指儒教也易緯曰氣象未分謂之太易",
    "X58n1031_003:0736b24": "元氣始萌謂之太初氣形之端謂之太始形變有",
    "X58n1031_003:0736c01": "質謂之太素形質已具謂之太極彼五重運轉例",
    "X58n1031_003:0736c02": "此從微至著也。",
    "X58n1031_003:0736c03": "彼說自然大道如此說真性其實但是一念能變見",
    "X58n1031_003:0736c04": "分。",
    "X58n1031_003:0736c05": "彼說下指道教也能變見分即第二轉相。",
    "X58n1031_003:0736c06": "彼云元氣如此說一念初動其實但是境界之相。",
    "X58n1031_003:0736c07": "元氣儒道二教皆宗之一念初動即第一業相境",
    "X58n1031_003:0736c08": "界之相即第三現相耳。",
    "X58n1031_003:0736c09": "業既成熟即從父母稟受二氣與業識和合成就人",
    "X58n1031_003:0736c10": "身。",
    "X58n1031_003:0736c11": "業既下謂過去已熟之業為因此世父母赤白二",
    "X58n1031_003:0736c12": "氣為緣與初念業識和合漸成人耳。",
    "X58n1031_003:0736c13": "據此則心識所變之境乃成二分一分即與心識和",
    "X58n1031_003:0736c14": "合成人一分不與心合即是天地山河國邑。",
    "X58n1031_003:0736c15": "心識即業識也與識和合即心有知覺不與心合",
    "X58n1031_003:0736c16": "即想枯澄凝故楞嚴云想澄成國土(即此文云天地國邑)知",
    "X58n1031_003:0736c17": "覺乃眾生(即此文云和合成人)若對三境和合成人即根身",
    "X58n1031_003:0736c18": "種子天地國邑即器世間裴相序亦云內為筯骸",
    "X58n1031_003:0737a01": "所括外為山河所眩可以例釋。",
    "X58n1031_003:0737a02": "三才中唯人靈者由與心神合也。",
    "X58n1031_003:0737a03": "佛說內四大與外四大不同正是此也。",
    "X58n1031_003:0737a04": "內外四大者內謂自他身內所有堅者即毛髮等",
    "X58n1031_003:0737a05": "外謂自他身外所有堅者即土石等地大既爾餘",
    "X58n1031_003:0737a06": "之三大亦然不同者和合與不和合也。",
    "X58n1031_003:0737a07": "哀哉寡學異執紛然。",
    "X58n1031_003:0737a08": "哀哉悲歎之辭寡者許慎曰少也學者楊雄曰覺",
    "X58n1031_003:0737a09": "也紛然亂貌通而言之少學之人異端妄執紛然",
    "X58n1031_003:0737a10": "而亂故肇公云異端之論紛然久矣或謂通惠云",
    "X58n1031_003:0737a11": "臣實慙寡學空老年齡此乃臣下對天子之謙辭",
    "X58n1031_003:0737a12": "耳。",
    "X58n1031_003:0737a13": "寄語道流欲成佛者必須洞明麤細本末方能棄末",
    "X58n1031_003:0737a14": "歸本反照心源。",
    "X58n1031_003:0737a15": "寄語道流即學道之流無外亦云寄言後哲宜乎",
    "X58n1031_003:0737a16": "介懷麤細約惑次文辨之本末約教謂棄前二篇",
    "X58n1031_003:0737a17": "之末歸直顯真源之本故云變照心源也。",
    "X58n1031_003:0737a18": "麤盡細除靈性顯現無法不達名法報身自然應現",
    "X58n1031_003:0737a19": "無窮名化身佛。",
    "X58n1031_003:0737a20": "麤盡細除即起信隨分究竟二覺論云念無住相",
    "X58n1031_003:0737a21": "以離分別麤念相故名隨分覺又云覺心初起心",
    "X58n1031_003:0737a22": "無初相以遠離微細念故名究竟覺靈性即法身",
    "X58n1031_003:0737a23": "故論云法身顯現自然而有不思議業種種之用",
    "X58n1031_003:0737a24": "故云無法不達也法身是理報身是智理智冥合",
    "X58n1031_003:0737b01": "如珠與光即發化用故曰應現無窮矣。",
    "X58n1031_003:0737b03": "原人論發微錄(終)"
}