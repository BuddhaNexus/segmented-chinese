{
    "T29n1558_020:0104a02": "阿毘達磨俱舍論卷第二十",
    "T29n1558_020:0104a04": "尊者世親造",
    "T29n1558_020:0104a05": "三藏法師玄奘奉 詔譯",
    "T29n1558_020:0104a06": "分別隨眠品第五之二",
    "T29n1558_020:0104a07": "[0104a07] 諸有情類於此事中隨眠隨增名繫此事。",
    "T29n1558_020:0104a08": "應說過去現在未來何等隨眠能繫何事。頌",
    "T29n1558_020:0104a09": "曰。",
    "T29n1558_020:0104a10": " 若於此事中  未斷貪瞋慢",
    "T29n1558_020:0104a11": " 過現若已起  未來意遍行",
    "T29n1558_020:0104a12": " 五可生自世  不生亦遍行",
    "T29n1558_020:0104a13": " 餘過未遍行  現正緣能繫",
    "T29n1558_020:0104a14": "[0104a14] 論曰。且諸隨眠總有二種。一者自相。謂貪瞋",
    "T29n1558_020:0104a15": "慢。二者共相。謂見疑癡。事雖有多此說所",
    "T29n1558_020:0104a16": "繫。如應未斷流至後門。若此事中有貪瞋",
    "T29n1558_020:0104a17": "慢。於過去世已生未斷。現在已生能繫此",
    "T29n1558_020:0104a18": "事。以貪瞋慢是自相惑。非諸有情定遍起",
    "T29n1558_020:0104a19": "故。若未來世意識相應貪瞋慢三遍於三世",
    "T29n1558_020:0104a20": "乃至未斷皆能繫縛。未來五識相應貪瞋若",
    "T29n1558_020:0104a21": "未斷可生唯繫未來世。未來五識相應貪",
    "T29n1558_020:0104a22": "瞋若未斷不生亦能繫三世。所餘一切見疑",
    "T29n1558_020:0104a23": "無明去來未斷遍縛三世。由此三種是共相",
    "T29n1558_020:0104a24": "惑一切有情俱遍縛故。若現在世正緣境時。",
    "T29n1558_020:0104a25": "隨其所應能繫此事。應辯諸事過去未來。",
    "T29n1558_020:0104a26": "為實有無方可說繫。若實是有則一切行",
    "T29n1558_020:0104a27": "恒時有故應說為常。若實是無如何可說",
    "T29n1558_020:0104a28": "有能所繫及離繫耶。毘婆沙師定立實",
    "T29n1558_020:0104a29": "有。然彼諸行不名為常。由與有為諸相合",
    "T29n1558_020:0104b01": "故。為此所立決定增明應略標宗顯其理",
    "T29n1558_020:0104b02": "趣。頌曰。",
    "T29n1558_020:0104b03": " 三世有由說  二有境果故",
    "T29n1558_020:0104b04": " 說三世有故  許說一切有",
    "T29n1558_020:0104b05": "[0104b05] 論曰。三世實有。所以者何。由契經中世尊",
    "T29n1558_020:0104b06": "說故。謂世尊說。苾芻當知。若過去色非有。",
    "T29n1558_020:0104b07": "不應多聞聖弟子眾於過去色勤脩厭捨。",
    "T29n1558_020:0104b08": "以過去色是有故。應多聞聖弟子眾於過",
    "T29n1558_020:0104b09": "去色勤脩厭捨。若未來色非有。不應多聞",
    "T29n1558_020:0104b10": "聖弟子眾於未來色勤斷欣求。以未來色",
    "T29n1558_020:0104b11": "是有故。應多聞聖弟子眾於未來色勤斷",
    "T29n1558_020:0104b12": "欣求。又具二緣識方生故。謂契經說。識二",
    "T29n1558_020:0104b13": "緣生。其二者何。謂眼及色。廣說乃至意及諸",
    "T29n1558_020:0104b14": "法。若去來世非實有者。能緣彼識應闕二",
    "T29n1558_020:0104b15": "緣。已依聖教證去來有。當依正理證有",
    "T29n1558_020:0104b16": "去來。以識起時必有境故。謂必有境識乃",
    "T29n1558_020:0104b17": "得生。無則不生。其理決定。若去來世境體",
    "T29n1558_020:0104b18": "實無。是則應有無所緣識。所緣無故識亦",
    "T29n1558_020:0104b19": "應無。又已謝業有當果故。謂若實無過去",
    "T29n1558_020:0104b20": "體者。善惡二業當果應無。非果生時有現",
    "T29n1558_020:0104b21": "因在。由此教理。毘婆沙師。定立去來二世",
    "T29n1558_020:0104b22": "實有。若自謂是說一切有宗決定應許實",
    "T29n1558_020:0104b23": "有去來世。以說三世皆定實有故。許是說",
    "T29n1558_020:0104b24": "一切有宗。謂若有人說三世實有。方許彼",
    "T29n1558_020:0104b25": "是說一切有宗。若人唯說有現在世及過去",
    "T29n1558_020:0104b26": "世未與果業。說無未來及過去世已與果",
    "T29n1558_020:0104b27": "業。彼可許為分別說部。非此部攝。今此部",
    "T29n1558_020:0104b28": "中差別有幾。誰所立世最善可依。頌曰。",
    "T29n1558_020:0104b29": " 此中有四種  類相位待異",
    "T29n1558_020:0104c01": " 第三約作用  立世最為善",
    "T29n1558_020:0104c02": "[0104c02] 論曰。尊者法救作如是說。由類不同三世",
    "T29n1558_020:0104c03": "有異。彼謂諸法行於世時。由類有殊非體",
    "T29n1558_020:0104c04": "有異。如破金器作餘物時。形雖有殊而",
    "T29n1558_020:0104c05": "體無異。又如乳變成於酪時。捨味勢等。",
    "T29n1558_020:0104c06": "非捨顯色。如是諸法行於世時。從未來",
    "T29n1558_020:0104c07": "至現在。從現在入過去。唯捨得類非捨得",
    "T29n1558_020:0104c08": "體。尊者妙音作如是說。由相不同三世有",
    "T29n1558_020:0104c09": "異。彼謂諸法行於世時。過去正與過去相",
    "T29n1558_020:0104c10": "合。而不名為離現未相。未來正與未來相",
    "T29n1558_020:0104c11": "合。而不名為離過現相。現在正與現在相",
    "T29n1558_020:0104c12": "合。而不名為離過未相。如人正染一妻室",
    "T29n1558_020:0104c13": "時。於餘姬媵不名離染。尊者世友作如",
    "T29n1558_020:0104c14": "是說。由位不同三世有異。彼謂諸法行於",
    "T29n1558_020:0104c15": "世時。至位位中作異異說。由位有別非",
    "T29n1558_020:0104c16": "體有異。如運一籌置一名一置百名百",
    "T29n1558_020:0104c17": "置千名千。尊者覺天作如是說。由待有別",
    "T29n1558_020:0104c18": "三世有異。彼謂諸法行於世時。前後相待",
    "T29n1558_020:0104c19": "立名有異。如一女人名母名女。此四種說",
    "T29n1558_020:0104c20": "一切有中。第一執法有轉變故。應置數論",
    "T29n1558_020:0104c21": "外道朋中。第二所立世相雜亂。三世皆有三",
    "T29n1558_020:0104c22": "世相故。人於妻室貪現行時。於餘境貪唯",
    "T29n1558_020:0104c23": "有成就。現無貪起何義為同。第四所立前",
    "T29n1558_020:0104c24": "後相待。一世法中應有三世。謂過去世前後",
    "T29n1558_020:0104c25": "剎那。應名去來中為現在。未來現在類亦",
    "T29n1558_020:0104c26": "應然。故此四中第三最善。以約作用位有",
    "T29n1558_020:0104c27": "差別。由位不同立世有異。彼謂諸法作用",
    "T29n1558_020:0104c28": "未有名為未來。有作用時名為現在。作",
    "T29n1558_020:0104c29": "用已滅名為過去。非體有殊。此已具知。彼",
    "T29n1558_020:0105a01": "應復說。若去來世體亦實有應名現在。何",
    "T29n1558_020:0105a02": "謂去來。豈不前言約作用立。若爾現在有",
    "T29n1558_020:0105a03": "眼等根彼同分攝有何作用。彼豈不能取",
    "T29n1558_020:0105a04": "果與果。是則過去同類因等既能與果。應",
    "T29n1558_020:0105a05": "有作用。有半作用世相應雜。已略推徵。",
    "T29n1558_020:0105a06": "次當廣破。頌曰。",
    "T29n1558_020:0105a07": " 何礙用云何  無異世便壞",
    "T29n1558_020:0105a08": " 有誰未生滅  此法性甚深",
    "T29n1558_020:0105a09": "[0105a09] 論曰。應說若法自體恒有。應一切時能起",
    "T29n1558_020:0105a10": "作用。以何礙力令此法體所起作用時有時",
    "T29n1558_020:0105a11": "無。若謂眾緣不和合者。此救非理。許常",
    "T29n1558_020:0105a12": "有故。又此作用云何得說為去來今。豈作",
    "T29n1558_020:0105a13": "用中而得更立有餘作用。若此作用非去",
    "T29n1558_020:0105a14": "來今而復說言作用是有。則無為故應常",
    "T29n1558_020:0105a15": "非無故不應言作用已滅及此未有法名",
    "T29n1558_020:0105a16": "去來。若許作用異法體者。可有此失。然無",
    "T29n1558_020:0105a17": "有異。故不應言有此過失。若爾所立世",
    "T29n1558_020:0105a18": "義便壞。謂若作用即是法體。體既恒有用亦",
    "T29n1558_020:0105a19": "應然。何得有時名為過未。故彼所立世義",
    "T29n1558_020:0105a20": "不成。何為不成。以有為法未已生名未",
    "T29n1558_020:0105a21": "來。若已生未已滅名現在。若已滅名過去。",
    "T29n1558_020:0105a22": "彼復應說若如現在法體實有去來亦然。誰",
    "T29n1558_020:0105a23": "未已生誰復已滅。謂有為法體實恒有。如何",
    "T29n1558_020:0105a24": "可得成未已生已滅。先何所闕。彼未有故",
    "T29n1558_020:0105a25": "名未已生。後復闕何。彼已無故名為已滅。",
    "T29n1558_020:0105a26": "故不許法本無今有有已還無則三世義。",
    "T29n1558_020:0105a27": "應一切種皆不成立。然彼所說恒與有為",
    "T29n1558_020:0105a28": "諸相合故。行非常者此但有虛言。生滅理",
    "T29n1558_020:0105a29": "無故。許體恒有說性非常。如是義言所未",
    "T29n1558_020:0105b01": "曾有。依如是義。故有頌言。",
    "T29n1558_020:0105b02": " 許法體恒有  而說性非常",
    "T29n1558_020:0105b03": " 性體復無別  此真自在作",
    "T29n1558_020:0105b04": "[0105b04] 又彼所言世尊說故。去來二世體實有者。我",
    "T29n1558_020:0105b05": "等亦說有去來世。謂過去世曾有名有。未",
    "T29n1558_020:0105b06": "來當有。有果因故。依如是義說有去來。",
    "T29n1558_020:0105b07": "非謂去來如現實有。誰言彼有如現在世。",
    "T29n1558_020:0105b08": "非如現世彼有云何。彼有去來二世自性。",
    "T29n1558_020:0105b09": "此復應詰。若俱是有如何可言是去來性。",
    "T29n1558_020:0105b10": "故說彼有。但據曾當因果二性。非體實有。",
    "T29n1558_020:0105b11": "世尊為遮謗因果見據曾當義說有去",
    "T29n1558_020:0105b12": "來。有聲通顯有無法故。如世間說有燈先",
    "T29n1558_020:0105b13": "無有燈後無。又如有言有燈已滅非我",
    "T29n1558_020:0105b14": "今滅。說有去來其義亦應爾。若不爾者去",
    "T29n1558_020:0105b15": "來性不成。若爾何緣世尊依彼杖髻外道",
    "T29n1558_020:0105b16": "說業過去盡滅變壞而猶是有。豈彼不許",
    "T29n1558_020:0105b17": "業曾有性。而今世尊重為說有。依彼所引現",
    "T29n1558_020:0105b18": "相續中與果功能。密說為有。若不爾者。彼",
    "T29n1558_020:0105b19": "過去業現實有性過去豈成。理必應爾。以薄",
    "T29n1558_020:0105b20": "伽梵於勝義空契經中說。眼根生位無所",
    "T29n1558_020:0105b21": "從來。眼根滅時無所造集。本無今有有已",
    "T29n1558_020:0105b22": "還無。去來眼根若實有者。經不應說本無",
    "T29n1558_020:0105b23": "等言。若謂此言依現世說此救非理。以現",
    "T29n1558_020:0105b24": "世性與彼眼根體無別故。若許現世本無",
    "T29n1558_020:0105b25": "今有有已還無。是則眼根去來無體義已成",
    "T29n1558_020:0105b26": "立。又彼所說。要具二緣識方生故。去來二",
    "T29n1558_020:0105b27": "世體實有者。應共尋思。意法為緣生意識",
    "T29n1558_020:0105b28": "者。為法如意作能生緣。為法但能作所緣",
    "T29n1558_020:0105b29": "境。若法如意作能生緣。如何未來百千劫",
    "T29n1558_020:0105c01": "後當有彼法。或當亦無為能生緣生今時",
    "T29n1558_020:0105c02": "識。又涅槃性違一切生立為能生不應正",
    "T29n1558_020:0105c03": "理。若法但能為所緣境。我說過未亦是所緣。",
    "T29n1558_020:0105c04": "若無如何成所緣境。我說彼有如成所緣。",
    "T29n1558_020:0105c05": "如何成所緣。謂曾有當有。非憶過去色受",
    "T29n1558_020:0105c06": "等時。如現分明觀彼為有。但追憶彼曾有",
    "T29n1558_020:0105c07": "之相。逆觀未來當有亦爾。謂如曾現在所",
    "T29n1558_020:0105c08": "領色相。如是追憶過去為有。亦如當現在",
    "T29n1558_020:0105c09": "所領色相如是逆觀未來為有。若如現有",
    "T29n1558_020:0105c10": "應成現世。若體現無。則應許有緣無境",
    "T29n1558_020:0105c11": "識。其理自成。若謂去來極微散亂有而非現。",
    "T29n1558_020:0105c12": "理亦不然。取彼相時非散亂故。又若彼色",
    "T29n1558_020:0105c13": "有同現在。唯有極微散亂為異。則極微色",
    "T29n1558_020:0105c14": "其體應常。又色唯應極微聚散竟無少分",
    "T29n1558_020:0105c15": "可名生滅。是則遵崇邪命者論棄背善逝",
    "T29n1558_020:0105c16": "所說契經。如契經說。眼根生位無所從來。",
    "T29n1558_020:0105c17": "乃至廣說。又非受等極微集成。如何可言",
    "T29n1558_020:0105c18": "去來散亂。然於受等追憶逆觀。亦如未滅",
    "T29n1558_020:0105c19": "已生時相。若如現有體應是常。若體現無。",
    "T29n1558_020:0105c20": "還應許有緣無境識。理亦自成。若體全無",
    "T29n1558_020:0105c21": "是所緣者第十三處應是所緣。諸有達無第",
    "T29n1558_020:0105c22": "十三處。此能緣識為何所緣。若謂即緣彼",
    "T29n1558_020:0105c23": "名為境。是則應撥彼名為無。又若緣聲",
    "T29n1558_020:0105c24": "先非有者。此能緣識為何所緣。若謂即緣",
    "T29n1558_020:0105c25": "彼聲為境求聲無者應更發聲。若謂聲",
    "T29n1558_020:0105c26": "無住未來位。未來實有如何謂無。若謂去",
    "T29n1558_020:0105c27": "來無現世者。此亦非理。其體一故。若有少",
    "T29n1558_020:0105c28": "分體差別者。本無今有其理自成。故識通緣",
    "T29n1558_020:0105c29": "有非有境。然菩薩說世間所無我知我見無",
    "T29n1558_020:0106a01": "是處者。意說。他人懷增上慢亦於非有現",
    "T29n1558_020:0106a02": "相謂有。我唯於有方觀為有。若異此者則",
    "T29n1558_020:0106a03": "一切覺皆有所緣。何緣於境得有猶豫。或",
    "T29n1558_020:0106a04": "有差別。理必應然。以薄伽梵於餘處說",
    "T29n1558_020:0106a05": "善來苾芻。汝等若能為我弟子。無諂無誑",
    "T29n1558_020:0106a06": "有信有勤。我旦教汝令暮獲勝。我暮教汝",
    "T29n1558_020:0106a07": "令旦獲勝。便知有是有。非有是非有。有上",
    "T29n1558_020:0106a08": "是有上。無上是無上。由此彼說。識有境故",
    "T29n1558_020:0106a09": "有去來者。亦不成因。又彼所言。業有果",
    "T29n1558_020:0106a10": "故有去來者。理亦不然。非經部師作如是",
    "T29n1558_020:0106a11": "說。即過去業能生當果。然業為先所引相",
    "T29n1558_020:0106a12": "續。轉變差別令當果生。彼我品中當廣顯",
    "T29n1558_020:0106a13": "示。若執實有過去未來則一切時果體常",
    "T29n1558_020:0106a14": "有業於彼果有何功能。若謂能生則所生",
    "T29n1558_020:0106a15": "果本無今有其理自成。若一切法一切時有。",
    "T29n1558_020:0106a16": "誰於誰有能生功能。又應顯成雨眾外道",
    "T29n1558_020:0106a17": "所黨邪論。彼作是說。有必常有。無必常無。",
    "T29n1558_020:0106a18": "無必不生。有必不滅。若謂能令果成現在",
    "T29n1558_020:0106a19": "如何令果成現在耶。若謂引令至餘方所",
    "T29n1558_020:0106a20": "則所引果其體應常。又無色法當如何引。又",
    "T29n1558_020:0106a21": "此所引應體本無。若謂但令體有差別。本",
    "T29n1558_020:0106a22": "無今有其理自成。是故此說一切有部。若說",
    "T29n1558_020:0106a23": "實有過去未來。於聖教中非為善說。若欲",
    "T29n1558_020:0106a24": "善說一切有者。應如契經所說而說。經如",
    "T29n1558_020:0106a25": "何說。如契經言。梵志當知。一切有者。唯十",
    "T29n1558_020:0106a26": "二處或唯三世。如其所有而說有言。若去",
    "T29n1558_020:0106a27": "來無如何可說有能所繫及離繫耶。彼所",
    "T29n1558_020:0106a28": "生因隨眠有故。說有去來能繫煩惱。緣彼",
    "T29n1558_020:0106a29": "煩惱隨眠有故。說有去來所繫縛事。若隨眠",
    "T29n1558_020:0106b01": "斷得離繫名。毘婆沙師作如是說。如現實",
    "T29n1558_020:0106b02": "有過去未來。所有於中不能通釋。諸自愛",
    "T29n1558_020:0106b03": "者應如是知。法性甚深非尋思境。豈不能",
    "T29n1558_020:0106b04": "釋便撥為無。有異門故此生此滅。謂色等",
    "T29n1558_020:0106b05": "生即色等滅。有異門故異生異滅。謂未來生",
    "T29n1558_020:0106b06": "現在世滅。有異門故即世名生。以正生時",
    "T29n1558_020:0106b07": "世所攝故。有異門故說世有生。未來世有",
    "T29n1558_020:0106b08": "多剎那故。傍論已了。今應思擇。諸事已斷",
    "T29n1558_020:0106b09": "彼離繫耶。設事離繫彼已斷耶。若事離繫",
    "T29n1558_020:0106b10": "彼必已斷。有事已斷而非離繫。斷非離繫",
    "T29n1558_020:0106b11": "其事云何。頌曰。",
    "T29n1558_020:0106b12": " 於見苦已斷  餘遍行隨眠",
    "T29n1558_020:0106b13": " 及前品已斷  餘緣此猶繫",
    "T29n1558_020:0106b14": "[0106b14] 論曰。且見道位。苦智已生集智未生。見苦所",
    "T29n1558_020:0106b15": "斷諸事已斷。見集所斷遍行隨眠若未永斷",
    "T29n1558_020:0106b16": "能緣此者於此猶繫。及脩道位隨何道生。九",
    "T29n1558_020:0106b17": "品事中前品已斷。餘未斷品所有隨眠能緣",
    "T29n1558_020:0106b18": "此者於此猶繫。斷非離繫。如是應知。何事",
    "T29n1558_020:0106b19": "有幾隨眠隨增。若隨事別答。便費多言論。",
    "T29n1558_020:0106b20": "是故應造略毘婆沙。由此雖勞少少功力。",
    "T29n1558_020:0106b21": "而能越渡大大問流。謂法雖多略為十六",
    "T29n1558_020:0106b22": "種即三界五部及無漏法。能緣彼識名數亦",
    "T29n1558_020:0106b23": "然但應了知何法何識境。易思何事何隨",
    "T29n1558_020:0106b24": "眠隨增。此中且應知何法何識境。頌曰。",
    "T29n1558_020:0106b25": " 見苦集脩斷  若欲界所繫",
    "T29n1558_020:0106b26": " 自界三色一  無漏識所行",
    "T29n1558_020:0106b27": " 色自下各三  上一淨識境",
    "T29n1558_020:0106b28": " 無色通三界  各三淨識緣",
    "T29n1558_020:0106b29": " 見滅道所斷  皆增自識行",
    "T29n1558_020:0106c01": " 無漏三界中  後三淨識境",
    "T29n1558_020:0106c02": "[0106c02] 論曰。若欲界繫見苦見集脩所斷法。各五識",
    "T29n1558_020:0106c03": "緣。謂自界三即如前說。及色界一即脩所斷。",
    "T29n1558_020:0106c04": "無漏第五。皆容緣故。若色界繫即前所說三",
    "T29n1558_020:0106c05": "部諸法各八識緣。謂自下三皆如前說。及",
    "T29n1558_020:0106c06": "上界一即脩所斷。無漏第八。皆容緣故。若無",
    "T29n1558_020:0106c07": "色繫即前所說三部諸法各十識緣。謂三界",
    "T29n1558_020:0106c08": "三皆如前說。無漏第十皆容緣故。見滅見道",
    "T29n1558_020:0106c09": "所斷諸法。應知一一增自識緣。此復云何。",
    "T29n1558_020:0106c10": "謂欲界繫見滅所斷為六識緣。五即如前。",
    "T29n1558_020:0106c11": "增見滅斷。見道所斷為六識緣。五亦如前。",
    "T29n1558_020:0106c12": "增見道斷。色無色界見滅道斷。隨應為九",
    "T29n1558_020:0106c13": "十一識緣。若無漏法為十識緣。謂三界中各",
    "T29n1558_020:0106c14": "後三部。即見滅道脩所斷識。無漏第十。皆容",
    "T29n1558_020:0106c15": "緣故。為攝前義。復說頌言。",
    "T29n1558_020:0106c16": " 見苦集脩斷  欲色無色繫",
    "T29n1558_020:0106c17": " 應知如次第  五八十識緣",
    "T29n1558_020:0106c18": " 見滅道所斷  各增自識緣",
    "T29n1558_020:0106c19": " 無漏法應知  能為十識境",
    "T29n1558_020:0106c20": "[0106c20] 如是了知十六種法為十六識所緣境已。",
    "T29n1558_020:0106c21": "今應思何事何隨眠隨增。若別疏條恐文煩",
    "T29n1558_020:0106c22": "廣。故我於此略示方隅。且有問言。所繫事",
    "T29n1558_020:0106c23": "內樂根有幾隨眠隨增。應觀樂根總有七",
    "T29n1558_020:0106c24": "種。謂欲界一即脩所斷。色界五部。無漏第七。",
    "T29n1558_020:0106c25": "一切無漏非諸隨眠之所隨增。如前已說。",
    "T29n1558_020:0106c26": "此中前六隨其所應欲脩所斷及諸遍行色",
    "T29n1558_020:0106c27": "界一切隨眠隨增。若有問言。緣樂根識復",
    "T29n1558_020:0106c28": "有幾種隨眠隨增。應觀此識總有十二。謂",
    "T29n1558_020:0106c29": "欲界四除見滅斷。色界五部。無色界二。即見",
    "T29n1558_020:0107a01": "道諦及脩所斷。無漏第十二。皆能緣樂根。此",
    "T29n1558_020:0107a02": "隨所應欲界四部。色界有為緣。無色界二部。",
    "T29n1558_020:0107a03": "及諸遍行隨眠隨增。若復有問言。緣緣樂根",
    "T29n1558_020:0107a04": "識復有幾種隨眠隨增。應觀此識總有十",
    "T29n1558_020:0107a05": "四。於前十二更加二種。即無色界見苦集",
    "T29n1558_020:0107a06": "斷。如是十四識能緣緣樂根。此隨所應欲",
    "T29n1558_020:0107a07": "色如上。無色四部隨眠隨增。准此方隅餘",
    "T29n1558_020:0107a08": "應思擇。若心由彼名有隨眠。彼於此心定",
    "T29n1558_020:0107a09": "隨增不。此不決定。或有隨眠。謂與心相",
    "T29n1558_020:0107a10": "應。及緣心未斷相應已斷則不隨增。依此",
    "T29n1558_020:0107a11": "義門應作是說。頌曰。",
    "T29n1558_020:0107a12": " 有隨眠心二  謂有染無染",
    "T29n1558_020:0107a13": " 有染心通二  無染局隨增",
    "T29n1558_020:0107a14": "[0107a14] 論曰。有隨眠心總有二種。有染無染心差別",
    "T29n1558_020:0107a15": "故。於中有染或有隨增。謂相應緣隨眠未",
    "T29n1558_020:0107a16": "斷。相應已斷則不隨增。仍說有隨眠。以恒",
    "T29n1558_020:0107a17": "相應故。若無染者。唯局隨增。緣此隨眠必",
    "T29n1558_020:0107a18": "未永斷。此唯據隨增名有隨眠故。如上所",
    "T29n1558_020:0107a19": "說十種隨眠次第生時。誰前誰後。頌曰。",
    "T29n1558_020:0107a20": " 無明疑邪身  邊見戒見取",
    "T29n1558_020:0107a21": " 貪慢瞋如次  由前引後生",
    "T29n1558_020:0107a22": "[0107a22] 論曰。且諸煩惱次第生時。先由無明於諦不",
    "T29n1558_020:0107a23": "了。不欲觀苦乃至道諦。由不了故。次引",
    "T29n1558_020:0107a24": "生疑。謂聞二途便懷猶豫。為苦非苦。乃至",
    "T29n1558_020:0107a25": "廣說。從此猶豫引邪見生。謂邪聞思生邪",
    "T29n1558_020:0107a26": "決定撥無苦諦乃至廣說。由撥無諦引身",
    "T29n1558_020:0107a27": "見生。謂取蘊中撥無苦理。便決定執此是",
    "T29n1558_020:0107a28": "我故。從此身見引邊見生。謂依我執斷",
    "T29n1558_020:0107a29": "常邊故從此邊見引生戒取。謂由於我隨",
    "T29n1558_020:0107b01": "執一邊便計此執為能淨故。從戒禁取",
    "T29n1558_020:0107b02": "引見取生。謂計能淨已必執為勝故。從此",
    "T29n1558_020:0107b03": "見取次引貪生。謂自見中情深愛故。從此",
    "T29n1558_020:0107b04": "貪後次引慢生。謂自見中深愛著己。恃生",
    "T29n1558_020:0107b05": "高舉[夌*欠]蔑他故。從此慢後次引生瞋。謂",
    "T29n1558_020:0107b06": "自見中深愛恃己。於他所起違己見中情",
    "T29n1558_020:0107b07": "不能忍必憎嫌故。有餘師說。於自見解取",
    "T29n1558_020:0107b08": "捨位中起憎嫌故。見諦所斷貪等生時。緣",
    "T29n1558_020:0107b09": "自相續見為境故。如是且依次第起。說越",
    "T29n1558_020:0107b10": "次起者前後無定。諸煩惱起由幾因緣。頌",
    "T29n1558_020:0107b11": "曰。",
    "T29n1558_020:0107b12": " 由未斷隨眠  及隨應境現",
    "T29n1558_020:0107b13": " 非理作意起  說或具因緣",
    "T29n1558_020:0107b14": "[0107b14] 論曰。由三因緣諸煩惱起。且如將起欲貪",
    "T29n1558_020:0107b15": "纏時。未斷未遍知欲貪隨眠故。順欲貪",
    "T29n1558_020:0107b16": "境現在前故。緣彼非理作意起故。由此力故",
    "T29n1558_020:0107b17": "便起欲貪。此三因緣如其次第即因境界加",
    "T29n1558_020:0107b18": "行三力。餘煩惱起類此應知。謂此且據具",
    "T29n1558_020:0107b19": "因緣說。或有唯託境界力生。如退法根阿",
    "T29n1558_020:0107b20": "羅漢等。即上所說隨眠并纏。經說為漏瀑",
    "T29n1558_020:0107b21": "流軛取。漏謂三漏。一欲漏。二有漏。三無明",
    "T29n1558_020:0107b22": "漏。言瀑流者。謂四瀑流。一欲瀑流。二有瀑",
    "T29n1558_020:0107b23": "流。三見瀑流。四無明瀑流。軛謂四軛。如瀑",
    "T29n1558_020:0107b24": "流說。取謂四取。一欲取。二見取。三戒禁取。",
    "T29n1558_020:0107b25": "四我語取。如是漏等其體云何。頌曰。",
    "T29n1558_020:0107b26": " 欲煩惱并纏  除癡名欲漏",
    "T29n1558_020:0107b27": " 有漏上二界  唯煩惱除癡",
    "T29n1558_020:0107b28": " 同無記內門  定地故合一",
    "T29n1558_020:0107b29": " 無明諸有本  故別為一漏",
    "T29n1558_020:0107c01": " 瀑流軛亦然  別立見利故",
    "T29n1558_020:0107c02": " 見不順住故  非於漏獨立",
    "T29n1558_020:0107c03": " 欲有軛并癡  見分二名取",
    "T29n1558_020:0107c04": " 無明不別立  以非能取故",
    "T29n1558_020:0107c05": "[0107c05] 論曰。欲界煩惱并纏除癡四十一物總名欲",
    "T29n1558_020:0107c06": "漏。謂欲界繫根本煩惱三十一并十纏。色",
    "T29n1558_020:0107c07": "無色界煩惱除癡五十二物總名有漏。謂上",
    "T29n1558_020:0107c08": "二界根本煩惱各二十六。豈不彼有惛沈掉",
    "T29n1558_020:0107c09": "舉二種纏耶。品類足中亦作是說。云何有",
    "T29n1558_020:0107c10": "漏。謂除無明餘色無色二界所繫結縛隨眠",
    "T29n1558_020:0107c11": "隨煩惱纏。今於此中何故不說。迦濕彌羅",
    "T29n1558_020:0107c12": "國毘婆沙師言。彼界纏少不自在故。何緣",
    "T29n1558_020:0107c13": "合說二界隨眠為一有漏。同無記性於內",
    "T29n1558_020:0107c14": "門轉。依定地生。由三義同故合為一。如前",
    "T29n1558_020:0107c15": "所說名有貪因。即是此中名有漏義。准",
    "T29n1558_020:0107c16": "此三界十五無明義至已立為無明漏。何緣",
    "T29n1558_020:0107c17": "唯此別立漏名。無明能為諸有本故。瀑流",
    "T29n1558_020:0107c18": "及軛體與漏同。然於其中見亦別立。謂前",
    "T29n1558_020:0107c19": "欲漏即欲瀑流及欲軛。如是有漏即有瀑",
    "T29n1558_020:0107c20": "流及有軛。析出諸見為見瀑流及見軛者。",
    "T29n1558_020:0107c21": "謂猛利故令住名漏。如後當說。見不順",
    "T29n1558_020:0107c22": "彼。性猛利故。由此於漏不獨立名。但可",
    "T29n1558_020:0107c23": "與餘合立為漏。如是已顯二十九物名欲",
    "T29n1558_020:0107c24": "瀑流謂貪瞋慢各有五種疑四纏十。二十",
    "T29n1558_020:0107c25": "八物名有瀑流。謂貪與慢各十疑八。三十",
    "T29n1558_020:0107c26": "六物名見瀑流謂三界中各十二見。十五物",
    "T29n1558_020:0107c27": "名無明瀑流。謂三界無明各有五。應知四",
    "T29n1558_020:0107c28": "軛與瀑流同。四取應知體同四軛。然欲我",
    "T29n1558_020:0107c29": "語各并無明。見分為二與前軛別。即前欲",
    "T29n1558_020:0108a01": "軛并欲無明三十四物總名欲取。謂貪瞋慢",
    "T29n1558_020:0108a02": "無明各五疑有四并十纏。即前有軛并二界",
    "T29n1558_020:0108a03": "無明三十八物總名我語取。謂貪慢無明各",
    "T29n1558_020:0108a04": "十疑有八。於見軛中除戒禁取餘三十物",
    "T29n1558_020:0108a05": "總名見取。所除六物名戒禁取。何緣別立",
    "T29n1558_020:0108a06": "戒禁取耶。由此獨為聖道怨故。雙誑在家",
    "T29n1558_020:0108a07": "出家眾故。謂在家眾由此誑惑計自餓等",
    "T29n1558_020:0108a08": "為天道故。諸出家眾由此誑惑計捨可愛",
    "T29n1558_020:0108a09": "境為清淨道故。何緣無明不別立取。能取",
    "T29n1558_020:0108a10": "諸有故立取名。然諸無明非能取故。謂不",
    "T29n1558_020:0108a11": "了相說名無明。彼非能取。非猛利故。但可",
    "T29n1558_020:0108a12": "與餘合立為取。然契經說。欲軛云何。謂諸",
    "T29n1558_020:0108a13": "欲中欲貪欲欲欲親欲愛欲樂欲悶欲耽欲",
    "T29n1558_020:0108a14": "嗜欲喜欲藏欲隨欲著纏壓於心。是名欲軛。",
    "T29n1558_020:0108a15": "有軛見軛應知亦爾。又餘經說。欲貪名取。",
    "T29n1558_020:0108a16": "由此故知。於欲等四所起欲貪名欲等取。",
    "T29n1558_020:0108a17": "如是已辯隨眠并纏。經說為漏瀑流軛取。",
    "T29n1558_020:0108a18": "此隨眠等名有何義。頌曰。",
    "T29n1558_020:0108a19": " 微細二隨增  隨逐與隨縛",
    "T29n1558_020:0108a20": " 住流漂合執  是隨眠等義",
    "T29n1558_020:0108a21": "[0108a21] 論曰。根本煩惱現在前時行相難知故名微",
    "T29n1558_020:0108a22": "細。二隨增者。能於所緣及所相應增惛滯",
    "T29n1558_020:0108a23": "故。言隨逐者。謂能起得恒隨有情常為",
    "T29n1558_020:0108a24": "過患。不作加行為令彼生。或設劬勞為",
    "T29n1558_020:0108a25": "遮彼起而數現起故名隨縛。由如是義故",
    "T29n1558_020:0108a26": "名隨眠。稽留有情久住生死。或令流轉於",
    "T29n1558_020:0108a27": "生死中。從有頂天至無間獄。由彼相續於",
    "T29n1558_020:0108a28": "六瘡門泄過無窮故名為漏。極漂善品故",
    "T29n1558_020:0108a29": "名瀑流。和合有情故名為軛。能為依執故",
    "T29n1558_020:0108b01": "名為取。若善釋者應作是言。諸境界中流",
    "T29n1558_020:0108b02": "注相續泄過不絕故名為漏。如契經說。具",
    "T29n1558_020:0108b03": "壽當知。譬如挽船逆流而上。設大功用行",
    "T29n1558_020:0108b04": "尚為難。若放此船順流而去。雖捨功用",
    "T29n1558_020:0108b05": "行不為難。起善染心應知亦爾。准此經",
    "T29n1558_020:0108b06": "意。於境界中煩惱不絕說名為漏。若勢增",
    "T29n1558_020:0108b07": "上說名瀑流。謂諸有情若墜於彼。唯可隨",
    "T29n1558_020:0108b08": "順無能違逆。涌泛漂激難違拒故。於現",
    "T29n1558_020:0108b09": "行時非極增上說名為軛。但令有情與種",
    "T29n1558_020:0108b10": "種類苦和合故。或數現行故名為軛。執欲",
    "T29n1558_020:0108b11": "等故說名為取。"
}