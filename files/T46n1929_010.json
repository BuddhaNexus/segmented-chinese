{
    "T46n1929_010:0755c04": "四教義卷第十",
    "T46n1929_010:0755c06": "天台山修禪寺智顗禪師撰",
    "T46n1929_010:0755c07": "[0755c07] ◎五明十地者。此是聖種性位。從此位見佛",
    "T46n1929_010:0755c08": "性。發中道第一義諦觀。雙照二諦心心寂滅。",
    "T46n1929_010:0755c09": "自然流入薩波若海。證無作四諦。一實平等",
    "T46n1929_010:0755c10": "法界圓融。從初地至佛地。皆斷無明。但以位",
    "T46n1929_010:0755c11": "約分為三道。初地名見諦道。二地至六地名",
    "T46n1929_010:0755c12": "為修道。從七地已去。名無學道。十地者。初",
    "T46n1929_010:0755c13": "歡喜地。二離垢地。三明慧地。四焰慧地。五",
    "T46n1929_010:0755c14": "難勝地。六現前地。七遠行地。八不動地。九善",
    "T46n1929_010:0755c15": "慧地。十法雲地。此十通名地者。一能生成",
    "T46n1929_010:0755c16": "佛智慧住持不動。二能以無緣大悲荷負",
    "T46n1929_010:0755c17": "一切。故名地也。初歡喜地名見道者。初發",
    "T46n1929_010:0755c18": "真中道見佛性理。斷無明見惑。顯真應二身。",
    "T46n1929_010:0755c19": "緣感即應百佛世界。現十法界身。入三世佛",
    "T46n1929_010:0755c20": "智地。能自利利他真實大慶。故名歡喜地。",
    "T46n1929_010:0755c21": "大涅槃經云。菩薩聖行滿。即是住於無所",
    "T46n1929_010:0755c22": "畏地。即是初地。初地菩薩離五怖畏。無死畏。",
    "T46n1929_010:0755c23": "無不活畏。無惡道畏。無惡名畏。無大眾威德",
    "T46n1929_010:0755c24": "畏。涅槃經雖不作此名。義推孱同。若言不",
    "T46n1929_010:0755c25": "畏貪欲恚癡。內無三毒。外離八風。無惡名畏",
    "T46n1929_010:0755c26": "也。若言不畏地獄等。即無惡道畏。若言不畏",
    "T46n1929_010:0755c27": "沙門婆羅門即無大眾畏。今既入無畏地。見",
    "T46n1929_010:0755c28": "中道則無二死。故言無死畏也。法身常命以",
    "T46n1929_010:0755c29": "顯無不活畏也。以得入此地故。則具二十",
    "T46n1929_010:0756a01": "五三昧。破二十五有。顯二十五有之我性。我",
    "T46n1929_010:0756a02": "性即是實性。是名慧行成就。得五三昧即",
    "T46n1929_010:0756a03": "五行成就。住於無畏之地。即得初地之名",
    "T46n1929_010:0756a04": "也。就此即為五意。一明得二十五三昧聖行",
    "T46n1929_010:0756a05": "成。二明梵行。三明天行。四明嬰兒行。五明",
    "T46n1929_010:0756a06": "病行。一明得二十五三昧聖行成者。即為三",
    "T46n1929_010:0756a07": "意。一釋二十五三昧名。二正修明二十五三",
    "T46n1929_010:0756a08": "昧成。三外用利物。一釋二十五三昧名者。略",
    "T46n1929_010:0756a09": "為四意。即是約四悉檀而立名也。一者隨時",
    "T46n1929_010:0756a10": "趣立名。二隨便立名。三隨對治立名。四隨",
    "T46n1929_010:0756a11": "理立名。一隨時立名者。譬如人有二十五子。",
    "T46n1929_010:0756a12": "隨時名作一字。大者初生為作一字。次者後",
    "T46n1929_010:0756a13": "生。又作一字。不可見大兒名。此亦令第二",
    "T46n1929_010:0756a14": "者名此。如是則不濫。此二十五名亦如是。",
    "T46n1929_010:0756a15": "各舉一名令世諦不亂。世間名字皆爾。不可",
    "T46n1929_010:0756a16": "求定實也。二者隨二十五有便而立名。若作",
    "T46n1929_010:0756a17": "餘名事義非不便。是故隨便立名也。三者",
    "T46n1929_010:0756a18": "隨對治立二十五三昧名。各治一有用是故",
    "T46n1929_010:0756a19": "對治立名。四者隨理立名者。此二十五三",
    "T46n1929_010:0756a20": "昧不出法性理。理合於義。從義而立名。名",
    "T46n1929_010:0756a21": "義雖異理實無別。約此四意故。得立二十",
    "T46n1929_010:0756a22": "五三昧名也。詳經文意。多有對治約理兩",
    "T46n1929_010:0756a23": "義。以立二十五三昧名。二正釋二十五三昧",
    "T46n1929_010:0756a24": "修成者。一一三昧中皆有四意。一出諸有",
    "T46n1929_010:0756a25": "行業惑障。二用三昧治破。三結成三昧。四慈",
    "T46n1929_010:0756a26": "悲破有。一一悉具此四意也。初明無垢三",
    "T46n1929_010:0756a27": "昧破地獄有。即為四意。一明業結者。罪之",
    "T46n1929_010:0756a28": "尤重莫若地獄。惡業垢重見思垢塵沙垢無",
    "T46n1929_010:0756a29": "明垢。二明用三昧破無明者。菩薩為破是",
    "T46n1929_010:0756b01": "諸垢故。修前根本戒破惡業垢。修前八背捨",
    "T46n1929_010:0756b02": "等定伏見思垢。修有作無生等慧斷見思垢。",
    "T46n1929_010:0756b03": "修無量慧破塵沙垢。修無作慧破無明垢。三",
    "T46n1929_010:0756b04": "明結成三昧者。破見思垢故真諦三昧成。破",
    "T46n1929_010:0756b05": "惡業垢及塵沙垢故。俗諦三昧成。破無明垢",
    "T46n1929_010:0756b06": "故。中道第一義三昧成。四明慈悲利物。菩",
    "T46n1929_010:0756b07": "薩已自破地獄垢故得三諦三昧。有大慈悲",
    "T46n1929_010:0756b08": "冥薰法界。眾生有機關於慈悲。以王三昧力。",
    "T46n1929_010:0756b09": "法性不動而能應之。如婆藪調達。應入地",
    "T46n1929_010:0756b10": "獄。隨其所宜。而為說法破地獄有。如聖行",
    "T46n1929_010:0756b11": "品所明。自修戒定慧等諸行。故自證三諦三",
    "T46n1929_010:0756b12": "昧成。於聖行中有慈悲誓願。故破他三諦上",
    "T46n1929_010:0756b13": "垢。亦破他三諦上惡業煩惱垢。自既無垢。令",
    "T46n1929_010:0756b14": "他無垢。故此三昧名無垢三昧也。因此下",
    "T46n1929_010:0756b15": "具此四意類前可知。次明不退三昧破畜生",
    "T46n1929_010:0756b16": "有者。畜生無慚無愧。起惡業故退失善道。見",
    "T46n1929_010:0756b17": "思故退失。塵沙故退。無明故退。菩薩為破",
    "T46n1929_010:0756b18": "諸退故。修戒忍破惡業退。修定伏見思退。修",
    "T46n1929_010:0756b19": "生滅無生慧。破見思退。修無量慧破塵沙退。",
    "T46n1929_010:0756b20": "修無作慧破無明退。見思破故位不退三昧",
    "T46n1929_010:0756b21": "成。塵沙破故行不退三昧成。無明破故念不",
    "T46n1929_010:0756b22": "退三昧成。自以修行力破三種退。成三不",
    "T46n1929_010:0756b23": "退。自得三諦三昧。慈悲之力冥薰法界。隨",
    "T46n1929_010:0756b24": "畜生有機感。或為象王啄鳥大鷲之身。隨其",
    "T46n1929_010:0756b25": "所宜而生其中。現為說法破畜生有。自既不",
    "T46n1929_010:0756b26": "退令他不退。故此三昧名不退三昧也。次心",
    "T46n1929_010:0756b27": "樂三昧破餓鬼有者。餓鬼有常為慳惡業",
    "T46n1929_010:0756b28": "纏繞貪愛飢餓苦。見思煩惱苦。塵沙無知",
    "T46n1929_010:0756b29": "苦。無明闇弊苦。菩薩為破是諸苦。修戒施",
    "T46n1929_010:0756c01": "破慳惡業苦。修定伏見思苦。修生滅等慧破",
    "T46n1929_010:0756c02": "見思苦。修無量慧破塵沙苦。修無作慧破無",
    "T46n1929_010:0756c03": "明苦。破見思苦真諦無為心樂三昧成。破",
    "T46n1929_010:0756c04": "慳惡業塵沙苦。俗諦分別多門心樂三昧成。",
    "T46n1929_010:0756c05": "破無明苦中道常樂三昧成。以自修行證得",
    "T46n1929_010:0756c06": "三樂三諦三昧。以諸行中慈悲之力薰。現諸",
    "T46n1929_010:0756c07": "鬼形聲。施令得飽滿而為說法。令破三種苦",
    "T46n1929_010:0756c08": "得三種樂。菩薩自得此樂。又令他得樂。是",
    "T46n1929_010:0756c09": "故三昧名心樂三昧也。次歡喜三昧。破修",
    "T46n1929_010:0756c10": "羅。有修羅多忿恚惡業怖。見思怖塵沙怖無",
    "T46n1929_010:0756c11": "明怖。菩薩為破是諸怖故。持戒精進而修習",
    "T46n1929_010:0756c12": "諸行。不破歡喜破惡業怖。修禪悅喜伏見思",
    "T46n1929_010:0756c13": "怖。修生滅無生滅等慧得喜覺喜破見思怖。",
    "T46n1929_010:0756c14": "修照鏡喜及無量惠破塵沙怖。修無作慧破",
    "T46n1929_010:0756c15": "無明怖。見思破故真空喜悅三昧成。惡業塵",
    "T46n1929_010:0756c16": "沙破故。一切眾生喜見三昧成。無明破故喜",
    "T46n1929_010:0756c17": "王三昧成。以自修行力。得如此三諦歡喜",
    "T46n1929_010:0756c18": "三昧。以諸行中慈悲之力。薰修羅有而生其",
    "T46n1929_010:0756c19": "中。軟語調伏而為說法。破修羅有令得無",
    "T46n1929_010:0756c20": "怖。自無三怖自證三喜。令他無怖。令他得歡",
    "T46n1929_010:0756c21": "喜。是故三昧名為歡喜三昧也。次日光三",
    "T46n1929_010:0756c22": "昧破弗婆提有者。日初出於東隨便為名。日",
    "T46n1929_010:0756c23": "譬智光能照迷闇。破惡業迷闇。見思塵沙迷",
    "T46n1929_010:0756c24": "闇。無明迷闇。菩薩為照此諸迷闇故修善",
    "T46n1929_010:0756c25": "業戒光。修禪定流光。修生滅無生滅一切智",
    "T46n1929_010:0756c26": "光。修道種智光。修一切種智光。明生闇滅。以",
    "T46n1929_010:0756c27": "善戒光破惡業闇。以禪定光伏見思闇。以",
    "T46n1929_010:0756c28": "生滅無生滅光破見思闇。修無量道種智光。",
    "T46n1929_010:0756c29": "破塵沙闇。修無作一切種智光破無明闇。破",
    "T46n1929_010:0757a01": "見思闇故。一切智日光三昧成。破塵沙闇故。",
    "T46n1929_010:0757a02": "道種智日光三昧成。破無明闇故。一切種智",
    "T46n1929_010:0757a03": "日光三昧成。以修行力自證如是三諦三昧。",
    "T46n1929_010:0757a04": "以慈悲力薰弗婆提有。應現說法破其三迷。",
    "T46n1929_010:0757a05": "顯三諦智日故。此三昧名為日光三昧也。次",
    "T46n1929_010:0757a06": "月光三昧破瞿耶尼有者。月之初生光現於",
    "T46n1929_010:0757a07": "西。此隨便立名也。月光亦譬破闇。釋三昧",
    "T46n1929_010:0757a08": "四意。類日光三昧可知。次熱焰三昧破&#x6B1D;單",
    "T46n1929_010:0757a09": "越有者。北方是陰地&#x6C37;結難消。自非熱焰終",
    "T46n1929_010:0757a10": "不消也。&#x6B1D;單越人。&#x6C37;執無我我所。難可化",
    "T46n1929_010:0757a11": "度。非智火熱焰。無我我所心終不可消。破",
    "T46n1929_010:0757a12": "無我我所。乃是妄計無我我所理。實猶有",
    "T46n1929_010:0757a13": "性。人我之惑。有法我惑真如我惑。&#x6C37;蟄未",
    "T46n1929_010:0757a14": "融也。菩薩為破此諸我惑&#x6C37;執。修生滅等",
    "T46n1929_010:0757a15": "真無我慧。破性人我惑。修無量四諦慧破",
    "T46n1929_010:0757a16": "法我惑。修無作四諦慧。破真如我惑。若得真",
    "T46n1929_010:0757a17": "人空智焰。破性人我惑。真諦三昧成。得真",
    "T46n1929_010:0757a18": "法空智焰。破法我惑。得俗諦三昧成。故能如",
    "T46n1929_010:0757a19": "空種&#x6B1D;樹。空順俗以化物也。得真如無我",
    "T46n1929_010:0757a20": "智焰。破真如我惑。知非我非無我。是真我義。",
    "T46n1929_010:0757a21": "無我法中有真我。即見&#x6B1D;單越之我性。即有",
    "T46n1929_010:0757a22": "三昧成。心心寂滅也。菩薩自證三諦三昧。慈",
    "T46n1929_010:0757a23": "悲力故現&#x6B1D;單越形聲。破北方無我我所。令",
    "T46n1929_010:0757a24": "成真我三昧。故此三昧名為熱焰三昧也。次",
    "T46n1929_010:0757a25": "如幻三昧破閻浮提有者。南方果報雜雜。",
    "T46n1929_010:0757a26": "壽命短促不定。猶如幻化。此是心幻出生",
    "T46n1929_010:0757a27": "惡業果。幻出煩惱幻出無知。幻出無明。一切",
    "T46n1929_010:0757a28": "眾生不知如幻。今菩薩為破是諸幻故修三",
    "T46n1929_010:0757a29": "種三昧。修真諦三昧幻出無漏。破見思之幻。",
    "T46n1929_010:0757b01": "修俗諦三昧幻出道種智。破無知之幻。修中",
    "T46n1929_010:0757b02": "道三昧幻出一切種智。破無明之幻。修行力",
    "T46n1929_010:0757b03": "故自證三諦三昧。成慈悲力故破他力成。是",
    "T46n1929_010:0757b04": "故名為如幻三昧也。次不動三昧。破四天",
    "T46n1929_010:0757b05": "王有者。此天守護國土。遊行世界身報流",
    "T46n1929_010:0757b06": "動。此則是果報動。見思動無智動無明動。",
    "T46n1929_010:0757b07": "一心修善不動。及修背捨等不動業。破果報",
    "T46n1929_010:0757b08": "動。真慧不動破見思動。出假慧不動破無知",
    "T46n1929_010:0757b09": "動。中道慧不動如須彌頂。破無明動。修行",
    "T46n1929_010:0757b10": "力故自證三種不動。慈悲力。故破他三動。",
    "T46n1929_010:0757b11": "故此三昧名為不動三昧。次難伏三昧破三",
    "T46n1929_010:0757b12": "十三天有者。此天居四天之頂。即是果報難",
    "T46n1929_010:0757b13": "伏。見思難伏無知難伏。無明難伏。菩薩為破",
    "T46n1929_010:0757b14": "其高心。是故修戒定智。破果報難伏。修生",
    "T46n1929_010:0757b15": "滅無生滅。故破見思難伏。自行力故成三",
    "T46n1929_010:0757b16": "難伏。慈悲力故破他三難伏。故此三昧名為",
    "T46n1929_010:0757b17": "難伏。三昧次悅意三昧破炎摩天有者。此",
    "T46n1929_010:0757b18": "天虛空無刀杖畏。以之為悅。實非是悅。未",
    "T46n1929_010:0757b19": "有不動業悅。未有無漏悅。未有道種智悅。未",
    "T46n1929_010:0757b20": "有中道悅。菩薩為破此故。修四諦觀八背捨",
    "T46n1929_010:0757b21": "中禪悅。破其動散不悅。生滅無生滅慧破其",
    "T46n1929_010:0757b22": "有漏不悅。無量慧破其沈空不悅。無作慧",
    "T46n1929_010:0757b23": "破其二邊不悅。以無生悅故真諦三昧成。出",
    "T46n1929_010:0757b24": "假稱機之悅故俗諦三昧成。中道悅意故中",
    "T46n1929_010:0757b25": "道三昧成。自行力故自證三昧成。以慈悲力",
    "T46n1929_010:0757b26": "故破他三昧成。故名悅意三昧也。次青色三",
    "T46n1929_010:0757b27": "昧破兜率天有者。此天果報樂青眼翫皆",
    "T46n1929_010:0757b28": "青。菩薩為破此有。故修第一義。非青真見青",
    "T46n1929_010:0757b29": "真。非青假見青假。故得中道。見青中道破",
    "T46n1929_010:0757c01": "其青有。義推可知。次黃色三昧破化樂天有。",
    "T46n1929_010:0757c02": "次赤色三昧破他化自在天有。類前青色三",
    "T46n1929_010:0757c03": "昧可解。次白色三昧破初禪有者。初禪離欲",
    "T46n1929_010:0757c04": "界五蓋不善。即是定心善白。但未離見思塵",
    "T46n1929_010:0757c05": "沙無明等黑。菩薩為破是諸黑行故。修三諦",
    "T46n1929_010:0757c06": "白法。破戒之義推之可知。次種種三昧破",
    "T46n1929_010:0757c07": "梵王有者。梵王主三千大千。大千品類既",
    "T46n1929_010:0757c08": "多。故有種種之號。為破其種種故修種種空。",
    "T46n1929_010:0757c09": "入種種假。見種種中道。如來藏多所含藏。名",
    "T46n1929_010:0757c10": "種種三昧也。義推可知。次雙照三昧破二",
    "T46n1929_010:0757c11": "禪有者。二禪獨有內淨喜兩支故。受雙名。",
    "T46n1929_010:0757c12": "菩薩為破此雙故。修雙空雙假雙中。雙照二",
    "T46n1929_010:0757c13": "帝。義推可知。次雷音三昧破三禪有者。此",
    "T46n1929_010:0757c14": "禪受樂最為第一。著樂深入如&#x6C37;魚蟄蟲。菩",
    "T46n1929_010:0757c15": "薩為破此樂故。用三諦雷音以驚駭。推之可",
    "T46n1929_010:0757c16": "解。次&#x9714;雨三昧破四禪有者。四禪如大地",
    "T46n1929_010:0757c17": "具種種芽。若不得雨芽則不生。一切善根。在",
    "T46n1929_010:0757c18": "四禪中。若三諦雨三智善發生也。義推可",
    "T46n1929_010:0757c19": "解知。次如虛空三昧破無想天有者。此是",
    "T46n1929_010:0757c20": "外道天實非無想。而計為無想涅槃。如小兒",
    "T46n1929_010:0757c21": "夢尿。菩薩為破是有故。以三諦空破無想故",
    "T46n1929_010:0757c22": "言如虛空三昧次照鏡三昧破那含有者。修",
    "T46n1929_010:0757c23": "薰禪隨禪生此。雖得淨色不能知。色如鏡像。",
    "T46n1929_010:0757c24": "菩薩知色如鏡像即空。分別無量像依鏡。即",
    "T46n1929_010:0757c25": "見本性中道。成三諦三昧破那含有也。次無",
    "T46n1929_010:0757c26": "礙三昧破空處有者。此處得出色籠飄颺無",
    "T46n1929_010:0757c27": "礙。未是三諦三昧之無礙礙。見思礙塵沙",
    "T46n1929_010:0757c28": "礙無明等礙。菩薩為修三諦三昧破是諸礙。",
    "T46n1929_010:0757c29": "故名無礙三昧次常昧三破識處。有識相",
    "T46n1929_010:0758a01": "續不斷即無常。菩薩為破此無常。故修數緣",
    "T46n1929_010:0758a02": "常。化用相續常佛性常湛然常破之。次樂三",
    "T46n1929_010:0758a03": "昧破不用處有者。此不用處如癡。癡故是",
    "T46n1929_010:0758a04": "苦。菩薩用三諦三觀三昧。破得三諦三昧",
    "T46n1929_010:0758a05": "樂。是為樂三昧次我三昧破非想天有者。",
    "T46n1929_010:0758a06": "此天最頂計為涅槃真我。菩薩見此。猶有",
    "T46n1929_010:0758a07": "細煩惱不自在。即是見思不自在。塵沙不自",
    "T46n1929_010:0758a08": "在。無明不自在。何得是我。為破此我故。修",
    "T46n1929_010:0758a09": "三諦三昧破之。令得無我。隨俗我八自在我。",
    "T46n1929_010:0758a10": "是故名我三昧。二十五有三昧用自除二",
    "T46n1929_010:0758a11": "十五三昧。一有之中悉有三諦。三昧菩薩",
    "T46n1929_010:0758a12": "自修三諦三昧。自除二十五有三諦之惑。",
    "T46n1929_010:0758a13": "以慈悲力。除他二十五有三諦之惑。由是得",
    "T46n1929_010:0758a14": "二十五三昧之名。或從無住之本。用四悉檀",
    "T46n1929_010:0758a15": "立二十五有名。如說。通言三昧名調直定",
    "T46n1929_010:0758a16": "也。真諦三昧以離愛見而為調直。俗諦三昧",
    "T46n1929_010:0758a17": "以稱機為調直。中道三昧以無二邊之曲為",
    "T46n1929_010:0758a18": "調直。是故皆名三昧。若但入空之直不為",
    "T46n1929_010:0758a19": "直。聲聞人得入空非王三昧。若入假亦非究",
    "T46n1929_010:0758a20": "竟。菩薩雖得道種智。亦不名王三昧。以得中",
    "T46n1929_010:0758a21": "道三昧故稱之為王。以二十五三昧。一一皆",
    "T46n1929_010:0758a22": "有中道三昧故。故稱二十五三昧。悉是王",
    "T46n1929_010:0758a23": "三昧。涅槃經云。是二十五三昧名諸三昧王。",
    "T46n1929_010:0758a24": "若入王三昧。一切三昧悉入其中。是故菩薩",
    "T46n1929_010:0758a25": "住不動地。具得此二十五三昧種種力用。須",
    "T46n1929_010:0758a26": "彌高廣內於芥子。吞吐出沒變通自在。能",
    "T46n1929_010:0758a27": "入地獄不受碎身等苦。若聖行成能有是",
    "T46n1929_010:0758a28": "事。具如涅槃經說。三明外用利物者。所謂",
    "T46n1929_010:0758a29": "能隱顯二種利益者。入王三昧。一切三昧",
    "T46n1929_010:0758b01": "王悉入其中。是故一切眾生受諸苦惱。一",
    "T46n1929_010:0758b02": "心歸依稱名求乞救護。菩薩住三昧中即觀",
    "T46n1929_010:0758b03": "三業皆得解脫。解脫有八種。一破二十五有",
    "T46n1929_010:0758b04": "果報之苦。二破二十五有因苦。三破聲聞",
    "T46n1929_010:0758b05": "二十五有見思煩惱苦。四破緣覺二十五有",
    "T46n1929_010:0758b06": "見思煩惱苦。五破三藏菩薩二十五有見思",
    "T46n1929_010:0758b07": "煩惱苦。六破通教三乘人二十五有見思煩",
    "T46n1929_010:0758b08": "惱苦。七破別教菩薩二十五有恒沙無知別",
    "T46n1929_010:0758b09": "惑苦。八破圓教菩薩二十五有三諦無明之",
    "T46n1929_010:0758b10": "惑苦。一心稱名皆得解脫。意在此也。故說二",
    "T46n1929_010:0758b11": "十五三昧。能破二十五有也。二顯利益者。即",
    "T46n1929_010:0758b12": "是住二十五三昧。十法界眾生機緣來感。普",
    "T46n1929_010:0758b13": "現色身八番與眾生樂。如觀音普門示現神",
    "T46n1929_010:0758b14": "通之相也。若有眾生。應以佛身得度者。即",
    "T46n1929_010:0758b15": "能八相成道現身說法。即是此經明住不思",
    "T46n1929_010:0758b16": "議解脫。種種示現也。此菩薩初地聖行滿足。",
    "T46n1929_010:0758b17": "具無緣大慈大悲。如磁石吸鐵也。二明梵行",
    "T46n1929_010:0758b18": "者。即是無緣慈悲喜捨。菩薩以大涅槃心。修",
    "T46n1929_010:0758b19": "於聖行得無畏地。有二十五三昧無方大用。",
    "T46n1929_010:0758b20": "爾時慈悲是真梵行。非餘梵天所修。四無量",
    "T46n1929_010:0758b21": "心。亦非三藏教通教等眾生緣法緣之慈悲",
    "T46n1929_010:0758b22": "也。菩薩爾時。以此慈悲無緣無念。薰修眾",
    "T46n1929_010:0758b23": "生行無不成辨。此之梵行即是一切法故。",
    "T46n1929_010:0758b24": "涅槃經云。慈即如來悲即佛性。慈若不具",
    "T46n1929_010:0758b25": "足。佛十力三十二相四無畏者。非如來慈",
    "T46n1929_010:0758b26": "故。智力弘深能具足一切福德。以自莊嚴名",
    "T46n1929_010:0758b27": "梵行也。◎",
    "T46n1929_010:0758b28": "[0758b28] ◎三明天行者。即是中道第一義天。天然之",
    "T46n1929_010:0758b29": "理。籍行顯理因理成行。故名理為天行。菩",
    "T46n1929_010:0758c01": "薩雖入初地。初地不應住。以有所得故。又",
    "T46n1929_010:0758c02": "應修上地智慧。十重發真修慧契理顯理成",
    "T46n1929_010:0758c03": "行。名為天行。天行即是智慧莊嚴。梵行即",
    "T46n1929_010:0758c04": "福德莊嚴。上求佛道。是故有聖行天行。下",
    "T46n1929_010:0758c05": "化眾生即有梵行病行嬰兒行也。四嬰兒行",
    "T46n1929_010:0758c06": "者。若菩薩福德智慧轉增。是則實相彌顯。雖",
    "T46n1929_010:0758c07": "不作意利益眾生。任運能有冥顯兩益。以天",
    "T46n1929_010:0758c08": "行之力則有冥益。以梵行之力則有顯益。眾",
    "T46n1929_010:0758c09": "生應有小善之機。無菩薩開發不能生長。以",
    "T46n1929_010:0758c10": "慈善根力。如磁石吸鐵。和光利行能令眾生",
    "T46n1929_010:0758c11": "得見。菩薩同其始學。漸修五戒十善人天果",
    "T46n1929_010:0758c12": "報。三十三天楊葉之行。又示二百五十戒觀",
    "T46n1929_010:0758c13": "練薰修禪。四諦十二因緣。三十七道品。同二",
    "T46n1929_010:0758c14": "乘嬰兒行。又示同修六度。百劫種相好柔",
    "T46n1929_010:0758c15": "伏煩惱。六度菩薩小善之行。又示同即色是",
    "T46n1929_010:0758c16": "空無生無滅。通教小善之行。又示同別教歷",
    "T46n1929_010:0758c17": "別次第相似中道。小善之行。皆是慈心之力。",
    "T46n1929_010:0758c18": "俯同群品提接成就。從心與樂起嬰兒行。如",
    "T46n1929_010:0758c19": "涅槃經言。嬰兒者。能說大字。所謂婆和。此",
    "T46n1929_010:0758c20": "即同六度也。六度是小行而求作佛故言大",
    "T46n1929_010:0758c21": "字。所謂婆和。又云。不見晝夜親&#x758E;等相此即",
    "T46n1929_010:0758c22": "同通教菩薩。即色是空第一義諦意也。又云。",
    "T46n1929_010:0758c23": "不能造作大小諸事。大事即五逆小事即二",
    "T46n1929_010:0758c24": "乘心。此則同別教別教非生死故。無五",
    "T46n1929_010:0759a01": "逆非涅槃故無小乘心。又云楊樹黃葉。即",
    "T46n1929_010:0759a02": "同人天五戒十善之嬰兒。又云。非道為道。以",
    "T46n1929_010:0759a03": "能生道微因緣故。說非道為道。即是同二乘",
    "T46n1929_010:0759a04": "嬰兒。故知大慈善根之力。能出假化物。同其",
    "T46n1929_010:0759a05": "小善方便。引之令趣佛慧。故名嬰兒行也。五",
    "T46n1929_010:0759a06": "病行者。此行從無緣大悲起。若生小善必",
    "T46n1929_010:0759a07": "有病行。今當分別同生善邊。名嬰兒行。同煩",
    "T46n1929_010:0759a08": "惱邊名為病行。病行從大悲生眾生病。是故",
    "T46n1929_010:0759a09": "我病大悲熏心遊戲地獄。同眾生惡業之病。",
    "T46n1929_010:0759a10": "如調達在地獄。如三禪樂。乃至畜生餓鬼脩",
    "T46n1929_010:0759a11": "羅亦如是。又同人天有結業生老病死之病。",
    "T46n1929_010:0759a12": "又同二乘有見思之病。方便附近語令勤作。",
    "T46n1929_010:0759a13": "三藏教通教菩薩亦如是。又同別教塵沙無",
    "T46n1929_010:0759a14": "明之病。是故菩薩還同彼病。遍於法界利益",
    "T46n1929_010:0759a15": "眾生。是為五行之相也。病行即是此維摩",
    "T46n1929_010:0759a16": "經問疾品。室內六品之所明也。初地菩薩五",
    "T46n1929_010:0759a17": "行具足。或是初功德也。餘九種功德。或可對",
    "T46n1929_010:0759a18": "九地。所言破無明見惑者。涅槃經云。自此",
    "T46n1929_010:0759a19": "以前。皆名邪見人也。是則兩教三乘之人。",
    "T46n1929_010:0759a20": "皆未見此理。故名邪見人也。是以大士呵",
    "T46n1929_010:0759a21": "須菩提。六師是汝之師。天魔外道一手作",
    "T46n1929_010:0759a22": "諸勞侶意在此也。乃至別教十信。三十心雖",
    "T46n1929_010:0759a23": "伏此或。既未能斷。猶是成就無明別見。呵",
    "T46n1929_010:0759a24": "諸菩薩或意在此也。此二從二地至六地",
    "T46n1929_010:0759a25": "名修道。斷別惑三界愛。如智度論明。迦葉",
    "T46n1929_010:0759a26": "聞瓢迦羅琴聲不能自安。云三界五欲我",
    "T46n1929_010:0759a27": "已斷竟。此是菩薩淨妙功德所生五欲。故於",
    "T46n1929_010:0759a28": "是事不能安忍。例色無色愛亦復如是。此",
    "T46n1929_010:0759a29": "經。大士呵須菩提云。同於煩惱不到彼岸。",
    "T46n1929_010:0759b01": "入於八難不得無難。意在此也。故從二地至",
    "T46n1929_010:0759b02": "六地。通名修道斷此別惑也。今以義推。二離",
    "T46n1929_010:0759b03": "垢地。即假斷別教欲愛名斯陀含向。三明",
    "T46n1929_010:0759b04": "地。即是別教斯陀含果。四焰地。即是別教阿",
    "T46n1929_010:0759b05": "那含向。五難勝地。即是別教阿那含果。斷別",
    "T46n1929_010:0759b06": "惑欲愛盡也。六現前地。即是別教阿羅漢",
    "T46n1929_010:0759b07": "向。斷別色愛也。七遠行地。即是別教阿羅",
    "T46n1929_010:0759b08": "漢果。斷別無色愛盡。故從此名無學道也。問",
    "T46n1929_010:0759b09": "曰此對四果出何經論。答曰別教明斷伏對",
    "T46n1929_010:0759b10": "四果。經論多不同也。諸大乘法師所用。亦異",
    "T46n1929_010:0759b11": "地論師。通教判位云。初地斷見。二地斷欲",
    "T46n1929_010:0759b12": "愛。三地斷色愛。四地斷無色愛。地論師通宗",
    "T46n1929_010:0759b13": "判位。有用三地斷見名須陀洹。從四地至六",
    "T46n1929_010:0759b14": "地名斯陀含。第二依法師。七地名阿那含。第",
    "T46n1929_010:0759b15": "三依法師。十地等覺名阿羅漢。是第四依法",
    "T46n1929_010:0759b16": "師。有三地斷見。四地名斯陀含。五地名阿那",
    "T46n1929_010:0759b17": "含。六地名阿羅漢。有用仁王經。四地斷見五",
    "T46n1929_010:0759b18": "地名斯陀含。六地名阿那含。七地名阿羅漢。",
    "T46n1929_010:0759b19": "如是等異說不同。難可定依。今以義推作此",
    "T46n1929_010:0759b20": "對四果也。一往似解便。既無的文佛意難",
    "T46n1929_010:0759b21": "知。不須苟執也。問曰何故解釋不定。答。",
    "T46n1929_010:0759b22": "曰已如前釋。八不動地即是別教辟支佛地。",
    "T46n1929_010:0759b23": "地論師云。從此明無學道。未知的出經論。不",
    "T46n1929_010:0759b24": "但八地得無生忍寂而常用。用而無相無功",
    "T46n1929_010:0759b25": "用心。自然斷法界無明惑色習盡也。九善慧",
    "T46n1929_010:0759b26": "地。無明稍薄斷心習盡。慧轉分明善入實相",
    "T46n1929_010:0759b27": "也。十法雲地。慈悲智慧猶若大雲。慈悲普",
    "T46n1929_010:0759b28": "洽一切。皆雨慧雲。能持十方諸佛所說法雨。",
    "T46n1929_010:0759b29": "斷無明也。六等覺地者。即是邊際智滿入重",
    "T46n1929_010:0759c01": "玄門。若望法雲名之為佛。望妙覺名金剛心",
    "T46n1929_010:0759c02": "菩薩。亦名無垢地菩薩。三魔已盡餘有一品",
    "T46n1929_010:0759c03": "死魔。在斷無明習也。問曰前通教何意不辨",
    "T46n1929_010:0759c04": "等覺佛耶。答曰界內習氣易盡。故不須開法",
    "T46n1929_010:0759c05": "雲出等覺也。問曰別教經論。何故有處處",
    "T46n1929_010:0759c06": "明法雲之後。更有金剛等覺。自有經論止明",
    "T46n1929_010:0759c07": "十地行滿。便成佛果。南北法師抑諍此義。",
    "T46n1929_010:0759c08": "答曰更立等覺未足為礙。所以然者。華嚴",
    "T46n1929_010:0759c09": "經。明法雲十地功德智慧。用此比於佛。如",
    "T46n1929_010:0759c10": "爪上土方於大地。若爾雖說一品無明而實",
    "T46n1929_010:0759c11": "不可說品。何以得後心菩薩無功用道。其",
    "T46n1929_010:0759c12": "疾甚風。一日之間。能破無量品無明障惑。何",
    "T46n1929_010:0759c13": "況瓔珞經明等覺地。於百千萬劫入重玄門。",
    "T46n1929_010:0759c14": "倒修凡夫事。是故開法雲地。更立金剛心",
    "T46n1929_010:0759c15": "等覺佛於理無失。若知一品有無量品無明。",
    "T46n1929_010:0759c16": "因法雲地無礙之智即盡。復何須開出等",
    "T46n1929_010:0759c17": "覺地也。七妙覺地者。金剛後心朗然大覺。",
    "T46n1929_010:0759c18": "妙智窮源無明習盡。名真解脫。肅然無累",
    "T46n1929_010:0759c19": "寂而常照。名妙覺地。常住佛果具足一切佛",
    "T46n1929_010:0759c20": "法。名菩提果。四德涅槃名為果果。問曰。為定",
    "T46n1929_010:0759c21": "用金剛智斷無明。為用妙覺智斷無明耶。答",
    "T46n1929_010:0759c22": "曰。涅槃經云。有所斷者名有上士。無所斷",
    "T46n1929_010:0759c23": "者名無上士。問曰。勝鬘經云。無明住地其力",
    "T46n1929_010:0759c24": "最大。佛菩提智之所能斷。答曰。若用別教",
    "T46n1929_010:0759c25": "通十地等覺。即是佛菩提智。所以者何。涅",
    "T46n1929_010:0759c26": "槃經云。九住菩薩名為聞見。十住菩薩名為",
    "T46n1929_010:0759c27": "眼見。雖見佛性而不了了。以無礙道與惑",
    "T46n1929_010:0759c28": "共住。故不了了。諸佛如來了了見者即真解",
    "T46n1929_010:0759c29": "脫。肅然累外故了了也。若別教明義。從初",
    "T46n1929_010:0760a01": "歡喜地。即用佛菩提智。斷初品無明。乃至等",
    "T46n1929_010:0760a02": "覺後心方乃斷盡。若圓教明義。即是初發心",
    "T46n1929_010:0760a03": "住。得用佛菩提智。斷初品無明。乃至等覺後",
    "T46n1929_010:0760a04": "心方斷盡也。第四約別教位釋淨無垢稱位",
    "T46n1929_010:0760a05": "者。維摩既是一生補處大士即是法身。居等",
    "T46n1929_010:0760a06": "覺金剛心無垢菩薩之位也。佛性理顯故名",
    "T46n1929_010:0760a07": "為淨。別惑正習俱盡。無明餘習。譬若微煙",
    "T46n1929_010:0760a08": "雖有如無。故名無垢。邊際智滿內稱深理外",
    "T46n1929_010:0760a09": "用無方。法界平等赴緣行化。故名為稱。故云",
    "T46n1929_010:0760a10": "淨無垢稱也。豈可同彼三藏通教。辨淨無垢",
    "T46n1929_010:0760a11": "稱義。所以教&#x8FF9;現同補處位者。為呵通教",
    "T46n1929_010:0760a12": "三乘。別教大乘接義也。"
}