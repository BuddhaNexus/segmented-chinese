{
    "X79n1559_016:0387a14": "嘉泰普燈錄卷第十六",
    "X79n1559_016:0387a16": "平江府報恩光孝禪寺(臣)僧　(正受)　編",
    "X79n1559_016:0387a17": "　　　南嶽第十五世(臨濟十一世楊岐四世)",
    "X79n1559_016:0387a18": "太平佛鑑慧懃禪師法嗣",
    "X79n1559_016:0387a19": "常德府文殊心道禪師眉之丹棱人。族徐氏。年三十。",
    "X79n1559_016:0387a20": "得度具戒。游成都。從師授唯識論。自以為至。有同齊",
    "X79n1559_016:0387a21": "詰之曰。三界唯心。萬法唯識。今目前境象樅然。心識",
    "X79n1559_016:0387a22": "安在。師愕立。遂出關。依谷隱顯禪師。歷十祀。周流江",
    "X79n1559_016:0387a23": "淮。抵舒之太平。遇鑑小參。舉趙州栢樹子話。至覺鐵",
    "X79n1559_016:0387a24": "觜云。先師無此語。莫謗先師好。因疑之。求挂錫。以宴",
    "X79n1559_016:0387b01": "寂為務。一夕。理前話。豁如夢覺。趨丈室。擬敘所悟。鑑",
    "X79n1559_016:0387b02": "首肯後。命分座。政和二年。襄守游公定夫請師開法",
    "X79n1559_016:0387b03": "天寧。未幾。擢大別文殊。　上堂曰。師子顰伸。象王哮",
    "X79n1559_016:0387b04": "吼。雲門北斗裏藏身。白雲因何喚作手。三世諸佛不",
    "X79n1559_016:0387b05": "能知。狸奴白牯却知有。且道作麼生是他知有底事。",
    "X79n1559_016:0387b06": "雨打梨華蛺蝶飛。風吹柳絮毛毬走。　上堂。拈拄杖。",
    "X79n1559_016:0387b07": "直上指曰。恁麼時。刺破憍尸迦脚跟。卓一下。曰。恁麼",
    "X79n1559_016:0387b08": "時。卓碎閻羅王頂骨。乃指東畔曰。恁麼時。穿過東海",
    "X79n1559_016:0387b09": "鯉魚眼睛。指西畔曰。恁麼時。塞却西王母鼻孔。且道",
    "X79n1559_016:0387b10": "總不恁麼時如何。今年雨水多。各宜頻曬眼。宣和改",
    "X79n1559_016:0387b11": "元。下　紹改僧為德士。上堂。祖意西來事。今朝特地",
    "X79n1559_016:0387b12": "新。昔為比丘相。今作老君形。鶴氅披銀褐。頭包蕉葉",
    "X79n1559_016:0387b13": "巾。林泉無事客。兩度受君恩。所以欲識佛性義。當觀",
    "X79n1559_016:0387b14": "時節因緣。且道即今是甚麼時節。毗盧遮那頂戴寶",
    "X79n1559_016:0387b15": "冠。為顯真中有俗。文殊老叟身披鶴氅。且要俯順時",
    "X79n1559_016:0387b16": "宜。一人既爾。眾人亦然。大家成立叢林。喜得群仙眾",
    "X79n1559_016:0387b17": "會。共酌迷仙酎。同唱步虗詞。或看靈寶度人經。或說",
    "X79n1559_016:0387b18": "長生不死藥。琴彈月下。指端發太古之音。棊布軒前。",
    "X79n1559_016:0387b19": "妙著出神機之外。進一步便到大羅天上。退一步却",
    "X79n1559_016:0387b20": "入九幽城中。只如不進不退一句又作麼生道。直饒",
    "X79n1559_016:0387b21": "羽化三清路。終是輪迴一幻身。二年九月。復僧。上堂。",
    "X79n1559_016:0387b22": "不挂田衣著羽衣。老君形相頗相宜。一年半內閑思",
    "X79n1559_016:0387b23": "想。大底興衰各有時。我佛如來預讖法之有難。教中",
    "X79n1559_016:0387b24": "明載。無不委知。較量年代。正在于茲。魔得其便。惑亂",
    "X79n1559_016:0387c01": "正宗。僧改俗形。佛更名字。妄生邪解。刪削經文。鐃鈸",
    "X79n1559_016:0387c02": "停音。鉢盂添足。多般矯詐。欺罔　聖君。賴我　皇帝",
    "X79n1559_016:0387c03": "陛下。聖德聖明。不忘付囑。不廢其教。特賜　宸章。頒",
    "X79n1559_016:0387c04": "行天下。仍許僧尼重新披削。實謂寒灰再焰。枯木重",
    "X79n1559_016:0387c05": "榮。不離俗形而作僧形。不出魔界而入佛界。重鳴法",
    "X79n1559_016:0387c06": "鼓。再整頹綱。迷仙酎變為甘露瓊漿。步虗詞飜作還",
    "X79n1559_016:0387c07": "鄉曲子。放下銀木簡。拈起尼師壇。昨朝稽首擎拳。今",
    "X79n1559_016:0387c08": "日和南不審。只改舊時相。不改舊時人。敢問大眾。舊",
    "X79n1559_016:0387c09": "時人是一箇。是兩箇。良久。曰。秋風也解嫌狼藉。吹盡",
    "X79n1559_016:0387c10": "當年道教灰。建炎三年春。示眾。舉臨濟入滅囑三聖",
    "X79n1559_016:0387c11": "因緣。師曰。正法眼藏瞎驢滅。臨濟何曾有是說。今古",
    "X79n1559_016:0387c12": "時人皆妄傳。不信但看後三月。至閏三月。賊鍾相叛。",
    "X79n1559_016:0387c13": "其徒欲奉師南奔者。師曰。學道所以了生死。何避之",
    "X79n1559_016:0387c14": "有。賊至。師端坐自若。賊扣而不答。即舉槊殘之。血皆",
    "X79n1559_016:0387c15": "白乳。賊駭。引席覆之而去。壽七十二。臘四十二。塔于",
    "X79n1559_016:0387c16": "文殊五髻峯。",
    "X79n1559_016:0387c17": "韶州南華知昺禪師蜀之永康人也。久從佛鑑。始蒙",
    "X79n1559_016:0387c18": "印可。繼住太平。法席鼎盛。後奉　旨居南華。　上堂",
    "X79n1559_016:0387c19": "曰。此事最希奇。不礙當頭說。東隣田舍翁。隨例得一",
    "X79n1559_016:0387c20": "橛。非唯貫聲色。亦乃應時節。若問是何宗。八字不著",
    "X79n1559_016:0387c21": "人。擊禪牀。下座。　上堂。日日說。時時舉。似地擎山爭",
    "X79n1559_016:0387c22": "幾許。隴西鸚鵡得人隣。大都只為能言語。休思惟。帶",
    "X79n1559_016:0387c23": "伴侶。智者聊聞猛提取。更有一般也大奇。猫兒偏解",
    "X79n1559_016:0387c24": "捉老鼠。　上堂。以拄杖向空中攪曰。攪長河為酥酪。",
    "X79n1559_016:0388a01": "蝦蠏猶自眼搭眵。卓一下。曰。變大地作黃金。窮漢依",
    "X79n1559_016:0388a02": "前赤肐[骨*歷]。為復自家無分。為復不肯承當。可中有箇",
    "X79n1559_016:0388a03": "漢。荷負得行。多少人失錢遭罪。再卓一下。曰。還會麼。",
    "X79n1559_016:0388a04": "寶山到也須開眼。勿使忙忙空手回。　上堂。春光爛",
    "X79n1559_016:0388a05": "熳華爭發。子規啼落西山月。憍梵鉢提長吐舌。底事",
    "X79n1559_016:0388a06": "分明向誰說。啞。",
    "X79n1559_016:0388a07": "潭州龍牙囌嚧智才禪師龍舒人。族施氏。年十八。師",
    "X79n1559_016:0388a08": "事靈隱院道詮。以試經下髮。初謁三祖宗禪師。次依",
    "X79n1559_016:0388a09": "佛鑑。鑑一見。曰。異日大弘楊歧之道。當在爾躬。後見",
    "X79n1559_016:0388a10": "死心．靈源．圓悟。皆冥符前記。由是道聲四播。潭帥服",
    "X79n1559_016:0388a11": "師之名。以嶽麓延請開法。踰三月。遷龍牙。",
    "X79n1559_016:0388a12": "欽宗皇帝登位。眾官請　上堂。祝　聖已。就座。拈拄",
    "X79n1559_016:0388a13": "杖。卓一下。曰。朝奉疏中道本來奧境。諸佛妙場適來",
    "X79n1559_016:0388a14": "拄杖子已為諸人說了也。於斯悟去。理無不顯。事無",
    "X79n1559_016:0388a15": "不周。如或未然。不免別通箇消息。舜日重明四海清。",
    "X79n1559_016:0388a16": "滿天和氣樂昇平。延祥拄杖生歡嘉。擲地山呼萬歲",
    "X79n1559_016:0388a17": "聲。擲拄杖。下座。　上堂。彈指一下。曰。彈指圓成八萬",
    "X79n1559_016:0388a18": "門。剎那滅却三祗劫。若也見得行得。徤即經行困即",
    "X79n1559_016:0388a19": "歇。若也不會。兩箇鸕鶿扛箇鼈。　示眾。舉。死心和尚",
    "X79n1559_016:0388a20": "小參曰。若論此事。如人家有三子。第一子聦明智慧。",
    "X79n1559_016:0388a21": "孝養父母。接待往來。主掌家業。第二子兇頑狡猾。貪",
    "X79n1559_016:0388a22": "婬嗜酒。倒街臥巷。破壞家業。第三子盲聾喑啞。菽麥",
    "X79n1559_016:0388a23": "不分。是事無能。只會喫飯。三人中黃龍要選一人用。",
    "X79n1559_016:0388a24": "更有四句。死中有活．活中有死．死中常死。活中常活。",
    "X79n1559_016:0388b01": "將此四句驗天下衲僧。師曰。喚甚麼作四句。三人姓",
    "X79n1559_016:0388b02": "甚名誰。若也識得。與黃龍把手並行。更無纖毫間隔。",
    "X79n1559_016:0388b03": "如或未然。不免借水獻華去也。三人共體用非用。四",
    "X79n1559_016:0388b04": "句同音空不空。欲識三人并四句。金烏初出一團紅。",
    "X79n1559_016:0388b05": "師每登座。凡有所問。皆答曰囌嚧。故叢林稱之。居龍",
    "X79n1559_016:0388b06": "牙十三載。以清苦蒞眾。衲子敬畏。大帥席公震遷住",
    "X79n1559_016:0388b07": "雲溪。經四稔。紹興戊午八月望。俄集眾。付寺事。仍書",
    "X79n1559_016:0388b08": "偈曰。戊午中秋之日。出家住持事畢。臨行自己尚無。",
    "X79n1559_016:0388b09": "有甚虗空可覔。其垂訓如常。二十三日再集眾。示問",
    "X79n1559_016:0388b10": "曰。涅槃生死。盡是空花。佛及眾生。並為增語。汝等諸",
    "X79n1559_016:0388b11": "人合作麼生。眾皆下語不契。師喝曰。苦。苦。復曰。白雲",
    "X79n1559_016:0388b12": "湧地。明月當天。言訖。囅然而逝。火浴日。緇白會送者",
    "X79n1559_016:0388b13": "數千人。慟震林壑。獲設利五色者夥。併靈骨塔於寺",
    "X79n1559_016:0388b14": "之西北隅。世壽七十有二。臘戒四十有二。",
    "X79n1559_016:0388b15": "慶元府蓬萊鄉禪師上坐曰。有句無句。如藤倚樹。",
    "X79n1559_016:0388b16": "且任諸方點頭。及乎樹倒藤枯。上無衝天之計。下無",
    "X79n1559_016:0388b17": "入地之謀。靈利漢這裏著得一雙眼。便見七縱八橫。",
    "X79n1559_016:0388b18": "舉拂子曰。看看。一曲兩曲無人會。雨過夜堂秋水深。",
    "X79n1559_016:0388b19": "　上堂。杜鵑聲裏春光暮。滿地落花留不住。瑠璃殿",
    "X79n1559_016:0388b20": "上絕行蹤。誰人解插無根樹。舉拄杖曰。這箇是無根",
    "X79n1559_016:0388b21": "底。且道解開華也無。良久。曰。只應連夜雨。又過一年",
    "X79n1559_016:0388b22": "春。　上堂。蓬萊突兀無遮護。鐵壁銀山無入處。有時",
    "X79n1559_016:0388b23": "關棙一時開。放出毒蛇當大路。參禪人。早回顧。莫待",
    "X79n1559_016:0388b24": "臨時生怕怖。荊棘林中暗坐時。百尺竿頭須進步。三",
    "X79n1559_016:0388c01": "十三人老古錐。象轉龍蟠曾指注。休指注。成露布。蚊",
    "X79n1559_016:0388c02": "子上鐵牛。無你下觜處。　上堂。舉。法眼道。識得凳子。",
    "X79n1559_016:0388c03": "周匝有餘。雲門道。識得凳子。天地懸殊。師曰。此二老",
    "X79n1559_016:0388c04": "人。一人向高高山頂立。一人向深深水底行。然雖如",
    "X79n1559_016:0388c05": "是。一不是。二不成。落花流水裏啼鸎。閑亭雨歇夜將",
    "X79n1559_016:0388c06": "半。片月還從海底生。",
    "X79n1559_016:0388c07": "湖州何山佛燈守珣禪師郡之安吉人。族施氏。甫冠。",
    "X79n1559_016:0388c08": "師寶梵院道才。剃染即謁徑山常悟禪師。久之。隨往",
    "X79n1559_016:0388c09": "隱靜。悟問曰。登天不假梯。徧地無行路時如何。云。清",
    "X79n1559_016:0388c10": "光何處無。悟稱善。師退。謂仝衣曰。一語偶投。非解脫",
    "X79n1559_016:0388c11": "法。棄。參廣鑑行瑛禪師。不契。遂造太平。隨眾咨請。彌",
    "X79n1559_016:0388c12": "扣彌深。始知所見未出常情。乃封其衾曰。此生若不",
    "X79n1559_016:0388c13": "徹去。誓不展此。於是晝坐宵立。逾七七日。鑑忽上堂",
    "X79n1559_016:0388c14": "謂眾曰。森羅及萬象。一法之所印。師聞頓悟。尋語鑑。",
    "X79n1559_016:0388c15": "鑑詰曰。靈雲道。自從一見桃華後。直至如今更不疑。",
    "X79n1559_016:0388c16": "如何是他不疑處。云。莫道靈雲不疑。只今覔箇疑處",
    "X79n1559_016:0388c17": "了不可得。曰。賢沙道。諦當。甚諦當。敢保老兄未徹在。",
    "X79n1559_016:0388c18": "那裏是他未徹處。云。深知和尚老婆心切。鑑然之。師",
    "X79n1559_016:0388c19": "拜起。呈偈曰。終日看天不舉頭。桃華爛熳始擡眸。饒",
    "X79n1559_016:0388c20": "君更有遮天網。透得牢關即便休。鑑囑令護持。是夕。",
    "X79n1559_016:0388c21": "厲聲謂眾曰。這回珣上座穩睡去也。鑑移蔣山。命分",
    "X79n1559_016:0388c22": "座說法。出住廬陵之禾山。退藏故里。道俗迎居天聖。",
    "X79n1559_016:0388c23": "後徙何山及天寧。　上堂曰。轢[車*度]鑽。住出斧。佛祖出",
    "X79n1559_016:0388c24": "頭未輕與。縱使醍醐滿世間。你無寶器如何取。阿呵",
    "X79n1559_016:0389a01": "呵。神山打鑼。道吾作舞。甜瓜徹蔕甜。苦瓠連根苦。",
    "X79n1559_016:0389a02": "　上堂。舉婆子燒庵話。師曰。大凡扶宗立教。須是其人。",
    "X79n1559_016:0389a03": "你看他婆子雖是箇女人。宛有丈夫作略。二十年簁",
    "X79n1559_016:0389a04": "油費醬。固是可知。一日向百尺竿頭做箇失落。直得",
    "X79n1559_016:0389a05": "用盡平生腕頭氣力。自非箇俗漢知機。泊乎巧盡拙",
    "X79n1559_016:0389a06": "出。然雖如是。諸人要會麼。雪後始知松栢操。事難方",
    "X79n1559_016:0389a07": "見丈夫心。　上堂。如來禪。祖師道。切忌將心外邊討。",
    "X79n1559_016:0389a08": "從門所得即非珍。特地埋藏衣裏寶。禪家流。須及早。",
    "X79n1559_016:0389a09": "撥動祖師關棙。抖擻多年布襖。是非毀譽付之空。竪",
    "X79n1559_016:0389a10": "闊橫長渾恰好。君不見寒山老。終日嬉嬉。長年把掃。",
    "X79n1559_016:0389a11": "人問其中事若何。入荒田不揀。信手拈來草。參。　僧",
    "X79n1559_016:0389a12": "問。如何是賓中賓。曰。客路如天遠。[仁二+(亡/大)]門似海深。云。如",
    "X79n1559_016:0389a13": "何是賓中主。曰。長因送客處。憶得別家時。云。如何是",
    "X79n1559_016:0389a14": "主中賓。曰。相逢不必問前程。云。如何是主中主。曰。一",
    "X79n1559_016:0389a15": "朝權祖令。誰是出頭人。云。賓主已蒙師指示。向上宗",
    "X79n1559_016:0389a16": "乘事若何。曰。向上問將來。云。如何是向上事。曰。大海",
    "X79n1559_016:0389a17": "若知足。百川應倒流。僧禮拜。師曰。珣上座三十年學",
    "X79n1559_016:0389a18": "得底。師入院日。謂眾曰。兄弟如有省悟處。不抅時節。",
    "X79n1559_016:0389a19": "請來露箇消息。雪夜。有僧扣方丈門。師起秉燭。震威",
    "X79n1559_016:0389a20": "喝曰。雪深夜半。求決疑情。因甚麼威儀不具。僧顧眎",
    "X79n1559_016:0389a21": "衣裓。師逐出院。每曰。先師只年五十九。吾年五十六",
    "X79n1559_016:0389a22": "矣。來日無多。紹興甲寅。解制退天寧之席。謂雙槐居",
    "X79n1559_016:0389a23": "士鄭績曰。十月八日是佛鑑忌。則吾時至矣。丐還鄣",
    "X79n1559_016:0389a24": "南。十月四日。鄭公遣弟僧道如訊之。師曰。汝來正其",
    "X79n1559_016:0389b01": "時也。先一日不著便。後一日蹉過了。吾雖與佛鑑同",
    "X79n1559_016:0389b02": "條生。終不同條死。明早可為我尋一雙小船子來。如",
    "X79n1559_016:0389b03": "云。要長者。要高者。曰。高五尺許。越三日。鷄鳴。端坐如",
    "X79n1559_016:0389b04": "平時。侍者請辭世偈。師曰。不曾作得。言訖而逝。十一",
    "X79n1559_016:0389b05": "月四日闍維。舌根不壞。郡人陳師顏以寶函藏其家。",
    "X79n1559_016:0389b06": "門弟子奉靈骨塔于普應院之側。",
    "X79n1559_016:0389b07": "隆興府泐潭明禪師上堂。舉趙州訪茱萸探水因",
    "X79n1559_016:0389b08": "緣。師曰。趙老雲收山嶽露。茱萸雨過竹風清。誰家別",
    "X79n1559_016:0389b09": "舘池塘裏。一對鴛鴦畫不成。又舉德山托鉢話曰。從",
    "X79n1559_016:0389b10": "來家富小兒嫡。偏向江頭弄畫橈。引得老爺把不住。",
    "X79n1559_016:0389b11": "又來船上助歌謠。",
    "X79n1559_016:0389b12": "台州寶藏本禪師上堂曰。清明已過十餘日。華雨",
    "X79n1559_016:0389b13": "闌珊方寸深。春色惱人眠不得。黃鸝飛過綠楊陰。遂",
    "X79n1559_016:0389b14": "大笑。下座。　住烏鎮壽聖日。大慧禪師行化至。師上",
    "X79n1559_016:0389b15": "堂敘謝畢。乃曰。鮑老當年笑郭郎。郭郎舞袖太郎當。",
    "X79n1559_016:0389b16": "及乎鮑老當場舞。鮑老郎當勝郭郎。下座。大慧炷香",
    "X79n1559_016:0389b17": "拜之。",
    "X79n1559_016:0389b18": "吉州大中祥符清海禪師初見佛鑑。鑑問。三世諸佛",
    "X79n1559_016:0389b19": "一口吞盡。何處更有眾生可教化。此理如何。師擬進",
    "X79n1559_016:0389b20": "語。鑑喝之。師忽領旨。述偈曰。實際從來不受塵。箇中",
    "X79n1559_016:0389b21": "無舊亦無新。青山況是吾家物。不用尋家別問津。鑑",
    "X79n1559_016:0389b22": "曰。放下著。師禮拜而出。",
    "X79n1559_016:0389b23": "漳州淨眾佛真了璨禪師泉南羅氏子。　上堂。顧四",
    "X79n1559_016:0389b24": "眾曰。昨夜安排得兩段禪。末後一句也用不著。今朝",
    "X79n1559_016:0389c01": "打鼓陞堂。一句也未甞安排。但見諸人蔟蔟上來。山",
    "X79n1559_016:0389c02": "僧不免胡說亂說。鬍張三。黑李四。箇箇解唱囉囉哩。",
    "X79n1559_016:0389c03": "雖然如是。入著光孝門。未免穿過髑髏。換了眼睛。參。",
    "X79n1559_016:0389c04": "　上堂。重陽九日菊華新。一句明明亘古今。楊廣橐",
    "X79n1559_016:0389c05": "駝無覔處。夜來足跡在松陰。",
    "X79n1559_016:0389c06": "隆興府谷山海禪師上堂。一舉不再說。已落二三。",
    "X79n1559_016:0389c07": "相見不揚眉。飜成造作。設使動絃別曲。告往知來。見",
    "X79n1559_016:0389c08": "鞭影便行。望剎竿回去。脚跟下好與三十棒。那湛更",
    "X79n1559_016:0389c09": "向這裏撮摩石火。收捉電光。工夫枉用渾閑事。笑倒",
    "X79n1559_016:0389c10": "西來碧眼胡。卓拄杖。下座。",
    "X79n1559_016:0389c11": "龍門佛眼清遠禪師法嗣",
    "X79n1559_016:0389c12": "溫州龍翔竹庵士珪禪師成都人。族史氏。世宗儒師。",
    "X79n1559_016:0389c13": "妙齡明敏。年十三。求為僧。父母難之。輒不食。伯父使",
    "X79n1559_016:0389c14": "從其志。依城下大慈宗雅剃染。心醉楞嚴。逾五秋。南",
    "X79n1559_016:0389c15": "游。謁玉泉勤．雲蓋智．百丈肅．靈源清。有年。始登龍門。",
    "X79n1559_016:0389c16": "即以平時所得白佛眼。眼曰。汝解心已極。但欠著力",
    "X79n1559_016:0389c17": "開眼耳。遂職堂司。一日。侍立次。問云。絕對待時如何。",
    "X79n1559_016:0389c18": "曰。如汝僧堂中白椎相似。師罔措。眼至晚抵堂司。師",
    "X79n1559_016:0389c19": "復以前話問之。眼曰。閑言語。師於言下大悟。眼曰。今",
    "X79n1559_016:0389c20": "無復言。政和末。和守錢公景述請開法天寧。次遷褒",
    "X79n1559_016:0389c21": "禪．東林及西山。繼徙聖泉．鼓山。尋奉　詔移鴈蕩能",
    "X79n1559_016:0389c22": "仁。紹興乙丑蒙　恩補江心龍翔。　上堂曰。萬年一",
    "X79n1559_016:0389c23": "念。一念萬年。和衣泥裏輥。洗脚上床眠。歷劫來事。只",
    "X79n1559_016:0389c24": "在如今。大海波濤湧。小人方寸深。拈起拄杖曰。汝等",
    "X79n1559_016:0390a01": "諸人。未得箇入頭。須得箇入頭。既得箇入頭。須有出",
    "X79n1559_016:0390a02": "身一路始得。大眾。且作麼生是出身一路。良久。曰。雪",
    "X79n1559_016:0390a03": "壓難摧澗底松。風吹不動天邊月。卓挂杖。下座。　上",
    "X79n1559_016:0390a04": "堂。萬機不到。眼見色。耳聞聲。一句當堂。頭戴天。脚踏",
    "X79n1559_016:0390a05": "地。你諸人只知今日是五月初一。殊不知金烏半夜",
    "X79n1559_016:0390a06": "忙忙去。玉兔天明上海東。以拂子擊禪床。下座。　上",
    "X79n1559_016:0390a07": "堂。明明無悟。有法即迷。諸人向這裏立不得。諸人向",
    "X79n1559_016:0390a08": "這裏住不得。若立則危。若住則瞎。直須意不停玄。句",
    "X79n1559_016:0390a09": "不停意。用不停機。此三者既明。一切處不須管滯。自",
    "X79n1559_016:0390a10": "然現前。一切處不須照顧。自然明白。雖然如是。更須",
    "X79n1559_016:0390a11": "知有向上事。久雨不晴。咄。　上堂。一葉落。天下秋。欲",
    "X79n1559_016:0390a12": "窮千里目。更上一層樓。一塵起。大地收。嘉州打大像。",
    "X79n1559_016:0390a13": "陝府灌鐵牛。明眼漢合作麼生。良久。曰。久旱簷頭句。",
    "X79n1559_016:0390a14": "橋流水不流。卓拄杖。下座。　上堂。今朝八月二十五。",
    "X79n1559_016:0390a15": "老禪問你諸人。且道是八月二十五。不是八月二十",
    "X79n1559_016:0390a16": "五。若道不是。是何言歟。若道是。瞞上座即得。爭奈諸",
    "X79n1559_016:0390a17": "聖眼何。乃擊禪床。下座。　上堂。見見之時。見非是見。",
    "X79n1559_016:0390a18": "見猶離見。見不能及。落華有意隨流水。流水無情戀",
    "X79n1559_016:0390a19": "落華。諸可還者。自然非汝。不汝還者。非汝而誰。長恨",
    "X79n1559_016:0390a20": "春歸無覔處。不知轉入此中來。喝一喝。曰。三十年後",
    "X79n1559_016:0390a21": "莫道能仁教壞人家男女。　上堂。僧問。如何是祖師",
    "X79n1559_016:0390a22": "西來意。曰。東家點燈。西家暗坐。云。未審意旨如何。曰。",
    "X79n1559_016:0390a23": "馬便搭鞍。驢便推磨。僧禮拜。師曰。靈利衲僧只消一",
    "X79n1559_016:0390a24": "箇。遂曰。馬搭鞍。驢推磨。靈利衲僧只消一箇。縱使東",
    "X79n1559_016:0390b01": "家明點燈。未必西家暗中坐。西來意旨問如何。多口",
    "X79n1559_016:0390b02": "何師自招禍。　問。如何是第一義。曰。你問底是第三",
    "X79n1559_016:0390b03": "義。　問。狗子還有佛性也無。趙州道無。意旨如何。曰。",
    "X79n1559_016:0390b04": "一度著虵齩。怕見斷井索。　問。鷰子深談實相。善說",
    "X79n1559_016:0390b05": "法要。此理如何。曰。不及鴈銜蘆。　問。如何是佛。曰。華",
    "X79n1559_016:0390b06": "陽洞口石烏龜。　問。魯祖面壁。意旨如何。曰。金木水",
    "X79n1559_016:0390b07": "火土。羅睺計都星。　問。有句無句。如藤倚樹時如何。",
    "X79n1559_016:0390b08": "曰。作賊人心虗。云。國師三喚侍者又作麼生。曰。打鼓",
    "X79n1559_016:0390b09": "弄胡猻。鼓破胡猻走。丙寅七月十八日。召法屬長老",
    "X79n1559_016:0390b10": "宗範付後事。遺偈曰。前三十一。中九下七。老人言盡",
    "X79n1559_016:0390b11": "處。龜哥眼睛赤。次日。沐浴更衣。申令聲大鐘。亥至。眾",
    "X79n1559_016:0390b12": "集處就座。泊然趨寂。茶毗。送者均獲設利。奉靈骨塔",
    "X79n1559_016:0390b13": "于鼓山。壽六十四。臘五十一。",
    "X79n1559_016:0390b14": "南康軍雲居高庵善悟禪師洋之興道人。族李氏。年",
    "X79n1559_016:0390b15": "十一去家。業經得度。有夙慧。聞冲禪師舉武帝問達",
    "X79n1559_016:0390b16": "磨因緣。如獲舊物。遽曰。我既廓然。何聖之有。冲異其",
    "X79n1559_016:0390b17": "語。勉之南詢。蒙授記於龍門。一日。有僧被虵傷足。佛",
    "X79n1559_016:0390b18": "眼問曰。既是龍門。為甚麼却被虵齩。師即應曰。果然",
    "X79n1559_016:0390b19": "現大人相。眼益器之。初住吉之天寧。遷雲居。七稔。",
    "X79n1559_016:0390b20": "　敕徙金山。以疾辭。得免。　上堂曰。少林面壁。懷藏東",
    "X79n1559_016:0390b21": "土西天。歐阜陞堂。充塞四維上下。致使山巍巍而砥",
    "X79n1559_016:0390b22": "掌平。水昏昏而常自清。華非艶而結空果。風不搖而",
    "X79n1559_016:0390b23": "片葉零。人無法而得咨問。佛無心而更可成。野蔬淡",
    "X79n1559_016:0390b24": "飯廷時日。任運隨緣道自靈。畢竟如何。日午打三更。",
    "X79n1559_016:0390c01": "遂寧府西禪文璉禪師郡之長江人。族張氏。天姿頴",
    "X79n1559_016:0390c02": "邁。幼從鄉先生趙嗣業。頗通儒。趙以遠大期之。師飄",
    "X79n1559_016:0390c03": "然有出塵志。徑依崇福院希澄。年二十三薙髮。詣成",
    "X79n1559_016:0390c04": "都表言講席。聽圓覺．起信。深得其旨。會圓悟歸昭覺。",
    "X79n1559_016:0390c05": "往依之。久無所入。遂東下謁谷隱顯．洞山淵。復無所",
    "X79n1559_016:0390c06": "證。晚抵龍門。宴坐忘寢食。佛眼憐其為道之篤。一夕。",
    "X79n1559_016:0390c07": "携師縱步至普現坡下。顧師曰。望州亭與汝相見了",
    "X79n1559_016:0390c08": "也。烏石嶺與汝相見了也。師於言下證無生忍。佛眼",
    "X79n1559_016:0390c09": "翌日登堂對眾印之。道譽籍甚。閱三年。以母老匃還。",
    "X79n1559_016:0390c10": "眼贈以偈曰。烏石嶺。望州亭。意未舉。道先成。十年辛",
    "X79n1559_016:0390c11": "苦游江海。此日言歸不問程。桑梓無別路。行藏在守",
    "X79n1559_016:0390c12": "護。果熟自然香。記取來時步。復書曰。禪者璉上人。操",
    "X79n1559_016:0390c13": "心珠。入龍岫。得之還故丘。不忘本也。仍率罷參宿衲",
    "X79n1559_016:0390c14": "數十餞之。於是泝流歸肆業。築堂高隱。靖康元。郡守",
    "X79n1559_016:0390c15": "更西禪律居。迎師開法。　上堂曰。一向恁麼去。直得",
    "X79n1559_016:0390c16": "凡聖路絕。水泄不通。鐵虵鑽不入。鐵鎚打不破。至於",
    "X79n1559_016:0390c17": "千里萬里。鳥飛不度。一向恁麼來。未免灰頭土面。帶",
    "X79n1559_016:0390c18": "水拖泥。唱九作十。指鹿為馬。非唯辜負先師。亦乃埋",
    "X79n1559_016:0390c19": "沒己靈。敢問大眾。且道恁麼去底是。恁麼來底是。芍",
    "X79n1559_016:0390c20": "藥華開菩薩面。棕櫚葉散夜叉頭。　上堂。諸方浩浩",
    "X79n1559_016:0390c21": "談玄。每日撞鐘打鼓。西禪無法可說。勘破燈籠露柱。",
    "X79n1559_016:0390c22": "門前不置下馬臺。免被傍人來借路。若借路。須照顧。",
    "X79n1559_016:0390c23": "脚下若參差。邯鄲學唐步。　上堂。心生種種法生。森",
    "X79n1559_016:0390c24": "羅萬象縱橫。信手拈來便用。日輪午後三更。心滅種",
    "X79n1559_016:0391a01": "種法滅。四句百非路絕。直饒達磨出頭。也是眼中著",
    "X79n1559_016:0391a02": "屑。心生心滅是誰。木人携手同歸。歸到故鄉田地。猶",
    "X79n1559_016:0391a03": "遭頂上一鎚。　上堂。正月孟春猶寒。直下言端語端。",
    "X79n1559_016:0391a04": "拈起衲僧鼻孔。穿開祖佛心肝。知有者。達磨不來東",
    "X79n1559_016:0391a05": "土。二祖不往西天。不知有者。誰知當面蹉過。迢迢十",
    "X79n1559_016:0391a06": "萬八千。山僧為你重說偈言。大眾。莫教辜負。孟春猶",
    "X79n1559_016:0391a07": "寒。　上堂。舉。外道問佛。今日說甚麼法。曰。說定法。明",
    "X79n1559_016:0391a08": "日又問。今日說甚麼法。曰。不定法。云。昨日為甚麼定。",
    "X79n1559_016:0391a09": "今日為甚麼不定。曰。昨日定。今日不定。師曰。作日與",
    "X79n1559_016:0391a10": "今日。說定說不定。寰中天子敕。塞外將軍令。外道當",
    "X79n1559_016:0391a11": "年入夢鄉。直至如今猶未省。　僧問。師子未出窟時",
    "X79n1559_016:0391a12": "如何。曰。爪牙已露。云。出窟後如何。曰。龍頭虵尾。云。出",
    "X79n1559_016:0391a13": "與未出時如何。曰。正好喫棒。　問。以一重去一重即",
    "X79n1559_016:0391a14": "不問。不以一重去一重時如何。曰。闍梨有許多工夫。",
    "X79n1559_016:0391a15": "紹興十四年十一月。忽示疾。二十八日。端坐訓徒。手",
    "X79n1559_016:0391a16": "書命本院書記希秀嗣法住持。捐囊資益田。瞻眾囑",
    "X79n1559_016:0391a17": "累訖。有請以頌者。師曰。先師龍門最後垂範甞曰。無",
    "X79n1559_016:0391a18": "世可辭。無法可說。無頌可留。吾豈負先師意耶。語卒",
    "X79n1559_016:0391a19": "而化。壽七十二。臘五十一。",
    "X79n1559_016:0391a20": "隆興府黃龍牧庵法忠禪師四明人。族姚氏。七歲師",
    "X79n1559_016:0391a21": "鄞縣國寧道英。十九試經得度。習台教。悟一心三觀",
    "X79n1559_016:0391a22": "之旨而未能泯跡。歷扣名緇。至龍門。覩水磨旋轉。發",
    "X79n1559_016:0391a23": "明心要。述偈曰。轉大法輪。目前包裏。更問如何。水推",
    "X79n1559_016:0391a24": "石磨。呈佛眼。眼曰。其中事作麼生。云。澗下水長流。眼",
    "X79n1559_016:0391b01": "曰。我有末後一句。待分付汝。師即掩耳而出。乃之廬",
    "X79n1559_016:0391b02": "山。於同安枯樹中絕食清坐。宣和間。湘潭大旱。禱不",
    "X79n1559_016:0391b03": "應。師躍入龍淵。呼曰。業畜。當雨一尺。雨隨至。居南嶽",
    "X79n1559_016:0391b04": "後洞。木食澗欲。侶虎豹猿狖二十年。著正心論十卷。",
    "X79n1559_016:0391b05": "每跨虎出游。儒釋望塵而拜。紹興甲寅秋。樞密折公",
    "X79n1559_016:0391b06": "彥質染疏親往。以勝業力挽開法。師嘉其勤渠乃赴。",
    "X79n1559_016:0391b07": "未幾。移南木．雲蓋。謝事。復應二聖越壃及大溈之請。",
    "X79n1559_016:0391b08": "晚居黃龍。　上堂曰。張公喫酒李公醉。子細思量不",
    "X79n1559_016:0391b09": "思議。李公醉醒問張公。恰使張公無好氣。無好氣。不",
    "X79n1559_016:0391b10": "如歸家且打睡。　上堂。今朝正月半。有事為君斷。切",
    "X79n1559_016:0391b11": "忌兩眼睛。被他燈火換。　上堂。我有一句子。不借諸",
    "X79n1559_016:0391b12": "聖口。不動自己舌。非聲氣呼吸。非情識分別。假使淨",
    "X79n1559_016:0391b13": "名杜口於毗耶。釋迦掩室於摩竭。大似掩耳偷鈴。未",
    "X79n1559_016:0391b14": "免天機漏泄。直饒德山入門便棒。臨濟入門便喝。若",
    "X79n1559_016:0391b15": "向牧庵門下檢點將來。只得一橛。千種言。萬般說。只",
    "X79n1559_016:0391b16": "要教君自家歇。一任大地虗空七凹八凸。　僧問。如",
    "X79n1559_016:0391b17": "何是佛。曰。莫向外邊覓。云。如何是心。曰。莫向外邊尋。",
    "X79n1559_016:0391b18": "云。如何是道。曰。莫向外邊討。云。如何是禪。曰。莫向外",
    "X79n1559_016:0391b19": "邊傳。云。畢竟如何。曰。靜處薩婆訶。　問。大眾臨筵。請",
    "X79n1559_016:0391b20": "師舉唱。師竪起拂子。僧云。乞師再垂方便。師擊禪床",
    "X79n1559_016:0391b21": "一下。己巳十一月。示少恙。至望。丈室後有白氣二道",
    "X79n1559_016:0391b22": "搖曳而出。師遽曰。吾期至矣。令集眾。囑付殆盡。引筆",
    "X79n1559_016:0391b23": "書偈而寂。塔于香原洞。掩壙罷。大雪獨覆區所。壽六",
    "X79n1559_016:0391b24": "十。臘四十七。",
    "X79n1559_016:0391c01": "衢州烏巨雪堂道行禪師括蒼人。族葉氏。父仲諶。仕",
    "X79n1559_016:0391c02": "二千石。捿心祖道。號見獨居士。母陶氏。夢苾蒭抵其",
    "X79n1559_016:0391c03": "室而孕。既生。莊重警敏。甫志學。有出塵志。然書攷屢",
    "X79n1559_016:0391c04": "前列。間從天寧微禪師游。於言下知歸。以出家陳父",
    "X79n1559_016:0391c05": "母。乃聽。年十九。禮普照覺印英禪師。授僧伽梨。首謁",
    "X79n1559_016:0391c06": "指源潤禪師。無所入。徑之龍門。質其所得。佛眼諭曰。",
    "X79n1559_016:0391c07": "到真實不疑。方有語話分。師無對。一日。舉賢沙築著",
    "X79n1559_016:0391c08": "脚指。師契悟。即趨方丈。眼曰。悟即不無。要是千里之",
    "X79n1559_016:0391c09": "起足。若向箇裏扶持起來。甚生次第事。令侍右。踰八",
    "X79n1559_016:0391c10": "周。辭省親。郡守侍御黃公葆光結庵於黃堂後圃。力",
    "X79n1559_016:0391c11": "致之。建炎二年。中散徐公康國來守是郡。堅請開法",
    "X79n1559_016:0391c12": "於壽寧。次遷法海．天寧．烏巨。大播玄風。後名藩賢侯",
    "X79n1559_016:0391c13": "以甲剎迎之者八。師悉辭。諸方益加尊仰。紹興戊辰。",
    "X79n1559_016:0391c14": "鄱陽守陳公璹命樞蜜何公若．編修趙公廉裔。躬往",
    "X79n1559_016:0391c15": "虔請。師不得已而從之。　上堂曰。會即便會。玉本無",
    "X79n1559_016:0391c16": "瑕。若言不會。碓觜生花。試問九年面壁。何如大會拈",
    "X79n1559_016:0391c17": "華。南明恁麼商確。也是順風撒沙。參。　上堂。雲籠嶽",
    "X79n1559_016:0391c18": "頂。百鳥無聲。月隱寒潭。龍珠自耀。正當恁麼時。直得",
    "X79n1559_016:0391c19": "石梁忽然大悟。石洞頓爾心休。虗空開口作證。溪北",
    "X79n1559_016:0391c20": "石僧點頭。諸人總在這裏瞌睡。笑殺陝府鐵牛。　上",
    "X79n1559_016:0391c21": "堂。佛說三乘十二分。頓漸偏圓。癡人面前。不得說夢。",
    "X79n1559_016:0391c22": "祖師西來。直指人心。見性成佛。癡人面前。不得說夢。",
    "X79n1559_016:0391c23": "臨濟三玄。雲門三句。洞山五位。癡人面前。不得說夢。",
    "X79n1559_016:0391c24": "南明恁麼道。還免得遭人檢責也無。所以古人道。石",
    "X79n1559_016:0392a01": "人機似汝。也解唱巴歌。汝若似石人。雪曲也應和。還",
    "X79n1559_016:0392a02": "有和雪曲底麼。若有。喚來與老僧洗脚。　上堂。通身",
    "X79n1559_016:0392a03": "是口。說得一半。通身是眼。用得一橛。用不倒處說有",
    "X79n1559_016:0392a04": "餘。說不到處用無盡。所以道。當用無說。當說無用。用",
    "X79n1559_016:0392a05": "說同時。用說不同時。諸人若也擬議。西峰在你脚底。",
    "X79n1559_016:0392a06": "到國清。眾請上堂。句亦剗。意亦剗。絕毫絕釐處。如山",
    "X79n1559_016:0392a07": "如嶽。句亦到。意亦到。如山如嶽處。絕毫絕釐。忽若拶",
    "X79n1559_016:0392a08": "通一線。意句俱到俱不倒。俱剗俱不剗。直得三句外",
    "X79n1559_016:0392a09": "絕牢籠。六句外無標的。正當恁麼時一句作麼生道。",
    "X79n1559_016:0392a10": "傾蓋同途不同轍。相將携手上高臺。　上堂。舉。趙州",
    "X79n1559_016:0392a11": "示眾云。老僧除却二時齋粥。是雜用心處。師曰。今朝",
    "X79n1559_016:0392a12": "六月且。行者擊鼓。長老陞堂。你諸人總來這裏雜用",
    "X79n1559_016:0392a13": "心。　上堂。舉。僧問雲門。如何是驚人句。門云。響。師曰。",
    "X79n1559_016:0392a14": "雲門答這僧話不得。便休却鼓粥飯氣。以當平生。",
    "X79n1559_016:0392a15": "示眾。黃梅雨。麥秋寒。恁麼會。太無端。時節因緣佛性",
    "X79n1559_016:0392a16": "義。大都須是髑髏乾。二十一年春。示疾。門弟子教授",
    "X79n1559_016:0392a17": "注公喬年至省候。師以後事委之。示以偈曰。識則識",
    "X79n1559_016:0392a18": "自木心。見則見自本性。識得本心本性。正是宗門大",
    "X79n1559_016:0392a19": "病。注曰。爛泥中有刺。莫道不疑好。乃二月九日也。黎",
    "X79n1559_016:0392a20": "明。沐浴易服。加趺而逝。郡守躬營後事。道俗瞻禮。歎",
    "X79n1559_016:0392a21": "未曾有。十七日闍維。胸腋出銀液不斷。皆五色設利",
    "X79n1559_016:0392a22": "也。煙所至累然綴之。人得以市。齒舌不壞。建窣堵波",
    "X79n1559_016:0392a23": "於寺之西。壽六十三。夏四十五。",
    "X79n1559_016:0392a24": "撫州白楊法順禪師綿之魏城人。族文氏。神觀秀發。",
    "X79n1559_016:0392b01": "齠時夜視如晝。父母異之。捨出家。依鹽泉香積奉禪",
    "X79n1559_016:0392b02": "師。年十八。落髮受具。崇寧初。徧游禪會。抵襄陽。造谷",
    "X79n1559_016:0392b03": "隱靜覺之室。留數載。聞佛眼說法。龍門即之。一日。眼",
    "X79n1559_016:0392b04": "上堂。舉。傅大士心王銘曰。水中鹽味。色裏膠青。只聞",
    "X79n1559_016:0392b05": "其有。不見其形。師於言下有省。後觀寶藏迅轉。頓明",
    "X79n1559_016:0392b06": "大法。趨丈室作禮。呈喝曰。頂有異峰雲冉冉。源無別",
    "X79n1559_016:0392b07": "派水冷冷。游山未到山窮處。終被青山礙眼睛。眼笑",
    "X79n1559_016:0392b08": "而可之。龍圖蔣公璨出守是那。服師大名。以白楊迎",
    "X79n1559_016:0392b09": "居。衲子蜂集。　上堂曰。好事堆堆疊疊來。不須造作",
    "X79n1559_016:0392b10": "與安排。落林黃葉水堆去。橫谷白雲風卷回。寒鴈一",
    "X79n1559_016:0392b11": "聲情念斷。霜鐘纔動我山摧。白楊更有過人處。盡夜",
    "X79n1559_016:0392b12": "寒爐撥死灰。忽有箇衲僧出來道。長老少賣弄。得恁",
    "X79n1559_016:0392b13": "麼窮乞相。山僧只向他道。却被你道著。　上堂。我手",
    "X79n1559_016:0392b14": "何似佛手。天上南星北斗。我脚何似驢脚。往事都來",
    "X79n1559_016:0392b15": "忘却。人人盡有生緣。箇箇足方頂圓。大愚灘頭立處。",
    "X79n1559_016:0392b16": "孤月影射深灣。會不得。見還難。一曲漁歌過遠灘。",
    "X79n1559_016:0392b17": "示眾。染緣易就。道業難成。不了目前。萬緣差別。只見",
    "X79n1559_016:0392b18": "境風浩浩。凋殘功德之林。心火炎夕。燒盡菩提之樹。",
    "X79n1559_016:0392b19": "道念若同情念。成佛多時。為眾一似為身。彼此事辦。",
    "X79n1559_016:0392b20": "不見他非己是。自然上敬下恭。佛法日日現前。煩惱",
    "X79n1559_016:0392b21": "時時解脫。師律身清苦。自住山。出入杖笠獨行而已。",
    "X79n1559_016:0392b22": "歲序因袖刺賀郡守。甞仆雪中。有偈曰。垂老住山寺。",
    "X79n1559_016:0392b23": "參官走道途。前村雪嶺上。[蹎*頁]倒沒人扶。紹興己未五",
    "X79n1559_016:0392b24": "月十一日。感微疾。夜聞曉鐘。遂憑陵喝之。侍僧趨省。",
    "X79n1559_016:0392c01": "已坐亡矣。闍維。收設利。目睛．齒．舌．數珠同靈骨塔于",
    "X79n1559_016:0392c02": "寺之西。壽六十四。臘四十七。",
    "X79n1559_016:0392c03": "南康軍雲居法如禪師丹丘臨海人。族胡氏。依護國",
    "X79n1559_016:0392c04": "瑞禪師祝髮登具。備參浙右諸宗匠。晚至龍門。以平",
    "X79n1559_016:0392c05": "日所證白佛眼。眼曰。此皆學解。非究竟事。欲了生死。",
    "X79n1559_016:0392c06": "當求妙悟。師駭然諦信。一日。命主香積。以道業未辨。",
    "X79n1559_016:0392c07": "固辭。眼勉曰。姑就職其中。大有人為汝說法。未幾。晨",
    "X79n1559_016:0392c08": "興。開厨門。望見聖僧。契所未證。入白佛眼。眼曰。這裏",
    "X79n1559_016:0392c09": "還見聖僧麼。師詣前問訊。叉手而立。眼曰。向汝道。大",
    "X79n1559_016:0392c10": "有人為汝說法。師禮拜(示眾機語未見)。",
    "X79n1559_016:0392c11": "南康軍歸宗真牧正賢禪師潼川郪縣人。族陳氏。世",
    "X79n1559_016:0392c12": "為名儒。幼從三聖海澄為苾芻。具滿分戒。游成都。依",
    "X79n1559_016:0392c13": "大慈秀公習經論。凡典籍過目成誦。義亦頓曉。秀稱",
    "X79n1559_016:0392c14": "為經藏子。正覺顯禪師見之。令著鞭荷負大法。會圓",
    "X79n1559_016:0392c15": "悟禪師來居昭覺。悟勉之南詢。乃謁死心．靈源．湛堂。",
    "X79n1559_016:0392c16": "皆蒙委寄。遂扣佛眼。一日。入空。眼舉殷勤抱得旃檀",
    "X79n1559_016:0392c17": "樹。語聲未絕。師即頓悟。眼曰。經藏子漏逗了也。自是",
    "X79n1559_016:0392c18": "與師商確淵奧。亹亹無盡。眼稱善。因手書真牧二字",
    "X79n1559_016:0392c19": "授之。紹興己巳。歸宗虗席。郡侯以禮請。堅臥不應。寶",
    "X79n1559_016:0392c20": "文李公懋甞問道於師。同屬宮強之。乃就。　上堂曰。",
    "X79n1559_016:0392c21": "且第一句如何道。汝等若向世界未成時．父母未生",
    "X79n1559_016:0392c22": "時．佛未出世時．祖師未西來時道得。已是第二句。且",
    "X79n1559_016:0392c23": "第一句如何道。直饒你十成道得。未免左之右之。卓",
    "X79n1559_016:0392c24": "拄杖。下座。　上堂。良久。召大眾曰。作麼生。若也擬議。",
    "X79n1559_016:0393a01": "賢上座瞞你諸人去也。打地和尚嗔他祕魔巖主擎",
    "X79n1559_016:0393a02": "箇叉兒。胡說亂道。遂將一摑成韲粉。散在十方世界。",
    "X79n1559_016:0393a03": "還知麼。舉拂子曰。而今却在拂子頭上說一切智智",
    "X79n1559_016:0393a04": "清淨。無二無二分。無別無斷故。還聞麼。閻老子知得。",
    "X79n1559_016:0393a05": "乃云。賢上座。你若相當去。不妨奇特。或不相當。總在",
    "X79n1559_016:0393a06": "我手裏。只向他道。閻老子。你也退步摸索鼻孔看。擊",
    "X79n1559_016:0393a07": "禪床。下座。　僧問。久點斯要。已泄真機。學人上來。請",
    "X79n1559_016:0393a08": "師開示。曰。耳朵在甚麼處。云。一句分明該萬象。曰。分",
    "X79n1559_016:0393a09": "明底事作麼生。云。台星臨照。枯木回春。曰。換却你眼睛。",
    "X79n1559_016:0393a10": "湖州道場正堂明辯禪師本郡人。族俞氏。年十九。事",
    "X79n1559_016:0393a11": "報本蘊禪師。圓顱受具。辭謁徑山妙湛慧禪師。慧移",
    "X79n1559_016:0393a12": "補淨慈。因與月堂昌．翠巖宗往扣保寧璣禪師及諸",
    "X79n1559_016:0393a13": "名宿。晚依佛眼。眼問。從上祖師方冊因緣許你會得。",
    "X79n1559_016:0393a14": "忽舉拳曰。這箇因何喚作拳。師擬對。眼築其口曰。不",
    "X79n1559_016:0393a15": "得作道理。於是頓去知見。遂作禮。眼曰。這鈍漢。師笑",
    "X79n1559_016:0393a16": "而趨出。後造道林。參圓悟禪師。深蒙印可。既而旋里。",
    "X79n1559_016:0393a17": "父母亡。乃廬其墓。待制葛公勝仲訪師議論。警合守",
    "X79n1559_016:0393a18": "郡日檄徐簿敦濟。以天聖致請。師遁古墓中。使者往",
    "X79n1559_016:0393a19": "返數四。後為吏所跡。不得辭。久之。左亟葉公夢得以",
    "X79n1559_016:0393a20": "積善命為第一祖。謝事庵居。作頌古百首。繼住何山。",
    "X79n1559_016:0393a21": "眾數千指。又遷道場。徙衛林。為鼻祖。　上堂曰。猛虎",
    "X79n1559_016:0393a22": "口邊拾得。毒虵頭上安排。更不釘樁搖櫓。回頭別有",
    "X79n1559_016:0393a23": "生涯。婆子被我勘破了。大悲院裏有村齊。　上堂。淨",
    "X79n1559_016:0393a24": "五眼。湧金春色晚。得五力。吹落碧桃華。唯證乃知難",
    "X79n1559_016:0393b01": "可測。卓拄杖曰。一片何人得。流經十萬家。　上堂。三",
    "X79n1559_016:0393b02": "祖道。但莫憎愛。洞然明白。當時老僧若見。便與一摑。",
    "X79n1559_016:0393b03": "且道是憎耶。是愛耶。近來經界稍嚴。不許詭名挾佃。",
    "X79n1559_016:0393b04": "　解夏上堂。十五日已前不得去。少林雙履無藏處。",
    "X79n1559_016:0393b05": "十五日已後不得住。桂子天香和雨露。正當十五日。",
    "X79n1559_016:0393b06": "又且如何。阿呵呵。風流不在著衣多。育王遺書至。",
    "X79n1559_016:0393b07": "　上堂。黃龍頭角從來異。不與今時歲月爭。復妙回途",
    "X79n1559_016:0393b08": "何處去。月明終夜照虗堂。嗚呼。無示老人。道傳龍岫。",
    "X79n1559_016:0393b09": "德播寰中。居常吒吒呀呀時。塞斷天下人舌頭。有時",
    "X79n1559_016:0393b10": "玲玲瓏瓏時。通透卓長靈鼻孔。驢脚行時收佛手。誰",
    "X79n1559_016:0393b11": "是知音。拳頭舉處覔生緣。了無向背。三十載入泥入",
    "X79n1559_016:0393b12": "水。今年五月十三日。始見長人回途。大地覔無蹤。只",
    "X79n1559_016:0393b13": "有衲僧知去處。山僧今日盡施三昧。大展神通。直得",
    "X79n1559_016:0393b14": "蕩蕩地絕絲毫。巍巍然無背面。猶覔他蹤跡不得。適",
    "X79n1559_016:0393b15": "來為甚麼却道衲僧知去處。還道得麼。拄杖子忍俊",
    "X79n1559_016:0393b16": "不禁。為你諸人道去也。卓一下。曰。春前得雨華開早。",
    "X79n1559_016:0393b17": "秋後無霜葉落遲。　上堂。舉。僧問投子。大死底人却",
    "X79n1559_016:0393b18": "活時如何。子云。不許夜行。投明須到。師曰。我疑千年",
    "X79n1559_016:0393b19": "蒼玉精。化為一片秋水骨。海神欲護護不得。一旦鰲",
    "X79n1559_016:0393b20": "頭忽擎出。　上堂。舉。須菩提持鉢維摩詰家。滿盛香",
    "X79n1559_016:0393b21": "飯。云。汝能謗於佛。毀於法。不入眾數。乃可取食。須菩",
    "X79n1559_016:0393b22": "提不知是義。置鉢而去。師曰。當時若有箇漢。倒拈蝎",
    "X79n1559_016:0393b23": "尾。逆捋虎鬚。擺手出荊棘林。纔見他道。謗於佛。毀於",
    "X79n1559_016:0393b24": "法。不入眾數。乃可取食。但對他道。賢賢易色。事父母",
    "X79n1559_016:0393c01": "能竭其力。事君能致其身。與朋友交言而有信。直饒",
    "X79n1559_016:0393c02": "淨名老人。也須倒退三千里。　上堂。華開隴上。綻柳",
    "X79n1559_016:0393c03": "堤邊。黃鶯調叔夜之琴。芳草入謝公之句。何必聞聲",
    "X79n1559_016:0393c04": "悟道。見色明心。非唯水上覔漚。已是眼中著屑。擘開",
    "X79n1559_016:0393c05": "胸曰。汝等當觀吾紫磨金色之身。今日則有。明日則",
    "X79n1559_016:0393c06": "無。大似無風起浪。全不知羞。且道今日事作麼生。好",
    "X79n1559_016:0393c07": "箇迷逢達磨。不知誰解承當。　雙槐居士鄭參議入",
    "X79n1559_016:0393c08": "山。上堂。佛鑑腦後眼不親。瞎却何山珣佛燈。佛燈照",
    "X79n1559_016:0393c09": "破四天下。又被禹功吹滅却。從茲大地黑漫漫。物物",
    "X79n1559_016:0393c10": "拈來總一般。試問一般何所似。蓮華在水葉長乾。禹",
    "X79n1559_016:0393c11": "功參議中。大使斾俯臨。既是屋裏人。方說屋裏話。不",
    "X79n1559_016:0393c12": "欲世諦飾詞。浼瀆台聽。今日到這裏。所以楊歧門下",
    "X79n1559_016:0393c13": "鍋子大小。枸柄短長。鼻孔輕重。一時被他覰見了也。",
    "X79n1559_016:0393c14": "汝等諸人各自照顧。雖然如是。要且有一處未知端",
    "X79n1559_016:0393c15": "的。且道道場八功德池水深多少。有幾箇赤捎鯉魚。",
    "X79n1559_016:0393c16": "且寬數日。方知底裏。始信道場逐日吞却三箇四箇。",
    "X79n1559_016:0393c17": "吐却七箇八箇。豈不見百靈和尚問龐居士曰。居士",
    "X79n1559_016:0393c18": "得力句。還曾舉似人麼。云。曾舉來。曰。舉似阿誰。龐以",
    "X79n1559_016:0393c19": "手指胷云。龐公。龐却問。百靈阿師得力句。還曾舉似",
    "X79n1559_016:0393c20": "人麼。曰。曾舉來。云。舉似阿誰。靈戴笠子便行。龐云。善",
    "X79n1559_016:0393c21": "為道路。師曰。龐公大似堂前開飯店。經紀屋裏人。百",
    "X79n1559_016:0393c22": "靈正如馬前相撲。步步不虧。今日忽有人問道場。如何",
    "X79n1559_016:0393c23": "是參議見佛燈得力句。只向道。上士由山水。中仁坐",
    "X79n1559_016:0393c24": "竹林。渠若云。曾舉似人麼。只向道。立行方回也。文才",
    "X79n1559_016:0394a01": "比仲壬。　上堂。舉溈山問仰山天寒人寒話。師曰。一",
    "X79n1559_016:0394a02": "問一答。玉線交羅。雲錦段成。了無滲漏。若也見得。方",
    "X79n1559_016:0394a03": "知溈仰父子唱拍相隨。其或未然。更為諸人頌出。吹",
    "X79n1559_016:0394a04": "盡風流大石調。唱出富貴黃鍾宮。舞腰催拍月當曉。",
    "X79n1559_016:0394a05": "更進蒲萄酒一鍾。　上堂。舉。僧問趙州。狗子還有佛",
    "X79n1559_016:0394a06": "性也無。州云。無。師曰。若於這一句下見得。千句萬句",
    "X79n1559_016:0394a07": "一時百雜碎。遂喝曰。切忌立地作夢。且道畢竟如何。",
    "X79n1559_016:0394a08": "狗子佛性有。毗盧愛飲彌勒酒。狗子佛性無。文殊醉",
    "X79n1559_016:0394a09": "倒普賢扶。扶到家中全酩酊。胡言漢語罵妻孥。　僧",
    "X79n1559_016:0394a10": "問。蓮華未出水時如何。曰。七尺八尺。云。出水後如何。",
    "X79n1559_016:0394a11": "曰。三尺四尺。　問。如何是祖師西來意。曰。毒虵無角",
    "X79n1559_016:0394a12": "最威獰。云。便恁麼會時如何。曰。梁山務長。云。只如教",
    "X79n1559_016:0394a13": "意又作麼生。曰。長江滾不休。　問。如何是曹洞宗。曰。",
    "X79n1559_016:0394a14": "鶴宿梧枝。云。如何是雲門宗。曰。木馬上金梯。云。如何",
    "X79n1559_016:0394a15": "是溈仰宗。曰。目前無異草。云。如何是臨濟宗。曰。我終",
    "X79n1559_016:0394a16": "不向你說。　問。如是何佛。師乃鳴指三下。　問。語點",
    "X79n1559_016:0394a17": "涉離微。如何通不犯。曰。橫身三界外。獨脫萬機前。云。",
    "X79n1559_016:0394a18": "只如風冗道長憶江南三月裏。鷓鴣啼處百華香。又",
    "X79n1559_016:0394a19": "作麼生。曰。說這不唧[口*留]漢作麼。云。嫰竹搖金風細細。",
    "X79n1559_016:0394a20": "百華鋪地日遲遲。曰。你向甚麼處見風宂。云。眼裏耳",
    "X79n1559_016:0394a21": "裏絕瀟灑。曰。料掉沒交涉。　問。蓮華未出水時如何。",
    "X79n1559_016:0394a22": "曰。未過冬至莫道寒。云。出水後如何。曰。未過夏至莫",
    "X79n1559_016:0394a23": "道熱。云。出與未出時如何。曰。三十年後不要錯舉。",
    "X79n1559_016:0394a24": "　問。如何是佛。曰。無柴猛燒火。云。如何是法。曰。貧做富",
    "X79n1559_016:0394b01": "裝裹。云。如何是僧。曰。賣扇老婆手遮日。云。如何是和",
    "X79n1559_016:0394b02": "尚栗棘蓬。曰。不答此話。云。為甚麼不答。師大笑曰。吞",
    "X79n1559_016:0394b03": "不進。吐不出。　問。如何是一喝如金剛王寶劒。曰。古",
    "X79n1559_016:0394b04": "墓毒虵頭戴角。云。如何是一喝如踞地師子。曰。虗空",
    "X79n1559_016:0394b05": "笑點頭。云。如何是一喝如探竿影草。曰。石人拍手笑",
    "X79n1559_016:0394b06": "呵呵。云。如何是一喝不作一喝用。曰。布袋裏猪頭。云。",
    "X79n1559_016:0394b07": "四喝已蒙師指示。向上還有事也無。曰。有。云。如何是",
    "X79n1559_016:0394b08": "向上事。曰。鋸解秤鎚。隨聲便喝。　佛眼禪師忌。師拈",
    "X79n1559_016:0394b09": "香曰。龍門和尚。闡提潦倒。不信佛法。滅除禪道。拶破",
    "X79n1559_016:0394b10": "毗盧向上關。猫兒洗面自道好。一炷沉香爐上然。換",
    "X79n1559_016:0394b11": "手槌胸空懊惱。遂搖手曰。休懊惱。以坐具搭肩上。作",
    "X79n1559_016:0394b12": "女人拜曰。莫怪下房媳婦觸忤大人好。　室中垂問",
    "X79n1559_016:0394b13": "曰。猫兒為甚麼愛捉老鼠。又曰。板鳴因甚麼狗吠。紹",
    "X79n1559_016:0394b14": "興二十七年二月上澣。遊寺之西原。指地謂侍僧。令",
    "X79n1559_016:0394b15": "役工治小塔。三月旦示少恙。翌日衛侯遣醫來。師笑",
    "X79n1559_016:0394b16": "曰。藥能愈人。世無死者。寄語衛公佐國厚自重。初六",
    "X79n1559_016:0394b17": "日。侍僧告塔將就。師遣擊鼓集眾。師登座。拈拄杖於",
    "X79n1559_016:0394b18": "左邊卓一下。曰。三十二相無此相。於右邊卓一下。曰。",
    "X79n1559_016:0394b19": "八十種好無此好。僧瑤一筆。畫成誌公。露出藁草。又",
    "X79n1559_016:0394b20": "卓一下。顧大眾曰。莫懊惱。直下承當休更討。下座。歸",
    "X79n1559_016:0394b21": "方丈。儼然趺坐而逝。壽七十有三。夏五十有四。火後。",
    "X79n1559_016:0394b22": "收靈骨設利藏所建之塔。曰仙人山。",
    "X79n1559_016:0394b23": "潭州方廣深禪師僧問。一法若有。毗盧墮在凡夫。",
    "X79n1559_016:0394b24": "萬法若無。普賢失其境界。未審意旨如何。曰。富嫌千",
    "X79n1559_016:0394c01": "口少。貧恨一身多。",
    "X79n1559_016:0394c02": "世奇首座者。成都人也。遍依師席。晚造龍門。一日。因",
    "X79n1559_016:0394c03": "請益次。大豁所疑。眼命分座。奇固辭曰。此非細事也。",
    "X79n1559_016:0394c04": "如金針刺眼。毫髮若差。睛則破矣。願生生居學地而",
    "X79n1559_016:0394c05": "自煅煉。眼尤尚之。暮年。學者力請。不容辭。因說偈曰。",
    "X79n1559_016:0394c06": "諸法空故我心空。我心空故諸法同。諸法我心無別",
    "X79n1559_016:0394c07": "體。只在而今一念中。且道是那一念。眾罔措。奇喝一",
    "X79n1559_016:0394c08": "喝而終。",
    "X79n1559_016:0394c09": "溫州淨居尼慧溫示眾。舉。法眼上堂云。三通鼓罷。",
    "X79n1559_016:0394c10": "蔟蔟上來。佛法人事。一時周畢。溫曰。山僧道。三通鼓",
    "X79n1559_016:0394c11": "罷。蔟蔟上來。拄杖不在。苕帚柄聊與三十。",
    "X79n1559_016:0394c13": "嘉泰普燈錄卷第十六"
}