{
    "T54n2137_001:1245a02": "No. 2137",
    "T54n2137_001:1245a03": "金七十論卷上",
    "T54n2137_001:1245a05": "陳天竺三藏真諦譯",
    "T54n2137_001:1245a06": " 三苦所逼故  欲知滅此因",
    "T54n2137_001:1245a07": " 見無用不然  不定不極故",
    "T54n2137_001:1245a08": "[1245a08] 說此偈緣起。昔有仙人名迦毘羅。從空而生",
    "T54n2137_001:1245a09": "自然四德。一法二慧三離欲四自在總四為",
    "T54n2137_001:1245a10": "身。見此世間沈沒盲闇起大悲心。咄哉生死",
    "T54n2137_001:1245a11": "在盲闇中。遍觀世間。見一婆羅門姓阿修利。",
    "T54n2137_001:1245a12": "千年祠天隱身往彼說如是言。阿修利汝戲",
    "T54n2137_001:1245a13": "在家之法。說是言竟即便還去。滿千年已而",
    "T54n2137_001:1245a14": "復更來重說上。言是婆羅門即答仙曰。世尊",
    "T54n2137_001:1245a15": "我實戲樂在家之法。是時仙人聞已復去。其",
    "T54n2137_001:1245a16": "後更來又說上言。婆羅門答之亦如是說。仙",
    "T54n2137_001:1245a17": "人問曰汝能清淨住梵行不。婆羅門言如是",
    "T54n2137_001:1245a18": "能住。即捨家法修出家行為迦毘羅弟子。外",
    "T54n2137_001:1245a19": "曰此婆羅門欲知從何因生。答曰三苦所逼",
    "T54n2137_001:1245a20": "故。何者為三苦。一依內二依外三依天。依",
    "T54n2137_001:1245a21": "內者謂風熱淡不平等故能生病苦。如醫方",
    "T54n2137_001:1245a22": "說從齊以下是名風處。從心以下是名熱處。",
    "T54n2137_001:1245a23": "從心以上並皆屬淡。有時風大增長逼淡熱",
    "T54n2137_001:1245a24": "則起風病。熱淡亦爾是名身苦。心苦者可",
    "T54n2137_001:1245a25": "愛別離怨憎聚集所求不得。分別此三則生",
    "T54n2137_001:1245a26": "心苦。如是之苦名依內苦。依外苦者所謂世",
    "T54n2137_001:1245a27": "人禽獸毒蛇山崩岸坼等所生之苦名曰外苦。",
    "T54n2137_001:1245a28": "依天苦者謂寒熱風雨雷霆等。通如是種種",
    "T54n2137_001:1245a29": "為天所惱而失心者名依天苦。三苦所逼故",
    "T54n2137_001:1245b01": "生。於欲知為滅苦因。外曰。是因苦能滅此三",
    "T54n2137_001:1245b02": "苦分明已顯現。一者八分醫方所說能滅",
    "T54n2137_001:1245b03": "身苦。二者可愛六塵能滅心苦。是因已顯現。",
    "T54n2137_001:1245b04": "何假復欲知。答曰。此義不無但為二種過失。",
    "T54n2137_001:1245b05": "是故欲知不違道理。其二失者。一無定。二無",
    "T54n2137_001:1245b06": "極。外曰。若八分醫方等有兩過失故不足為",
    "T54n2137_001:1245b07": "滅苦因者。四皮陀中有別因。此因得果是定",
    "T54n2137_001:1245b08": "是極。故汝欲知則無所用。四皮陀中說言。",
    "T54n2137_001:1245b09": "我昔飲須摩味故成不死。得入光天識見諸",
    "T54n2137_001:1245b10": "天。是苦怨者於我復何所作。死者於我復何",
    "T54n2137_001:1245b11": "所能。答曰。汝見隨聞爾有濁失優劣。翻",
    "T54n2137_001:1245b12": "此二因勝變性我知故。所見因者醫方中所說",
    "T54n2137_001:1245b13": "有不定不極過失。隨聞因者傳聞所得。初從",
    "T54n2137_001:1245b14": "梵王乃至仙人。故說四皮陀名隨聞。此皮",
    "T54n2137_001:1245b15": "陀者亦兩過失。如是見醫方復有三過失。一",
    "T54n2137_001:1245b16": "者不清淨。如皮陀中說。獸汝父母及眷屬悉",
    "T54n2137_001:1245b17": "皆隨喜汝。汝今捨此身必得生天上。如馬祠",
    "T54n2137_001:1245b18": "說言。盡殺六百獸。六百獸少三不具足則不",
    "T54n2137_001:1245b19": "得生天為戲等五事。若人說妄語諸天及仙",
    "T54n2137_001:1245b20": "人說此非是罪。如是等罪隨如是等罪隨聞",
    "T54n2137_001:1245b21": "因中有。是故不清淨。二退失者。如皮陀中",
    "T54n2137_001:1245b22": "說。無故而帝釋及阿修羅王。為時節所滅。時",
    "T54n2137_001:1245b23": "不可免故。是法若滅盡。施主從天退。故有退",
    "T54n2137_001:1245b24": "失義。三優劣者。譬如貧窮見富則憂惱。醜好",
    "T54n2137_001:1245b25": "及愚智憂惱亦復然。天中亦如是。下品見上",
    "T54n2137_001:1245b26": "勝次第生憂惱。是故有優劣。此三及前兩由",
    "T54n2137_001:1245b27": "此五過失。皮陀不為因。外曰。若爾何因為",
    "T54n2137_001:1245b28": "勝。答曰。翻此二因勝。謂二因者一醫方所說。",
    "T54n2137_001:1245b29": "二皮陀所說。翻此兩因欲知所得因。此因有",
    "T54n2137_001:1245c01": "五德。一定。二極。三淨。四不退。五平等。是故",
    "T54n2137_001:1245c02": "勝前兩。外曰。此因何因得。答曰。變性我知",
    "T54n2137_001:1245c03": "故。變者。一大。二我慢。三五塵。四五根。五五",
    "T54n2137_001:1245c04": "知根。六心。七五大。是七名變自性所作故。自",
    "T54n2137_001:1245c05": "性者無異本因。我者知者。諸人知此二十五",
    "T54n2137_001:1245c06": "真實之境不增不減決定脫三苦。如解脫中",
    "T54n2137_001:1245c07": "說偈。若知二十五隨處隨道住。編髮髻剃頭",
    "T54n2137_001:1245c08": "得解脫無疑。外曰。云何分別本性變異及知",
    "T54n2137_001:1245c09": "者。答曰。本性無變異。大等亦本變。十六但",
    "T54n2137_001:1245c10": "變異。知者非本變。本性者能生一切不從他",
    "T54n2137_001:1245c11": "生。故稱本性。本性能生於大等。是故得本",
    "T54n2137_001:1245c12": "名。不從他生故。是故非變異。大我慢五塵。此",
    "T54n2137_001:1245c13": "七亦本亦變異。大從本性生故變異。能生我",
    "T54n2137_001:1245c14": "慢故是本。我慢從大生故變異。能生五唯",
    "T54n2137_001:1245c15": "故稱本。五唯種從慢生故變異。能生大及根",
    "T54n2137_001:1245c16": "故名本。聲唯種者生空及耳根故為本。乃至",
    "T54n2137_001:1245c17": "香唯種生。地及鼻根。如是七亦本亦變異。十",
    "T54n2137_001:1245c18": "六但變異者。空等五大耳等五根舌等五作",
    "T54n2137_001:1245c19": "根及心。是十六法但從他生。不生他故但變",
    "T54n2137_001:1245c20": "異。知者非本異者。知者者此中名我知為體",
    "T54n2137_001:1245c21": "故。此我不能生不從他生。異前三故非本非",
    "T54n2137_001:1245c22": "變異。外曰。此三義何量為知。世中有量能知",
    "T54n2137_001:1245c23": "如稱尺等。知長短輕重。答曰。證比及聖言。",
    "T54n2137_001:1245c24": "能通一切境。故立量有三。境成立從量。此",
    "T54n2137_001:1246a01": "論中立量有三。一者證量。證量者。是智從根",
    "T54n2137_001:1246a02": "塵生不可顯現。非不定無二。是名證量。二者",
    "T54n2137_001:1246a03": "比量。比量者。以證為前。比量有三。一者有",
    "T54n2137_001:1246a04": "前。二者有餘。三者平等。三者聖言。聖言者。",
    "T54n2137_001:1246a05": "若捉證量比量不通此義。由聖言故是乃得",
    "T54n2137_001:1246a06": "通。譬如天上北&#x6B1D;單越非證比所知。信聖語",
    "T54n2137_001:1246a07": "故乃可得知。聖言者。如偈說。阿含是聖言。聖",
    "T54n2137_001:1246a08": "者滅諸惑。無惑不妄語。因緣不生故。轉通",
    "T54n2137_001:1246a09": "一切境者。若有餘量及餘所知不出此三義。",
    "T54n2137_001:1246a10": "平等六量以聖言攝故。境成立從量者。境謂",
    "T54n2137_001:1246a11": "二十五義攝一切故。成立者。明此二十五。云",
    "T54n2137_001:1246a12": "何得名境。智量所行故。故得成於境。由證比",
    "T54n2137_001:1246a13": "聖言故得略立三廣則二十五。外曰。說量有",
    "T54n2137_001:1246a14": "三。量相云何。答曰。對塵解證量。比量三別",
    "T54n2137_001:1246a15": "知。相有相為先。聖教名聖言。對塵解證量",
    "T54n2137_001:1246a16": "者。耳於聲生解。乃至鼻於香生解。唯解不能",
    "T54n2137_001:1246a17": "知。是名為證量。比量三別知者。一有前。二",
    "T54n2137_001:1246a18": "有餘。三平等。此三種智因證量故。能別此三",
    "T54n2137_001:1246a19": "境及三世。是名比量。如人見黑雲。當知必",
    "T54n2137_001:1246a20": "雨。如見江中滿新濁水。當知上源必有雨。如",
    "T54n2137_001:1246a21": "見巴吒羅國菴羅樹發華。當知憍薩羅國亦",
    "T54n2137_001:1246a22": "復如是。相有相為先者。相有相相應不相",
    "T54n2137_001:1246a23": "離。因證此相故。比量乃得成。聖教名聖言者。",
    "T54n2137_001:1246a24": "如梵天及摩[少/兔]王所說四皮陀及正論。外",
    "T54n2137_001:1246a25": "曰。說比量有三。何量何境界。能所得通達。答",
    "T54n2137_001:1246a26": "曰。依平等比量。過根境得成。若所依比不",
    "T54n2137_001:1246a27": "顯。隨聖言則現。依平等量者。謂於比量中是",
    "T54n2137_001:1246a28": "曰平等量。自性及與我。此境過根故平等能",
    "T54n2137_001:1246a29": "別。大等諸末有三種德。一樂。二苦。三癡",
    "T54n2137_001:1246b01": "闇。此末德離本德。末德則不成。故由末",
    "T54n2137_001:1246b02": "德比本。是故自性由平等比成。我者應決定",
    "T54n2137_001:1246b03": "有。大等變異為他故。故我亦由平等成。若依",
    "T54n2137_001:1246b04": "證比量。有義不得成。為出智外故。依聖言得",
    "T54n2137_001:1246b05": "解。如上天帝釋北&#x6B1D;單越等。外曰。自性及我",
    "T54n2137_001:1246b06": "無不可見故。如非自在二頭三手。答曰。實有",
    "T54n2137_001:1246b07": "諸義八種不可見。何者為八。以偈示曰。",
    "T54n2137_001:1246b08": " 最遠及最近  根壞心不定",
    "T54n2137_001:1246b09": " 細微及覆障  伏逼相似聚",
    "T54n2137_001:1246b10": "[1246b10] 世間實有物遠故不可見。譬如墮彼岸此則",
    "T54n2137_001:1246b11": "不能知。近故不可見。如塵在眼則不能取。根",
    "T54n2137_001:1246b12": "壞故不見。猶如聾盲人不能取聲色。心不定",
    "T54n2137_001:1246b13": "故不見。譬如心異緣不能得此境。細微故不",
    "T54n2137_001:1246b14": "見。如煙熱塵氣散空細不知。覆障故不見。譬",
    "T54n2137_001:1246b15": "如壁外物隔覆不可知。伏逼故不見。譬如日",
    "T54n2137_001:1246b16": "光出星月不復顯。相似故不見。如粒豆在豆",
    "T54n2137_001:1246b17": "聚同類難可知。如是實有物八種不可見。無",
    "T54n2137_001:1246b18": "物有四種亦復不可知。一生前不可見。如泥",
    "T54n2137_001:1246b19": "未作器。器則不可知。二壞無故不見。如瓶",
    "T54n2137_001:1246b20": "破壞已則不可復知。三互無故不見。如牛",
    "T54n2137_001:1246b21": "中不見馬馬中不見牛。四極無故不見。如非",
    "T54n2137_001:1246b22": "自在人二頭及三手。如是十二種有無不可",
    "T54n2137_001:1246b23": "見。是故汝謂不可見故便言自性及我無。是",
    "T54n2137_001:1246b24": "義不然。外曰。若謂自性及我不可見者。於十",
    "T54n2137_001:1246b25": "二中是何不可見。答曰。一因緣故不可見。",
    "T54n2137_001:1246b26": "何者一因緣。以偈示曰。",
    "T54n2137_001:1246b27": " 性細故不見  非無緣可見",
    "T54n2137_001:1246b28": " 大等是其事  與性不似似",
    "T54n2137_001:1246b29": "[1246b29] 性細故不見非無緣可見者。自性實有。微細",
    "T54n2137_001:1246c01": "故不見。譬如煙等於空中散細故不可見。自",
    "T54n2137_001:1246c02": "性亦如是。不如第二頭第三手畢竟無故不",
    "T54n2137_001:1246c03": "可見也。外曰。若不可見。云何得知有。答曰。",
    "T54n2137_001:1246c04": "緣事見自因自性所造。事依平等比量知自",
    "T54n2137_001:1246c05": "性實有。外曰。何等是其事。答曰。大等是其",
    "T54n2137_001:1246c06": "事。從自性生大。從大生我慢。從我生五唯。從",
    "T54n2137_001:1246c07": "五唯生十六見。大等事有三德。故知自性有",
    "T54n2137_001:1246c08": "三德也。與性不似似者。是事有二種。一者與",
    "T54n2137_001:1246c09": "自性不相似。二者與自性相似。譬如一人生",
    "T54n2137_001:1246c10": "二子。一則似父。一則不似。是因為事有似本",
    "T54n2137_001:1246c11": "不似本。後當廣說。此論等有如此事。若弟子",
    "T54n2137_001:1246c12": "可則。於自性等為有為無亦有亦無。云何如",
    "T54n2137_001:1246c13": "此聖執不同故。有諸聖人謂土聚等已有瓶",
    "T54n2137_001:1246c14": "等。衛世師等謂先無後有此義等。釋迦所說",
    "T54n2137_001:1246c15": "土聚中瓶不有不無。由是三說。是故我執是",
    "T54n2137_001:1246c16": "中間。答曰。我先破釋迦執。後破衛世師。釋迦",
    "T54n2137_001:1246c17": "所說非有非無。是義不然。自相違故。若非有",
    "T54n2137_001:1246c18": "者即成無。若非無者即是有。是有無者一處",
    "T54n2137_001:1246c19": "相違。故不得立。譬如有說此人者亦死亦活。",
    "T54n2137_001:1246c20": "此言相違則不成就。釋迦言亦如是。三藏曰。",
    "T54n2137_001:1246c21": "此計不然。何以故。釋迦無此執故。若釋迦說",
    "T54n2137_001:1246c22": "非有不執無。說非無不執有。離有無執故不",
    "T54n2137_001:1246c23": "成破也。今破衛世師執耶執。衛世師我義中",
    "T54n2137_001:1246c24": "有五因。能顯因中定有果。何等有五因。",
    "T54n2137_001:1246c25": " 無不可作故  必須取因故",
    "T54n2137_001:1246c26": " 一切不生故  能作所作故",
    "T54n2137_001:1246c27": " 隨因有果故  故說因有果",
    "T54n2137_001:1246c28": "[1246c28] 一無不可作故者。世中若物無造作不得成。",
    "T54n2137_001:1246c29": "如從沙出油。若物有可作如壓麻出油。若物",
    "T54n2137_001:1247a01": "此中無。從此不得出。今見大等從性生。故",
    "T54n2137_001:1247a02": "知自性有大等。二必須取因故者。若人欲求",
    "T54n2137_001:1247a03": "物。必須取物因。譬如有人計明日婆羅門應",
    "T54n2137_001:1247a04": "來我家食故我今取乳。若乳中無蘇酪何故",
    "T54n2137_001:1247a05": "不取水。求物取因故。故知自性中有大。三一",
    "T54n2137_001:1247a06": "切不生故者。若因中無果者。則一切能生一",
    "T54n2137_001:1247a07": "切物。草沙石等能生金銀等物。此事無故。故",
    "T54n2137_001:1247a08": "知因中有果。四能作所作故者。譬如陶師具",
    "T54n2137_001:1247a09": "足作具從土聚作瓶&#x74EB;等。不從草木等以作",
    "T54n2137_001:1247a10": "瓶&#x74EB;。故知自性能作大等。故自性有大等。五",
    "T54n2137_001:1247a11": "隨因有果故者。謂隨因種類。果種亦如是。",
    "T54n2137_001:1247a12": "譬如麥芽者必隨於麥種。若因中無果者。果",
    "T54n2137_001:1247a13": "必不似因。是則從麥種豆等芽應成。以無如",
    "T54n2137_001:1247a14": "此故。故知因有果。衛世師等執因中無果。是",
    "T54n2137_001:1247a15": "義不然。故知因中定有果。中間問已竟。還續",
    "T54n2137_001:1247a16": "說前義。與性不似者。不似有九種。",
    "T54n2137_001:1247a17": " 有因無常多  不遍有事沒",
    "T54n2137_001:1247a18": " 有分依屬他  變異異自性",
    "T54n2137_001:1247a19": "[1247a19] 一有因者。大等乃至五大皆有因。自性為大",
    "T54n2137_001:1247a20": "因。我慢大為因。五唯慢為因。根等十六物。",
    "T54n2137_001:1247a21": "五唯為其因。自性不如是。無有因生故。故謂",
    "T54n2137_001:1247a22": "不相似。二無常者。大等從性生。生故是無",
    "T54n2137_001:1247a23": "常。無常有二種。一暫住無常。二念念無常。暫",
    "T54n2137_001:1247a24": "住無常者。相違緣未來。是時則暫住。譬如山",
    "T54n2137_001:1247a25": "樹等。未有火災時。是則暫停住。火災若來至。",
    "T54n2137_001:1247a26": "是時五大等。則沒五唯中。五唯沒我慢。我慢",
    "T54n2137_001:1247a27": "沒於大。大沒自性中。故大等是無常。自性不",
    "T54n2137_001:1247a28": "如是。常無有沒故。三多者。謂大等則為多人。",
    "T54n2137_001:1247a29": "人不同故。慢等亦如是。自性唯是一。多人所",
    "T54n2137_001:1247b01": "共故。四不遍者。自性及我遍一切處。謂地",
    "T54n2137_001:1247b02": "空天。大等諸物則不如是。不遍一切故。是故",
    "T54n2137_001:1247b03": "與性異。五有事者。大等諸物欲起生死時。依",
    "T54n2137_001:1247b04": "此十三具。能使細微身輪轉於生死申縮往",
    "T54n2137_001:1247b05": "還故。自性不如是。無有申縮故。六沒者。大等",
    "T54n2137_001:1247b06": "諸物轉末還本則不可見。是名為沒。如五大",
    "T54n2137_001:1247b07": "等轉沒五唯中不復見大等。乃至大沒自性",
    "T54n2137_001:1247b08": "中。大亦不可見。自性不如是。無有轉沒故。七",
    "T54n2137_001:1247b09": "有分者。大等皆有。分分分不同故。自性不如",
    "T54n2137_001:1247b10": "是。常無分分故。八依他者。謂大依自性。我慢",
    "T54n2137_001:1247b11": "依於大。五唯依我慢。五大等十六。並依於五",
    "T54n2137_001:1247b12": "唯。自性不如是。不由他生故。九屬他者。大等",
    "T54n2137_001:1247b13": "從本生。末不自在故。譬如父存時。兒不得自",
    "T54n2137_001:1247b14": "在。自性不如是。無本為他故。由此九種因。本",
    "T54n2137_001:1247b15": "末皆不同。故謂不相似。已說不相似。相似今",
    "T54n2137_001:1247b16": "當說。與性似者。以偈示曰。",
    "T54n2137_001:1247b17": " 三德不相離  塵平等無知",
    "T54n2137_001:1247b18": " 能生本末似  我翻似不似",
    "T54n2137_001:1247b19": "[1247b19] 相似有六種。初三德者。變異有三德。變異者。",
    "T54n2137_001:1247b20": "所謂大我慢乃至五大等。此二十三皆有三",
    "T54n2137_001:1247b21": "德。一樂。二苦。三癡闇。末有三德。故知本有",
    "T54n2137_001:1247b22": "三德。末不離本故。譬如黑衣從黑縷出。末與",
    "T54n2137_001:1247b23": "本相似。故知變異有三德。變異由本故。自性",
    "T54n2137_001:1247b24": "有三德。謂本末相似。二不相離者。變異與三",
    "T54n2137_001:1247b25": "德不可分離故。譬如牛與馬。其體不為一。三",
    "T54n2137_001:1247b26": "德與變異。其義不如是。自性有三德。斯義亦",
    "T54n2137_001:1247b27": "復然。同不相離故。本末則相似。三塵者。是大",
    "T54n2137_001:1247b28": "等變異。我所受用故。故說名為塵。自性亦",
    "T54n2137_001:1247b29": "如是。我所受用故。四平等者。是大等變異。一",
    "T54n2137_001:1247c01": "切我共用。如一婢使有眾多主。同共驅役故。",
    "T54n2137_001:1247c02": "自性亦如是。一切我同用。是故說相似。五無",
    "T54n2137_001:1247c03": "知者。是大等變異。不能識分別。樂苦及闇癡。",
    "T54n2137_001:1247c04": "知我獨得故。離我諸法無有知。自性亦如是。",
    "T54n2137_001:1247c05": "本末同無知。其義則相似。亦能生本末。似",
    "T54n2137_001:1247c06": "者大能生我慢。我慢生五唯。乃至五大等。自",
    "T54n2137_001:1247c07": "性能生大。故本末皆相似。我翻似不似者。變",
    "T54n2137_001:1247c08": "異與自性。有六種相似。我無此相似。是故翻",
    "T54n2137_001:1247c09": "於似。又翻不似者。變異與自性。九種不相似。",
    "T54n2137_001:1247c10": "我翻於八種。故名翻不似。我有多義故。與自",
    "T54n2137_001:1247c11": "性不相似。外曰。變異與自性。已說有三德。是",
    "T54n2137_001:1247c12": "三德者。何等為相。以偈答曰。",
    "T54n2137_001:1247c13": " 喜憂闇為體  照造縛為事",
    "T54n2137_001:1247c14": " 更互伏依生  雙起三德法",
    "T54n2137_001:1247c15": "[1247c15] 喜憂闇為體者。是三德者一。薩埵。二羅",
    "T54n2137_001:1247c16": "闍。三多磨。喜為薩埵體。羅闍憂為體。闇癡",
    "T54n2137_001:1247c17": "多磨體。是現三體相。照造縛為事者。是三",
    "T54n2137_001:1247c18": "德何所作。初能作光照。次則作生起。後能",
    "T54n2137_001:1247c19": "作繫縛。是三德家事。更互伏依生雙起三德",
    "T54n2137_001:1247c20": "法者。何等三德法。其法有五種。一更互相伏",
    "T54n2137_001:1247c21": "者。若喜樂增多。能伏憂癡闇譬如盛日光。能",
    "T54n2137_001:1247c22": "伏月星等。若憂惱增多。能伏喜樂癡。亦如明",
    "T54n2137_001:1247c23": "日光。能伏星與月。若闇癡增多。能伏憂喜樂。",
    "T54n2137_001:1247c24": "亦如日盛光。星月明不現。二更互相依者是",
    "T54n2137_001:1247c25": "三德相似。能作一切事。如三杖互能相依能",
    "T54n2137_001:1247c26": "持澡灌等。三更互相生者。有時喜生憂癡。有",
    "T54n2137_001:1247c27": "時憂惱能生喜癡。有時癡能生憂喜。譬如三",
    "T54n2137_001:1247c28": "人更互相怙同造一事。如是三德在大等。中",
    "T54n2137_001:1247c29": "更互相怙共造死生。四更互相雙者。是喜有",
    "T54n2137_001:1248a01": "時與憂雙。有時與闍雙。是憂有時與喜雙。有",
    "T54n2137_001:1248a02": "時與闇雙。癡亦如是。有時與喜雙。有時與",
    "T54n2137_001:1248a03": "憂雙。如婆娑仙人說偈。",
    "T54n2137_001:1248a04": " 喜樂為憂雙  憂惱與喜雙",
    "T54n2137_001:1248a05": " 有時喜憂惱  與闇癡為雙",
    "T54n2137_001:1248a06": "[1248a06] 五更互起者。是三德更互作他事。譬如王家",
    "T54n2137_001:1248a07": "女相貌甚可愛。是名為喜德。是喜轉成色。為",
    "T54n2137_001:1248a08": "夫及生屬。而作於喜樂。是名作自事。能令同",
    "T54n2137_001:1248a09": "類女。一切生憂惱。是名作他事。亦能生他癡。",
    "T54n2137_001:1248a10": "猶如婢使等。恒憂其驅役。無計得解脫。其心",
    "T54n2137_001:1248a11": "轉癡闇。是名生他事是名為喜德。能作自他",
    "T54n2137_001:1248a12": "事。憂生自他事者。譬如劫賊縛王家女。時有",
    "T54n2137_001:1248a13": "王種乘馬執杖來相救拔憂轉作王種。王是",
    "T54n2137_001:1248a14": "可畏境。生女歡喜。我當得解脫。是名生他事。",
    "T54n2137_001:1248a15": "殺害劫賊故。能生賊憂惱。是名生自事。餘賊",
    "T54n2137_001:1248a16": "見王故。如杌不能動。是名生他癡。是名憂生",
    "T54n2137_001:1248a17": "自他事。闇生自他事者。如大厚黑雲能起電",
    "T54n2137_001:1248a18": "等。闇癡轉作雲。一切農夫有種食者。皆生",
    "T54n2137_001:1248a19": "歡喜。是名生他事。又能生闇癡。譬如貞女與",
    "T54n2137_001:1248a20": "夫相離見此雲電。憂夫不得還。能生女癡故。",
    "T54n2137_001:1248a21": "是名生自事。亦能生憂惱。譬如估客在於道",
    "T54n2137_001:1248a22": "中。寒濕不能載。其心則憂惱。是名生他事。如",
    "T54n2137_001:1248a23": "此五種者。是三德家法。復有三德相。",
    "T54n2137_001:1248a24": " 喜者輕光相  憂者持動相",
    "T54n2137_001:1248a25": " 闇者重覆相  相違合如燈",
    "T54n2137_001:1248a26": "[1248a26] 喜為輕光相者。輕微光照名之為喜。若喜增",
    "T54n2137_001:1248a27": "長一切諸根輕無羸弱能執諸塵。是時應知",
    "T54n2137_001:1248a28": "喜樂增長。憂為持動相者。持者心高不計他。",
    "T54n2137_001:1248a29": "如醉象欲&#x9B2A;。敵象來相拄。若憂增長者。是人",
    "T54n2137_001:1248b01": "恒欲&#x9B2A;。其心恒躁動。不能安一處。是時應知",
    "T54n2137_001:1248b02": "憂德增長。闇為重覆相者闇德若增長。一切",
    "T54n2137_001:1248b03": "身併重。諸根被覆故。不能執諸塵。是時應",
    "T54n2137_001:1248b04": "知闇德增長。外曰。若三德互相違。猶如怨家",
    "T54n2137_001:1248b05": "者。云何共作事。答曰。實如此三德互相違。為",
    "T54n2137_001:1248b06": "屬一我不自在故。得共一事。譬如相違合為",
    "T54n2137_001:1248b07": "燈。三物合為燈。是火違油炷。油亦違火炷。如",
    "T54n2137_001:1248b08": "是相違法。能為人作事。三德亦如是。其性雖",
    "T54n2137_001:1248b09": "相違。能為我作事。外曰。上說亦相似我。已",
    "T54n2137_001:1248b10": "得一種。餘五我未得。已成就三德。餘五亦應",
    "T54n2137_001:1248b11": "然。以偈答曰。",
    "T54n2137_001:1248b12": " 不相離等成  由德翻無故",
    "T54n2137_001:1248b13": " 末德隨本德  非變異成得",
    "T54n2137_001:1248b14": "[1248b14] 不相離等成者。不相離等五。義如前說。變異",
    "T54n2137_001:1248b15": "中已成。由是未成故。自性中得成。由德翻無",
    "T54n2137_001:1248b16": "故者。是不相離等五義變異中成故。故知自",
    "T54n2137_001:1248b17": "性中必有。云何如此。由三德故。若三德不獨",
    "T54n2137_001:1248b18": "住。知更互不相離。若不相離者。當知即為塵。",
    "T54n2137_001:1248b19": "既名為塵者。當知即平等。若平等所受者。是",
    "T54n2137_001:1248b20": "故知無知。若塵若平等。若無知。是故知能生。",
    "T54n2137_001:1248b21": "若知。變異中有此六義者。則知自性中亦有",
    "T54n2137_001:1248b22": "此六義。云何知如此。若翻則無故。若除本自",
    "T54n2137_001:1248b23": "性。末則無六義。譬如除去縷。則無有別衣。即",
    "T54n2137_001:1248b24": "衣即有縷。縷衣不相離。末必由於本。本末不",
    "T54n2137_001:1248b25": "相離。末德隨本德。非變異得成者。是世間中",
    "T54n2137_001:1248b26": "一切末德必隨本德。猶如赤縷所作衣。衣必",
    "T54n2137_001:1248b27": "隨縷赤。變異等亦如是。由三德故五義得成。",
    "T54n2137_001:1248b28": "由末六義故非變異中知有六義。外曰。世間",
    "T54n2137_001:1248b29": "中若物不可現。是物則為無譬如第二頭。如",
    "T54n2137_001:1248c01": "是自性不可現。云何知其有。答曰。雪山稱兩",
    "T54n2137_001:1248c02": "者。其量不可知。不可言無量。自性亦如是。何",
    "T54n2137_001:1248c03": "因得知有。",
    "T54n2137_001:1248c04": " 別類有量故  同性能生故",
    "T54n2137_001:1248c05": " 因果差別故  遍相無別故",
    "T54n2137_001:1248c06": "[1248c06] 自性實有。云何得知。別類有量故。是世間",
    "T54n2137_001:1248c07": "中若物有作者。此物有量數。譬如陶師從有",
    "T54n2137_001:1248c08": "量土聚作器有數量。此器若無本。器應無數",
    "T54n2137_001:1248c09": "量。亦應無器生。見器有數量。是故知有本。縷",
    "T54n2137_001:1248c10": "成衣等譬。其義亦如是。此法中大等變異亦",
    "T54n2137_001:1248c11": "有數量。何者為數量。大有一我慢。一五唯",
    "T54n2137_001:1248c12": "五根。十一大有五。是變異者。我見有有量。因",
    "T54n2137_001:1248c13": "平等似量。決知有自性。若自性無者。此變異",
    "T54n2137_001:1248c14": "無數量亦復應是無。同性故者。譬如破檀木。",
    "T54n2137_001:1248c15": "其片雖復多。檀性終是一。變異亦如是。大等",
    "T54n2137_001:1248c16": "雖不同。三德性是一。以此一性故。知其皆有",
    "T54n2137_001:1248c17": "本。故知有自性。能生故者。若是處有能是",
    "T54n2137_001:1248c18": "處則可生。譬如陶師有瓦器能能生瓦器不",
    "T54n2137_001:1248c19": "能生衣等。是器生者依能故得成。此能必有",
    "T54n2137_001:1248c20": "依。謂依於陶師。變異亦如是。變異者。有生是",
    "T54n2137_001:1248c21": "生因能成。是能有依處。自性是其依。因此",
    "T54n2137_001:1248c22": "能生故。則知有自性。因果差別故者。世間因",
    "T54n2137_001:1248c23": "果差別亦可見。譬如土聚為因瓶等為果。是",
    "T54n2137_001:1248c24": "器能盛水油等。土聚則不能。是因果差別。",
    "T54n2137_001:1248c25": "縷衣亦如是。如是大等變異定是果。見此果",
    "T54n2137_001:1248c26": "知有別因不相似。是故有自性。遍相無別故",
    "T54n2137_001:1248c27": "者。復有別因為知自性是實有。遍相者。三種",
    "T54n2137_001:1248c28": "世間。謂地空天。實時一切世間無差別。五大",
    "T54n2137_001:1248c29": "十一根沒五唯中無差別。乃至大沒自性中",
    "T54n2137_001:1249a01": "亦無差別。是變異是自性不可說。實時變異",
    "T54n2137_001:1249a02": "無故。自性亦應無。自性若無。生死亦無。是義",
    "T54n2137_001:1249a03": "不然。是自性實。後更能生三種世間故。故知",
    "T54n2137_001:1249a04": "自性有。為五因故立有自性。外曰。若自性",
    "T54n2137_001:1249a05": "有者。不能生變異。以無伴故。譬如一人不能",
    "T54n2137_001:1249a06": "生子一縷不生衣。自性亦如是。以偈答曰。",
    "T54n2137_001:1249a07": " 性變異生因  三德合生變",
    "T54n2137_001:1249a08": " 轉故猶如水  各各德異故",
    "T54n2137_001:1249a09": "[1249a09] 性變異生因者。此義中自性有三德故能生",
    "T54n2137_001:1249a10": "變異。自性無此德。汝言則為實。若有三德不",
    "T54n2137_001:1249a11": "相應故不能生異。是事不然。三德合生變",
    "T54n2137_001:1249a12": "故。譬如有多縷。和合能生衣。三德亦如是。更",
    "T54n2137_001:1249a13": "互相依故。所以能生異。外曰。世間生有兩。",
    "T54n2137_001:1249a14": "一者轉變生。如乳等生酪等。二非轉變生。如",
    "T54n2137_001:1249a15": "父母生子。自性生變異。為屬何因生。答曰。",
    "T54n2137_001:1249a16": "轉故如乳酪自性轉變作變異。故是變異即",
    "T54n2137_001:1249a17": "是自性。是故別類生。此中不論受。外曰。若",
    "T54n2137_001:1249a18": "一因不能生多種果。此義中自性若是一。云",
    "T54n2137_001:1249a19": "何得生三種世間。生天則歡樂。生人則憂苦。",
    "T54n2137_001:1249a20": "生獸等則闇癡。若從一因生。云何得三品。答",
    "T54n2137_001:1249a21": "曰。猶如水。各各得異故。",
    "T54n2137_001:1249a22": " 天水初一味  至地則變異",
    "T54n2137_001:1249a23": " 轉為種種味  各各器異故",
    "T54n2137_001:1249a24": "[1249a24] 若在金器其味最甜。若至地上隨地氣味種",
    "T54n2137_001:1249a25": "種不同。三種世間亦如是。從一自性生三德",
    "T54n2137_001:1249a26": "不同故。天上薩埵多。是故諸天恒受歡樂。人",
    "T54n2137_001:1249a27": "中羅闍多。故人多受苦。獸道多摩多故獸等",
    "T54n2137_001:1249a28": "恒癡闇。是等諸道中三德。恒相應。以有偏多",
    "T54n2137_001:1249a29": "故。故如此差別。如是一自性能生三世間。三",
    "T54n2137_001:1249b01": "德不同故。是故有勝劣。自性已究竟。今當次",
    "T54n2137_001:1249b02": "說我。我者微細如自性。云何知有我。為顯我",
    "T54n2137_001:1249b03": "有故。而說如是偈。",
    "T54n2137_001:1249b04": " 聚集為他故  異三德依故",
    "T54n2137_001:1249b05": " 食者獨離故  五因立我有",
    "T54n2137_001:1249b06": "[1249b06] 一聚集為他故者。如自性變異知者故得解",
    "T54n2137_001:1249b07": "脫。初偈說如此。又說五因成立自性及變異",
    "T54n2137_001:1249b08": "竟。我人最微細。應當次成立。人我是實有。聚",
    "T54n2137_001:1249b09": "集為他故。我見世間一切聚集並是為他。譬",
    "T54n2137_001:1249b10": "如床席等。聚集非為自用。必皆為人設。有他",
    "T54n2137_001:1249b11": "能受用。為此故聚集。屋等亦如是。大等亦如",
    "T54n2137_001:1249b12": "是。五大聚名身。是身非自為。決定知為他。他",
    "T54n2137_001:1249b13": "者即是我。故知我實有。二異三德故者。自性",
    "T54n2137_001:1249b14": "及變異。六種相似義。上來已說偈。三德不相",
    "T54n2137_001:1249b15": "離。塵平等無知。能生本末似。我翻似不似。因",
    "T54n2137_001:1249b16": "此六異故。是故說我有。三依故者。若人依此",
    "T54n2137_001:1249b17": "身。身則有作用。若無人依者身。則不能作。如",
    "T54n2137_001:1249b18": "六十科論中說。自性者人所依故能生變異。",
    "T54n2137_001:1249b19": "是故知有我。四食者。如世間中見六味飲食。",
    "T54n2137_001:1249b20": "知有別能食。如是見大等。所食必知應有別",
    "T54n2137_001:1249b21": "能食者。是故知有我。五獨離故者。若唯有身。",
    "T54n2137_001:1249b22": "聖人所說解脫方便即無所用。如昔有仙人",
    "T54n2137_001:1249b23": "往婆羅門眾所說。如是言。",
    "T54n2137_001:1249b24": " 一切富皮陀  一切飲須摩",
    "T54n2137_001:1249b25": " 一切見兒面  願後成比丘",
    "T54n2137_001:1249b26": "[1249b26] 若唯有身。何用是義。故知離身別自有我。若",
    "T54n2137_001:1249b27": "無別我唯有身者。則父母師尊死後遺身。若",
    "T54n2137_001:1249b28": "燒沒等。如是供養則應得罪。應無福德。以是",
    "T54n2137_001:1249b29": "義故知有別我。復有聖言。",
    "T54n2137_001:1249c01": " 筋骨為繩柱  血肉為泥塗",
    "T54n2137_001:1249c02": " 不淨無常苦  富我離此合",
    "T54n2137_001:1249c03": " 汝捨法非法  虛實亦應捨",
    "T54n2137_001:1249c04": " 捨有亦應捨  清淨獨自存",
    "T54n2137_001:1249c05": "[1249c05] 若無我者。獨存義不存。因此聖言故。故知定",
    "T54n2137_001:1249c06": "有我。依此五種因。有我義成立。外曰。我者何",
    "T54n2137_001:1249c07": "相多身共一我。身身各一我。若言云何如此",
    "T54n2137_001:1249c08": "疑諸師執相遍故。有說一我者。遍滿一切身。",
    "T54n2137_001:1249c09": "如貫珠繩。珠多繩一。亦如毘細天一萬六千",
    "T54n2137_001:1249c10": "妃一時同欲樂。一我亦如是。能遍一切身。復",
    "T54n2137_001:1249c11": "有餘師說。身身各有我。是故我生疑。答曰。我",
    "T54n2137_001:1249c12": "多隨身各有我。云何知如是。以偈釋曰。",
    "T54n2137_001:1249c13": " 生死根別故  作事不共故",
    "T54n2137_001:1249c14": " 三德別異故  各我義成立",
    "T54n2137_001:1249c15": "[1249c15] 生死根別故者。若我是一。一人生時則一切",
    "T54n2137_001:1249c16": "皆生。處處女人悉俱有胎。亦應有正生。亦應",
    "T54n2137_001:1249c17": "有童男。亦應有童女。如是各各異。不俱共一",
    "T54n2137_001:1249c18": "時。是故知我多。復次我一者。若一人死時。一",
    "T54n2137_001:1249c19": "切人皆死。以無是義故。故知我不一。復次諸",
    "T54n2137_001:1249c20": "根異故。若人一者。一人聾時一切悉應聾。盲",
    "T54n2137_001:1249c21": "及喑啞諸疾病等並皆一時。無如是義故。是",
    "T54n2137_001:1249c22": "故知我多。復次三德別異故。若人一者。三德",
    "T54n2137_001:1249c23": "應無異。如一婆羅門生於三子。一聰明歡樂。",
    "T54n2137_001:1249c24": "二可畏困苦。三闇黑愚癡。若人一者。一人喜",
    "T54n2137_001:1249c25": "樂一切同喜樂。苦癡亦如是。汝說貫珠及毘",
    "T54n2137_001:1249c26": "細譬。故我一者。是義不然。是故因五義則",
    "T54n2137_001:1249c27": "知我有多。外曰。我此中有疑。是我者。為作",
    "T54n2137_001:1249c28": "者非作者。若言云何有此疑。世流布語故。世",
    "T54n2137_001:1249c29": "間說人去人來人作。僧佉說人非作者。衛世",
    "T54n2137_001:1250a01": "師說人是作者。是故我疑。答曰。人非作者云",
    "T54n2137_001:1250a02": "何得知。以偈釋曰。",
    "T54n2137_001:1250a03": " 翻性變異故  我證義成立",
    "T54n2137_001:1250a04": " 獨存及中直  見者非作者",
    "T54n2137_001:1250a05": "[1250a05] 翻性變異故者。前兩偈中說我者異自性亦",
    "T54n2137_001:1250a06": "殊於變異。翻異二相故。與兩不同故。三德是",
    "T54n2137_001:1250a07": "能作。異此三德故是故非作者。外曰。若非作",
    "T54n2137_001:1250a08": "者用此何為。答曰。為立證義故。我證義成立。",
    "T54n2137_001:1250a09": "我是知者故。餘法不如是。獨存者。若異性",
    "T54n2137_001:1250a10": "及變異清淨故獨存。中直者。與三德異故。三",
    "T54n2137_001:1250a11": "德申縮不同故。是故為中直。譬如一道人獨",
    "T54n2137_001:1250a12": "住於一所。不隨他去來。唯見他來去。如是三",
    "T54n2137_001:1250a13": "德者。能申縮生死。唯有一我人。能見如是事。",
    "T54n2137_001:1250a14": "是故為中直。異性變異故。是故我有知故名",
    "T54n2137_001:1250a15": "為見者。以是事故。故說見者非作者。故三德",
    "T54n2137_001:1250a16": "能作是義成立。人我是實有是多非作者。此",
    "T54n2137_001:1250a17": "義亦成立。外曰。若人非作者。決意是誰作。我",
    "T54n2137_001:1250a18": "今當修法。離惡成就願。此決意是誰作。若三",
    "T54n2137_001:1250a19": "德作此決意。是智有知。前說三德無知故。若",
    "T54n2137_001:1250a20": "人作決意。人則成作者。前已說人非作者故。",
    "T54n2137_001:1250a21": "故有雙過失。以偈答曰。",
    "T54n2137_001:1250a22": " 三德合人故  無知如知者",
    "T54n2137_001:1250a23": " 三德能作故  中直如作者",
    "T54n2137_001:1250a24": "[1250a24] 三德合人故者。是三德無知能作我有知非",
    "T54n2137_001:1250a25": "作。是二相應故三德如有知。譬如燒器與火",
    "T54n2137_001:1250a26": "相應熱與水相應冷。如是三德與知者相應",
    "T54n2137_001:1250a27": "如有知能作決意。故說無知如知者。汝說隨",
    "T54n2137_001:1250a28": "世流布語故人能作者。此義我今答。三德能",
    "T54n2137_001:1250a29": "作故。中直如作者。因此和合故非作說能作。",
    "T54n2137_001:1250b01": "如一婆羅門誤入賊群中。賊若殺執時其亦",
    "T54n2137_001:1250b02": "同殺執。與賊相隨故是故得賊名。人我亦如",
    "T54n2137_001:1250b03": "是。與作者相隨。以世流布語。說我為作者。外",
    "T54n2137_001:1250b04": "曰。自性與人何因得和合。以偈答曰。",
    "T54n2137_001:1250b05": " 我求見三德  自性為獨存",
    "T54n2137_001:1250b06": " 如跛盲人合  由義生世間",
    "T54n2137_001:1250b07": "[1250b07] 我求見三德者。我有如此意。我今當見三德",
    "T54n2137_001:1250b08": "自性。故我與自性合。自性為獨存者是因",
    "T54n2137_001:1250b09": "苦人唯有能知見。今當為彼令得獨存。以是",
    "T54n2137_001:1250b10": "義故自性與我和合。譬如國王與人和合。我",
    "T54n2137_001:1250b11": "應使是人。是人亦與王和合。王應施我生",
    "T54n2137_001:1250b12": "活故。是王人和合由義故。得成我自性和",
    "T54n2137_001:1250b13": "合義亦如是。我為見故自性為他獨存故。如",
    "T54n2137_001:1250b14": "跛盲人合者。此中有譬昔有商侶往優禪尼。",
    "T54n2137_001:1250b15": "為劫所破各分散走。有一生盲及一生跛眾",
    "T54n2137_001:1250b16": "人棄擇。盲人漫走跛者坐看。跛者問言。汝",
    "T54n2137_001:1250b17": "是何人。盲者答言。我是生盲不識道故所以",
    "T54n2137_001:1250b18": "漫走。汝復何人。跛者答言。我生跛人唯能見",
    "T54n2137_001:1250b19": "道不能走行。故汝今當安我肩上。我能導路。",
    "T54n2137_001:1250b20": "汝負我行。如是二人以共和合遂至所在。此",
    "T54n2137_001:1250b21": "之和合由義得成就。至所在各各相離。如是",
    "T54n2137_001:1250b22": "我者見自性時即得解脫。是自性者亦令我",
    "T54n2137_001:1250b23": "獨存各相捨離。由義生世間者由人為見他",
    "T54n2137_001:1250b24": "自性為獨存故。因此二義故得和合。是和合",
    "T54n2137_001:1250b25": "者能生世間。譬如男女由兩和合故得生子。",
    "T54n2137_001:1250b26": "如是我與自性合。能生於大等。外曰。已說和",
    "T54n2137_001:1250b27": "合能生世間。是生次第何如。以偈答曰。",
    "T54n2137_001:1250b28": " 自性次第生  大我慢十六",
    "T54n2137_001:1250b29": " 十六內有五  從此生五大",
    "T54n2137_001:1250b30": "[1250b30] 自性次第生者。自性者。或名勝因。或名為",
    "T54n2137_001:1250c01": "梵。或名眾持。若次第生者。自性本有故則",
    "T54n2137_001:1250c02": "無所從生。自性先生大。大者或名覺。或名",
    "T54n2137_001:1250c03": "為想。或名遍滿。或名為智。或名為慧。是",
    "T54n2137_001:1250c04": "大即於智故大得智名。大次生我慢。我慢者",
    "T54n2137_001:1250c05": "或名五大初。或名轉異。或名焰熾。慢次生",
    "T54n2137_001:1250c06": "十六。十六者。一五唯。五唯者。一聲二觸三",
    "T54n2137_001:1250c07": "色四味五香。是香物唯體唯能。次五知根。五",
    "T54n2137_001:1250c08": "知根者。一耳二皮三眼四舌五鼻。次五作根。",
    "T54n2137_001:1250c09": "五作根者。一舌二手三足四男女五大遺。次",
    "T54n2137_001:1250c10": "心根。是十六從我慢生。故說大我慢十六。復",
    "T54n2137_001:1250c11": "次十六內有五。從此生五大。十六有五。唯",
    "T54n2137_001:1250c12": "五唯生五大。聲唯生空大。觸唯生風大。色",
    "T54n2137_001:1250c13": "唯生火大。味唯生水大。香唯生地大。見",
    "T54n2137_001:1250c14": "自性變異我三法得解脫。我今已說竟。外曰。",
    "T54n2137_001:1250c15": "已說從自性生大。大者何為相。以偈答曰。",
    "T54n2137_001:1250c16": " 決智名為大  法智慧離欲",
    "T54n2137_001:1250c17": " 自在薩埵相  翻此是多摩",
    "T54n2137_001:1250c18": "[1250c18] 決智名為大者。何名為決智。謂是物名閡是",
    "T54n2137_001:1250c19": "物名人。如此知覺是名決智。決智即名大。是",
    "T54n2137_001:1250c20": "大有八分。四分名為喜。四分名闇癡。喜分者。",
    "T54n2137_001:1250c21": "謂法與智慧離欲及自在。法者何為相。夜摩",
    "T54n2137_001:1250c22": "尼夜摩。夜摩者有五。一者無瞋恚。二恭敬",
    "T54n2137_001:1250c23": "師尊。三內外清淨。四減損飲食。五者不放逸。",
    "T54n2137_001:1250c24": "尼夜摩亦五。一不殺。二不盜。三實語。四梵",
    "T54n2137_001:1251a01": "行。五無諂曲。十種所成就。是故名為法。何者",
    "T54n2137_001:1251a02": "名為智。智有二種。一外智。二內智。外智者。",
    "T54n2137_001:1251a03": "六皮陀分。一式叉論。二毘伽羅論。三劫波論。",
    "T54n2137_001:1251a04": "四樹底張履及論。五闡陀論。六尼祿多論。",
    "T54n2137_001:1251a05": "此六處智名為外。內智者。謂三德及我。是",
    "T54n2137_001:1251a06": "二中間智由外智得。世間由內智得。解脫。何",
    "T54n2137_001:1251a07": "者為離欲。離欲有二種。一外二內。外者於諸",
    "T54n2137_001:1251a08": "財物。已見三時苦惱。謂覓時守時失時。又見",
    "T54n2137_001:1251a09": "相著殺害二種過失。因此見故離欲出家。如",
    "T54n2137_001:1251a10": "是離欲未得解脫。此離欲因外智得成。內離",
    "T54n2137_001:1251a11": "欲者。已識人與三德異故求出家。先得內智",
    "T54n2137_001:1251a12": "次得離欲。因此離欲故得解脫。因外離欲猶",
    "T54n2137_001:1251a13": "住生死。因內離欲能得解脫。自在者。自在有",
    "T54n2137_001:1251a14": "八種。一者微細極&#x96A3;虛。二者輕妙極心神。三",
    "T54n2137_001:1251a15": "者遍滿極虛空。四者至得如所意得。五者三",
    "T54n2137_001:1251a16": "世間之本主。一切處勝他故。六者隨欲塵一",
    "T54n2137_001:1251a17": "時能用。七者不繫屬他。能令三世間眾生隨",
    "T54n2137_001:1251a18": "我運役。八者隨意住。謂隨時隨處隨心得住。",
    "T54n2137_001:1251a19": "此等四法是薩埵相。若薩埵增長。能伏羅闍",
    "T54n2137_001:1251a20": "及多摩。是時我多喜樂故得法等四德。是名",
    "T54n2137_001:1251a21": "薩埵相。翻此是多摩者。翻法等四相。一非",
    "T54n2137_001:1251a22": "法。二非智。三愛欲。四不自在。此四法是多摩",
    "T54n2137_001:1251a23": "相。如是四喜四癡分若與大相應。大則有八",
    "T54n2137_001:1251a24": "分。變時是前生。",
    "T54n2137_001:1251a25": "金七十論卷上",
    "T54n2137_001:1251a26": "[1251a26] 按開元錄亦名僧伽論。或為二卷云。右一",
    "T54n2137_001:1251a27": "論外道迦毘羅仙人造。明二十五諦。所謂",
    "T54n2137_001:1251a28": "數論。經中云。迦毘羅論是也。又長房內典",
    "T54n2137_001:1251a29": "二錄。真諦譯中有金七十論二卷。復有僧",
    "T54n2137_001:1251b01": "伽論三卷。二目俱存者誤也。此論及勝宗",
    "T54n2137_001:1251b02": "十句義論者。非是佛法。而諸外道宗。以此",
    "T54n2137_001:1251b03": "數勝二論為上。欲令博學而破邪現正之",
    "T54n2137_001:1251b04": "者。先須委悉異道之。宗故譯出。之恐其失"
}