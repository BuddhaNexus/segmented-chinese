{
    "X79n1559_007:0329a18": "嘉泰普燈錄卷第七",
    "X79n1559_007:0329a20": "平江府報恩光孝禪寺(臣)僧 (正受) 編",
    "X79n1559_007:0329a21": "   南嶽第十三世(臨濟九世黃龍二世)",
    "X79n1559_007:0329a22": "泐潭真淨雲庵克文禪師法嗣",
    "X79n1559_007:0329a23": "隆興府兜率從悅禪師[0329a23] 贛城人。族熊氏。兒時多病。父",
    "X79n1559_007:0329a24": "母許為僧即愈。悔而又病。&#x5EFC;依郡西普圓院德嵩。年",
    "X79n1559_007:0329b01": "十五下髮。十六進具。學止觀於賢法師。賢曰。子法船",
    "X79n1559_007:0329b02": "也。吾學不足以成。子當&#x6586;善財遍參知識。由是多歷",
    "X79n1559_007:0329b03": "法社。抵洞山。一日入室。於爭鋒之際。&#x5010;然領悟。後游",
    "X79n1559_007:0329b04": "湖湘。學者歸之。俄領徒至鹿苑。有清素首座者。年逾",
    "X79n1559_007:0329b05": "八旬。晦藏絕交往。師食蜜漬&#x8318;子次。素偶過門。師謂",
    "X79n1559_007:0329b06": "曰。此老兒鄉果也。可同餉。素曰。自先師亡後。不食此",
    "X79n1559_007:0329b07": "久矣。曰。先師為誰。素曰。慈明。師聞駭然。遂饋以餘果。",
    "X79n1559_007:0329b08": "而日親之。素忽問。子所見何人。曰。洞山文和尚。又問。",
    "X79n1559_007:0329b09": "文所見何人。曰。黃龍老南。素曰。南匾頭見先師不久。",
    "X79n1559_007:0329b10": "後來法道大振如此。師益疑。即持香展拜。素避席曰。",
    "X79n1559_007:0329b11": "吾雖侍先師十有三年。以福鮮不許為人。月餘。師固",
    "X79n1559_007:0329b12": "請。素曰。以子勤渠。致我違先師記。子平生知解試以",
    "X79n1559_007:0329b13": "語我。師具通所見。素曰。可以入佛而不能入魔。曰。何",
    "X79n1559_007:0329b14": "謂入魔。素曰。豈不見古人道。末後一句。始到牢關。累",
    "X79n1559_007:0329b15": "月。始蒙印可。素戒之曰。文所示子者。皆正知正見。吾",
    "X79n1559_007:0329b16": "雖為子點破。使子受用自在。恐子離文太早。不能盡",
    "X79n1559_007:0329b17": "其道。他日切勿嗣吾。元祐改元。師首眾棲賢。洪帥待",
    "X79n1559_007:0329b18": "制熊公伯通以兜率力挽。開法而禪侶雲集。 上堂",
    "X79n1559_007:0329b19": "曰。常居物外度清時。牛上橫將竹笛吹。一曲自幽山",
    "X79n1559_007:0329b20": "自綠。此情不與白雲知。慶快諸禪德。翻思范蠡。謾泛",
    "X79n1559_007:0329b21": "滄波。因念陳摶。空眠大華。何曾夢見。浪得高名。實未",
    "X79n1559_007:0329b22": "神游。閑漂野跡。既然如此。具眼衲僧莫道龍安非他",
    "X79n1559_007:0329b23": "是己好。 上堂。拈一放一。何得何失。前三後三。誰聖",
    "X79n1559_007:0329b24": "誰凡。因思黃龍昔到慈明處。吞盡玄微眉卓&#x7AEA;。是何",
    "X79n1559_007:0329c01": "人。是何人。軟時歡喜硬時嗔。咄。 一日。漕使無盡居",
    "X79n1559_007:0329c02": "士張公商英。按部過分寧。請五院長老就雲巖說法。",
    "X79n1559_007:0329c03": "師最後登座。橫拄杖曰。適來諸善知識橫拈&#x7AEA;放。直",
    "X79n1559_007:0329c04": "立斜拋。換步移身。藏頭露角。既於學士面前。各納敗",
    "X79n1559_007:0329c05": "闕。未免喫兜率手中痛棒。到這裏。不由甘與不甘。何",
    "X79n1559_007:0329c06": "故。見事不平爭忍得。衲僧正令自當行。卓拄杖。下座。",
    "X79n1559_007:0329c07": " 上堂。無法亦無心。無心復何捨。要真盡屬真。要假",
    "X79n1559_007:0329c08": "全歸假。平地上行船。&#x8657;空裏走馬。九年面壁人。有口",
    "X79n1559_007:0329c09": "還如啞。參。 上堂。兜率雖無定度。不踏聖賢舊路。有",
    "X79n1559_007:0329c10": "時捩轉雙睛。幾箇眉毛卓&#x7AEA;。咄。 上堂。夜夜抱佛眠。",
    "X79n1559_007:0329c11": "朝朝還共起。起坐鎮相隨。語默同居止。欲識佛去處。",
    "X79n1559_007:0329c12": "只這語聲是。諸禪客。大小大傅大士。只會抱橋柱澡",
    "X79n1559_007:0329c13": "洗。把纜放船。印板上打將來。模子裏脫將去。豈知道",
    "X79n1559_007:0329c14": "本色衲僧。塞除佛祖窟。打破玄妙門。跳出斷常坑。不",
    "X79n1559_007:0329c15": "依清淨界。都無一物。獨奮雙拳。海上橫行。建家立國。",
    "X79n1559_007:0329c16": "有一般漢。也要向百尺竿頭凝然端坐。泊乎&#x98DC;身之",
    "X79n1559_007:0329c17": "際。捨命不得。豈不見雲門大師道。知是般事。拈放一",
    "X79n1559_007:0329c18": "邊。直須擺動精神。著些筋骨。向混沌未剖已前薦得。",
    "X79n1559_007:0329c19": "猶是鈍漢。那堪更於他人舌頭上咂啖淡味。終無了",
    "X79n1559_007:0329c20": "日。諸禪客。要會麼。剔起眉毛有甚難。分明不見一毫",
    "X79n1559_007:0329c21": "端。風吹碧落浮雲盡。月上青山玉一團。喝一喝。下座。",
    "X79n1559_007:0329c22": " 僧問。提兵統將。須憑帝主虎符。領眾匡徒。密佩祖",
    "X79n1559_007:0329c23": "師心印。如何是祖師心印。曰。滿口道不得。云。只這箇。",
    "X79n1559_007:0329c24": "別更有。曰。莫將支遁鶴。喚作右軍鵝。 問。如何是兜",
    "X79n1559_007:0330a01": "率境。曰。一水挪藍色。千峰削玉青。云。如何是境中人。",
    "X79n1559_007:0330a02": "曰。七凹八凸無人見。百手千頭只自知。 室中設三",
    "X79n1559_007:0330a03": "關語以驗學者。其一曰。撥草瞻風。只圖見性。即今上",
    "X79n1559_007:0330a04": "人性在甚麼處。其二曰。識得自性。方脫生死。眼光落",
    "X79n1559_007:0330a05": "地時作麼生脫。其三曰。脫得生死。便知去處。四大分",
    "X79n1559_007:0330a06": "離向甚麼處去。六年十一月三日浴訖。集眾坐定。囑",
    "X79n1559_007:0330a07": "累已。說偈曰。四十有八。聖凡盡殺。不是英雄。龍安路",
    "X79n1559_007:0330a08": "滑。奄然而化。其徒遵師遺誡。欲火葬。捐骨江中。得法",
    "X79n1559_007:0330a09": "弟子無盡居士張公遣使持祭。且曰。老師於祖宗門",
    "X79n1559_007:0330a10": "下有大道力。不可使來者無所起敬。俾塔於龍安之",
    "X79n1559_007:0330a11": "乳峰。臘三十有三。大觀中。 諡曰真寂。",
    "X79n1559_007:0330a12": "東京法雲佛照杲禪師[0330a12] 自妙年遊方。謁圓通璣禪師。",
    "X79n1559_007:0330a13": "入室次。璣舉。僧問投子。大死底人&#x5374;活時如何。子云。",
    "X79n1559_007:0330a14": "不許夜行。投明須到。意作麼生。師曰。恩大難酬。璣大",
    "X79n1559_007:0330a15": "喜。命師首眾。至晚。為眾秉拂。機遲而訥。眾笑之。師有",
    "X79n1559_007:0330a16": "赧色。次日。於僧堂點茶。師慚甚。因觸茶瓢墜地。見瓢",
    "X79n1559_007:0330a17": "跳。乃得應機三昧。後依真淨。一日。讀祖師偈曰。心同",
    "X79n1559_007:0330a18": "&#x8657;空界。示等&#x8657;空法。證得&#x8657;空時。無是無非法。豁然",
    "X79n1559_007:0330a19": "大悟。後謂人曰。我於紹聖三年十一月二十一日悟",
    "X79n1559_007:0330a20": "得方寸禪。出住歸宗。久之。 詔居淨因。 上堂曰。西",
    "X79n1559_007:0330a21": "來祖印。教外別傳。非大根器。不能證入。其證入者。不",
    "X79n1559_007:0330a22": "被文字語言所轉。聲色是非所迷。亦無雲門．臨濟之",
    "X79n1559_007:0330a23": "殊。趙州．德山之異。所以唱道須明有語中無語。無語",
    "X79n1559_007:0330a24": "中有語。若向這裏薦得。可謂終日著衣。未&#x751E;挂一縷",
    "X79n1559_007:0330b01": "絲。終日喫飯。未&#x751E;&#x9F69;一粒米。直是呵佛罵祖。有甚麼",
    "X79n1559_007:0330b02": "過。雖然如是。欲得不招無間業。莫謗如來正法輪。喝",
    "X79n1559_007:0330b03": "一喝。下座。 上堂。拈拄杖曰。歸宗會斬&#x8675;。禾山解打",
    "X79n1559_007:0330b04": "鼓。萬象與森羅。皆從這裏去。擲下柱杖曰。歸堂喫茶。",
    "X79n1559_007:0330b05": "師以力參。深到語不入時。每示眾。嘗舉。老僧&#x7188;寧八",
    "X79n1559_007:0330b06": "年文帳。在鳳翔府供申。當年崩了華山四十里。壓倒",
    "X79n1559_007:0330b07": "八十村人家。汝輩後生茄子瓠子幾時知得。或問云。",
    "X79n1559_007:0330b08": "寶華王座上。因甚麼一向世諦。師曰。癡人。佛性豈有",
    "X79n1559_007:0330b09": "二種耶。 僧問。達磨西來。傳箇甚麼。曰。周．秦．漢．魏。",
    "X79n1559_007:0330b10": " 問。如何是透法身句。北斗裏藏身。意旨如何。曰。赤心",
    "X79n1559_007:0330b11": "片片。云。若是學人即不然。曰。汝又作麼生。云。昨夜&#x64E1;",
    "X79n1559_007:0330b12": "頭看北斗。依稀&#x5374;似點糖糕。曰。但念水草。餘無所知。",
    "X79n1559_007:0330b13": "桂州壽寧善資禪師[0330b13] 上堂曰。若論此事。如&#x9D76;啄鐵",
    "X79n1559_007:0330b14": "牛。無下口處。無用心處。更向言中問覓。句下尋思。縱",
    "X79n1559_007:0330b15": "饒卜度將來。翻成戲論邊事。殊不知本來具足。直下",
    "X79n1559_007:0330b16": "分明。佛及眾生。纖毫不立。尋常向諸人道。凡夫具足",
    "X79n1559_007:0330b17": "聖人法。凡夫不知。聖人具足凡夫法。聖人不會。聖人",
    "X79n1559_007:0330b18": "若會。即同凡夫。凡夫若知。即是聖人。然則凡聖一致。",
    "X79n1559_007:0330b19": "名相互陳。不識本源。迷其真覺。所以逐境生心。&#x72E5;情",
    "X79n1559_007:0330b20": "附物。苟能一念情忘。自然真常體露。良久。曰。便請薦",
    "X79n1559_007:0330b21": "取。",
    "X79n1559_007:0330b22": "南嶽祝融上封慧和禪師[0330b22] 上堂曰。未陞此猊座已",
    "X79n1559_007:0330b23": "前。盡大地人成佛已畢。更有何法可說。更有何生可",
    "X79n1559_007:0330b24": "利。況菩提煩惱。本自寂然。生死涅槃。猶如昨夢。門庭",
    "X79n1559_007:0330c01": "施設。誑謼小兒。方便門開。羅紋結角。於衲僧面前。皆",
    "X79n1559_007:0330c02": "成幻惑。且道衲僧有甚麼長處。拈起拄杖曰。孤根自",
    "X79n1559_007:0330c03": "有擎天勢。不比尋常曲彔枝。卓拄杖。下座。",
    "X79n1559_007:0330c04": "筠州五峰淨覺本禪師[0330c04] 上堂。僧問。寶座既陞。願聞",
    "X79n1559_007:0330c05": "舉唱。曰。雲裏梅華火裏開。云。莫便是為人處也無。曰。",
    "X79n1559_007:0330c06": "井底紅塵已漲天。 問。同聲相應時如何。曰。鵓鳩樹",
    "X79n1559_007:0330c07": "上啼。云。同氣相求時如何。曰。猛虎巖前嘯。 問。一進",
    "X79n1559_007:0330c08": "一退時如何。曰。&#x811A;在肚下。云。如何是不動尊。曰。行住",
    "X79n1559_007:0330c09": "坐臥。",
    "X79n1559_007:0330c10": "永州太平安禪師[0330c10] 上堂。以拄杖卓一下。曰。還會麼。",
    "X79n1559_007:0330c11": "空王佛已前之事。太平今日一時漏泄了也。還委悉",
    "X79n1559_007:0330c12": "麼。一大藏教未常切著。佛之一字尚污心田。豈況其",
    "X79n1559_007:0330c13": "餘。若也未然。且聽太平葛藤。擲拄杖。下座。",
    "X79n1559_007:0330c14": "潭州報慈進英禪師[0330c14] 上堂曰。報慈有一公案。諸方",
    "X79n1559_007:0330c15": "未曾結斷。幸遇改旦拈出。各請高著眼看。遂趯下一",
    "X79n1559_007:0330c16": "隻鞋云。還知麼。達磨西歸時。提攜在身畔。 上堂。與",
    "X79n1559_007:0330c17": "麼上來。猛虎出林。與麼下去。毒&#x8675;入草。不上不下。日",
    "X79n1559_007:0330c18": "輪杲杲。喝曰。瀟湘江上碧溶溶。出門便是長安道。",
    "X79n1559_007:0330c19": "筠州洞山至乾禪師[0330c19] 潭之瀏陽人。嘗謁真淨於歸宗。",
    "X79n1559_007:0330c20": "令看狗子無佛性話。一夕。危坐聞鐘鳴。了然悟達。後",
    "X79n1559_007:0330c21": "住洞山。 上堂曰。洞山不會談禪。不會說道。只是饑",
    "X79n1559_007:0330c22": "來喫飯。困來打眠。你諸人必然別有長處。試出來盡",
    "X79n1559_007:0330c23": "力道一句看。有麼。有麼。良久。曰。睦州道底。",
    "X79n1559_007:0330c24": "隆興府泐潭湛堂文準禪師[0330c24] 興元唐固人。族梁氏。師",
    "X79n1559_007:0331a01": "襁褓中見佛像輒笑。甫八齡。不喜酒胾。偶金僊寺&#x8657;",
    "X79n1559_007:0331a02": "普乞食至家。師&#x8B4D;門酬酢。有老成相。乃辭親從普。普",
    "X79n1559_007:0331a03": "授以法華。一日輒記。元豐。以籍名先後試所集。師雖",
    "X79n1559_007:0331a04": "甚精。主司以年幼不得度。陝西經略范公。一日過普",
    "X79n1559_007:0331a05": "次。與師語。大悅。欲&#x643A;與俱。師辭曰。登山求玉。入海求",
    "X79n1559_007:0331a06": "珠。人各有志。本行學道。世好非素心。范即為剃染。往",
    "X79n1559_007:0331a07": "依梁山乘禪師。乘呵曰。驅烏未受戒。敢學佛乘。師捧",
    "X79n1559_007:0331a08": "手曰。壇場是戒耶。三疊羯磨是戒耶。阿闍梨是戒耶。",
    "X79n1559_007:0331a09": "乘大驚。師曰。雖然。敢不受教。遂登具於唐安律師。繼",
    "X79n1559_007:0331a10": "游成都講聚。倡諸部綱目。遽棄曰。吾不求甚解。法師",
    "X79n1559_007:0331a11": "曇演拊師曰。真棟梁材也。南方有亞聖大士。若溈山",
    "X79n1559_007:0331a12": "真如．九峰真淨者。宜往求之。竟與同學志恭詣溈山。",
    "X79n1559_007:0331a13": "久之。不契。造九峰。見真淨於投老庵。淨問曰。甚處來。",
    "X79n1559_007:0331a14": "云。興元府。曰。近離甚處。云。大仰。曰。夏在甚處。云。溈山。",
    "X79n1559_007:0331a15": "淨展手曰。我手何似佛手。師惘然。淨叱曰。適來祗對。",
    "X79n1559_007:0331a16": "句句無絲毫差錯。靈明天真。纔說箇佛手。便成隔礙。",
    "X79n1559_007:0331a17": "病在甚麼處。云。不會。曰。一切現成。更教誰會。服勤十",
    "X79n1559_007:0331a18": "載。所往必隨。紹聖三年。真淨移居石門。眾益盛。凡衲",
    "X79n1559_007:0331a19": "子扣問。但瞑目危坐。無所示見。來學則往治蔬圃。率",
    "X79n1559_007:0331a20": "以為常。師謂恭曰。老漢無意於法道乎。一日。舉杖決",
    "X79n1559_007:0331a21": "渠。水濺衣。因大悟。淨詬曰。此中乃敢用藞苴耶。自此",
    "X79n1559_007:0331a22": "&#x8FF9;愈晦。而名益著。顯謨李公景直守豫章。請開法雲",
    "X79n1559_007:0331a23": "岩。未幾。移居泐潭。 上堂曰。五九四十五。聖人作而",
    "X79n1559_007:0331a24": "萬物&#x89A9;。秦時[車*度]輅鑽頭尖。漢祖殿前樊噲怒。曾聞黃",
    "X79n1559_007:0331b01": "鶴樓。崔顥題詩在上頭。晴川歷歷漢陽戍。芳草萋萋",
    "X79n1559_007:0331b02": "鸚鵡洲。可知禮也。君子務本。本立而道生。道生一。一",
    "X79n1559_007:0331b03": "生二。二生三。三生萬物。驀拈拄杖。起身立云。大眾。寶",
    "X79n1559_007:0331b04": "峰何似孔夫子。良久。曰。酒逢知已飲。詩向會人吟。卓",
    "X79n1559_007:0331b05": "拄杖。下座。 上堂。劄。久雨不晴。直得五老&#x5CEF;頭黑雲",
    "X79n1559_007:0331b06": "靉靆。洞庭湖裏白浪滔天。雲門大師忍俊不禁。向佛",
    "X79n1559_007:0331b07": "殿裏燒香。三門頭合掌。禱祝&#x546A;願。願黃梅石女生兒。",
    "X79n1559_007:0331b08": "子母團圓。少室無角鐵牛。常甘水草。喝一喝。曰。有甚",
    "X79n1559_007:0331b09": "麼交涉。顧眾曰。不因楊得意。爭見馬相如。 上堂。混",
    "X79n1559_007:0331b10": "元未判。一氣岑寂。不聞有天地玄黃。宇宙洪荒。日月",
    "X79n1559_007:0331b11": "盈昃。秋收冬藏。正當恁麼時。也好箇時節。叵耐雪峰",
    "X79n1559_007:0331b12": "老漢。&#x5374;向&#x8657;空裏釘橛。輥三箇木毬。直至後人構占",
    "X79n1559_007:0331b13": "不上。便見溈山水牯牛。一向膽大心麤。長沙大虫。到",
    "X79n1559_007:0331b14": "處&#x9F69;人家&#x732A;狗。雖然無禮難容。而今且放過一著。孝",
    "X79n1559_007:0331b15": "經序云。朕聞上古。其風朴略。山前華堯民解元。且喜",
    "X79n1559_007:0331b16": "尊候安樂。參。 上堂。今朝臘月十。夜來天落雪。群峰",
    "X79n1559_007:0331b17": "極目高低白。綠竹青松難辨別。必是來年蠶麥熟。張",
    "X79n1559_007:0331b18": "公李公皆忻悅。皆忻悅。鼓腹謳歌笑不徹。把得雲簫",
    "X79n1559_007:0331b19": "撩亂吹。依稀有如楊柳枝。又不覺手之舞之。足之蹈",
    "X79n1559_007:0331b20": "之。左之右之。喝曰。禪客相逢只彈指。此心能有幾人",
    "X79n1559_007:0331b21": "知。 上堂。大陽門下。日日三秋。明月堂前。時時九夏。",
    "X79n1559_007:0331b22": "洞山和尚只解夜半捉烏雞。殊不知驚起&#x96A3;家睡。寶",
    "X79n1559_007:0331b23": "峰相席打。令告諸禪德。也好冷處著把火。咄。 上堂。",
    "X79n1559_007:0331b24": "古人道。不看經。不念佛。看經念佛是何物。自從識得",
    "X79n1559_007:0331c01": "轉經人。舉拂子曰。龍藏賢聖都一拂。師以拂子拂一",
    "X79n1559_007:0331c02": "拂。曰。諸禪德。正當恁麼時。且道雲岩土地向甚麼處",
    "X79n1559_007:0331c03": "安身立命。擲下拂子。以兩手握拳。叩齒曰。萬靈千里。",
    "X79n1559_007:0331c04": "千靈萬聖。 上堂。僧問。承教有言。若有一人發真歸",
    "X79n1559_007:0331c05": "源。十方&#x8657;空悉皆消殞。未審此理如何。師遂展掌點",
    "X79n1559_007:0331c06": "指曰。子丑寅卯。辰巳午未。一羅二土。三水四金。五太",
    "X79n1559_007:0331c07": "陽。六太陰。七計都。今日計都星入巨蟹宮。寶峰不打",
    "X79n1559_007:0331c08": "這鼓笛。便下座。 問。教意即且致。未審如何是祖意。",
    "X79n1559_007:0331c09": "曰。煙村三月裏。別是一家春。 問。寒食因悲郭外春。",
    "X79n1559_007:0331c10": "墅田無處不傷神。林間壘壘添新冢。半是去年來哭",
    "X79n1559_007:0331c11": "人。這事且拈放一邊。如何是道。曰。蒼天。蒼天。云。學人",
    "X79n1559_007:0331c12": "特伸請益。曰。十字街頭吹尺八。村酸冷酒兩三循。",
    "X79n1559_007:0331c13": " 問。一法若有。毗盧墮在凡夫。萬法若無。普賢失其境",
    "X79n1559_007:0331c14": "界。去此二途。請師一決。曰。大黃．甘艸。云。此猶是學人",
    "X79n1559_007:0331c15": "疑處。曰。放待冷時看。 問。向上一路。千聖不傳。未審",
    "X79n1559_007:0331c16": "如何。云。向上一路。曰。行到水窮處。坐看雲起時。云。為",
    "X79n1559_007:0331c17": "甚麼不傳。曰。家家有路透長安。云。只如衲僧門下。畢",
    "X79n1559_007:0331c18": "竟作麼生。曰。放你三十棒。 師自浙回泐潭。謁深禪",
    "X79n1559_007:0331c19": "師。尋命分座。聞有悟侍者。見所擲爨餘。有省。詣方丈",
    "X79n1559_007:0331c20": "通所悟。深喝出。因喪志。自經於延壽堂廁後。出沒無",
    "X79n1559_007:0331c21": "時。眾憚之。師聞。中夜特往登溷。方脫衣。悟即提淨水",
    "X79n1559_007:0331c22": "至。師曰。待我脫衣。脫罷。悟復至。未幾。悟供籌子。師滌",
    "X79n1559_007:0331c23": "淨已。召接淨桶去。悟擬接。師執其手問曰。汝是悟侍",
    "X79n1559_007:0331c24": "者那。悟曰。諾。師曰。是當時在知客寮見掉下火柴頭",
    "X79n1559_007:0332a01": "有箇悟處底麼。參禪學道。只要知箇本命元辰下落",
    "X79n1559_007:0332a02": "處。汝&#x5257;地作此去就。汝在藏殿移首座鞋。豈不是汝",
    "X79n1559_007:0332a03": "當時悟得底。又在知客寮移他枕子。豈不是汝當時",
    "X79n1559_007:0332a04": "悟得底。汝每夜在此提水度籌。豈不是汝當時悟得",
    "X79n1559_007:0332a05": "底。因甚麼不知下落。&#x5374;在這裏惱亂大眾。師猛推之。",
    "X79n1559_007:0332a06": "索然如倒壘甓。由此無復見者。政和五年夏。師臥病。",
    "X79n1559_007:0332a07": "進藥者令忌毒物。師不從之。有問其故。曰。病有自性",
    "X79n1559_007:0332a08": "乎。云。病無自性。曰。既無自性。則毒物寧有心哉。以空",
    "X79n1559_007:0332a09": "納空。吾未&#x751E;顛倒。汝輩一何昏迷。十月二十二日。更",
    "X79n1559_007:0332a10": "衣說偈而化。世壽五十有五。僧臘三十有六。闍維。得",
    "X79n1559_007:0332a11": "設利。晶圓光潔。道俗千餘人皆獲之。睛齒數珠不壞。",
    "X79n1559_007:0332a12": "塔于南山之陽。",
    "X79n1559_007:0332a13": "德安府文殊宣能禪師[0332a13] 上堂曰。石鞏箭．秘魔叉。直",
    "X79n1559_007:0332a14": "下會得。眼裏空華。堪悲堪笑少林客。暗&#x643A;隻履渡流",
    "X79n1559_007:0332a15": "沙。僧問。如何是祖師燈。曰。四生無不照。一點任君看。",
    "X79n1559_007:0332a16": "廬山慧日文雅禪師[0332a16] 受請日。 僧問。向上宗乘。乞師",
    "X79n1559_007:0332a17": "不吝。曰。拄杖正開封。云。小出大遇也。曰。放過即不可。",
    "X79n1559_007:0332a18": "便打。",
    "X79n1559_007:0332a19": "筠州洞山梵言禪師[0332a19] 太平州人也。 上堂曰。吾心似",
    "X79n1559_007:0332a20": "秋月。碧潭清皓潔。無物堪比倫。教我如何說。寒山子",
    "X79n1559_007:0332a21": "勞而無功。更有箇拾得。道不識這箇意。修行徒苦辛。",
    "X79n1559_007:0332a22": "恁麼說話。自救不了。常尋拈糞箕。把掃帚。掣風掣顛。",
    "X79n1559_007:0332a23": "猶較些子。直饒是文殊普賢再出。若到洞山門下。一",
    "X79n1559_007:0332a24": "時分付與直歲。燒火底燒火。掃地底掃地。前廊後架。",
    "X79n1559_007:0332b01": "切忌攙匙亂&#x7B6F;。豐干老人更不饒舌。參退。喫茶。 上",
    "X79n1559_007:0332b02": "堂。一生二。二生三。遏捺不住。廓周沙界。德靈直上妙",
    "X79n1559_007:0332b03": "峰。善財&#x5374;入樓閣。新婦騎驢阿家牽。山青水綠。桃華",
    "X79n1559_007:0332b04": "紅。李華白。一塵一佛土。一葉一釋迦。乃合掌曰。不審",
    "X79n1559_007:0332b05": "諸佛子。今辰改旦。季春極暄。起居輕利。安樂行否。少",
    "X79n1559_007:0332b06": "閒專到諸寮問訊。不勞久立。 上堂。臘月二十日。一",
    "X79n1559_007:0332b07": "年將欲盡。萬里未歸人。大眾。總是他鄉之客。還有返",
    "X79n1559_007:0332b08": "本還源者麼。擊拂子曰。門前殘雪日輪消。室內紅塵",
    "X79n1559_007:0332b09": "遣誰掃。 上堂。有一物。上拄天。下拄地。若也築著磕",
    "X79n1559_007:0332b10": "著。便乃轉凡成聖。超佛越祖。衲僧一動一靜。舉足下",
    "X79n1559_007:0332b11": "足。須彌屹屹。土上加泥。咄。 解夏上堂。應緣數剎。皆",
    "X79n1559_007:0332b12": "居山寺。唯此夏。天寧偶當藩府長沙要會之地。天寧",
    "X79n1559_007:0332b13": "賴國法禁制。庶幾僧人可居。每戒禪徒。各須禁足。吾",
    "X79n1559_007:0332b14": "不見時。何不見吾不見之處。若見不見。自然非彼不",
    "X79n1559_007:0332b15": "見之相。若不見吾不見之地。自然非物。云何非汝。大",
    "X79n1559_007:0332b16": "眾。若謂舉首楞嚴經。&#x5374;非自恣之日也。參。 僧問。如",
    "X79n1559_007:0332b17": "何是祖師西來意。曰。真&#x936E;不博金。云。莫便是和尚為",
    "X79n1559_007:0332b18": "人處也無。曰。幾處松聲似爾聲。云。爭奈一言已出。曰。",
    "X79n1559_007:0332b19": "猶欠註&#x811A;在。 問。幸值作家相見。擬伸一問時如何。",
    "X79n1559_007:0332b20": "曰。青山不擬白雲飛。云。可謂伯牙與子期。不是閑相",
    "X79n1559_007:0332b21": "識。曰。重說偈言。云。爭奈流水有知音。曰。也是剜肉作",
    "X79n1559_007:0332b22": "瘡。問。如何是一真法界。曰。杲日照長空。云。如何是無",
    "X79n1559_007:0332b23": "量妙門。曰。海嶽鎮乾坤。云。得聞於未聞也。曰。波斯摸",
    "X79n1559_007:0332b24": "大象。 問。梵王請佛。天雨四華。太守請師。有何祥瑞。",
    "X79n1559_007:0332c01": "曰。柳條垂宿雨。華藥綻初晴。 一日。上堂。有二僧齊",
    "X79n1559_007:0332c02": "出。一僧禮拜。一僧便問。得用便用時如何。曰。伊蘭作",
    "X79n1559_007:0332c03": "旃檀之樹。云。有意氣時添意氣。不風流處也風流。曰。",
    "X79n1559_007:0332c04": "甘露乃蒺[卄/梨]之園。",
    "X79n1559_007:0332c05": "平江府寶華佛慈普鑑禪師[0332c05] 本郡人。族周氏。齠齔不",
    "X79n1559_007:0332c06": "茹葷。依景德寺清智下髮。十七遊方。初謁覺印英禪",
    "X79n1559_007:0332c07": "師。不契。遂扣真淨之室。淨舉石霜虔侍者話問之。釋",
    "X79n1559_007:0332c08": "然契悟。作偈曰。枯木無華幾度秋。斷雲猶拄樹梢頭。",
    "X79n1559_007:0332c09": "自從&#x9B2A;折泥牛角。直至如今水逆流。淨肯之。命侍巾",
    "X79n1559_007:0332c10": "&#x9262;。晚徇眾開法寶華。次移高峰。 上堂曰。參禪別無",
    "X79n1559_007:0332c11": "奇特。只要當人命根斷。疑情脫。千眼頓開。如大洋海",
    "X79n1559_007:0332c12": "底輥一輪赫日。上昇天門。照破四天之下。萬別千差。",
    "X79n1559_007:0332c13": "一時明了。便能握金剛王寶&#x5292;。七縱八橫。受用自在。",
    "X79n1559_007:0332c14": "豈不快哉。其或見諦不真。影像彷彿。尋言逐句。受人",
    "X79n1559_007:0332c15": "指呼。驢年得快活去。不如屏淨塵緣。&#x7AEA;起脊梁骨。著",
    "X79n1559_007:0332c16": "些精彩。究教七穿八穴。百了千當。向水邊林下長養",
    "X79n1559_007:0332c17": "聖胎。亦不枉受人天供養。然雖如是。臥雲門下。有箇",
    "X79n1559_007:0332c18": "鐵門限。更須猛著氣力跳過始得。擬議之間。墮坑落",
    "X79n1559_007:0332c19": "&#x58CD;。以拂子擊禪床。下座。 上堂。月圓。伏惟三世諸佛．",
    "X79n1559_007:0332c20": "狸奴白牯。各各起居萬福。時中淡薄。無可相延。切希",
    "X79n1559_007:0332c21": "寬抱。老水牯牛近日亦自多病多惱。不甘水草。遇著",
    "X79n1559_007:0332c22": "暖日和風。當下和身便倒。教渠拽把牽&#x7282;。直是搖頭",
    "X79n1559_007:0332c23": "擺腦。可憐萬頃良田。一時變為荒草。紹興甲子八月",
    "X79n1559_007:0332c24": "十日。書數紙以戒門弟子。莞爾而逝。",
    "X79n1559_007:0333a01": "筠州九峰希廣禪師[0333a01] 游方日。謁雲蓋智和尚。乃問。興",
    "X79n1559_007:0333a02": "化打克賓維那。意旨如何。智下禪床。展兩手。吐舌示",
    "X79n1559_007:0333a03": "之。師打一坐具。智曰。此是風力所轉。又問石霜琳禪",
    "X79n1559_007:0333a04": "師。琳曰。&#x511E;意作麼生。師亦打一坐具。琳曰。好一坐具。",
    "X79n1559_007:0333a05": "只是不知落處。又問真淨。淨曰。&#x511E;意作麼生。師復打",
    "X79n1559_007:0333a06": "一坐具。淨曰。他打。&#x511E;也打。師於言下大悟。淨因有頌",
    "X79n1559_007:0333a07": "曰。丈夫當斷不自斷。興化為人徹底漢。已後從教眼",
    "X79n1559_007:0333a08": "自開。棒了罰錢&#x8D82;出院。後住九峰。衲子宗仰。",
    "X79n1559_007:0333a09": "筠州黃檗泉禪師[0333a09] 上堂。以拂子擊禪床曰。一槌打",
    "X79n1559_007:0333a10": "透無盡藏。一切珍寶吾皆有。拈來普濟貧乏人。免使",
    "X79n1559_007:0333a11": "波吒路邊走。遂喝曰。誰是貧乏者(有本小異)。",
    "X79n1559_007:0333a12": "筠州清&#x51C9;寂音慧洪禪師[0333a12] 郡之新昌人。族彭氏(續僧寶傳",
    "X79n1559_007:0333a13": "誤作喻)。年十四。父母俱亡。乃依三峰靘禪師為童子。日",
    "X79n1559_007:0333a14": "記數千言。覽群書殆盡。靘器之。十九試經於東京天",
    "X79n1559_007:0333a15": "王寺得度。從宣秘講成實．唯識論。逾四年。棄謁真淨",
    "X79n1559_007:0333a16": "於歸宗。淨遷石門。師隨至。淨患其深聞之弊。每舉玄",
    "X79n1559_007:0333a17": "沙未徹之語。發其疑。凡有所對。淨曰。你又說道理耶。",
    "X79n1559_007:0333a18": "一日。頓脫所疑。述偈示同學曰。靈雲一見不再見。紅",
    "X79n1559_007:0333a19": "白枝枝不著華。叵耐釣魚船上客。&#x5374;來平地摝魚&#x9C15;。",
    "X79n1559_007:0333a20": "淨見。為助喜。命掌記室。未久。去謁諸老。皆蒙賞音。由",
    "X79n1559_007:0333a21": "是名振叢林。顯謨朱公彥。請開法於北禪景德。後住",
    "X79n1559_007:0333a22": "清涼。 示眾。舉。首楞嚴。如來語阿難曰。汝應&#x9F45;此鑪",
    "X79n1559_007:0333a23": "中旃檀。此香若復然於一銖。室羅筏城四十里內同",
    "X79n1559_007:0333a24": "時聞氣。於意云何。此香為復生旃檀木。生於汝鼻。為",
    "X79n1559_007:0333b01": "生於空。阿難。若復此香生於汝鼻。稱鼻所生。當從鼻",
    "X79n1559_007:0333b02": "出。鼻非旃檀。云何鼻中有旃檀氣。稱汝聞香。當於鼻",
    "X79n1559_007:0333b03": "入。鼻中出香。說聞非義。若生於空。空性常恒。香應常",
    "X79n1559_007:0333b04": "在。何藉鑪中爇此枯木。若生於木。則此香質。因爇成",
    "X79n1559_007:0333b05": "煙。若鼻得聞。合蒙煙氣。其煙騰空。未及遙遠。四十里",
    "X79n1559_007:0333b06": "內。云何已聞。是故當知。香鼻與聞。俱無處所。即&#x9F45;與",
    "X79n1559_007:0333b07": "香。二處&#x8657;妄。本非因緣。非自然性。師曰。入此鼻觀。親",
    "X79n1559_007:0333b08": "證無生。又大智度論。問曰。聞者云何聞。用耳根聞耶。",
    "X79n1559_007:0333b09": "用耳識聞耶。用意識聞耶。若耳根聞。耳根無覺識知。",
    "X79n1559_007:0333b10": "故不能聞。若耳識聞。耳識一念。故不能分別。不應聞。",
    "X79n1559_007:0333b11": "若意識聞。意識亦不能聞。何以故。先五識識五塵。然",
    "X79n1559_007:0333b12": "後意識識意識。不能識現在五塵。唯識過去未來五",
    "X79n1559_007:0333b13": "塵。若意識能識現在五塵者。盲聾人亦應識聲色。何",
    "X79n1559_007:0333b14": "以故。意識不破故。師曰。究此聞塵。則合本妙。既證無",
    "X79n1559_007:0333b15": "生。又合本妙。舉竟是何境界。良久。曰。白猿已叫千岩",
    "X79n1559_007:0333b16": "晚。碧縷初橫萬字鑪。住景德日。僧問。南有南景德。北",
    "X79n1559_007:0333b17": "有北景德。德即不問。如何是景。曰。頸在項上。崇寧二",
    "X79n1559_007:0333b18": "年。會無盡居士張公於峽之善溪。張嘗自謂得龍安",
    "X79n1559_007:0333b19": "悅禪師末後句。叢林畏與語。因夜話及之。曰。可惜雲",
    "X79n1559_007:0333b20": "庵不知此事。師問所以。張曰。商英頃自金陵酒宮。移",
    "X79n1559_007:0333b21": "知豫章。過歸宗見之。欲為點破。方敘悅末後句未卒。",
    "X79n1559_007:0333b22": "此老大怒罵曰。此吐血禿下。脫空妄語。不得信。既見",
    "X79n1559_007:0333b23": "其盛怒。更不欲敘之。師笑曰。相公但識龍安口傳末",
    "X79n1559_007:0333b24": "後句。而真藥現前。不能辨也。張大驚。起執師手曰。老",
    "X79n1559_007:0333c01": "師真有此意耶。曰。疑則別參。乃取家藏雲庵頂相。展",
    "X79n1559_007:0333c02": "拜贊之。書以授師。其詞曰。雲庵綱宗。能用能照。天鼓",
    "X79n1559_007:0333c03": "希聲。不落凡調。冷面嚴眸。神光獨耀。孰傳其真。覿面",
    "X79n1559_007:0333c04": "為肖。前悅後洪。如融如肇。大慧禪師處眾日。嘗親依",
    "X79n1559_007:0333c05": "之。每歡其妙悟辨慧。建炎二年五月。示寂于同安。壽",
    "X79n1559_007:0333c06": "五十有八。臘四十。太尉郭公天民奏 賜椹服。號寶",
    "X79n1559_007:0333c07": "覺圓明(所著僧寶傳三十卷。僧史十二卷。智證十卷。志林十卷。楞嚴尊頂法論十卷。法華合論七",
    "X79n1559_007:0333c08": "卷。圓覺證義二卷。金剛法源論一卷。起信解義一卷。易註三卷。林間錄二卷。冷齋十卷。禁臠二卷。文字禪三十",
    "X79n1559_007:0333c09": "卷。甘露集三十卷)。",
    "X79n1559_007:0333c10": "衢州超化靜禪師[0333c10] 上堂。聲前認得。已涉廉纖。句下",
    "X79n1559_007:0333c11": "承當。猶為鈍漢。電光石火。尚在遲疑。點著不來。橫屍",
    "X79n1559_007:0333c12": "萬里。良久。曰。有甚用處。咄。",
    "X79n1559_007:0333c13": "南嶽石頭懷志菴主[0333c13] 婺之金華人。族吳氏。年十四。師",
    "X79n1559_007:0333c14": "智慧院寶偁。二十二試所習。落髮。肄講十二年。宿學",
    "X79n1559_007:0333c15": "敬慕。嘗欲會通諸宗。正一代時教。有禪者問曰。杜順",
    "X79n1559_007:0333c16": "乃賢首宗祖師。也談法身。則曰。懷州牛喫禾。益州馬",
    "X79n1559_007:0333c17": "腹脹。此偈合歸天台何義耶。志無對。即出游方。晚至",
    "X79n1559_007:0333c18": "洞山。謁真淨。問。古人一喝不作一喝用。意旨如何。淨",
    "X79n1559_007:0333c19": "叱之。志趨出。淨笑呼曰。浙子。齋後遊山好。志忽領悟。",
    "X79n1559_007:0333c20": "久之。辭去。淨曰。子所造雖逸格。惜緣不勝耳。因識其",
    "X79n1559_007:0333c21": "意。自爾諸方力命出世。師&#x5374;之。庵居二十年。不與世",
    "X79n1559_007:0333c22": "接。士夫踵門略不顧。有偈曰。萬機休罷付癡憨。蹤跡",
    "X79n1559_007:0333c23": "時容野鹿參。不脫麻衣拳作枕。幾生夢在綠蘿庵。或",
    "X79n1559_007:0333c24": "問。住山多年。有何旨趣。曰。山中住。獨掩柴門無別趣。",
    "X79n1559_007:0334a01": "三塊柴頭品字煨。不用援毫文彩露。崇寧改元冬。曳",
    "X79n1559_007:0334a02": "杖造龍安。人莫之留。明年六月晦。問侍僧日早暮。云。",
    "X79n1559_007:0334a03": "已夕矣。遂笑曰。夢境相逢。我睡已覺。汝但莫負叢林。",
    "X79n1559_007:0334a04": "即是報佛恩德。言訖。示寂於最樂堂。茶毗。收骨塔于",
    "X79n1559_007:0334a05": "乳峰之下。壽六十四。夏四十三。",
    "X79n1559_007:0334a06": "婺州雙溪印首座[0334a06] 自見真淨。徹證宗猷。歸遯雙溪。一",
    "X79n1559_007:0334a07": "日。偶書曰。折&#x811A;鐺兒謾自煨。飯餘長是坐堆堆。一從",
    "X79n1559_007:0334a08": "近日生涯拙。百鳥銜華去不來。又以觸衣碎甚。作偈",
    "X79n1559_007:0334a09": "曰。不挂寸絲方免寒。何須特地裊長竿。而今落落零",
    "X79n1559_007:0334a10": "零也。七佛之名甚處安。",
    "X79n1559_007:0334a11": "雲居元祐禪師法嗣",
    "X79n1559_007:0334a12": "亳州白藻清儼禪師[0334a12] 信之玉山人。 僧問。楊廣失&#x69D6;。",
    "X79n1559_007:0334a13": "&#x99DE;到處無人見。未審是甚麼人得見。師以拂子約曰。",
    "X79n1559_007:0334a14": "退後。退後。妨他別人所問。云。畢竟落在甚麼處。曰。可",
    "X79n1559_007:0334a15": "煞不識好惡。便打。",
    "X79n1559_007:0334a16": "臨江軍慧力崇教禪師[0334a16] 僧問。佛力法力即不問。如",
    "X79n1559_007:0334a17": "何是慧力。曰。推倒人我山。扶起菩提樹。云。菩提本無",
    "X79n1559_007:0334a18": "樹。和尚向甚麼處下手。曰。田厙奴。",
    "X79n1559_007:0334a19": "信州永豐慧月庵主[0334a19] 縣之丘氏子。丱歲出家。於明心",
    "X79n1559_007:0334a20": "寺得度。自機契雲居。熟游湘漢。暨歸永豐。或處巖谷。",
    "X79n1559_007:0334a21": "或居市&#x913D;。令鄉民稱丘師伯。凡有所問。以莫曉答之。",
    "X79n1559_007:0334a22": "一日。語邑人曰。吾明日行&#x811A;去。汝等可來相送。於是",
    "X79n1559_007:0334a23": "賮路者畢集。月笑不已。眾問其故。即書偈曰。丘師伯",
    "X79n1559_007:0334a24": "莫曉。寂寂明皎皎。日午打三更。誰人打得了。投筆而",
    "X79n1559_007:0334b01": "逝。",
    "X79n1559_007:0334b02": "石霜琳禪師法嗣",
    "X79n1559_007:0334b03": "夔府臥龍思順禪師[0334b03] 綿州人也。 上堂。僧問。我手何",
    "X79n1559_007:0334b04": "似佛手。曰。潘閬倒騎驢。云。我&#x811A;何似驢&#x811A;。曰。白雲深",
    "X79n1559_007:0334b05": "處居。云。人人有箇生緣。如何是和尚生緣。曰。九九八",
    "X79n1559_007:0334b06": "十一。僧禮拜。師乃曰。我手何似佛手。覿面相呈已了。",
    "X79n1559_007:0334b07": "頂門眼若未開。切忌隨他亂走。我&#x811A;何似驢&#x811A;。擬議",
    "X79n1559_007:0334b08": "思量已錯。要見宗師端的。薦取頭上一著。人人有箇",
    "X79n1559_007:0334b09": "生緣。分明只在目前。迦葉嶺頭雲起。澗下綠水潺潺。",
    "X79n1559_007:0334b10": "仰山行偉禪師法嗣",
    "X79n1559_007:0334b11": "襄陽府谷隱靜顯禪師[0334b11] 僧問。覿面相呈事若何。曰。",
    "X79n1559_007:0334b12": "清風來不盡。云。通上徹下。絲毫不納也。曰。明月照無",
    "X79n1559_007:0334b13": "私。 問。文彩既彰。願聞舉唱。曰。巡海夜叉頭戴角。云。",
    "X79n1559_007:0334b14": "祇園五葉華開處。不屬東君別是春。曰。重疊關山路。",
    "X79n1559_007:0334b15": "問。一鏃破三關即不問。道人相見時如何。曰。賊身已",
    "X79n1559_007:0334b16": "露。",
    "X79n1559_007:0334b17": "泐潭洪英禪師法嗣",
    "X79n1559_007:0334b18": "南嶽法輪齊添禪師[0334b18] 上堂。良久。曰。性靜情逸。遂喝",
    "X79n1559_007:0334b19": "曰。心動神疲。顧左右曰。守真志滿。拈拄杖曰。逐物意",
    "X79n1559_007:0334b20": "移。召眾曰。見怪不怪。其怪自壞。 僧問。學人上來。乞",
    "X79n1559_007:0334b21": "師指示。曰。汝適來聞&#x76B7;聲麼。云。聞。曰。還我話頭來。僧",
    "X79n1559_007:0334b22": "禮拜。師曰。令人疑著。",
    "X79n1559_007:0334b23": "泉州慧明雲禪師[0334b23] 僧問。般若海中如何為人。曰。雲",
    "X79n1559_007:0334b24": "開銀漢&#x9008;。云。畢竟如何。曰。棒頭見血。 問。毗婆尸佛",
    "X79n1559_007:0334c01": "早留心。直至如今不得妙。意旨如何。曰。醜拙不堪當。",
    "X79n1559_007:0334c02": "潭州大溈齊恂禪師[0334c02] 僧問。玉兔不懷胎。特牛為甚",
    "X79n1559_007:0334c03": "麼生兒。曰。著槽廠去。",
    "X79n1559_007:0334c04": "黃龍元肅禪師法嗣",
    "X79n1559_007:0334c05": "袁州仰山清簡禪師[0334c05] 僧問。集雲峰下分明事。請師",
    "X79n1559_007:0334c06": "分付四藤條。曰。趙州八十方行&#x811A;。云。得恁麼不知時",
    "X79n1559_007:0334c07": "節。曰。行到南泉即便休。",
    "X79n1559_007:0334c08": "隆興府九仙齊輔禪師[0334c08] 蜀之閬苑人。丞相陳公堯叟",
    "X79n1559_007:0334c09": "之孫也。幼聰敏。趣向異倫輩。年二十四得度。學於成",
    "X79n1559_007:0334c10": "都講聚。會真覺勝禪師與之議論。指令南游。元豐間",
    "X79n1559_007:0334c11": "出峽。&#x5FA7;跡祖闈。後造黃龍之室。龍見。乃問。古人見桃",
    "X79n1559_007:0334c12": "華悟道。子作麼生。云。只可背摩霄漢。不可入他蘆葦。",
    "X79n1559_007:0334c13": "曰。為甚麼玄沙道敢保老兄未徹。云。&#x5374;請和尚一處",
    "X79n1559_007:0334c14": "道看。曰。也須親切始得。然只如從上諸聖。以心傳心。",
    "X79n1559_007:0334c15": "更無別法。汝還知麼。師於言下徹證。崇寧丙戌。開法",
    "X79n1559_007:0334c16": "九仙。 上堂。以拄杖畫一畫。曰。會麼。真俗雙泯。二諦",
    "X79n1559_007:0334c17": "猶存。空有兩亡。一塵不立。尋言逐語。有甚了期。何也。",
    "X79n1559_007:0334c18": "性相無以攝其門。色心不能到其境。遂卓拄杖。喝一",
    "X79n1559_007:0334c19": "喝。下座。 上堂。百丈開田說大義。仰山夢裏起白椎。",
    "X79n1559_007:0334c20": "靈照笊籬只五文。千載之下並光輝。蓬蓬茸茸。師子",
    "X79n1559_007:0334c21": "出窟。雍雍籠籠。猛虎截峰。更若不會。擾擾匆匆。 僧",
    "X79n1559_007:0334c22": "問。昨夜三更木馬嘶。碧眼胡僧特地疑。今朝善法堂",
    "X79n1559_007:0334c23": "前見。元是金毛師子兒。文彩已彰。願聞法要。曰。青山",
    "X79n1559_007:0334c24": "作畫屏。流水清行止。云。承師磊落驚人句。意氣風光",
    "X79n1559_007:0335a01": "滿座生。曰。一鶚落長空。白雲千萬里。 問。踏翻海水",
    "X79n1559_007:0335a02": "未為奇特。如何是奇特事。曰。久向紅霞居不出。若非",
    "X79n1559_007:0335a03": "清世見應難。宣和庚子九月十日示化。",
    "X79n1559_007:0335a04": "嘉州月珠祖鑑禪師[0335a04] 因僧請筆其語要。師曰。達磨西",
    "X79n1559_007:0335a05": "來。單傳心印。曹溪六祖。不識一字。今日諸方出世。語",
    "X79n1559_007:0335a06": "句如山。重增繩索。乃拍禪床曰。於斯薦得。猶是鈍根。",
    "X79n1559_007:0335a07": "若也未然。白雲深處從君臥。切忌寒猿中夜啼。",
    "X79n1559_007:0335a08": "華光恭禪師法嗣",
    "X79n1559_007:0335a09": "郴州萬壽第一代念禪師[0335a09] 歲旦上堂曰。往復無際。",
    "X79n1559_007:0335a10": "動靜一源。含有德以還空。越無私而&#x9008;出。昔日日。今",
    "X79n1559_007:0335a11": "日日。照無兩明。昔日風。今日風。鼓無兩動。昔日雨。今",
    "X79n1559_007:0335a12": "日雨。澤無兩潤。於其中間。&#x8994;去來相而不可得。何故。",
    "X79n1559_007:0335a13": "自他心起。起處無蹤。自我心忘。忘無滅跡。大眾若向",
    "X79n1559_007:0335a14": "這裏會去。與天地而同根。共萬物為一體。若也未明。",
    "X79n1559_007:0335a15": "山僧為你重重頌出。元正一。古佛家風從此出。不勞",
    "X79n1559_007:0335a16": "向上用工夫。歷劫何曾異今日。元正二。寂寥冷淡無",
    "X79n1559_007:0335a17": "滋味。趙州相喚喚茶來。剔起眉毛須瞥地。元正三。上",
    "X79n1559_007:0335a18": "來稽首各和南。若問香山山上事。靈源一派碧如藍。",
    "X79n1559_007:0335a19": "遂喝一喝。下座。 上堂。香山一路。本無遮護。虎嘯龍",
    "X79n1559_007:0335a20": "吟。蟬噪高樹。皇相山頭風起高。須彌頂上華重吐。咦。",
    "X79n1559_007:0335a21": "僧問。龍華聖會。肇啟茲辰。未審彌勒世尊現居何處。",
    "X79n1559_007:0335a22": "曰。&#x732A;肉案頭。云。既是彌勒世尊。為甚麼&#x5374;在&#x732A;肉案",
    "X79n1559_007:0335a23": "頭。曰。不是弄潮人。莫入洪波裏。云。畢竟事又且如何。",
    "X79n1559_007:0335a24": "曰。番人不繫腰。 問。曙色未分人盡望。月圓當午意",
    "X79n1559_007:0335b01": "如何。曰。龍&#x8675;混雜。凡聖同居。云。未審還有祖師意也",
    "X79n1559_007:0335b02": "無。曰。碧潭秋夜冷。明月印滄洲。云。學人未曉其言。請",
    "X79n1559_007:0335b03": "師端的。曰。蔡倫池內。石馬猶存。以拂子擊禪床曰。會",
    "X79n1559_007:0335b04": "麼。云。不會。曰。毗婆尸佛早留心。直至如今不得妙。",
    "X79n1559_007:0335b05": "圓通圓璣禪師法嗣",
    "X79n1559_007:0335b06": "台州真如戒香禪師[0335b06] 興化林氏子。 上堂曰。孟冬改",
    "X79n1559_007:0335b07": "旦時天寒。葉落歸根露遠山。不是見聞生滅法。當頭",
    "X79n1559_007:0335b08": "莫作見聞看。",
    "X79n1559_007:0335b09": "臨安府法慧無竭淨曇禪師[0335b09] 嘉興崇德人。久住名藍。",
    "X79n1559_007:0335b10": "晚居法慧。 上堂曰。本自深山臥白雲。偶然來此寄",
    "X79n1559_007:0335b11": "閑身。莫來問我禪兼道。我是喫飯屙屎人。 上堂。拈",
    "X79n1559_007:0335b12": "拄杖曰。經無量劫。枉受沈倫。育王今日淨地掃塵。三",
    "X79n1559_007:0335b13": "十年後莫錯怪人。卓拄杖。下座。紹興丙寅夏(或云乙丑)。&#x5FA7;",
    "X79n1559_007:0335b14": "辭朝貴。歸付院事。四眾擁&#x770E;。揮扇久之。書偈曰。這漢",
    "X79n1559_007:0335b15": "從來沒縫罅。五十六年成話&#x8987;。今朝死去見閻王。&#x5292;",
    "X79n1559_007:0335b16": "樹刀山得人怕。遂打一圓相。曰。嗄。一任諸方鑽龜打",
    "X79n1559_007:0335b17": "瓦。&#x53CE;足而化。太師秦公檜施千緡以助襄事。火後設",
    "X79n1559_007:0335b18": "利如霰。門人持骨歸四明之阿育王山。建堂奉藏焉。",
    "X79n1559_007:0335b19": "三祖法宗禪師法嗣",
    "X79n1559_007:0335b20": "寧國府光孝惟爽禪師[0335b20] 上堂曰。今朝六月旦。一年",
    "X79n1559_007:0335b21": "已過半。奉報參玄人。識取孃生面。孃生面。薦不薦。鷺",
    "X79n1559_007:0335b22": "鷥飛入碧波中。抖擻一團銀繡線。",
    "X79n1559_007:0335b23": "祐聖法[宋-木+居]禪師法嗣",
    "X79n1559_007:0335b24": "潭州道林了一禪師[0335b24] 四明人。族臧氏。自發明後。鷹舉",
    "X79n1559_007:0335c01": "四方。至祐聖。投誠入室。聖舉拂子問曰。雲歸山。水歸",
    "X79n1559_007:0335c02": "海。且道祐聖拂子歸甚麼處。云。銀蟾纔散彩。萬類盡",
    "X79n1559_007:0335c03": "瞻光。曰。且喜沒交涉。云。便唱還鄉曲。高歌樂太平也。",
    "X79n1559_007:0335c04": "曰。何不道。春來華競吐。秋去葉凋零。云。謝指示。曰。老",
    "X79n1559_007:0335c05": "僧未曾開口。云。伯牙與子期。不是閑相識。便禮拜。自",
    "X79n1559_007:0335c06": "爾師資契合。大觀初。出住南嶽大明。遷智度及道林。",
    "X79n1559_007:0335c07": "政和四年二月十五日。說偈而終。",
    "X79n1559_007:0335c09": "嘉泰普燈錄卷第七",
    "X79n1559_007:0335c11": "音釋",
    "X79n1559_007:0335c12": "[0335c12]  夔音逵 毫音泊 [宋-木+居]音居 郴丑林切",
    "X79n1559_007:0335c13": " 贛音紺 饋音匱 瀏音留 胾側史切",
    "X79n1559_007:0335c14": " 顥音&#x6667; 戌傷遇切 [辟/一/尢]扶歷切 鞏音拱"
}