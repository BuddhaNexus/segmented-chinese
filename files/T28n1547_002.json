{
    "T28n1547_002:0422c02": "鞞婆沙論卷第二",
    "T28n1547_002:0422c04": "阿羅漢尸陀槃尼撰",
    "T28n1547_002:0422c05": "符秦罽賓三藏僧伽跋澄譯",
    "T28n1547_002:0422c06": "三不善根處第二",
    "T28n1547_002:0422c07": "[0422c07] 三不善根者。貪不善根恚不善根癡不善根。",
    "T28n1547_002:0422c08": "三不善根有何性。答曰。貪不善根者。欲界愛",
    "T28n1547_002:0422c09": "五種六識身。恚不善根者。恚有五種六識身。",
    "T28n1547_002:0422c10": "癡不善根者。欲界無明盡有四種。見習見盡",
    "T28n1547_002:0422c11": "見道思惟所斷。見苦斷癡種少所入。問曰。何",
    "T28n1547_002:0422c12": "以故。答曰。謂此有十種。五見相應疑愛恚慢",
    "T28n1547_002:0422c13": "相應。不共有十。於中八種立不善根。二種不",
    "T28n1547_002:0422c14": "立。欲界身見邊見相應也。問曰。因者說是根。",
    "T28n1547_002:0422c15": "彼欲界身見邊見相應無明一切不善法因。彼",
    "T28n1547_002:0422c16": "何以故不立不善根。答曰。謂性不善。亦一切",
    "T28n1547_002:0422c17": "不善法因。彼立不善根。此欲界身見邊見相",
    "T28n1547_002:0422c18": "應無明。雖一切不善法因。非性不善。問若",
    "T28n1547_002:0422c19": "爾者為云何。答曰。無記是。是故說欲界無明",
    "T28n1547_002:0422c20": "盡四種見盡見道思惟所斷。一種少所入見",
    "T28n1547_002:0422c21": "苦斷也。六識身相應。此十五種三不善根性。",
    "T28n1547_002:0422c22": "此是三不善根性已種相身所有自然。說性",
    "T28n1547_002:0422c23": "已當說行。何以故說不善根不善根義云何。",
    "T28n1547_002:0422c24": "尊者婆須蜜說曰。生義養義增義不善根義。",
    "T28n1547_002:0422c25": "重說曰。長義受義滿義不善根義。重說曰。因",
    "T28n1547_002:0422c26": "不善義是不善根義。重說曰。轉不善義是不",
    "T28n1547_002:0422c27": "善根義。重說曰。順不善義是不善根義。重說",
    "T28n1547_002:0422c28": "曰。受不善義是不善根義。尊者曇摩多羅說",
    "T28n1547_002:0422c29": "曰。諸尊處所中種不善法轉順受。是故說不",
    "T28n1547_002:0423a01": "善根義。問曰。若因不善義是不善根義者。前",
    "T28n1547_002:0423a02": "生不善五陰後生不善五陰。亦是因前生十",
    "T28n1547_002:0423a03": "惡行。後生十惡行。亦是因前生四十四不善",
    "T28n1547_002:0423a04": "使。後生四十四不善使。亦是因意故時無",
    "T28n1547_002:0423a05": "量不善。何以故說三不善根。答曰。佛世尊法",
    "T28n1547_002:0423a06": "真諦。餘真不能過上者。彼盡知法相。定知定",
    "T28n1547_002:0423a07": "行。有不善根相者立不善根。無不善根相不",
    "T28n1547_002:0423a08": "立不善根。尊者瞿沙說曰。世尊覺此隨彼力",
    "T28n1547_002:0423a09": "隨重重彼隨彼近。此三不善根一切不善法",
    "T28n1547_002:0423a10": "因。非餘不善法。或曰。謂一切不善法首在前",
    "T28n1547_002:0423a11": "主將法故。此力故一切不善法轉。或曰。謂一",
    "T28n1547_002:0423a12": "切不善法因根。導本所作緣等有習等起。於",
    "T28n1547_002:0423a13": "中因種子法故。根堅法故。或曰。謂一切不善",
    "T28n1547_002:0423a14": "法來持等持生養增。是故說不善根。或曰。謂",
    "T28n1547_002:0423a15": "功德怨家。問曰。此中何功德。答曰。三善根是。",
    "T28n1547_002:0423a16": "問曰。此何近不親怨家。答曰。三不善根是。或",
    "T28n1547_002:0423a17": "曰。如守門人不令入門。住守門法故。或曰。謂",
    "T28n1547_002:0423a18": "三善根相違。於中貪不貪相違。恚不恚相違。",
    "T28n1547_002:0423a19": "癡不癡相違。或曰。謂說行本如所說(出中阿含)。迦",
    "T28n1547_002:0423a20": "藍此三行本習。迦藍貪行本習。迦藍恚癡行",
    "T28n1547_002:0423a21": "本習。或曰。謂各各相生各各相轉。如所說從",
    "T28n1547_002:0423a22": "愛生愛。從愛生恚。從恚生恚。從恚生愛。於中",
    "T28n1547_002:0423a23": "無明。或曰。說相違相違不相違相違故。眾生",
    "T28n1547_002:0423a24": "多起&#x9B2A;諍縛。謂天阿須倫往共&#x9B2A;。婆羅他(兄也)",
    "T28n1547_002:0423a25": "摩訶婆羅他(弟也)羅摩(兄也)羅叉那(弟也)為私陀故(妻也)罽",
    "T28n1547_002:0423a26": "那(兄也)阿詶那(弟也)。為彼一女故。殺十八&#x59DF;人。何以",
    "T28n1547_002:0423a27": "故。答曰。不相違相違故。不相違者愛。相違者",
    "T28n1547_002:0423a28": "恚。問曰。何以故不說癡。答曰。於中已說。若",
    "T28n1547_002:0423a29": "彼智者天境界故不作此惡。何況人間惡欲",
    "T28n1547_002:0423b01": "故。人為國故為宮故爾所惡。何況園田作爾",
    "T28n1547_002:0423b02": "所惡。何況長者為糞掃故作。於春時多起&#x9B2A;",
    "T28n1547_002:0423b03": "諍縛。是故說謂不相違相違。以此故爾。或曰。",
    "T28n1547_002:0423b04": "謂三痛所使。如所說樂痛中貪使所使。苦痛",
    "T28n1547_002:0423b05": "中恚使所使。不苦不樂痛中癡使所使。問曰。",
    "T28n1547_002:0423b06": "如此中一切所使。答曰。多故樂痛中多貪所",
    "T28n1547_002:0423b07": "使。苦痛中多恚所使。不苦不樂痛中多癡所",
    "T28n1547_002:0423b08": "使。貪因樂痛中起已。即彼樂痛中受根已。增",
    "T28n1547_002:0423b09": "不善五陰。增不善五陰已。多起惡行。多起惡",
    "T28n1547_002:0423b10": "行已。生死中多受苦。恚因苦痛起。彼於苦痛",
    "T28n1547_002:0423b11": "中受根已增不善五陰。增不善五陰已。多起",
    "T28n1547_002:0423b12": "惡行。多起惡行已。於生死中多受苦。癡因不",
    "T28n1547_002:0423b13": "苦不樂痛起。彼於不苦不樂受根已。增不善",
    "T28n1547_002:0423b14": "五陰。增不善五陰已。多起惡行。多起惡行已。",
    "T28n1547_002:0423b15": "於生死中多受苦。是故說謂此三痛所使。以",
    "T28n1547_002:0423b16": "此故爾。或曰。謂五種六識身使性。能起身行",
    "T28n1547_002:0423b17": "口行。斷善根時多方便。五種者。見苦斷至思",
    "T28n1547_002:0423b18": "惟斷。六識身者。眼識相應乃至意識相應。使",
    "T28n1547_002:0423b19": "性者。貪者欲使。恚者不可使。癡者無明使。能",
    "T28n1547_002:0423b20": "起身行口行者。為貪故作身行口行。為恚癡",
    "T28n1547_002:0423b21": "故作身行口行。斷善根時多方便者。如施設",
    "T28n1547_002:0423b22": "中所說。若斷善根彼云何斷以何行。答曰。有",
    "T28n1547_002:0423b23": "一人性欲重恚重癡重。彼欲重恚重癡重故。",
    "T28n1547_002:0423b24": "難語難教難解難脫。是故說謂五種六識身",
    "T28n1547_002:0423b25": "使性能起身行口行斷善根時多方便。彼立",
    "T28n1547_002:0423b26": "作不善根。問曰。如邪見能斷善根。彼何以",
    "T28n1547_002:0423b27": "故不立不善根中。答曰。方便堪任增上力。一",
    "T28n1547_002:0423b28": "切善惡多用方便力。非堪任作。有說者如菩",
    "T28n1547_002:0423b29": "薩。見世間生老病死苦盲無將導。始發無上",
    "T28n1547_002:0423c01": "正真道意。於中初意最勝。不退轉不移動。於",
    "T28n1547_002:0423c02": "此上三阿僧祇作行。不後得盡智無生智。當",
    "T28n1547_002:0423c03": "來修三界善根。或曰。彼邪見若斷善根。彼一",
    "T28n1547_002:0423c04": "切是不善根力。若彼不善根。令善根薄穿",
    "T28n1547_002:0423c05": "減少力。然後彼邪見斷善根。或曰。謂彼斷",
    "T28n1547_002:0423c06": "善根時轉不轉。貪者轉恚者不轉癡者轉不",
    "T28n1547_002:0423c07": "轉。彼邪見能不轉非轉。以是故爾。或曰。此前",
    "T28n1547_002:0423c08": "已說謂五種。彼邪見非五種是四種。非六識",
    "T28n1547_002:0423c09": "身是意識。雖有使性不能起身行口行。何以",
    "T28n1547_002:0423c10": "故。答曰。無有見斷結能起身行口行。斷善根",
    "T28n1547_002:0423c11": "時不多方便。彼邪見最後時用。謂彼邪見離",
    "T28n1547_002:0423c12": "此聚。以是故不立不善根中。謂此五陰離不",
    "T28n1547_002:0423c13": "善根中。彼亦離此聚色陰。非五種非六識身",
    "T28n1547_002:0423c14": "非使性。不能起身行口行。斷善根時不多方",
    "T28n1547_002:0423c15": "便。痛陰想陰識陰。彼相應行陰。謂彼離結。",
    "T28n1547_002:0423c16": "是五種六識身非使性。不能起身行口行。斷",
    "T28n1547_002:0423c17": "善根時不多方便。不相應行陰五種。非六識",
    "T28n1547_002:0423c18": "身非使性。不能起身行口行。斷善根時不多",
    "T28n1547_002:0423c19": "方便。結中五見及疑。非五種非六識身。雖有",
    "T28n1547_002:0423c20": "使性不能起身行口行。斷善根時不多方便。",
    "T28n1547_002:0423c21": "慢五種非六識身。雖使性不能起身行口行。",
    "T28n1547_002:0423c22": "斷善根時不多方便。餘說十纏。瞋纏不語纏",
    "T28n1547_002:0423c23": "睡纏眠纏調纏悔纏無慚纏無愧纏慳纏嫉纏。",
    "T28n1547_002:0423c24": "於中瞋不語非五種。非六識身非使性。不能",
    "T28n1547_002:0423c25": "起身行口行。斷善根時不多方便。眠五種非",
    "T28n1547_002:0423c26": "六識身非使性。不能起身行口行。斷善根時",
    "T28n1547_002:0423c27": "不多方便。睡調此二五種六識身非使性。不",
    "T28n1547_002:0423c28": "能起身行口行。斷善根時不多方便。無慚無",
    "T28n1547_002:0423c29": "愧。此二五種六識身非使性。能起身行口行。",
    "T28n1547_002:0424a01": "斷善根時多方便。慳嫉。此二非五種非六識",
    "T28n1547_002:0424a02": "身非使性。不能起身行口行。斷善根時不多",
    "T28n1547_002:0424a03": "方便。憤依誑諂高害。此一切說是結。垢依結",
    "T28n1547_002:0424a04": "非根本結。謂五種六識身使性。能起身行口",
    "T28n1547_002:0424a05": "行。斷善根時多方便。彼立不善根。若離此聚",
    "T28n1547_002:0424a06": "中彼不立不善根。或曰。謂此三不善根能起",
    "T28n1547_002:0424a07": "十惡行。起十惡行已生十惡道。問曰。云何此",
    "T28n1547_002:0424a08": "三不善根能起十惡行。起十惡行已生十惡",
    "T28n1547_002:0424a09": "道。答曰。佛說契經殺有三種。貪故恚故癡故。",
    "T28n1547_002:0424a10": "至邪見三種。貪故恚故癡故。阿毘曇亦說。謂",
    "T28n1547_002:0424a11": "此三不善根一切不善法因根。導本作緣有",
    "T28n1547_002:0424a12": "習起。如是三不善根能起十惡行。問曰。云何",
    "T28n1547_002:0424a13": "起十惡行已生十惡道。答曰。佛說契經習殺",
    "T28n1547_002:0424a14": "生修多修。生地獄畜生餓鬼中。若來生人中",
    "T28n1547_002:0424a15": "短壽。阿毘曇亦說。習增上殺修多修。生大阿",
    "T28n1547_002:0424a16": "鼻泥犁中。於中減於中軟。生熱地獄大熱地",
    "T28n1547_002:0424a17": "獄叫喚大叫喚想黑繩等活地獄。生畜生餓",
    "T28n1547_002:0424a18": "鬼中。如是起十惡行已生十惡道中。是故說",
    "T28n1547_002:0424a19": "三不善根。或曰。謂彼亦說增亦說薄。如所說",
    "T28n1547_002:0424a20": "云何增欲增恚增癡。答曰。因軟欲故便有中。",
    "T28n1547_002:0424a21": "因中便有增。因軟恚故便有中。因中便有增。",
    "T28n1547_002:0424a22": "因軟癡故便有中。因中便有增。如是增欲增",
    "T28n1547_002:0424a23": "恚增癡。問曰。云何欲軟恚軟癡軟。答曰。增上",
    "T28n1547_002:0424a24": "欲薄便有中。中薄便有軟。增上恚薄便有中。",
    "T28n1547_002:0424a25": "中薄便有軟。增上癡薄便有中。中薄便有軟。",
    "T28n1547_002:0424a26": "如是欲薄恚薄癡薄。是故說。謂彼亦說增亦",
    "T28n1547_002:0424a27": "說薄。以故爾。或曰。謂彼退時多因多緣。如所",
    "T28n1547_002:0424a28": "說若比丘比丘尼。自觀增欲恚癡。比丘比丘",
    "T28n1547_002:0424a29": "尼當知我於善法中退。世尊說此是退。是故",
    "T28n1547_002:0424b01": "說。謂彼退時多因多緣。以故爾。或曰。謂說結",
    "T28n1547_002:0424b02": "障礙。如所說云何結障礙。答曰。若眾生性",
    "T28n1547_002:0424b03": "欲重恚重癡重。彼性欲恚癡重故。難教難語",
    "T28n1547_002:0424b04": "難解難脫。是故說結障礙以故爾。或曰。此",
    "T28n1547_002:0424b05": "現門略度。若有爾所不善根。或欲分恚分癡",
    "T28n1547_002:0424b06": "分。如彼契經說。婆羅門若有二十一結染著",
    "T28n1547_002:0424b07": "意。彼必生惡道趣泥犁中。說者尊者曇摩多",
    "T28n1547_002:0424b08": "羅說。此契經中一切結立三分。爾所欲恚癡",
    "T28n1547_002:0424b09": "分。若說欲當知已說欲分。若說恚癡當知已",
    "T28n1547_002:0424b10": "說恚癡分。如欲恚癡分。如是親分不親分親",
    "T28n1547_002:0424b11": "不親分。益分不益分益不益分。樂分不樂分",
    "T28n1547_002:0424b12": "樂不樂分。盡當知。是故說現門略度。或曰。",
    "T28n1547_002:0424b13": "謂說內垢。如所說欲是內垢。恚癡是內垢。如",
    "T28n1547_002:0424b14": "內垢者。如是內不親怨敵盡當知。或曰。謂說",
    "T28n1547_002:0424b15": "塵。如所說欲是塵恚癡是塵。如塵如是。垢穢",
    "T28n1547_002:0424b16": "障大刺毒刀盡當知。以是故立三不善根。問",
    "T28n1547_002:0424b17": "曰。此結云何行。答曰。若意中行欲此中無",
    "T28n1547_002:0424b18": "恚。若恚無欲。此二要有癡。問曰。何以故。若",
    "T28n1547_002:0424b19": "意中行欲此中無恚。若恚無欲。答曰。性相違",
    "T28n1547_002:0424b20": "故。貪性喜恚性憂。貪身長養受。恚身不長養",
    "T28n1547_002:0424b21": "受。貪身軟安隱緣中不礙。軟安隱者。若貪現",
    "T28n1547_002:0424b22": "在前一切身軟。緣中不礙者。若意中染著",
    "T28n1547_002:0424b23": "受。長夜親不厭。恚身不軟不安隱緣中礙。",
    "T28n1547_002:0424b24": "不軟不安隱者。若恚現在前一切身不軟。緣",
    "T28n1547_002:0424b25": "中礙者。若意中恚現在前。眼不喜有所視。",
    "T28n1547_002:0424b26": "是謂性相違故。若意中行欲。此中無恚。若恚",
    "T28n1547_002:0424b27": "無欲。此二要有癡。此三不善根說五種六識",
    "T28n1547_002:0424b28": "身。問曰。何以故。三不善根說五種六識身。答",
    "T28n1547_002:0424b29": "曰。若此有見斷非思惟者。彼思惟斷不善心",
    "T28n1547_002:0424c01": "應非根。若思惟非見斷者。彼見斷不善心應",
    "T28n1547_002:0424c02": "非根。若有五識身非意識者。謂彼意識不善",
    "T28n1547_002:0424c03": "心應非根。若有意識非五識者。謂彼五識不",
    "T28n1547_002:0424c04": "善心應非根。一切不善心中此三不善根。是",
    "T28n1547_002:0424c05": "根或二或一。貪相應不善意有二根。貪及彼",
    "T28n1547_002:0424c06": "相應無明。恚相應不善意有二根。恚及彼相",
    "T28n1547_002:0424c07": "應無明。離此已諸不善意。彼盡是一根無明。",
    "T28n1547_002:0424c08": "是此說多有根。身見法根。世尊法根。欲法根。",
    "T28n1547_002:0424c09": "不放逸法根。性根說一切法。問曰。何以故說",
    "T28n1547_002:0424c10": "身見法根。答曰。計我故。計我已生六十二見。",
    "T28n1547_002:0424c11": "以故爾。問曰。何以故說世尊法根。答曰。說故",
    "T28n1547_002:0424c12": "誰說染著清淨縛解輪轉出要佛也。以故爾。",
    "T28n1547_002:0424c13": "問曰。何以故說欲法根。答曰。欲得善法。欲得",
    "T28n1547_002:0424c14": "者彼得善法。不欲得者彼不得善法。以故爾。",
    "T28n1547_002:0424c15": "問曰。何以故說不放逸法根。答曰。堅持善法",
    "T28n1547_002:0424c16": "故。不放逸者。彼能堅持善法。放逸者。彼堅持",
    "T28n1547_002:0424c17": "善法已便失。況能更堅持。問曰。何以故說性",
    "T28n1547_002:0424c18": "根一切法。答曰。不捨自己種故。問曰。如汝說",
    "T28n1547_002:0424c19": "無為中亦應有根。彼亦不捨己種。答曰。若無",
    "T28n1547_002:0424c20": "為中有根者無在。彼亦不捨己種。以故無在",
    "T28n1547_002:0424c21": "更有欲。治此咎故說。性根者與因故。問曰。云",
    "T28n1547_002:0424c22": "何與因。答曰。前生後生因。問曰。如汝說苦法",
    "T28n1547_002:0424c23": "忍應無根。何以故。彼他不與自然因。答曰。彼",
    "T28n1547_002:0424c24": "苦法忍雖他不與自然因。而彼與他彼涅槃。",
    "T28n1547_002:0424c25": "他不與因。亦不與他因。彼云何性根與因故",
    "T28n1547_002:0424c26": "此不論。如是說性根者。不捨己種故。以是故",
    "T28n1547_002:0424c27": "說性根一切諸法。廣說三不善處盡。",
    "T28n1547_002:0424c28": "鞞婆沙三有漏處第三",
    "T28n1547_002:0424c29": "[0424c29] 三有漏者。欲有漏恚有漏癡有漏。問曰。漏",
    "T28n1547_002:0425a01": "有何性。答曰。欲有漏性四十一種。愛五恚五",
    "T28n1547_002:0425a02": "慢五疑四見十二十纏。此四十一種欲有漏",
    "T28n1547_002:0425a03": "性。問曰。身惡行口惡行煩惱性耶。非煩惱性",
    "T28n1547_002:0425a04": "耶。若煩惱性者。此欲有漏中何故不說。若非",
    "T28n1547_002:0425a05": "煩惱性者。施設所說云何通。彼中說身惡行",
    "T28n1547_002:0425a06": "口惡行。非結非縛非使。是煩惱非纏當棄",
    "T28n1547_002:0425a07": "捨滅。因生苦故。作此論已說曰如煩惱性。問",
    "T28n1547_002:0425a08": "曰。若爾者。此欲有漏中何故不說。答曰。應說",
    "T28n1547_002:0425a09": "此身惡行口惡行立欲有漏中。應作四十三",
    "T28n1547_002:0425a10": "種欲有漏性。若不說者是略言。更有說者如",
    "T28n1547_002:0425a11": "非煩惱性。問曰。以是故欲有漏中不說。彼施",
    "T28n1547_002:0425a12": "設云何通。答曰。此施設所說應爾。身惡行口",
    "T28n1547_002:0425a13": "惡行非結非縛非使非煩惱非纏。當棄捨滅。",
    "T28n1547_002:0425a14": "因生苦故應爾。問曰。若不爾者何意。答曰。彼",
    "T28n1547_002:0425a15": "雖非煩惱性。為煩惱所煩惱。是故說煩惱。問",
    "T28n1547_002:0425a16": "曰。彼非結性為結所繫。何故不說結。非縛性",
    "T28n1547_002:0425a17": "為縛所縛。何故不說縛。非使性為使所使。何",
    "T28n1547_002:0425a18": "故不說使。非纏性為纏所纏。何故不說纏。答",
    "T28n1547_002:0425a19": "曰。應說若未說者是略言。或曰。現二門二略",
    "T28n1547_002:0425a20": "二度二炬二明二光二數。如彼非煩惱性為",
    "T28n1547_002:0425a21": "煩惱所煩惱。是故說煩惱。如是彼非結性為",
    "T28n1547_002:0425a22": "結所繫。亦應說結。非縛性為縛所縛。亦應說",
    "T28n1547_002:0425a23": "縛。非使性為使所使。亦應說使。非纏性為纏",
    "T28n1547_002:0425a24": "所纏。亦應說纏。若彼非結性為結所繫而不",
    "T28n1547_002:0425a25": "說結。非纏性為縛所縛而不說縛。非使性為",
    "T28n1547_002:0425a26": "使所使而不說使。非纏性為纏所纏而不",
    "T28n1547_002:0425a27": "說纏。如是彼非煩惱性為煩惱所煩惱。亦不",
    "T28n1547_002:0425a28": "應說煩惱。是故說現二門至二數。有有漏性",
    "T28n1547_002:0425a29": "五十二種(應加睡調五十四也)。愛十。色界五。無色界五慢",
    "T28n1547_002:0425b01": "十。色界五。無色界五。疑八。色界四。無色界",
    "T28n1547_002:0425b02": "四。見二十四。色界十二。無色界十二。此五十",
    "T28n1547_002:0425b03": "二種有有漏性。無明有漏性十五種。欲界五",
    "T28n1547_002:0425b04": "色界五無色界五。此十五種無明有漏性。此",
    "T28n1547_002:0425b05": "百八種三有漏性。彼亦名百八種煩惱。是謂",
    "T28n1547_002:0425b06": "三有漏性已種相身所有自然。說性已。當說",
    "T28n1547_002:0425b07": "行。何以故說有漏。有漏有何義。答曰。留住義",
    "T28n1547_002:0425b08": "是有漏義。漬義是有漏義。漏義是有漏義。增",
    "T28n1547_002:0425b09": "上主義是有漏義。持義是有漏義。醉義是有",
    "T28n1547_002:0425b10": "漏義。留住義是有漏義者。眾生以何留住欲",
    "T28n1547_002:0425b11": "界。眾生以何留住色無色界有漏也。漬義是",
    "T28n1547_002:0425b12": "有漏義者。如漬種子而生萌芽。如是眾生為",
    "T28n1547_002:0425b13": "結所漬生有萌芽。漏義是有漏義者。如漏刻",
    "T28n1547_002:0425b14": "水漏。如乳房出乳。如是眾生六入門中常結",
    "T28n1547_002:0425b15": "漏。增上主義是有漏義者。如人為人增上主。",
    "T28n1547_002:0425b16": "不得令眾生東西南北自在。如是眾生結為增",
    "T28n1547_002:0425b17": "上主。不得越界趣輪轉生死。持義是有漏義",
    "T28n1547_002:0425b18": "者。如人為非人所持。不應說而說。不應語",
    "T28n1547_002:0425b19": "而語。不應取而取。不應盜而盜。如是眾生為",
    "T28n1547_002:0425b20": "結所持。不應說而說。至不應盜而盜。醉義是",
    "T28n1547_002:0425b21": "有漏義者。如人飲根酒莖酒葉酒華酒果酒。",
    "T28n1547_002:0425b22": "醉失慚愧不知事非事。如是此眾生結酒所",
    "T28n1547_002:0425b23": "醉。失慚愧不知事不事。是故說留住義漬義",
    "T28n1547_002:0425b24": "漏義增上主義持義醉義是有漏義。問曰。若",
    "T28n1547_002:0425b25": "留住義是有漏義者。行亦留住眾生在生死",
    "T28n1547_002:0425b26": "中。如所說二因二緣生死行及結行結。是生",
    "T28n1547_002:0425b27": "死種子不斷不破不除不沒。復次若七歲八",
    "T28n1547_002:0425b28": "歲得阿羅漢果。於彼上至百歲。住生死中受",
    "T28n1547_002:0425b29": "無量苦。頭痛身熱乃至四百四病。彼一切結",
    "T28n1547_002:0425c01": "盡。但因行故住生死中。如因行故。眾生住生",
    "T28n1547_002:0425c02": "死中者。何以故。立結有漏中而不立行。答曰。",
    "T28n1547_002:0425c03": "此結是行本。不可以不斷結而斷行。或曰。彼",
    "T28n1547_002:0425c04": "因結故而起行。無結受報。如人以泥團摶壁",
    "T28n1547_002:0425c05": "乾亦不墮。因本故。如是彼因結故而起行。",
    "T28n1547_002:0425c06": "無結受報。或曰。結盡般涅槃。非行盡阿羅漢。",
    "T28n1547_002:0425c07": "行住如須彌。而阿羅漢盡滅陰入無餘涅槃",
    "T28n1547_002:0425c08": "界。或曰。彼行不定。或住生死或斷生死。此結",
    "T28n1547_002:0425c09": "一向定住生死中。以是故立結有漏中非行。",
    "T28n1547_002:0425c10": "彼婆須蜜。施設所說。云何欲有漏。答曰。除欲",
    "T28n1547_002:0425c11": "界無明。諸餘欲界結縛使煩惱纏也。云何有",
    "T28n1547_002:0425c12": "漏。答曰。除色無色界無明。諸餘色無色界結",
    "T28n1547_002:0425c13": "縛使煩惱纏也。云何無明漏。答曰。三界無智",
    "T28n1547_002:0425c14": "也。此說好三界無智。若說三界不智。而不",
    "T28n1547_002:0425c15": "取三界無智。若說三界無智此說好。問曰。何",
    "T28n1547_002:0425c16": "以故欲界結。除無明立欲有漏。色無色界結。",
    "T28n1547_002:0425c17": "除無明立有有漏。何以故。一切三界無明別",
    "T28n1547_002:0425c18": "立無明有漏。答曰。若留住欲界。彼一切依欲",
    "T28n1547_002:0425c19": "故欲得欲故求欲故樂欲故欲愛欲故。以是",
    "T28n1547_002:0425c20": "故欲界結。除無明立欲有漏。若留住色無色",
    "T28n1547_002:0425c21": "界。彼一切依有故欲得有故求有故樂有故",
    "T28n1547_002:0425c22": "欲受有故。以是故色無色界結。除無明立有",
    "T28n1547_002:0425c23": "有漏。謂彼住欲界。住色無色界者。彼一切由",
    "T28n1547_002:0425c24": "無明故。以是故一切三界無明別立無明有",
    "T28n1547_002:0425c25": "漏。或曰。欲界結及欲愛我及二及毒。以是故",
    "T28n1547_002:0425c26": "欲界結。除無明立欲有漏。色無色界結無欲",
    "T28n1547_002:0425c27": "受我。非二非毒。以是故色無色界結。除無",
    "T28n1547_002:0425c28": "明立有有漏。謂彼欲界愛我。色無色界愛我。",
    "T28n1547_002:0425c29": "彼一切由無明故。以是故一切三界無明別立",
    "T28n1547_002:0426a01": "無明有漏。作譬喻者說。二根本結無明及有",
    "T28n1547_002:0426a02": "愛何以故。答曰。謂彼二根本結。無明者本緣",
    "T28n1547_002:0426a03": "起根。有愛者當來有。問曰。若爾者。彼三有漏",
    "T28n1547_002:0426a04": "云何。答曰。彼說者愛或不善或無記。或有報",
    "T28n1547_002:0426a05": "或無報。或受二果或受一果。或無慚無愧相",
    "T28n1547_002:0426a06": "應。或無慚無愧不相應。彼若有不善有報受",
    "T28n1547_002:0426a07": "二果無慚無愧相應者。彼是欲界愛。因彼故",
    "T28n1547_002:0426a08": "諸餘欲界結。除無明得欲有漏名。謂無記無",
    "T28n1547_002:0426a09": "報一果無慚無愧不相應。此謂說色無色界",
    "T28n1547_002:0426a10": "愛。因彼故色無色界結。除無明有有漏得名。",
    "T28n1547_002:0426a11": "問曰。於此論中更有論生。何以故。欲界愛",
    "T28n1547_002:0426a12": "故。欲界結除無明欲有漏得名。何以故。色無",
    "T28n1547_002:0426a13": "色界愛故。色無色界結。除無明有有漏得名。",
    "T28n1547_002:0426a14": "答曰。謂愛故界斷地斷種斷。謂愛故愛一切",
    "T28n1547_002:0426a15": "盛結。以是故欲界愛故。欲界結除無明欲有",
    "T28n1547_002:0426a16": "漏得名。以是故色無色界愛故。色無色界結",
    "T28n1547_002:0426a17": "除無明有有漏得名。問曰。何以故。一切三界",
    "T28n1547_002:0426a18": "無明別立無明漏。答曰。謂無明前無智後無",
    "T28n1547_002:0426a19": "智中無智。內無智外無智內外無智。行無智",
    "T28n1547_002:0426a20": "報無智行報無智。覺無智法無智僧無智。苦",
    "T28n1547_002:0426a21": "無智習盡道無智。於六更樂入如真無智。無",
    "T28n1547_002:0426a22": "見癡冥故以故爾。或曰。謂種重行重。種重",
    "T28n1547_002:0426a23": "者。一切結重與一無明等。行重者。一切結共",
    "T28n1547_002:0426a24": "作行。復別立不共無明使。以故爾。或曰。謂彼",
    "T28n1547_002:0426a25": "說懶怠。如所說此比丘懶怠者。謂無明是。有",
    "T28n1547_002:0426a26": "說。水中有蟲名懶怠。自盲教他亦盲。如是此",
    "T28n1547_002:0426a27": "無明已自盲。諸有行者亦盲。以故爾。或曰。謂",
    "T28n1547_002:0426a28": "九種一種緣中癡。九種者增上至軟軟。一種",
    "T28n1547_002:0426a29": "緣中癡者。彼有想無想軟軟一種也。問曰。此",
    "T28n1547_002:0426b01": "事能一切非己界遍使。邪見有九種。一種緣中",
    "T28n1547_002:0426b02": "謗言無見。盜九種。一種緣中受。第一戒盜九",
    "T28n1547_002:0426b03": "種。一種緣中受淨。疑九種。一種緣中猶豫。如",
    "T28n1547_002:0426b04": "此事能一切非己界遍使。彼何不共事獨說",
    "T28n1547_002:0426b05": "無明。答曰。不也。問曰。若爾者此云何。答曰。",
    "T28n1547_002:0426b06": "此欲界癡起九種。一種亦起九種。如一種起",
    "T28n1547_002:0426b07": "九種。如是至第九種亦起九種。如欲界起九",
    "T28n1547_002:0426b08": "九種。如是至有想無想處起九九種。一切非",
    "T28n1547_002:0426b09": "己界遍使。無此事。謂彼爾所種爾所度今眾",
    "T28n1547_002:0426b10": "生生死癡。以故爾。或曰。謂彼住一時中。五種",
    "T28n1547_002:0426b11": "因五種緣五種使所使。以故爾。或曰。謂前普",
    "T28n1547_002:0426b12": "遍。問曰。前者云何。答曰。於四聖諦不欲故。無",
    "T28n1547_002:0426b13": "明纏故。苦是苦不欲不忍。習是習盡是盡道",
    "T28n1547_002:0426b14": "是道。不欲不忍。如飢餓人。初得惡食飽滿。後",
    "T28n1547_002:0426b15": "得極妙食而不欲。如是彼癡如惡食。無明纏",
    "T28n1547_002:0426b16": "故。後甘露四諦而不欲。不欲故苦是苦不欲",
    "T28n1547_002:0426b17": "不忍。習是習盡是盡道是道不欲不忍。不欲",
    "T28n1547_002:0426b18": "故生猶豫。有苦耶無苦耶。有習盡道耶。無習",
    "T28n1547_002:0426b19": "盡道耶。是疑如是無明中轉生疑。一切猶豫令",
    "T28n1547_002:0426b20": "定故。若得正說。便從正定有苦習盡道。此是",
    "T28n1547_002:0426b21": "正見。若得邪說。便從邪定無苦習盡道。此是",
    "T28n1547_002:0426b22": "邪見。如是彼疑中轉生邪見。若無苦習盡道",
    "T28n1547_002:0426b23": "而有我。此是身見。如是彼邪見中轉生身見。",
    "T28n1547_002:0426b24": "若有我者便作是念。是常耶是斷耶。若見次",
    "T28n1547_002:0426b25": "第相似便作是念。有常也。此是計常見若見",
    "T28n1547_002:0426b26": "壞事便作是念。斷也。此是斷見。如是彼身見",
    "T28n1547_002:0426b27": "中轉生俱邊見。於中取一邊淨。以此為淨為",
    "T28n1547_002:0426b28": "解脫出要。此是戒盜。如是彼邊見中轉生戒",
    "T28n1547_002:0426b29": "盜。若此為淨解脫出要。是第一上最上妙最",
    "T28n1547_002:0426c01": "妙。此是見盜。如是彼戒盜中轉生見盜。若彼",
    "T28n1547_002:0426c02": "已見便愛。此是愛使。他見便恚。此是不可使。",
    "T28n1547_002:0426c03": "彼見故貢高。此是慢使。如是彼見中轉生使。",
    "T28n1547_002:0426c04": "使中轉生纏。纏者十纏。瞋纏不語纏睡纏眠",
    "T28n1547_002:0426c05": "纏調纏悔纏無慚纏無愧纏慳纏嫉纏。於中瞋",
    "T28n1547_002:0426c06": "纏嫉纏依不可使。不語纏亦依愛亦依無明。",
    "T28n1547_002:0426c07": "依愛者。愛故覆藏。依無明者。無智故覆藏。睡",
    "T28n1547_002:0426c08": "調慳者依愛。眠無慚無愧悔依無明。更有說",
    "T28n1547_002:0426c09": "結垢依結。非根本結。憤依諂誑高害。於中憤",
    "T28n1547_002:0426c10": "害依不可使。依誑高依見盜。誑依五見。如",
    "T28n1547_002:0426c11": "是無明中轉生一切結。是故說前。普者從阿",
    "T28n1547_002:0426c12": "鼻至第一有可得。是故說普。遍者非如前說。",
    "T28n1547_002:0426c13": "住一時中五種。因五種緣五種所使。問曰。若",
    "T28n1547_002:0426c14": "不爾者此云何。答曰。自界一切遍使中亦共",
    "T28n1547_002:0426c15": "一切遍使。非己界一切遍使中亦共一切遍",
    "T28n1547_002:0426c16": "使。己地一切遍使中亦共一切遍使。非己",
    "T28n1547_002:0426c17": "地一切遍使中亦共一切遍使。己界緣使中",
    "T28n1547_002:0426c18": "共緣使。非己界緣使中共緣使。己地緣使中",
    "T28n1547_002:0426c19": "共緣使。非己地緣使中共緣使。有漏緣使中",
    "T28n1547_002:0426c20": "共有漏緣使。無漏緣使中共無漏緣使。有為",
    "T28n1547_002:0426c21": "緣使中共有為緣使。無為緣使中共無為緣",
    "T28n1547_002:0426c22": "使。共一切結去灑散入內雜。謂彼爾所門爾",
    "T28n1547_002:0426c23": "所度令眾生生死中癡。以是故。一切三界無",
    "T28n1547_002:0426c24": "明別立無明有漏。如佛契經說。彼不正思惟",
    "T28n1547_002:0426c25": "未生欲有漏便生。生已增廣。問曰。如此結如",
    "T28n1547_002:0426c26": "所起隨所滅住不過一時。何以故。說未生欲",
    "T28n1547_002:0426c27": "有漏便生生已增廣。答曰。此說軟中上故彼",
    "T28n1547_002:0426c28": "結軟生。若不正思惟不依正事。便生中中增",
    "T28n1547_002:0426c29": "上。以故爾。尊者婆須蜜說曰。如佛說。若不",
    "T28n1547_002:0427a01": "正思惟未生。欲有漏便生。生已增廣。云何增",
    "T28n1547_002:0427a02": "廣。答曰。不應增廣。但生復生故增廣也。彼",
    "T28n1547_002:0427a03": "結一過生。若不正思惟不依正事便生至百",
    "T28n1547_002:0427a04": "千。是故說增廣。重說曰。軟中上故說增廣。",
    "T28n1547_002:0427a05": "彼結軟生。若不正思惟不依正事。便有中中",
    "T28n1547_002:0427a06": "增上。是故說增廣。重說曰。不增廣但生復",
    "T28n1547_002:0427a07": "生。重生故說增廣。彼結軟生。若不正思惟不",
    "T28n1547_002:0427a08": "依正事便有中。中有增上增上極增上。是故",
    "T28n1547_002:0427a09": "說增廣。重說曰。不增廣。但度境界故說增",
    "T28n1547_002:0427a10": "廣。因一界生彼結生住已緣餘界。捨彼已復",
    "T28n1547_002:0427a11": "緣餘界。依眼生彼結。若不正思惟不依正事。",
    "T28n1547_002:0427a12": "彼復依耳鼻舌身意生緣色生。若不正思惟",
    "T28n1547_002:0427a13": "不依正事。彼復緣聲香味細滑法生。是故說",
    "T28n1547_002:0427a14": "增廣。尊者曇摩多羅說曰。諸尊不應增廣。但",
    "T28n1547_002:0427a15": "人於一有中多行纏故說增廣。問曰。彼何所",
    "T28n1547_002:0427a16": "說。答曰。彼尊者謂。一切眾生結等生惡趣等",
    "T28n1547_002:0427a17": "至生第一有。亦等於中或多行結或不爾。是",
    "T28n1547_002:0427a18": "故說。諸尊人於一有中多行纏故說增廣。或",
    "T28n1547_002:0427a19": "曰。受依果報果故說增廣。謂結未起時亦不",
    "T28n1547_002:0427a20": "受依果報果。起已便受依果報果。是故受依",
    "T28n1547_002:0427a21": "果報果故說增廣。或曰。與果受果故說增",
    "T28n1547_002:0427a22": "廣。若結未起時亦不與果亦不受果。生已便",
    "T28n1547_002:0427a23": "與果受果。是故與果受果故說增廣。或曰。與",
    "T28n1547_002:0427a24": "緣故說增廣。彼結未起時不與次第緣。若起",
    "T28n1547_002:0427a25": "已便與次第緣。是與緣故說增廣。如佛契經",
    "T28n1547_002:0427a26": "說。七有漏能多起憂悲惱。問曰。如三有漏。何",
    "T28n1547_002:0427a27": "以故說七有漏。答曰。此中說有漏具名有漏。",
    "T28n1547_002:0427a28": "如餘具餘為名。阿毘曇具以阿毘曇為名。樂",
    "T28n1547_002:0427a29": "具樂為名。如所說偈。",
    "T28n1547_002:0427b01": " 樂為揣食  樂為持衣  樂為行步",
    "T28n1547_002:0427b02": " 依山窟間",
    "T28n1547_002:0427b03": "[0427b03] 垢具垢為名。如所說偈。",
    "T28n1547_002:0427b04": " 女垢梵行  女縛世間  苦行梵行",
    "T28n1547_002:0427b05": " 此洗無水",
    "T28n1547_002:0427b06": "[0427b06] 使具使為名。如所說。比丘色所使色所愛。比",
    "T28n1547_002:0427b07": "丘所使者。即彼愛彼。愛已為魔所縛。欲具欲",
    "T28n1547_002:0427b08": "為名。如所說。五欲功德世間愛樂。念退具退",
    "T28n1547_002:0427b09": "為名。如所說。五因五緣等。意解脫阿羅漢若",
    "T28n1547_002:0427b10": "退若忘。云何為五。一者多誦。二者業。三者和",
    "T28n1547_002:0427b11": "合諍。四者遠行。五者長病。行具行為名。如所",
    "T28n1547_002:0427b12": "說。此六更樂入本所作本所思本行所報。報",
    "T28n1547_002:0427b13": "具報為名。如所說。諸賢。我已一施報故。七生",
    "T28n1547_002:0427b14": "天上為天王。七生人為人王。如是有漏具有",
    "T28n1547_002:0427b15": "漏為名。尊者婆奢說曰。彼所說法竟。更有受",
    "T28n1547_002:0427b16": "化者來。彼能知此義異句異味。以是故。世尊。",
    "T28n1547_002:0427b17": "此義說異句異味也。尊者瞿沙說曰。佛說此",
    "T28n1547_002:0427b18": "契經中二漏。一者見斷。二者思惟斷。見斷者",
    "T28n1547_002:0427b19": "如己像。思惟斷者治故。彼思惟斷者二種。",
    "T28n1547_002:0427b20": "一者須臾治。二者根本斷。於五品中現須臾",
    "T28n1547_002:0427b21": "治。最後品現根本斷。如佛契經說。彼如是知",
    "T28n1547_002:0427b22": "如是見。欲有漏心解脫。有有漏無明漏心解",
    "T28n1547_002:0427b23": "脫。問曰。如彼欲界除欲時。欲有漏心解脫。有",
    "T28n1547_002:0427b24": "想無想處除欲時。有有漏心解脫。何以故。有",
    "T28n1547_002:0427b25": "想無想處中說。欲有漏心解脫。有有漏無明",
    "T28n1547_002:0427b26": "漏心解脫。答曰。本已解脫。解脫為名。如已來",
    "T28n1547_002:0427b27": "來為名。如所說。大王從何所來。當爾時非是",
    "T28n1547_002:0427b28": "來。彼已來也。已取證證為名。如所說。菩薩於",
    "T28n1547_002:0427b29": "正中取證時得等智。如來得盡智無生智時。",
    "T28n1547_002:0427c01": "於欲得無欲無恚無愚癡。善根本已盡盡為",
    "T28n1547_002:0427c02": "名。如所說。彼苦已盡樂已盡。憂喜本已沒。不",
    "T28n1547_002:0427c03": "苦不樂護念清淨。於四禪成就遊也。已正受",
    "T28n1547_002:0427c04": "正受為名。如所說。云何念入慈正受。答曰。欲",
    "T28n1547_002:0427c05": "令眾生樂。已痛痛為名。如所說。彼覺樂痛時",
    "T28n1547_002:0427c06": "知樂痛。如是本已解脫。解脫為名。或曰。二俱",
    "T28n1547_002:0427c07": "永滅故說。二俱者。欲有漏無明有漏。有有漏",
    "T28n1547_002:0427c08": "無明有漏。彼欲界除欲時。雖有參差未永盡。",
    "T28n1547_002:0427c09": "彼有想無想處除欲時。永盡是二俱永滅故",
    "T28n1547_002:0427c10": "說。或曰。縛斷故說。本際不可知。如彼有有漏",
    "T28n1547_002:0427c11": "無明有漏。於彼欲有漏斷已。斷還復縛。若有",
    "T28n1547_002:0427c12": "想無想處除欲已。彼縛至竟斷。是縛斷故說。",
    "T28n1547_002:0427c13": "或曰緣斷故說。本際不可知。如彼有有漏無",
    "T28n1547_002:0427c14": "明有漏。彼欲有漏斷已。斷與三緣。次第緣緣",
    "T28n1547_002:0427c15": "緣增上緣。若有想無想處除欲已彼緣盡斷。",
    "T28n1547_002:0427c16": "是緣斷故說。或曰。責治故說。謂彼修行人有",
    "T28n1547_002:0427c17": "想無想處除欲已。彼欲有漏有有漏無明有",
    "T28n1547_002:0427c18": "漏。責數呵諫。我脫欲有漏有有漏無明有漏。",
    "T28n1547_002:0427c19": "謂將我生死中去欺調。是責治故說。問曰。如",
    "T28n1547_002:0427c20": "所說。彼如是知如是見。欲有漏心解脫。有有",
    "T28n1547_002:0427c21": "漏無明有漏心解脫。如一切心數法解脫。何",
    "T28n1547_002:0427c22": "故獨說心解脫。答曰。妙說妙義故。彼一切心",
    "T28n1547_002:0427c23": "心數品中何者最妙心也。如所說。王共眷屬",
    "T28n1547_002:0427c24": "行。或曰。謂說心主。因彼故立心數法。心者說",
    "T28n1547_002:0427c25": "大地。因彼故立十大地。或曰。謂彼神通作證",
    "T28n1547_002:0427c26": "時無礙道緣心。或曰。謂說遠行。如所說偈。",
    "T28n1547_002:0427c27": " 遠行獨去  無身依身  難御能御",
    "T28n1547_002:0427c28": " 是世梵志",
    "T28n1547_002:0427c29": "[0427c29] 或曰。謂說前去。如所說偈。",
    "T28n1547_002:0428a01": " 意法在前  意妙意疾  意為念惡",
    "T28n1547_002:0428a02": " 若說若作  罪苦自隨  輪道轢殺",
    "T28n1547_002:0428a03": " 意法在前  意妙意疾  意為念善",
    "T28n1547_002:0428a04": " 若說若作  福樂自隨  影逐其形",
    "T28n1547_002:0428a05": "[0428a05] 或曰。謂彼說如王。如所說偈。",
    "T28n1547_002:0428a06": " 第六增上王  以染而染之",
    "T28n1547_002:0428a07": " 不染則無染  染者謂之愚",
    "T28n1547_002:0428a08": "[0428a08] 或曰。謂說城主。如所說。比丘城主者。識盛",
    "T28n1547_002:0428a09": "陰是。或曰。謂能起善不善戒。如所說。他婆提",
    "T28n1547_002:0428a10": "不善戒從何所起者。我說有所起從心中起",
    "T28n1547_002:0428a11": "是。他婆提善戒從何所起者。我說有所起從",
    "T28n1547_002:0428a12": "心中起是。或曰。謂不等者生惡道。等者生天",
    "T28n1547_002:0428a13": "上。不等生惡道者。如所說。今是時鸚鵡童子。",
    "T28n1547_002:0428a14": "是兜他子若命終。如申臂頃入泥犁中。何以",
    "T28n1547_002:0428a15": "故。如彼於我起不善心。眾生惡心故。身壞命",
    "T28n1547_002:0428a16": "終生惡趣中。等生天上者。如所說。今是時鸚",
    "T28n1547_002:0428a17": "鵡童子。是兜他子若命終。如申臂頃生天",
    "T28n1547_002:0428a18": "上。何以故。如彼於我起善心。眾生善心故。身",
    "T28n1547_002:0428a19": "壞命終生天上。是故說謂不等生惡道等生天",
    "T28n1547_002:0428a20": "上。以故爾。或曰。謂彼心若依若行若緣隨轉。",
    "T28n1547_002:0428a21": "心數法亦爾。若心依眼隨轉心數法亦爾。若",
    "T28n1547_002:0428a22": "心依耳鼻舌身意隨轉。心數法亦爾。若心青",
    "T28n1547_002:0428a23": "行隨轉心數法亦爾。若心赤黃白行隨轉心",
    "T28n1547_002:0428a24": "數法亦爾。若心色緣隨轉。心數法亦爾。若",
    "T28n1547_002:0428a25": "心聲香味細滑法緣隨轉。心數法亦爾。如魚",
    "T28n1547_002:0428a26": "隨所轉。諸子亦爾。如是心若依若行若緣。隨",
    "T28n1547_002:0428a27": "所轉心數法亦爾。或曰。謂未調御不調御身",
    "T28n1547_002:0428a28": "行口行。所謂調御調御身行口行。謂不調御",
    "T28n1547_002:0428a29": "心數法亦爾。謂調御心數法亦爾。謂不定",
    "T28n1547_002:0428b01": "不定身行口行。謂定定身行口行。謂不正不",
    "T28n1547_002:0428b02": "正身行口行。謂正正身行口行。謂不軟不軟",
    "T28n1547_002:0428b03": "身行口行。謂軟軟身行口行。謂不持不持身",
    "T28n1547_002:0428b04": "行口行。謂持持身行口行。如彼法澡罐不覆",
    "T28n1547_002:0428b05": "口則漏覆則不漏。如是心不持已心數法。則",
    "T28n1547_002:0428b06": "漏色聲香味細滑法中。心持已心數法。則不",
    "T28n1547_002:0428b07": "漏色聲香味細滑法中。是故說謂不持心數",
    "T28n1547_002:0428b08": "法亦不持。謂持心數法亦持。喻如法澡罐。",
    "T28n1547_002:0428b09": "廣說三有漏處盡。",
    "T28n1547_002:0428b10": "鞞婆沙四流處第四",
    "T28n1547_002:0428b11": "[0428b11] 四流者。欲流有流無明流見流。問曰。四流有",
    "T28n1547_002:0428b12": "何性。答曰。欲流性二十九種。愛五恚五慢五",
    "T28n1547_002:0428b13": "疑四十纏。是二十九種欲流性。有流性二十",
    "T28n1547_002:0428b14": "八種。愛十色界五無色界五慢十色界五。無",
    "T28n1547_002:0428b15": "色界五。疑八色界四無色界四。是二十八種",
    "T28n1547_002:0428b16": "有流性。無明流性十五種。欲界無明五色界",
    "T28n1547_002:0428b17": "五無色界五。是十五種無明流性。見流性三",
    "T28n1547_002:0428b18": "十六種。欲界見十二色界十二無色界十二。是",
    "T28n1547_002:0428b19": "三十六種見流性。此百八種四流性。此是流",
    "T28n1547_002:0428b20": "性。已種相身所有自然。說性已當說行。何以",
    "T28n1547_002:0428b21": "故說流。流有何義。答曰。流下義是流義。漂義",
    "T28n1547_002:0428b22": "是流義。墮義是流義。流下義是流義者。流下",
    "T28n1547_002:0428b23": "諸界諸趣諸生流轉生死中。是故說流下義。",
    "T28n1547_002:0428b24": "漂義是流義者。漂諸界諸趣諸生漂轉生死",
    "T28n1547_002:0428b25": "中。是故說漂義是流義。墮義是流義者。墮諸",
    "T28n1547_002:0428b26": "界諸趣諸生墮轉生死中。是故說墮義是流",
    "T28n1547_002:0428b27": "義。是故說流下義漂義墮義是流義。問曰。若",
    "T28n1547_002:0428b28": "流下諸界諸趣諸生流轉生死中者。不應立",
    "T28n1547_002:0428b29": "上分結此亦將至上墮生上上界縛。答曰。不",
    "T28n1547_002:0428c01": "然。問曰。若不爾者此云何。答曰。諸界故立上",
    "T28n1547_002:0428c02": "分結。謂彼將至上墮生上上界縛。解脫故正",
    "T28n1547_002:0428c03": "智故聖道故善法故立流。雖生至第一有中",
    "T28n1547_002:0428c04": "故是下。解脫故正智故聖道故善法故。尊者",
    "T28n1547_002:0428c05": "婆跋羅茶亦爾說。久時生上。流下故是故說",
    "T28n1547_002:0428c06": "流。施扼故是故說扼。問曰。何以故。流中別",
    "T28n1547_002:0428c07": "立見流而不立有漏中。答曰。譬喻者四有漏。",
    "T28n1547_002:0428c08": "欲有漏有有漏無明有漏見有漏。謂我此欲",
    "T28n1547_002:0428c09": "流彼欲有漏。謂我此有流彼有有漏。謂我此",
    "T28n1547_002:0428c10": "無明流彼無明有漏。謂我此見流彼見有漏。",
    "T28n1547_002:0428c11": "說曰。彼譬喻者。於此中不問不答。問曰。若三",
    "T28n1547_002:0428c12": "有漏者此云何。答曰。佛世尊法真諦餘真無",
    "T28n1547_002:0428c13": "能過。彼知法相盡知行。若有有漏相立有漏",
    "T28n1547_002:0428c14": "中。或曰。此見動搖除欲時隨順也。住欲時不",
    "T28n1547_002:0428c15": "隨順住義是有漏義。是故餘不動搖。結住結",
    "T28n1547_002:0428c16": "爛結雜已立有漏中流下隨順。是故流中別",
    "T28n1547_002:0428c17": "立見流。或曰此見狂捷利行。住時不隨順住",
    "T28n1547_002:0428c18": "義是有漏義。是故餘不動搖。結住結爛結雜",
    "T28n1547_002:0428c19": "已立有漏中流下隨順。是故流中別立見流。",
    "T28n1547_002:0428c20": "如二狂牛繫在一扼。彼挽扼破已而走。如繫",
    "T28n1547_002:0428c21": "一狂一不狂。彼不狂者能制狂者。如是見狂",
    "T28n1547_002:0428c22": "捷利行。住時不隨順住義是有漏義。是故餘",
    "T28n1547_002:0428c23": "不動搖。結住結爛結雜已立有漏中流下隨",
    "T28n1547_002:0428c24": "順。是故流中別立見流。如四流四扼亦爾。",
    "T28n1547_002:0428c25": "問曰。何以故。一切經說流已。後說四扼。亦",
    "T28n1547_002:0428c26": "爾。答曰。所謂流則是扼。扼則是流。流下故說",
    "T28n1547_002:0428c27": "流。施扼故說扼。如此眾生流所流下。扼者施",
    "T28n1547_002:0428c28": "扼。彼當云何不受生死苦。如彼牛在犁中。施",
    "T28n1547_002:0428c29": "扼已以杖捶。當云何不挽犁。如是眾生流",
    "T28n1547_002:0429a01": "所流下扼者施扼。彼當云何不受生死苦。以",
    "T28n1547_002:0429a02": "是故一切經說流已後說扼亦爾。廣說四流",
    "T28n1547_002:0429a03": "四扼處盡。",
    "T28n1547_002:0429a04": "鞞婆沙四受處第五",
    "T28n1547_002:0429a05": "[0429a05] 四受者。欲受戒受見受我受。問曰。四受有何",
    "T28n1547_002:0429a06": "性。答曰。欲受性三十四種。愛五恚五慢五無",
    "T28n1547_002:0429a07": "明五疑四十纏。是三十四欲受性。戒受性六",
    "T28n1547_002:0429a08": "種。欲界二色界二無色界二。是六種戒受性。",
    "T28n1547_002:0429a09": "見受性三十種。欲界十色界十無色界十。是",
    "T28n1547_002:0429a10": "三十種見受性。我受性三十八種。愛十色界",
    "T28n1547_002:0429a11": "五無色界五慢十色界五無色界五無明十色",
    "T28n1547_002:0429a12": "界。五無色界五疑八色界四無色界四。此百",
    "T28n1547_002:0429a13": "八種四受性。此四受性已種相身所有自然。",
    "T28n1547_002:0429a14": "說性已當說行。何以故說受。受有何義。答曰。",
    "T28n1547_002:0429a15": "二事故說受。能燃行捷疾行。能燃行者。燃",
    "T28n1547_002:0429a16": "五趣中行。捷疾行者利故。或曰。三事故說受",
    "T28n1547_002:0429a17": "燒受斷是故說受。問曰。云何燒義。答曰。薪",
    "T28n1547_002:0429a18": "義是受義。壞義是受義。纏義是受義。薪義是",
    "T28n1547_002:0429a19": "受義者。如因薪火燃。如是眾生因結薪行火",
    "T28n1547_002:0429a20": "燃。是故薪義是受義。壞義是受義者。如利刺",
    "T28n1547_002:0429a21": "極入身中能壞身。如此受利刺極入法中能",
    "T28n1547_002:0429a22": "壞法身。是故壞義是受義。纏義是受義者。如",
    "T28n1547_002:0429a23": "蠶虫要以綿自纏而於中死。如是此眾生要",
    "T28n1547_002:0429a24": "以結自纏而生惡趣中。是故纏義是受義。薪",
    "T28n1547_002:0429a25": "義壞義纏義是受義。問曰。何以故。無明有漏",
    "T28n1547_002:0429a26": "中別立無明漏。流中無明流。扼中無明扼。然",
    "T28n1547_002:0429a27": "受中不別立無明受。答曰。佛世尊於法真諦。",
    "T28n1547_002:0429a28": "餘真無能過。彼盡知法相盡知行。謂法能",
    "T28n1547_002:0429a29": "擔彼別立。或曰。前已說二事故。說受行燃捷",
    "T28n1547_002:0429b01": "疾行。彼無明雖燃五趣行。但非捷疾行。鈍故",
    "T28n1547_002:0429b02": "爛故不利行故不定故不斷故。或曰此前已",
    "T28n1547_002:0429b03": "說三事故。名為受能燒受斷彼無明。雖有燒",
    "T28n1547_002:0429b04": "受但不斷。捷利者。能斷彼鈍爛不利行不定",
    "T28n1547_002:0429b05": "不斷。以是故受中不別立無明受。問曰。何以",
    "T28n1547_002:0429b06": "五見流中合立見流。扼中合立見扼。何以受",
    "T28n1547_002:0429b07": "中四見立見。受一見立戒受。答曰。佛世尊於",
    "T28n1547_002:0429b08": "法真諦。餘真無能過。彼盡知法相盡知行。謂",
    "T28n1547_002:0429b09": "法能擔別立。或曰。前已說二事故。說受行然",
    "T28n1547_002:0429b10": "捷疾行。彼戒盜等然五趣行等餘見。或曰。",
    "T28n1547_002:0429b11": "前已說三事故。名為受能燒受斷。彼戒盜等",
    "T28n1547_002:0429b12": "燒受斷等餘見。或曰。違道故遠解脫故。違道",
    "T28n1547_002:0429b13": "者。欲種種苦行為清淨。遠解脫者。如彼依此",
    "T28n1547_002:0429b14": "見而遠涅槃。或曰。二事欺誑故。二事者。此內",
    "T28n1547_002:0429b15": "法外法。問曰。云何此內法欺誑。答曰。等受持",
    "T28n1547_002:0429b16": "乞食糞掃衣露坐。受持沙門十二淨行。如人",
    "T28n1547_002:0429b17": "似淨行。如彼尊者婆耶。日日澡浴如似淨行。",
    "T28n1547_002:0429b18": "如是此內法欺誑。此外法云何欺誑。謂欲種",
    "T28n1547_002:0429b19": "種苦行為淨。此尊者瞿沙亦爾說。此世間現",
    "T28n1547_002:0429b20": "事如見火二事。欺誑如小兒。以是故受中四",
    "T28n1547_002:0429b21": "見立見。受一見立戒受。問曰。何以故說我",
    "T28n1547_002:0429b22": "受為行耶為緣耶。若行是我受者。應身見是",
    "T28n1547_002:0429b23": "我受。此是我行。若緣是我受者而無我。作此",
    "T28n1547_002:0429b24": "論已說曰。亦非行亦非緣。問曰。若不爾此云",
    "T28n1547_002:0429b25": "何。答曰。處所故。此欲界結欲處故。轉行眾生",
    "T28n1547_002:0429b26": "處故。具處故。色無色界結非欲處故。轉行非",
    "T28n1547_002:0429b27": "眾生處故。非具處故。但我處故。以故爾。如佛",
    "T28n1547_002:0429b28": "契經說。此四受者何本何習何生何緣。答曰。",
    "T28n1547_002:0429b29": "此四受無明本無明習無明生無明緣。問曰。",
    "T28n1547_002:0429c01": "如一切契經說。愛緣受。何以故。此契經中說",
    "T28n1547_002:0429c02": "無明緣受。答曰。為異學故。彼異學亦出家捨",
    "T28n1547_002:0429c03": "家妻子。無家無守不畜財寶。彼亦無多惡。",
    "T28n1547_002:0429c04": "但由無明故。依諸見令彼生惡趣中。如彼老",
    "T28n1547_002:0429c05": "象入污泥中而陷沒。如是彼異學由無明故。",
    "T28n1547_002:0429c06": "依諸見令彼生惡趣中。以是故佛契經說。四",
    "T28n1547_002:0429c07": "受無明本無明習無明生無明緣。廣說四受",
    "T28n1547_002:0429c08": "處盡。",
    "T28n1547_002:0429c09": "鞞婆沙四縛受處第六",
    "T28n1547_002:0429c10": "[0429c10] 四縛者。欲愛身縛。瞋恚身縛。戒盜身縛。我見",
    "T28n1547_002:0429c11": "身縛。問曰。四縛有何性。答曰。欲愛身縛欲",
    "T28n1547_002:0429c12": "界愛五種。瞋恚身縛恚五種。戒盜身縛三界",
    "T28n1547_002:0429c13": "六種。我見身縛三界十二種。此二十八是四",
    "T28n1547_002:0429c14": "縛性。此縛性已種相身所有自然。說性已當",
    "T28n1547_002:0429c15": "說行。何以故說縛。縛有何義。答曰。束義是縛",
    "T28n1547_002:0429c16": "義。連續義是縛義。束義是縛義者。如彼施設",
    "T28n1547_002:0429c17": "所說。此無明未盡未知已彼彼身彼彼依彼",
    "T28n1547_002:0429c18": "彼得已身亦是因亦是緣。束而束遍束。連續",
    "T28n1547_002:0429c19": "相連續。如巧鬘師鬘師弟子。繩長綖已結作",
    "T28n1547_002:0429c20": "種種鬘。彼綖於彼華亦是因亦是緣。結而結",
    "T28n1547_002:0429c21": "遍結。連續相連續。如是此無明未盡未知已",
    "T28n1547_002:0429c22": "彼彼身彼彼依彼彼得已身亦是因亦是緣。",
    "T28n1547_002:0429c23": "束而束遍束。連續相連續。是故說束義是縛",
    "T28n1547_002:0429c24": "義連續義是縛義。相連續是縛義者。如彼契",
    "T28n1547_002:0429c25": "經說。當爾時香食(中陰也)。二心中必有一。或",
    "T28n1547_002:0429c26": "愛相應。或恚相應。是故說連續義是縛義。問",
    "T28n1547_002:0429c27": "曰。若此眾生生死中。束而束遍束是縛義者。",
    "T28n1547_002:0429c28": "一切結亦爾。眾生生死中束而束遍束。何以",
    "T28n1547_002:0429c29": "故。立四縛不立餘。答曰。是世尊餘言略言欲",
    "T28n1547_002:0430a01": "令行言。世尊為教化故。或曰。為人故為眷屬",
    "T28n1547_002:0430a02": "故為器故為教化故。尊者瞿沙說曰。世尊於",
    "T28n1547_002:0430a03": "法真諦餘真無能過。彼盡知法相盡知行。若",
    "T28n1547_002:0430a04": "有縛相立縛中。無縛相不立縛中。或曰。謂極",
    "T28n1547_002:0430a05": "縛三界眾生。欲愛身縛瞋恚身縛極縛欲界眾",
    "T28n1547_002:0430a06": "生。戒盜身縛我見身縛極縛三界眾生。或曰。",
    "T28n1547_002:0430a07": "謂二事極縛白衣及學道者。欲愛身縛瞋恚",
    "T28n1547_002:0430a08": "身縛極縛白衣。戒盜身縛我見身縛極縛學",
    "T28n1547_002:0430a09": "道者。如白衣及學道。如出家及不出家。捨家",
    "T28n1547_002:0430a10": "妻子及不捨家妻子。有家無家。有畜財寶不",
    "T28n1547_002:0430a11": "畜財寶盡當知。或曰。謂能起二諍。一者婬",
    "T28n1547_002:0430a12": "欲故諍。二者見欲故諍。如彼契經。持澡罐",
    "T28n1547_002:0430a13": "杖梵志至尊者迦栴延所。而問迦栴延。何",
    "T28n1547_002:0430a14": "因何緣。王王共諍。梵志梵志共諍。居士。居士",
    "T28n1547_002:0430a15": "共諍。縣縣共諍。國國共諍。答曰。此梵志",
    "T28n1547_002:0430a16": "因婬欲著故。令此王王共諍。梵志梵志共",
    "T28n1547_002:0430a17": "諍。居士居士共諍。縣縣共諍。國國共諍。重",
    "T28n1547_002:0430a18": "問曰。迦旃延此沙門亦無家無所守不畜財",
    "T28n1547_002:0430a19": "寶。迦栴延何固何緣。沙門沙門共諍。答曰。",
    "T28n1547_002:0430a20": "見欲著故。此梵志沙門沙門共諍。謂彼能起",
    "T28n1547_002:0430a21": "二諍。一者婬欲。二者見欲。以故爾。如諍如",
    "T28n1547_002:0430a22": "是二邊二箭二轉二戲盡當知。以是故立四",
    "T28n1547_002:0430a23": "縛不立餘。廣說四縛處盡。"
}