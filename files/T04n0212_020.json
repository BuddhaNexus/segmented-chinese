{
    "T04n0212_020:0713b02": "出曜經卷第二十",
    "T04n0212_020:0713b04": "姚秦涼州沙門竺佛念譯",
    "T04n0212_020:0713b05": "◎恚品第二十一",
    "T04n0212_020:0713b06": "　除恚去憍慢，　　超度諸結使，",
    "T04n0212_020:0713b07": "　不染著名色，　　除有何有哉？",
    "T04n0212_020:0713b08": "除恚去憍慢者，夫人瞋恚敗善行人，所以競",
    "T04n0212_020:0713b09": "利多少亡家破國種族滅盡皆由恚，以憍慢",
    "T04n0212_020:0713b10": "滅已滅當滅，是故說，除恚去憍慢也。超度諸",
    "T04n0212_020:0713b11": "結使者，瞋恚憍慢結使為本，除本則無有枝",
    "T04n0212_020:0713b12": "葉，是故說，超度諸結使。不染著名色者，盡",
    "T04n0212_020:0713b13": "除雖有名色存，眾生有樂想，皆由名色與共",
    "T04n0212_020:0713b14": "相毀訾，我色像名望勝卿，卿色像名望不勝",
    "T04n0212_020:0713b15": "我，是故說，不染著名色。除有何有哉者，所謂",
    "T04n0212_020:0713b16": "有者結使名號，未能度有至無，為使所使、為",
    "T04n0212_020:0713b17": "結所結、為縛所縛；彼修行人以虛寂止觀，永",
    "T04n0212_020:0713b18": "盡無餘度有至無，是故說，除有何有哉也。",
    "T04n0212_020:0713b19": "　降恚勿令起，　　欲生當制之，",
    "T04n0212_020:0713b20": "　漸斷無明根，　　修諦第一樂。",
    "T04n0212_020:0713b21": "降恚勿令起者，恚熾如火當念速滅，若令滋",
    "T04n0212_020:0713b22": "長者多所傷敗，恚生則禍至，猶人把火逆風",
    "T04n0212_020:0713b23": "自燒身，是故說，降恚勿令起也。欲生當制之",
    "T04n0212_020:0713b24": "者，欲心適生即求方便令不生，如彼毒蛇方",
    "T04n0212_020:0713b25": "欲出穴，即當制御令不暴逸，欲心如是，即",
    "T04n0212_020:0713b26": "生便滅使不滋長，是故說，欲生當制之也。漸",
    "T04n0212_020:0713b27": "斷無明根者，無明者世間之大冥，覆蔽心識",
    "T04n0212_020:0713b28": "不得開舒，當求方便以勇猛心斷根不生，是",
    "T04n0212_020:0713b29": "故說，漸斷無明根也。修諦第一樂者，行者所",
    "T04n0212_020:0713c01": "以不速成道，猶其婬怒癡染污身心，此三結",
    "T04n0212_020:0713c02": "使由四諦斷，不獲諦人不能除此三事，從無",
    "T04n0212_020:0713c03": "數世以來未曾獲無為樂，得四諦者爾乃為",
    "T04n0212_020:0713c04": "樂，是故說，修諦第一樂。",
    "T04n0212_020:0713c05": "　斷恚得善眠，　　恚盡不懷憂，",
    "T04n0212_020:0713c06": "　恚為毒根本，　　甘甜為比丘，",
    "T04n0212_020:0713c07": "　賢聖能悉除，　　斷彼善眠睡。",
    "T04n0212_020:0713c08": "斷恚得善眠者，夫人瞋恚晝夜不睡，如遇蛇",
    "T04n0212_020:0713c09": "嚙、如病發動、如失喪財貨，此恚之相貌。人無",
    "T04n0212_020:0713c10": "瞋恚不見眾惱，安臥睡眠天曉不悟，如服",
    "T04n0212_020:0713c11": "甘露心識淡然，是故說，斷恚得睡眠也。恚盡",
    "T04n0212_020:0713c12": "不懷憂者，人懷恚怒現在前時，晝夜愁慼如",
    "T04n0212_020:0713c13": "喪親親、如失財寶，恚已得除無復愁憂苦惱，",
    "T04n0212_020:0713c14": "是故說，恚盡不懷憂也。恚為毒根本者，毒中",
    "T04n0212_020:0713c15": "根者莫過於恚，人當恚盛，覆諸功德不得露",
    "T04n0212_020:0713c16": "現，是故說，恚為毒根本也。甘甜為比丘者，",
    "T04n0212_020:0713c17": "已拔毒根本無復毒栽更生美藥，如彼甘露",
    "T04n0212_020:0713c18": "去諸穢惡，是故說，甘甜為比丘也。賢聖能悉",
    "T04n0212_020:0713c19": "除，斷彼善睡眠者，所謂賢聖者諸佛弟子，眾",
    "T04n0212_020:0713c20": "惡悉除諸善普會，滅恚生本更不造新，意不",
    "T04n0212_020:0713c21": "興念念此恚想，善得睡眠無復憂慮，是故說，",
    "T04n0212_020:0713c22": "賢聖能悉除，斷彼善睡眠也。",
    "T04n0212_020:0713c23": "　人興恚怒，　　作善不善，　　後恚已除，",
    "T04n0212_020:0713c24": "　追念昔事，　　如火熾然。",
    "T04n0212_020:0713c25": "人興恚怒，作善不善者，如人為恚怒所纏，心",
    "T04n0212_020:0713c26": "意倒錯無所識知，猶如盲者不覩高岸平地，",
    "T04n0212_020:0713c27": "彼恚怒人亦復如是，為恚怒所纏，不見善與",
    "T04n0212_020:0713c28": "不善、好之與惡，是故說，人興恚怒，作善不善",
    "T04n0212_020:0713c29": "也。後恚已除，追念昔事，如火熾然者，猶如失",
    "T04n0212_020:0714a01": "道之士時變為要，瞋恚之人速悔為上，內懷",
    "T04n0212_020:0714a02": "慚愧即自悔責：「恚為虛詐何為興怒？怒怒相",
    "T04n0212_020:0714a03": "報終無休已，如火熾然。」心意變悔，羞為恚所",
    "T04n0212_020:0714a04": "使，是故說，後恚已除，追念昔事，如火熾然也。",
    "T04n0212_020:0714a05": "　無慚無愧，　　復好恚怒，　　為瞋所纏，",
    "T04n0212_020:0714a06": "　如冥失明。",
    "T04n0212_020:0714a07": "無慚無愧者，人之恚盛不別尊卑，無有慚恥，",
    "T04n0212_020:0714a08": "如顛惑狂，眾人圍繞終日嗤弄不自覺知，",
    "T04n0212_020:0714a09": "匿事發露誑言無本，是故說，無慚無愧也。復",
    "T04n0212_020:0714a10": "好恚怒者，彼恚怒人，行無清白心懷穢濁，無",
    "T04n0212_020:0714a11": "由得修梵行，是故說，復好恚怒也。瞋恚所纏，",
    "T04n0212_020:0714a12": "如冥失明者，彼恚怒人瞋怒熾盛，觀晝如闇",
    "T04n0212_020:0714a13": "天地悉冥，無所復覩己無身光，雖復千日競",
    "T04n0212_020:0714a14": "照何益於己？是故說，為恚所纏，如冥失明也。",
    "T04n0212_020:0714a15": "　彼力非為力，　　以恚為力者，",
    "T04n0212_020:0714a16": "　恚為凡朽法，　　不覺善響應。",
    "T04n0212_020:0714a17": "彼力非為力，以恚為力者，所以瞋恚由非義",
    "T04n0212_020:0714a18": "興，內自思惟：「吾所行是，彼所行非。」會至眾",
    "T04n0212_020:0714a19": "詰問前却，乃為小兒所嗤。方自覺悟退追",
    "T04n0212_020:0714a20": "不是，所謂貴勝理直則勝，瞋恚力者不可恃",
    "T04n0212_020:0714a21": "怙，亦無牢固，敗人善性。是故說，彼力非為",
    "T04n0212_020:0714a22": "力，以恚為力者也。恚為凡朽法，不覺善響應",
    "T04n0212_020:0714a23": "者，盡滅善本出語成惡，不慮前後觸類興罵",
    "T04n0212_020:0714a24": "語常麤[麩夫+黃]，以瞋恚為首。夫人有德遠近稱慶，",
    "T04n0212_020:0714a25": "必有善響所在流布。今論此人，但聞惡聲無",
    "T04n0212_020:0714a26": "有善響，雖少多有善，為恚所覆不得顯露，是",
    "T04n0212_020:0714a27": "故說，恚為凡朽法，不覺善響應也。",
    "T04n0212_020:0714a28": "　有力近兵，　　無力近軟，　　夫忍為上，",
    "T04n0212_020:0714a29": "　宜常忍羸。",
    "T04n0212_020:0714b01": "有力近兵，無力近軟者，自恃力勢謂為第一，",
    "T04n0212_020:0714b02": "為弱者輕忍不還報，設當打捶亦不興恚，力",
    "T04n0212_020:0714b03": "力相從羸羸相就，力者終不設意，於羸羸者",
    "T04n0212_020:0714b04": "反更舉意向強，是故說，有力近兵，無力近軟",
    "T04n0212_020:0714b05": "也。夫忍為上，宜常忍羸者，所謂忍者，不見",
    "T04n0212_020:0714b06": "過咎是與不是乃名為忍，不恃已強陵易弱",
    "T04n0212_020:0714b07": "者，設當輕易弱者，便為眾人所見嗤笑，是",
    "T04n0212_020:0714b08": "故說，夫忍為上，宜常忍羸。",
    "T04n0212_020:0714b09": "　舉眾輕之，　　有力者忍，　　夫忍為上，",
    "T04n0212_020:0714b10": "　宜常忍羸。",
    "T04n0212_020:0714b11": "舉眾輕之者，或有一人為眾所輕，其中有黠",
    "T04n0212_020:0714b12": "慧者便能忍之。何以故？彼人單弱無所歸趣，",
    "T04n0212_020:0714b13": "豈復在是一人當興瞋恚？是故說，舉眾輕之，",
    "T04n0212_020:0714b14": "有力者忍也。夫忍為上，宜常忍羸者，忍為第",
    "T04n0212_020:0714b15": "一力，世間無過者，雖神通鑒照成道相好皆",
    "T04n0212_020:0714b16": "是忍力，達明今世後世徹照無外亦由忍力，",
    "T04n0212_020:0714b17": "是故說，夫忍為上，宜常忍羸。",
    "T04n0212_020:0714b18": "　自我與彼人，　　大畏不可救，",
    "T04n0212_020:0714b19": "　如知彼瞋恚，　　宜滅己中瑕。",
    "T04n0212_020:0714b20": "自我與彼人，大畏不可救者，夫人思惟先自",
    "T04n0212_020:0714b21": "察己，然後觀彼相其顏色，即能分別，斯性弊",
    "T04n0212_020:0714b22": "惡、斯性良善，恒自謹慎不造惡行，恐後世報",
    "T04n0212_020:0714b23": "受苦無量，從今世至後世無有解脫。是故說，",
    "T04n0212_020:0714b24": "自我與彼人，大畏不可救也。如知彼瞋恚，宜滅",
    "T04n0212_020:0714b25": "己中瑕者，知彼瞋恚顏色隆盛，己便默然內",
    "T04n0212_020:0714b26": "自思惟：「設我與彼競者則非其儀，我今宜默，",
    "T04n0212_020:0714b27": "與彼諍為？」是故說，如知彼瞋恚，宜滅己中瑕也。",
    "T04n0212_020:0714b28": "　二俱行其義，　　我與彼亦然，",
    "T04n0212_020:0714b29": "　如知彼瞋恚，　　宜滅己中瑕。",
    "T04n0212_020:0714c01": "二俱行其義，我與彼亦然者，亦自為己復為",
    "T04n0212_020:0714c02": "他人，亦自護己復護他身，恒自思惟避於二",
    "T04n0212_020:0714c03": "事：一者恐現身受殃，二者恐後得報。是故",
    "T04n0212_020:0714c04": "說二俱行其義，我與彼亦然也。如知彼瞋恚，",
    "T04n0212_020:0714c05": "宜滅己中瑕者，躬見前人瞋恚隆怒，或見把",
    "T04n0212_020:0714c06": "持瓦石欲來見害，己亦防備瓦石拒之，如有",
    "T04n0212_020:0714c07": "一人手執白杖欲往鬪諍，手所執杖即化為",
    "T04n0212_020:0714c08": "刀，其人見以即投刀于地。時有國王在高",
    "T04n0212_020:0714c09": "樓上遙見此人，始以把草復化為刀，尋復",
    "T04n0212_020:0714c10": "見之即投于地。王尋遣信喚來詰問：「汝何以",
    "T04n0212_020:0714c11": "故前如把草草化為刀？所以投刀於地。」其人",
    "T04n0212_020:0714c12": "白王：「曾聞佛經言，佛告侍者：『吾將淪虛寂滅",
    "T04n0212_020:0714c13": "無為，時後五鼎沸世，眾生共諍捉推瓦石",
    "T04n0212_020:0714c14": "即化為刀劍。』臣積善來久，不敢為惡原首，是",
    "T04n0212_020:0714c15": "故投刀于地。」王聞此語，大自感激歎未曾有，",
    "T04n0212_020:0714c16": "即賞彼人給與民戶。是故說，如知彼瞋恚，宜",
    "T04n0212_020:0714c17": "滅己中瑕也。",
    "T04n0212_020:0714c18": "　俱行二義，　　我為彼然，　　愚謂無力，",
    "T04n0212_020:0714c19": "　觀法亦然。",
    "T04n0212_020:0714c20": "俱行二義，我為彼然者，常護己身亦護彼人，",
    "T04n0212_020:0714c21": "如護寶貨，內自思惟降伏己心不嬈前人，亦",
    "T04n0212_020:0714c22": "使彼人不來得我，彼此將護不令有失，是",
    "T04n0212_020:0714c23": "故說，俱行二義，我為彼然也。愚謂無力，觀法",
    "T04n0212_020:0714c24": "亦然者，愚者意闇不察來變，謂鬪者常鬪未",
    "T04n0212_020:0714c25": "始有解，和者常和未始諍說，智者觀見非",
    "T04n0212_020:0714c26": "鬪者必有損，雖得稱勝莫若本無鬪，是故說，",
    "T04n0212_020:0714c27": "愚謂無力，觀法亦然。",
    "T04n0212_020:0714c28": "　若愚勝智，　　麤言惡說，　　欲常勝者，",
    "T04n0212_020:0714c29": "　於言宜默。",
    "T04n0212_020:0715a01": "若愚勝智，麤言惡說者，常惡同友壞敗良善，",
    "T04n0212_020:0715a02": "發言惡至終日無善，惡惡相隨積罪如山，同",
    "T04n0212_020:0715a03": "類歎譽各諍勝如，此名穢濁不至究竟，是故",
    "T04n0212_020:0715a04": "說，若愚勝智，麤言惡說也。欲常勝者，於言宜",
    "T04n0212_020:0715a05": "默者，賢聖默然智者所歎，惡來加己不以為",
    "T04n0212_020:0715a06": "慼，若得榮寵不以為歡，罵不報罵行忍為業，",
    "T04n0212_020:0715a07": "若撾捶者默受不報，是故說，常欲勝者，於言",
    "T04n0212_020:0715a08": "宜默也。",
    "T04n0212_020:0715a09": "　當習智者教，　　不與愚者集，",
    "T04n0212_020:0715a10": "　能忍穢漏言，　　故說忍中上。",
    "T04n0212_020:0715a11": "當習智者教，觀勝己人慎莫違彼教，猶尚不",
    "T04n0212_020:0715a12": "與卑賤共諍，況復與勝己者諍乎？此事不然。",
    "T04n0212_020:0715a13": "何以故？智慧之人為尊為上無有過者。是故",
    "T04n0212_020:0715a14": "說，當習智者教也。不與愚者集，以類相從，善",
    "T04n0212_020:0715a15": "入善聚惡入惡友，善者聞惡見則避之，惡者",
    "T04n0212_020:0715a16": "聞善便欲毀蔑，諸佛賢聖及諸得道者，歎說",
    "T04n0212_020:0715a17": "不鬪諍之德，是故說，不與愚者集。能忍穢",
    "T04n0212_020:0715a18": "漏言者，弊惡之人不自惜身，為人所憎性行",
    "T04n0212_020:0715a19": "卒暴，與彼諍者為人所嗤，既自毀辱朋友不",
    "T04n0212_020:0715a20": "歡為人所責，云何以金寶身貿彼瓦石？是以",
    "T04n0212_020:0715a21": "智者以忍為默。是故說，能忍穢漏言也。故說",
    "T04n0212_020:0715a22": "忍中上者，賢聖之人具足眾業，善本無漏皆",
    "T04n0212_020:0715a23": "悉成就，見彼穢行自攝其心：「我今何為復與",
    "T04n0212_020:0715a24": "彼同？」遇聖無數由忍得成，晝夜防備如處熾",
    "T04n0212_020:0715a25": "然，意念修善日欲增多，若復過惡日損使滅，",
    "T04n0212_020:0715a26": "是故說忍中上。",
    "T04n0212_020:0715a27": "　恚者不發言，　　處眾若屏處，",
    "T04n0212_020:0715a28": "　人恚以熾然，　　終已不自覺。",
    "T04n0212_020:0715a29": "恚者不發言者，受此人形積無數行乃得成",
    "T04n0212_020:0715b01": "辦，既得人身舌根具足，常當歎說佛法聖眾，",
    "T04n0212_020:0715b02": "承事二親敬奉師尊，晝夜誦習深妙契經。何",
    "T04n0212_020:0715b03": "以故？佛亦引喻，舌為劍戟招致殃禍，由舌",
    "T04n0212_020:0715b04": "蚩言喪滅門族，舌有十號言為殊異，為人",
    "T04n0212_020:0715b05": "重任未始離舌。是故說，恚者不發言也。處眾",
    "T04n0212_020:0715b06": "若屏處者，夫習學人常自謹慎護口過失，若",
    "T04n0212_020:0715b07": "在大眾及在屏處，出言柔軟不傷彼意，前言",
    "T04n0212_020:0715b08": "覆後理不煩重，是故說，處眾若屏處也。人恚",
    "T04n0212_020:0715b09": "為熾然，終己不自覺者，如彼惡人喜怒發動，",
    "T04n0212_020:0715b10": "恚蓋所覆不自照見，但自損辱無益於世，垢",
    "T04n0212_020:0715b11": "膩自纏不自拔濯，一日為惡乃積億劫之殃，",
    "T04n0212_020:0715b12": "況復終身行惡，望欲得道終己不可得。是故",
    "T04n0212_020:0715b13": "說，人恚以熾然，終己不自覺也。",
    "T04n0212_020:0715b14": "　諦說不瞋恚，　　乞者念以施，",
    "T04n0212_020:0715b15": "　三分有定處，　　自然處天宮。",
    "T04n0212_020:0715b16": "諦說不瞋恚者，人行至誠人所恭敬，為數千",
    "T04n0212_020:0715b17": "萬人所見念待，斯由不瞋致斯德也。乞者念",
    "T04n0212_020:0715b18": "以施，不懷慳悋，有來乞亦不逆意者，此乃名",
    "T04n0212_020:0715b19": "曰開泰人也。乞者不為貪求欲後世緣，緣積",
    "T04n0212_020:0715b20": "善滿自然得聖道，是故說，乞者念以施也。三",
    "T04n0212_020:0715b21": "分有定處，自然處天宮者，三業是行不枯朽，必",
    "T04n0212_020:0715b22": "生天上人中，往反周旋不處卑賤。猶如有人",
    "T04n0212_020:0715b23": "從觀至觀、從園至園，五樂自娛終無憂慼，便能",
    "T04n0212_020:0715b24": "閉地獄餓鬼畜生門，開天人徑路，轉進功業",
    "T04n0212_020:0715b25": "便至無為。是故說，三分有定處，自然處天宮也。",
    "T04n0212_020:0715b26": "　息意何有恚，　　自撿壽中明，",
    "T04n0212_020:0715b27": "　等智定解脫，　　知已無有恚。",
    "T04n0212_020:0715b28": "息意何有恚者，學人息心降麤弊意，心如死",
    "T04n0212_020:0715b29": "灰身如朽木，見前恚樂不以經懷，心如安",
    "T04n0212_020:0715c01": "明不可移動，是故說，息意何有恚也。自撿",
    "T04n0212_020:0715c02": "壽中明者，學人自檢自養其壽，恒以無漏而",
    "T04n0212_020:0715c03": "自榮護，不貪世榮有悕望，是故說，自撿壽",
    "T04n0212_020:0715c04": "中明。等智定解脫，知已無有恚者，彼修行人，",
    "T04n0212_020:0715c05": "平等解脫不以無等，無等解脫者，斯是世俗",
    "T04n0212_020:0715c06": "斷欲人也，平等解脫人終無恚怒，所有恚怒",
    "T04n0212_020:0715c07": "結使之垢永已除盡，是故說，等智定解脫，知",
    "T04n0212_020:0715c08": "已無有恚也。",
    "T04n0212_020:0715c09": "　夫為惡者，　　怒有怒報，　　怒不報怒，",
    "T04n0212_020:0715c10": "　勝彼鬪負。",
    "T04n0212_020:0715c11": "夫為惡者，怒有怒報者，行惡之人彼此受",
    "T04n0212_020:0715c12": "殃，猶野火行值前被然，先恚怒者令生恚怒，",
    "T04n0212_020:0715c13": "先惡心者令生惡心，是故說，夫為惡者，怒有",
    "T04n0212_020:0715c14": "怒報也。怒不報怒，勝彼鬪負者，昔波斯匿王",
    "T04n0212_020:0715c15": "寵養諸奴，遣使攻伐他國，善解戰法所往皆",
    "T04n0212_020:0715c16": "伏。後諸妻婦請道人供養求願，復為說微妙",
    "T04n0212_020:0715c17": "法，皆得須陀洹道。後征人還，婦等語諸夫",
    "T04n0212_020:0715c18": "曰：「君征去後，我等請諸道人供養求願，願君",
    "T04n0212_020:0715c19": "安隱早歸。為我說法，我等已得須陀洹道，君",
    "T04n0212_020:0715c20": "等更可請之。」即如婦言請諸道人供養說法，",
    "T04n0212_020:0715c21": "諸夫復得阿那含道。彼界復有賊寇，王教召",
    "T04n0212_020:0715c22": "諸群奴令往攻擊，奴輩聞之內自思惟：「我等",
    "T04n0212_020:0715c23": "各各皆得道諦，慈愍一切不害生類，云何當",
    "T04n0212_020:0715c24": "往攻伐彼敵？」復重思惟：「設不應命受王教者，",
    "T04n0212_020:0715c25": "身自喪滅殃及妻息，寧就彼死，不在此存罪",
    "T04n0212_020:0715c26": "及妻息。」即皆嚴駕往向彼敵，諸天龍神感應，",
    "T04n0212_020:0715c27": "摧破彼眾安隱還家，國主歡喜四遠寧泰。是",
    "T04n0212_020:0715c28": "故說，怒不報怒，勝彼鬪負也。",
    "T04n0212_020:0715c29": "　忍辱勝怨，　　善勝不善，　　勝者能施，",
    "T04n0212_020:0716a01": "　真誠勝欺。",
    "T04n0212_020:0716a02": "忍辱勝怨者，昔阿闍世王集四種兵，往攻舍",
    "T04n0212_020:0716a03": "衛城，時波斯匿王復集四種兵，出外戰鬪摧",
    "T04n0212_020:0716a04": "破大眾，生擒阿闍世身，將至如來所白世",
    "T04n0212_020:0716a05": "尊曰：「姊子阿闍世，叛逆無道橫興惡意攻",
    "T04n0212_020:0716a06": "伐我國，本無怨讎自生怨讎，本無鬪諍自生",
    "T04n0212_020:0716a07": "鬪諍，今原赦其罪放還本國。何以故？為我",
    "T04n0212_020:0716a08": "大姊見放之。」是故說，忍辱勝怨也。善勝不善",
    "T04n0212_020:0716a09": "者，無功德人喜自稱說：「吾所知多，彼所知少。」",
    "T04n0212_020:0716a10": "實無技術稱言有之，實無方略自言多方，",
    "T04n0212_020:0716a11": "臨事之際攝腹如步屈之蟲。若見智者無然",
    "T04n0212_020:0716a12": "獨立，如死肉聚無復神識。是以智者勸人積",
    "T04n0212_020:0716a13": "學，學者寧神之寶宅，心意自在通達四遠，由",
    "T04n0212_020:0716a14": "學得成，營家立國法度邪非，斯由學也。是故",
    "T04n0212_020:0716a15": "說，善勝不善也。勝者能施者，所謂勝者勝彼",
    "T04n0212_020:0716a16": "慳貪，人不立德本者嫉彼妬賢，見人惠施",
    "T04n0212_020:0716a17": "代惜財貨，恒作是念：「我施彼者後何所望？」",
    "T04n0212_020:0716a18": "唯有立信之人乃能惠施，亦不選擇不願果",
    "T04n0212_020:0716a19": "報，乞者填門不立禁限，四遠雲集不距微",
    "T04n0212_020:0716a20": "細，是故說，勝者能施也。真誠勝欺者，真誠",
    "T04n0212_020:0716a21": "行人宗室眷屬，所在稱揚無不聞者，妄語之",
    "T04n0212_020:0716a22": "人人見不歡人所憎嫉，是故說，真誠勝欺。",
    "T04n0212_020:0716a23": "　無恚亦不害，　　恒念真誠行，",
    "T04n0212_020:0716a24": "　愚者自生恚，　　結怨常存在。",
    "T04n0212_020:0716a25": "無恚亦不害，恒念真誠行者，彼修行人知時",
    "T04n0212_020:0716a26": "知法，可避知避可就知就，所說真誠為世人",
    "T04n0212_020:0716a27": "所敬不誑惑人，是故說，無恚亦不害，恒念真",
    "T04n0212_020:0716a28": "誠行也。愚者自生恚，結怨常存在者，愚人所",
    "T04n0212_020:0716a29": "習瞋恚為首，存在心懷未始捨離，猶如鑿石",
    "T04n0212_020:0716b01": "作字文章分明，不為暴風所滅，是故說，愚者",
    "T04n0212_020:0716b02": "自生恚，結怨常存在也。",
    "T04n0212_020:0716b03": "　恚能自制，　　如止奔車，　　是為善御，",
    "T04n0212_020:0716b04": "　去冥入明。",
    "T04n0212_020:0716b05": "恚能自制，如止奔車者，恚怒即生還能制者，",
    "T04n0212_020:0716b06": "此名人中雄也，猶如馬車奔逸，御者能止",
    "T04n0212_020:0716b07": "此名善御，是故說，恚能自制，如止奔車也。是",
    "T04n0212_020:0716b08": "為善御，去冥入明者，此善御者非御車御，亦",
    "T04n0212_020:0716b09": "非象馬御，所謂御者，能自攝意念不分散息",
    "T04n0212_020:0716b10": "心不起，志趣無為不著世累，為人重任作良",
    "T04n0212_020:0716b11": "祐福田，可敬可貴為供養最，是故說，是為善",
    "T04n0212_020:0716b12": "御，去冥入明也。",
    "T04n0212_020:0716b13": "　沙門及道，　　行斯愛念，　　新水華香，",
    "T04n0212_020:0716b14": "　馬恚為十。◎",
    "T04n0212_020:0716b15": "◎出曜經如來品第二十二",
    "T04n0212_020:0716b16": "　最正覺自得，　　不染一切法，",
    "T04n0212_020:0716b17": "　一切智無畏，　　自然無師保。",
    "T04n0212_020:0716b18": "最正覺自得者，昔六師在世貪著利養，競自",
    "T04n0212_020:0716b19": "稱己獨謂為尊，聞佛出世神德過人，六師雲",
    "T04n0212_020:0716b20": "集各共結誓：「我等六人世無等倫，近聞有佛",
    "T04n0212_020:0716b21": "出世，神德威力踰越我等，宜可同議心齊意",
    "T04n0212_020:0716b22": "等語不相違，然後乃得勝彼瞿曇。」即遣一人",
    "T04n0212_020:0716b23": "往觀如來，顏色視瞻為如人不？即往觀見視",
    "T04n0212_020:0716b24": "無厭足，還白六師如其所見。「瞿曇顏貌世之",
    "T04n0212_020:0716b25": "希有，威神光明踰於日月，如我所見無譬可",
    "T04n0212_020:0716b26": "喻。」六人復念：「其人出於王種，理應端正何",
    "T04n0212_020:0716b27": "足復怪？今且更遣一人往觀瞿曇容儀無畏，",
    "T04n0212_020:0716b28": "為躁疾局促耶？」即往觀相，如師子王在群獸",
    "T04n0212_020:0716b29": "中無所畏難，還告六師：「瞿曇在眾，如獸中",
    "T04n0212_020:0716c01": "王，無所畏難。」六人復念：「愚人希更事故，貪",
    "T04n0212_020:0716c02": "彼光明故圍繞之耳，此是常宜何足復怪？彼",
    "T04n0212_020:0716c03": "瞿曇者出自王宮，六萬婇女晝夜娛樂，未更",
    "T04n0212_020:0716c04": "師法曾不造學，更可遣人往聽所說，頗有經",
    "T04n0212_020:0716c05": "理為如凡夫耶？」即遣明達一人往觀視之。具",
    "T04n0212_020:0716c06": "聞所說，還白六人：「彼瞿曇所演，達古知今",
    "T04n0212_020:0716c07": "前知無極却覩無窮，判義析理理不煩重。」六",
    "T04n0212_020:0716c08": "師聞已復作是念：「世多有人辯辭捷疾悅可",
    "T04n0212_020:0716c09": "人心，然不存理不可尋究，復可遣人往觀",
    "T04n0212_020:0716c10": "瞿曇，眾人聞其所說，寂然聽受？為憒亂不聽",
    "T04n0212_020:0716c11": "耶？」即往觀聽。見諸大眾渴仰聞法專一心意，",
    "T04n0212_020:0716c12": "渴仰如來目未曾眴，還白六師：「瞿曇所演，",
    "T04n0212_020:0716c13": "味如甘露，眾人渴仰聽無厭足。」六人復作",
    "T04n0212_020:0716c14": "是念：「人集徒眾，初心極猛久必退散，復何疑",
    "T04n0212_020:0716c15": "怪？更遣一人往瞻瞿曇，義理深邃？為淺薄無",
    "T04n0212_020:0716c16": "緒耶？」即遣高勝一人往觀瞿曇。具聞所說，還",
    "T04n0212_020:0716c17": "白六師：「瞿曇所演如海無崖，我等所見如牛",
    "T04n0212_020:0716c18": "蹄水，今我一人且欲就彼求為弟子，焉知其",
    "T04n0212_020:0716c19": "餘者？」前後使人各共相將詣如來所，復有無",
    "T04n0212_020:0716c20": "數眾生雲隤競至到如來所，即聞佛說此偈",
    "T04n0212_020:0716c21": "曰：",
    "T04n0212_020:0716c22": "「最正覺自得，　　不染一切法，",
    "T04n0212_020:0716c23": "　一切智無畏，　　自然無師保。」",
    "T04n0212_020:0716c24": "最正覺自得者，覺悟一切諸法，無細不入",
    "T04n0212_020:0716c25": "無微不察，以神通力如實知之，是故說，最正",
    "T04n0212_020:0716c26": "覺自得也。不染一切法者，利衰毀譽稱譏苦",
    "T04n0212_020:0716c27": "樂，不為此八法所染，是故說，不染一切法也。",
    "T04n0212_020:0716c28": "一切智無畏者，離一切患無復眾惱，不為水",
    "T04n0212_020:0716c29": "火惡賊所見陷溺，超越厄難獨善無憂，是故",
    "T04n0212_020:0717a01": "說，一切智無畏也。自然無師保者，獨王三千",
    "T04n0212_020:0717a02": "大千國土，無有儔侶，等者猶無況欲出耶？",
    "T04n0212_020:0717a03": "是故說，自然無師保。",
    "T04n0212_020:0717a04": "　志獨無等倫，　　自獲於正道，",
    "T04n0212_020:0717a05": "　如來天人尊，　　一切智力具。",
    "T04n0212_020:0717a06": "志獨無等倫者，我以天眼觀三千大千剎土，",
    "T04n0212_020:0717a07": "頗有斯類與我等耶？遍而觀之無有等者，況",
    "T04n0212_020:0717a08": "欲出耶？此事不然。是故說，志獨無倫也。自",
    "T04n0212_020:0717a09": "獲正道者，吾求於道，無師教授自然獲之，",
    "T04n0212_020:0717a10": "亦無伴侶獨步無畏，是故說曰，自獲於正道",
    "T04n0212_020:0717a11": "也。如來天人尊者，何故名為如來？如過去等",
    "T04n0212_020:0717a12": "正覺來，吾從彼來，於三阿僧祇劫執行勤苦，",
    "T04n0212_020:0717a13": "或施國財妻子頭目髓腦，能自拔濟，從中來",
    "T04n0212_020:0717a14": "故名如來。復從如來法性，就世間義故，謂",
    "T04n0212_020:0717a15": "如來。如過去諸佛世尊，具足十力、四無所畏、",
    "T04n0212_020:0717a16": "十八不共殊勝之法，大慈大悲，廣度一切不",
    "T04n0212_020:0717a17": "離如性，我今亦爾故謂如來。何以故名為天",
    "T04n0212_020:0717a18": "人尊？曰所以稱天人尊者，天人緣彼得修善",
    "T04n0212_020:0717a19": "本，越次取證成於聖道，盡有漏成無漏，三",
    "T04n0212_020:0717a20": "達神通無所罣礙，是故說，如來天人尊也。一",
    "T04n0212_020:0717a21": "切智力具者，如來遺體力者，體有百二十節，",
    "T04n0212_020:0717a22": "一節有百二十八臂，神力是乳哺力非神通",
    "T04n0212_020:0717a23": "力，是故說，一切智力具也。",
    "T04n0212_020:0717a24": "　我為世尊，　　斷漏無婬，　　諸天世人，",
    "T04n0212_020:0717a25": "　一群從心。",
    "T04n0212_020:0717a26": "我為世尊者，世者有三：一者陰世，二者器世，",
    "T04n0212_020:0717a27": "三者眾生世。何以故名為無著者？三義故名",
    "T04n0212_020:0717a28": "為無著：一者斷結故謂無著，二者堪受人施",
    "T04n0212_020:0717a29": "故謂無著，三者三界無種亦無根本亦不復",
    "T04n0212_020:0717b01": "生故謂無著。是故說，我為無著也。斷漏無婬",
    "T04n0212_020:0717b02": "者，謂無上義無有過上者，亦無儔匹，覺悟一",
    "T04n0212_020:0717b03": "切諸法，無微不入無細不達，復為坐中眾生",
    "T04n0212_020:0717b04": "解狐疑故說無上義。過去無數恒沙諸佛壽",
    "T04n0212_020:0717b05": "命極長，弟子徒眾不可稱計，國土清淨無有",
    "T04n0212_020:0717b06": "瑕穢，謂為過佛神力多我今日。莫作斯觀。所",
    "T04n0212_020:0717b07": "以然者？神通智力一而不二，但眾生心自有",
    "T04n0212_020:0717b08": "增減。是故說，斷漏無婬也。諸天世人，一群從",
    "T04n0212_020:0717b09": "心者，諸天世人沙門婆羅門魔，若魔天釋梵",
    "T04n0212_020:0717b10": "四王，吾為獨尊獨悟無與等者，是故說，諸天",
    "T04n0212_020:0717b11": "世人，一群從心也。爾時六師弟子，聞佛說此",
    "T04n0212_020:0717b12": "偈已，心堅固者即求為道，心懷猶豫者，還至",
    "T04n0212_020:0717b13": "師所具白所聞，三界獨尊典領十方實無等",
    "T04n0212_020:0717b14": "倫，宜各馳散各求所安。",
    "T04n0212_020:0717b15": "　我既無師保，　　亦獨無伴侶，",
    "T04n0212_020:0717b16": "　積一行得佛，　　自然通聖道。",
    "T04n0212_020:0717b17": "爾時世尊於樹王下，為梵天所請，即從坐起，",
    "T04n0212_020:0717b18": "詣波羅[木*奈]國。爾時憂毘梵志，遙見世尊來",
    "T04n0212_020:0717b19": "便作是念：「瞿曇今日顏色容悅內外清徹，將",
    "T04n0212_020:0717b20": "有何故？師為是誰從誰學道？為學何法修何",
    "T04n0212_020:0717b21": "技術？」爾時世尊即向梵志而說此偈：",
    "T04n0212_020:0717b22": "「我既無師保，　　亦獨無伴侶，",
    "T04n0212_020:0717b23": "　積一行得佛，　　自然通聖道。」",
    "T04n0212_020:0717b24": "我既無師保者，如來、至真、等正覺，觀達三世",
    "T04n0212_020:0717b25": "無事不知，為後眾生未覺悟者而說斯偈。「吾",
    "T04n0212_020:0717b26": "善逝後當有比丘，一名摩訶僧祇，二名婆蔡",
    "T04n0212_020:0717b27": "審鞞，稱言文殊師利。」釋迦文師欲除彼猶",
    "T04n0212_020:0717b28": "豫故，是故說此偈也。復有說者，諸外道異",
    "T04n0212_020:0717b29": "學各作是論，沙門瞿曇，從阿蘭迦蘭聞法，",
    "T04n0212_020:0717c01": "然後成道，欲除彼猶豫，故說我既無師保也。",
    "T04n0212_020:0717c02": "亦獨無伴侶者，如來等正覺，觀達三世當來",
    "T04n0212_020:0717c03": "過去現在，無事不察，當來二部比丘，一名",
    "T04n0212_020:0717c04": "摩訶僧祇，二名婆蔡審鞞。捨本就末有人界",
    "T04n0212_020:0717c05": "土則佛出世，下方地獄畜生餓鬼，上方天樂",
    "T04n0212_020:0717c06": "自娛終不出佛，如來所化無處不遍，若一處",
    "T04n0212_020:0717c07": "不遍不名為佛。彼二部者謂為不遍，如來神",
    "T04n0212_020:0717c08": "力登一須彌頂，如是所經歷教化周旋無有",
    "T04n0212_020:0717c09": "窮極，是故說，亦獨無伴侶也。積一行得佛者，",
    "T04n0212_020:0717c10": "於此三世成最正覺，佛興出世要在閻浮利",
    "T04n0212_020:0717c11": "地，生於中國不在邊地，所以生此閻浮利地",
    "T04n0212_020:0717c12": "者，東西南北億千閻浮利地，此間閻浮利地",
    "T04n0212_020:0717c13": "最在其中，土界神力勝餘方，餘方剎土轉不",
    "T04n0212_020:0717c14": "如此，是故說，積一行得佛也。自然通聖道",
    "T04n0212_020:0717c15": "者，捨熱惱結使冷而無熅，人有憂心顏常不",
    "T04n0212_020:0717c16": "歡，無憂心者顏常和悅，如來世尊亦復如是，",
    "T04n0212_020:0717c17": "眾患已盡無復熱惱，是故說，自然通聖道也。",
    "T04n0212_020:0717c18": "爾時有憂毘梵志前白佛言：「君今自稱為最",
    "T04n0212_020:0717c19": "勝耶？」爾時世尊以偈報梵志曰：",
    "T04n0212_020:0717c20": "「己勝不受惡，　　一切勝世間，",
    "T04n0212_020:0717c21": "　叡智廓無壃，　　開蒙我為勝。」",
    "T04n0212_020:0717c22": "己勝不受惡者，一切勝世間、能勝怨，世稱",
    "T04n0212_020:0717c23": "曰勝。此勝非為勝，斷漏盡諸使，眾結永盡",
    "T04n0212_020:0717c24": "乃稱為勝，獨王世界無能及者，是故說，己勝",
    "T04n0212_020:0717c25": "不受惡，一切勝世間也。叡智廓無壃，開蒙我",
    "T04n0212_020:0717c26": "為勝者，世間惡法墜墮罪惡者，吾已永滅得",
    "T04n0212_020:0717c27": "不起法忍，當來受有生愛十二牽連永滅無",
    "T04n0212_020:0717c28": "餘，是故說，叡智廓無壃，開蒙我為勝也。爾時",
    "T04n0212_020:0717c29": "憂毘梵志前白佛言：「瞿曇今日為欲何趣？」爾",
    "T04n0212_020:0718a01": "時世尊復以偈報曰：",
    "T04n0212_020:0718a02": "「今往波羅[木*奈]，　　欲擊甘露鼓，",
    "T04n0212_020:0718a03": "　當轉於法輪，　　未曾有轉者。」",
    "T04n0212_020:0718a04": "梵志問佛：「為審爾不？」佛告梵志：「如來言無有",
    "T04n0212_020:0718a05": "二。」梵志聞已頷頭歎吒而去。",
    "T04n0212_020:0718a06": "　智人不處愚，　　觀世隨而化，",
    "T04n0212_020:0718a07": "　說於無垢迹，　　永息無有上。",
    "T04n0212_020:0718a08": "智人不處愚，觀世隨而化者，謂佛及諸弟子",
    "T04n0212_020:0718a09": "先觀世間，誰應得度、誰不應度，周遍觀察誰",
    "T04n0212_020:0718a10": "堪受化、誰不受化，誰種解脫根栽、誰不種解",
    "T04n0212_020:0718a11": "脫根栽。是故說，智人不處愚，觀世隨而化也。",
    "T04n0212_020:0718a12": "說於無垢迹，永息無有上者，無垢迹者，賢聖",
    "T04n0212_020:0718a13": "八道，永息者滅盡泥洹，聖人降世接度群生",
    "T04n0212_020:0718a14": "恒以賢聖道，初不離無漏行，是故說，說於無",
    "T04n0212_020:0718a15": "垢迹，永息無有上也。",
    "T04n0212_020:0718a16": "　勇猛大吼，　　正法如來，　　法說義說，",
    "T04n0212_020:0718a17": "　覺者永安。",
    "T04n0212_020:0718a18": "勇猛大吼，正法如來者，勇猛者佛及諸弟子，",
    "T04n0212_020:0718a19": "釋迦文佛勇猛超越九劫，是故名為勇猛。六",
    "T04n0212_020:0718a20": "師縱逸好修非法不按正律，如來所演如法",
    "T04n0212_020:0718a21": "所行越過世法，是故說，勇猛大吼，正法如來",
    "T04n0212_020:0718a22": "也。法說義說，覺者永安者，人法非為法，人所",
    "T04n0212_020:0718a23": "嗤眾所憎惡，如來所說，法說義說聞者歡悅，",
    "T04n0212_020:0718a24": "除憂熱惱永無苦患，常得安隱心識淡然，",
    "T04n0212_020:0718a25": "是故說，法說義說，覺者永安也。",
    "T04n0212_020:0718a26": "　勇健立一心，　　出家日夜滅，",
    "T04n0212_020:0718a27": "　諸天常衛護，　　為佛所稱記。",
    "T04n0212_020:0718a28": "勇健立一心者，彼修行人，定意一心無他餘",
    "T04n0212_020:0718a29": "念，眾德具足意不可壞，入定之人所願必果，",
    "T04n0212_020:0718b01": "是故說，勇健立一心也。出家日夜滅者，所謂",
    "T04n0212_020:0718b02": "出家，不但捨妻息離五欲，求出欲界修上界",
    "T04n0212_020:0718b03": "道，初禪休息行無起滅，是故說，出家日夜滅",
    "T04n0212_020:0718b04": "也。諸天常衛護者，入定之人諸天衛護承事",
    "T04n0212_020:0718b05": "禮敬，欲使增其功德，是故說，諸天常衛護也。",
    "T04n0212_020:0718b06": "為佛所稱記者，從此世界上至淨居天，歎說",
    "T04n0212_020:0718b07": "立根人，閻浮利地眾生快得善利，如來現在",
    "T04n0212_020:0718b08": "廣說法味，所度眾生不可稱限，是故說，為",
    "T04n0212_020:0718b09": "佛所稱記也。",
    "T04n0212_020:0718b10": "　彼於天人中，　　歎說等正覺，",
    "T04n0212_020:0718b11": "　速得而自覺，　　最後離胎身。",
    "T04n0212_020:0718b12": "彼於天人中，歎說等正覺者，諸天世人恒詠",
    "T04n0212_020:0718b13": "佛功德，各獻善心至于成佛未曾違離，是故",
    "T04n0212_020:0718b14": "說，彼於天人中，歎說等正覺也。速得而自覺",
    "T04n0212_020:0718b15": "者，人民之類歎未曾有，如來功德甚奇甚特，",
    "T04n0212_020:0718b16": "我等眾人謂為如來在於斯坐，何圖如來遊",
    "T04n0212_020:0718b17": "於無量百千世界，教化眾生不以為惓。是故",
    "T04n0212_020:0718b18": "說，速得而自覺也。最後離胎身者，最後受身",
    "T04n0212_020:0718b19": "臨欲泥洹，佛自歎說告語阿難：「如來此身更",
    "T04n0212_020:0718b20": "不受生，無為永寂不復起滅。阿難當知！吾",
    "T04n0212_020:0718b21": "觀方域及上空界，更不受之，生分畢矣。阿難！",
    "T04n0212_020:0718b22": "我更不染俗，俗中躁擾吾不復更。」是故說，最",
    "T04n0212_020:0718b23": "後離胎身。",
    "T04n0212_020:0718b24": "　諸謂過去佛，　　及已當來者，",
    "T04n0212_020:0718b25": "　現在等正覺，　　多除眾人憂。",
    "T04n0212_020:0718b26": "彼雜阿鋡契經所說，昔佛在舍衛國祇樹給",
    "T04n0212_020:0718b27": "孤獨園。爾時世尊告諸比丘：「世人共會不相",
    "T04n0212_020:0718b28": "恭敬，甚為苦哉！我恒發此念：『世頗有人沙門",
    "T04n0212_020:0718b29": "婆羅門有勝我者，我當承事供養禮敬。』然我",
    "T04n0212_020:0718c01": "觀察沙門婆羅門，可恭敬者乎？時比丘我復",
    "T04n0212_020:0718c02": "作是念：『昔我成佛，由四意止、四意斷、四神足、五",
    "T04n0212_020:0718c03": "根、五力、七覺意、八直行，我今承事供養如敬",
    "T04n0212_020:0718c04": "尊長，過去恒沙諸佛世尊，亦由此法成最正",
    "T04n0212_020:0718c05": "覺，當來恒沙諸佛，亦緣此法而得成道，我今",
    "T04n0212_020:0718c06": "現在如來至真等正覺，亦緣此法成於道果，",
    "T04n0212_020:0718c07": "我今躬自思惟分別此法。』」是故說，諸過去佛",
    "T04n0212_020:0718c08": "及已當來者、現在等正覺，多除眾人憂也。",
    "T04n0212_020:0718c09": "　盡共敬重法，　　已敬今敬者，",
    "T04n0212_020:0718c10": "　若當甫恭敬，　　是謂佛法要。",
    "T04n0212_020:0718c11": "欲引三世恭敬，故說此偈。",
    "T04n0212_020:0718c12": "「若欲自求要，　　正身為第一，",
    "T04n0212_020:0718c13": "　恭敬於正法，　　憶念佛教誡。」",
    "T04n0212_020:0718c14": "若欲自求要，正身為第一者，人欲成道必自",
    "T04n0212_020:0718c15": "求要，進趣於道恭敬於諸法，追憶過去洹沙",
    "T04n0212_020:0718c16": "諸佛所說教誡，如現在前亦不漏失，是故說，",
    "T04n0212_020:0718c17": "若欲自求要，正身為第一，恭敬於正法，憶念佛",
    "T04n0212_020:0718c18": "教誡也。",
    "T04n0212_020:0718c19": "◎出曜經卷第二十"
}