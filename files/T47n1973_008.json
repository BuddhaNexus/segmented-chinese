{
    "T47n1973_008:0338b16": "廬山蓮宗寶鑑念佛往生正訣卷",
    "T47n1973_008:0338b17": "第八(一十二章)",
    "T47n1973_008:0338b19": "念佛往生正訣說",
    "T47n1973_008:0338b20": "[0338b20] 淨土之道往生一門。具載群經明如杲日。實",
    "T47n1973_008:0338b21": "修行者入道之方。乃念佛人棲神之所。無念",
    "T47n1973_008:0338b22": "之念念。即念於阿彌。無生之生生。則生於淨",
    "T47n1973_008:0338b23": "土。是故深行菩薩歷代師模。名卿巨儒庶民",
    "T47n1973_008:0338b24": "氏女。篤信斯道結誓進修者不可勝計。其意",
    "T47n1973_008:0338b25": "何哉。必欲生淨土見阿彌。而後已須知佛本",
    "T47n1973_008:0338b26": "無身亦無。其土皆眾生心淨所由致感也。經",
    "T47n1973_008:0338b27": "不云乎。是心作佛是心是佛。諸佛正遍知海",
    "T47n1973_008:0338b28": "從心想生。故天台大師釋之曰。佛本是無心",
    "T47n1973_008:0338b29": "淨故有。良以眾生心淨則法體現前。眾生心",
    "T47n1973_008:0338c01": "染則苦道流轉。此乃理之常也。又何疑乎。以",
    "T47n1973_008:0338c02": "圓實教所談唯心本具者。若此若彼若染若",
    "T47n1973_008:0338c03": "淨。皆不越吾心之一念也。夫心者造罪之源",
    "T47n1973_008:0338c04": "成佛之本。所謂介爾有心三千具足。然而三",
    "T47n1973_008:0338c05": "千諸法既具十界十如。三種世間互具而顯。",
    "T47n1973_008:0338c06": "則安養國土捨此何求。非但淨土唯心。蓋地",
    "T47n1973_008:0338c07": "獄亦唯心矣。又云。阿鼻依正全趣極聖之自",
    "T47n1973_008:0338c08": "心。身土毘盧不逾下凡之一念。纔起悟迷之",
    "T47n1973_008:0338c09": "見便入邪流。不分染淨之殊方歸正道刀山",
    "T47n1973_008:0338c10": "劍樹總是空華。寶渚金蓮皆成夢事。如斯受",
    "T47n1973_008:0338c11": "用始了真修脫。或未然宜依權。漸而加修進",
    "T47n1973_008:0338c12": "深信阿彌陀佛。即我本性貴在禮誦懺念之",
    "T47n1973_008:0338c13": "間。行住坐臥之處。照於三觀契乎一心。全智",
    "T47n1973_008:0338c14": "發境全境是心。故知佛正佛依皆是心。具心",
    "T47n1973_008:0338c15": "造信哉。淨土彌陀昭昭然。影現于心目之間。",
    "T47n1973_008:0338c16": "譬如磨銅成鏡必假施功。直使塵垢淨盡無",
    "T47n1973_008:0338c17": "餘。則本體圓明自然顯現。一切色像俱無隱",
    "T47n1973_008:0338c18": "焉。當知鏡中之像。若謂是有不可承而攬之。",
    "T47n1973_008:0338c19": "若謂是無則色像歷然可見。所謂有不定有。",
    "T47n1973_008:0338c20": "無不定無。有無雙遣任運是中。大矣哉。不思",
    "T47n1973_008:0338c21": "議境。唯心妙觀之道也。欲證斯道必明于因。",
    "T47n1973_008:0338c22": "當知因該果海。果徹因源。原始要終不離一",
    "T47n1973_008:0338c23": "念。從因至果只在初心。苟能於此善修如是",
    "T47n1973_008:0338c24": "之因。至於臨終必獲如是之果。是知專心念",
    "T47n1973_008:0338c25": "佛為因。往生淨土為果。始從聞信信以修持。",
    "T47n1973_008:0338c26": "積淨業之工夫。得功緣之成滿。時節既至大",
    "T47n1973_008:0338c27": "理。昭然視死如歸。豈不慶快。故茲直示往生",
    "T47n1973_008:0338c28": "正訣。明指到家路頭。此時自信不疑。他日出",
    "T47n1973_008:0338c29": "門不誤。如此則安養國土何患不生。自性彌",
    "T47n1973_008:0339a01": "陀決然可見。與夫列聖群賢同成淨行。歷位",
    "T47n1973_008:0339a02": "至極者實惟斯道矣。",
    "T47n1973_008:0339a03": "父母臨終往生淨土",
    "T47n1973_008:0339a04": "[0339a04] 諦信淨土發心淨佛者。蓮池下種時也。一心",
    "T47n1973_008:0339a05": "念佛眾善莊嚴者。蓮華出水時也。念佛功成",
    "T47n1973_008:0339a06": "淨土緣熟。華開見佛時也。佛子事佛固先事",
    "T47n1973_008:0339a07": "親。拳拳孝念不捨。須臾順父母之情懷。察父",
    "T47n1973_008:0339a08": "母之顏色。纔乖攝養力為調和。又當念風燭",
    "T47n1973_008:0339a09": "不停須防往生時至。預以父母平生所修一",
    "T47n1973_008:0339a10": "切善緣好事及眾人助修功德。聚為一疏。時",
    "T47n1973_008:0339a11": "時對父母讀之。要令父母心生歡喜。又當勸",
    "T47n1973_008:0339a12": "令坐臥西向不忘淨土。又當東向說彌陀像。",
    "T47n1973_008:0339a13": "勸令一心念佛。焚香鳴磐躬率眾人同聲和",
    "T47n1973_008:0339a14": "之。常使佛聲相續不絕。無以世情悲戀恐失",
    "T47n1973_008:0339a15": "正念。臨捨報時猶當用意。自然諸聖來迎往",
    "T47n1973_008:0339a16": "生淨土。寶蓮花中決定成佛。孝子侍養父母",
    "T47n1973_008:0339a17": "正在此時不宜懈怠。此孝子事親臨終之大",
    "T47n1973_008:0339a18": "事也。以此為孝。其孝至矣。又況從古以來念",
    "T47n1973_008:0339a19": "佛往生西方者非一。略舉數條以為念佛者",
    "T47n1973_008:0339a20": "鑑。所以烏長國主&#x89A9;眾聖以來迎。隋文皇后",
    "T47n1973_008:0339a21": "乘異香而西邁。姚行婆請佛相待。宋世子侍",
    "T47n1973_008:0339a22": "母同歸。可謂一超直入如來地矣。",
    "T47n1973_008:0339a23": "臨終三疑",
    "T47n1973_008:0339a24": "[0339a24] 慈照宗主淨土十門告誡云。念佛人臨終三",
    "T47n1973_008:0339a25": "疑不生淨土。一者疑。我生來作業極重。修行",
    "T47n1973_008:0339a26": "日淺恐不得生。二者疑。我欠人債負。或有心",
    "T47n1973_008:0339a27": "願未了。及貪瞋癡未息。恐不得生。三者疑。我",
    "T47n1973_008:0339a28": "雖念彌陀臨命終時恐佛不來迎接。有此三",
    "T47n1973_008:0339a29": "疑。因疑成障。失其正念不得往生。故念佛之",
    "T47n1973_008:0339b01": "人切要諦信佛經明旨勿生疑心。經云。念阿",
    "T47n1973_008:0339b02": "彌陀佛一聲。滅八十億劫生死重罪。上至一",
    "T47n1973_008:0339b03": "心不亂下至十念成功。接向九蓮令辭五濁。",
    "T47n1973_008:0339b04": "苟能心心不昧念念無差。則疑情永斷決定",
    "T47n1973_008:0339b05": "往生。可謂十萬億程彈指到。絲毫擬議隔千",
    "T47n1973_008:0339b06": "山。",
    "T47n1973_008:0339b07": "臨終四關",
    "T47n1973_008:0339b08": "[0339b08] 四關者。慈照宗主淨土十門告誡云。凡夫雖",
    "T47n1973_008:0339b09": "有信心念佛。緣為宿業障重合墮地獄。乘佛",
    "T47n1973_008:0339b10": "力故。於床枕間將輕換重。若也因病苦故悔",
    "T47n1973_008:0339b11": "悟身心當生淨土也。無智之人不了此事。&#x5374;",
    "T47n1973_008:0339b12": "言。我今念佛又有病苦。反謗彌陀。因此一念",
    "T47n1973_008:0339b13": "惡心徑入地獄。此是一關也。二者雖則持戒",
    "T47n1973_008:0339b14": "念佛。緣為口談淨土意戀娑婆。不求出世善",
    "T47n1973_008:0339b15": "根。為愛家緣長旺以致臨終。遭病怕死貪生。",
    "T47n1973_008:0339b16": "信受童兒呼神喚鬼。燒錢化馬殺戮眾生。緣",
    "T47n1973_008:0339b17": "此心邪無佛攝護。因茲流浪墮落三塗。是二",
    "T47n1973_008:0339b18": "關也。三者或因服藥須用酒&#x9BF9;。或被親情",
    "T47n1973_008:0339b19": "遞相逼勸。此人無決定信喪失善根。臨終追",
    "T47n1973_008:0339b20": "赴王前任王判斷。是為第三關也。四者臨終",
    "T47n1973_008:0339b21": "之際思惟活業。繫綴資財愛戀眷屬。心放不",
    "T47n1973_008:0339b22": "下失&#x5374;正念。故於家舍墮鬼趣中。已為禍",
    "T47n1973_008:0339b23": "崇。或為慳犬。或作蛇身守護家庭宛如在",
    "T47n1973_008:0339b24": "日。是為四關也。是以楊提刑言。愛不重不",
    "T47n1973_008:0339b25": "生娑婆。念不一不生淨土。誠哉是言。凡脩",
    "T47n1973_008:0339b26": "淨土者。要當酌實蠲浮思。專想寂念念彌陀。",
    "T47n1973_008:0339b27": "全身放下但能堅此一念。便可碎彼四關。則",
    "T47n1973_008:0339b28": "淨土蓮臺的非遙矣。可謂一句彌陀無別念。",
    "T47n1973_008:0339b29": "不勞彈指到西方。",
    "T47n1973_008:0339c01": "臨終決疑撮要",
    "T47n1973_008:0339c02": "[0339c02] 凡修念佛之人欲生淨土。每念世間一切無",
    "T47n1973_008:0339c03": "常。成必有壞生必有死。若不親聞佛法。則捨",
    "T47n1973_008:0339c04": "身受身輪轉三界。四生六道無解脫期。我今",
    "T47n1973_008:0339c05": "有緣得聞正法。得修淨業唯佛為念。捨此報",
    "T47n1973_008:0339c06": "身當生淨土。入彼蓮胎受諸快樂。永脫生死",
    "T47n1973_008:0339c07": "不退菩提。此乃大丈夫平生之能事也。纔有",
    "T47n1973_008:0339c08": "疾病正要向前。坦蕩身心莫生疑慮。直須西",
    "T47n1973_008:0339c09": "向正坐專想。阿彌陀佛與觀世音大勢至菩",
    "T47n1973_008:0339c10": "薩。及無數化佛現在其前。一心稱念南無阿",
    "T47n1973_008:0339c11": "彌陀佛聲聲不絕。於諸世間一切事務。不得",
    "T47n1973_008:0339c12": "思念不得貪戀。若或心念起來但要急稱佛",
    "T47n1973_008:0339c13": "號。於念念中除滅罪障。若病人昏困不能自",
    "T47n1973_008:0339c14": "念。則看病人當方便警策勸而諭之。如此用",
    "T47n1973_008:0339c15": "心助令命盡。只此一念決定往生淨土。命若",
    "T47n1973_008:0339c16": "未盡自得安寧。慎勿妄起留戀世間之心。當",
    "T47n1973_008:0339c17": "存自存當死須死。但辦往生何須疑慮。若解",
    "T47n1973_008:0339c18": "此理如脫弊服以著上衣。一捨凡身便登佛",
    "T47n1973_008:0339c19": "地。奇哉偉哉至矣盡矣。或聞天樂異香。或見",
    "T47n1973_008:0339c20": "金蓮寶座。此乃聖境現前。慎勿疑為魔事。經",
    "T47n1973_008:0339c21": "云。修淨業者托佛願力。觀佛寶相為境故。如",
    "T47n1973_008:0339c22": "人近附帝王誰敢干犯況。阿彌陀佛有大慈",
    "T47n1973_008:0339c23": "悲力。有大誓願力。有大智慧力。有大三昧力",
    "T47n1973_008:0339c24": "有大威神力。有大摧邪力。有大降魔力。有天",
    "T47n1973_008:0339c25": "眼遠見力。有天耳遙聞力。有他心徹鑑力。有",
    "T47n1973_008:0339c26": "光明遍照攝取眾生力。有如是等不可思議",
    "T47n1973_008:0339c27": "無量最勝功德之力。豈不能護持修行念佛",
    "T47n1973_008:0339c28": "之人。至臨終時令無魔障生淨土哉。可謂粉",
    "T47n1973_008:0339c29": "骨碎身未足酬。一句了然超百億。",
    "T47n1973_008:0340a01": "僧濟臨終注想西方",
    "T47n1973_008:0340a02": "[0340a02] 廬山尊者弟子僧濟臨終之際。尊者遺燭一",
    "T47n1973_008:0340a03": "枝曰。汝可運想西方。濟執燭注想金容攝心",
    "T47n1973_008:0340a04": "無亂。復請僧眾誦十六觀經。五更濟以燭授",
    "T47n1973_008:0340a05": "同袍遂假寐。及寤曰。吾夢見阿彌陀佛垂手",
    "T47n1973_008:0340a06": "接引吾當去矣。言訖右&#x8107;而逝。此非戒定慧",
    "T47n1973_008:0340a07": "之所熏修。而豈能溫容軟語於生死岸頭耶。",
    "T47n1973_008:0340a08": "可謂得路便行無罣礙。等閑抹過死生關。",
    "T47n1973_008:0340a09": "善導和尚臨終往生正念文",
    "T47n1973_008:0340a10": "[0340a10] 知歸子問曰。世事之大莫越生死。一息不來",
    "T47n1973_008:0340a11": "便屬後世。一念差錯便墮輪迴。小子累蒙開",
    "T47n1973_008:0340a12": "誨。念佛往生之法其理甚明。又恐病來死至",
    "T47n1973_008:0340a13": "之時。心識散亂仍慮他人。惑動正念忘失淨",
    "T47n1973_008:0340a14": "因。伏望重示歸徑之方。俾脫沈淪之苦。師",
    "T47n1973_008:0340a15": "曰。善哉問也。凡一切人命終欲生淨土。須是",
    "T47n1973_008:0340a16": "不得怕死。常念此身多苦不淨惡業種種交",
    "T47n1973_008:0340a17": "纏。若得捨此穢身。超生淨土受無量快樂。解",
    "T47n1973_008:0340a18": "脫生死苦趣乃是稱意之事。如脫弊衣得換",
    "T47n1973_008:0340a19": "珍服。但當放下身心莫生戀著。凡遇有病之",
    "T47n1973_008:0340a20": "時。便念無常一心待死。叮囑家人及看病",
    "T47n1973_008:0340a21": "人。往來問候人凡來我前。為我念佛不得說",
    "T47n1973_008:0340a22": "眼前閑雜之話。家中長短之事。亦不須軟語",
    "T47n1973_008:0340a23": "安慰祝願安樂。此皆虛花無益之語。若病重",
    "T47n1973_008:0340a24": "將終之際。親屬不得垂淚哭泣。及發嗟歎懊",
    "T47n1973_008:0340a25": "惱之聲。惑亂心神失其正念。但一時同聲念",
    "T47n1973_008:0340a26": "佛。待氣盡了方可哀泣。纔有絲毫戀世間心。",
    "T47n1973_008:0340a27": "便成罣礙不得解脫。若得明曉淨土之人。頻",
    "T47n1973_008:0340a28": "來策勵極為大幸。若依此者決定超生即無",
    "T47n1973_008:0340a29": "疑也。又問曰。求醫服藥還可用不。答曰。求醫",
    "T47n1973_008:0340b01": "服藥初不相妨。然藥者只能醫病不能醫命。",
    "T47n1973_008:0340b02": "命若盡時藥豈奈何。若殺物命為藥。以求身",
    "T47n1973_008:0340b03": "安此則不可。余多見世人。因病持齋方獲小",
    "T47n1973_008:0340b04": "愈。復為醫者以酒食血肉佐藥。其病復作信",
    "T47n1973_008:0340b05": "知佛力可救酒肉無益也。又問曰。求神祈福",
    "T47n1973_008:0340b06": "如何。答曰。人命長短生時已定何假鬼神延",
    "T47n1973_008:0340b07": "之耶。若迷惑信邪殺害眾生。祭祀神鬼但增",
    "T47n1973_008:0340b08": "罪業反損壽矣。大命若盡小鬼奈何。空慞自",
    "T47n1973_008:0340b09": "惶俱無所濟切宜謹之。當以此文帖向目前。",
    "T47n1973_008:0340b10": "時時見之免致臨危忘失。又問曰。平生未曾",
    "T47n1973_008:0340b11": "念佛人還用得不。答曰。此法僧人俗人未念",
    "T47n1973_008:0340b12": "佛人用之。皆得往生決無疑也。余多見世",
    "T47n1973_008:0340b13": "人。於平常念佛禮讚發願。求生西方甚是勤",
    "T47n1973_008:0340b14": "拳。及至臨病&#x5374;又怕死。都不說著往生解脫",
    "T47n1973_008:0340b15": "之事。直待氣消命盡識投冥界。方始十念鳴",
    "T47n1973_008:0340b16": "鍾。恰如賊去關門濟何事也。死門事大。須",
    "T47n1973_008:0340b17": "是自家著力始。若一念若得差錯歷劫受",
    "T47n1973_008:0340b18": "苦。誰人相代。思之思之。若無事時當以此法",
    "T47n1973_008:0340b19": "精進受持。是為臨終大事。可謂一條蕩蕩西",
    "T47n1973_008:0340b20": "方路徑。直歸家莫問津。",
    "T47n1973_008:0340b21": "化佛來迎",
    "T47n1973_008:0340b22": "[0340b22] 宗鏡錄或問曰。心外無佛見佛是心。云何教",
    "T47n1973_008:0340b23": "中說有化佛來迎生諸淨土。答曰。法身真佛",
    "T47n1973_008:0340b24": "本無生滅。從真起化接引迷根。以化即真真",
    "T47n1973_008:0340b25": "應一際。即不來不去隨應物心。又化體即真",
    "T47n1973_008:0340b26": "說無來去。從真流化現有往還。即不來相",
    "T47n1973_008:0340b27": "而來。不見相而見也。不來而來似月之頓",
    "T47n1973_008:0340b28": "呈。不見而見猶行雲之忽現。問如上所說。真",
    "T47n1973_008:0340b29": "體即湛然不動。化相即不來而來。正是心外",
    "T47n1973_008:0340c01": "有他佛來迎。云何證自心是佛。答曰此乃是",
    "T47n1973_008:0340c02": "如來本願功德力故。令彼有緣眾生專心想",
    "T47n1973_008:0340c03": "念。能令自心見佛來迎。不是諸佛實遺化身",
    "T47n1973_008:0340c04": "而來迎接。但是有緣時機正合。能令自心見",
    "T47n1973_008:0340c05": "佛來迎。則佛身湛然常寂無去無來。眾生識",
    "T47n1973_008:0340c06": "心託佛本願力。一念變化有去有來。如鏡面",
    "T47n1973_008:0340c07": "像似夢施為。鏡中之形非內非外。夢中之事",
    "T47n1973_008:0340c08": "不有不無。但是心生非關佛化真。信修行之",
    "T47n1973_008:0340c09": "士端的是要生西方極樂世界。專意一念持",
    "T47n1973_008:0340c10": "一句阿彌陀佛。只此一念是我本師。只此一",
    "T47n1973_008:0340c11": "念即是化佛。只此一念是破地獄之猛將。只",
    "T47n1973_008:0340c12": "此一念是斬群邪之寶劍。只此一念是開黑",
    "T47n1973_008:0340c13": "暗之明燈。只此一念是度苦海之大船。只此",
    "T47n1973_008:0340c14": "一念。是脫生死之良方。只此一念是出三界",
    "T47n1973_008:0340c15": "之徑路。只此一念是本性彌陀。只此一念達",
    "T47n1973_008:0340c16": "唯心淨土。但只要記得這一句。阿彌陀佛在",
    "T47n1973_008:0340c17": "念莫教失落。念念常現前。念念不離心。無事",
    "T47n1973_008:0340c18": "也如是念。有事也如是念。安樂也如是念。",
    "T47n1973_008:0340c19": "病苦也如是念。生也如是念。死也如是念。如",
    "T47n1973_008:0340c20": "是一念分明不昧。又何必問人覓歸程乎。可",
    "T47n1973_008:0340c21": "謂行船盡在把梢人。達者同遊涅槃路。",
    "T47n1973_008:0340c22": "賢首菩薩臨終讚念佛偈",
    "T47n1973_008:0340c23": " 又放光明名見佛  此光覺悟將終者",
    "T47n1973_008:0340c24": " 令隨憶念見如來  命終得生其淨國",
    "T47n1973_008:0340c25": " 見有臨終勸念佛  及示尊像令瞻仰",
    "T47n1973_008:0340c26": " 俾於佛所深歸信  是故得成此光明",
    "T47n1973_008:0340c27": "[0340c27] 天竺慈雲式懺主云。前四句讚佛放光。見其",
    "T47n1973_008:0340c28": "光者名為見佛。能令臨命終時淨土往生。後",
    "T47n1973_008:0340c29": "四句讚佛修此光明之因。其因者秖是勸臨",
    "T47n1973_008:0341a01": "終人念佛。并示其佛像。令彼見已生信故。成",
    "T47n1973_008:0341a02": "佛時得此光明。今以偈普勸信受。凡遇眷屬",
    "T47n1973_008:0341a03": "及一切人臨命終時。先於床前安置此像。令",
    "T47n1973_008:0341a04": "彼眼見及勸令念佛。若痛苦所逼。或先無信",
    "T47n1973_008:0341a05": "心不肯念者。亦須種種方便勸令稱佛。下至",
    "T47n1973_008:0341a06": "十念得滅重罪生佛淨土。此一利益不可思",
    "T47n1973_008:0341a07": "議。若勸得一人生淨土。縱自不修行亦合得",
    "T47n1973_008:0341a08": "生淨土。況當來成佛能放光明。照一切眾生",
    "T47n1973_008:0341a09": "臨終見佛也。多見世人為恩愛故。聚頭哭泣",
    "T47n1973_008:0341a10": "不思救度。是名惡知識也。苦哉苦哉。恩愛所",
    "T47n1973_008:0341a11": "索。墮落惡道無解脫期。雖慈親孝子亦不奈",
    "T47n1973_008:0341a12": "何。以此思之。可不勉哉。可謂普願沈溺諸眾",
    "T47n1973_008:0341a13": "生速往無量光佛剎。",
    "T47n1973_008:0341a14": "情想多少論報高下",
    "T47n1973_008:0341a15": "[0341a15] 首楞嚴經云。佛告阿難。一切世間生死相續。",
    "T47n1973_008:0341a16": "生從順習死從變流。臨命終時未捨煖觸。一",
    "T47n1973_008:0341a17": "生善惡俱時頓現。純想即飛必生天上。若飛",
    "T47n1973_008:0341a18": "心中兼福兼慧。及與淨願自然心開。見十方",
    "T47n1973_008:0341a19": "佛一切淨土隨願往生。情少想多輕舉非遠",
    "T47n1973_008:0341a20": "即為飛仙。情想均等不飛不墜生於人間。想",
    "T47n1973_008:0341a21": "明斯聰情幽斯鈍。情多想少流入橫生。重為",
    "T47n1973_008:0341a22": "毛群輕為羽族。七情三想沈下水輪生於火",
    "T47n1973_008:0341a23": "際。受氣猛火身為餓鬼常被焚燒。水能害己",
    "T47n1973_008:0341a24": "無食無飲。經百千劫。九情一想下洞火輪輕",
    "T47n1973_008:0341a25": "生有間重生無間。二種地獄純情即沈入阿",
    "T47n1973_008:0341a26": "鼻獄。若沈心中有謗大乘毀佛禁戒。誑妄說",
    "T47n1973_008:0341a27": "法虛貪信施濫膺恭敬。五逆十重更生十方",
    "T47n1973_008:0341a28": "阿鼻地獄。",
    "T47n1973_008:0341a29": "命終善惡感報優劣",
    "T47n1973_008:0341b01": "[0341b01] 守護國界主經云。佛言。若人命終之時預知",
    "T47n1973_008:0341b02": "時至。正念分明洗浴著衣吉祥而逝。光明照",
    "T47n1973_008:0341b03": "身見佛相好。眾善俱現。定知此人決定往生",
    "T47n1973_008:0341b04": "淨土。若人念佛持戒無精進心。命終亦無善",
    "T47n1973_008:0341b05": "相亦無惡相。地府不收安養不攝。如睡眠去",
    "T47n1973_008:0341b06": "此人疑情未斷。生於疑城五百歲受樂。再修",
    "T47n1973_008:0341b07": "信願方歸淨土。若人起憐憫心正念現前。於",
    "T47n1973_008:0341b08": "財寶妻子心無愛戀。眼色清淨仰面含笑。想",
    "T47n1973_008:0341b09": "念天宮當來迎我。耳聞天樂眼見天童。捨此",
    "T47n1973_008:0341b10": "報身定生天界。若人生柔軟心起福德心。身",
    "T47n1973_008:0341b11": "無病難憶念父母妻子。於善於惡心不錯亂。",
    "T47n1973_008:0341b12": "其心正直遺囑家財。辭別而去。定生人界。若",
    "T47n1973_008:0341b13": "人於己眷屬惡眼瞻視。舉手捫空便利不覺。",
    "T47n1973_008:0341b14": "身常臭穢兩目紅赤。仆面而臥踡身左&#x8107;百",
    "T47n1973_008:0341b15": "節酸疼。或見惡相口不能言。呻吟叫喚冤債",
    "T47n1973_008:0341b16": "現前心識散亂狂惑顛倒。遍體如&#x6C37;。手捻死",
    "T47n1973_008:0341b17": "拳身硬如石。此人命終定入地獄。若人好舐",
    "T47n1973_008:0341b18": "其唇身熱如火常患飢渴。好說飲食張口不",
    "T47n1973_008:0341b19": "合。貪戀財寶命卒難斷。開眼而去。此人定入",
    "T47n1973_008:0341b20": "餓鬼。若人身染重病如在雲霧心神昏散。怕",
    "T47n1973_008:0341b21": "聞佛名多愛食噉血肉之味。不受勸化愛戀",
    "T47n1973_008:0341b22": "妻兒。踡手足指遍身流汗。出&#x9E81;&#x6F81;聲口中咀",
    "T47n1973_008:0341b23": "沫。此相現淨定入畜生。",
    "T47n1973_008:0341b24": "臨終十事不剋念佛勉勸預修",
    "T47n1973_008:0341b25": "[0341b25] 凡夫業重處處貪生。若不預辦工夫臨終不",
    "T47n1973_008:0341b26": "剋念佛。天台十疑論云。臨終念佛名最後心。",
    "T47n1973_008:0341b27": "其心猛利。一念佛名即生淨土。蓋垂死時其",
    "T47n1973_008:0341b28": "心猛健決定故。勝百歲行力也。或問曰。臨終",
    "T47n1973_008:0341b29": "念佛即得往生。何假預修勝業。答曰。人生壽",
    "T47n1973_008:0341c01": "夭難測短長。或即病困昏迷。或即非時奄逝。",
    "T47n1973_008:0341c02": "既闕生前之善。難逃後世之殃。須預作於善",
    "T47n1973_008:0341c03": "緣。是恐防於斯咎。十種命終不剋念佛。一者",
    "T47n1973_008:0341c04": "善友未必相逢。二者或疾苦纏身神昏性亂。",
    "T47n1973_008:0341c05": "三者偏風失語不得稱名。四者狂亂失心注",
    "T47n1973_008:0341c06": "想難剋。五者或逢水火不暇志誠。六者輒遇",
    "T47n1973_008:0341c07": "虎狼驚惶倉卒。七者臨時惡友破壞道心。八",
    "T47n1973_008:0341c08": "者飽食過多昏迷致命。九者軍仵&#x9B2A;戰忽爾",
    "T47n1973_008:0341c09": "身亡。十者或墜高巖傷中身命。故知臨終難",
    "T47n1973_008:0341c10": "保吉凶。須是預先修習。可謂閑時做下急時",
    "T47n1973_008:0341c11": "用。免得臨期手&#x811A;忙。"
}