{
    "X85n1594_021:0583b13": "佛祖綱目卷第二十一(秋字號)",
    "X85n1594_021:0583b15": "甲子(漢安帝延光三年起)丙寅(順帝永建元年)壬申(改陽嘉)丙子(改永和)",
    "X85n1594_021:0583b16": "壬午(改漢安)甲申(改建庸)乙酉(&#x51B2;帝永嘉元年)丙戌(質帝本初元年)丁",
    "X85n1594_021:0583b17": "亥(桓帝建和元年)庚寅(改和平)辛卯(改元嘉)癸巳(改永興)乙未(改永",
    "X85n1594_021:0583b18": "壽)戊戌(改延熹)丁未(改永康)戊申(靈帝建寧元年)壬子(改嘉平)戊",
    "X85n1594_021:0583b19": "午(改光和)癸亥(漢靈帝光和六年止)",
    "X85n1594_021:0583b20": "[0583b20] 戊子。安息國沙門安清。字世高。至京譯經。庚戌。",
    "X85n1594_021:0583b21": "譯成九十五部。凡一百一十五卷。辛亥。清至廬",
    "X85n1594_021:0583b22": "山。有[邱-丘+共]亭廟神甚靈。會三十餘船。奉牲請福。神",
    "X85n1594_021:0583b23": "輒降語曰。舟有沙門。可與請來。客請清至。神復",
    "X85n1594_021:0583b24": "降語曰。吾昔與子。俱出家學道。吾好施而多嗔。",
    "X85n1594_021:0583c01": "今為廟神。壽盡旦夕。復恐墮地獄。吾有縑千段。",
    "X85n1594_021:0583c02": "并雜寶物。可為立法營塔。使生善處。清使出形。",
    "X85n1594_021:0583c03": "神現大蟒。悲淚如雨。清取絹物。辭別而去。清至",
    "X85n1594_021:0583c04": "豫章。為建大安寺。(因安得名)乃江淮建塔之始也。俄",
    "X85n1594_021:0583c05": "而神逝。報云。得生善處。後人於山西澤中。見死",
    "X85n1594_021:0583c06": "蟒頭尾數里。今潯陽縣。有大蛇村。存焉。",
    "X85n1594_021:0583c07": "(乙巳)二十二祖摩拏羅傳法鶴勒那",
    "X85n1594_021:0583c08": "[0583c08] 摩拏羅。姓剎帝利。父常自在王。年三十。遇婆修盤頭。",
    "X85n1594_021:0583c09": "遂出家傳法。至西印度。彼國王名得度。瞿曇種族。事",
    "X85n1594_021:0583c10": "佛精進。一日於行道處。忽現一塔。高一尺四寸。其色",
    "X85n1594_021:0583c11": "青玄。眾莫能舉。王即大會梵行禪觀&#x546A;術三眾。問塔",
    "X85n1594_021:0583c12": "所繇。眾莫能知。摩拏羅曰。此塔阿育王所造。佛舍利",
    "X85n1594_021:0583c13": "塔也。四面示相。前則尸毗王割股飼鷹救鴿。後則慈",
    "X85n1594_021:0583c14": "力王剜身燃燈。左則薩埵太子投崖飼虎。右則月光",
    "X85n1594_021:0583c15": "王捐捨寶首。四面皆是釋迦世尊宿世修道之跡。今",
    "X85n1594_021:0583c16": "王有緣。故出現耳。言已。舉之。王大悅。遂謂摩拏羅曰。",
    "X85n1594_021:0583c17": "敢問法要。答曰。佛法能具七事去三物。乃可學。王問",
    "X85n1594_021:0583c18": "三物七事為何。答曰。所去三物。貪嗔癡。所具七事。大",
    "X85n1594_021:0583c19": "慈歡喜無我勇猛饒益降魔無證。人所以明了不明",
    "X85n1594_021:0583c20": "了以此耳。王聞已曰。至聖難逢。世樂非久。即傳位太",
    "X85n1594_021:0583c21": "子出家。七日而證四果。拏羅深加慰誨曰。汝居此國。",
    "X85n1594_021:0583c22": "善自度人。今異域有大法器。吾當往化。得度曰。師應",
    "X85n1594_021:0583c23": "跡十方。動念當至。寧勞往耶。拏羅於是焚香。遙語月",
    "X85n1594_021:0583c24": "支國鶴勒那比丘曰。汝教導鶴眾。道果將證。宜自知",
    "X85n1594_021:0584a01": "之。時勒那為彼國王寶印。說修多羅偈。忽&#x89A9;異香成",
    "X85n1594_021:0584a02": "穗。王曰。是何祥也。曰西印土摩拏羅尊者將至。此信",
    "X85n1594_021:0584a03": "香也。王與勒那。俱西嚮作禮。拏羅亦以手東嚮。三點",
    "X85n1594_021:0584a04": "於地答之。即辭得度。與其具通眾。凌&#x8657;而往。勒那與",
    "X85n1594_021:0584a05": "寶印。迎拏羅。至王宮供養。異日勒那問曰。我止林間。",
    "X85n1594_021:0584a06": "已經九白。(印土以一年為一白)有弟子龍子者。幼而聰慧。我於",
    "X85n1594_021:0584a07": "三世推窮。莫知其本。拏羅曰。此子於第五劫中。生玅",
    "X85n1594_021:0584a08": "喜國。婆羅門家。曾以旃檀。施於佛宇。作槌撞鐘。受報",
    "X85n1594_021:0584a09": "聰敏。為眾欽仰。又問。我有何緣。而感鶴眾。拏羅曰。汝",
    "X85n1594_021:0584a10": "第四劫中。&#x751E;為比丘。當赴會龍宮。汝諸弟子。咸欲隨",
    "X85n1594_021:0584a11": "從。汝觀五百眾中。無有一人堪任玅供。時諸弟子曰。",
    "X85n1594_021:0584a12": "師&#x751E;說法。於食等者。於法亦等。今既不然。何聖之有。",
    "X85n1594_021:0584a13": "汝即令赴會。坐是濫食。報為羽族。師弟夙緣。故今相",
    "X85n1594_021:0584a14": "隨。勒那曰。以何方便。令彼解脫。拏羅曰。吾有無上法",
    "X85n1594_021:0584a15": "寶。汝當聽受。化未來際。說偈曰。心隨萬境轉。轉處實",
    "X85n1594_021:0584a16": "能幽。隨流認得性。無喜亦無憂。鶴眾聞偈。飛鳴而去。",
    "X85n1594_021:0584a17": "拏羅即踴身空中。呈十八變。返座指地。發一神泉。復",
    "X85n1594_021:0584a18": "說偈曰。心地清淨泉。能潤於一切。從地而湧出。&#x5FA7;滿",
    "X85n1594_021:0584a19": "十方際。偈已。泊然寂滅。勒那與寶印王。建塔。以奉全",
    "X85n1594_021:0584a20": "身。當此土漢桓帝十九年乙巳也。"
}