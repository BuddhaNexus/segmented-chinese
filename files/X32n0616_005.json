{
    "X32n0616_005:0142a18": "妙法蓮華經台宗會義卷五之一",
    "X32n0616_005:0142a20": "古吳後學蕅益　智旭　述",
    "X32n0616_005:0142a21": "安樂行品第十四",
    "X32n0616_005:0142a22": "釋此為三一依事釋二附文釋三法門釋各有略",
    "X32n0616_005:0142a23": "廣略明依事釋者身無危險故安心無憂惱故樂",
    "X32n0616_005:0142a24": "身安心樂故能進于弘經口業之行也略明附文",
    "X32n0616_005:0142b01": "釋者先附上品文著如來衣則法身安入如來室",
    "X32n0616_005:0142b02": "故解脫心樂坐如來座故般若導行進又附此品",
    "X32n0616_005:0142b03": "文住忍辱地故身安而不卒暴故心樂觀諸法實",
    "X32n0616_005:0142b04": "相故行進也略明法門釋者安名不動樂名無受",
    "X32n0616_005:0142b05": "行名無行不動者六道生死二乘涅槃所不能動",
    "X32n0616_005:0142b06": "既不緣二邊則法身無動搖安住不動如須彌山",
    "X32n0616_005:0142b07": "名為常住不動法門上文云身體及手足寂然安",
    "X32n0616_005:0142b08": "不動其心常憺怕未曾有散亂即此義也無受者",
    "X32n0616_005:0142b09": "不受凡夫之五受乃至圓教中五受生見亦皆不",
    "X32n0616_005:0142b10": "受(先約外道四句及以絕言名為五受次約藏通別各各四門及一絕言亦各五受後約圓教四",
    "X32n0616_005:0142b11": "門及一絕言若未證實而生著見亦名五受體教入理理無所受方名不受)有受則有",
    "X32n0616_005:0142b12": "苦無受則無苦無苦無樂乃名大樂無行者若有",
    "X32n0616_005:0142b13": "所受即有所行無受則無所行不行凡夫行不行",
    "X32n0616_005:0142b14": "賢聖行故言無行而行中道是故名行也次更廣",
    "X32n0616_005:0142b15": "事釋夫安樂者即大涅槃從果立名也行者即涅",
    "X32n0616_005:0142b16": "槃道從因得名也若常見外道行于苦行則因果",
    "X32n0616_005:0142b17": "俱苦若斷見外道恣情取樂則因樂果苦若析法",
    "X32n0616_005:0142b18": "二乘無常拙度加功苦至方入涅槃則因苦果樂",
    "X32n0616_005:0142b19": "今是如實巧度故因果俱樂大經云定苦行者謂",
    "X32n0616_005:0142b20": "諸凡夫苦樂行者聲聞緣覺定樂行者謂諸菩薩",
    "X32n0616_005:0142b21": "今于菩薩中應更分別三藏菩薩有教無人通教",
    "X32n0616_005:0142b22": "三乘因果俱偏別教菩薩因偏果圓圓教菩薩因",
    "X32n0616_005:0142b23": "果俱圓今以俱樂俱圓之妙果妙因稱為安樂行",
    "X32n0616_005:0142b24": "也次更廣附文釋安樂行是涅槃道涅槃有三義",
    "X32n0616_005:0142c01": "謂三德秘藏行有三義謂止行觀行慈悲行止行",
    "X32n0616_005:0142c02": "者三時柔和違從俱寂即是體法身行上文所謂",
    "X32n0616_005:0142c03": "如來衣也觀行者一實相慧無分別光即是體般",
    "X32n0616_005:0142c04": "若行上文所謂如來座也慈悲行者四弘誓願廣",
    "X32n0616_005:0142c05": "度一切即是體解脫行上文所謂如來室也總此",
    "X32n0616_005:0142c06": "三行為涅槃道總於三德為行之境境稱安樂道",
    "X32n0616_005:0142c07": "稱為行大論云菩薩從初發心常觀涅槃行道因",
    "X32n0616_005:0142c08": "時用此三法導三業為行三業淨故即是淨於六",
    "X32n0616_005:0142c09": "根六根若淨發相似解而得入真果時名為佛眼",
    "X32n0616_005:0142c10": "耳等因名止行果名斷德因名觀行果名智德因",
    "X32n0616_005:0142c11": "名慈悲行果名恩德又因名三業果名三密因時",
    "X32n0616_005:0142c12": "慈悲導三業利他果時名三輪不思議化如此觀",
    "X32n0616_005:0142c13": "時無復分別一切諸法中悉有安樂性一切眾生",
    "X32n0616_005:0142c14": "即大涅槃不可復滅行於非道通達佛道故名為",
    "X32n0616_005:0142c15": "安樂行也此行與涅槃義合彼經云復有一行是",
    "X32n0616_005:0142c16": "如來行如來是人安樂是法如來是安樂人安樂",
    "X32n0616_005:0142c17": "是如來法總而言之其義不異別亦不異彼經明",
    "X32n0616_005:0142c18": "金銀寶樹譬無漏寶林與此經寂滅忍衣合彼經",
    "X32n0616_005:0142c19": "明金沙大河直入西海譬一實慧與此經法空座",
    "X32n0616_005:0142c20": "合彼經明得道女人則無諂曲譬無緣大慈與此",
    "X32n0616_005:0142c21": "經慈悲室合彼經呼為無餘義此經呼為無上道",
    "X32n0616_005:0142c22": "又彼經所明聖行即如來座天行即如來衣梵行",
    "X32n0616_005:0142c23": "嬰兒行病行即如來室也問大經明親附國王持",
    "X32n0616_005:0142c24": "弓帶箭摧伏惡人此經遠離豪勢謙下慈善剛柔",
    "X32n0616_005:0143a01": "碩乖云何不異答大經偏論折伏而住一子地何",
    "X32n0616_005:0143a02": "曾無攝受此經偏明攝受而頭破七分何甞無折",
    "X32n0616_005:0143a03": "伏各舉一端理必具四適時稱宜即世界意攝受",
    "X32n0616_005:0143a04": "即為人意折伏即對治意悟道即第一義意也次",
    "X32n0616_005:0143a05": "更廣法門釋所謂不動門不受門不行門具如玄",
    "X32n0616_005:0143a06": "文十種三法準例可知若以此義為四悉者三法",
    "X32n0616_005:0143a07": "異即世界解脫即為人般若即對治法身第一義",
    "X32n0616_005:0143a08": "也問此安樂行有何次第答法華圓行一行無量",
    "X32n0616_005:0143a09": "行不可思議何定前後今一往隨文說者法師品",
    "X32n0616_005:0143a10": "略示弘經則以益他為本故先明入室此品辨惡",
    "X32n0616_005:0143a11": "世弘經安諸逼惱故先明著衣前後互現耳若約",
    "X32n0616_005:0143a12": "行說者諸法從本來常自寂滅相乖寂起相則應",
    "X32n0616_005:0143a13": "先以般若蕩累是坐如來座諸法不生而般若生",
    "X32n0616_005:0143a14": "同體慈悲愍眾故行道次入如來室既以慈悲化",
    "X32n0616_005:0143a15": "世必涉違從決須安忍次著如來衣然說雖次第",
    "X32n0616_005:0143a16": "行非次第行時入空即具一切法況慈忍耶四安",
    "X32n0616_005:0143a17": "樂行者一是止觀慈悲導身業二是止觀慈悲導",
    "X32n0616_005:0143a18": "口業三是止觀慈悲導意業四是止觀慈悲導誓",
    "X32n0616_005:0143a19": "願也身業有止故離身粗業有觀故不得身不得",
    "X32n0616_005:0143a20": "身業不得能離無所得故不墮凡夫地有慈悲故",
    "X32n0616_005:0143a21": "勤修身業廣利一切不墮二乘地有止行故著如",
    "X32n0616_005:0143a22": "來衣有觀行故坐如來座有慈悲故入如來室止",
    "X32n0616_005:0143a23": "行離過即成斷德觀行無著即成智德慈悲利他",
    "X32n0616_005:0143a24": "即成恩德恩德資成智德智德能通達斷德是名",
    "X32n0616_005:0143b01": "身業安樂行餘口意誓願亦如是此品來意者若",
    "X32n0616_005:0143b02": "諸大菩薩受命弘經深識權實廣知漸頓又達機",
    "X32n0616_005:0143b03": "緣神力自在非復濁世惱亂所能障阻不俟更示",
    "X32n0616_005:0143b04": "方法若初依始心欲修圓行入濁弘經為濁所惱",
    "X32n0616_005:0143b05": "自行不立亦無化功為是人故須示安樂行也。△",
    "X32n0616_005:0143b06": "此是迹門流通第五品經文分為二初問二答初",
    "X32n0616_005:0143b07": "中二初歎前品深行菩薩能如法弘經二問始行",
    "X32n0616_005:0143b08": "菩薩云何惡世弘經。今初。",
    "X32n0616_005:0143b09": "爾時文殊師利法王子菩薩摩訶薩白佛言世尊是",
    "X32n0616_005:0143b10": "諸菩薩甚為希有敬順佛故發大誓願於後惡世護",
    "X32n0616_005:0143b11": "持讀說是法華經。",
    "X32n0616_005:0143b12": "△二問始行菩薩云何惡世弘經。",
    "X32n0616_005:0143b13": "世尊菩薩摩訶薩於後惡世云何能說是經。",
    "X32n0616_005:0143b14": "△二答為三初總標章二解釋修行方法三總明",
    "X32n0616_005:0143b15": "行成之相。今初。",
    "X32n0616_005:0143b16": "佛告文殊師利若菩薩摩訶薩於後惡世欲說是經",
    "X32n0616_005:0143b17": "當安住四法。",
    "X32n0616_005:0143b18": "△二解釋修行方法四初身安樂行二口安樂行",
    "X32n0616_005:0143b19": "三意安樂行四誓願安樂行初中二初長文二偈",
    "X32n0616_005:0143b20": "頌長文中二初標二釋。今初。",
    "X32n0616_005:0143b21": "一者安住菩薩行處親近處能為眾生演說是經。",
    "X32n0616_005:0143b22": "詣理略說名行處即約正行附事廣說名親近處",
    "X32n0616_005:0143b23": "即約助行然說有廣略理無淺深也具如下釋。△",
    "X32n0616_005:0143b24": "二釋二初釋行處二釋親近處。今初。",
    "X32n0616_005:0143c01": "文殊師利云何名菩薩摩訶薩行處若菩薩摩訶薩",
    "X32n0616_005:0143c02": "住忍辱地柔和善順而不卒暴心亦不驚又復於法",
    "X32n0616_005:0143c03": "無所行而觀諸法如實相亦不行不分別是名菩薩",
    "X32n0616_005:0143c04": "摩訶薩行處。",
    "X32n0616_005:0143c05": "釋此為三初約一法謂一實諦次約二法謂生法",
    "X32n0616_005:0143c06": "二忍三約三法謂不思議三諦也初一實諦者為",
    "X32n0616_005:0143c07": "一切所歸為一切作本而徧無分別為一切所歸",
    "X32n0616_005:0143c08": "故云住忍辱地諸法歸之故名為地眾行休息故",
    "X32n0616_005:0143c09": "名忍辱此即行不行之行如來衣也(理雖無行依理而行行得",
    "X32n0616_005:0143c10": "理息即名不行行即不行故云行於不行之行)為一切作本故云柔和善",
    "X32n0616_005:0143c11": "順等眾行得理而成譬如萬物得地而生若得理",
    "X32n0616_005:0143c12": "本在剛能柔在逆能順在暴能治在驚能安無量",
    "X32n0616_005:0143c13": "功德從中道一實地生地無所生而生功德此即",
    "X32n0616_005:0143c14": "不行行之行如來室也(依理不行而行于行)徧無分別故云",
    "X32n0616_005:0143c15": "又復於法等謂了知行與不行性相無二見諸法",
    "X32n0616_005:0143c16": "實名不分別亦無不分別相可得名為亦不行不",
    "X32n0616_005:0143c17": "分別即是非行非不行之行如來座也(於法無所行故云非",
    "X32n0616_005:0143c18": "行亦不行不分別故云非不行)無三行而三行故名為行同一實",
    "X32n0616_005:0143c19": "諦故名為處初約一法釋行處竟次生法二忍者",
    "X32n0616_005:0143c20": "即生法二空也此與二乘不同二乘生空但破界",
    "X32n0616_005:0143c21": "內我執二乘法空但破界內邪因緣無因緣法執",
    "X32n0616_005:0143c22": "今明圓教二空約十界假名即中道故無復十界",
    "X32n0616_005:0143c23": "假名可得故名生空約十界實法即中道故無復",
    "X32n0616_005:0143c24": "十界實法可得故名法空若更開者即為四忍謂",
    "X32n0616_005:0144a01": "伏忍順忍無生忍寂滅忍也或為五忍則更加信",
    "X32n0616_005:0144a02": "忍或為六忍則更加和從忍或對四十二地則為",
    "X32n0616_005:0144a03": "四十二忍一地即有四十二地功德一忍寧無四",
    "X32n0616_005:0144a04": "十二忍法耶今且約四忍消文而與別教永異別",
    "X32n0616_005:0144a05": "教伏順二忍是生忍位則淺無生寂滅二忍是法",
    "X32n0616_005:0144a06": "忍位則深圓教不爾二忍四忍悉通初後何者二",
    "X32n0616_005:0144a07": "空之理即是中道初修四忍入于中道見二空理",
    "X32n0616_005:0144a08": "乃至後心亦秖窮二空理故大經云發心畢竟二",
    "X32n0616_005:0144a09": "不別若約無淺深判四忍者從初發心圓伏五住",
    "X32n0616_005:0144a10": "至金剛頂皆名伏忍初後悉不違實相故皆名順",
    "X32n0616_005:0144a11": "忍初後悉不起二邊心故皆名為無生忍初後悉",
    "X32n0616_005:0144a12": "休息眾行故皆名為寂滅忍(凡夫在迷理即二空四忍聞經生解名字",
    "X32n0616_005:0144a13": "二空四忍圓伏五住觀行二空忍六根清淨相似二空四忍四十一位分證二空四忍妙覺極果究竟",
    "X32n0616_005:0144a14": "二空四忍也)經云住忍辱地即住二空四忍地也柔和",
    "X32n0616_005:0144a15": "即伏忍善順等即順忍聞生死苦不匇卒畏懼聞",
    "X32n0616_005:0144a16": "涅槃樂不匇卒求證聞佛常與無常二乘作佛與",
    "X32n0616_005:0144a17": "不作佛生死涅槃異與不異佛道長短難易非長",
    "X32n0616_005:0144a18": "非短非難非易等皆不驚怖故名順忍又復於法",
    "X32n0616_005:0144a19": "無所行而觀諸法如實相即無生忍亦不行不分",
    "X32n0616_005:0144a20": "別即寂滅忍前二名生忍後二名法忍從始至終",
    "X32n0616_005:0144a21": "以二空理忍諸法是著如來衣安住二空理是坐",
    "X32n0616_005:0144a22": "如來座愍諸眾生是入如來室二空四忍名為行",
    "X32n0616_005:0144a23": "理即是處故云是菩薩行處也次約二法釋行處",
    "X32n0616_005:0144a24": "竟三約不思議三諦者住忍辱地總論三諦如有",
    "X32n0616_005:0144b01": "地可據方能忍辱也柔和善順者善順真諦能忍",
    "X32n0616_005:0144b02": "界內界外虗妄見愛寒熱等也而不卒暴心亦不",
    "X32n0616_005:0144b03": "驚者安於俗諦忍眾根緣稱適機宜故不卒暴體",
    "X32n0616_005:0144b04": "忍違從故心不驚也於法無所行等者即安中諦",
    "X32n0616_005:0144b05": "能忍二邊故云無所行正住中道故云觀如實相",
    "X32n0616_005:0144b06": "亦不得中實故云亦不行不分別此則據三諦之",
    "X32n0616_005:0144b07": "地名為處忍五住之辱名為行行亦為三謂止行",
    "X32n0616_005:0144b08": "即行而不行著如來衣觀行即非行非不行坐如",
    "X32n0616_005:0144b09": "來座慈悲行即不行而行入如來室是謂約三法",
    "X32n0616_005:0144b10": "釋菩薩行處明弘經方軌也。△二釋親近處三初",
    "X32n0616_005:0144b11": "約遠論近二約近論近三約非遠非近論近(遠近二字",
    "X32n0616_005:0144b12": "並去聲讀是虗活字)初約遠論近是附戒門以助止觀成就",
    "X32n0616_005:0144b13": "慈悲亦是廣上住忍辱地行不行也文為十初遠",
    "X32n0616_005:0144b14": "豪勢乃至十遠畜養於中九是生死第五二乘一",
    "X32n0616_005:0144b15": "種是涅槃二俱遠離乃名親近中道。初遠豪勢。",
    "X32n0616_005:0144b16": "云何名菩薩摩訶薩親近處菩薩摩訶薩不親近國",
    "X32n0616_005:0144b17": "王王子大臣官長。",
    "X32n0616_005:0144b18": "恐始行人恃附勢力失正道故初似小益久則大",
    "X32n0616_005:0144b19": "損。△二遠邪人邪法。",
    "X32n0616_005:0144b20": "不親近諸外道梵志尼犍子等及造世俗文筆讚詠",
    "X32n0616_005:0144b21": "外書及路伽耶陀逆路伽耶陀者。",
    "X32n0616_005:0144b22": "梵志亦云淨裔在家事梵者也尼犍此翻離繫出",
    "X32n0616_005:0144b23": "家外道之通名也路伽耶陀亦云韋陀西域外道",
    "X32n0616_005:0144b24": "典籍依于愛見而為答釋者也逆者徵問之謂即",
    "X32n0616_005:0144c01": "是依于愛見而為問難者也正觀未成切須防斷",
    "X32n0616_005:0144c02": "恐其染習迷於正理。△三遠兇險戲。",
    "X32n0616_005:0144c03": "亦不親近諸有兇戲相扠相撲及那羅等種種變現",
    "X32n0616_005:0144c04": "之戲。",
    "X32n0616_005:0144c05": "那羅此云力即捔力戲也不親近者恐散逸故。△",
    "X32n0616_005:0144c06": "四遠旃陀羅。",
    "X32n0616_005:0144c07": "又不親近旃陀羅及畜豬羊雞狗畋獵漁捕諸惡律",
    "X32n0616_005:0144c08": "儀如是人等或時來者則為說法無所希望。",
    "X32n0616_005:0144c09": "近旃陀羅令人無慈。△五遠二乘眾。",
    "X32n0616_005:0144c10": "又不親近求聲聞比丘比丘尼優婆塞優婆夷亦不",
    "X32n0616_005:0144c11": "問訊若於房中若經行處若在講堂中不共住止或",
    "X32n0616_005:0144c12": "時來者隨宜說法無所希求。",
    "X32n0616_005:0144c13": "近二乘人令人遠菩提故西土大小兩乘各居不",
    "X32n0616_005:0144c14": "雜故云或來既未受大勿妨小志故云隨宜說法。",
    "X32n0616_005:0144c15": "△六遠欲想。",
    "X32n0616_005:0144c16": "文殊師利又菩薩摩訶薩不應於女人身取能生欲",
    "X32n0616_005:0144c17": "想相而為說法亦不樂見若入他家不與小女處女",
    "X32n0616_005:0144c18": "寡女等共語。",
    "X32n0616_005:0144c19": "欲想最能殺害菩提心故。△七遠不男。",
    "X32n0616_005:0144c20": "亦復不近五種不男之人以為親厚。",
    "X32n0616_005:0144c21": "不男最能壞亂菩提志故五不男者一生不男謂",
    "X32n0616_005:0144c22": "胎中或初生時便缺男根二犍不男謂截去或爛",
    "X32n0616_005:0144c23": "壞等三妬不男謂因他婬欲乍有根起而無根用",
    "X32n0616_005:0144c24": "四變不男謂見男變女見女變男五半不男謂半",
    "X32n0616_005:0145a01": "月有用半月不能此皆宿造惡業今感惡報不任",
    "X32n0616_005:0145a02": "載道非佛法器故名重難不得出家亦不應與親",
    "X32n0616_005:0145a03": "厚。△八遠危害。",
    "X32n0616_005:0145a04": "不獨入他家若有因緣須獨入時但一心念佛。",
    "X32n0616_005:0145a05": "獨入他家恐招危害一心念佛障難悉除。△九遠",
    "X32n0616_005:0145a06": "譏嫌。",
    "X32n0616_005:0145a07": "若為女人說法不露齒笑不現胸臆乃至為法猶不",
    "X32n0616_005:0145a08": "親厚況復餘事。",
    "X32n0616_005:0145a09": "律中若為女人說法須有男子知好惡者在旁若",
    "X32n0616_005:0145a10": "無有知男子不得過五六語皆是遠嫌避疑勿令",
    "X32n0616_005:0145a11": "增他不善心也。△十遠畜養。",
    "X32n0616_005:0145a12": "不樂畜年少弟子沙彌小兒亦不樂與同師。",
    "X32n0616_005:0145a13": "少年之人習性未定自畜則妨修正業同師則嬈",
    "X32n0616_005:0145a14": "亂請益故也前文但云住忍辱地是直緣理今戒",
    "X32n0616_005:0145a15": "門廣出眾辱之緣應修遠離非持刀杖亦不棄捨",
    "X32n0616_005:0145a16": "但以正慧而遠離之如是十法諸教皆然但離二",
    "X32n0616_005:0145a17": "乘諸教小異今弘妙典須屬圓人觀心釋者應作",
    "X32n0616_005:0145a18": "總別二種總者無非法界何所可離何所不離非",
    "X32n0616_005:0145a19": "離非不離而論離耳還同非遠非近而論近初心",
    "X32n0616_005:0145a20": "雖了一切本無而須數數近於遠離別者遠離三",
    "X32n0616_005:0145a21": "教教主豪勢二邊之法即是邪法二邊人者即名",
    "X32n0616_005:0145a22": "邪人二觀神通名為兇戲三惑旃陀羅殺三智命",
    "X32n0616_005:0145a23": "偏空滅想名二乘眾偏觀真俗乃至中道法愛皆",
    "X32n0616_005:0145a24": "名欲想滅色住空名為不男方便觀智皆害圓極",
    "X32n0616_005:0145b01": "一切俗境名為譏嫌前三教善根名為年少小兒",
    "X32n0616_005:0145b02": "一一皆以所離為境皆遠三惑而近三觀也初約",
    "X32n0616_005:0145b03": "遠論近竟。△二約近論近是附定門以助止觀成",
    "X32n0616_005:0145b04": "就慈悲亦是廣上柔和善順而不卒暴心亦不驚",
    "X32n0616_005:0145b05": "不行行也上直明不暴不驚今廣出修定之心修",
    "X32n0616_005:0145b06": "定之處修定要門以定力故在暴而治在驚而安。",
    "X32n0616_005:0145b07": "常好坐禪在於閑處修攝其心文殊師利是名初親",
    "X32n0616_005:0145b08": "近處。",
    "X32n0616_005:0145b09": "常好坐禪是修定之心好于中道實相禪法即五",
    "X32n0616_005:0145b10": "法中欲兼攝得精進念巧慧一心也在於閑處是",
    "X32n0616_005:0145b11": "修定之處即五緣中處也修攝其心是修定要門",
    "X32n0616_005:0145b12": "謂呵五欲棄五蓋調五事也于二十五方便中前",
    "X32n0616_005:0145b13": "文附戒門離十惱亂即第一持戒清淨今云在於",
    "X32n0616_005:0145b14": "閑處即第三閑居靜處既在閑處理必兼攝第四",
    "X32n0616_005:0145b15": "息諸緣務但略不言第二衣食具足第五得善知",
    "X32n0616_005:0145b16": "識耳若約觀心明具五緣則三觀為衣禪悅法喜",
    "X32n0616_005:0145b17": "為食諸佛菩薩六度道品法性實際皆為善知識",
    "X32n0616_005:0145b18": "也呵五欲者謂色聲香味觸皆是劫功德賊深知",
    "X32n0616_005:0145b19": "其過休息貪染棄五蓋者謂貪欲瞋恚睡眠掉悔",
    "X32n0616_005:0145b20": "疑惑蓋覆定慧故須急棄如剪毒樹如檢偷賊調",
    "X32n0616_005:0145b21": "五事者謂調食不饑不飽調眠不節不恣調身不",
    "X32n0616_005:0145b22": "寬不急調息不澁不滑調心不沉不浮此二十法",
    "X32n0616_005:0145b23": "一一皆有事相理觀具如摩訶止觀須者尋之行",
    "X32n0616_005:0145b24": "五法者欲得初禪亦須五法乃至諸禪亦復如是",
    "X32n0616_005:0145c01": "今約圓觀則是欲從二邊正入中道不雜二邊為",
    "X32n0616_005:0145c02": "精任運流入為進繫緣法界一念法界為念修中",
    "X32n0616_005:0145c03": "觀方便名巧慧息於二邊心水澄清能知世間生",
    "X32n0616_005:0145c04": "滅法相是為不二其心清淨常一能見般若也以",
    "X32n0616_005:0145c05": "此戒定二門為前方便是故結云初親近處。△三",
    "X32n0616_005:0145c06": "約非遠非近論近是附慧門以助止觀成就慈悲",
    "X32n0616_005:0145c07": "亦是廣上於法無所行而觀諸法如實相亦不行",
    "X32n0616_005:0145c08": "不分別非行非不行也文分為三初總標境智二",
    "X32n0616_005:0145c09": "別釋三結成。今初。",
    "X32n0616_005:0145c10": "復次菩薩摩訶薩觀一切法空。",
    "X32n0616_005:0145c11": "觀者中道觀智也一切法者十法界境也空者不",
    "X32n0616_005:0145c12": "思議第一義諦也若單論智智無所觀故舉一切",
    "X32n0616_005:0145c13": "以顯皆空此空即是諸法實相唯佛與佛乃能究",
    "X32n0616_005:0145c14": "盡今菩薩初心便以中道止觀而觀察之所謂從",
    "X32n0616_005:0145c15": "始至終皆以佛知佛見而為修行故能開示悟入",
    "X32n0616_005:0145c16": "中間永無諸委曲相也。△二別釋。",
    "X32n0616_005:0145c17": "如實相不顛倒不動不退不轉如虗空無所有性一",
    "X32n0616_005:0145c18": "切語言道斷不生不出不起無名無相實無所有無",
    "X32n0616_005:0145c19": "量無邊無礙無障。",
    "X32n0616_005:0145c20": "如實相句別釋所觀十法界境不顛倒以下別釋",
    "X32n0616_005:0145c21": "能觀中道智也二邊三諦無一異故名之為如非",
    "X32n0616_005:0145c22": "七方便故名為實以實為相故言如實相也(二邊對中",
    "X32n0616_005:0145c23": "中必三諦三而不三名無一異三諦如實對七辨異故云實耳實即無相徧相一切)不顛倒",
    "X32n0616_005:0145c24": "者無凡夫常樂我淨四倒無二乘無常苦無我不",
    "X32n0616_005:0146a01": "淨四倒亦無出假常樂我淨四倒即是非榮非枯",
    "X32n0616_005:0146a02": "雙照榮枯正中道觀也不動者不為二死所動也",
    "X32n0616_005:0146a03": "不退者心心寂滅自然流入薩婆若海也不轉者",
    "X32n0616_005:0146a04": "不如凡夫輪轉生死不如二乘轉凡為聖也如虗",
    "X32n0616_005:0146a05": "空者但有名字字不可得中道觀智亦但有字求",
    "X32n0616_005:0146a06": "不可得也無所有性者無自性無他性無共性無",
    "X32n0616_005:0146a07": "無因性也一切語言道斷者離四句絕百非故不",
    "X32n0616_005:0146a08": "可思議也不生者惑智理皆不生謂所破能破稱",
    "X32n0616_005:0146a09": "理故俱不生則行位因果等皆不生也不出者如",
    "X32n0616_005:0146a10": "來所治全體即是故無可出畢竟不復發也不起",
    "X32n0616_005:0146a11": "者以入理故一切方便理教皆寂滅也無名者一",
    "X32n0616_005:0146a12": "切名所不能詮即不顛倒乃至不起亦不足以名",
    "X32n0616_005:0146a13": "之也無相者一切相所不能狀即不顛倒乃至不",
    "X32n0616_005:0146a14": "起亦不足以形容之也無名即是性空無相即是",
    "X32n0616_005:0146a15": "相空實無所有者重歎觀體非二邊之有也無量",
    "X32n0616_005:0146a16": "者非陰入界等諸數法也無邊者非偏小等諸有",
    "X32n0616_005:0146a17": "分限法也無礙者徧入一切諸法也無障者無有",
    "X32n0616_005:0146a18": "一法能遮止之也雖復多句秖是能觀之智無相",
    "X32n0616_005:0146a19": "無作與所觀之境稱實相應耳。△三結成。",
    "X32n0616_005:0146a20": "但以因緣有從顛倒生故說常樂觀如是法相是名",
    "X32n0616_005:0146a21": "菩薩摩訶薩第二親近處。",
    "X32n0616_005:0146a22": "但以因緣有者結也上直明中道觀慧今明雙照",
    "X32n0616_005:0146a23": "二邊理性畢竟清淨如上所說非解非惑而從惑",
    "X32n0616_005:0146a24": "因緣生生死從解因緣生涅槃生死涅槃如六龍",
    "X32n0616_005:0146b01": "舞從顛倒故有生死由生死故有涅槃故皆從顛",
    "X32n0616_005:0146b02": "倒生由有生死涅槃故有十界一切諸法可說而",
    "X32n0616_005:0146b03": "十界一切諸法畢竟皆空皆如實相也(上直明中道觀慧者",
    "X32n0616_005:0146b04": "多約雙非故也然而豈有中道不照二邊今此重明照于二邊用結諸文以顯中觀不思議體)又因",
    "X32n0616_005:0146b05": "緣有有於涅槃從顛倒生生於生死由有涅槃生",
    "X32n0616_005:0146b06": "死故有可說而中道實相之體證涅槃而非涅槃",
    "X32n0616_005:0146b07": "在生死而非生死終不可說故菩薩常樂觀之觀",
    "X32n0616_005:0146b08": "涅槃是真諦生死是俗諦涅槃生死所依之體即",
    "X32n0616_005:0146b09": "非涅槃生死是中諦也(此分因緣顛倒而為二邊義則更顯然生死正屬因",
    "X32n0616_005:0146b10": "緣且從倒邊故名顛倒若達因緣便有涅槃故以初句判屬涅槃也又三種涅槃皆以觀因緣有二種生",
    "X32n0616_005:0146b11": "死皆從三惑顛倒而生指迷歸悟故有言說)又但以因緣有從顛倒生",
    "X32n0616_005:0146b12": "者結不思議三諦境也故說者不思議教也常樂",
    "X32n0616_005:0146b13": "觀者不思議三觀也(一切從因緣生顛倒之法無非妙境由此本有妙境說上",
    "X32n0616_005:0146b14": "中道妙觀稟此妙說常樂觀于如是妙境也)已上三節雙約境智釋竟",
    "X32n0616_005:0146b15": "今更通三節文全約觀釋初云觀一切法空如實",
    "X32n0616_005:0146b16": "相者標觀體也實相正是所觀以所顯能觀方有",
    "X32n0616_005:0146b17": "體故也不顛倒下皆釋觀相不為二邊八倒所動",
    "X32n0616_005:0146b18": "故云不倒不動不墮二乘凡夫二地故云不退不",
    "X32n0616_005:0146b19": "轉非未來故不生非過去故不出非現在故不起",
    "X32n0616_005:0146b20": "釋論云如虗空無入無出無住相攝大乘亦爾無",
    "X32n0616_005:0146b21": "未來入處(不從于現以入未故即是不生)無過去出處(不從於現以出過故)",
    "X32n0616_005:0146b22": "無現在住處(現在不住即是不起)餘皆如前可解又經文有",
    "X32n0616_005:0146b23": "十九句初一句是總後十八句對大品十八空如",
    "X32n0616_005:0146b24": "實相即第一義空不顛倒即內空內無六入我我",
    "X32n0616_005:0146c01": "所執故不顛倒不動即外空外不為六塵所流動",
    "X32n0616_005:0146c02": "也不退即內外空十二入皆空故言不退不轉即",
    "X32n0616_005:0146c03": "空空空破諸法諸法是所破空是能破無復諸法",
    "X32n0616_005:0146c04": "唯有空在此空亦空故言空空空既空故無復能",
    "X32n0616_005:0146c05": "轉故言不轉也如虗空者即是大空執方計破故",
    "X32n0616_005:0146c06": "言如虗空也無所有性即畢竟空諸法無遺餘故",
    "X32n0616_005:0146c07": "名畢竟空以畢竟空故無所有性也一切語言道",
    "X32n0616_005:0146c08": "斷即一切空一切空不可說故語言道斷也不生",
    "X32n0616_005:0146c09": "即有為空有為是因緣和合既不合故不生也不",
    "X32n0616_005:0146c10": "出即無為空無為名出離出離法空故名不出也",
    "X32n0616_005:0146c11": "不起即無始空求原初不可得故無起也無名即",
    "X32n0616_005:0146c12": "性空無相即相空並可解實無所有即不可得空",
    "X32n0616_005:0146c13": "無量即有法空有法則有量有量既空故言無量",
    "X32n0616_005:0146c14": "也無邊即無法空無法則是邊表今空故無邊也",
    "X32n0616_005:0146c15": "無礙即有法無法空二俱不可得故言無礙也無",
    "X32n0616_005:0146c16": "障即散空妨障不可得故言無障也十八空皆是",
    "X32n0616_005:0146c17": "中道正慧皆名為空隨十八種境故言十八耳大",
    "X32n0616_005:0146c18": "經云如來常修十八空義故用十八空釋十八句",
    "X32n0616_005:0146c19": "也復次約十八空既可云初總後別前約體相亦",
    "X32n0616_005:0146c20": "可云總體別體總相別相復次初雙約境智釋次",
    "X32n0616_005:0146c21": "但全約觀釋然觀必觀境故可但全約觀境能發",
    "X32n0616_005:0146c22": "觀亦可但全約境今更私作全約境釋謂菩薩觀",
    "X32n0616_005:0146c23": "一切法無不皆空一切法皆如實相一切法皆不",
    "X32n0616_005:0146c24": "顛倒一切法皆不動皆不退皆不轉一切法皆如",
    "X32n0616_005:0147a01": "虗空無所有性一切語言道斷不生不出不起一",
    "X32n0616_005:0147a02": "切法皆無名一切法皆無相一切法皆實無所有",
    "X32n0616_005:0147a03": "一切法皆無量一切法皆無邊一切法皆無礙無",
    "X32n0616_005:0147a04": "障此顯百界千如諸法一一無非實相即權而實",
    "X32n0616_005:0147a05": "即俗而真也但以因緣有從顛倒生故說此顯實",
    "X32n0616_005:0147a06": "相無相之體隨染淨緣具造十界百界千如一切",
    "X32n0616_005:0147a07": "諸法即實而權即真而俗也權實不二乃是圓融",
    "X32n0616_005:0147a08": "不思議之二諦其體相即即名為一實諦言空則",
    "X32n0616_005:0147a09": "一切皆空言有則一切皆有言中則一切皆中復",
    "X32n0616_005:0147a10": "名為圓融三諦非一二三而一二三雖一二三而",
    "X32n0616_005:0147a11": "真理不當名一二三復名為圓妙無諦常樂觀如",
    "X32n0616_005:0147a12": "是法相即是正觀不思議境是故結云第二親近",
    "X32n0616_005:0147a13": "處也問前云行處是正行親近處是助行今第二",
    "X32n0616_005:0147a14": "親近處云何即名正觀答前不云乎詣理略說名",
    "X32n0616_005:0147a15": "行處略說名正附事廣說名親近處廣說名助說",
    "X32n0616_005:0147a16": "有廣略理無淺深圓家正助正助並圓直是非正",
    "X32n0616_005:0147a17": "非助圓道妙理約廣文能裨理觀名為助耳初身",
    "X32n0616_005:0147a18": "安樂行中初長文竟。△二偈頌三初頌標二頌釋",
    "X32n0616_005:0147a19": "三明行成。今初。",
    "X32n0616_005:0147a20": "爾時世尊欲重宣此義而說偈言。",
    "X32n0616_005:0147a21": "若有菩薩於後惡世無怖畏心欲說是經應入行處",
    "X32n0616_005:0147a22": "及親近處。",
    "X32n0616_005:0147a23": "△二頌釋二初頌約遠論近二頌非遠非近長文",
    "X32n0616_005:0147a24": "分釋行處親近處頌中取意合頌不復次第正顯",
    "X32n0616_005:0147b01": "文有廣略理非淺深也。今初。",
    "X32n0616_005:0147b02": "常離國王及國王子大臣官長(一)兇險戲者(三)及旃",
    "X32n0616_005:0147b03": "陀羅(四)外道梵志(二)亦不親近增上慢人貪著小乘",
    "X32n0616_005:0147b04": "三藏學者破戒比丘名字羅漢及比丘尼好戲笑者",
    "X32n0616_005:0147b05": "深著五欲求現滅度諸優婆夷皆勿親近若是人等",
    "X32n0616_005:0147b06": "以好心來到菩薩所為聞佛道菩薩則以無所畏心",
    "X32n0616_005:0147b07": "不懷希望而為說法(五兼第十)寡女處女及諸不男皆勿",
    "X32n0616_005:0147b08": "親近以為親厚(六七)亦莫親近屠兒魁膾畋獵漁捕為",
    "X32n0616_005:0147b09": "利殺害販肉自活衒賣女色如是之人皆勿親近(又四)",
    "X32n0616_005:0147b10": "兇險相撲種種嬉戲諸婬女等盡勿親近(又三又六)莫獨",
    "X32n0616_005:0147b11": "屏處為女說法若說法時無得戲笑(九)入里乞食將",
    "X32n0616_005:0147b12": "一比丘若無比丘一心念佛(八)是則名為行處近處",
    "X32n0616_005:0147b13": "以此二處能安樂說。",
    "X32n0616_005:0147b14": "增上慢人謂坐禪得小輕安妄謂有所證得者也",
    "X32n0616_005:0147b15": "貪著小乘三藏學者謂專圖名相口耳學問不肯",
    "X32n0616_005:0147b16": "觀心修證者也名字羅漢謂假名阿練若也深著",
    "X32n0616_005:0147b17": "五欲謂于色聲香味觸五塵之中隨有偏嗜者也",
    "X32n0616_005:0147b18": "求現滅度謂但求小乘果證無大慈悲者也著五",
    "X32n0616_005:0147b19": "欲是生死邊求滅度是涅槃邊二皆勿近應近中",
    "X32n0616_005:0147b20": "道明矣此皆長文近處所列而今結云行處近處",
    "X32n0616_005:0147b21": "故知正助但約廣略決無淺深。△二頌非遠非近。",
    "X32n0616_005:0147b22": "又復不行上中下法有為無為實不實法亦不分別",
    "X32n0616_005:0147b23": "是男是女不得諸法不知不見是則名為菩薩行處。",
    "X32n0616_005:0147b24": "別教名上法通教名中法藏教名下法咸開入圓",
    "X32n0616_005:0147c01": "無復藏通別法可得故不行也六凡法界惑業苦",
    "X32n0616_005:0147c02": "等名有為有漏法四聖法界功德智慧名有為無",
    "X32n0616_005:0147c03": "漏法十界真如平等之性名無為法有為色心暫",
    "X32n0616_005:0147c04": "有體用名為實法不相應行依于色心分位假立",
    "X32n0616_005:0147c05": "名不實法又或有為名不實法性生滅故無為名",
    "X32n0616_005:0147c06": "實法性不改故或有漏名不實法以違性故無漏",
    "X32n0616_005:0147c07": "名實法以稱性故或一切實二俱稱諦故(有為是俗諦無",
    "X32n0616_005:0147c08": "為是真諦)一切不實情有理無理有情無故(有漏情之所有理之",
    "X32n0616_005:0147c09": "所無以理無故名為不實無漏理之所有情之所無以情無故名為不實)今皆不行者",
    "X32n0616_005:0147c10": "由觀諸法如實相則有為亦實相非復有為無為",
    "X32n0616_005:0147c11": "亦實相非復無為實亦實相非復是實不實亦實",
    "X32n0616_005:0147c12": "相非復不實故不行也此頌於法無所行而觀諸",
    "X32n0616_005:0147c13": "法如實相也亦不分別是男是女者男即是慧女",
    "X32n0616_005:0147c14": "即是定定慧之法性本絕言故不可分別也不得",
    "X32n0616_005:0147c15": "諸法者常自寂滅相故不知不見者遠離能取所",
    "X32n0616_005:0147c16": "取戲論相故此頌亦不行不分別也。",
    "X32n0616_005:0147c17": "一切諸法空無所有無有常住亦無起滅是名智者",
    "X32n0616_005:0147c18": "所親近處。",
    "X32n0616_005:0147c19": "此略頌觀一切法空等文也無有常住遮於真諦",
    "X32n0616_005:0147c20": "亦無起滅遮於俗諦真俗雙遮正顯中道言略意",
    "X32n0616_005:0147c21": "周矣。",
    "X32n0616_005:0147c22": "顛倒分別諸法有無是實非實是生非生在於閑處",
    "X32n0616_005:0147c23": "修攝其心安住不動如須彌山觀一切法皆無所有",
    "X32n0616_005:0147c24": "猶如虗空無有堅固不生不出不動不退常住一相",
    "X32n0616_005:0148a01": "是名近處。",
    "X32n0616_005:0148a02": "此頌從顛倒生故說以為所觀之境兼頌約近論",
    "X32n0616_005:0148a03": "近以為方便然後重頌正觀一切法空等也上文",
    "X32n0616_005:0148a04": "附戒附定合為初親近處慧名第二親近處今以",
    "X32n0616_005:0148a05": "定慧合頌而頌戒門則雙結行近正顯三學互融",
    "X32n0616_005:0148a06": "事理不二也問上云無有常住今云常住一相何",
    "X32n0616_005:0148a07": "也答若對起滅而言常住則是情計是故須破情",
    "X32n0616_005:0148a08": "計破已理本常住又對起滅而言常住則有二相",
    "X32n0616_005:0148a09": "今一切法皆無所有則無起無滅當體常住故名",
    "X32n0616_005:0148a10": "一相一相即實相實相即諸法而非諸法諸法即",
    "X32n0616_005:0148a11": "非法故名實相也二頌釋竟。△三明行成三初標",
    "X32n0616_005:0148a12": "行成二釋行成而得安樂三頌總結。今初。",
    "X32n0616_005:0148a13": "若有比丘於我滅後入是行處及親近處說斯經時",
    "X32n0616_005:0148a14": "無有怯弱。",
    "X32n0616_005:0148a15": "事成則外儀無失理成則內心無滯故無怯弱也。",
    "X32n0616_005:0148a16": "△二釋行成而得安樂。",
    "X32n0616_005:0148a17": "菩薩有時入於靜室以正憶念隨義觀法從禪定起",
    "X32n0616_005:0148a18": "為諸國王王子臣民婆羅門等開化演暢說斯經典",
    "X32n0616_005:0148a19": "其心安隱無有怯弱。",
    "X32n0616_005:0148a20": "此釋安樂之因因修禪定止於過惡得人無我外",
    "X32n0616_005:0148a21": "則不損因修智慧離諸取著得法無我內無顛倒",
    "X32n0616_005:0148a22": "是以心不怯弱不怯弱名安樂也。△三頌總結。",
    "X32n0616_005:0148a23": "文殊師利是名菩薩安住初法能於後世說法華經。",
    "X32n0616_005:0148a24": "初身安樂行竟。△二口安樂行二初長文二偈頌",
    "X32n0616_005:0148b01": "初中二初標二釋。今初。",
    "X32n0616_005:0148b02": "又文殊師利如來滅後於末法中欲說是經應住安",
    "X32n0616_005:0148b03": "樂行。",
    "X32n0616_005:0148b04": "△二釋為二初止行二觀行止行防非是如來衣",
    "X32n0616_005:0148b05": "觀行說法是如來座又止行拔苦觀行與樂是如",
    "X32n0616_005:0148b06": "來室也初止行又四初不說過二不輕慢三不歎",
    "X32n0616_005:0148b07": "毀四不怨嫌。今初。",
    "X32n0616_005:0148b08": "若口宣說若讀經時不樂說人及經典過。",
    "X32n0616_005:0148b09": "人雖有過于我何與秖應內省何暇非他若喜談",
    "X32n0616_005:0148b10": "人過者如揚糞穢自薰薰他損惱實重非安樂行",
    "X32n0616_005:0148b11": "也一切經典皆是如來方便隨宜所說如食石蜜",
    "X32n0616_005:0148b12": "中邊皆甜安得有過說經典過皆由不解權實妙",
    "X32n0616_005:0148b13": "理故亦非安樂行也。△二不輕慢。",
    "X32n0616_005:0148b14": "亦不輕慢諸餘法師。",
    "X32n0616_005:0148b15": "不倚圓而蔑偏不重實而輕權佛尚以異方便助",
    "X32n0616_005:0148b16": "顯第一義諦豈可自恃不護物機。△三不歎毀。",
    "X32n0616_005:0148b17": "不說他人好惡長短於聲聞人亦不稱名說其過惡",
    "X32n0616_005:0148b18": "亦不稱名讚歎其美。",
    "X32n0616_005:0148b19": "人皆惡聞其短故不譚短面譽彼人則如對毀此",
    "X32n0616_005:0148b20": "人故不稱長大論云自讚者是貢高人自毀者是",
    "X32n0616_005:0148b21": "妖惑人讚他者是諂佞人毀他者是讒賊人智者",
    "X32n0616_005:0148b22": "應以四悉籌量而護自他又日藏經云初中後夜",
    "X32n0616_005:0148b23": "減省睡眠精進坐禪誦經修道背捨生死向涅槃",
    "X32n0616_005:0148b24": "路不稱他短不說己長謙下卑遜不自憍高衣服",
    "X32n0616_005:0148c01": "知足不放逸行繫念思惟心不馳散於一切眾生",
    "X32n0616_005:0148c02": "起慈悲心此皆安樂行之相也於聲聞人等者根",
    "X32n0616_005:0148c03": "性不定若歎二乘或令彼退大取小若毀呰二乘",
    "X32n0616_005:0148c04": "或令彼大小俱失兩無所取也。△四不怨嫌。",
    "X32n0616_005:0148c05": "又亦不生怨嫌之心。",
    "X32n0616_005:0148c06": "若謂彼人彼法妨害我道即是怨心若謂彼人彼",
    "X32n0616_005:0148c07": "法鄙劣即是嫌心心機一動聲說即發杜說過之",
    "X32n0616_005:0148c08": "源故不生怨嫌心也大集經云過去拘留孫佛法",
    "X32n0616_005:0148c09": "中有一比丘發菩提心誦持大小乘法聚各八萬",
    "X32n0616_005:0148c10": "四千意嫌頭陀比丘不誦經典猶如株杌由此墮",
    "X32n0616_005:0148c11": "獄受大苦惱從地獄出受羅剎身至賢劫佛樓至",
    "X32n0616_005:0148c12": "佛時方脫鬼身常人尚爾況安樂行為弘大典將",
    "X32n0616_005:0148c13": "護小行安得不慎其心念耶怨怪嫌責怨深嫌淺",
    "X32n0616_005:0148c14": "淺深俱捨方稱正行此口安樂行所言心者為制",
    "X32n0616_005:0148c15": "口故初止行竟。△二觀行。",
    "X32n0616_005:0148c16": "善修如是安樂心故諸有聽者不逆其意有所難問",
    "X32n0616_005:0148c17": "不以小乘法答但以大乘而為解說令得一切種智。",
    "X32n0616_005:0148c18": "觀諸法空無所取著心不苟執不逆人意不違法",
    "X32n0616_005:0148c19": "相故不以小乘法答若見無大機而為說小則令",
    "X32n0616_005:0148c20": "得方便益若不見無大而為說小則恐妨其大緣",
    "X32n0616_005:0148c21": "故深位有知機之智則可隨宜說法始行無鑒物",
    "X32n0616_005:0148c22": "之能但可說大乘法也口安樂行初長文竟。△二",
    "X32n0616_005:0148c23": "偈頌三初頌標二頌釋三明行成。今初。",
    "X32n0616_005:0148c24": "爾時世尊欲重宣此義而說偈言。",
    "X32n0616_005:0149a01": "菩薩常樂安隱說法於清淨地而施牀座以油塗身",
    "X32n0616_005:0149a02": "澡浴塵穢著新淨衣內外俱淨。",
    "X32n0616_005:0149a03": "長文但云應住此中別出行相安隱說法欲令前",
    "X32n0616_005:0149a04": "人得安隱道及安隱果即入如來室也於清淨地",
    "X32n0616_005:0149a05": "而施牀座即坐如來座也以油塗身四句即著如",
    "X32n0616_005:0149a06": "來衣也以此三法而導口業名安樂行。△二頌釋",
    "X32n0616_005:0149a07": "二初頌止行二頌觀行初中四初頌二不輕慢二",
    "X32n0616_005:0149a08": "頌三不歎毀三頌初不說過四頌四不怨嫌長文",
    "X32n0616_005:0149a09": "俱約止善說頌中皆約行善說也。今初。",
    "X32n0616_005:0149a10": "安處法座隨問為說。",
    "X32n0616_005:0149a11": "慢則不隨隨即不輕慢意。△二頌三不歎毀。",
    "X32n0616_005:0149a12": "若有比丘及比丘尼諸優婆塞及優婆夷國王王子",
    "X32n0616_005:0149a13": "羣臣士民以微妙義和顏為說若有難問隨義而答。",
    "X32n0616_005:0149a14": "但依于義不譚人好惡也隨義答者有二一可答",
    "X32n0616_005:0149a15": "二不可答若問答相難詰相上下若勝負則自知",
    "X32n0616_005:0149a16": "是為智者語一可答也若自放恣敢有違者誅之",
    "X32n0616_005:0149a17": "是為王者語若長短是非皆不知惟覓勝而已是",
    "X32n0616_005:0149a18": "為愚者語二不可答也。△三頌初不說過。",
    "X32n0616_005:0149a19": "因緣譬喻敷演分別以是方便皆使發心漸漸增益",
    "X32n0616_005:0149a20": "入於佛道。",
    "X32n0616_005:0149a21": "若樂說人及經典過生人毒念今不說過故使發",
    "X32n0616_005:0149a22": "心入於佛道佛道從喜生也。△四頌四不怨嫌。",
    "X32n0616_005:0149a23": "除懶惰意及懈怠想離諸憂惱慈心說法。",
    "X32n0616_005:0149a24": "怨嫌心起則懈懶憂惱今慈心說法則精進歡悅",
    "X32n0616_005:0149b01": "也初頌止行竟。△二頌觀行。",
    "X32n0616_005:0149b02": "晝夜常說無上道教以諸因緣無量譬喻開示眾生",
    "X32n0616_005:0149b03": "咸令歡喜衣服臥具飲食醫藥而於其中無所希望",
    "X32n0616_005:0149b04": "但一心念說法因緣願成佛道令眾亦爾是則大利",
    "X32n0616_005:0149b05": "安樂供養。",
    "X32n0616_005:0149b06": "說無上道即頌但以大乘法答願成佛道令眾亦",
    "X32n0616_005:0149b07": "爾即頌令得一切種智也二頌釋竟。△三明行成",
    "X32n0616_005:0149b08": "四初標行成二明內無過則外難不生三明內有",
    "X32n0616_005:0149b09": "善法所以行成四格量功德。今初。",
    "X32n0616_005:0149b10": "我滅度後若有比丘能演說斯妙法華經。",
    "X32n0616_005:0149b11": "△二明內無過則外難不生如無臭物蠅則不來。",
    "X32n0616_005:0149b12": "心無嫉恚諸惱障礙亦無憂愁及罵詈者又無怖畏",
    "X32n0616_005:0149b13": "加刀杖等亦無擯出安住忍故。",
    "X32n0616_005:0149b14": "△三明內有善法所以行成。",
    "X32n0616_005:0149b15": "智者如是善修其心能住安樂如我上說。",
    "X32n0616_005:0149b16": "若內無過如長文中說若內有善如偈中說也。△",
    "X32n0616_005:0149b17": "四格量功德。",
    "X32n0616_005:0149b18": "其人功德千萬億劫算數譬喻說不能盡。",
    "X32n0616_005:0149b19": "二口安樂行竟。△三意安樂行二初長文二偈頌",
    "X32n0616_005:0149b20": "初中三初標二釋三結行成。今初。",
    "X32n0616_005:0149b21": "又文殊師利菩薩摩訶薩於後末世法欲滅時受持",
    "X32n0616_005:0149b22": "讀誦斯經典者。",
    "X32n0616_005:0149b23": "△二釋二初止行二觀行止行是衣觀行是座拔",
    "X32n0616_005:0149b24": "苦與樂是室也初中四初不嫉誑二不輕罵三不",
    "X32n0616_005:0149c01": "惱亂四不諍競。今初。",
    "X32n0616_005:0149c02": "無懷嫉妬諂誑之心。",
    "X32n0616_005:0149c03": "不耐他榮名為嫉妬由貪故瞋瞋垢之最重者也",
    "X32n0616_005:0149c04": "險曲罔他名之為諂藏逆露順不任教誨貪癡為",
    "X32n0616_005:0149c05": "體正與道相違也矯現有德以圖利養名之為誑",
    "X32n0616_005:0149c06": "由貪癡故墮邪命法謬膺恭敬招苦無窮故此等",
    "X32n0616_005:0149c07": "心皆是學道大障苟有其一尚不能得二乘菩提",
    "X32n0616_005:0149c08": "況可弘通大法上求下化耶安樂行菩薩急須棄",
    "X32n0616_005:0149c09": "之。△二不輕罵。",
    "X32n0616_005:0149c10": "亦勿輕罵學佛道者求其長短。",
    "X32n0616_005:0149c11": "彼既發心學佛便墮未來佛數縱令煩惱習性不",
    "X32n0616_005:0149c12": "同互有長短但取其長以自益勿求其短而忤彼",
    "X32n0616_005:0149c13": "也。△三不惱亂。",
    "X32n0616_005:0149c14": "若比丘比丘尼優婆塞優婆夷求聲聞者求辟支佛",
    "X32n0616_005:0149c15": "者求菩薩道者無得惱之令其疑悔語其人言汝等",
    "X32n0616_005:0149c16": "去道甚遠終不能得一切種智所以者何汝是放逸",
    "X32n0616_005:0149c17": "之人於道懈怠故。",
    "X32n0616_005:0149c18": "四眾各有求三乘人所求三乘義攝藏通別之三",
    "X32n0616_005:0149c19": "教此三教法皆是如來善巧方便循循善誘為實",
    "X32n0616_005:0149c20": "所施之權四眾苟能依之求道自可漸引歸圓若",
    "X32n0616_005:0149c21": "自恃圓解呵其去道尚遠自恃薄有行門呵其放",
    "X32n0616_005:0149c22": "逸懈怠彼既被呵便生疑悔進不能薦取圓理退",
    "X32n0616_005:0149c23": "不能遵守三權是即惱亂行人招過不小矣若具",
    "X32n0616_005:0149c24": "知根智眼乃能與奪適宜。△四不諍競。",
    "X32n0616_005:0150a01": "又亦不應戲論諸法有所諍競。",
    "X32n0616_005:0150a02": "名字位人薄解文義未能念念觀心每于消文釋",
    "X32n0616_005:0150a03": "義而起諍競只此諍競便名戲論何況縱恣習氣",
    "X32n0616_005:0150a04": "言語嘲謔濁亂心神增長放逸非安樂行切須戒",
    "X32n0616_005:0150a05": "之初止行竟。△二觀行四初大悲想治嫉誑二慈",
    "X32n0616_005:0150a06": "父想治輕罵三大師想治惱亂四平等說法治諍",
    "X32n0616_005:0150a07": "競。今初。",
    "X32n0616_005:0150a08": "當於一切眾生起大悲想。",
    "X32n0616_005:0150a09": "既起大悲誓當拔苦何忍嫉之諂之誑之。△二慈",
    "X32n0616_005:0150a10": "父想治輕罵。",
    "X32n0616_005:0150a11": "於諸如來起慈父想。",
    "X32n0616_005:0150a12": "既學佛道即未來佛佛即我等大慈悲父何可輕",
    "X32n0616_005:0150a13": "罵求其長短。△三大師想治惱亂。",
    "X32n0616_005:0150a14": "於諸菩薩起大師想於十方諸大菩薩常應深心恭",
    "X32n0616_005:0150a15": "敬禮拜。",
    "X32n0616_005:0150a16": "三乘四眾無非菩薩有化訓德皆眾生師常應深",
    "X32n0616_005:0150a17": "心禮敬何得惱令懷疑。△四平等說法治諍競。",
    "X32n0616_005:0150a18": "於一切眾生平等說法以順法故不多不少乃至深",
    "X32n0616_005:0150a19": "愛法者亦不為多說。",
    "X32n0616_005:0150a20": "文隨於義義隨文名為平等平等則無偏執不起",
    "X32n0616_005:0150a21": "諍競也以順法故不多不少量機利鈍隨器而授",
    "X32n0616_005:0150a22": "也多說便為戲論以彼不堪領解徒費文辭無實",
    "X32n0616_005:0150a23": "益故若能領解則如娑竭龍王雨注大海乃至塵",
    "X32n0616_005:0150a24": "說剎說亦不為多二釋竟。△三結行成。",
    "X32n0616_005:0150b01": "文殊師利是菩薩摩訶薩於後末世法欲滅時有成",
    "X32n0616_005:0150b02": "就是第三安樂行者說是法時無能惱亂。",
    "X32n0616_005:0150b03": "此由止行成故惡不能加也。",
    "X32n0616_005:0150b04": "得好同學共讀誦是經亦得大眾而來聽受聽已能",
    "X32n0616_005:0150b05": "持持已能誦誦已能說說已能書若使人書供養經",
    "X32n0616_005:0150b06": "卷恭敬尊重讚歎。",
    "X32n0616_005:0150b07": "此由觀行成故勝人來集也意安樂行初長文竟。",
    "X32n0616_005:0150b08": "△二偈頌二初頌釋二頌行成略不頌標也初中",
    "X32n0616_005:0150b09": "二初頌止行二頌觀行。今初。",
    "X32n0616_005:0150b10": "爾時世尊欲宣重此義而說偈言。",
    "X32n0616_005:0150b11": "若欲說是經當捨嫉恚慢諂誑邪偽心常修質直行",
    "X32n0616_005:0150b12": "不輕蔑於人亦不戲論法不令他疑悔云汝不得佛。",
    "X32n0616_005:0150b13": "初四句頌初不嫉誑恚慢二字嫉之本也邪偽二",
    "X32n0616_005:0150b14": "字諂誑之註脚也常修質直行正明對治門也第",
    "X32n0616_005:0150b15": "五句頌二不輕罵第六句頌四不諍競後兩句頌",
    "X32n0616_005:0150b16": "三不惱亂。△二頌觀行。",
    "X32n0616_005:0150b17": "是佛子說法常柔和能忍慈悲於一切不生懈怠心",
    "X32n0616_005:0150b18": "十方大菩薩愍眾故行道應生恭敬心是則我大師",
    "X32n0616_005:0150b19": "於諸佛世尊生無上父想破於憍慢心說法無障礙。",
    "X32n0616_005:0150b20": "初一偈頌初大悲想第二偈頌三大師想次半偈",
    "X32n0616_005:0150b21": "頌二慈父想後半偈頌四平等說法初頌釋竟。△",
    "X32n0616_005:0150b22": "二頌行成。",
    "X32n0616_005:0150b23": "第三法如是智者應守護一心安樂行無量眾所敬。",
    "X32n0616_005:0150b24": "三意安樂行竟。△四誓願安樂行二初長文二偈",
    "X32n0616_005:0150c01": "頌初中二初明行法二歎經初又三初標二釋三",
    "X32n0616_005:0150c02": "結行成。今初。",
    "X32n0616_005:0150c03": "又文殊師利菩薩摩訶薩於後末世法欲滅時有持",
    "X32n0616_005:0150c04": "是法華經者。",
    "X32n0616_005:0150c05": "△二釋為三初明誓願所緣之境二明起誓願之",
    "X32n0616_005:0150c06": "由三正立誓願。今初。",
    "X32n0616_005:0150c07": "於在家出家人中生大慈心於非菩薩人中生大悲",
    "X32n0616_005:0150c08": "心。",
    "X32n0616_005:0150c09": "已發三乘出世心者名為在家出家之人全未發",
    "X32n0616_005:0150c10": "心名為非菩薩人就發心中未斷通惑在三界內",
    "X32n0616_005:0150c11": "名在家人已斷通惑出三界外名出家人此收藏",
    "X32n0616_005:0150c12": "通三乘別四十心皆盡也非菩薩人即收六道四",
    "X32n0616_005:0150c13": "生皆盡也如此十法界境各有苦集應拔皆當起",
    "X32n0616_005:0150c14": "於大悲各有道滅應與皆當起於大慈但已發心",
    "X32n0616_005:0150c15": "者善芽既萌因其善而玉成之故起大慈此慈即",
    "X32n0616_005:0150c16": "能拔三惑苦未發心者惡習偏強因其惡而拯救",
    "X32n0616_005:0150c17": "之故起大悲此悲即能與三德樂是謂緣無作諦",
    "X32n0616_005:0150c18": "起無作誓也。△二明起誓願之由。",
    "X32n0616_005:0150c19": "應作是念如是之人則為大失如來方便隨宜說法",
    "X32n0616_005:0150c20": "不聞不知不覺不問不信不解。",
    "X32n0616_005:0150c21": "如來方便隨宜說法者通指一代時教或頓或漸",
    "X32n0616_005:0150c22": "或大或小或圓或偏或顯或密或定不定乃至或",
    "X32n0616_005:0150c23": "兼或但或對或帶或開或顯或廢或立一一皆是",
    "X32n0616_005:0150c24": "不可思議善巧方便一一皆是隨順眾生所宜也",
    "X32n0616_005:0151a01": "非菩薩人則于權法不聞不知不覺在家出家菩",
    "X32n0616_005:0151a02": "薩則于妙法不問不信不解不聞故無三乘聞慧",
    "X32n0616_005:0151a03": "不知故無三乘思慧不覺故無三乘修慧不問故",
    "X32n0616_005:0151a04": "無一乘聞慧不信故無一乘思慧不解故無一乘",
    "X32n0616_005:0151a05": "修慧此皆迷本道滅而為界內界外種種苦集不",
    "X32n0616_005:0151a06": "達苦集體即道滅所以為起弘誓願之由也。△三",
    "X32n0616_005:0151a07": "正立誓願。",
    "X32n0616_005:0151a08": "其人雖不問不信不解是經我得阿耨多羅三藐三",
    "X32n0616_005:0151a09": "菩提時隨在何地以神通力智慧力引之令得住是",
    "X32n0616_005:0151a10": "法中。",
    "X32n0616_005:0151a11": "前明誓由雙舉無權實三慧今但約無圓三慧而",
    "X32n0616_005:0151a12": "立誓者實能攝權故也但乏圓慧尚在所愍況彼",
    "X32n0616_005:0151a13": "沉迷尤當哀惻神通力者如來衣如來室力不起",
    "X32n0616_005:0151a14": "滅定現諸威儀先以定動也智慧力者如來座力",
    "X32n0616_005:0151a15": "四辯莊嚴後以慧拔也引之令得住是法中則必",
    "X32n0616_005:0151a16": "為實施權開權顯實二釋竟。△三結行成二初明",
    "X32n0616_005:0151a17": "離過二明利益。今初。",
    "X32n0616_005:0151a18": "文殊師利是菩薩摩訶薩於如來滅後有成就此第",
    "X32n0616_005:0151a19": "四法者說是法時無有過失。",
    "X32n0616_005:0151a20": "起大慈悲是入如來室行成知諸菩薩非菩薩等",
    "X32n0616_005:0151a21": "失于權實三慧是坐如來座行成弘誓制心始終",
    "X32n0616_005:0151a22": "不倦是著如來衣行成室行成故無瞋垢過失座",
    "X32n0616_005:0151a23": "行成故無諂誑過失衣行成故無懈怠過失自既",
    "X32n0616_005:0151a24": "拔苦徧拔他苦義同止行成也。△二明利益又二",
    "X32n0616_005:0151b01": "初正明二釋結。今初。",
    "X32n0616_005:0151b02": "常為比丘比丘尼優婆塞優婆夷國王王子大臣人",
    "X32n0616_005:0151b03": "民婆羅門居士等供養恭敬尊重讚歎虗空諸天為",
    "X32n0616_005:0151b04": "聽法故亦常隨侍若在聚落城邑空閑林中有人來",
    "X32n0616_005:0151b05": "欲難問者諸天晝夜常為法故而衛護之能令聽者",
    "X32n0616_005:0151b06": "皆得歡喜。",
    "X32n0616_005:0151b07": "室行成故人天供養隨侍聽法衣行成故諸天衛",
    "X32n0616_005:0151b08": "護無能難問座行成故聽者歡喜自既得樂徧與",
    "X32n0616_005:0151b09": "他樂義同觀行成也。△二釋結。",
    "X32n0616_005:0151b10": "所以者何此經是一切過去未來現在諸佛神力所",
    "X32n0616_005:0151b11": "護故。",
    "X32n0616_005:0151b12": "三世諸佛同皆守護如是妙典說此經者安得不",
    "X32n0616_005:0151b13": "獲此大利益耶初明行法竟。△二歎經二初就法",
    "X32n0616_005:0151b14": "略歎二約譬廣歎。今初。",
    "X32n0616_005:0151b15": "文殊師利是法華經於無量國中乃至名字不可得",
    "X32n0616_005:0151b16": "聞何況得見受持讀誦。",
    "X32n0616_005:0151b17": "諸佛出世懸遠難值正使佛出久默斯要是故聞",
    "X32n0616_005:0151b18": "名尚不可得況得見耶況受持耶況讀誦耶意顯",
    "X32n0616_005:0151b19": "今得見聞受持讀誦乃是不可思議因緣應須寶",
    "X32n0616_005:0151b20": "重如說修行也。△二約譬廣歎二初不與珠譬二",
    "X32n0616_005:0151b21": "與珠譬初中二初立譬二法合初又五初威伏諸",
    "X32n0616_005:0151b22": "國(至)五惟不與珠。今初。",
    "X32n0616_005:0151b23": "文殊師利譬如強力轉輪聖王欲以威勢降伏諸國。",
    "X32n0616_005:0151b24": "輪王譬如來化世諸國譬陰入界諸境也。△二小",
    "X32n0616_005:0151c01": "王不順。",
    "X32n0616_005:0151c02": "而諸小王不順其命。",
    "X32n0616_005:0151c03": "小王譬見愛等諸煩惱魔即是寇盜所謂林中王",
    "X32n0616_005:0151c04": "耳未得無漏調伏名不順其命。△三起兵討伐。",
    "X32n0616_005:0151c05": "時轉輪王起種種兵而往討伐。",
    "X32n0616_005:0151c06": "戒如堅甲定如營壘慧如利器七賢中方法為前",
    "X32n0616_005:0151c07": "軍須陀洹斯陀含中方法為次軍阿那含阿羅漢",
    "X32n0616_005:0151c08": "中方法為後軍所破者是三毒等分八萬四千之",
    "X32n0616_005:0151c09": "寇盜能破者是八萬四千法門之官兵(小乘八萬四千法蘊)。",
    "X32n0616_005:0151c10": "△四有功喜賜。",
    "X32n0616_005:0151c11": "王見兵眾戰有功者即大歡喜隨功賞賜或與田宅",
    "X32n0616_005:0151c12": "聚落城邑或與衣服嚴身之具或與種種珍寶金銀",
    "X32n0616_005:0151c13": "瑠璃硨磲碼碯珊瑚琥珀象馬車乘奴婢人民。",
    "X32n0616_005:0151c14": "田譬禪定宅譬解脫聚落譬初果二果邑譬三果",
    "X32n0616_005:0151c15": "城譬涅槃即第四果衣服譬慚忍善法嚴身之具",
    "X32n0616_005:0151c16": "譬一切助道善法種種七寶譬七科無漏道品象",
    "X32n0616_005:0151c17": "馬車乘譬二乘盡智及無生智奴婢譬神通人民",
    "X32n0616_005:0151c18": "譬有漏善法。△五惟不與珠。",
    "X32n0616_005:0151c19": "唯髻中明珠不以與之所以者何獨王頂上有此一",
    "X32n0616_005:0151c20": "珠若以與之王諸眷屬必大驚怪。",
    "X32n0616_005:0151c21": "有出分段機發名小功勳有出變易機發為大功",
    "X32n0616_005:0151c22": "勳若未有大勳忽賜髻珠則眷屬驚怪譬眾生大",
    "X32n0616_005:0151c23": "機未發忽說此經不惟二乘疑惑即菩薩亦驚怪",
    "X32n0616_005:0151c24": "也初立譬竟。△二法合亦五初合威伏諸國(至)五",
    "X32n0616_005:0152a01": "合唯不與珠。今初。",
    "X32n0616_005:0152a02": "文殊師利如來亦復如是以禪定智慧力得法國土",
    "X32n0616_005:0152a03": "王於三界。",
    "X32n0616_005:0152a04": "禪定智慧力得法國土者禪定是慈忍行成福德",
    "X32n0616_005:0152a05": "莊嚴解脫德也智慧是空座行成智慧莊嚴般若",
    "X32n0616_005:0152a06": "德也以此二修而顯一性合上轉輪聖王雖是王",
    "X32n0616_005:0152a07": "胤由有強力而得登極故言得法國土即是證于",
    "X32n0616_005:0152a08": "常寂光土也王於三界者統攝實報方便同居三",
    "X32n0616_005:0152a09": "土合上欲以威勢降伏諸國令斷三惑出二死順",
    "X32n0616_005:0152a10": "法性也。△二合小王不順。",
    "X32n0616_005:0152a11": "而諸魔王不肯順伏。",
    "X32n0616_005:0152a12": "同居三界則有見愛魔王方便三界則有塵沙魔",
    "X32n0616_005:0152a13": "王實報三界則有無明魔王皆不順法性也。△三",
    "X32n0616_005:0152a14": "合起兵討伐。",
    "X32n0616_005:0152a15": "如來賢聖諸將與之共戰。",
    "X32n0616_005:0152a16": "即是七賢前軍乃至四果後軍與界內見愛煩惱",
    "X32n0616_005:0152a17": "戰也。△四合有功喜賜。",
    "X32n0616_005:0152a18": "其有功者心亦歡喜於四眾中為說諸經令其心悅",
    "X32n0616_005:0152a19": "賜以禪定解脫無漏根力諸法之財又復賜與涅槃",
    "X32n0616_005:0152a20": "之城言得滅度引導其心令皆歡喜。",
    "X32n0616_005:0152a21": "能降見愛名為有功餘可知。△五合唯不與珠。",
    "X32n0616_005:0152a22": "而不為說是法華經。",
    "X32n0616_005:0152a23": "濁障雖除大機未發故不為說也初不與珠譬竟。",
    "X32n0616_005:0152a24": "△二與珠譬亦二初立譬二法合。今初。",
    "X32n0616_005:0152b01": "文殊師利如轉輪王見諸兵眾有大功者心甚歡喜",
    "X32n0616_005:0152b02": "以此難信之珠久在髻中不妄與人而今與之。",
    "X32n0616_005:0152b03": "圓明如意珠王譬中道實智體具三德圓即法身",
    "X32n0616_005:0152b04": "德明即般若德如意雨寶即解脫德極果所宗故",
    "X32n0616_005:0152b05": "在王頂臣下從來所未聞見故名難信實為權所",
    "X32n0616_005:0152b06": "隱故云久在髻中解髻即開權與珠即顯實也。△",
    "X32n0616_005:0152b07": "二法合。",
    "X32n0616_005:0152b08": "如來亦復如是於三界中為大法王以法教化一切",
    "X32n0616_005:0152b09": "眾生見賢聖軍與五陰魔煩惱魔死魔共戰有大功",
    "X32n0616_005:0152b10": "勳滅三毒出三界破魔網爾時如來亦大歡喜此法",
    "X32n0616_005:0152b11": "華經能令眾生至一切智一切世間多怨難信先所",
    "X32n0616_005:0152b12": "未說而今說之。",
    "X32n0616_005:0152b13": "大集經云知苦壞陰魔斷集離煩惱魔證滅離死",
    "X32n0616_005:0152b14": "魔修道壞天子魔此約小乘破界內四魔言也然",
    "X32n0616_005:0152b15": "而小乘修出世道但以天魔不能為障故云壞天",
    "X32n0616_005:0152b16": "子魔其實未能降伏天魔惟有如來應身八相成",
    "X32n0616_005:0152b17": "道示現降天魔耳今云與五陰魔煩惱魔死魔共",
    "X32n0616_005:0152b18": "戰滅三毒出三界即是分段功成又云有大功勳",
    "X32n0616_005:0152b19": "破魔網即是大乘機發故大歡喜而說此難信之",
    "X32n0616_005:0152b20": "妙經也。",
    "X32n0616_005:0152b21": "文殊師利此法華經是諸如來第一之說於諸法中",
    "X32n0616_005:0152b22": "最為甚深末後賜與如彼強力之王久護明珠今乃",
    "X32n0616_005:0152b23": "與之文殊師利此法華經諸佛如來秘密之藏於諸",
    "X32n0616_005:0152b24": "經中最在其上長夜守護不妄宣說始於今日乃與",
    "X32n0616_005:0152c01": "汝等而敷演之。",
    "X32n0616_005:0152c02": "既以法合譬竟又復提譬帖合殷勤讚歎不一而",
    "X32n0616_005:0152c03": "足欲令聞者作難遭想依安樂行敬愛持弘故也",
    "X32n0616_005:0152c04": "誓願安樂行初長文竟。△二偈頌二初頌行法二",
    "X32n0616_005:0152c05": "頌歎經初中二初超頌行成二追頌行法。今初。",
    "X32n0616_005:0152c06": "爾時世尊欲重宣此義而說偈言。",
    "X32n0616_005:0152c07": "常行忍辱哀愍一切乃能演說佛所讚經。",
    "X32n0616_005:0152c08": "上總明行成今頌別顯初句頌著衣行成次句頌",
    "X32n0616_005:0152c09": "入室行成演說頌坐座行成也。△二追頌行法三",
    "X32n0616_005:0152c10": "初頌誓願所緣之境二頌起誓願之由三頌正立",
    "X32n0616_005:0152c11": "誓願。今初。",
    "X32n0616_005:0152c12": "後末世時持此經者於家出家及非菩薩應生慈悲。",
    "X32n0616_005:0152c13": "△二頌起誓願之由。",
    "X32n0616_005:0152c14": "斯等不聞不信是經則為大失。",
    "X32n0616_005:0152c15": "△三頌正立誓願。",
    "X32n0616_005:0152c16": "我得佛道以諸方便為說此法令住其中。",
    "X32n0616_005:0152c17": "初頌行法竟。△二頌歎經但頌約譬廣歎不頌就",
    "X32n0616_005:0152c18": "法略歎又長文兩譬兩合今初總頌兩譬二總頌",
    "X32n0616_005:0152c19": "兩合也。初總頌兩譬。",
    "X32n0616_005:0152c20": "譬如強力轉輪之王兵戰有功賞賜諸物象馬車乘",
    "X32n0616_005:0152c21": "嚴身之具及諸田宅聚落城邑或與衣服種種珍寶",
    "X32n0616_005:0152c22": "奴婢財物歡喜賜與如有勇健能為難事王解髻中",
    "X32n0616_005:0152c23": "明珠賜之。",
    "X32n0616_005:0152c24": "先三偈頌不與珠譬後一偈頌與珠譬。△二總頌",
    "X32n0616_005:0153a01": "兩合。",
    "X32n0616_005:0153a02": "如來亦爾為諸法王忍辱大力智慧寶藏以大慈悲",
    "X32n0616_005:0153a03": "如法化世見一切人受諸苦惱欲求解脫與諸魔戰",
    "X32n0616_005:0153a04": "為是眾生說種種法以大方便說此諸經既知眾生",
    "X32n0616_005:0153a05": "得其力已末後乃為說是法華如王解髻明珠與之",
    "X32n0616_005:0153a06": "此經為尊眾經中上我常守護不妄開示今正是時",
    "X32n0616_005:0153a07": "為汝等說。",
    "X32n0616_005:0153a08": "先三偈半頌合不與珠後三偈頌合與珠也二解",
    "X32n0616_005:0153a09": "釋修行方法竟。△三總明行成之相三初結勸四",
    "X32n0616_005:0153a10": "行二舉三報以勸三總結。今初。",
    "X32n0616_005:0153a11": "我滅度後求佛道者欲得安隱演說斯經應當親近",
    "X32n0616_005:0153a12": "如是四法。",
    "X32n0616_005:0153a13": "△二舉三報以勸亦名三障清淨復為三初報障",
    "X32n0616_005:0153a14": "轉轉現報二業障轉轉生報三煩惱障轉轉後報。",
    "X32n0616_005:0153a15": "今初。",
    "X32n0616_005:0153a16": "讀是經者常無憂惱又無病痛顏色鮮白。",
    "X32n0616_005:0153a17": "常無憂惱轉現報之心又無病痛等轉現報之色",
    "X32n0616_005:0153a18": "也。△二業障轉轉生報。",
    "X32n0616_005:0153a19": "不生貧窮卑賤醜陋。",
    "X32n0616_005:0153a20": "惡業之因乃感惡果持經則不作貧賤業所以不",
    "X32n0616_005:0153a21": "生卑陋處也。△三煩惱障轉轉後報二初別明三",
    "X32n0616_005:0153a22": "煩惱障轉二總明一切煩惱障轉初又三初貪障",
    "X32n0616_005:0153a23": "轉二瞋障轉三癡障轉。今初。",
    "X32n0616_005:0153a24": "眾生樂見如慕賢聖天諸童子以為給使。",
    "X32n0616_005:0153b01": "多貪欲者則人忽慢又復障生梵天今貪欲障轉",
    "X32n0616_005:0153b02": "故眾生敬慕天童給使也。△二瞋障轉。",
    "X32n0616_005:0153b03": "刀杖不加毒不能害若人惡罵口則閉塞遊行無畏",
    "X32n0616_005:0153b04": "如師子王。",
    "X32n0616_005:0153b05": "捨瞋則內除刀箭入陣則外刃不傷。△三癡障轉。",
    "X32n0616_005:0153b06": "智慧光明如日之照。",
    "X32n0616_005:0153b07": "初別明三煩惱障轉竟。△二總明一切煩惱障轉",
    "X32n0616_005:0153b08": "四初夢入十信相似位(至)四夢入妙覺究竟位蓋",
    "X32n0616_005:0153b09": "安樂既是如來之行故弘經者預表果成當知弘",
    "X32n0616_005:0153b10": "功其力不小又百千萬億劫事咸在一念夢中用",
    "X32n0616_005:0153b11": "表妙法不可思議一中無量無量中一是相前現",
    "X32n0616_005:0153b12": "後當尅果一生弘教功超累劫也。初夢入十信",
    "X32n0616_005:0153b13": "相似位。",
    "X32n0616_005:0153b14": "若於夢中但見妙事見諸如來坐師子座諸比丘眾",
    "X32n0616_005:0153b15": "圍繞說法又見龍神阿修羅等數如恒沙恭敬合掌",
    "X32n0616_005:0153b16": "自見其身而為說法。",
    "X32n0616_005:0153b17": "初二句總貫諸文次四句見佛聞法表上求佛道",
    "X32n0616_005:0153b18": "也後六句為龍神等說法表下化眾生也。△二夢",
    "X32n0616_005:0153b19": "入初住見道位。",
    "X32n0616_005:0153b20": "又見諸佛身相金色放無量光照於一切以梵音聲",
    "X32n0616_005:0153b21": "演說諸法佛為四眾說無上法見身處中合掌讚佛",
    "X32n0616_005:0153b22": "聞法歡喜而為供養得陀羅尼證不退智佛知其心",
    "X32n0616_005:0153b23": "深入佛道即為授記成最正覺汝善男子當於來世",
    "X32n0616_005:0153b24": "得無量智佛之大道國土嚴淨廣大無比亦有四眾",
    "X32n0616_005:0153c01": "合掌聽法。",
    "X32n0616_005:0153c02": "見身處中表入實也聞法歡喜表悟圓因所證與",
    "X32n0616_005:0153c03": "別歡喜地同也得陀羅尼即三總持證不退智即",
    "X32n0616_005:0153c04": "三不退授記作佛即無生現前記也。△三夢入住",
    "X32n0616_005:0153c05": "行向地修道位。",
    "X32n0616_005:0153c06": "又見自身在山林中修習善法證諸實相深入禪定",
    "X32n0616_005:0153c07": "見十方佛。",
    "X32n0616_005:0153c08": "善法者稱性所起慧行及與行行即是七科道品",
    "X32n0616_005:0153c09": "十波羅蜜四等四攝三昧總持等一切佛道也實",
    "X32n0616_005:0153c10": "相即是中道中道非一非多由破四十品惑即有",
    "X32n0616_005:0153c11": "四十番分證中道故名證諸實相也深入禪定即",
    "X32n0616_005:0153c12": "首楞嚴定不以二相見于如來故云見十方佛也",
    "X32n0616_005:0153c13": "又後心菩薩入金剛定諸佛現前灌頂授職故云",
    "X32n0616_005:0153c14": "見十方佛。△四夢入妙覺究竟位。",
    "X32n0616_005:0153c15": "諸佛身金色百福相莊嚴聞法為人說常有是好夢",
    "X32n0616_005:0153c16": "又夢作國王捨宮殿眷屬及上妙五欲行詣於道場",
    "X32n0616_005:0153c17": "在菩提樹下而處師子座求道過七日得諸佛之智",
    "X32n0616_005:0153c18": "成無上道已起而轉法輪為四眾說法經千萬億劫",
    "X32n0616_005:0153c19": "說無漏妙法度無量眾生後當入涅槃如煙盡燈滅。",
    "X32n0616_005:0153c20": "夢八相佛寄顯妙覺也從須陀洹至辟支佛悉有",
    "X32n0616_005:0153c21": "夢唯佛不夢無疑無習氣故金光明最勝王經明",
    "X32n0616_005:0153c22": "將證十地皆先有夢夢是獨頭意識與睡眠心所",
    "X32n0616_005:0153c23": "合幻現三世種種境界所夢與過去事相應即是",
    "X32n0616_005:0153c24": "習氣影子若與未來事相應即是吉凶先兆今持",
    "X32n0616_005:0154a01": "經王得此好夢未來不虗是吉兆也二舉三報以",
    "X32n0616_005:0154a02": "勸竟。△三總結。",
    "X32n0616_005:0154a03": "若後惡世中說是第一法是人得大利如上諸功德。",
    "X32n0616_005:0154a04": "原此安樂行品特示初心弘法方軌具含十乘觀",
    "X32n0616_005:0154a05": "法今略點之令緣心有在觀諸法如實相第一觀",
    "X32n0616_005:0154a06": "不思議境也於在家出家起大慈心於非菩薩起",
    "X32n0616_005:0154a07": "大悲心第二真正發菩提心也三業各有止行觀",
    "X32n0616_005:0154a08": "行第三善巧安心也觀一切法空等第四破法徧",
    "X32n0616_005:0154a09": "也亦不行不分別第五識通塞也三業及誓願即",
    "X32n0616_005:0154a10": "圓四念處依此圓斷二惡而生二善成就如意根",
    "X32n0616_005:0154a11": "力覺道第六調適道品也離十惱亂等第七對治",
    "X32n0616_005:0154a12": "助開也夢中所見表第八次位也而不卒暴心亦",
    "X32n0616_005:0154a13": "不驚第九能安忍也於法無所行第十離法愛也",
    "X32n0616_005:0154a14": "通括四行十法略周又細論之則一一行中並具",
    "X32n0616_005:0154a15": "十法又十法為正四行助之若四若十並涉因果",
    "X32n0616_005:0154a16": "又四行為總十觀為別若總若別俱通橫豎十法",
    "X32n0616_005:0154a17": "導理無不尅終四行事儀豈局在始圓道妙行終",
    "X32n0616_005:0154a18": "始無殊六即義明措足有地初迹門開權顯實竟。",
    "X32n0616_005:0154a20": "妙法蓮華經台宗會義卷五之一"
}