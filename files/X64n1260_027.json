{
    "X64n1260_027:0212b03": "列祖提綱錄卷第二十七",
    "X64n1260_027:0212b05": "武林十八澗理安禪寺住持婁東行悅集",
    "X64n1260_027:0212b06": "  當晚小參提綱",
    "X64n1260_027:0212b07": "[0212b07] 石屋珙禪師當晚小參。現前一眾久在叢林。謂之參",
    "X64n1260_027:0212b08": "禪。謂之辦道。殊不知一念未生已前更無別物。纔擬",
    "X64n1260_027:0212b09": "心時錯了也。雪峰和尚三登投子。九到洞山。如渴鹿",
    "X64n1260_027:0212b10": "&#x8D82;陽焰。不知費了多少&#x811A;頭。如今要得現成。直下自",
    "X64n1260_027:0212b11": "家看取。復有何事。無事切莫妄求。妄求而得終非得",
    "X64n1260_027:0212b12": "也。復舉南泉水牯牛公案。師頌曰。南泉放牧沒東西。",
    "X64n1260_027:0212b13": "兩岸春風綠草齊。總是國王家水土。不如隨分納些",
    "X64n1260_027:0212b14": "些。",
    "X64n1260_027:0212b15": "[0212b15] 古林茂禪師開元入寺小參。舉雪峰問德山。從上諸",
    "X64n1260_027:0212b16": "聖以何法示人。山云。我宗無語句。亦無一法為人。後",
    "X64n1260_027:0212b17": "僧問雪峰云。和尚見德山得箇什麼。峰云我當時空",
    "X64n1260_027:0212b18": "手去空手歸。五祖拈云。如今說與透未過者。有兩人",
    "X64n1260_027:0212b19": "從東京來。問伊近離何處。&#x5374;云蘇州。便問蘇州事如",
    "X64n1260_027:0212b20": "何。伊云一切尋常。雖然。謾山僧不過。何故。只為語音",
    "X64n1260_027:0212b21": "不同。畢竟如何。蘇州菱。邵伯藕。師云。從門入者不是",
    "X64n1260_027:0212b22": "家珍。自己流來還同瓦礫。老東山依模脫墼。殊不知",
    "X64n1260_027:0212b23": "二大老正是食飽傷心。雖然。既是東京來。因甚&#x5374;說",
    "X64n1260_027:0212b24": "蘇州話。",
    "X64n1260_027:0212c01": "[0212c01] 永福入院小參。紅塵&#x9599;市十字街頭。百草頭邊孤峰",
    "X64n1260_027:0212c02": "頂上。若作佛法商量。入地獄如箭射。直得萬機休罷",
    "X64n1260_027:0212c03": "千聖不&#x64D5;。聲前非聲色後非色。檢點將來。正是髑髏",
    "X64n1260_027:0212c04": "前妄想。借使打破髑髏。揭&#x5374;腦&#x8462;。躍倒須彌。踏翻大",
    "X64n1260_027:0212c05": "海。&#x811A;跟下推勘得出。也是落七落八。通方上士出格",
    "X64n1260_027:0212c06": "高人。除非自有生涯。終不守他窠窟。現前大眾冀善",
    "X64n1260_027:0212c07": "參詳。山僧二千里水陸間關來此聚頭。不為別事。復",
    "X64n1260_027:0212c08": "偈云。處世行藏各有由。老來誰不愛心休。為圓鄮嶺",
    "X64n1260_027:0212c09": "先師話。來結鄱陽衲子&#x8B90;。跛鱉但隨他逐浪。錦鱗終",
    "X64n1260_027:0212c10": "是解吞&#x920E;。相逢試把家私展。蜜&#x83D3;時懸檗樹頭。",
    "X64n1260_027:0212c11": "[0212c11] 保寧入寺小參。當軒大坐百&#x5E00;千重。一句全提該天",
    "X64n1260_027:0212c12": "括地。佛眼&#x89B7;不見。海口難宣。今古不同途。凡聖罔測。",
    "X64n1260_027:0212c13": "直得麒麟現瑞鳳凰來儀。山色呈祥人煙雜遝。其柰",
    "X64n1260_027:0212c14": "梁寶公蹉過達磨。雖云觀音大士傳佛心宗。畢竟不",
    "X64n1260_027:0212c15": "識者箇消息。是汝諸人還猛省麼。卓拄杖。若不同床",
    "X64n1260_027:0212c16": "睡。焉知被底穿。復舉當山勇禪師示眾云。大方無外",
    "X64n1260_027:0212c17": "大圓無內。無內無外聖凡普會。瓦礫生光須彌粉碎。",
    "X64n1260_027:0212c18": "無量法門百千三昧。拈拄杖云。總在者裏。會麼。蘇盧",
    "X64n1260_027:0212c19": "蘇盧[口*悉]哩[口*悉]哩娑訶。松源和尚拈云。者老漢業識茫",
    "X64n1260_027:0212c20": "茫。無柰船何打破戽斗。師云。老松源摟出心肝。要且",
    "X64n1260_027:0212c21": "未見先保寧。在山僧今日重為拈出。會盡萬法一如。",
    "X64n1260_027:0212c22": "拈&#x5374;金圈栗棘。也是泗洲人見大聖。",
    "X64n1260_027:0212c23": "[0212c23] 無文璨禪師住薦福當晚小參。&#x76B7;棹揚帆。駕沒底船",
    "X64n1260_027:0212c24": "橫行海上。神頭鬼面。用無文印勘驗諸方。二千里遠",
    "X64n1260_027:0213a01": "來住山。單單地提持此事。舉拂子云。看看。印文已露。",
    "X64n1260_027:0213a02": "劃一劃。錦縫已開。若佛若祖若聖若凡。盡向者裏一",
    "X64n1260_027:0213a03": "印印定。直得盡乾坤大地風颯颯地。眾中忽有一箇",
    "X64n1260_027:0213a04": "犯眾出來道。長老。你且莫要大驚小怪。我在威音佛",
    "X64n1260_027:0213a05": "世已證是三昧。又作麼生。以拂子擊禪床下座。",
    "X64n1260_027:0213a06": "[0213a06] 了庵欲禪師住靈巖云。只者是。只者是。金不博金水",
    "X64n1260_027:0213a07": "不洗水。是句亦&#x5257;非句亦&#x5257;。揭開萬里神光。提出倚",
    "X64n1260_027:0213a08": "天長劍。三登九到。滯&#x6BBB;迷封。撩起便行。白衣拜相。山",
    "X64n1260_027:0213a09": "僧今者椎碎蟠桃核。得見舊時仁。拽將師子峰與天",
    "X64n1260_027:0213a10": "平山&#x9B2C;額。且貴大家知有。自餘七十三八十四。癩馬",
    "X64n1260_027:0213a11": "繫枯樁。黑牛臥死水。有甚麼共語處。拍禪床云。好雨",
    "X64n1260_027:0213a12": "洗將殘暑去。涼風吹得早秋來。復舉僧問雲門。佛法",
    "X64n1260_027:0213a13": "如水中月是否。門云清波無透路。僧云和尚從何得。",
    "X64n1260_027:0213a14": "門云再問復何來。僧云便與麼去時如何。門云重疊",
    "X64n1260_027:0213a15": "關山路。師云。雲門善舞太阿。著著有出身之路。者僧",
    "X64n1260_027:0213a16": "貪觀白浪失&#x5374;手橈。靈巖不惜眉毛與汝拈&#x5374;水除",
    "X64n1260_027:0213a17": "&#x5374;月。還見佛法麼。喝一喝。久立珍重。",
    "X64n1260_027:0213a18": "[0213a18] 南石琇禪師住萬壽云。塵劫來事只在于今。緇素駢",
    "X64n1260_027:0213a19": "集燈燭煒煌。萬歲山從地而起。雙石幢屹立層霄。是",
    "X64n1260_027:0213a20": "禪月之道場。蘇城之勝地。殿堂&#x8657;敞煙雲蔽虧。紅闌",
    "X64n1260_027:0213a21": "三百九十橋。綠浪東西南北水。頭頭顯露。法法全彰。",
    "X64n1260_027:0213a22": "黃面瞿曇何煩出世。缺齒老漢安用西來。天下善知",
    "X64n1260_027:0213a23": "識分宗列派各立門庭。具驅耕奪食之機。有摧邪顯",
    "X64n1260_027:0213a24": "正之用。正眼觀來。總不消得。須知我此門中別無奇",
    "X64n1260_027:0213b01": "特。只貴明自本心見自本性。聞聲見色總是尋常。喫",
    "X64n1260_027:0213b02": "飯著衣色色仍舊。初不用希求勝妙以為有得。豈不",
    "X64n1260_027:0213b03": "見大茅和尚示眾云。欲識諸佛心。向眾生心行中識",
    "X64n1260_027:0213b04": "取。欲識常住不凋性。向萬物遷改處會取。古人恁麼",
    "X64n1260_027:0213b05": "說話。多少現成。多少明白。今人不能洞曉。&#x8462;是自生",
    "X64n1260_027:0213b06": "知解。障&#x5374;本有一段光明。山僧今夜入門之始。聚首",
    "X64n1260_027:0213b07": "之初。終不肯說玄說妙愈增知解。只將現成句子覿",
    "X64n1260_027:0213b08": "面拈出。且作麼生是現成句子。以拄杖卓一下。復舉",
    "X64n1260_027:0213b09": "僧問趙州和尚云。萬法歸一一歸何處。州云我在青",
    "X64n1260_027:0213b10": "州做一領布衫重七觔。者箇公案。諸方據曲彔木床",
    "X64n1260_027:0213b11": "者往往皆曾拈掇。多向此僧言下卜度。貴易起疑。不",
    "X64n1260_027:0213b12": "能於趙州未開口前一截截斷。大似楚人認山&#x9DC4;以",
    "X64n1260_027:0213b13": "為鳳。獨有妙喜老子較些子。&#x751E;有頌曰。青州七觔衫。",
    "X64n1260_027:0213b14": "盡力提不起。打破趙州關。元是自家的。新萬壽效顰",
    "X64n1260_027:0213b15": "亦有一頌。青州七觔衫。年深黑如漆。颺向屋角頭。光",
    "X64n1260_027:0213b16": "明耀紅日。",
    "X64n1260_027:0213b17": "[0213b17] 住徑山云。十字街頭紅塵浩浩。孤峰頂上白雲依依。",
    "X64n1260_027:0213b18": "不是目前法。非耳目之所到。不是靈山拈花之旨。不",
    "X64n1260_027:0213b19": "是少室面壁之機。不可以智知。不可以識識。不可以",
    "X64n1260_027:0213b20": "語言造。不可以寂默通。直得十方無影像三界絕行",
    "X64n1260_027:0213b21": "蹤。正是黑山下活計。設使掀翻宇宙打破&#x8657;空。坐斷",
    "X64n1260_027:0213b22": "古今高超物表。也知未出常情。若是通方作者俊快",
    "X64n1260_027:0213b23": "衲僧。別有出格神機。焉肯循途守轍。現前大眾自合",
    "X64n1260_027:0213b24": "知時。山野遠離蘇城來此凌霄峰頂。且道為什麼邊",
    "X64n1260_027:0213c01": "事。良久。從前汗馬無人識。只要重論&#x8462;代功。復舉臨",
    "X64n1260_027:0213c02": "濟示眾云。我於先師處三度問佛法的的大意。三度",
    "X64n1260_027:0213c03": "喫六十棒。如蒿枝拂相似。如今再思一頓。誰為下手。",
    "X64n1260_027:0213c04": "時有僧出云某甲下手。臨濟拈棒度與。僧擬接。濟便",
    "X64n1260_027:0213c05": "打。臨濟大似貧人思舊債。者僧渾若餓狗喫縴[糸*虒]。雪",
    "X64n1260_027:0213c06": "竇道。臨濟放處較危。收來太速。醉我落花天。借他絃",
    "X64n1260_027:0213c07": "管裏。",
    "X64n1260_027:0213c08": "[0213c08] 笑隱訢禪師中天竺入院當晚小參。凡夫色礙。二乘",
    "X64n1260_027:0213c09": "空礙。菩薩色空無礙。拈拄杖云。拄杖子列列挈挈不",
    "X64n1260_027:0213c10": "入眾數。有時十字街頭橫挑布袋。有時白雲景裏打",
    "X64n1260_027:0213c11": "雨敲風。法隨法行。法幢隨處建立。有佛處不得住。無",
    "X64n1260_027:0213c12": "佛處急走過。三千里外一向全提。畢竟如何話會。卓",
    "X64n1260_027:0213c13": "拄杖云。一六三四二。直言曲七一。桃李火中開。黃昏",
    "X64n1260_027:0213c14": "候日出。復舉南泉初入院大眾送歸方丈。僧問端居",
    "X64n1260_027:0213c15": "丈室將何指示於人。泉云。昨夜三更失&#x5374;牛。天明起",
    "X64n1260_027:0213c16": "來失&#x5374;火。師云。大小南泉和泥合水。中峰則不然。忽",
    "X64n1260_027:0213c17": "有問端居丈室將何指示於人。即向他道拄杖子今",
    "X64n1260_027:0213c18": "日開封。",
    "X64n1260_027:0213c19": "[0213c19] 箬庵問禪師金山入院當晚小參。機不到處萬境摐",
    "X64n1260_027:0213c20": "然。境不留時一機獨現。機境互用人法雙彰。機境俱",
    "X64n1260_027:0213c21": "泯衲僧向什麼處出氣。者裏著得隻眼。人人常光現",
    "X64n1260_027:0213c22": "前。箇箇壁立萬仞。所謂據虎頭收虎尾。第一句下明",
    "X64n1260_027:0213c23": "宗旨。你面前無我我面前無你。得路填路過橋拔橋。",
    "X64n1260_027:0213c24": "騎賊馬捉賊刀。萬人叢裏揭高標。者回不是&#x8657;相識。",
    "X64n1260_027:0214a01": "眨眼流沙萬里遙。卓拄杖。復舉當山達觀曇&#x9834;禪師",
    "X64n1260_027:0214a02": "僧問如何是長法身。觀云拄杖六尺。僧云如何是短",
    "X64n1260_027:0214a03": "法身。觀云筭子三寸。僧云恁麼則法身有二也。觀云",
    "X64n1260_027:0214a04": "更有方圓在。師云。古人一期施設。可謂四稜蹋地。仔",
    "X64n1260_027:0214a05": "細檢點將來。也是隨他語&#x8109;展演。設或有人問山僧",
    "X64n1260_027:0214a06": "如何是長法身。拄杖六尺。如何是短法身。劈脊便打。",
    "X64n1260_027:0214a07": "恁麼則法身有二也。擲拄杖云。兵隨印轉將逐符行。",
    "X64n1260_027:0214a08": "且道與古人是同是別。更聽一頌。萬疊長江浪裏游。",
    "X64n1260_027:0214a09": "月隨漁父上扁舟。釣竿收放憑吾手。不計工程得便",
    "X64n1260_027:0214a10": "休。顧左右云珍重。",
    "X64n1260_027:0214a11": "[0214a11] 牧雲門禪師天童入院小參。舉雪峰示眾云。望州亭",
    "X64n1260_027:0214a12": "與汝相見了也。烏石嶺與汝相見了也。僧堂前與汝",
    "X64n1260_027:0214a13": "相見了也。新天童則不然。小白嶺與汝說法了也。隱",
    "X64n1260_027:0214a14": "&#x8462;亭與汝說法了也。萬工池與汝說法了也。敢問諸",
    "X64n1260_027:0214a15": "人。作麼生是小白嶺說底法。作麼生是隱&#x8462;亭說底",
    "X64n1260_027:0214a16": "法。作麼生是萬工池說底法。久參先德試通消息。後",
    "X64n1260_027:0214a17": "學初機直須仔細。",
    "X64n1260_027:0214a18": "[0214a18] 弘覺忞禪師當晚小參。人人衣線下各有一坐具地。",
    "X64n1260_027:0214a19": "生佛未彰早已開闢。&#x8657;空壞爛湛爾獨存。辟之乎大",
    "X64n1260_027:0214a20": "能仁一巨剎當許玄度舍宅為寺之日。而此地不加",
    "X64n1260_027:0214a21": "增。洎呂相國改寺為宅之時而此地不加減。然雖無",
    "X64n1260_027:0214a22": "有增減而鐙明金殿燭與夫華笑玉樓人不大相懸",
    "X64n1260_027:0214a23": "隔耶。向非德公長者呂氏亢宗盡底掀翻。揮千金而",
    "X64n1260_027:0214a24": "不吝和盤掇轉。化火宅為清涼。則金屋長貯阿嬌。碧",
    "X64n1260_027:0214b01": "池半流香膩。而山僧與諸人又安得經行坐臥燕默",
    "X64n1260_027:0214b02": "禪思於此中也。然則爾我衣線下地雖則富有萬德",
    "X64n1260_027:0214b03": "蕩無纖塵。而七情擾擾六賊紛紛。苟不直下親自識",
    "X64n1260_027:0214b04": "取常自守護勤自修葺力自莊嚴。則如能仁之廢為",
    "X64n1260_027:0214b05": "民業者幾希。求其頭頭皆寶所觸處有風光又安可",
    "X64n1260_027:0214b06": "得者乎。不見東山演祖和尚道。山前一片閒田地。叉",
    "X64n1260_027:0214b07": "手叮嚀問祖翁。幾度買來還自賣。為憐松竹引清風。",
    "X64n1260_027:0214b08": "清風徐引松竹交加。受用則是天然受用。畢竟如何",
    "X64n1260_027:0214b09": "得一肩承紹去。萬古碧潭空界月。再三撈摝始應知。",
    "X64n1260_027:0214b10": "復舉世尊在靈山會上拈起一枝花。以青蓮目普&#x770E;",
    "X64n1260_027:0214b11": "人天大眾。惟迦葉破顏微笑。世尊乃曰。吾有正法眼",
    "X64n1260_027:0214b12": "藏涅槃妙心。實相無相微妙解脫法門。今付與汝。汝",
    "X64n1260_027:0214b13": "當護持流通毋令斷絕。師云。從上祖禰不了。至今殃",
    "X64n1260_027:0214b14": "及兒孫則且置。且道靈山有付囑無付囑。若道有付",
    "X64n1260_027:0214b15": "囑。埋沒迦葉師兄。若道無付囑。爭柰孤負釋迦老子。",
    "X64n1260_027:0214b16": "試問諸人。作麼生道得出格一句。良久喝一喝云。千",
    "X64n1260_027:0214b17": "聖不知何處去。倚天長劍逼人寒。",
    "X64n1260_027:0214b18": "載住當晚小參提綱",
    "X64n1260_027:0214b19": "[0214b19] 無文燦禪師載住當晚小參。去去實不去。是法住法",
    "X64n1260_027:0214b20": "位。來來實不來。世間相常住。山僧屈指五載重到東",
    "X64n1260_027:0214b21": "湖。荷盡已無擎雨&#x8462;。春風猶在柳梢頭。無一絲毫去",
    "X64n1260_027:0214b22": "來相。無一絲毫新舊相。見則與諸人共見。聞則與諸",
    "X64n1260_027:0214b23": "人共聞。箇中忽有箇漢出來道。無文將常住物作自",
    "X64n1260_027:0214b24": "己用。者固有之。你也忒煞忒煞。啞。元來眾中有人在。",
    "X64n1260_027:0214c01": "復舉德山小參不答話。&#x920E;在不疑之地。時有僧出。著",
    "X64n1260_027:0214c02": "了也。山便打。果然。僧云某甲話也未問因甚打某甲。",
    "X64n1260_027:0214c03": "不識痛癢漢。山云你是什處人。第二下鐵鎚來也。僧",
    "X64n1260_027:0214c04": "云新羅人。和聲送出。山云未跨船舷好與三十棒。雷",
    "X64n1260_027:0214c05": "聲浩大雨點全無。大眾。大小德山可惜龍頭蛇尾。&#x5374;",
    "X64n1260_027:0214c06": "引者僧向草窠裏頭出頭沒。當時待他道某甲話也",
    "X64n1260_027:0214c07": "未問因甚打某甲。&#x811A;跟下痛與三十。何故。為人須為",
    "X64n1260_027:0214c08": "徹。",
    "X64n1260_027:0214c09": "[0214c09] 愚庵及禪師載住徑山小參。僧問。大慧和尚昔日載",
    "X64n1260_027:0214c10": "住此山有云。去是住時因。住是去時果。去住與果因。",
    "X64n1260_027:0214c11": "無可無不可。且如何是去是住時因。師云五九盡日",
    "X64n1260_027:0214c12": "定逢春。進云如何是住是去時果。師云飯顆山頭逢",
    "X64n1260_027:0214c13": "杜甫。進云。去住與果因無可無不可。還端的也無。師",
    "X64n1260_027:0214c14": "云。者裏是甚麼所在。說去說住說因說果。乃云。去是",
    "X64n1260_027:0214c15": "住時因。住是去時果。去住與果因。無可無不可。喝。者",
    "X64n1260_027:0214c16": "裏是甚麼所在。說去說住說因說果說可說不可。雖",
    "X64n1260_027:0214c17": "然如是。者裏&#x5374;有箇好處。且道好在甚麼處。良久云。",
    "X64n1260_027:0214c18": "再理舊詞連韻唱。村歌社舞又重新。驀拈拄杖。大慧",
    "X64n1260_027:0214c19": "祖師來也。大慧好處山僧與麼舉似。彼此共知。好則",
    "X64n1260_027:0214c20": "好。且道還有為人處也無。愚庵固是無些子好處。忝",
    "X64n1260_027:0214c21": "為大慧嫡孫。也要與諸人露箇消息。去住休論果與",
    "X64n1260_027:0214c22": "因。拈拄杖云。一回拈起一回新。卓拄杖。若知撲落非",
    "X64n1260_027:0214c23": "他物。擲下拄杖。始信縱橫不是塵。復舉乾峰示眾云。",
    "X64n1260_027:0214c24": "舉一不得。舉二放過。一著落在第二。師云。乾峰與麼",
    "X64n1260_027:0215a01": "道。入地獄如箭射。畢竟如何。二由一有。一亦莫守。日",
    "X64n1260_027:0215a02": "午打三更。面南看北斗。",
    "X64n1260_027:0215a03": "為建寺檀越陞座提綱",
    "X64n1260_027:0215a04": "[0215a04] 密庵傑禪師為太師循忠烈王陞座。心生種種法生。",
    "X64n1260_027:0215a05": "心滅種種法滅。心法兩忘。如撾塗毒&#x76B7;聞者皆喪。又",
    "X64n1260_027:0215a06": "如大火聚。近之則燎&#x5374;面門。悟之者立地成佛。迷之",
    "X64n1260_027:0215a07": "者永劫輪迴。所以諸佛所說惟說此心。祖師所傳惟",
    "X64n1260_027:0215a08": "傳此法。靈山會上五百比丘得之。自悟本心如夢如",
    "X64n1260_027:0215a09": "幻。於夢幻中不見有我人眾生。廣額屠兒得之。拌下",
    "X64n1260_027:0215a10": "屠刀叉手云。我是千佛一數。大集會中大力魔王得",
    "X64n1260_027:0215a11": "之。便道我待一切眾生成佛淨盡。眾生界空無有眾",
    "X64n1260_027:0215a12": "生名字。我乃發菩提心。豈不是大丈夫能為大丈夫",
    "X64n1260_027:0215a13": "事。於過量塵沙劫作過量殊勝佛事。山僧今日以如",
    "X64n1260_027:0215a14": "是心說如是法。普請大地眾生有情無情同入清淨",
    "X64n1260_027:0215a15": "大解脫門。與太師循忠烈王為不請友。同一眼見同",
    "X64n1260_027:0215a16": "一耳聞同一受用。作廣大殊勝利益不可思議。且憑",
    "X64n1260_027:0215a17": "箇什麼道理便能如是。利劍拂開天地靜。霜刀纔舉",
    "X64n1260_027:0215a18": "斗牛寒。復舉世尊因地布髮掩泥獻花於燃燈如來。",
    "X64n1260_027:0215a19": "燃燈見布髮處遂約退眾。乃指其地云。此一方地宜",
    "X64n1260_027:0215a20": "建梵剎。眾中有一賢于長者持標插於指處云。建梵",
    "X64n1260_027:0215a21": "剎已竟。時諸天散花讚言。庶子有大智矣。師云。大眾。",
    "X64n1260_027:0215a22": "燃燈指處滴水&#x6C37;生。賢于插時天迴地轉。於斯見得。",
    "X64n1260_027:0215a23": "古釋迦不先。今太師不後。其或未然。更聲重下註&#x811A;。",
    "X64n1260_027:0215a24": "芟除荊棘建伽藍。七佛常來此處參。地久天長功不",
    "X64n1260_027:0215b01": "墜。天花時復雨毿毿。",
    "X64n1260_027:0215b02": "管待專使提綱",
    "X64n1260_027:0215b03": "[0215b03] 恕中慍禪師謝專使上堂。達磨大師十萬里西來。要",
    "X64n1260_027:0215b04": "作箇馳書達信漢。及乎面對梁王。盡力只道得箇不",
    "X64n1260_027:0215b05": "識。拈拄杖。有賓有主有禮有樂。手面分開白月團。頂",
    "X64n1260_027:0215b06": "門撼動黃金鐸。",
    "X64n1260_027:0215b07": "[0215b07] 石屋珙禪師謝專使并三塔和尚首座都寺上堂。睦",
    "X64n1260_027:0215b08": "州唆臨濟喫棒。不是好心。楊岐逼慈明晚參。不是好",
    "X64n1260_027:0215b09": "心。趙州訪道吾。不是好心。福源專使逼人住院。且道",
    "X64n1260_027:0215b10": "是好心不是好心。珊瑚枕上兩行淚。半是思君半恨",
    "X64n1260_027:0215b11": "君。",
    "X64n1260_027:0215b12": "[0215b12] 月江印禪師謝育王專使上堂。舉東山謝積善偈云。",
    "X64n1260_027:0215b13": "積善山中人。有膽如天大。敢持居士書。來覓空王座。",
    "X64n1260_027:0215b14": "跨門不肯休。看了方知道。歸語晉江人。大蟲褁紙帽。",
    "X64n1260_027:0215b15": "雲峰亦成一偈。玉几山中人。老眼光爍爍。遠持教曆",
    "X64n1260_027:0215b16": "文。與我長柄杓。柄長把不下。還歸舊處著。寄語甬東",
    "X64n1260_027:0215b17": "人。莫莫莫莫莫。",
    "X64n1260_027:0215b18": "留請兩序提綱",
    "X64n1260_027:0215b19": "[0215b19] 保寧勇禪師留請兩班上堂。橫身荷眾不顧危亡。劄",
    "X64n1260_027:0215b20": "起布裙入泥入水。分毫上定當。升合裏論量。折東籬",
    "X64n1260_027:0215b21": "補西障。若解與麼循塗守轍。也可當風抵浪。雖然如",
    "X64n1260_027:0215b22": "是。猶未是咬&#x732A;狗底手&#x811A;。作麼生是咬&#x732A;狗底手&#x811A;。",
    "X64n1260_027:0215b23": "要會麼。殺人不眨眼。氣宇大於王。",
    "X64n1260_027:0215b24": "[0215b24] 天目禮禪師上堂。東西兩序左右十人。同建法幢共",
    "X64n1260_027:0215c01": "扶叢社。且道文殊維摩還來證明也無。月明照見夜",
    "X64n1260_027:0215c02": "行人。擊拂一下。",
    "X64n1260_027:0215c03": "[0215c03] 雲外岫禪師留請兩班上堂。以拂子打圓相云。摩訶",
    "X64n1260_027:0215c04": "衍法。離四句。絕百非。又打一圓相云。禮之用。和為貴。",
    "X64n1260_027:0215c05": "先王之道斯為美。又打一圓相云。摩尼珠。人不知。如",
    "X64n1260_027:0215c06": "來藏裏親收得。諸人還見麼。所見不同互有得失。天",
    "X64n1260_027:0215c07": "童者裏毋固毋必。",
    "X64n1260_027:0215c08": "[0215c08] 箬庵問禪師留請兩序陞座。從上來事只在而今。祇",
    "X64n1260_027:0215c09": "貴當人直下承荷。更莫遲疑。迴避不得處手眼通身。",
    "X64n1260_027:0215c10": "目睛定動時白雲萬里。扶持大樹接引後生。拶入紅",
    "X64n1260_027:0215c11": "爐撥開烈燄。方能發大機展大用。立人天標準。為法",
    "X64n1260_027:0215c12": "社弘規。一撾毒&#x76B7;。拄杖勒回。擲金剛圈。拋栗棘蓬。續",
    "X64n1260_027:0215c13": "臨濟將殘之緒。起少林未墜之宗。大非細事。棒罰錢",
    "X64n1260_027:0215c14": "甘出院。知恩方處報恩。賊來須打。客來須看。等是共",
    "X64n1260_027:0215c15": "行山下路。嶺頭須自看風煙。來日不普請。且莫展炊",
    "X64n1260_027:0215c16": "巾。說甚如來禪祖師意。一口吞盡。何處更有閒言剩",
    "X64n1260_027:0215c17": "語在。高聲喚侍者云。分明記取。三十年後此話大行。",
    "X64n1260_027:0215c18": "莫有不甘者麼。拈拄杖云。龍得水時增意氣。虎逢山",
    "X64n1260_027:0215c19": "勢長威獰。下座。",
    "X64n1260_027:0215c20": "[0215c20] 請兩序上堂。隔山見煙便知是火。隔牆見角便知是",
    "X64n1260_027:0215c21": "牛。伶俐漢一逴到手。便能卷舒立方外乾坤。縱橫挂",
    "X64n1260_027:0215c22": "域中日月。多處添少處減。明頭合暗頭合。進退各有",
    "X64n1260_027:0215c23": "其時。東西不失其序。如斯標格足可觀光。是者般人",
    "X64n1260_027:0215c24": "說者般話。",
    "X64n1260_027:0216a01": "報謝出入提綱",
    "X64n1260_027:0216a02": "[0216a02] 雪竇顯禪師到秀州百萬道者備茶筵請陞座。山僧",
    "X64n1260_027:0216a03": "此者承鄞江太守之命俾赴雪竇住持。再至嘉禾。彌",
    "X64n1260_027:0216a04": "增嘉幸。仍承百萬道者曲賜周勤。仰荷之懷無以忘",
    "X64n1260_027:0216a05": "也。兼勞廣命碩德抑令舉唱宗乘。況達士相逢非存",
    "X64n1260_027:0216a06": "目擊。若云言中有嚮句裏呈機。猶曲為中下之流。向",
    "X64n1260_027:0216a07": "本分衲僧遠之遠矣。祇如適來僧問教外別傳一句。",
    "X64n1260_027:0216a08": "對云三生六十劫。諸人還知落處也無。且鷺池鷲嶺",
    "X64n1260_027:0216a09": "海甸庵園。三百法會之中。甚處有者箇消息。所以道。",
    "X64n1260_027:0216a10": "三世諸佛不能自宣。一代時教詮註不及。除非知有",
    "X64n1260_027:0216a11": "莫能知之。久立眾慈伏惟珍重。",
    "X64n1260_027:0216a12": "[0216a12] 大慧杲禪師到臨安縣當道請就海會寺祝聖開堂。",
    "X64n1260_027:0216a13": "佛法至當。不在問答處。直饒問似普慧雲興。答如普",
    "X64n1260_027:0216a14": "賢瓶瀉。若不識其要妙。只成戲劇之談。於道有何所",
    "X64n1260_027:0216a15": "益。據實而論。盡是癡狂外邊走。所以大覺世尊為一",
    "X64n1260_027:0216a16": "大事因緣故出現於世。以種種微密善巧方便成就",
    "X64n1260_027:0216a17": "眾生。開示悟入佛之知見。起道樹詣鹿苑。先為憍陳",
    "X64n1260_027:0216a18": "如等轉四諦法輪。四十九年三百六十餘會。隨眾生",
    "X64n1260_027:0216a19": "根器所宜次第開演。令其各各聞法解悟出離生死。",
    "X64n1260_027:0216a20": "末後臨般涅槃。於人天百萬眾前拈華普示。惟金色",
    "X64n1260_027:0216a21": "頭陀破顏微笑。遂云。吾有正法眼藏涅槃妙心。分付",
    "X64n1260_027:0216a22": "於汝。自是西天四七東土二三天下老和尚各各以",
    "X64n1260_027:0216a23": "心傳心相續不斷。若不識其要妙。一向溺於知見馳",
    "X64n1260_027:0216a24": "騁言詞。正法眼藏流布豈到今日。到者裏須是箇不",
    "X64n1260_027:0216b01": "求諸聖不重己靈底出格道人。方能荷擔此箇大事。",
    "X64n1260_027:0216b02": "且那箇是出格道人。不見昔日江西馬大師遣西堂",
    "X64n1260_027:0216b03": "智藏馳書上徑山國一禪師。國一開緘見一圓相。遂",
    "X64n1260_027:0216b04": "索筆對智藏於圓相中點一點。智藏罔措。者箇豈非",
    "X64n1260_027:0216b05": "格外消息。若作格外商量又&#x5374;不是。諸人且作麼生",
    "X64n1260_027:0216b06": "辯明。時中如何受用。適來知縣學士疏中有言。馬師",
    "X64n1260_027:0216b07": "圓相遠緘千里之清規。欽老機鋒點破一時之群惑。",
    "X64n1260_027:0216b08": "群惑既破則人人&#x811A;跟下大事洞明。大事既明則十",
    "X64n1260_027:0216b09": "二時中折旋俯仰彈指謦欬無非佛之妙用。既是佛",
    "X64n1260_027:0216b10": "之妙用則不從人得。既不從人得亦不在己&#x8EB3;。既不",
    "X64n1260_027:0216b11": "在己&#x8EB3;則內不放出外不放入。既外不放入則外息",
    "X64n1260_027:0216b12": "諸緣。內不放出則內心無喘。既內心無喘外息諸緣",
    "X64n1260_027:0216b13": "則一切智通無障礙。既無障礙則一切智智清淨無",
    "X64n1260_027:0216b14": "二無二分無別無斷故。正當恁麼時。不是世間法亦",
    "X64n1260_027:0216b15": "非出世間法。拽取占波國與新羅&#x9B2C;額豈是分外。雖",
    "X64n1260_027:0216b16": "然如是。更有事在。敢問諸人。只如忠國師為甚麼&#x5374;",
    "X64n1260_027:0216b17": "道欽師猶被馬師惑。即今莫有定當得出底麼。若定",
    "X64n1260_027:0216b18": "當得出。許你諸人盡是出格道人。其或未然。徑山據",
    "X64n1260_027:0216b19": "款結案去也。良久云。在舍只言為客易。臨筌方覺取",
    "X64n1260_027:0216b20": "魚難。",
    "X64n1260_027:0216b21": "[0216b21] 到寧國眾道友請陞座。只者些兒住處是吾生長之",
    "X64n1260_027:0216b22": "地。別去二十七年。日月疾如彈指。走&#x5FA7;天下叢林。意",
    "X64n1260_027:0216b23": "圖出離生死。報答父母重恩。不是等閒遊戲。平生得",
    "X64n1260_027:0216b24": "箇剛強。方與佛祖出氣。今朝依舊還鄉。親戚百無一",
    "X64n1260_027:0216c01": "二。道是昔人猶非。道非昔人猶是。莫作是非論量。透",
    "X64n1260_027:0216c02": "過世間出世。殷勤普勸諸人。急著眼睛看取。",
    "X64n1260_027:0216c03": "[0216c03] 師子端禪師到華亭眾請上堂。靈山獅子。雲間哮吼。",
    "X64n1260_027:0216c04": "佛法無可商量。不如打箇筋斗。便下座。",
    "X64n1260_027:0216c05": "[0216c05] 箬庵問禪師到寶興上堂。卓拄杖云。昔日溪山不改。",
    "X64n1260_027:0216c06": "舊時面目宛然。分明一段家風。舉處全超途轍。孤&#x9008;",
    "X64n1260_027:0216c07": "&#x9008;地。卓絕寧彰。七縱八橫。了無畔岸。不落今事門頭。",
    "X64n1260_027:0216c08": "亦非威音那畔。正如獅子一吼眾&#x54CD;皆絕。好不資一",
    "X64n1260_027:0216c09": "毫。醜不資一毫。天人無路。拱手歸降。截群機思議之",
    "X64n1260_027:0216c10": "端。挫物理不齊之軌。超宗異目獨振宗猷。共躅齊眉",
    "X64n1260_027:0216c11": "紹隆統系。若不是恁麼人。未免瞻前顧後。所以道。若",
    "X64n1260_027:0216c12": "向佛祖行說不到處踞地。方敢向他佛祖頂[寧*頁]上提",
    "X64n1260_027:0216c13": "持。山僧二十年前向者裏打失一隻眼。直得上無攀",
    "X64n1260_027:0216c14": "仰下絕己&#x8EB3;。倒握太阿孤行湖海。今日被眾檀護逼",
    "X64n1260_027:0216c15": "勒回來。依然山是山水是水。人是人物是物。男是男",
    "X64n1260_027:0216c16": "女是女。僧是僧俗是俗。且道還有為人處也無。還鄉",
    "X64n1260_027:0216c17": "一曲乘時唱。會有知音暗點頭。",
    "X64n1260_027:0216c18": "[0216c18] 棲水大善寺卓去病仲期諸護法請陞座。師云。談玄",
    "X64n1260_027:0216c19": "談妙羅縠一重。說道說禪白雲萬里。三乘十二分教。",
    "X64n1260_027:0216c20": "經有經師。論有論師。內聖外王。百家諸子。自是諸檀",
    "X64n1260_027:0216c21": "獲家常茶飯。臨濟喝。德山棒。火上添油。雲門餅。趙州",
    "X64n1260_027:0216c22": "茶。眼中著屑。且道山僧今日將甚麼為人好。彼自無",
    "X64n1260_027:0216c23": "瘡勿傷之也。雖然如是。拈拄杖云。拄杖子忽然[跳-兆+孛]跳",
    "X64n1260_027:0216c24": "出來道。今日一會若緇若素若老若少。咸深諦信願",
    "X64n1260_027:0217a01": "聞法要。請和尚普為大眾廣開方便。令諸有情各各",
    "X64n1260_027:0217a02": "信入。卓拄杖云。還知麼。水歸大海波濤靜。雲到蒼梧",
    "X64n1260_027:0217a03": "氣象閒。便下座。",
    "X64n1260_027:0217a04": "[0217a04] 玉林琇禪師到彌勒寺上堂。卓拄杖云。報恩新長老",
    "X64n1260_027:0217a05": "本來無住。握根拄杖倒用橫拈。把箇斗笠遮&#x5374;一切",
    "X64n1260_027:0217a06": "人眼孔。東西南北少有識者。到者裏遇著同門老道",
    "X64n1260_027:0217a07": "兄。瞞他不得。被推向人前。要某舉揚先師現成句子。",
    "X64n1260_027:0217a08": "召眾云。擲箇蒲團。說法隨處。驀喝一喝卓拄杖一下。",
    "X64n1260_027:0217a09": "復倚杖云。今日陞座於彌勒殿中。更為大眾舉則古",
    "X64n1260_027:0217a10": "話。當初布袋和尚亦與新報恩一般行&#x811A;。常自述行",
    "X64n1260_027:0217a11": "由云。一&#x9262;千家飯。孤身萬里遊。後來為慈悲之故。更",
    "X64n1260_027:0217a12": "有落草之談云。彌勒真彌勒。分身千百億。時時示時",
    "X64n1260_027:0217a13": "人。時人自不識。咄哉。者阿師慈則大慈。&#x608B;亦少&#x608B;。新",
    "X64n1260_027:0217a14": "報恩今日既與大眾有緣同此一會。一發打開布袋。",
    "X64n1260_027:0217a15": "更不露頭藏尾去也。大眾諦聽。彌勒真彌勒。分身千",
    "X64n1260_027:0217a16": "百億。額橫兩道眉。面&#x7AEA;一箇鼻。阿呵呵。笑不輟。掀起",
    "X64n1260_027:0217a17": "嘴唇片片皮。露出牙齒許多骨。展手云。大家施我一",
    "X64n1260_027:0217a18": "文錢。更有一句為君說。十箇指頭八箇丫。誰人平易",
    "X64n1260_027:0217a19": "誰奇特。擲拄杖下座。",
    "X64n1260_027:0217a20": "報謝回寺提綱",
    "X64n1260_027:0217a21": "[0217a21] 楊岐會禪師參駕部歸上堂。釋迦老子為先鋒。彌勒",
    "X64n1260_027:0217a22": "大士為殿後。眾中還有著力者麼。出眾來與雲&#x8462;著",
    "X64n1260_027:0217a23": "力看。如無。雲&#x8462;自逞神通去也。三五日出入相看首",
    "X64n1260_027:0217a24": "座大眾。你且道於者裏還有隔礙底道理麼。上座。僧",
    "X64n1260_027:0217b01": "堂裏展&#x9262;時與上座同展。睡時與上座同睡。立地時",
    "X64n1260_027:0217b02": "與上座同立地。長者長法身。短者短法身。彌勒運用",
    "X64n1260_027:0217b03": "與去來。何處有間隔。雖然如是。你且道雲&#x8462;在船頭",
    "X64n1260_027:0217b04": "在船尾。眾中還有靈利底衲僧&#x89B7;得見麼。良久云。人",
    "X64n1260_027:0217b05": "人盡道平地險。登樓方覺遠山青。參。",
    "X64n1260_027:0217b06": "[0217b06] 真淨文禪師出州回上堂。山中城裏事不相知。有一",
    "X64n1260_027:0217b07": "句子未敢泄機。候遍到寮中一一當面分付。直是臨",
    "X64n1260_027:0217b08": "時。各各自著精彩。莫教蹉過。",
    "X64n1260_027:0217b09": "[0217b09] 出州回上堂。古人道。去去實不去。途中好善為。來來",
    "X64n1260_027:0217b10": "實不來。路上莫虧危。古人見不透脫。強生節目惑於",
    "X64n1260_027:0217b11": "後人。洞山即不然。來但言來。去但言去。有什麼過。老",
    "X64n1260_027:0217b12": "僧入州途中。晚便住曉便行。又善為箇什麼。歸來路",
    "X64n1260_027:0217b13": "上。困便歇饑便飯。又有什麼虧危。今復林下與諸道",
    "X64n1260_027:0217b14": "人相見。又有什麼事。參退喫茶。",
    "X64n1260_027:0217b15": "[0217b15] 出外歸上堂。歸來閏二月。&#x95B4;寂寶山中。城隍耳目盡。",
    "X64n1260_027:0217b16": "塵勞萬事空。春水綠。野花紅。須信禪家道莫窮。信手",
    "X64n1260_027:0217b17": "拈來一枝草。臨機生殺任西東。",
    "X64n1260_027:0217b18": "[0217b18] 出外歸上堂。古人所謂有物流動人之常情。情若不",
    "X64n1260_027:0217b19": "生則老僧出入動靜無去來之作。自然人事周&#x5FA7;。又",
    "X64n1260_027:0217b20": "何妨遊戲神通藏法喜禪悅樂。則與大眾同住如來",
    "X64n1260_027:0217b21": "寂滅海究竟覺。喝一喝下坐。",
    "X64n1260_027:0217b22": "[0217b22] 保寧勇禪師莊上回上堂。記得鵝湖和尚一日點淨",
    "X64n1260_027:0217b23": "後不赴堂。遂入方丈裏睡。齋後知事來白云和尚何",
    "X64n1260_027:0217b24": "不赴堂。鵝湖云莊上喫油&#x7CCD;來。晚間莊主到云。今日",
    "X64n1260_027:0217c01": "謝和尚喫油&#x7CCD;。大眾。為復是神通妙用。本體如然。平",
    "X64n1260_027:0217c02": "地上剛然&#x63D1;怪。既不與麼又作麼生。良久云。者箇公",
    "X64n1260_027:0217c03": "案一任天下人批判。保寧也無神通妙用。亦無宿命",
    "X64n1260_027:0217c04": "他心。院在江寧府。莊屬宜興縣。水路一千。陸路四百。",
    "X64n1260_027:0217c05": "孤舟野渡處處經過。堤柳巖花時時間發。前月出去",
    "X64n1260_027:0217c06": "昨日歸來。莊上也不曾喫他油&#x7CCD;。祇是炊白米飯&#x7151;",
    "X64n1260_027:0217c07": "野菜&#x7FAE;。療飽充饑隨家豐儉。然雖如是。更有一般堪",
    "X64n1260_027:0217c08": "笑事。米中粒粒&#x5FA7;生蟲。參。",
    "X64n1260_027:0217c09": "[0217c09] 出歸上堂。霜風浩浩葉紛紛。曉入深村野老門。相見",
    "X64n1260_027:0217c10": "但知俱默坐。更無一事可談論。良久云。入山擒虎易。",
    "X64n1260_027:0217c11": "開口告人難。",
    "X64n1260_027:0217c12": "[0217c12] 雪竇顯禪師歸寺上堂。甚生標格。還知也無。諸禪德。",
    "X64n1260_027:0217c13": "祖佛不能宣傳。天地不能覆載。二乘聞之膽裂。十地",
    "X64n1260_027:0217c14": "到此魂驚。其或達士切磋頗逢決戰。一拶一捺略露",
    "X64n1260_027:0217c15": "風規。句滯則岳立磨空。源迷則雲橫布野。所以先聖",
    "X64n1260_027:0217c16": "道。一言纔舉。千車同轍。該括微塵。猶是化門之說。你",
    "X64n1260_027:0217c17": "衲僧合作麼生覬。自知時。便下座。"
}