{
    "T24n1451_006:0228c23": "根本說一切有部毘奈耶雜事",
    "T24n1451_006:0228c24": "卷第六",
    "T24n1451_006:0228c26": "三藏法師義淨奉 制譯",
    "T24n1451_006:0228c27": "[0228c27] 第一門第九子攝頌曰：",
    "T24n1451_006:0228c28": " 應為洗足處、  及以濯足盆、",
    "T24n1451_006:0228c29": " 熱時須扇聽、  蚊蟲開五拂。",
    "T24n1451_006:0229a01": "[0229a01] 緣處同前。時諸苾芻隨在何地即便濯足，遂",
    "T24n1451_006:0229a02": "使諸蠅在處撩亂。時有長者婆羅門等來入",
    "T24n1451_006:0229a03": "寺內，見洗足處，問言：「聖者！何故此處蟲蠅亂",
    "T24n1451_006:0229a04": "飛？」答曰：「此是我等洗足之處。」彼聞嫌賤：「沙",
    "T24n1451_006:0229a05": "門釋子皆不清淨，隨在何處而濯其足。」苾芻",
    "T24n1451_006:0229a06": "以緣白佛，佛言：「苾芻不應隨處洗足，然洗",
    "T24n1451_006:0229a07": "足處應在寺東南角。」如佛所言安洗足處者，",
    "T24n1451_006:0229a08": "苾芻不知云何應作？佛言：「如龜背形。」時諸",
    "T24n1451_006:0229a09": "苾芻作已太滑不堪揩足，佛言：「應可&#x6F81;作。」",
    "T24n1451_006:0229a10": "(此洗足處亦堪洗浴。西方諸寺及在處皆有，大小無定，露地而作，或大如床小可半席，四畔壘&#x750E;高一尺許。中",
    "T24n1451_006:0229a11": "間&#x750E;砌作龜背形，以礓石&#x7070;泥，水洗不去，傍通一竇令水外流。濯足洗身最是要用。)",
    "T24n1451_006:0229a12": "[0229a12] 有老苾芻身體羸弱，不能往彼洗足之處，佛",
    "T24n1451_006:0229a13": "言：「應畜執事人令其洗足，應作洗足盆。」是時",
    "T24n1451_006:0229a14": "六眾聞佛聽許，便以金銀、&#x7460;璃作洗足器。俗",
    "T24n1451_006:0229a15": "人見問：「此是何物？」答言：「世尊許我作洗足器，",
    "T24n1451_006:0229a16": "此即是也。」彼言：「聖者！仁雖剃髮，貪染不除。」",
    "T24n1451_006:0229a17": "答曰：「&#x811A;踏汝項，我畜何過？汝非我師，何事相",
    "T24n1451_006:0229a18": "責？」俗生嫌賤。苾芻白佛，佛言：「洗足之器不合",
    "T24n1451_006:0229a19": "用寶，應以瓦作。」苾芻便作如馲駝形，佛言：",
    "T24n1451_006:0229a20": "「不合，應如象足踏地，其中稍高令得支足，",
    "T24n1451_006:0229a21": "或可於中作蓮臺形，當須&#x6F81;&#x9795;。」苾芻用洗足",
    "T24n1451_006:0229a22": "已隨處而安，佛言：「不應如是，若是眾物，應可",
    "T24n1451_006:0229a23": "覆在隱屏之處。若是私物安門扇後。」",
    "T24n1451_006:0229a24": "[0229a24] 緣處同前。時屬春陽，苾芻患熱，身體黃瘦羸",
    "T24n1451_006:0229a25": "劣無堪，俗旅見時問言：「聖者！何故身體黃",
    "T24n1451_006:0229a26": "瘦羸劣無力？」答言：「時屬春陽，我苦於熱。」彼",
    "T24n1451_006:0229a27": "言：「聖者！何不持扇？」答言：「賢首！世尊不許。」答",
    "T24n1451_006:0229a28": "曰：「仁之大師性懷慈愍，若知苦熱許扇無疑。」",
    "T24n1451_006:0229a29": "苾芻白佛，佛言：「我今聽許苾芻持扇。」六眾苾",
    "T24n1451_006:0229b01": "芻聞佛聽許，便以金銀琉璃，或紫礦揩拭，及",
    "T24n1451_006:0229b02": "種種莊彩而為扇柄。俗旅來見便生譏恥，六",
    "T24n1451_006:0229b03": "眾傲慢廣說如前。乃至佛言：「不用寶等而作",
    "T24n1451_006:0229b04": "扇柄。應知扇有兩種：一、以竹作，二、用葉成。」時",
    "T24n1451_006:0229b05": "有眾多敬信俗旅，便持種種莊彩之扇，來施",
    "T24n1451_006:0229b06": "苾芻。苾芻不受，佛言：「若為僧伽受取，無犯。」",
    "T24n1451_006:0229b07": "[0229b07] 緣在廣嚴城獼猴池側高閣堂中。時諸苾芻",
    "T24n1451_006:0229b08": "為蚊蟲所食，身體患蛘爬搔不息，俗人見",
    "T24n1451_006:0229b09": "時問言：「聖者！何故如是？」以事具答，彼言：「聖",
    "T24n1451_006:0229b10": "者！何故不持拂蚊子物？」答言：「世尊不許，廣說",
    "T24n1451_006:0229b11": "如前。」乃至以緣白佛，佛言：「我今聽諸苾芻畜",
    "T24n1451_006:0229b12": "拂蚊子物。」是時六眾聞佛許已，便以眾寶作",
    "T24n1451_006:0229b13": "柄，用犛牛尾而為其拂，俗人既見廣說如前。",
    "T24n1451_006:0229b14": "乃至佛言：「有其五種袪蚊子物：一者撚羊毛",
    "T24n1451_006:0229b15": "作；二、用麻作；三、用細裂疊布；四、用故破",
    "T24n1451_006:0229b16": "物；五、用樹枝梢。若用寶物得惡作罪。」",
    "T24n1451_006:0229b17": "[0229b17] 第一門第十子攝頌曰：",
    "T24n1451_006:0229b18": " 結下裙不高、  不持於重擔、",
    "T24n1451_006:0229b19": " 若病許杖絡、  服蒜等隨聽。",
    "T24n1451_006:0229b20": "[0229b20] 緣處同前。如佛所言：「苾芻應助營作。」者，有一",
    "T24n1451_006:0229b21": "苾芻須緣梯上，時諸上人從下仰觀，見彼形",
    "T24n1451_006:0229b22": "露告言：「聖者！我今始知聖者是男，由男根具。」",
    "T24n1451_006:0229b23": "彼在梯上羞愧默然。苾芻白佛，佛便思念：「苾",
    "T24n1451_006:0229b24": "芻昇梯由不結下裙，有如是過。」告諸苾芻：「若",
    "T24n1451_006:0229b25": "有營作須昇梯者，應結下裙方可昇上。」又諸",
    "T24n1451_006:0229b26": "苾芻於營作時，高結下裙，不信俗流見而譏",
    "T24n1451_006:0229b27": "笑，問言：「聖者！欲相撲耶？」答曰：「我有作務。」彼聞",
    "T24n1451_006:0229b28": "默然。苾芻白佛，佛言：「若緣梯上當結下裙，平",
    "T24n1451_006:0229b29": "地作時不應如是。」(言結下裙者，謂捉裙後邊下緣，向前腰間急擫也)",
    "T24n1451_006:0229c01": "[0229c01] 緣處同前。六眾苾芻自擎重擔，不信者見作",
    "T24n1451_006:0229c02": "如是語：「我為父母妻子恐不能活，是以身擎",
    "T24n1451_006:0229c03": "重擔。仁何所為躬自勞苦？」報言：「賢首！我有多",
    "T24n1451_006:0229c04": "緣：一、為供養世尊；二、為僧伽食事；三、為病",
    "T24n1451_006:0229c05": "者供給所須。由是因緣身持重擔。」彼默無",
    "T24n1451_006:0229c06": "對。苾芻白佛，佛言：「苾芻不應身擎重擔，作者",
    "T24n1451_006:0229c07": "得越法罪。」",
    "T24n1451_006:0229c08": "[0229c08] 佛在王舍城鷲&#x5CEF;山中，有老苾芻登山上下",
    "T24n1451_006:0229c09": "&#x811A;跌倒地，佛言：「應畜柱杖。」聞佛許已，六眾",
    "T24n1451_006:0229c10": "即便以金銀等并雜彩物彫飾其杖，俗旅見",
    "T24n1451_006:0229c11": "已共生嫌賤。苾芻白佛，佛言：「苾芻有二種緣，",
    "T24n1451_006:0229c12": "應畜柱杖：一謂老瘦無力，二謂病苦嬰身。」",
    "T24n1451_006:0229c13": "時有苾芻，佯作老病而柱其杖。時諸苾芻以",
    "T24n1451_006:0229c14": "緣白佛，佛言：「若實老病，應從僧伽乞畜杖羯",
    "T24n1451_006:0229c15": "磨，若僧伽與時應畜。如是應乞，敷座席、鳴楗",
    "T24n1451_006:0229c16": "稚，言白既周、眾應盡集。時老病苾芻於上座",
    "T24n1451_006:0229c17": "前，蹲踞合掌作如是白：",
    "T24n1451_006:0229c18": "[0229c18] 「『大德僧伽聽！我苾芻某甲老朽瘦弱，或復",
    "T24n1451_006:0229c19": "身病，若無杖時便不能濟。今從僧伽乞畜杖羯",
    "T24n1451_006:0229c20": "磨，願大德僧伽與我苾芻某甲畜杖羯磨。",
    "T24n1451_006:0229c21": "是能愍者願慈愍故。』如是三說。次一苾芻作",
    "T24n1451_006:0229c22": "白羯磨：",
    "T24n1451_006:0229c23": "[0229c23] 「『大德僧伽聽！此苾芻某甲，老朽瘦弱，或復",
    "T24n1451_006:0229c24": "身病，若無杖時便不能濟。今從僧伽乞畜杖羯",
    "T24n1451_006:0229c25": "磨。若僧伽時至聽者，僧伽應許僧伽今與苾",
    "T24n1451_006:0229c26": "芻某甲，老朽瘦弱或復身病作畜杖羯磨。白",
    "T24n1451_006:0229c27": "如是。』(羯磨淮白應作)",
    "T24n1451_006:0229c28": "[0229c28] 「若僧伽與作畜杖羯磨已，柱杖者無犯。」",
    "T24n1451_006:0229c29": "[0229c29] 緣在王舍城。時諸苾芻老瘦無力，加以風",
    "T24n1451_006:0230a01": "疾，於鷲&#x5CEF;山或時上下&#x811A;跌倒地，澡罐君持",
    "T24n1451_006:0230a02": "悉皆破碎。苾芻白佛，佛言：「苾芻應持網絡。」",
    "T24n1451_006:0230a03": "六眾聞已以五色線而為網絡，俗旅譏嫌，問",
    "T24n1451_006:0230a04": "答因緣廣如畜杖。「如若杖絡二皆須者，合作",
    "T24n1451_006:0230a05": "羯磨，此亦無過。既得法已，任持非犯。」",
    "T24n1451_006:0230a06": "[0230a06] 緣在室羅伐城。時有苾芻食噉蒜已，來詣佛",
    "T24n1451_006:0230a07": "所禮佛隻足，在一面立，佛言：「苾芻！可坐，一心",
    "T24n1451_006:0230a08": "聽我說法。」時彼苾芻聞佛&#x52C5;已，重禮世尊，一",
    "T24n1451_006:0230a09": "邊而坐，佛為說法。彼聽法時數便迴面，恐",
    "T24n1451_006:0230a10": "有惡氣輕觸尊儀，如是再三。佛言：「苾芻！汝當",
    "T24n1451_006:0230a11": "一心聽我所說。」苾芻亦復再三向外迴面，便",
    "T24n1451_006:0230a12": "禮佛足奉辭而去。爾時世尊知而故問：「阿難",
    "T24n1451_006:0230a13": "陀！何故彼苾芻，聽我法時數數迴面？」阿難陀",
    "T24n1451_006:0230a14": "言：「由彼噉蒜恐觸尊儀，故數迴面。」佛告阿",
    "T24n1451_006:0230a15": "難陀：「諸苾芻輩有食蒜耶？」阿難陀言：「有。」佛",
    "T24n1451_006:0230a16": "言：「由彼食蒜障入聖道，向不食蒜者聽我說",
    "T24n1451_006:0230a17": "法，以金剛智杵摧壞二十身見大山，得預流",
    "T24n1451_006:0230a18": "果。是故阿難陀！從今以往制諸苾芻，不應食",
    "T24n1451_006:0230a19": "蒜及&#x8471;韭類。食者得越法罪。」于時舍利子",
    "T24n1451_006:0230a20": "在眾中坐，便作是念：「今此苾芻不得見諦，明",
    "T24n1451_006:0230a21": "當見不？」即便觀察，明亦無緣能見諦理，即更",
    "T24n1451_006:0230a22": "深入第四靜慮，觀其後際，亦不見彼證聖之",
    "T24n1451_006:0230a23": "日。即從定起而說頌曰：",
    "T24n1451_006:0230a24": "「由於少時間，  散念不專注；",
    "T24n1451_006:0230a25": " 令彼未來世，  不見真諦理。」",
    "T24n1451_006:0230a26": "[0230a26] 爾時世尊知舍利子心所念已，告言：「舍利子！",
    "T24n1451_006:0230a27": "汝今不應於佛境界而輒思量，此乃超過一",
    "T24n1451_006:0230a28": "切聲聞獨覺境界。然於未來有佛出世名一",
    "T24n1451_006:0230a29": "切尊，此人於彼佛法之中，出家修行斷盡諸",
    "T24n1451_006:0230b01": "漏得阿羅漢果。」佛作是念：「由彼苾芻食噉蒜",
    "T24n1451_006:0230b02": "故，障見真理，是故苾芻不應噉蒜，食者得越",
    "T24n1451_006:0230b03": "法罪。」時有苾芻身嬰疾病，詣醫人所告言：「賢",
    "T24n1451_006:0230b04": "首！我有如是病，幸為處方。」告言：「聖者！應可",
    "T24n1451_006:0230b05": "服蒜，患得銷除。」報言：「賢首！佛不聽食。」醫曰：",
    "T24n1451_006:0230b06": "「此是病藥，非餘能差。」苾芻白佛，佛言：「醫云此",
    "T24n1451_006:0230b07": "藥非餘差者，服之無犯。」苾芻聞已便於寺中，",
    "T24n1451_006:0230b08": "為病食蒜。受用房舍床榻氈席大小行處、及",
    "T24n1451_006:0230b09": "以眾中出入往來、或繞制底、或禮香臺、經過",
    "T24n1451_006:0230b10": "俗人為其說法、或時受請詣施主家、或至園",
    "T24n1451_006:0230b11": "林天廟之處、眾人聚集輒往其中，所到之處",
    "T24n1451_006:0230b12": "諸人咸聞蒜臭，共生嫌賤，作如是語：「沙門",
    "T24n1451_006:0230b13": "釋子雖復出家，而還噉蒜臭氣相熏，與我何",
    "T24n1451_006:0230b14": "別？」苾芻白佛，佛言：「苾芻有病欲食蒜者，所",
    "T24n1451_006:0230b15": "有行法我今當說。諸病苾芻若食蒜者，應住",
    "T24n1451_006:0230b16": "寺側邊房，不得用僧臥具及大小行室、不得",
    "T24n1451_006:0230b17": "入眾、亦不為俗人說法、不遶制底、不禮香",
    "T24n1451_006:0230b18": "臺、不往俗家、園林天廟眾人聚處皆不應往。",
    "T24n1451_006:0230b19": "可於屏處而噉服之，設人見時不生譏恥。若",
    "T24n1451_006:0230b20": "服了時，於七日內仍住於此，服&#x8471;可停三",
    "T24n1451_006:0230b21": "日、若韭一日，後方洗浴并可洗衣，香熏無",
    "T24n1451_006:0230b22": "氣後方入寺。如上所制，不依行者得越法罪。」",
    "T24n1451_006:0230b23": "(第一門了)",
    "T24n1451_006:0230b24": "[0230b24] 第二門總攝頌曰：",
    "T24n1451_006:0230b25": " 牛毛并傘蓋、  披緂勝鬘緣、",
    "T24n1451_006:0230b26": " 出家藥湯瓶、  門扇鎚斤釜。",
    "T24n1451_006:0230b27": "[0230b27] 第二門第一子攝頌曰：",
    "T24n1451_006:0230b28": " 牛毛及隱處、  同床不獨披、",
    "T24n1451_006:0230b29": " 若得白色衣、  染覆方應用。",
    "T24n1451_006:0230c01": "[0230c01] 緣處同前。時給孤獨長者以逝多林施四方",
    "T24n1451_006:0230c02": "僧訖，令剃髮者往詣寺中剃除鬚髮，廣說如",
    "T24n1451_006:0230c03": "前。鄔波難陀問剃髮人曰：「汝頗解作牛毛剪",
    "T24n1451_006:0230c04": "不？」答言：「是我巧工，寧容不解？」便以鉸刀作",
    "T24n1451_006:0230c05": "牛毛剪，髮可留二分，此名牛毛剪。鄔波難陀",
    "T24n1451_006:0230c06": "曰：「更剪一分。」如是乃至末後報言：「汝之癡",
    "T24n1451_006:0230c07": "人未解剪髮，宜可淨剃放汝歸家。」廣說如前，",
    "T24n1451_006:0230c08": "乃至佛言：「苾芻不應作牛毛剪髮，作者得越",
    "T24n1451_006:0230c09": "法罪。」如世尊說不許苾芻作牛毛剪髮，苾芻",
    "T24n1451_006:0230c10": "頭上忽有瘡生，以刀剃時便受苦痛。苾芻白",
    "T24n1451_006:0230c11": "佛，佛言：「可於瘡處以鉸刀剪之，餘如常剃。」",
    "T24n1451_006:0230c12": "[0230c12] 緣處同前。長者令人為眾剃髮，廣如上說。鄔",
    "T24n1451_006:0230c13": "波難陀見而報曰：「頗能與我除隱處毛不？」答",
    "T24n1451_006:0230c14": "言：「此是我工。」即令剪剃，如前驅使至暮放歸，",
    "T24n1451_006:0230c15": "時俗嫌賤。佛言：「苾芻不應剃三處毛。剃者得",
    "T24n1451_006:0230c16": "越法罪。」時有苾芻隱處生瘡，或時蟲出痛蛘",
    "T24n1451_006:0230c17": "難忍，廢修善事。佛言：「有病緣者應告老宿苾",
    "T24n1451_006:0230c18": "芻，然後更互瘡處剃除，勿致疑惑。」",
    "T24n1451_006:0230c19": "[0230c19] 緣處同前。六眾苾芻同一床臥，共相推倚掉",
    "T24n1451_006:0230c20": "舉呵笑。苾芻白佛，佛作是念：「共一床眠有",
    "T24n1451_006:0230c21": "如是過，同床臥者得越法罪。」時有眾多苾芻",
    "T24n1451_006:0230c22": "人間遊行，至一村落從他借床，主人與一，報",
    "T24n1451_006:0230c23": "言：「更須。」主人報曰：「我家多人同一床臥，如何",
    "T24n1451_006:0230c24": "苾芻各別從索？多人共臥理復何傷？」苾芻答",
    "T24n1451_006:0230c25": "曰：「世尊不許。」苾芻白佛，佛言：「若諸苾芻，性",
    "T24n1451_006:0230c26": "懷慚恥具修戒行，敷襯身物正念在心，中以",
    "T24n1451_006:0230c27": "衣&#x5E12;或以&#x9262;&#x5E12;隔而方臥。床既如是，自餘褥",
    "T24n1451_006:0230c28": "席，准此應知。」",
    "T24n1451_006:0230c29": "[0230c29] 緣處同前。眾多苾芻人間遊行，至一村落，從",
    "T24n1451_006:0231a01": "長者家求得臥處，時屬寒冷復覓臥物。時家",
    "T24n1451_006:0231a02": "中人於苾芻處心生哀愍，以己臥物借與苾",
    "T24n1451_006:0231a03": "芻，先入手者獨披而臥，其不得者忍凍終宵。",
    "T24n1451_006:0231a04": "以緣白佛，佛言：「不應先得獨臥，應可共用隨",
    "T24n1451_006:0231a05": "老者覆。」後於一時鄔波難陀隨老得物，便",
    "T24n1451_006:0231a06": "披臥被獨起經行，餘者受寒夜遭辛苦。小者",
    "T24n1451_006:0231a07": "報曰：「我受寒苦，仁乃經行。」鄔波難陀曰：「誰",
    "T24n1451_006:0231a08": "遮汝等不起經行？」彼諸苾芻忍寒經夜。苾芻",
    "T24n1451_006:0231a09": "白佛，佛言：「眾人得被臥時通覆，必欲經行可",
    "T24n1451_006:0231a10": "披私物。若披眾物得惡作罪。」",
    "T24n1451_006:0231a11": "[0231a11] 緣處同前。時當冬月苾芻苦寒，居在一邊側",
    "T24n1451_006:0231a12": "身而臥。時給孤長者來入寺中，見諸苾芻一",
    "T24n1451_006:0231a13": "邊而臥，問言：「聖者！大師教法務在精勤，何",
    "T24n1451_006:0231a14": "故仁等委&#x8107;而臥，虛度日時不修善品？」苾芻",
    "T24n1451_006:0231a15": "答曰：「心有喜樂善品可修，我現受寒何能策",
    "T24n1451_006:0231a16": "勵？我今被凍誰復能知？」長者辭出還至宅",
    "T24n1451_006:0231a17": "中，以五百張厚白疊帔與送眾僧。時諸苾",
    "T24n1451_006:0231a18": "芻即便披出寺外遊行，不信俗流見生嫌恥，",
    "T24n1451_006:0231a19": "問言：「聖者！豈可仁等並還俗耶？」答曰：「汝等不",
    "T24n1451_006:0231a20": "應作如是語，我為寒故披此俗衣。」苾芻白佛，",
    "T24n1451_006:0231a21": "佛言：「不合披俗人衣。必有他緣，於彼衣上",
    "T24n1451_006:0231a22": "將染色物，覆已方披。若僧祇衣帔，內以物",
    "T24n1451_006:0231a23": "替外將物覆，然後方披。異斯招罪。」",
    "T24n1451_006:0231a24": "[0231a24] 第二門第二子攝頌曰：",
    "T24n1451_006:0231a25": " 傘蓋無後世、  歌聲不放火、",
    "T24n1451_006:0231a26": " 遊行覓依止、  毛緂不翻披。",
    "T24n1451_006:0231a27": "[0231a27] 緣處同前。於此城中有一居士，常收衣物賣",
    "T24n1451_006:0231a28": "以自活。後於異時多獲利物，便作是念：「有",
    "T24n1451_006:0231a29": "何方便得修福業復多獲利？」此之居士素有",
    "T24n1451_006:0231b01": "信心，作如是念：「我今宜可請佛及僧，座敷",
    "T24n1451_006:0231b02": "妙衣設諸飲食，衣食供養是大福田，緣此施",
    "T24n1451_006:0231b03": "因我多獲利。」作是念已往詣佛所，禮雙足已",
    "T24n1451_006:0231b04": "在一面立，白佛言：「世尊！願佛及僧，明當就舍",
    "T24n1451_006:0231b05": "受我微供，唯願慈悲無違所請。」爾時世尊默",
    "T24n1451_006:0231b06": "然而受。長者知已禮佛而去，還至舍中，備",
    "T24n1451_006:0231b07": "辦種種上妙飲食，盛設妙座敷以上衣，即令",
    "T24n1451_006:0231b08": "使者馳往白佛：「飲食已辦，願佛知時。」于時大",
    "T24n1451_006:0231b09": "眾皆赴彼宅，唯佛世尊及知事人留在寺",
    "T24n1451_006:0231b10": "內。諸佛世尊有五因緣，留知事人為佛取",
    "T24n1451_006:0231b11": "食。云何為五？一者為欲簡靜離諸諠鬧；二",
    "T24n1451_006:0231b12": "者欲為諸天宣說法要；三者為欲觀察病人；",
    "T24n1451_006:0231b13": "四者為欲觀察臥具；五者為欲與諸弟子制",
    "T24n1451_006:0231b14": "其學處。今者世尊為制學處。諸苾芻眾赴彼",
    "T24n1451_006:0231b15": "請時，遂於中途遭天大雨衣服皆濕，至彼家",
    "T24n1451_006:0231b16": "中就座而坐，隨其坐處衣皆被染。居士見已",
    "T24n1451_006:0231b17": "極起嫌心，作是思惟：「我諸衣物並皆失利，",
    "T24n1451_006:0231b18": "我今宜可還持此物施與苾芻。」作是念已告",
    "T24n1451_006:0231b19": "言：「聖者！所坐之物我皆奉施咸可持將。」苾芻",
    "T24n1451_006:0231b20": "答曰：「待白世尊未知許不？」苾芻以緣白佛，佛",
    "T24n1451_006:0231b21": "言：「汝等應知，非彼居士本心持施，為有譏",
    "T24n1451_006:0231b22": "嫌故不應受。」時諸苾芻奉佛教已，令使往報居",
    "T24n1451_006:0231b23": "士：「應知佛作是語：『非彼居士本心持施，為",
    "T24n1451_006:0231b24": "有譏嫌故不應受。』」時彼居士聞是語已，深起",
    "T24n1451_006:0231b25": "敬心便作是念：「我此衣物若欲賣者不得半",
    "T24n1451_006:0231b26": "價，若諸聖者染令壞色，披著受用正是所",
    "T24n1451_006:0231b27": "宜。」即便持衣詣寺告聖眾曰：「我本無心欲捨",
    "T24n1451_006:0231b28": "此物，今時有意持以奉僧，願為我受染以披",
    "T24n1451_006:0231b29": "著。唯願仁等當持傘蓋勿令衣濕。」答言：「居士",
    "T24n1451_006:0231c01": "待我問佛。」以緣白佛，佛言：「居士先時無心欲",
    "T24n1451_006:0231c02": "施，今時決意持奉眾僧，汝等可受染已披著，",
    "T24n1451_006:0231c03": "為利前人勿致疑惑。是故我今令諸苾芻應",
    "T24n1451_006:0231c04": "持傘蓋，若不持者得越法罪。」六眾苾芻聞許",
    "T24n1451_006:0231c05": "傘蓋，便以金等四寶而為其柄，及餘種種紫",
    "T24n1451_006:0231c06": "&#x945B;畫飾，以孔雀尾而作上覆。時諸居士婆羅",
    "T24n1451_006:0231c07": "門等，見生嫌賤，問答同前，乃至苾芻白佛，佛",
    "T24n1451_006:0231c08": "言：「苾芻不應持如是傘蓋。然有二種蓋：一、竹，",
    "T24n1451_006:0231c09": "二、葉。」六眾苾芻聞佛許蓋，遂便長作傘柄，在",
    "T24n1451_006:0231c10": "大城中擎之而過。俗旅見時作如是語：「彼持",
    "T24n1451_006:0231c11": "蓋者是何商主、大富長者從外方來？」諸人即",
    "T24n1451_006:0231c12": "便就彼看問，既見苾芻共生嫌恥，乃至苾芻",
    "T24n1451_006:0231c13": "白佛，佛言：「不應長作傘柄，長齊二肘或與",
    "T24n1451_006:0231c14": "蓋等。又入聚落時不應持蓋。」時有苾芻隨逐",
    "T24n1451_006:0231c15": "商旅人間遊行，至一聚落道在村內。苾芻持",
    "T24n1451_006:0231c16": "蓋不敢入村，於村外行遂失商旅，獨行在後",
    "T24n1451_006:0231c17": "便被賊劫。苾芻白佛，佛言：「若道在村中不得",
    "T24n1451_006:0231c18": "正擎，若偏持去者無犯。」時有苾芻入村乞食，",
    "T24n1451_006:0231c19": "以傘柄曾觸不敢持行，被雨霑衣。苾芻白佛，",
    "T24n1451_006:0231c20": "佛言：「乞食之人淨洗傘柄應可持去，必其雨",
    "T24n1451_006:0231c21": "定隨處寄舉，欲出村時方可持去。」",
    "T24n1451_006:0231c22": "[0231c22] 緣處同前。時有南方遊行外道，是盧迦耶黨，",
    "T24n1451_006:0231c23": "撥無後世，名鄔陀夷，漸次周旋至室羅伐，",
    "T24n1451_006:0231c24": "欲解勞乏入逝多林，先往尊者憍陳如處，",
    "T24n1451_006:0231c25": "告言：「苾芻！我就師門少學文字，欲與仁者略",
    "T24n1451_006:0231c26": "為談說。」尊者答曰：「婆羅門！激論之事非我",
    "T24n1451_006:0231c27": "所為，隨汝別求無宜住此。」彼即往詣馬勝、跋",
    "T24n1451_006:0231c28": "陀羅、大名、婆&#x6F81;波、名稱、晡律拏、牛主、毘摩羅、善",
    "T24n1451_006:0231c29": "臂、羅怙羅，既至彼已一一告言：「苾芻！我就師",
    "T24n1451_006:0232a01": "門少學文字，欲與仁者略為談說。」時諸尊者",
    "T24n1451_006:0232a02": "答曰：「婆羅門！激論之事非我所為，隨汝別求",
    "T24n1451_006:0232a03": "無宜住此。」次復往至尊者舍利子所，還如上",
    "T24n1451_006:0232a04": "問。時舍利子即便入定，觀察外道有善根不？",
    "T24n1451_006:0232a05": "觀見知有。繫屬于誰？見屬於我。更有餘人",
    "T24n1451_006:0232a06": "由聞論議受調伏不？觀知更有。何時當集？",
    "T24n1451_006:0232a07": "於七日內。如是知已報言：「汝求論敵斯為善",
    "T24n1451_006:0232a08": "事，可於某處作論議場。」即於初日尊者舍利",
    "T24n1451_006:0232a09": "子自昇高座，建立宗門共彼談覈，每至下時",
    "T24n1451_006:0232a10": "常留餘義，如是二、三乃至七日，於諸方國名",
    "T24n1451_006:0232a11": "稱普聞，共知南方有一外道，是盧伽耶黨，",
    "T24n1451_006:0232a12": "撥無後世，名鄔陀夷，聰明大智，漸次遊行",
    "T24n1451_006:0232a13": "至室羅伐，與舍利子共立論端，經今七日未",
    "T24n1451_006:0232a14": "有勝負。無量百千有緣眾生悉皆雲集，或發",
    "T24n1451_006:0232a15": "歡喜心、或先善根熟。尊者舍利子便作是念：",
    "T24n1451_006:0232a16": "「於我有緣因聽論議而受化者，此時皆集。」是",
    "T24n1451_006:0232a17": "時尊者盡其言義，總為眾說。時彼外道信解",
    "T24n1451_006:0232a18": "心開，合掌起立作如是語：「大德！我於善說法",
    "T24n1451_006:0232a19": "律求欲出家，願降慈悲拔濟於我，在世尊所",
    "T24n1451_006:0232a20": "勤修梵行。」時舍利子知其心至即與出家，并",
    "T24n1451_006:0232a21": "受近圓如法教授，彼便策勵發勇猛心，斷盡",
    "T24n1451_006:0232a22": "諸漏得阿羅漢果。時彼會中一切大眾，見是",
    "T24n1451_006:0232a23": "事已皆生希有，咸言：「尊者舍利子如是聰明，",
    "T24n1451_006:0232a24": "高心外道以法摧伏令使出家。」是時尊者觀",
    "T24n1451_006:0232a25": "彼大眾，根機差別樂欲不同，順彼宿緣為說",
    "T24n1451_006:0232a26": "法要，令其聽者億萬眾生得別證悟，或得預",
    "T24n1451_006:0232a27": "流果、一來、不還，或復出家得阿羅漢果，或受",
    "T24n1451_006:0232a28": "三歸并五學處。所餘大眾皆於三寶深起敬",
    "T24n1451_006:0232a29": "心，合掌慇懃奉辭而散。時此苾芻以緣白佛，",
    "T24n1451_006:0232b01": "佛告諸苾芻：「非一切處有舍利子，其相似者",
    "T24n1451_006:0232b02": "亦不可求。是故我今聽諸苾芻，學盧迦耶等",
    "T24n1451_006:0232b03": "諸外俗論。」時諸苾芻聞佛世尊許學書論，遂",
    "T24n1451_006:0232b04": "無簡別，愚昧之願亦學外書，佛言：「不應愚",
    "T24n1451_006:0232b05": "癡少慧不分明者令學外書；自知明慧多聞",
    "T24n1451_006:0232b06": "強識能摧外道者，方可學習。」諸明慧者鎮學",
    "T24n1451_006:0232b07": "外典善品不修，佛言：「不應如是常習外典。」佛",
    "T24n1451_006:0232b08": "言：「當作三時，每於兩時讀佛經，一時習外",
    "T24n1451_006:0232b09": "典。」苾芻遂於年月分作三時，以緣白佛，佛言：",
    "T24n1451_006:0232b10": "「人命迅速剎那無定，不應年月分作三時，可",
    "T24n1451_006:0232b11": "於一日分為三分。」苾芻朝習外典暮讀佛經，",
    "T24n1451_006:0232b12": "佛言：「於日初分及以中後可讀佛經，待至晚",
    "T24n1451_006:0232b13": "時應披外典。」苾芻即便暫時尋讀，不誦其文",
    "T24n1451_006:0232b14": "尋還廢忘，佛言：「應誦。」彼皆不知何時應誦？佛",
    "T24n1451_006:0232b15": "言：「如晝三節，夜亦三時。」",
    "T24n1451_006:0232b16": "[0232b16] 緣處同前。時尊者舍利子與二婆羅門子而",
    "T24n1451_006:0232b17": "為出家：一名牛授、二號牛主，二人悉教讀",
    "T24n1451_006:0232b18": "誦經教。後時此二共遊人間，至一聚落多獲",
    "T24n1451_006:0232b19": "利養，便住此村。時彼二人先學婆羅門歌詠聲",
    "T24n1451_006:0232b20": "法，由串習故今時讀誦作本音詞。時彼一人",
    "T24n1451_006:0232b21": "遇病忽然身死，其現存者，既溺憂心，經多",
    "T24n1451_006:0232b22": "廢忘，即便還詣室羅伐城。入逝多林既停息",
    "T24n1451_006:0232b23": "已，便詣尊者憍陳如所，禮敬事畢白言：「尊者！",
    "T24n1451_006:0232b24": "可共溫經。」答曰：「善哉！我為汝誦。」既誦少多，",
    "T24n1451_006:0232b25": "報言：「尊者所誦經典，文皆謬誤、聲韻不長，致",
    "T24n1451_006:0232b26": "有所闕。」答言：「子！我從先來如是習誦。」即便",
    "T24n1451_006:0232b27": "辭禮更別往詣馬勝、跋陀羅、大名、婆&#x6F81;波、名稱、",
    "T24n1451_006:0232b28": "晡律拏、牛主、毘摩羅、善臂、羅怙羅，既至彼已",
    "T24n1451_006:0232b29": "白言：「尊者！共我溫經。」答曰：「善哉！我為汝誦。」",
    "T24n1451_006:0232c01": "既誦少多，廣如前說乃至辭禮。遂詣尊者舍",
    "T24n1451_006:0232c02": "利子所，既禮敬已白言：「鄔波馱耶！可共溫經。」",
    "T24n1451_006:0232c03": "答曰：「善哉！我為汝誦。」同誦之時長引聲韻，其",
    "T24n1451_006:0232c04": "舍利子聲更倍長，白言：「大師！自餘尊者誦習",
    "T24n1451_006:0232c05": "皆謬，唯獨親教音句無差。」報言：「汝愚癡人",
    "T24n1451_006:0232c06": "自為謬誤，謗餘智者不善誦經，彼諸大德咸",
    "T24n1451_006:0232c07": "非謬誤。」既被挫折默爾無言。時諸苾芻以緣",
    "T24n1451_006:0232c08": "白佛，佛作是念：「苾芻誦經長牽音韻作歌詠",
    "T24n1451_006:0232c09": "聲，有如是過，由是苾芻不應歌詠引聲而誦",
    "T24n1451_006:0232c10": "經法。若苾芻作闡陀聲誦經典者得越法罪。",
    "T24n1451_006:0232c11": "若方國言音須引聲者，作時無犯。」(言闡陀者，謂是婆羅門讀誦",
    "T24n1451_006:0232c12": "之法，長引其聲，以手指點空而為節段，博士先唱諸人隨後)"
}