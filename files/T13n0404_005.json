{
    "T13n0404_005:0631a02": "大集大虛空藏菩薩所問經卷第",
    "T13n0404_005:0631a03": "五",
    "T13n0404_005:0631a05": "開府儀同三司特進試鴻臚卿肅國",
    "T13n0404_005:0631a06": "公食邑三千戶賜紫贈司空謚大鑑",
    "T13n0404_005:0631a07": "正號大廣智大興善寺三藏沙門",
    "T13n0404_005:0631a08": "不空奉 詔譯",
    "T13n0404_005:0631a09": "[0631a09] 爾時，眾中有菩薩名常希奇，從座而起白世",
    "T13n0404_005:0631a10": "尊言：「未知此聲從何而出？」[0631a10] 佛言：「善男子！汝當",
    "T13n0404_005:0631a11": "問彼大虛空藏菩薩，當為汝說。」[0631a11] 爾時，常希奇",
    "T13n0404_005:0631a12": "菩薩，即白大虛空藏菩薩言：「大士！我今不知",
    "T13n0404_005:0631a13": "如此法聲從何而出？唯願仁者為我說之。」[0631a13] 虛",
    "T13n0404_005:0631a14": "空藏菩薩言：「善男子！於意云何？彼谷中響從",
    "T13n0404_005:0631a15": "何而有？」[0631a15] 常希奇菩薩言：「因於他聲之所顯出。」",
    "T13n0404_005:0631a16": "[0631a16] 虛空藏菩薩言：「善男子！彼之谷響為是身耶？",
    "T13n0404_005:0631a17": "為是心耶？為是色耶？為是聲耶？可實有不？」[0631a17] 「不",
    "T13n0404_005:0631a18": "也。大士！響無自體因聲顯發，豈有實耶？」[0631a18] 「善男",
    "T13n0404_005:0631a19": "子！響既不實因聲而有；如是虛空所出法聲",
    "T13n0404_005:0631a20": "亦復如是，從不思議智之所顯，由心攝持自",
    "T13n0404_005:0631a21": "空而出故有流轉，非即流轉能顯其聲。善男",
    "T13n0404_005:0631a22": "子！汝觀因緣和合所作甚深之理，依因感果",
    "T13n0404_005:0631a23": "亦無因果性不流轉，而此二法無自性故、無",
    "T13n0404_005:0631a24": "作者故；若知因緣不能感果，則了諸法本無",
    "T13n0404_005:0631a25": "和合。所以者何？如世尊說：『若知雜染是則清",
    "T13n0404_005:0631a26": "淨，不斷雜染亦自清淨。』何以故？煩惱自性本",
    "T13n0404_005:0631a27": "清淨故。如此二法名施設句，所謂雜染及以",
    "T13n0404_005:0631a28": "清淨，依勝義際所建立故。勝義際中雜染、清",
    "T13n0404_005:0631a29": "淨皆不可得。勝義際者名為無際，即彼無際",
    "T13n0404_005:0631b01": "名為實際，是實際即空際，是空際即我際，是",
    "T13n0404_005:0631b02": "我際即一切法際。若知一切法際、空際、寂靜",
    "T13n0404_005:0631b03": "際、極寂靜際、所有際門，則於一切諸法無所",
    "T13n0404_005:0631b04": "取著，獲無礙智。」[0631b04] 爾時，舍利子問常希奇菩薩",
    "T13n0404_005:0631b05": "言：「善男子！汝以何故名常希奇？」[0631b05] 答曰：「大德舍",
    "T13n0404_005:0631b06": "利子！我於一切法，常勤精進生希奇心，樂欲",
    "T13n0404_005:0631b07": "滿足而不能解；又於一切菩薩之行生希奇",
    "T13n0404_005:0631b08": "心，當願入於一切有情心行之智而不能解，",
    "T13n0404_005:0631b09": "願於一切煩惱魔業令不得便而不能解，是",
    "T13n0404_005:0631b10": "故於法常生希奇；由此因緣名常希奇。」[0631b10] 爾時，",
    "T13n0404_005:0631b11": "長老舍利子白佛言：「甚奇，世尊！而此正士辯",
    "T13n0404_005:0631b12": "才如是明了，一切諸佛之法無所染著，所說",
    "T13n0404_005:0631b13": "之法亦不取著。」[0631b13] 爾時，會中有菩薩名寶吉祥，",
    "T13n0404_005:0631b14": "白大虛空藏菩薩言：「善男子！唯願為我說三",
    "T13n0404_005:0631b15": "摩地，我當如說而修行之。」[0631b15] 時大虛空藏菩薩",
    "T13n0404_005:0631b16": "告寶吉祥菩薩言：「善男子！有三摩地名為菩",
    "T13n0404_005:0631b17": "薩清淨意樂，能除道障詣菩提故；有三摩",
    "T13n0404_005:0631b18": "地名一切有情無礙光明，謂與有情作照明",
    "T13n0404_005:0631b19": "故；有三摩地名護自他，超越一切他惱害",
    "T13n0404_005:0631b20": "故；有三摩地名為無垢，能令獲得心清淨故；",
    "T13n0404_005:0631b21": "有三摩地名為遍照，謂能增長諸善法故；有",
    "T13n0404_005:0631b22": "三摩地名為端嚴，謂能獲得澄淨性故；有三",
    "T13n0404_005:0631b23": "摩地名為高廣，謂能獲得無見頂故；有三摩",
    "T13n0404_005:0631b24": "地名為遠離，謂能調伏諸煩惱故；有三摩地",
    "T13n0404_005:0631b25": "名為迴旋，能右迴旋入真道故；有三摩地名",
    "T13n0404_005:0631b26": "為退轉，能轉外道邪因見故；有三摩地名為",
    "T13n0404_005:0631b27": "作樂，遊諸法苑受快樂故；有三摩地名到究",
    "T13n0404_005:0631b28": "竟，殖清淨行到後地故；有三摩地名為威德，",
    "T13n0404_005:0631b29": "獲心自在無羸劣故；有三摩地名入平等，於",
    "T13n0404_005:0631c01": "諸有情心平等故；有三摩地名知作業，能隨",
    "T13n0404_005:0631c02": "所作知業果故；有三摩地名師子幢，能離怖",
    "T13n0404_005:0631c03": "畏身毛&#x7AEA;故；有三摩地名心勇健，能消一切",
    "T13n0404_005:0631c04": "煩惱魔故；有三摩地名芬陀利，於諸世間獲",
    "T13n0404_005:0631c05": "無染故；有三摩地名跛度摩，謂能獲得心莊",
    "T13n0404_005:0631c06": "嚴故；有三摩地名光莊嚴，能照一切諸佛剎",
    "T13n0404_005:0631c07": "故；有三摩地名善作業，謂能永害憎愛心故；",
    "T13n0404_005:0631c08": "有三摩地名幢莊嚴，謂能照耀諸佛法故；有",
    "T13n0404_005:0631c09": "三摩地名為有炬，能照一切諸習氣故；有三",
    "T13n0404_005:0631c10": "摩地名為日燈，能離一切諸黑暗故；有三摩",
    "T13n0404_005:0631c11": "地名為日旋，能觀一切有情心故；有三摩地",
    "T13n0404_005:0631c12": "名功德藏，諸功德法隨順轉故；有三摩地名",
    "T13n0404_005:0631c13": "那羅延，能伏一切他論難故；有三摩地名為",
    "T13n0404_005:0631c14": "堅固，能獲金剛不壞身故；有三摩地名為具",
    "T13n0404_005:0631c15": "堅，能超一切世間慧故；有三摩地名曼荼羅，",
    "T13n0404_005:0631c16": "能獲不退諸神通故；有三摩地名金剛場，謂",
    "T13n0404_005:0631c17": "能往詣菩提場故；有三摩地名金剛喻，善能",
    "T13n0404_005:0631c18": "穿鑿諸漏法故；有三摩地名為具行，能知有",
    "T13n0404_005:0631c19": "情諸心行故；有三摩地名為治地，能令遠離",
    "T13n0404_005:0631c20": "愛欲過故；有三摩地名為摧壞，能令摧壞",
    "T13n0404_005:0631c21": "四魔怨故；有三摩地名日觀身，能觀一切色",
    "T13n0404_005:0631c22": "身相故；有三摩地名為不眴，能令專注一境",
    "T13n0404_005:0631c23": "性故；有三摩地名入虛空，能淨一切精進心",
    "T13n0404_005:0631c24": "故；有三摩地名為無諍，能超一切所緣境故；",
    "T13n0404_005:0631c25": "有三摩地名無垢輪，能轉清淨妙法輪故；有",
    "T13n0404_005:0631c26": "三摩地名為電光，能觀察心剎那壞故；有三",
    "T13n0404_005:0631c27": "摩地名善作勝緣，能速圓滿諸善法故；有三",
    "T13n0404_005:0631c28": "摩地名為能淨，能斷一切不善法故；有三摩",
    "T13n0404_005:0631c29": "地名身莊嚴，能滿大人相隨好故；有三摩地",
    "T13n0404_005:0632a01": "名語莊嚴，梵音說法令眾喜故；有三摩地名",
    "T13n0404_005:0632a02": "心莊嚴，令諸善法不失壞故；有三摩地名為",
    "T13n0404_005:0632a03": "無畏，能得堅固不退轉故；有三摩地名為等",
    "T13n0404_005:0632a04": "施，於諸有情無簡別故；有三摩地名戒積集，",
    "T13n0404_005:0632a05": "令一切願悉滿足故；有三摩地名忍甲冑，能",
    "T13n0404_005:0632a06": "於身命無顧惜故；有三摩地名精進堅固，能",
    "T13n0404_005:0632a07": "獲速疾諸神通故；有三摩地名無量藏，能令",
    "T13n0404_005:0632a08": "梵王所攝伏故；有三摩地名無所有，令無色",
    "T13n0404_005:0632a09": "界有堪能故；有三摩地名為高幢，不為有情",
    "T13n0404_005:0632a10": "所陵伏故；有三摩地名為高燈，善能觀察於",
    "T13n0404_005:0632a11": "十方故；有三摩地名為慧炬，能摧一切障蓋",
    "T13n0404_005:0632a12": "纏故；有三摩地名為海印，能現種種所作業",
    "T13n0404_005:0632a13": "故；有三摩地名無量旋，能斷一切諸惡見故；",
    "T13n0404_005:0632a14": "有三摩地名為空性，能離一切諸相見故；有",
    "T13n0404_005:0632a15": "三摩地名為無相，能斷遍計諸分別故；有三",
    "T13n0404_005:0632a16": "摩地名為無願，善能清淨諸願相故；有三摩",
    "T13n0404_005:0632a17": "地名為不動，能害一切動意思故；有三摩地",
    "T13n0404_005:0632a18": "名具足音，能善獲得無礙辯故；有三摩地名",
    "T13n0404_005:0632a19": "為遍持，能持一切所聞法故；有三摩地名為",
    "T13n0404_005:0632a20": "淨念，能善受持諸佛法故；有三摩地名為無",
    "T13n0404_005:0632a21": "盡，悉令有情生歡喜故；有三摩地名為寶嚴，",
    "T13n0404_005:0632a22": "能令一切得寶手故；有三摩地名為隨去，能",
    "T13n0404_005:0632a23": "隨有情獲心智故；有三摩地名知所趣，於有",
    "T13n0404_005:0632a24": "情趣令覺悟故；有三摩地名為意入，能令心",
    "T13n0404_005:0632a25": "意皆清淨故；有三摩地名為法雲，隨其勝解",
    "T13n0404_005:0632a26": "雨法雨故；有三摩地名為念佛，能證甘露",
    "T13n0404_005:0632a27": "清淨法故；有三摩地名為念法，能證離欲諸",
    "T13n0404_005:0632a28": "善法故；有三摩地名為念僧，令於佛法不退",
    "T13n0404_005:0632a29": "轉故；有三摩地名為念捨，令於資具悉能捨",
    "T13n0404_005:0632b01": "故；有三摩地名為念戒，建立諸佛法根本故；",
    "T13n0404_005:0632b02": "有三摩地名為念天，令於淨法無過失故；有",
    "T13n0404_005:0632b03": "三摩地名入法界，知一切法互相入故；有三",
    "T13n0404_005:0632b04": "摩地名虛空性，令一切法悉無礙故；有三摩",
    "T13n0404_005:0632b05": "地名無生性，能令獲得無生忍故；有三摩",
    "T13n0404_005:0632b06": "地名類不類，於文句差別以善巧智悉能持",
    "T13n0404_005:0632b07": "故；有三摩地名妙說無垢印，菩薩由得此三",
    "T13n0404_005:0632b08": "摩地，一剎那頃能以慧證大菩提故。善男",
    "T13n0404_005:0632b09": "子！如是八十三摩地門，一一皆有五百三摩",
    "T13n0404_005:0632b10": "地門以為眷屬，合集算計，成於四萬三摩地",
    "T13n0404_005:0632b11": "門。清淨、雜染，足為八萬三摩地門。彼前、後、中",
    "T13n0404_005:0632b12": "際及無盡智，各有五百三摩地門，并清淨、雜",
    "T13n0404_005:0632b13": "染，合成八萬四千三摩地門，乃至如是爾所",
    "T13n0404_005:0632b14": "三摩地，為爾所法鄔馱南，復成如來八萬四",
    "T13n0404_005:0632b15": "千差別法蘊，由彼有情八萬四千心行別故。",
    "T13n0404_005:0632b16": "善男子！根本鄔馱南，令諸有情入佛智行，生",
    "T13n0404_005:0632b17": "警悟故。復次，一切佛智，入一切有情心行，所",
    "T13n0404_005:0632b18": "說法藏，無量無邊不可思議，非百千劫之所",
    "T13n0404_005:0632b19": "能說。我今於此三摩地門略說少分。」[0632b19] 說此法",
    "T13n0404_005:0632b20": "時會中有一萬六千菩薩，於三摩地門證無",
    "T13n0404_005:0632b21": "生法忍，八萬四千人天發阿耨多羅三藐三",
    "T13n0404_005:0632b22": "菩提心。[0632b22] 爾時，世尊讚大虛空藏菩薩言：「善哉，",
    "T13n0404_005:0632b23": "善哉！善男子！快說如是三摩地功德法門，顯",
    "T13n0404_005:0632b24": "揚如來微妙勝智，而此法門汝身自證，不由",
    "T13n0404_005:0632b25": "他悟。」[0632b25] 爾時，寶吉祥菩薩白佛言：「世尊！以何因",
    "T13n0404_005:0632b26": "緣，虛空藏菩薩於如來所，能從虛空雨於眾",
    "T13n0404_005:0632b27": "寶？」[0632b27] 佛告寶吉祥菩薩言：「善男子！我念過去無",
    "T13n0404_005:0632b28": "量不可數劫，爾時有佛出興於世，號無垢炎",
    "T13n0404_005:0632b29": "無量光王如來、應供、正遍知、明行足、善逝、世間",
    "T13n0404_005:0632c01": "解、無上士、調御丈夫、天人師、佛、世尊，世界名",
    "T13n0404_005:0632c02": "彌佉羅，劫名功德光。善男子！其彌佉羅世界，",
    "T13n0404_005:0632c03": "國土安樂人民熾盛，七寶為地其平如掌，清",
    "T13n0404_005:0632c04": "淨柔軟猶若迦止栗多綿，行隨觸時受勝快",
    "T13n0404_005:0632c05": "樂，閻浮檀金以覆其上，種種諸寶而為嚴飾，",
    "T13n0404_005:0632c06": "界以八道寶樹行列；如他化天，隨所受用皆",
    "T13n0404_005:0632c07": "適其意。諸人、天眾悉共居止宮殿樓閣，心念",
    "T13n0404_005:0632c08": "飲食隨意皆至。善男子！彼無垢炎無量光王",
    "T13n0404_005:0632c09": "如來，有六十那由他菩薩摩訶薩眾。當於彼",
    "T13n0404_005:0632c10": "時，有轉輪聖王名曰福報莊嚴，七寶具足，其",
    "T13n0404_005:0632c11": "王國城如贍部洲所居宮殿，東、西、南、北四方",
    "T13n0404_005:0632c12": "皆各四瑜繕那，間錯七寶以為莊嚴；復有五",
    "T13n0404_005:0632c13": "百園苑嚴飾交映。善男子！是福報莊嚴王，有",
    "T13n0404_005:0632c14": "八萬四千婇女端正殊妙；有四萬子皆悉端",
    "T13n0404_005:0632c15": "嚴，力勇無敵。有二寶女：一名、吉祥威，二名、吉",
    "T13n0404_005:0632c16": "祥光。王與婇女及諸王子，前後圍遶，往詣於",
    "T13n0404_005:0632c17": "彼愛莊嚴園，遊觀歌舞而自娛樂。是二寶女",
    "T13n0404_005:0632c18": "各於懷中化生一子——端正無比色相光明，宿",
    "T13n0404_005:0632c19": "植善根成就願力，志求無上正等菩提——一名、",
    "T13n0404_005:0632c20": "師子；二名、師子勇步。適化生已，即共同聲向",
    "T13n0404_005:0632c21": "於父王說伽陀曰：",
    "T13n0404_005:0632c22": "「『昔造善、惡皆不亡，  供養如來亦不失；",
    "T13n0404_005:0632c23": "  不捨菩提意樂故，  堅固多聞亦不忘。",
    "T13n0404_005:0632c24": "  不失檀那及淨戒，  忍辱柔和行成就；",
    "T13n0404_005:0632c25": "  知恩報恩作善業，  精勤不捨菩提願。",
    "T13n0404_005:0632c26": "  一心禪定得解脫，  定與慧俱心不惑；",
    "T13n0404_005:0632c27": "  能修智業常不動，  是故速得證菩提。",
    "T13n0404_005:0632c28": "  滅諸煩惱而不染，  由此不生胞胎藏；",
    "T13n0404_005:0632c29": "  化生處在蓮花上，  如蓮在水而無染。",
    "T13n0404_005:0633a01": "  東方有佛名醫王，  我等自彼來求法；",
    "T13n0404_005:0633a02": "  親近供養無垢佛，  成就三世無礙智。",
    "T13n0404_005:0633a03": "  父王可共往佛所，  奉事禮敬以修治；",
    "T13n0404_005:0633a04": "  如來出世遇甚難，  猶若優曇&#x9262;華現。』",
    "T13n0404_005:0633a05": "  王聞是語極歡喜，  悉與妻子并侍從，",
    "T13n0404_005:0633a06": "  一千俱胝諸眷屬，  往詣於彼見如來。",
    "T13n0404_005:0633a07": "  慇懃致敬彼世尊，  妙華塗香以供養，",
    "T13n0404_005:0633a08": "  頭面禮足而右遶，  合掌端身住佛前。",
    "T13n0404_005:0633a09": "  師子并及彼勇步，  亦復頂禮於佛足，",
    "T13n0404_005:0633a10": "  禮佛足已伽他讚：  『為求正法利有情，",
    "T13n0404_005:0633a11": "  願為拔濟勝歸依，  於世盲瞑作燈燭，",
    "T13n0404_005:0633a12": "  妙達有情心意樂，  隨彼勝解能開悟。",
    "T13n0404_005:0633a13": "  今我父王恃尊位，  為諸五欲之所纏，",
    "T13n0404_005:0633a14": "  不往親近於如來，  亦失供養及聞法。",
    "T13n0404_005:0633a15": "  善哉世尊生悲愍，  願說最勝菩提道，",
    "T13n0404_005:0633a16": "  咸令一切聞法已，  皆得不退於佛乘。』",
    "T13n0404_005:0633a17": "  時佛踊在虛空中，  高於八十多羅樹：",
    "T13n0404_005:0633a18": " 『王今聽我最勝法，  聞已如說而修行。",
    "T13n0404_005:0633a19": "  五欲無常命難保，  身如朝露水上泡；",
    "T13n0404_005:0633a20": "  欲樂如夢如嬉戲，  誰有智者生貪著？",
    "T13n0404_005:0633a21": "  習欲之人無厭足，  轉令熾盛增渴愛；",
    "T13n0404_005:0633a22": "  愚夫隨境無休已，  唯聖慧者能知足。",
    "T13n0404_005:0633a23": "  五蘊如幻而不堅，  誑惑世間應善察；",
    "T13n0404_005:0633a24": "  諸界如彼毒蛇類，  六處喻若空村邑。",
    "T13n0404_005:0633a25": "  無王、無國、無妻子，  助伴但有於無常；",
    "T13n0404_005:0633a26": "  唯施戒、定及精進，  今世他世為伴侶。",
    "T13n0404_005:0633a27": "  觀我神通威德力，  相好端嚴具辯才；",
    "T13n0404_005:0633a28": "  汝樂來世如是業，  應發無上菩提意。』",
    "T13n0404_005:0633a29": "  福報大王聞法已，  并與七十俱胝眾，",
    "T13n0404_005:0633b01": "  妻子侍從諸眷屬，  皆發無上菩提心。",
    "T13n0404_005:0633b02": "  咸言已發最勝心，  悉願廣度眾生類；",
    "T13n0404_005:0633b03": "  誓行殊勝菩提行，  願得成佛世間尊。",
    "T13n0404_005:0633b04": "[0633b04] 「善男子！時福報莊嚴王，從佛所聞是伽陀已，",
    "T13n0404_005:0633b05": "與其眷屬合掌恭敬，稽首作禮而白佛言：『世",
    "T13n0404_005:0633b06": "尊！唯願垂慈受我供養。』爾時世尊心生憐愍，",
    "T13n0404_005:0633b07": "即受其請。時福報莊嚴王即以種種衣服、飲",
    "T13n0404_005:0633b08": "食、臥具、醫藥，皆是殊勝上妙珍異離過之財，",
    "T13n0404_005:0633b09": "於八萬四千歲以為供養。時師子及師子勇",
    "T13n0404_005:0633b10": "步，并餘二萬王子，發淨信心捨世榮位，於彼",
    "T13n0404_005:0633b11": "佛法出家為道。時王二子勤行精進，於菩提分",
    "T13n0404_005:0633b12": "法修習不久獲五神通。以如意通力及智願",
    "T13n0404_005:0633b13": "力，能於一切諸佛世界施作佛事，廣為有情",
    "T13n0404_005:0633b14": "說於妙法，令無量無數阿僧祇有情，安住阿",
    "T13n0404_005:0633b15": "耨多羅三藐三菩提心。[0633b15] 「善男子！其福報莊嚴",
    "T13n0404_005:0633b16": "王，過八萬四千歲已，為聞法故，往詣無垢炎",
    "T13n0404_005:0633b17": "無量光王如來所；見二童子出家修道，竊自",
    "T13n0404_005:0633b18": "思惟：『是童子出家有何所獲？不如於我八萬",
    "T13n0404_005:0633b19": "四千歲中，以種種樂具供養功德？』善男子！時",
    "T13n0404_005:0633b20": "無垢炎無量光如來知王心念，即告師子、勇",
    "T13n0404_005:0633b21": "步童子言：『善男子！汝應示現慧神通、福神通、",
    "T13n0404_005:0633b22": "力神通，&#x668E;蔽大眾所有威光并魔宮殿一切",
    "T13n0404_005:0633b23": "光明，顯菩提相，令此大眾生希有心，得於正",
    "T13n0404_005:0633b24": "見降伏異論，然大法炬息諸煩惱，遊戲菩薩",
    "T13n0404_005:0633b25": "自在神通。』爾時師子、勇步菩薩，即時舉手捫",
    "T13n0404_005:0633b26": "大虛空，三千世界六種震動。復更舉手捫",
    "T13n0404_005:0633b27": "摸虛空，即於空中而有百千俱胝天樂，不",
    "T13n0404_005:0633b28": "鼓自鳴其音和雅。復更舉手捫摸如前，即雨",
    "T13n0404_005:0633b29": "無量昔未聞見極妙天花，柔軟猶如迦止栗",
    "T13n0404_005:0633c01": "那綿，手觸之時受勝快樂；并種種寶、末香、塗",
    "T13n0404_005:0633c02": "香、繒蓋、幢幡、衣服、飲食，一切受用莊嚴資具，",
    "T13n0404_005:0633c03": "積滿三千大千世界，一切眾會得未曾有。爾",
    "T13n0404_005:0633c04": "時無垢炎無量光王如來，告福報莊嚴王言：",
    "T13n0404_005:0633c05": "『如是雨寶廣大惠施，可得知其數量以不？』王",
    "T13n0404_005:0633c06": "白佛言：『世尊！所雨寶施猶如虛空不可知量。』",
    "T13n0404_005:0633c07": "佛言：『大王！此師子、勇步菩薩，若以神通智慧",
    "T13n0404_005:0633c08": "之力，於剎那頃雨如是寶，遍於恒河沙數世",
    "T13n0404_005:0633c09": "界。一切有情隨意所取，皆得滿足悉令歡喜。』",
    "T13n0404_005:0633c10": "[0633c10] 「善男子！當爾之時，有地居天唱如是言：『此菩",
    "T13n0404_005:0633c11": "薩於當來世，必得成就虛空庫藏，能隨有情",
    "T13n0404_005:0633c12": "心之所求，皆從空中雨如是寶。』如是四大王",
    "T13n0404_005:0633c13": "眾天、三十三天、夜摩天、&#x89A9;史多天、樂變化天、",
    "T13n0404_005:0633c14": "他化自在天、大梵王天，展轉相告悉皆如是。",
    "T13n0404_005:0633c15": "[0633c15] 「爾時，無垢炎無量光王如來即便印可：『如是",
    "T13n0404_005:0633c16": "當成虛空庫藏。』作是言已，恒沙諸佛悉共發",
    "T13n0404_005:0633c17": "聲同時印可，亦復如是。善男子！彼福報莊嚴",
    "T13n0404_005:0633c18": "王，見師子、勇步菩薩神變如是，合掌向佛",
    "T13n0404_005:0633c19": "白言：『世尊！菩薩神通福德之力，乃能如是不",
    "T13n0404_005:0633c20": "可思議。』即立王子勝慧繼嗣為王，自捨國位",
    "T13n0404_005:0633c21": "剃除鬒髮，於彼佛法出家為道。既出家已作",
    "T13n0404_005:0633c22": "是思惟：『所捨施者為欲利益身、口、意故，夫出",
    "T13n0404_005:0633c23": "家者令身、口、意悉清淨故；所捨施者為濟闕",
    "T13n0404_005:0633c24": "乏，夫出家者無所闕乏；所捨施者得報危脆，",
    "T13n0404_005:0633c25": "夫出家者獲果堅實；所捨施者有我所攝，夫",
    "T13n0404_005:0633c26": "出家者無所攝受；所捨施者有於身見，夫出",
    "T13n0404_005:0633c27": "家者離一切見；所捨施者猶如嬰孩，歡喜遊",
    "T13n0404_005:0633c28": "戲而無所知，夫出家者寂靜智慧悉皆遍知。』",
    "T13n0404_005:0633c29": "作是思惟已閑居寂靜，不生放逸勤加修道，",
    "T13n0404_005:0634a01": "其後未久獲五神通。[0634a01] 「善男子！爾時福報莊嚴",
    "T13n0404_005:0634a02": "王者，莫作異觀，即拘留孫如來是也；爾時師",
    "T13n0404_005:0634a03": "子菩薩者，即我身是；師子勇步菩薩者，即大",
    "T13n0404_005:0634a04": "虛空藏菩薩是。是虛空藏菩薩，於無量百千",
    "T13n0404_005:0634a05": "俱胝那庾多劫，從虛空庫藏常能雨寶，無有",
    "T13n0404_005:0634a06": "休息。善男子！爾時勝慧王子者，今慈氏菩薩",
    "T13n0404_005:0634a07": "是。善男子！悅意清淨，宿植善根所聞法教，當",
    "T13n0404_005:0634a08": "知皆是有情依處。」[0634a08] 說此大虛空藏菩薩昔因",
    "T13n0404_005:0634a09": "緣時，有十二萬人，皆發阿耨多羅三藐三菩",
    "T13n0404_005:0634a10": "提心。",
    "T13n0404_005:0634a11": "[0634a11] 爾時，大虛空藏菩薩白佛言：「世尊！云何菩薩",
    "T13n0404_005:0634a12": "出世間道？」[0634a12] 佛告大虛空藏菩薩言：「善男子！出",
    "T13n0404_005:0634a13": "世間道者，所謂：六波羅蜜，三十七菩提分法，",
    "T13n0404_005:0634a14": "奢摩他、毘婆舍那，四攝法，四無量心，四禪、四",
    "T13n0404_005:0634a15": "無色定，五神通。善男子！此名菩薩出世間道。",
    "T13n0404_005:0634a16": "世間者，所謂：五蘊。菩薩為求菩提，以慧方便",
    "T13n0404_005:0634a17": "知色無常，行於布施；知色苦，知色無我，知色",
    "T13n0404_005:0634a18": "寂靜，知色空，知色無相，知色無願，知色無行，",
    "T13n0404_005:0634a19": "知色不生，知色不起，知色緣生，知色遠離，知",
    "T13n0404_005:0634a20": "色無執，知色無阿賴耶，知色不發起，知色如",
    "T13n0404_005:0634a21": "幻，知色如夢，知色如陽焰、水月、谷響、光影，知",
    "T13n0404_005:0634a22": "色如影像，如草木、瓦礫，而行布施。菩薩如是",
    "T13n0404_005:0634a23": "行施之時，知色真如；由知色真如故即知施",
    "T13n0404_005:0634a24": "真如；知施真如故即知迴向真如；知迴向真",
    "T13n0404_005:0634a25": "如故即得菩提真如；得菩提真如故即知有",
    "T13n0404_005:0634a26": "情真如；知有情真如故即知我真如；知我真",
    "T13n0404_005:0634a27": "如故即知一切法真如；知一切法真如故非真",
    "T13n0404_005:0634a28": "如、不妄真如、不異真如，隨知如是而行布施。",
    "T13n0404_005:0634a29": "善男子！是為菩薩出世間道。如是知受、想、行、",
    "T13n0404_005:0634b01": "識無常已而行布施；如是知識無我，知識寂",
    "T13n0404_005:0634b02": "靜，知識空，知識無相，知識無願，知識無行，",
    "T13n0404_005:0634b03": "知識無生，知識無起，知識緣生，知識遠離，知",
    "T13n0404_005:0634b04": "識無執，知識無阿賴耶，知識不發起，知識如",
    "T13n0404_005:0634b05": "幻、如夢、陽焰、水月、谷響、光影、影像，知識無形",
    "T13n0404_005:0634b06": "相已而行布施。如是行施之時，知識真如故",
    "T13n0404_005:0634b07": "即得施真如；由得施真如故即得迴向真如；",
    "T13n0404_005:0634b08": "得迴向真如故即得菩提真如；得菩提真如",
    "T13n0404_005:0634b09": "故即得有情真如；得有情真如故則得我真",
    "T13n0404_005:0634b10": "如；得我真如故則得一切法真如；得一切法",
    "T13n0404_005:0634b11": "真如故，非真如、不妄真如、不異真如而行於",
    "T13n0404_005:0634b12": "施。善男子！是為菩薩出世間道。[0634b12] 「復次，善男子！",
    "T13n0404_005:0634b13": "菩薩知色無常已而護於戒，乃至知色如草",
    "T13n0404_005:0634b14": "木、瓦礫已而護於戒。菩薩如是護戒之時，知",
    "T13n0404_005:0634b15": "色真如；由知色真如故則知戒真如；戒真",
    "T13n0404_005:0634b16": "如故則得迴向真如；迴向真如故則得菩提",
    "T13n0404_005:0634b17": "真如；菩提真如故則得有情真如；有情真",
    "T13n0404_005:0634b18": "如故則知我真如；我真如故則得一切法真",
    "T13n0404_005:0634b19": "如；一切法真如故，非真如、不妄真如、不異真",
    "T13n0404_005:0634b20": "如，則隨護於戒。善男子！是名菩薩出世間道。",
    "T13n0404_005:0634b21": "如是知受、想、行、識無常已，而護於戒。如是",
    "T13n0404_005:0634b22": "乃至知識無形相已，而護於戒。如是護戒之",
    "T13n0404_005:0634b23": "時，由知識真如故則得戒真如；戒真如故即",
    "T13n0404_005:0634b24": "得迴向真如；迴向真如故則得菩提真如；菩",
    "T13n0404_005:0634b25": "提真如故則得有情真如；有情真如故則知",
    "T13n0404_005:0634b26": "我真如；我真如故則得一切法真如；一切法",
    "T13n0404_005:0634b27": "真如故，非真如、不妄真如、不異真如，則隨護",
    "T13n0404_005:0634b28": "戒。善男子！是為菩薩出世間道。[0634b28] 「復次，善男子！",
    "T13n0404_005:0634b29": "菩薩知色無常已而行忍辱、精進、禪定、般若，",
    "T13n0404_005:0634c01": "乃至知色如草木、瓦礫已而行般若。菩薩如",
    "T13n0404_005:0634c02": "是行般若之時，知色真如；由知色真如故",
    "T13n0404_005:0634c03": "則得般若真如；般若真如故則得迴向真如；",
    "T13n0404_005:0634c04": "迴向真如故則得菩提真如；菩提真如故則",
    "T13n0404_005:0634c05": "得有情真如；有情真如故則知我真如；我真",
    "T13n0404_005:0634c06": "如故則知一切法真如；一切法真如故，非真",
    "T13n0404_005:0634c07": "如、不妄真如、不異真如行於般若。善男子！是",
    "T13n0404_005:0634c08": "為菩薩出世間道。如是知受、想、行、識無常已",
    "T13n0404_005:0634c09": "而行般若，如是乃至知識無形相已而行般",
    "T13n0404_005:0634c10": "若。如是行般若時，由知識真如故則得慧真",
    "T13n0404_005:0634c11": "如；慧真如故則得迴向真如；迴向真如故則",
    "T13n0404_005:0634c12": "得菩提真如；菩提真如故則得有情真如；有",
    "T13n0404_005:0634c13": "情真如故則知我真如；我真如故知一切法",
    "T13n0404_005:0634c14": "真如；一切法真如故，非真如、不妄真如、不異",
    "T13n0404_005:0634c15": "真如，而行般若。善男子！是為菩薩出世間道。",
    "T13n0404_005:0634c16": "復次，善男子！菩薩知色無常已，於身觀身修",
    "T13n0404_005:0634c17": "身念處，乃至知色如草木、瓦礫已修身念處。",
    "T13n0404_005:0634c18": "菩薩如是修身念處之時，知色真如；知色真",
    "T13n0404_005:0634c19": "如故，知身真如；乃至知一切法真如；一切法",
    "T13n0404_005:0634c20": "真如故，非真如、不妄真如、不異真如修身念",
    "T13n0404_005:0634c21": "處，不共身俱行尋伺。善男子！是為菩薩出世",
    "T13n0404_005:0634c22": "間道。如是受、想、行、識，知無常已修身念處；如",
    "T13n0404_005:0634c23": "是乃至知識無形相已修身念處。如是修身",
    "T13n0404_005:0634c24": "念處之時，由知識真如故則得身念處真如；",
    "T13n0404_005:0634c25": "身念處真如故則得迴向真如；迴向真如故",
    "T13n0404_005:0634c26": "則得菩提真如；菩提真如故則得有情真如；",
    "T13n0404_005:0634c27": "有情真如故則知我真如；我真如故則知一",
    "T13n0404_005:0634c28": "切法真如；一切法真如故，非真如、不妄真如、",
    "T13n0404_005:0634c29": "不異真如修身念處；乃至修受、心、法念處，亦",
    "T13n0404_005:0635a01": "復如是，不與法俱行尋伺。善男子！是為菩薩",
    "T13n0404_005:0635a02": "出世間道。[0635a02] 「如是知色無常已，修四正勤、四如",
    "T13n0404_005:0635a03": "意足、五根、五力、七菩提分、八聖道分、奢摩他、四",
    "T13n0404_005:0635a04": "攝、四無量、四禪、四無色、五神通，亦如是；知色",
    "T13n0404_005:0635a05": "苦、色無我、色寂靜、色空、色無相、色無願、色無行、",
    "T13n0404_005:0635a06": "不生、不起、緣生、遠離，乃至知色如草木、瓦礫",
    "T13n0404_005:0635a07": "已，引神通智。如是知受、想、行、識無常已，引神",
    "T13n0404_005:0635a08": "通智，乃至知識無表相已引神通智。如是蘊",
    "T13n0404_005:0635a09": "真如、神通真如故，乃至一切法真如。一切法",
    "T13n0404_005:0635a10": "真如故，非真如、不妄真如、不異真如，引神通",
    "T13n0404_005:0635a11": "智，亦復如是。善男子！是為菩薩出世間道。何",
    "T13n0404_005:0635a12": "以故？此道超越世間道故，知色真如不壞其",
    "T13n0404_005:0635a13": "色，不斷、不常，從於緣生無生自性。如是知受、",
    "T13n0404_005:0635a14": "想、行、識真如，不壞其識，不斷、不常，從於緣生",
    "T13n0404_005:0635a15": "無生自性。超蘊世間并欲、色、無色而無染著，",
    "T13n0404_005:0635a16": "以不染故，為於五趣受生有情，說此名為出",
    "T13n0404_005:0635a17": "世間道。由佛假說有於世間，是故不壞。何以",
    "T13n0404_005:0635a18": "故？無常相不壞世間苦相、無我相、寂靜相、空相、",
    "T13n0404_005:0635a19": "無相相、無願相、無行相，乃至真如相不壞世",
    "T13n0404_005:0635a20": "間故。善男子！是為菩薩出世間道，此道清淨。",
    "T13n0404_005:0635a21": "[0635a21] 「菩薩若住此清淨道，即能於彼惡道有情作",
    "T13n0404_005:0635a22": "大光明；由得光明名為安住出世間道。此道",
    "T13n0404_005:0635a23": "最勝，能令往趣菩提場故；此道淨勝，能離一",
    "T13n0404_005:0635a24": "切不善心故；此道殊勝，能到於佛智慧頂故；",
    "T13n0404_005:0635a25": "此道無上，能度生死諸瀑流故；此道無比，能",
    "T13n0404_005:0635a26": "超一切偏異道故；此道無等，無有一法能相",
    "T13n0404_005:0635a27": "類故；此道無等等，不離往昔因佛道故；此",
    "T13n0404_005:0635a28": "道安隱，善能摧伏諸魔怨故；此道無礙，如",
    "T13n0404_005:0635a29": "意通智所遊戲故；此道無暗，有慧光明故；",
    "T13n0404_005:0635b01": "此道平正，無諸諂曲故；此道端直，離諸邪",
    "T13n0404_005:0635b02": "曲故；此道平等，等有情心故；此道廣大，容",
    "T13n0404_005:0635b03": "諸有情故；此道寬博，互不相逼故；此道能",
    "T13n0404_005:0635b04": "生，無有疲倦故；此道福資糧，檀波羅蜜故；",
    "T13n0404_005:0635b05": "此道無熱惱，戒波羅蜜故；此道無怖畏，忍",
    "T13n0404_005:0635b06": "波羅蜜故；此道不退轉，進波羅蜜故；此道",
    "T13n0404_005:0635b07": "離諸境，禪波羅蜜故；此道遍虛空，慧波羅",
    "T13n0404_005:0635b08": "蜜故；此道隨順智，能令變化故；此道常滿",
    "T13n0404_005:0635b09": "足，集諸善法故；此道隨法輪，所聞不忘故。善",
    "T13n0404_005:0635b10": "男子！是為菩薩出世間道，如是殊勝清淨無",
    "T13n0404_005:0635b11": "比。[0635b11] 「若菩薩欲住此清淨道，當被大甲冑成就",
    "T13n0404_005:0635b12": "大乘，由此往詣菩提場故。何等名為被大甲",
    "T13n0404_005:0635b13": "冑？此諸菩薩，若被未度者令度甲冑，修治",
    "T13n0404_005:0635b14": "大船故；被未解脫者令解脫甲冑，解脫煩惱",
    "T13n0404_005:0635b15": "諸見縛故；被未安者令安甲冑，令捨一切攝",
    "T13n0404_005:0635b16": "受怖故；被未涅槃者令得涅槃甲冑，令顛倒",
    "T13n0404_005:0635b17": "者獲正道故；被解脫一切有情甲冑，令著我、",
    "T13n0404_005:0635b18": "有情、命者、壽者無所得故；被受持正法甲冑，",
    "T13n0404_005:0635b19": "不貪身命故；被淨佛剎土甲冑，修習善根無",
    "T13n0404_005:0635b20": "厭足故；被莊嚴相好甲冑，積集種種福資糧",
    "T13n0404_005:0635b21": "故；被摧諸魔外道所說甲冑，獲神通力故；",
    "T13n0404_005:0635b22": "被令一切有情歡喜甲冑，獲四無礙智故；被",
    "T13n0404_005:0635b23": "求諸佛正法甲冑，得陀羅尼智故；被觀一切",
    "T13n0404_005:0635b24": "有情心甲冑，得神通智故；被知一切有情根",
    "T13n0404_005:0635b25": "前後智甲冑，由方便智慧故；被滿足十力甲",
    "T13n0404_005:0635b26": "冑，積集智慧力故；被無所畏甲冑，於一切處",
    "T13n0404_005:0635b27": "心無退沒故；被滿足十八不共法甲冑，修一",
    "T13n0404_005:0635b28": "切善法斷一切不善法故；被聞一切法不驚、",
    "T13n0404_005:0635b29": "不怖、不畏甲冑，知一切法如幻夢、光影、谷響、",
    "T13n0404_005:0635c01": "水月故；被大悲甲冑，知諸有情本來涅槃悉",
    "T13n0404_005:0635c02": "成就故；被善巧方便甲冑，聞空、無相、無願、無",
    "T13n0404_005:0635c03": "行一切法不生，而能示現處生死故；被先加",
    "T13n0404_005:0635c04": "持不動甲冑，聞說超過尼夜摩相，一切諸法",
    "T13n0404_005:0635c05": "不生、一切行不滅，不取果證故；是為菩薩大",
    "T13n0404_005:0635c06": "乘甲冑。菩薩被此二十大甲冑已，乘於大乘",
    "T13n0404_005:0635c07": "到於彼岸。[0635c07] 「復次，乘者，以四攝法為輪，善能",
    "T13n0404_005:0635c08": "攝取諸有情故；以淨十善為輻，善能通達諸",
    "T13n0404_005:0635c09": "正行故；以淨意樂善根為軸，善作甚深行根",
    "T13n0404_005:0635c10": "本故；以廣大緣生智為轂，堪任荷負有情善",
    "T13n0404_005:0635c11": "故；以大慈悲為輞，攝受法寶眷屬而莊嚴故；",
    "T13n0404_005:0635c12": "以堅固力為繫縛，最勝功德無退失故；以先",
    "T13n0404_005:0635c13": "誓願及善巧智為運動，大悲方便能雙運故；",
    "T13n0404_005:0635c14": "以奢摩他為轅，引發正慧善能遍知四聖諦",
    "T13n0404_005:0635c15": "故；以無遮施輻，為資糧故；以如意足遊諸佛",
    "T13n0404_005:0635c16": "剎故；以正念繩，持菩提心不退失故。[0635c16] 「復次，乘",
    "T13n0404_005:0635c17": "者，廣博容受一切有情，摧伏二乘制諸外道、",
    "T13n0404_005:0635c18": "破壞魔眾顯現明智，能到究竟，一切菩薩所",
    "T13n0404_005:0635c19": "應學故；梵、釋、諸天皆讚仰故；如師子座安處",
    "T13n0404_005:0635c20": "一切說法者故；亦能顯現微妙色相，觀無厭",
    "T13n0404_005:0635c21": "故；金剛鉤&#x93C1;堅固意樂，常無壞故；以菩提",
    "T13n0404_005:0635c22": "心而為先導，令身行願功德滿故；以淨天眼",
    "T13n0404_005:0635c23": "常觀察故；以淨光明照十方故；常雨清淨覺",
    "T13n0404_005:0635c24": "支花故；常奏無礙法音樂故；善說正理相應",
    "T13n0404_005:0635c25": "法故；善化同類諸有情故；一切菩薩為眷屬",
    "T13n0404_005:0635c26": "故；無量功德所莊嚴故；流出無上薩婆若故。",
    "T13n0404_005:0635c27": "善男子！如是菩薩擐彼二十清淨甲冑，乘此",
    "T13n0404_005:0635c28": "大乘住出世道，以作佛事安立有情。」[0635c28] 說此大",
    "T13n0404_005:0635c29": "乘甲冑莊嚴時，七萬二千人天，發於無上正",
    "T13n0404_005:0636a01": "等菩提之心；三萬二千菩薩，於出世間道",
    "T13n0404_005:0636a02": "皆得清淨，獲無生忍。",
    "T13n0404_005:0636a03": "大集大虛空藏菩薩所問經卷第五"
}