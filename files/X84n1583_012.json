{
    "X84n1583_012:0474b14": "續燈正統卷十二",
    "X84n1583_012:0474b16": "南海普陀嗣祖沙門西蜀　性統　編集",
    "X84n1583_012:0474b17": "　　臨濟宗",
    "X84n1583_012:0474b18": "　　　大鑑下第十九世",
    "X84n1583_012:0474b19": "天童派禪師法嗣",
    "X84n1583_012:0474b20": "寧波府天寧無鏡徹禪師舉僧問巖頭。浩浩塵中。如",
    "X84n1583_012:0474b21": "何辨主。頭曰。銅沙鑼裡滿盛油話。頌曰。百萬雄兵入",
    "X84n1583_012:0474b22": "漢關。威如猛虎陣如山。單刀直取顏良首。不是關公",
    "X84n1583_012:0474b23": "也大難。",
    "X84n1583_012:0474b24": "福州府金鰲峰定禪師題玄沙像曰。青蓑不肻換金",
    "X84n1583_012:0474c01": "章。千古風流屬謝郎。釣得錦鱗人不薦。夜寒沙上聽",
    "X84n1583_012:0474c02": "鳴榔。",
    "X84n1583_012:0474c03": "育王印禪師法嗣",
    "X84n1583_012:0474c04": "湖州府道場別浦法舟禪師甞作魚籃觀音讚曰。月",
    "X84n1583_012:0474c05": "眉斜印海門孤。逐浪隨波不丈夫。雙手向人提掇起。",
    "X84n1583_012:0474c06": "却將魚目換明珠。",
    "X84n1583_012:0474c07": "無極觀禪師題世尊出山像曰。王宮不住箇癡獃。半",
    "X84n1583_012:0474c08": "夜逾城真怪哉。苦行六年誰采你。計窮只得出山來。",
    "X84n1583_012:0474c09": "育王瑞禪師法嗣",
    "X84n1583_012:0474c10": "寧波府瑞巖無量崇壽禪師舉白侍郎問鳥窠。如何",
    "X84n1583_012:0474c11": "是佛法大意。窠曰。諸惡莫作。眾善奉行。侍郎曰。三歲",
    "X84n1583_012:0474c12": "孩兒。也解與麼道。窠曰。三歲孩兒雖道得。八十老人",
    "X84n1583_012:0474c13": "行不得。頌曰。惡無相貌善無形。皆自心田長養成。不",
    "X84n1583_012:0474c14": "露鋒鋩輕點破。菩提煩惱等空平。舉世尊夜覩明星",
    "X84n1583_012:0474c15": "悟道機緣。頌曰。明星現處眼皮穿。漢語胡言萬萬千。",
    "X84n1583_012:0474c16": "暴富乞兒休說夢。誰家竈裡火無煙。",
    "X84n1583_012:0474c17": "何山清禪師法嗣",
    "X84n1583_012:0474c18": "福州府雪峰北山信禪師舉世尊覩星悟道機緣。頌",
    "X84n1583_012:0474c19": "曰。六年凍得眼無光。一見明星雪後霜。擔水出山頻",
    "X84n1583_012:0474c20": "喚賣。不知江海白茫茫。",
    "X84n1583_012:0474c21": "育王堪禪師法嗣",
    "X84n1583_012:0474c22": "饒州府薦福無文燦禪師吉安泰和柳塘人。從育王",
    "X84n1583_012:0474c23": "得法。理宗寶慶丁亥六月。受請住薦福。次遷開先。紹",
    "X84n1583_012:0474c24": "定己丑。復主薦福。據室。山僧今日開地獄門。普請盡",
    "X84n1583_012:0475a01": "大地人。造地獄業。證地獄果。若有一人成佛作祖。我",
    "X84n1583_012:0475a02": "誓不成正覺。上堂。拈香畢。乃曰。天高地厚。日盈月",
    "X84n1583_012:0475a03": "昃。全提半提。天地懸隔。燦上座。平生只會著衣喫飯。",
    "X84n1583_012:0475a04": "聞人說佛法二字。如風過樹頭。如水澆頑石。今日裂",
    "X84n1583_012:0475a05": "破面門。喚作長老。也欲與諸人論說一上。無端冐五",
    "X84n1583_012:0475a06": "六月大熱。行二千里修途。一時打失了也。雖然。賴有",
    "X84n1583_012:0475a07": "拄杖子在。拈拄杖曰。拄杖子試說看。卓一下曰。清平",
    "X84n1583_012:0475a08": "世界。切忌譌言。當晚小參。鼓棹揚帆。駕沒底船。橫",
    "X84n1583_012:0475a09": "行海上。神頭鬼面。用無文印。勘騐諸方。二千里遠來",
    "X84n1583_012:0475a10": "住山。單單地提持此事。舉拂子曰。看看。印文已露。劃",
    "X84n1583_012:0475a11": "一劃曰。錦縫已開。若佛若祖。若聖若凡。盡向者裡一",
    "X84n1583_012:0475a12": "印印定。直得盡乾坤大地風颯颯地。眾中忽有箇犯",
    "X84n1583_012:0475a13": "眾出來道。長老。你且莫大驚小怪。我在威音王佛世。",
    "X84n1583_012:0475a14": "已證是三昧。又作麼生。以拂子擊禪牀。下座。上堂。",
    "X84n1583_012:0475a15": "雲門放洞山三頓棒。黃檗打臨濟三頓棒。減竈添兵。",
    "X84n1583_012:0475a16": "傷鹽費醬。一不成單。二不成兩。多少蘆華對蓼紅。時",
    "X84n1583_012:0475a17": "人只看絲綸上。上堂。諸佛法門。祖師要妙。夜來四",
    "X84n1583_012:0475a18": "簷雨。說得盛水不漏。汝等諸人。若向者裡承當。者裡",
    "X84n1583_012:0475a19": "保任。以手搖曳曰。料掉料掉。開爐併謝耆舊踏田",
    "X84n1583_012:0475a20": "上堂。趙州無賓主話。田地穩密底。開口便道著。信脚",
    "X84n1583_012:0475a21": "便踏著。若是東西不辨。南北不分。未免被人侵疆越",
    "X84n1583_012:0475a22": "界。薦福門下。總是田地穩密底人。拈起香匙。放下火",
    "X84n1583_012:0475a23": "筯。一一天真。因甚如此公騐分明。上堂。臨濟處半",
    "X84n1583_012:0475a24": "杓。拄山處半杓。玉本無瑕妄自雕琢。有年無德老睦",
    "X84n1583_012:0475b01": "州。無端拶折雲門脚。端午上堂。符不書。藥不採。起",
    "X84n1583_012:0475b02": "死禁不祥。拈拄杖曰。幸有者箇在。卓一下曰。滿院熏",
    "X84n1583_012:0475b03": "風夏日長。人在藕華香世界。開先結夏小參。大華",
    "X84n1583_012:0475b04": "藏海。渺無邊際。江河溪澗。流入其中。咸失本名。魚龍",
    "X84n1583_012:0475b05": "蝦蟹。游泳其中。咸失本性。三世諸佛。於中成等正覺。",
    "X84n1583_012:0475b06": "一切眾生。於中流浪生死。現前大眾。於中成就無功",
    "X84n1583_012:0475b07": "用學。拈拄杖。卓一下曰。開先拄杖子。一口吸乾了也。",
    "X84n1583_012:0475b08": "三世諸佛。一切眾生。現前大眾。畢竟向甚麼處行履。",
    "X84n1583_012:0475b09": "良久曰。曹溪波浪如相似。無限平人被陸沉。冬至",
    "X84n1583_012:0475b10": "小參。滴水氷生。未可歇去。崖崩石裂。正好進程。直饒",
    "X84n1583_012:0475b11": "會得一綫長。要且未會長一綫。直饒會得長一綫。要",
    "X84n1583_012:0475b12": "且未會一綫長。所以鄉談相似。州縣不同。開先則不",
    "X84n1583_012:0475b13": "然。擾擾匇匇。晨雞暮鐘。喚冬作夏。喚夏作冬。一綫短",
    "X84n1583_012:0475b14": "長誰管得。雪霜盡處是春風。再住薦福。當晚小參。",
    "X84n1583_012:0475b15": "去去實不去。是法住法位。來來實不來。世間相常住。",
    "X84n1583_012:0475b16": "山僧屈指五載。重到東湖。荷盡已無擎雨葢。春風猶",
    "X84n1583_012:0475b17": "在柳梢頭。無一絲毫去來相。無一絲毫新舊相。見則",
    "X84n1583_012:0475b18": "與諸人共見。聞則與諸人共聞。箇中忽有箇出來道。",
    "X84n1583_012:0475b19": "無文將常住物。作自己用。固有之。你也忒煞忒煞。嗄。",
    "X84n1583_012:0475b20": "元來眾中有人在。復舉德山小參不答話。鉤在不疑",
    "X84n1583_012:0475b21": "之地。時有僧出著了也。山便打。果然僧曰。某甲話也",
    "X84n1583_012:0475b22": "未問。因甚便打。不識痛癢漢。山曰。你是甚處人。第二",
    "X84n1583_012:0475b23": "下鐵鎚來也。僧曰。新羅人。和聲送出。山曰。未跨船舷。",
    "X84n1583_012:0475b24": "好與三十棒。雷聲浩大。雨點全無。大眾。大小德山。龍",
    "X84n1583_012:0475c01": "頭蛇尾。却引者僧。向草窠裡。頭出頭沒。當時待他道",
    "X84n1583_012:0475c02": "某甲話也未問因甚打某甲。脚跟下痛與三十。何故",
    "X84n1583_012:0475c03": "為人須為徹。上堂。風蕭蕭。雨蕭蕭。天高地厚。水濶",
    "X84n1583_012:0475c04": "山遙。達磨大師。無端游梁歷銀。二祖大師。平白失了",
    "X84n1583_012:0475c05": "一臂。水潦和尚不合喫。馬大師。一踏天下大禪佛。枉",
    "X84n1583_012:0475c06": "自喫了四藤條。說著令人恨不消。上堂。佛祖未興",
    "X84n1583_012:0475c07": "時。天然一句子。不東不西。不橫不竪。衲僧家東齩西",
    "X84n1583_012:0475c08": "嚼。從朝至暮橫。也無奈何竪也無奈何。拍膝一下曰。",
    "X84n1583_012:0475c09": "若向者裡。進得一步。自然和聲送出。兩手分付。若祇",
    "X84n1583_012:0475c10": "向冊子上學得來。印板上脫將去。山無重數。水無重",
    "X84n1583_012:0475c11": "數。結夏上堂。百不知。百不會。飽喫飯。熟打睡。要得",
    "X84n1583_012:0475c12": "尅期取證。須證如是三昧。師甞與其友知無聞書",
    "X84n1583_012:0475c13": "曰。住院何足道哉。近年敕差堂除者何限。可挂齒牙",
    "X84n1583_012:0475c14": "者能幾人。使吾有口。可以吞三世諸佛。則曲彔牀終",
    "X84n1583_012:0475c15": "身不坐又何慊。無聞以為何如。某。昔者入眾。見識字",
    "X84n1583_012:0475c16": "人。多不修細行。遂決意不作書記。諸老據位稱師者。",
    "X84n1583_012:0475c17": "又多看不上眼。遂無意出世。今皆不遂其初矣。住院",
    "X84n1583_012:0475c18": "十年。名為長老。只是舊時燦上座。飲食起居。與堂僧",
    "X84n1583_012:0475c19": "無異。相從衲子。歲不下百數十人。遇五日撾鼓陞堂。",
    "X84n1583_012:0475c20": "以平時在諸老間。所得細大法門。隨分東語西話。斷",
    "X84n1583_012:0475c21": "不敢以脫空語。籠罩學者。亦不敢以過頭語。欺謾學",
    "X84n1583_012:0475c22": "者。說到無巴鼻無滋味處。欣然自笑。聽者不必解笑",
    "X84n1583_012:0475c23": "也。士大夫多相知。然所知者。不過謂其讀書也。能文",
    "X84n1583_012:0475c24": "也。解起廢也。硬脊梁也。葢膽毛幾莖。則知者鮮矣。",
    "X84n1583_012:0476a01": "大鑑下第二十世",
    "X84n1583_012:0476a02": "淨慈明禪師法嗣",
    "X84n1583_012:0476a03": "太原苦口良益禪師參淨慈。慈問曰。近離甚處。師曰。",
    "X84n1583_012:0476a04": "瑞光。慈曰。正與麼時。光在甚麼處。師便喝。慈曰。且止",
    "X84n1583_012:0476a05": "汝道。西湖水深多少。師擬議。慈便打。趂出。久之契悟。",
    "X84n1583_012:0476a06": "獻投機頌曰。臨機一句。不露絲頭。吹毛纔展。大地全",
    "X84n1583_012:0476a07": "收。慈曰。從上心印。汝今得之。宜處深谷。俟時行化。咸",
    "X84n1583_012:0476a08": "淳癸酉。出住中山靈鷲。上堂。臨濟德山。雲騰致雲。趙",
    "X84n1583_012:0476a09": "睦二州。合水和泥。拆東籬補西壁。眼觀東南。意在西",
    "X84n1583_012:0476a10": "北。一箇箇。祇有愛壁之心。且無割城之意。引得後來",
    "X84n1583_012:0476a11": "一些沒勾當底長老。連類比事。磨棱合縫。說黃底說",
    "X84n1583_012:0476a12": "黃。論黑底論黑。平白地上。一堆一擔。看來真箇好笑。",
    "X84n1583_012:0476a13": "若是喉中有氣底。斷不走恁般蹊徑。時有數僧競出。",
    "X84n1583_012:0476a14": "師拈拄杖。一時打散。",
    "X84n1583_012:0476a15": "徑山珍禪師法嗣",
    "X84n1583_012:0476a16": "杭州府徑山元叟行端禪師臨海何氏子。母陳。世業",
    "X84n1583_012:0476a17": "儒。師生而秀拔。十二。從族叔茂于餘杭化城院得度。",
    "X84n1583_012:0476a18": "十八受具戒。一切文字。不由師授。初參藏叟於徑山。",
    "X84n1583_012:0476a19": "叟問。甚處人。師曰。台州叟便喝。師展坐具。叟又喝。師",
    "X84n1583_012:0476a20": "收坐具。叟曰。放汝三十棒。參堂去。師於言下頓悟。後",
    "X84n1583_012:0476a21": "典第一座于徑山。元大德庚子。出世湖之資福。特旨",
    "X84n1583_012:0476a22": "賜號慧文正辨禪師。次主中竺。皇慶壬子。遷靈隱。有",
    "X84n1583_012:0476a23": "旨設水陸會于金山。命師說法。事竣入覲便殿。加賜",
    "X84n1583_012:0476a24": "佛日普照陛辭。南歸。養高于良渚之西丘。至治壬戌。",
    "X84n1583_012:0476b01": "徑山虗席。請師補處焉。僧問。如何是正法眼。師曰。十",
    "X84n1583_012:0476b02": "字街頭石敢當。曰只者便是麼。師曰。月似彎弓。少雨",
    "X84n1583_012:0476b03": "多風。上堂。舉僧問趙州。狗子還有佛性也無。州曰。",
    "X84n1583_012:0476b04": "無。又僧問。狗子還有佛性也無。州曰。有師曰。若以無",
    "X84n1583_012:0476b05": "為究竟。後來因甚道有。若以有為諦當。前面因甚道",
    "X84n1583_012:0476b06": "無。者裡捉敗趙州。許你天上天下。上堂。心不是佛。",
    "X84n1583_012:0476b07": "兔馬有角。智不是道。牛羊無角。驀拈拄杖。畫一畫曰。",
    "X84n1583_012:0476b08": "一夜落華雨。滿溪流水香。上堂。秋風凉秋夜長。未",
    "X84n1583_012:0476b09": "歸客思故鄉。拍禪牀曰。自是不歸歸便得。五湖煙景",
    "X84n1583_012:0476b10": "有誰爭。上堂。邊戍朝鳴角。空山夜答鐘。人人皆共",
    "X84n1583_012:0476b11": "聽。何處不圓通。元宵上堂。并謝監收浴主維那。千",
    "X84n1583_012:0476b12": "粒萬粒。從一粒生。只者一粒。從甚麼處生。千燈萬燈。",
    "X84n1583_012:0476b13": "從一燈起。只者一燈。從甚麼處起。識得一燈千燈。萬",
    "X84n1583_012:0476b14": "燈。燈燈不疑。識得一粒。千粒萬粒。粒粒無礙。三脚驢",
    "X84n1583_012:0476b15": "子弄蹄行。踏破無邊香水海。拈拄杖。卓一下曰。頂門",
    "X84n1583_012:0476b16": "也少者一下不得。問。新到何方。聖者甚處。靈祇僧",
    "X84n1583_012:0476b17": "曰。臨朕碪。師曰。杜撰禪和。如麻似粟。參堂去。問住",
    "X84n1583_012:0476b18": "僧。棋盤石。斫破你腦門。缽盂池。浸爛你脚板。僧擬答。",
    "X84n1583_012:0476b19": "師便喝。問僧。擘開華嶽連天秀。放出黃河徹底清。",
    "X84n1583_012:0476b20": "即且置。平實地上。道將一句來。僧擬開口。師便打。",
    "X84n1583_012:0476b21": "師以呵叱怒罵。為慈誘之誨。以不近人情。行大公之",
    "X84n1583_012:0476b22": "道。凡有利物。皆陰為之。沒齒不言。生宋寶祐乙卯。",
    "X84n1583_012:0476b23": "以至正辛巳八月四日示微疾。沐浴更衣。書偈訣眾",
    "X84n1583_012:0476b24": "曰。本無生滅。焉有去來。氷河發焰。鐵樹華開。投筆垂",
    "X84n1583_012:0476c01": "一足而化。留龕七日。顏色如生。世壽八十七。僧臘七",
    "X84n1583_012:0476c02": "十六。以是月十一日。奉全身。塟於寂照塔院。分爪髮",
    "X84n1583_012:0476c03": "建塔化城。",
    "X84n1583_012:0476c04": "淨慈穎禪師法嗣",
    "X84n1583_012:0476c05": "溫州府江心一山了萬禪師臨川金氏子。貌瘠而弱。",
    "X84n1583_012:0476c06": "年十五。業程文有聲。去從金谿常樂院祝髮。游方。謁",
    "X84n1583_012:0476c07": "偃溪聞。荊叟珏。簡翁敬諸老。皆相脗合。東叟領南屏。",
    "X84n1583_012:0476c08": "命師掌記。偶經神祠。見紙灰旋起。脫然忘所證。亟以",
    "X84n1583_012:0476c09": "白叟。叟詰之有緒。為印可焉。游天台。眾請開法寒巖。",
    "X84n1583_012:0476c10": "踰三年。遷仙居紫籜。又十年。遷疎山。因事即撾退鼓。",
    "X84n1583_012:0476c11": "江淮總統會諸山。以開先迎。師至。叢林鼎新。又十年。",
    "X84n1583_012:0476c12": "遷住江心。少拂意即棄去。會廬山月澗明。迎師歸東",
    "X84n1583_012:0476c13": "溪。明寂。眾復以開先請。師力却。不可。勉應之。上堂。",
    "X84n1583_012:0476c14": "靜悄悄鬧浩浩。渾不涉階梯。已踏向上道。萬里無寸",
    "X84n1583_012:0476c15": "草。出門便是草。撞著賣柴翁。便是栽松老。琉璃殿上",
    "X84n1583_012:0476c16": "月團團。珊瑚枝上日杲杲。上堂。逢堯舜。則陳典謨",
    "X84n1583_012:0476c17": "要立生涯。遇桀紂。則用殺伐盡掃窠臼。吾輩人。乾[暻京+恭]",
    "X84n1583_012:0476c18": "曝。硬糾糾。淨躶躶。赤灑灑。何曾有許多事。可怪陳睦",
    "X84n1583_012:0476c19": "州。見僧入門便道。現成公案。放汝三十棒。子細看來。",
    "X84n1583_012:0476c20": "也是窮急計生。上堂。拈拄杖曰。此拄杖子。西天四",
    "X84n1583_012:0476c21": "七。東土二三。天下老和尚。拈弄不出。今日落在開先",
    "X84n1583_012:0476c22": "手裡。無頭無尾。能放能收。離相離名。能縱能奪。雖然。",
    "X84n1583_012:0476c23": "如是也只為中下之機。忽遇上上人來時如何。以拄",
    "X84n1583_012:0476c24": "杖畫一畫曰。放過一著。皇慶壬子十一月二十六",
    "X84n1583_012:0477a01": "日。遘疾危坐。閱七日。命具浴更衣。書訣眾語。泊然而",
    "X84n1583_012:0477a02": "逝。闍維。收五色舍利。如菽無數。目睛齒牙頂骨俱不",
    "X84n1583_012:0477a03": "燼。時改作豫章烏遮塔。江西行省丞相幹赤命。以舊",
    "X84n1583_012:0477a04": "藏世尊舍利奉于中。遣使分師之目睛舍利。貯之銀",
    "X84n1583_012:0477a05": "盒。陪塟焉其。餘分。塟東溪。",
    "X84n1583_012:0477a06": "寧波府奉化嶽林栯堂益禪師溫州人。開法婺之天",
    "X84n1583_012:0477a07": "寧。遷饒之薦福。後主明州大平。復陞彰聖。晚住岳林。",
    "X84n1583_012:0477a08": "上堂。古者道。我者裡無法與人。只是據款結案。彰聖",
    "X84n1583_012:0477a09": "者裡。亦無法與人。亦不據款結案。拈拄杖曰。如何是",
    "X84n1583_012:0477a10": "佛。赤脚踏蓮花。如何是佛向上事。雕梁畵棟。擲下拄",
    "X84n1583_012:0477a11": "杖。便歸方丈。二月十五日上堂。擊拂子曰。彰聖今",
    "X84n1583_012:0477a12": "日。將三十年前。冷灰裡爆出底烏豆。換老胡眼睛去",
    "X84n1583_012:0477a13": "也。喝一喝曰。設有一法過於涅槃。我此一喝。不作一",
    "X84n1583_012:0477a14": "喝用。上堂。魯祖面壁。麻谷閉門。二大老。雖與天寧",
    "X84n1583_012:0477a15": "相去數百年。今日要各與他二十拄杖。何故。譬如油",
    "X84n1583_012:0477a16": "蠟作燈燭。不以火點終不明。示眾。諸上座出。息不",
    "X84n1583_012:0477a17": "保入息。二六時中。切莫將身心別處襍用。饒你掉臂。",
    "X84n1583_012:0477a18": "也是祖師西來意。脚尖頭也踢出。一尊古佛來。不如",
    "X84n1583_012:0477a19": "無事好。上堂。舉黃龍三關話。師曰。黃龍老漢頭匾。",
    "X84n1583_012:0477a20": "所以說漳泉福建話逼真。謾得天下人過。謾漳泉福",
    "X84n1583_012:0477a21": "建人不過。上堂。以手指左邊曰。者是香爐。指右邊",
    "X84n1583_012:0477a22": "曰。者是華瓶。能以一義作無量義。以無量義為一義",
    "X84n1583_012:0477a23": "陳尊宿織蒲鞋。鄧師伯打瓦鼓。上堂。諸上座。步步",
    "X84n1583_012:0477a24": "是諸人證明處。須是自肯。方可歸家穩坐。若不然者。",
    "X84n1583_012:0477b01": "[虫*巢]蛣腹蟹。水母目鰕　上堂。五千四十八卷。只作一",
    "X84n1583_012:0477b02": "句道却。遂起身曰。立地待諸人搆取。便下座。上堂。",
    "X84n1583_012:0477b03": "一切世間諸所有物。皆即菩提妙明元心。石脾入水",
    "X84n1583_012:0477b04": "即乾。出水即溼。獨活有風不動。無風自搖。臨終書",
    "X84n1583_012:0477b05": "偈曰。八十三年。甚麼巴鼻。栢樹成佛。虗空落地。茶毗。",
    "X84n1583_012:0477b06": "舍利瑩然。齒牙數珠不壞。",
    "X84n1583_012:0477b07": "金華府智者雲屋自閒禪師括蒼葉氏子。烏巨行九",
    "X84n1583_012:0477b08": "世孫也。初參荊叟珏於靈隱。次謁東叟穎於淨慈。掌",
    "X84n1583_012:0477b09": "記室。一日因撰佛成道疏曰。發見精於午夜。叟曰。何",
    "X84n1583_012:0477b10": "不道泯見精於午夜。師不覺股栗汗下。如發蒙蔀。徹",
    "X84n1583_012:0477b11": "見叟垂手為人處。自是韜晦甚堅。雖雙林遷智者。兩",
    "X84n1583_012:0477b12": "提鈯斧。乃為人所強耳。皇慶壬子十月二十五日。與",
    "X84n1583_012:0477b13": "客語笑次。忽命侍僧取筆。書偈而逝。",
    "X84n1583_012:0477b14": "無方安禪師法嗣",
    "X84n1583_012:0477b15": "枯木榮禪師有三祖贊曰。風恙纏身世莫醫。家貧遭",
    "X84n1583_012:0477b16": "劫更堪悲。誰知覓罪了無處。正是賊歸空屋時。",
    "X84n1583_012:0477b17": "育王觀禪師法嗣",
    "X84n1583_012:0477b18": "杭州府徑山佛智晦機元熈禪師豫章唐氏子。師與",
    "X84n1583_012:0477b19": "兄元齡。俱習舉業。齡既登第。師乃從西山山明祝髮。",
    "X84n1583_012:0477b20": "將遊方。母具白金為裝。師謂。財足喪志。辭之。依物初",
    "X84n1583_012:0477b21": "於玉几。初。與語驚異。後謁東叟穎於南屏。典記室。至",
    "X84n1583_012:0477b22": "元間。楊璉真加奉旨取育王舍利。躬詣師求記。因招",
    "X84n1583_012:0477b23": "與俱。師辭曰。我有老母。兵後存亡不可知。遂辭歸江",
    "X84n1583_012:0477b24": "西。元齡死難。獨母在堂。師奉之。以孝聞。元貞丙申。出",
    "X84n1583_012:0477c01": "世百丈。至大初。繼席淨慈。上堂。雲門道。箇普字。盡",
    "X84n1583_012:0477c02": "大地人不奈何。殊不知雲門四稜蹋。地當時若與震",
    "X84n1583_012:0477c03": "威一喝。待他惡發。徐徐打箇問訊道。莫怪觸忤好。非",
    "X84n1583_012:0477c04": "但扶起此老。管取話行天下。上堂。三界無法。何處",
    "X84n1583_012:0477c05": "求心。白雲為葢。流水作琴。古今無間。誰是知音。擊拂",
    "X84n1583_012:0477c06": "子曰。一曲兩曲無人會。雨過夜塘秋水深。上堂。獨",
    "X84n1583_012:0477c07": "坐大雄峰。寒灰撥不紅。一星螢火出。孤鶴過遼東。",
    "X84n1583_012:0477c08": "結制上堂。以手作結布袋勢曰。南山今日結却布袋",
    "X84n1583_012:0477c09": "口了也。汝等諸人。各各於其中。身心安居。平等性智。",
    "X84n1583_012:0477c10": "忽有箇衝開碧落撞倒須彌底。莫道結子不堅密。良",
    "X84n1583_012:0477c11": "久曰。漫天網子百千重。舉太原孚聞角聲悟道話。",
    "X84n1583_012:0477c12": "頌曰。琴生入滄海。太史遊名山。從此揚州城外路。令",
    "X84n1583_012:0477c13": "嚴不許早開關。延祐甲寅。復遷徑山。已而杖策歸",
    "X84n1583_012:0477c14": "南屏。而百丈大仰。爭來迎請。師不獲已。遂返仰山。居",
    "X84n1583_012:0477c15": "三年。將示寂。手書辭所與遊者。復書偈訣眾。擲筆而",
    "X84n1583_012:0477c16": "化。當元仁宗延祐己未閏八月十七日。世壽八十二。",
    "X84n1583_012:0477c17": "全身瘞於金鷄石下。復分爪髮。塔於淨慈西隱。",
    "X84n1583_012:0477c18": "徑山聞禪師法嗣",
    "X84n1583_012:0477c19": "杭州府徑山雲峰妙高禪師福之長溪人。世業儒。母",
    "X84n1583_012:0477c20": "阮。夢池上嬰兒合爪。坐蓮華心。手捧得之。覺而生師。",
    "X84n1583_012:0477c21": "因名夢池。神彩秀徹。嗜書力學。尤耽釋典。依雲夢澤。",
    "X84n1583_012:0477c22": "薙染受具戒。首參癡絕。次見無準。後之育王。見偃溪。",
    "X84n1583_012:0477c23": "典藏鑰。一日。溪舉譬如牛過窓櫺。頭角四蹄都過了。",
    "X84n1583_012:0477c24": "因甚尾巴過不得。師劃然有省。遽曰。鯨吞海水盡。露",
    "X84n1583_012:0478a01": "出珊瑚枝。溪曰。也只道得一半。會溪遷南屏。師與俱。",
    "X84n1583_012:0478a02": "後出世住宜興大蘆。繼遷江陰勸忠。霅川何山。奉朝",
    "X84n1583_012:0478a03": "命居蔣山十三載。德祐乙亥。寺被兵。軍士有逼師求",
    "X84n1583_012:0478a04": "金者。以刃擬師。師延頸曰。欲殺即殺。吾頭非汝礪刃",
    "X84n1583_012:0478a05": "石。辭色了無怖畏。軍士感化。棄刃而去。元至元庚辰。",
    "X84n1583_012:0478a06": "遷徑山。先是。寺罹回祿。草剏纔什一。不數年遂還舊",
    "X84n1583_012:0478a07": "觀。示眾。前念是凡。後念是聖。一刀兩段。更莫遲疑。",
    "X84n1583_012:0478a08": "是以涅槃會上。廣額屠兒。放下屠刀。便言。我是千佛",
    "X84n1583_012:0478a09": "一數。雖然。若無舉鼎拔山力。千里烏騅不易騎。示",
    "X84n1583_012:0478a10": "眾。言前辨旨。句下明宗。東計山熾然。說法湛凟水。專",
    "X84n1583_012:0478a11": "為流通者裡搆得。未免遞相鈍置。若或尚存觀聽。擾",
    "X84n1583_012:0478a12": "擾匇匇。晨雞暮鐘。上堂。聲色為無生之鴆毒。受想",
    "X84n1583_012:0478a13": "乃至人之坑穽。者般說話。阿誰不知。然粗餐易飽。細",
    "X84n1583_012:0478a14": "嚼難饑。上堂。世界未形。乾坤泰定。生佛未具。覿體",
    "X84n1583_012:0478a15": "全真。無端鏡容大士。向鷹巢躍出。擘破面皮。早是遭",
    "X84n1583_012:0478a16": "人描邈那。更缺齒老胡。不依本分。遙望震旦國。有大",
    "X84n1583_012:0478a17": "乘根器。迢迢十萬里。來意在攙行奪市。直得鳳樓鼓",
    "X84n1583_012:0478a18": "響。阿閣鐘鳴。轉喉觸諱。插足無門。合國難追。重遭揭",
    "X84n1583_012:0478a19": "露。新蔣山。迫不得已。跨他船舷。入他界分。新官不理",
    "X84n1583_012:0478a20": "舊事。畢竟如何。拍禪牀曰。戍樓靜貯千峰月。塞草閒",
    "X84n1583_012:0478a21": "鋪萬里秋。上堂。五峰峭峙。到者須是其人。一鏡當",
    "X84n1583_012:0478a22": "空。無物不蒙其照。祖師基業。依然猶在。衲僧活計。何",
    "X84n1583_012:0478a23": "曾變遷。著手不得處。正好提撕。措足無門時。方堪履",
    "X84n1583_012:0478a24": "踐。直得山雲澹泞。澗水潺湲。一曲無私。萬邦樂業。正",
    "X84n1583_012:0478b01": "恁麼時。功歸何所。車書自古同文軌。四海如今共一",
    "X84n1583_012:0478b02": "家。至元戊子春。僧錄楊輦真加奉旨。集江南教禪",
    "X84n1583_012:0478b03": "諸德。朝覲論道。上問。禪以何為宗。師進前奏曰。禪也",
    "X84n1583_012:0478b04": "者。淨智妙圓。體本空寂。非見聞覺知之所可知。非思",
    "X84n1583_012:0478b05": "量分別之所能解。上又曰。禪之宗裔。可歷說乎。師曰。",
    "X84n1583_012:0478b06": "禪之宗裔。始於釋迦世尊。在靈山會上。拈金色波羅",
    "X84n1583_012:0478b07": "華。普示大眾。惟迦葉一人微笑。世尊曰。吾有正法眼",
    "X84n1583_012:0478b08": "藏。涅槃妙心。分付於汝。迦葉受囑。由此代相授受。而",
    "X84n1583_012:0478b09": "至菩提達磨。達磨望此東震旦國。有大乘根器。航海",
    "X84n1583_012:0478b10": "而來。止少林九年。而得慧可。不立文字。直指人心。見",
    "X84n1583_012:0478b11": "性成佛。是為禪宗也。上嘉之。師因從容奏曰。禪與教。",
    "X84n1583_012:0478b12": "本一體也。譬如百千異流。同歸於海。而無異味。又如",
    "X84n1583_012:0478b13": "陛下坐鎮山河。天下一統。四夷百蠻。隨方而至。必從",
    "X84n1583_012:0478b14": "順承門外而入。到得黃金殿上。親覩龍顏。方可謂之",
    "X84n1583_012:0478b15": "到家。若是教家。只依文字語言。不達玄旨。猶是順承",
    "X84n1583_012:0478b16": "門外人。若是禪家。雖坐破六七箇蒲團。未得證悟。亦",
    "X84n1583_012:0478b17": "是順承門外人。謂之到家。俱不可也。是則習教者。必",
    "X84n1583_012:0478b18": "須了達玄旨。習禪者。必須頓悟自心。如臣等今日親",
    "X84n1583_012:0478b19": "登黃金殿上。親覩龍顏。方可稱到家人也。上喜。賜食",
    "X84n1583_012:0478b20": "而退。陛辭南歸。會徑山復危熒惑。師為竭力營建。煥",
    "X84n1583_012:0478b21": "然一新。癸巳六月十七日。書偈而逝。師生於嘉定己",
    "X84n1583_012:0478b22": "卯二月十七日。世壽七十五。僧臘五十九。塔於寺之",
    "X84n1583_012:0478b23": "西麓。",
    "X84n1583_012:0478b24": "湖州府何山鐵鏡至明禪師福唐長溪黃氏子。首謁",
    "X84n1583_012:0478c01": "堯叟蓂於嘉禾天寧。復見偃溪於淨慈。久之獲印證。",
    "X84n1583_012:0478c02": "訪清溪沅於虎丘。藏叟珍於雙徑。至元辛巳。出世何",
    "X84n1583_012:0478c03": "山。移大梅。大德庚子。復歸何山。上堂。著意馳求。驢",
    "X84n1583_012:0478c04": "年見面。盡情放下。瞥爾現前。香嚴聞擊竹聲。徹見本",
    "X84n1583_012:0478c05": "來面目。即不問。且道。恁麼熱。向甚麼處回避。歸堂喫",
    "X84n1583_012:0478c06": "茶去。上堂。原野秋陰。寒螿悉吟。楓林落葉。片片赤",
    "X84n1583_012:0478c07": "心。達磨頂門無骨。兒孫海底摸鍼。忽然摸著時如何。",
    "X84n1583_012:0478c08": "誰道龍王宮殿深。上堂。達磨不來東土。官路少人",
    "X84n1583_012:0478c09": "行。二祖不往西天。私酒多人喫。何山門前。一條大路。",
    "X84n1583_012:0478c10": "南來北往。知是幾多。只是中間一塊石頭。未曾有人",
    "X84n1583_012:0478c11": "踏著。眾中莫有踏著者麼。擲下拄杖曰。看脚下。上",
    "X84n1583_012:0478c12": "堂。今朝八月二十五。記得洞山離查渡。落在雲門網",
    "X84n1583_012:0478c13": "子中。有屈至今無處訴。竪起拂子曰。雲門大師來也。",
    "X84n1583_012:0478c14": "合喫何山手中棒。且道。過在甚麼處。不合鼓弄人家",
    "X84n1583_012:0478c15": "男女。仁宗延祐乙卯十一月十五日。呼其徒囑後",
    "X84n1583_012:0478c16": "事。索紙大書曰。絕羅籠。沒回互。大海波澄。虗空獨露。",
    "X84n1583_012:0478c17": "擲筆翛然而逝。壽八十六。",
    "X84n1583_012:0478c18": "寧波府天童止泓鑒禪師初住信州真如。移席天童。",
    "X84n1583_012:0478c19": "上堂。諸佛不真實。說法度羣生。菩薩有智慧。見性不",
    "X84n1583_012:0478c20": "分明。白雲無心意。灑為世間雨。大地不含情。能長諸",
    "X84n1583_012:0478c21": "草木。古德與麼提唱。於四諦法中。開鑿人天。不妨善",
    "X84n1583_012:0478c22": "巧。若據衲僧分上。何啻白雲萬里。上堂。拈拄杖曰。",
    "X84n1583_012:0478c23": "一有多種。二無兩般。枯桑知天風。海水知天寒。拄杖",
    "X84n1583_012:0478c24": "子聞與麼道。不覺忻忻笑曰。出身猶可易。脫體道應",
    "X84n1583_012:0479a01": "難。擲拄杖下座。舉太陽玄問梁山。如何是無相道",
    "X84n1583_012:0479a02": "場。山指大士幀子曰。者是吳處士畫底。玄擬進語。山",
    "X84n1583_012:0479a03": "急索曰。者是有相底。那箇是無相底。玄遂有省。便作",
    "X84n1583_012:0479a04": "禮。山曰。何不道取一句。玄曰。道即不辭。恐上紙筆。山",
    "X84n1583_012:0479a05": "笑曰。此語上碑去在。頌曰。真空無相絕名模。空底精",
    "X84n1583_012:0479a06": "兮畫底粗。道即不辭難上紙。西天鬍子沒髭鬚。",
    "X84n1583_012:0479a07": "天童阡禪師法嗣",
    "X84n1583_012:0479a08": "九江府廬山圓通雪溪逸禪師題興化像曰。中原一",
    "X84n1583_012:0479a09": "寶有來由。拶得君王引幞頭。到此若無青白眼。當機",
    "X84n1583_012:0479a10": "誰敢謾輕酬。",
    "X84n1583_012:0479a11": "雙林朋禪師法嗣",
    "X84n1583_012:0479a12": "杭州府靈隱悅堂祖誾禪師南康周氏子。端平甲午",
    "X84n1583_012:0479a13": "八月一日生。年十三。依郡之嘉瑞僧偃。薙髮受具。一",
    "X84n1583_012:0479a14": "日閱華嚴。至惟一堅密身一切塵中現。忽有省。即往",
    "X84n1583_012:0479a15": "見別山智於蔣山。山問。近離何處。師曰。江西。山曰。馬",
    "X84n1583_012:0479a16": "大師安樂否。師叉手進前曰。起動和尚。未幾。至杭見",
    "X84n1583_012:0479a17": "斷橋倫於淨慈。慈問。臨濟三遭黃檗痛棒。是否。師曰。",
    "X84n1583_012:0479a18": "是。慈曰。因甚大愚肋下築三拳。師曰。得人一牛。還人",
    "X84n1583_012:0479a19": "一馬。慈頷之。慈逝。栢山介石補其處。一日。石室中。舉",
    "X84n1583_012:0479a20": "庭前栢樹子話。師擬議。石抗聲曰。何不道黃鶴樓前",
    "X84n1583_012:0479a21": "鸚鵡洲。師言下頓悟。即命侍香。久之歸廬山。東嚴日",
    "X84n1583_012:0479a22": "住圓通。延師分座。九江守聘師。出世西林。至元甲午。",
    "X84n1583_012:0479a23": "遷開先。又遷東林。元貞初。奉詔入對。稱旨。賜璽書通",
    "X84n1583_012:0479a24": "慧禪師號。并金襴法衣。大德乙巳。遷住靈隱。甞勘一",
    "X84n1583_012:0479b01": "僧曰。微塵諸佛。在你舌頭上。三藏聖教。在你脚跟底。",
    "X84n1583_012:0479b02": "何不瞥地。僧罔措。師便喝。問僧。釋迦彌勒是他奴。",
    "X84n1583_012:0479b03": "他是阿誰。僧擬對。師便打。問新到。何處來。曰閩中",
    "X84n1583_012:0479b04": "師曰。彼處佛法如何住持。曰饑即喫飯。困則打眠。師",
    "X84n1583_012:0479b05": "曰。錯僧曰。未審。和尚此間。如何住持。師拂袖歸方丈。",
    "X84n1583_012:0479b06": "至大己酉。一日集眾訣別。說偈曰。緣會而來。緣散而",
    "X84n1583_012:0479b07": "去。撞倒須彌。虗空獨露。乃泊然而逝。世壽七十六。僧",
    "X84n1583_012:0479b08": "臘五十三。",
    "X84n1583_012:0479b09": "靈隱濟禪師法嗣",
    "X84n1583_012:0479b10": "寧波府天童石門來禪師甞作剪刀頌曰。渾鋼打就",
    "X84n1583_012:0479b11": "冷光浮。兩刃交鋒未肯休。直截當機為人處。何曾動",
    "X84n1583_012:0479b12": "著一絲頭。",
    "X84n1583_012:0479b13": "寧波府雪竇野翁炳同禪師新昌張氏子。參大川。一",
    "X84n1583_012:0479b14": "日入室次。川舉臘月火燒山話。師擬開口。川遽拈竹",
    "X84n1583_012:0479b15": "篦拄之。師豁然悟旨。後縛茅仗錫峰。日扄戶書法華。",
    "X84n1583_012:0479b16": "甞有老來非厭客。靜裡欲書經之句。晚應雪竇。送",
    "X84n1583_012:0479b17": "僧之華頂見溪西偈曰。高高峰頂屹雲中。八十溪翁",
    "X84n1583_012:0479b18": "眼界空。相見莫言行脚事。累他雙耳又添聾。成宗大",
    "X84n1583_012:0479b19": "德壬寅中秋日。陞座辭眾而逝。",
    "X84n1583_012:0479b20": "天寧徹禪師法嗣",
    "X84n1583_012:0479b21": "岳州府灌溪昌禪師山居偈曰。閒來石上翫青松。百",
    "X84n1583_012:0479b22": "衲禪衣破又縫。今日不憂明日供。生涯只在缽盂中。",
    "X84n1583_012:0479b23": "雪峰信禪師法嗣",
    "X84n1583_012:0479b24": "紹興府大慶尼了菴智悟禪師生福州王氏。幼禮祥",
    "X84n1583_012:0479c01": "山普升得度。誦維摩經。至諸佛國土亦復皆空。豁然",
    "X84n1583_012:0479c02": "頓悟。時北山。退漳之南院。閒居鼓山西菴。師往參叩。",
    "X84n1583_012:0479c03": "山問。上座甚麼處住。師曰。不住南臺江邊。山曰。畢竟",
    "X84n1583_012:0479c04": "住在甚麼處。師不審便行。山叱曰。走作甚麼。合喫山",
    "X84n1583_012:0479c05": "僧手中棒。師面熱汗下。次日復往。請益曰。某甲昨日",
    "X84n1583_012:0479c06": "祇對和尚。有甚麼過。山厲聲曰。更來者裡覓過在。師",
    "X84n1583_012:0479c07": "釋然曰。月明照見夜行人。山顧旁僧曰。看。渠根器不",
    "X84n1583_012:0479c08": "凡。遂贈以偈。有相逢若問其中事。風攪螺江浪拍天",
    "X84n1583_012:0479c09": "之句。後出世蘇之西竺。一日癡絕來訪。乃問。子悟處。",
    "X84n1583_012:0479c10": "如末山見大愚。忽然撞著灌溪來時如何。師曰。大海",
    "X84n1583_012:0479c11": "不讓細流。癡絕一笑而已。寶祐戊午。住大慶。僧問。灌",
    "X84n1583_012:0479c12": "溪道。我在臨濟爺爺處得半杓。末山孃孃處得半杓。",
    "X84n1583_012:0479c13": "畢竟是有是無。師曰。八花毬子上。何用繡紅旗。上",
    "X84n1583_012:0479c14": "堂。拈拄杖曰。天垂十二闌干角。風滿三千世界中。熱",
    "X84n1583_012:0479c15": "惱變成清淨境。禪心頓覺悟真空。靠拄杖曰。有甚共",
    "X84n1583_012:0479c16": "語處。上堂。太陽門下。日日三秋。明月堂前。時時九",
    "X84n1583_012:0479c17": "夏。古人恁麼道。未免坐在者裡。大慶即不然。山轉疑",
    "X84n1583_012:0479c18": "無路。溪回別有村。上堂。柳絮飄風。杏葉沐雨。好箇",
    "X84n1583_012:0479c19": "生機。快須薦取。以拂子擊禪牀曰。咄。三十年後。不得",
    "X84n1583_012:0479c20": "錯舉。",
    "X84n1583_012:0479c21": "薦福燦禪師法嗣",
    "X84n1583_012:0479c22": "福州府支提愚叟澄鑒禪師寧德張氏子。參無文於",
    "X84n1583_012:0479c23": "薦福。遂得入室。後出世白雲。至元辛卯。世祖敕住支",
    "X84n1583_012:0479c24": "提。賜號通悟明印大師。其示寂曰。沐浴更衣。書偈曰。",
    "X84n1583_012:0480a01": "八十二年。落賺世緣。躍翻筋斗。應跡西乾。擲筆危坐",
    "X84n1583_012:0480a02": "而逝。",
    "X84n1583_012:0480a04": "續燈正統卷十二"
}