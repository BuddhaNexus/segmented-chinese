{
    "T53n2122_019:0422c22": "法苑珠林卷第十九",
    "T53n2122_019:0422c24": "西明寺沙門釋道世撰",
    "T53n2122_019:0422c25": "敬僧篇第八(此有四部)",
    "T53n2122_019:0422c26": "述意部引證部敬益部違損部",
    "T53n2122_019:0422c27": "述意部第一",
    "T53n2122_019:0422c28": "[0422c28] 夫論僧寶者。謂禁戒守真威儀出俗。圖方外",
    "T53n2122_019:0422c29": "以發心。棄世間而立法。官榮無以動其意。親",
    "T53n2122_019:0423a01": "屬莫能累其想。弘道以報四恩。育德以資三",
    "T53n2122_019:0423a02": "有。高越人天重逾金玉。稱為僧也。是知僧寶",
    "T53n2122_019:0423a03": "利益不可稱紀。故經曰。縱有持戒破戒若長",
    "T53n2122_019:0423a04": "若幼。皆須深敬不得輕慢。若違斯旨交獲重",
    "T53n2122_019:0423a05": "罪。若待太公為卿相。則千載無太公。要得羅",
    "T53n2122_019:0423a06": "什為師訓。則萬代無羅什。何得見一僧行過",
    "T53n2122_019:0423a07": "上累佛宗。見一人戒虧便輕上法。止可以道",
    "T53n2122_019:0423a08": "廢人。以人不弘道也。不可以人廢道。以道",
    "T53n2122_019:0423a09": "是人師也。故釋迦佛等。是真佛寶。金口所說",
    "T53n2122_019:0423a10": "理行教果。是真法寶。得果沙門。是真僧寶。致",
    "T53n2122_019:0423a11": "令一瞻一禮萬累&#x6C37;消。一讚一稱千災霧卷。",
    "T53n2122_019:0423a12": "自惟薄福不逢正化。賴蒙遺&#x8FF9;幸承餘蔭。金",
    "T53n2122_019:0423a13": "檀銅素漆紵丹青。圖像聖容名為佛寶。紙絹",
    "T53n2122_019:0423a14": "竹帛書寫玄言。名為法寶。剃髮染衣執持應",
    "T53n2122_019:0423a15": "器。名為僧寶。此之三種體相雖假。用表真容。",
    "T53n2122_019:0423a16": "敬之永絕長流。篾之常招苦報。如木非親母。",
    "T53n2122_019:0423a17": "禮則響逸千齡。凡非聖僧。敬則光逾萬代。是",
    "T53n2122_019:0423a18": "知斯風已扇遐邇共遵。冥資含識神功罔測。",
    "T53n2122_019:0423a19": "儻有所虧獲罪彌大。既許出家理宜革俗。如",
    "T53n2122_019:0423a20": "宋朝無識初信邪惑駭動物情道俗驚怪。後",
    "T53n2122_019:0423a21": "悟鍾釁還申禮敬。宋室則荊蠻齷齪江漢崎",
    "T53n2122_019:0423a22": "嶇。詎得反比大國金輪聖御。且如禮云。介者",
    "T53n2122_019:0423a23": "不拜。為失豈同。去俗之人身被忍鎧。握節",
    "T53n2122_019:0423a24": "白衣理所不可。三寶既同義須齊敬。不得偏",
    "T53n2122_019:0423a25": "遵佛法頓棄僧尼。故法不自弘弘之在人。人",
    "T53n2122_019:0423a26": "能弘道故須齊敬也。",
    "T53n2122_019:0423a27": "引證部第二",
    "T53n2122_019:0423a28": "[0423a28] 如梵網經云。出家人法不合禮拜國王父母",
    "T53n2122_019:0423a29": "六親。亦不敬事鬼神。又涅槃經云。出家人不",
    "T53n2122_019:0423b01": "禮敬在家人。",
    "T53n2122_019:0423b02": "[0423b02] 又四分律云。佛令諸比丘長幼相次禮拜。不",
    "T53n2122_019:0423b03": "應禮拜一切白衣。",
    "T53n2122_019:0423b04": "[0423b04] 又佛本行經云。輸頭檀王與諸眷屬百官。次",
    "T53n2122_019:0423b05": "第禮佛已。佛言。王今可禮優波離比丘等諸",
    "T53n2122_019:0423b06": "比丘。王聞佛教即從座起。頂禮五百比丘諸",
    "T53n2122_019:0423b07": "出家者。次第而禮。",
    "T53n2122_019:0423b08": "[0423b08] 又薩遮尼乾經云。若謗聲聞辟支佛法及大",
    "T53n2122_019:0423b09": "乘法。毀呰留難者犯根本罪(令僧依大小乘經不拜君親是奉佛教今",
    "T53n2122_019:0423b10": "乃令禮反違佛教使拜跪俗人即不信佛語故犯根本罪也)。",
    "T53n2122_019:0423b11": "[0423b11] 又順正理論云。諸天神眾不敢希求受五戒",
    "T53n2122_019:0423b12": "者禮。如國君主。亦不求比丘禮拜以懼損功",
    "T53n2122_019:0423b13": "德及壽命故。",
    "T53n2122_019:0423b14": "[0423b14] 又涅槃經云。佛告迦葉。若有建立護持正法。",
    "T53n2122_019:0423b15": "如是之人應從啟請。當捨身命而供養之。如",
    "T53n2122_019:0423b16": "我於是大乘經說。",
    "T53n2122_019:0423b17": " 有知法者  若老若少  故應供養",
    "T53n2122_019:0423b18": " 恭敬禮拜  猶如事火  婆羅門等",
    "T53n2122_019:0423b19": " 有知法者  若老若少  故應供養",
    "T53n2122_019:0423b20": " 恭敬禮拜  亦如諸天  奉事帝釋",
    "T53n2122_019:0423b21": "[0423b21] 迦葉白佛言。若有長宿護持禁戒。從年少邊",
    "T53n2122_019:0423b22": "諮受未聞。云何是人當禮敬不。若當禮敬。是",
    "T53n2122_019:0423b23": "則不名為持戒也。若是年少護持禁戒。從諸",
    "T53n2122_019:0423b24": "宿舊破戒人邊諮受未聞。復應禮不。若出家",
    "T53n2122_019:0423b25": "人從在家人諮受未聞。復當禮不。然出家",
    "T53n2122_019:0423b26": "人不應禮敬在家人也。然佛法中年少幻小。",
    "T53n2122_019:0423b27": "應當恭敬耆舊長宿。以是長宿先受具戒成",
    "T53n2122_019:0423b28": "就威儀。是故應當恭敬供養。",
    "T53n2122_019:0423b29": "[0423b29] 又中阿含經云。云何知人勝所謂比丘知有",
    "T53n2122_019:0423c01": "二種人。有信有不信。若信者勝。不信者為不",
    "T53n2122_019:0423c02": "如也。謂信人復有二種。有數往見比丘。有",
    "T53n2122_019:0423c03": "不數往見比丘。若數往見比丘者勝。不數往",
    "T53n2122_019:0423c04": "見比丘者為不如也。謂數往見比丘人復有",
    "T53n2122_019:0423c05": "二種。有禮敬比丘。有不禮敬比丘。若禮敬比",
    "T53n2122_019:0423c06": "丘者勝。不禮敬比丘者為不如也。謂禮敬比",
    "T53n2122_019:0423c07": "丘人復有二種。有問經。有不問經。若問經",
    "T53n2122_019:0423c08": "者勝。不問經者為不如也。又舊雜譬喻經云。",
    "T53n2122_019:0423c09": "昔有國王出游。每見沙門輒下車禮。道人言。",
    "T53n2122_019:0423c10": "大王止不得下車。王言。我上不下。所以言上",
    "T53n2122_019:0423c11": "不下者。今我為道人作禮。壽終已後當生天",
    "T53n2122_019:0423c12": "上。是故言上不下也。",
    "T53n2122_019:0423c13": "[0423c13] 又善見律云。輸頭檀那王禮佛已白佛言。我",
    "T53n2122_019:0423c14": "今三度禮如來足。一佛初生時。阿夷相曰。若",
    "T53n2122_019:0423c15": "在家者應作轉輪聖王。若出家學道必得成",
    "T53n2122_019:0423c16": "佛。是時地為震動。我見神力。即為作禮。第二",
    "T53n2122_019:0423c17": "我出游戲有耕田人。菩薩在閻浮樹下。日時",
    "T53n2122_019:0423c18": "已晡。樹影停住不移覆菩薩身。我見神力。即",
    "T53n2122_019:0423c19": "為作禮。第三今迎佛至國。佛升虛作十八",
    "T53n2122_019:0423c20": "變。如伏外道。神力無異。即為作禮。",
    "T53n2122_019:0423c21": "[0423c21] 又中阿含經云。爾時世尊告諸比丘。過去世",
    "T53n2122_019:0423c22": "時釋提桓因欲入園觀。時&#x52C5;御者令嚴駕千",
    "T53n2122_019:0423c23": "馬之車。嚴駕以竟。唯王知時。天帝釋即下",
    "T53n2122_019:0423c24": "常勝殿。東向合掌禮佛。爾時御者見則心驚",
    "T53n2122_019:0423c25": "毛豎馬鞭落地。帝釋見已即說偈言。",
    "T53n2122_019:0423c26": " 鬼汝何憂怖  馬鞭落於地",
    "T53n2122_019:0423c27": "[0423c27] 御者說偈白帝釋言。",
    "T53n2122_019:0423c28": " 見王天帝釋  為舍脂之夫",
    "T53n2122_019:0423c29": " 所以生恐怖  馬鞭落地者",
    "T53n2122_019:0424a01": " 常見天帝釋  一切諸大地",
    "T53n2122_019:0424a02": " 人天大小王  及四護世主",
    "T53n2122_019:0424a03": " 三十三天眾  悉皆恭敬禮",
    "T53n2122_019:0424a04": " 何處更有尊  尊於帝釋者",
    "T53n2122_019:0424a05": " 而今正東向  合掌修敬禮",
    "T53n2122_019:0424a06": "[0424a06] 爾時帝釋說偈答言。",
    "T53n2122_019:0424a07": " 我實於一切  世間大小王",
    "T53n2122_019:0424a08": " 及四護世王  三十三天眾",
    "T53n2122_019:0424a09": " 最為其尊主  故悉來恭敬",
    "T53n2122_019:0424a10": " 而復有世間  隨順等正覺",
    "T53n2122_019:0424a11": " 名號滿大師  故我稽首禮",
    "T53n2122_019:0424a12": "[0424a12] 御者復白言。",
    "T53n2122_019:0424a13": " 是必世間勝  故使天王釋",
    "T53n2122_019:0424a14": " 恭敬而合掌  東向稽首禮",
    "T53n2122_019:0424a15": " 我今亦當禮  天王所禮者",
    "T53n2122_019:0424a16": "[0424a16] 佛告諸比丘彼天帝釋為自在王。尚恭敬佛",
    "T53n2122_019:0424a17": "法等。比丘出家學道。亦應如是恭敬於佛。",
    "T53n2122_019:0424a18": "彼天帝釋舍脂之夫敬禮法僧。亦復讚歎禮",
    "T53n2122_019:0424a19": "法僧者。汝等已能正信出家學道。亦當復",
    "T53n2122_019:0424a20": "讚歎禮法僧者。",
    "T53n2122_019:0424a21": "[0424a21] 爾時帝釋從常勝殿來下。周向諸方合掌恭",
    "T53n2122_019:0424a22": "敬。時御者見天帝釋從殿來下住於中庭周",
    "T53n2122_019:0424a23": "向諸方合掌恭敬。見已驚怖馬鞭復落地。而",
    "T53n2122_019:0424a24": "說偈言。",
    "T53n2122_019:0424a25": " 何故憍尸迦  故重於非家",
    "T53n2122_019:0424a26": " 為我說其義  飢渴願欲聞",
    "T53n2122_019:0424a27": "[0424a27] 時天帝釋說偈答曰。",
    "T53n2122_019:0424a28": " 我正恭敬彼  能出非家者",
    "T53n2122_019:0424a29": " 自在游諸方  不計其行止",
    "T53n2122_019:0424b01": " 城邑國土色  不能累其心",
    "T53n2122_019:0424b02": " 不畜資生具  一往無欲定",
    "T53n2122_019:0424b03": " 往則無所求  唯無為為樂",
    "T53n2122_019:0424b04": " 言則定善言  不言則寂定",
    "T53n2122_019:0424b05": " 諸天阿脩羅  各各共相違",
    "T53n2122_019:0424b06": " 人間自共諍  相違亦如是",
    "T53n2122_019:0424b07": " 唯有出家者  於諸諍無諍",
    "T53n2122_019:0424b08": " 於一切眾生  放捨於刀杖",
    "T53n2122_019:0424b09": " 於財離財色  不醉亦不荒",
    "T53n2122_019:0424b10": " 遠離一切惡  是故敬禮彼",
    "T53n2122_019:0424b11": "[0424b11] 是時御者復說偈言。",
    "T53n2122_019:0424b12": " 天王之所敬  是必世間勝",
    "T53n2122_019:0424b13": " 故我從今日  當禮出家人",
    "T53n2122_019:0424b14": "[0424b14] 又普達王經云。時有夫延國王。號名普達。典",
    "T53n2122_019:0424b15": "領諸國四方貢獻。王身奉佛法未&#x751E;偏枉。常",
    "T53n2122_019:0424b16": "有慈心愍傷愚民不知三尊。每當齋戒輒登",
    "T53n2122_019:0424b17": "高觀燒香。還頭著地稽首為禮。國中臣民怪",
    "T53n2122_019:0424b18": "王如此。自共議言。王處萬民之尊遠近敬伏。",
    "T53n2122_019:0424b19": "發言人從。有何情欲毀辱威儀頭面著地。群",
    "T53n2122_019:0424b20": "臣數數共議欲諫不敢。王&#x52C5;臣下使嚴駕。當",
    "T53n2122_019:0424b21": "行王即與吏民數千人始出宮。未遠忽見一",
    "T53n2122_019:0424b22": "道人。王便下車&#x5374;蓋住其群從。頭面著地為",
    "T53n2122_019:0424b23": "道人作禮。尋從而還施設飲食。遂不成行。群",
    "T53n2122_019:0424b24": "臣於是乃諫言。大王至尊。何宜於道路為此",
    "T53n2122_019:0424b25": "乞丐道人頭面著地。天下尊貴唯有頭面。加",
    "T53n2122_019:0424b26": "為國主不與他同。王便&#x52C5;臣下令求死人頭",
    "T53n2122_019:0424b27": "及牛馬&#x732A;羊頭。臣下即遍行求索。歷日乃得。",
    "T53n2122_019:0424b28": "還白王言。前被教求死人頭及六畜頭。今悉",
    "T53n2122_019:0424b29": "已得。王言。於市賣之。臣下即使人賣之。牛馬",
    "T53n2122_019:0424c01": "&#x732A;羊頭等皆售。但人頭未售。王言。賤貴賣之。",
    "T53n2122_019:0424c02": "趣使其售。如其不售便以丐人。如是歷日",
    "T53n2122_019:0424c03": "賣既不售。丐人又不取者。頭皆&#x8196;脹臭處不",
    "T53n2122_019:0424c04": "可近之。王便大怒語臣下言。卿曹前諫言。人",
    "T53n2122_019:0424c05": "頭最貴。不可毀辱頭面著地禮道人。令使",
    "T53n2122_019:0424c06": "賣六畜頭皆售。人頭何故丐人無取者。王即",
    "T53n2122_019:0424c07": "&#x52C5;臣下嚴駕。當出到城外曠野澤中。王有所",
    "T53n2122_019:0424c08": "問群臣人民莫不振悚。王即告群臣言。卿寧",
    "T53n2122_019:0424c09": "識吾先王時有小兒常執持蓋者不。臣下對",
    "T53n2122_019:0424c10": "曰。實識有之。王言。今此小兒何所在。對曰。",
    "T53n2122_019:0424c11": "亡已久遠乃歷十七年。王言。此兒為人善惡",
    "T53n2122_019:0424c12": "何如。對言。臣等常&#x89A9;其承事先王。齋戒恭肅",
    "T53n2122_019:0424c13": "誠信自守。非法不言。王告諸臣。今若見此兒",
    "T53n2122_019:0424c14": "在時所著衣服。寧識之不。諸臣對曰。雖自久",
    "T53n2122_019:0424c15": "遠臣故識之。王顧使從。急還內藏取前亡兒",
    "T53n2122_019:0424c16": "衣來。須臾衣至。曰此是不。對曰。實是其衣。",
    "T53n2122_019:0424c17": "王曰。今儻見兒身為識之不。臣下皆默然良",
    "T53n2122_019:0424c18": "久。臣自弊闇卒&#x89A9;不別。王始欲說本。前見",
    "T53n2122_019:0424c19": "道人來到王所。王大歡喜。起頭面著地為道",
    "T53n2122_019:0424c20": "人作禮。臣下莫不歡喜。道人就座。王叉手具",
    "T53n2122_019:0424c21": "白前緣。今故嚴出欲示本末。願為此國臣民",
    "T53n2122_019:0424c22": "開導愚癡令知真法。道人即為臣下說王本",
    "T53n2122_019:0424c23": "變。欲知王者。本是先王持蓋小兒。常隨先王",
    "T53n2122_019:0424c24": "齋戒一日不犯。其後過世魂神還生為王作",
    "T53n2122_019:0424c25": "子。今致尊貴皆由宿行。臣下大小莫不僉",
    "T53n2122_019:0424c26": "然。曰吾等幸遇得&#x89A9;道人。願遂哀愍。乞為弟",
    "T53n2122_019:0424c27": "子。道人告言。我師號曰佛。身具足相好。獨步",
    "T53n2122_019:0424c28": "三界教授不虛。佛今去此乃六千里。須臾語",
    "T53n2122_019:0424c29": "頃。道人飛到舍衛國。具以啟佛。彼國人民甚",
    "T53n2122_019:0425a01": "可愍傷。今皆誠心願欲見佛。唯垂大慈開示",
    "T53n2122_019:0425a02": "真道。佛便許可。明日到夫延國。佛為王及臣",
    "T53n2122_019:0425a03": "民等說法云。欲知普達王及道人本末不。阿",
    "T53n2122_019:0425a04": "難言。願聞其事。佛言。乃昔摩訶文佛時。王為",
    "T53n2122_019:0425a05": "大姓家子。其父供養三尊。父命子傳香。時有",
    "T53n2122_019:0425a06": "一侍使。意中輕之不與其香。罪福響應故獲",
    "T53n2122_019:0425a07": "其殃。雖暫為驅使奉法不妄。今得為王。道",
    "T53n2122_019:0425a08": "人本是侍使。時不得香人。雖不得香其意無",
    "T53n2122_019:0425a09": "恨。即立誓言。若我得道當度此人。福願果合",
    "T53n2122_019:0425a10": "今來度王并及人民。王聞佛說其本末。意解",
    "T53n2122_019:0425a11": "即得須陀洹。國中人民聞經。皆受五戒十善",
    "T53n2122_019:0425a12": "以為常法。",
    "T53n2122_019:0425a13": "[0425a13] 又阿育王經云。昔阿恕伽王。見一七歲沙彌",
    "T53n2122_019:0425a14": "將至屏處而為作禮。語沙彌言。莫向人道我",
    "T53n2122_019:0425a15": "禮汝。時沙彌前有一澡瓶。沙彌即入其中。從",
    "T53n2122_019:0425a16": "澡瓶中復還來出而語言。王慎莫向人道沙",
    "T53n2122_019:0425a17": "彌入澡瓶中復還來出。王即語沙彌言。我當",
    "T53n2122_019:0425a18": "現向人說不復得隱。是以諸經皆云。沙彌雖",
    "T53n2122_019:0425a19": "小亦不可輕。王子雖小亦不可輕。龍子雖小",
    "T53n2122_019:0425a20": "亦不可輕。沙彌雖小能度人。王子雖小能殺",
    "T53n2122_019:0425a21": "人。龍子雖小能興雲。由興雲故致雨雷電霹",
    "T53n2122_019:0425a22": "靂。感其所小而不可輕也。",
    "T53n2122_019:0425a23": "[0425a23] 又付法藏經云。昔佛涅槃一百年後有阿育",
    "T53n2122_019:0425a24": "王。信敬三寶常作般遮于瑟大會。王至會日",
    "T53n2122_019:0425a25": "香湯洗浴著新淨衣。上高樓上四方頂禮。遙",
    "T53n2122_019:0425a26": "請眾僧。聖眾飛來凡二十萬。王之信心深遠",
    "T53n2122_019:0425a27": "難量。見諸沙門若長若幼若凡若聖。皆迎問",
    "T53n2122_019:0425a28": "訊恭敬禮拜。時有一臣。名曰夜奢。邪見熾",
    "T53n2122_019:0425a29": "盛無信敬心。見王禮拜而作是言。王甚無智。",
    "T53n2122_019:0425b01": "自屈貴德禮拜童幼。王聞是已便&#x52C5;諸臣。各",
    "T53n2122_019:0425b02": "遣推覓自死百獸。人仰一頭。唯使夜奢獨求",
    "T53n2122_019:0425b03": "人首。得已各&#x52C5;詣市賣之。餘頭悉售。夜奢人",
    "T53n2122_019:0425b04": "頭見者惡賤。都無買者。數日欲臭。眾人見",
    "T53n2122_019:0425b05": "已咸共罵辱。而語之言。汝今非是旃陀羅人",
    "T53n2122_019:0425b06": "夜叉羅剎。云何乃捉死人頭賣。夜奢爾時被",
    "T53n2122_019:0425b07": "罵辱已。來詣王所而白王言。臣賣人頭反被",
    "T53n2122_019:0425b08": "罵辱。尚無欲見。況有買者。王復語言。若無買",
    "T53n2122_019:0425b09": "者但當虛與。夜奢奉教重齎入市唱告眾人。",
    "T53n2122_019:0425b10": "無錢買者今當虛與。市人聞已重加罵辱無",
    "T53n2122_019:0425b11": "肯取者。夜奢慚愧。還至王所合掌白王。此頭",
    "T53n2122_019:0425b12": "難售。虛與不取反被罵辱。況有買者。王問夜",
    "T53n2122_019:0425b13": "奢。何物最貴。夜奢答王。人最為貴。王言。若",
    "T53n2122_019:0425b14": "貴何故不售。夜奢答王。人生雖貴死則卑賤。",
    "T53n2122_019:0425b15": "王問夜奢。吾頭若死同此賤不。夜奢惶懼怖",
    "T53n2122_019:0425b16": "不敢對。王即語言。施汝無畏。汝當實答。夜",
    "T53n2122_019:0425b17": "奢惶怖俛仰答王。王頭若死亦同此賤。王語",
    "T53n2122_019:0425b18": "夜奢。吾頭若死同此賤者。汝何怪我禮敬眾",
    "T53n2122_019:0425b19": "僧。卿若是吾真善知識。宜應勸我以危脆頭",
    "T53n2122_019:0425b20": "易堅固頭如何今日止吾禮拜。夜奢爾時聞",
    "T53n2122_019:0425b21": "王此語方自悔責。改邪從正歸敬三寶。以",
    "T53n2122_019:0425b22": "是因緣眾生聞者。若見三寶應當至心恭敬",
    "T53n2122_019:0425b23": "禮拜。",
    "T53n2122_019:0425b24": "[0425b24] 又四分律云。賓頭盧羅漢。本是優填王臣。由",
    "T53n2122_019:0425b25": "精勤苦行。王放出家得阿羅漢果。王後每出",
    "T53n2122_019:0425b26": "城參禮。寺去城二十里。諸佞臣見賓頭不",
    "T53n2122_019:0425b27": "起迎王。惡心諫王。王於後取佞臣諫危欲殺",
    "T53n2122_019:0425b28": "之。賓頭盧見王後來入門。便下床七步迎之。",
    "T53n2122_019:0425b29": "王怒曰。大德由來難動。今避席迎何耶。答",
    "T53n2122_019:0425c01": "曰。王前有好心來故不起迎。今懷惡心來。若",
    "T53n2122_019:0425c02": "不起迎恐當見殺。王歎曰。善哉。弟子愚戇",
    "T53n2122_019:0425c03": "妄受佞言。不識凡聖。王請悔過雖免地獄。然",
    "T53n2122_019:0425c04": "賓頭盧記王。由僧起迎故&#x5374;後七日必失王",
    "T53n2122_019:0425c05": "位。恰如依記。被他&#x96A3;國興兵來捉。經十二年",
    "T53n2122_019:0425c06": "鎖&#x811A;囚禁(自外云云)。",
    "T53n2122_019:0425c07": "[0425c07] 述曰。以是義故特須敬慎。不得自高恐損來",
    "T53n2122_019:0425c08": "報。比見俗人微受官位不生信心。妄起高慢",
    "T53n2122_019:0425c09": "呵罵僧尼。種種毀辱。或立廳前身處高床遣",
    "T53n2122_019:0425c10": "人拖牽非理&#x803B;撻。敗善增惡無過此等。雖犯",
    "T53n2122_019:0425c11": "王法亦須以理。外法雖行內須省愧。道俗同",
    "T53n2122_019:0425c12": "凡居住三界。未得入聖已來誰之無過。然出",
    "T53n2122_019:0425c13": "家之人。雖內無實行。交現剃髮身被法服。",
    "T53n2122_019:0425c14": "&#x89A9;相生善見者生恭敬。破戒僧尼亦能昇座",
    "T53n2122_019:0425c15": "種種說法利益群生。前人聞見修持六度。展",
    "T53n2122_019:0425c16": "轉相化。因修善行。未來生處。近得人天。遠成",
    "T53n2122_019:0425c17": "聖果。得此聖已復更展轉利益無窮。譬如一",
    "T53n2122_019:0425c18": "燈然百千燈明終不盡。量此無盡之法。皆由",
    "T53n2122_019:0425c19": "前破戒僧尼說法化功得斯大利。既有此益",
    "T53n2122_019:0425c20": "各須自慎。縱欺得百千萬出家之人。未能現",
    "T53n2122_019:0425c21": "獲一毫之益。唯加惡名流布四海。未來生處",
    "T53n2122_019:0425c22": "歷劫受殃。故經曰。一念之惡能開五不善門。",
    "T53n2122_019:0425c23": "如後述之。",
    "T53n2122_019:0425c24": "[0425c24] 又雜寶藏經云。月氏國王。名旃檀罽尼吒。聞",
    "T53n2122_019:0425c25": "罽賓國尊者阿羅漢。字祇夜多。有大名稱。思",
    "T53n2122_019:0425c26": "欲相見。即與諸臣往造彼國。於其中路心竊",
    "T53n2122_019:0425c27": "生念言。我今為王。王於天下一切人民靡不",
    "T53n2122_019:0425c28": "敬伏。自非有德何能任我供養。作是念已遂",
    "T53n2122_019:0425c29": "便前進。彼國有人告尊者言。月氏王與諸群",
    "T53n2122_019:0426a01": "臣從遠來相見。唯願整其衣服共相待接。",
    "T53n2122_019:0426a02": "尊者答言。我聞佛語。出家之人道尊俗表。",
    "T53n2122_019:0426a03": "唯德是務。豈以服飾出迎接乎。遂便靜默端",
    "T53n2122_019:0426a04": "坐不出。於是月氏王至其住處。見尊者祇夜",
    "T53n2122_019:0426a05": "多。&#x89A9;其威德倍生敬信。即前稽首&#x5374;住一面。",
    "T53n2122_019:0426a06": "時尊者欲睡。月氏國王不覺前進授唾器。時",
    "T53n2122_019:0426a07": "尊者即語王言。貧道今者未堪為王作福田",
    "T53n2122_019:0426a08": "也。胡為躬自枉屈神駕。時月氏王深生慚愧。",
    "T53n2122_019:0426a09": "我向者竊生微念已知我心。自非神德何",
    "T53n2122_019:0426a10": "能爾也。即便為王略說教法。王來時道好。",
    "T53n2122_019:0426a11": "去如來時。王聞教已即便還國。至其中路群",
    "T53n2122_019:0426a12": "臣怨言。我等遠從大王往至彼國。竟無所聞",
    "T53n2122_019:0426a13": "然空還國。時王報言。向尊者為我說法。來",
    "T53n2122_019:0426a14": "時道好。去如來時。卿等不解此耶。以我往",
    "T53n2122_019:0426a15": "昔持戒布施修造功德以殖王種。今享斯位。",
    "T53n2122_019:0426a16": "復修積善。當來之世必重受福。故誡我言。王",
    "T53n2122_019:0426a17": "來時道好去如來時。群臣聞已稽首謝言。臣",
    "T53n2122_019:0426a18": "等下愚竊生妄解。大王神德妙契玄旨。積德",
    "T53n2122_019:0426a19": "所種故享斯位。群臣歡喜言已而退。",
    "T53n2122_019:0426a20": "[0426a20] 又十誦律云。爾時世尊說本生因緣語諸比",
    "T53n2122_019:0426a21": "丘。過去世時。近雪山下有三禽獸共住。一鵽",
    "T53n2122_019:0426a22": "鳥。二獼猴。三象。是三禽獸初互相輕慢無恭",
    "T53n2122_019:0426a23": "敬行。同作是念。我等何為不相恭敬。若前",
    "T53n2122_019:0426a24": "生者應供養尊重教化我等。爾時鵽鳥獼猴",
    "T53n2122_019:0426a25": "問象言。汝念過去何事。時是處有大蓽茇",
    "T53n2122_019:0426a26": "樹。象言。我小時行此樹在我腹下過。象鵽",
    "T53n2122_019:0426a27": "問獼猴言。汝憶何事。答言。我憶小時。坐地捉",
    "T53n2122_019:0426a28": "此樹頭按令到地。象語獼猴。汝年大我。我",
    "T53n2122_019:0426a29": "當敬汝為我說法。象獼猴問鵽鳥言。汝憶何",
    "T53n2122_019:0426b01": "事。答言。彼有大蓽茇樹。我噉其子。於此大",
    "T53n2122_019:0426b02": "便。乃生斯樹。長大如是。是我所憶。獼猴語",
    "T53n2122_019:0426b03": "鵽。汝年大我。我當供養汝。汝當為我說法。爾",
    "T53n2122_019:0426b04": "時象恭敬獼猴。從聽受法。為餘象說。獼猴",
    "T53n2122_019:0426b05": "恭敬鵽鳥。從聽受法。為餘獼猴說法。鵽鳥",
    "T53n2122_019:0426b06": "為餘鵽鳥說法(依四分律鳥騎猴上猴乘象上處處遊行化說法)此三禽",
    "T53n2122_019:0426b07": "獸先喜殺盜婬妄語。後相誡止。即捨此過命",
    "T53n2122_019:0426b08": "終皆生天上。爾時世人見獸廣行善法不侵",
    "T53n2122_019:0426b09": "人穀。各自相誡云。畜生尚能恭敬。何況我",
    "T53n2122_019:0426b10": "等。爾時世人皆相恭敬奉行五戒。命終之後",
    "T53n2122_019:0426b11": "皆得生天。佛語比丘。爾時鵽者則我身是。獼",
    "T53n2122_019:0426b12": "猴者舍利弗是。象者目連是。佛言。畜生無",
    "T53n2122_019:0426b13": "知。尚相恭敬自利利他。何況汝等。以信出家",
    "T53n2122_019:0426b14": "不相尊敬。爾時世尊即說偈言。",
    "T53n2122_019:0426b15": " 若人不敬佛  及佛弟子眾",
    "T53n2122_019:0426b16": " 現世人訶罵  後世墮惡道",
    "T53n2122_019:0426b17": " 若人知敬佛  及佛弟子眾",
    "T53n2122_019:0426b18": " 現世人讚歎  後世生天上",
    "T53n2122_019:0426b19": "[0426b19] 佛種種因緣讚歎恭敬法已。語諸比丘。從今",
    "T53n2122_019:0426b20": "先受大戒。乃至大須臾時。是人應先坐先受",
    "T53n2122_019:0426b21": "水先受飲食。",
    "T53n2122_019:0426b22": "敬益部第三",
    "T53n2122_019:0426b23": "[0426b23] 如寶性論云。三寶有六義。故須敬也。一者希",
    "T53n2122_019:0426b24": "有義。如世寶物貧窮之人所不能得。三寶如",
    "T53n2122_019:0426b25": "是。薄福眾生百千萬世不能值遇。故名為寶。",
    "T53n2122_019:0426b26": "二者離垢義。如世真寶體無瑕穢。三寶如是。",
    "T53n2122_019:0426b27": "絕離諸漏。故名為寶。三者勢力義。如世珍",
    "T53n2122_019:0426b28": "寶除貧去毒有大勢力。三寶如是。具不思議",
    "T53n2122_019:0426b29": "六神通力。故說為寶。四者莊嚴義。如世珍",
    "T53n2122_019:0426c01": "寶能嚴身首令身姝好。三寶如是。能嚴行人",
    "T53n2122_019:0426c02": "清淨身故。故說為寶。五者最勝義。如世珍",
    "T53n2122_019:0426c03": "寶譬諸物中勝。三寶如是。一切世中最為殊",
    "T53n2122_019:0426c04": "勝。故名為寶。六者不改義。如世真金燒打磨",
    "T53n2122_019:0426c05": "練不能變改。三寶如是。不為世間八法所",
    "T53n2122_019:0426c06": "改。故名為寶。又具六意。故須敬也。一佛能誨",
    "T53n2122_019:0426c07": "示。法是良藥。能傳通。皆利益於我。報恩故",
    "T53n2122_019:0426c08": "敬。二末代惡時傳法不易。請威加護。故須致",
    "T53n2122_019:0426c09": "敬。三為物生信稟承故敬。四示僧尼敬事儀",
    "T53n2122_019:0426c10": "式。五令樂供養法得久住故敬。六為表勝相",
    "T53n2122_019:0426c11": "故敬。故成論云。三寶最吉祥。故我經初置。",
    "T53n2122_019:0426c12": "違損部第四",
    "T53n2122_019:0426c13": "[0426c13] 如像法決疑經云。乃至一切俗人不問貴賤。",
    "T53n2122_019:0426c14": "不得撾打三寶奴婢畜生及受三寶奴婢禮",
    "T53n2122_019:0426c15": "拜。皆得殃咎。故薩遮尼揵經云。若破塔寺。或",
    "T53n2122_019:0426c16": "取佛物。若教作助喜。若有沙門身著染衣。或",
    "T53n2122_019:0426c17": "有持戒破戒。若繫閉打縛。或令還俗。或斷",
    "T53n2122_019:0426c18": "其命。若犯如是根本重罪。決墮地獄受無間",
    "T53n2122_019:0426c19": "苦。以王國內行此不善。諸仙聖人出國而去。",
    "T53n2122_019:0426c20": "大力諸神不護其國。大臣諍競四方咸起。水",
    "T53n2122_019:0426c21": "旱不調風雨失時。人民飢餓劫賊縱橫。疫勵",
    "T53n2122_019:0426c22": "疾病死亡無數。不知自作而怨諸天。",
    "T53n2122_019:0426c23": "[0426c23] 又仁王經云。國王大臣自恃高貴。滅破吾法。",
    "T53n2122_019:0426c24": "以作制法。制我弟子。不聽出家。不聽造作",
    "T53n2122_019:0426c25": "佛像。立統官制等。安籍記錄僧。比丘地立",
    "T53n2122_019:0426c26": "白衣高座。又國王太子橫作法制。不依佛教",
    "T53n2122_019:0426c27": "因緣。破僧因緣。統官攝僧。典主僧籍。苦相攝",
    "T53n2122_019:0426c28": "持。佛法不久。",
    "T53n2122_019:0426c29": "[0426c29] 又大集經云。佛言。所有眾生於現在世及未",
    "T53n2122_019:0427a01": "來世。應當深信佛法眾僧。彼諸眾生於人天",
    "T53n2122_019:0427a02": "中常得受於勝妙果報。不久當得入無畏城。",
    "T53n2122_019:0427a03": "如是乃至供養一人為我出家。及有依我剃",
    "T53n2122_019:0427a04": "除鬚髮著袈裟片不受戒者。供養是人亦得",
    "T53n2122_019:0427a05": "功德。乃至入無畏城。以是緣故我如是說。若",
    "T53n2122_019:0427a06": "復有人為我出家不持禁戒剃除鬚髮著袈",
    "T53n2122_019:0427a07": "裟片。有非法惱害此者。乃至破壞三世諸佛",
    "T53n2122_019:0427a08": "法身報身。乃至盈滿三惡道。故佛言。若有",
    "T53n2122_019:0427a09": "眾生為我出家。剃除鬚髮被服袈裟。設不",
    "T53n2122_019:0427a10": "持戒。彼等悉已為涅槃印之所印也。若復出",
    "T53n2122_019:0427a11": "家不持戒者。有以非法而作惱亂。罵辱毀呰",
    "T53n2122_019:0427a12": "以手刀杖打縛斫截。若奪衣&#x9262;及奪種種資",
    "T53n2122_019:0427a13": "生具者。是人則壞三世諸佛真實報身。則挑",
    "T53n2122_019:0427a14": "一切天人眼目。是人為欲隱沒諸佛所有正",
    "T53n2122_019:0427a15": "法三寶種故。令諸天人不得利益墮地獄故。",
    "T53n2122_019:0427a16": "為三惡道增長盈滿故。",
    "T53n2122_019:0427a17": "[0427a17] 爾時娑婆世界主大梵天王。而白佛言。若",
    "T53n2122_019:0427a18": "有為佛剃除鬚髮被服袈裟不受禁戒受已",
    "T53n2122_019:0427a19": "毀犯。其剎利王與作惱亂罵辱打縛者。得幾",
    "T53n2122_019:0427a20": "許罪。佛言。大梵。我今為汝且略說之。若有人",
    "T53n2122_019:0427a21": "於萬億佛所出其身血。於意云何。是人得罪",
    "T53n2122_019:0427a22": "寧為多不。大梵王言。若人但出一佛身血得",
    "T53n2122_019:0427a23": "無間罪。尚多無量不可算數。墮於阿鼻大地",
    "T53n2122_019:0427a24": "獄中。何況具出萬億諸佛身血也。終無有能",
    "T53n2122_019:0427a25": "廣說彼人罪業果報。唯除如來。佛言。大梵。若",
    "T53n2122_019:0427a26": "有惱亂罵辱打縛為我剃髮著袈裟片不受",
    "T53n2122_019:0427a27": "禁戒受而犯者。得罪多彼。何以故。是人猶能",
    "T53n2122_019:0427a28": "為諸天人示涅槃道。是人便已於三寶中心",
    "T53n2122_019:0427a29": "得敬信。勝於一切九十五道。其人必速能入",
    "T53n2122_019:0427b01": "涅槃。勝於一切在家俗人。唯除在家得忍辱",
    "T53n2122_019:0427b02": "者。是故天人應當供養。何況具能受持禁戒",
    "T53n2122_019:0427b03": "三業相應。其有一切國王及以群臣諸斷事",
    "T53n2122_019:0427b04": "者。如其見有於我法中而出家者作大罪業",
    "T53n2122_019:0427b05": "大殺生大偷盜大污梵行大妄語及餘不善。",
    "T53n2122_019:0427b06": "但擯出國。不聽在寺同僧事業。亦不得鞭打。",
    "T53n2122_019:0427b07": "亦不應口業罵辱加其身罪。若故違法而謫",
    "T53n2122_019:0427b08": "罰者。是人便於解脫退落受於下類。遠離一",
    "T53n2122_019:0427b09": "切人天善道。必定歸趣阿鼻地獄。何況鞭打",
    "T53n2122_019:0427b10": "為佛家具持戒者。",
    "T53n2122_019:0427b11": "[0427b11] 又十輪經云。佛言。族姓子。有四種僧。何等為",
    "T53n2122_019:0427b12": "四。一第一義僧。二淨僧。三&#x7602;羊僧。四無慚愧",
    "T53n2122_019:0427b13": "僧。云何名第一義僧。諸佛菩薩辟支及四沙",
    "T53n2122_019:0427b14": "門果。是七種人名為第一義僧。在家得聖果",
    "T53n2122_019:0427b15": "者。亦名第一義僧。云何名為淨僧。諸有能持",
    "T53n2122_019:0427b16": "具足戒者。是名淨僧。云何名為&#x7602;羊僧。不知",
    "T53n2122_019:0427b17": "犯不犯輕重微細罪可懺悔。愚癡無智不近",
    "T53n2122_019:0427b18": "善知識。不能諮問深義是善非善。如是等相",
    "T53n2122_019:0427b19": "名為&#x7602;羊僧。云何名無慚愧僧。若有為自活",
    "T53n2122_019:0427b20": "命來入佛法。悉皆毀犯。破和合僧不畏後世。",
    "T53n2122_019:0427b21": "放縱六情。貪著五欲。如是人等名為無慚愧",
    "T53n2122_019:0427b22": "僧(如是四僧並須恭敬)。",
    "T53n2122_019:0427b23": "[0427b23] 又大悲經云。佛告阿難。於我法中但使性是",
    "T53n2122_019:0427b24": "沙門。污沙門行。自稱沙門。形似沙門。當有被",
    "T53n2122_019:0427b25": "著袈裟衣者。於此賢劫彌勒為首。乃至最後",
    "T53n2122_019:0427b26": "盧遮如來。彼諸沙門如是千佛。於無餘涅槃",
    "T53n2122_019:0427b27": "界。次第當得入般涅槃無有遺餘。何以故。如",
    "T53n2122_019:0427b28": "是一切諸沙門中乃至一稱佛名一生信者。",
    "T53n2122_019:0427b29": "所作功德終不虛設。阿難。我以佛智測知法",
    "T53n2122_019:0427c01": "界。非不測知。阿難。所有白業得白報。黑業得",
    "T53n2122_019:0427c02": "黑報。若有淨心諸眾生等。作是稱言南無佛",
    "T53n2122_019:0427c03": "者。彼人以是善根必定得近涅槃。何況值佛",
    "T53n2122_019:0427c04": "親承供養。",
    "T53n2122_019:0427c05": "[0427c05] 又十輪經云。佛言。若諸比丘依佛法出家。一",
    "T53n2122_019:0427c06": "切天人阿脩羅皆應供養。若護持戒不應謫",
    "T53n2122_019:0427c07": "罰閉繫刖其手足乃至奪命。悉無是法。若",
    "T53n2122_019:0427c08": "有破戒比丘如敗膿壞。非梵行而言梵行。退",
    "T53n2122_019:0427c09": "失墮落聖道果證。為諸煩惱結使所壞。猶能",
    "T53n2122_019:0427c10": "開示一切我龍人非人等無量功德珍寶伏藏。",
    "T53n2122_019:0427c11": "是以依我出家。若持戒若破戒。我悉不聽輪",
    "T53n2122_019:0427c12": "王大臣宰相不得謫罰繫閉加諸鞭杖截其手",
    "T53n2122_019:0427c13": "足乃至斷命。況復餘輕犯小威儀。破戒比丘",
    "T53n2122_019:0427c14": "雖是死人。是戒餘力猶如牛黃。是牛雖死人",
    "T53n2122_019:0427c15": "故取之。亦如石香死後有用。能大利益一切",
    "T53n2122_019:0427c16": "眾生。惡行比丘雖犯禁戒。其戒勢力猶能利",
    "T53n2122_019:0427c17": "益無量天人。譬如燒香。香體雖壞熏他令香。",
    "T53n2122_019:0427c18": "破戒比丘亦復如是。自墮惡道能令眾生增",
    "T53n2122_019:0427c19": "長善根。以是因緣一切白衣不應侵毀輕蔑",
    "T53n2122_019:0427c20": "破戒比丘。皆當守護尊重供養。不聽謫罰繫",
    "T53n2122_019:0427c21": "閉其身乃至奪命。爾時世尊而說偈言。",
    "T53n2122_019:0427c22": " 瞻蔔華雖萎  勝於諸餘華",
    "T53n2122_019:0427c23": " 破戒諸比丘  猶勝諸外道",
    "T53n2122_019:0427c24": "[0427c24] 又大集經。世尊說偈云。",
    "T53n2122_019:0427c25": " 剃頭著袈裟  持戒及毀戒",
    "T53n2122_019:0427c26": " 天人可供養  常令無有乏",
    "T53n2122_019:0427c27": " 如是供養彼  則為供養我",
    "T53n2122_019:0427c28": " 若能為敬法  歸依而剃頭",
    "T53n2122_019:0427c29": " 身著袈裟服  說彼是我子",
    "T53n2122_019:0428a01": " 假使毀禁戒  猶住不退地",
    "T53n2122_019:0428a02": " 若有撾打彼  則為打我身",
    "T53n2122_019:0428a03": " 若有罵辱彼  則為罵辱我",
    "T53n2122_019:0428a04": " 是人心欲滅  正法大明燈",
    "T53n2122_019:0428a05": " 為財共&#x9B2A;諍  剎利同生瞋",
    "T53n2122_019:0428a06": "[0428a06] 又十輪經云。譬如過去有王。名曰福德。若",
    "T53n2122_019:0428a07": "人有犯罪過乃至繫縛。王不欲奪命將付狂",
    "T53n2122_019:0428a08": "象。爾時狂象捉其二足欲撲其地。而見此人",
    "T53n2122_019:0428a09": "著染色衣。故狂象即便安徐置地不敢損傷。",
    "T53n2122_019:0428a10": "共對蹲坐。以鼻舐足而生慈心。族姓子。象",
    "T53n2122_019:0428a11": "是畜生。見染衣人尚不加惡生於害心。乃至",
    "T53n2122_019:0428a12": "未來世有旃陀羅王。見我法中有人出家堪",
    "T53n2122_019:0428a13": "任法器及不成法器。故作逼惱。或奪其命。命",
    "T53n2122_019:0428a14": "終之後必墮阿鼻地獄。",
    "T53n2122_019:0428a15": "[0428a15] 頌曰。",
    "T53n2122_019:0428a16": " 經行林樹下  求道志能堅",
    "T53n2122_019:0428a17": " 既有神通力  振錫達乘煙",
    "T53n2122_019:0428a18": " 一燈四弘誓  至道莫能先",
    "T53n2122_019:0428a19": " 不貪曠劫壽  何論延促年",
    "T53n2122_019:0428a20": "感應緣(略引十驗)",
    "T53n2122_019:0428a21": "魏沙門釋曇始晉沙門釋道開晉司空何",
    "T53n2122_019:0428a22": "弱晉廬山七領聖僧晉沙門釋僧朗",
    "T53n2122_019:0428a23": "晉沙門釋法相晉沙門釋法安宋沙門",
    "T53n2122_019:0428a24": "釋慧全齊沙門釋慧明神州諸山聖僧",
    "T53n2122_019:0428a25": "[0428a25] 前魏太武時。沙門曇始甚有神異。常坐不臥",
    "T53n2122_019:0428a26": "五十餘年。足不躡履。跣行泥穢中奮足便淨。",
    "T53n2122_019:0428a27": "色白如面。俗號曰白足阿練也。至赫連昌破",
    "T53n2122_019:0428a28": "長安。不信佛法刑害僧尼。始被白刃不傷。由",
    "T53n2122_019:0428a29": "是僧尼免死者眾。太武敬重。死十餘年形色",
    "T53n2122_019:0428b01": "不改。",
    "T53n2122_019:0428b02": "[0428b02] 西晉沙門單道開。燉煌人。出家山居。服練",
    "T53n2122_019:0428b03": "松柏三十年。後唯吞小石子。行步如飛。不",
    "T53n2122_019:0428b04": "耐人樂幽靜。在抱腹山多年。石虎時來自西",
    "T53n2122_019:0428b05": "平。日行七百。至鄴周行邑野救諸患苦。得",
    "T53n2122_019:0428b06": "財即散。徒行而已。石氏將末。與弟子來建",
    "T53n2122_019:0428b07": "鄴。又南羅浮遂卒山舍。袁彥伯。興寧中登",
    "T53n2122_019:0428b08": "山禮其枯骸云。",
    "T53n2122_019:0428b09": "[0428b09] 東晉司空何充弱而信法。於齋立坐數年。以",
    "T53n2122_019:0428b10": "待神聖設會於家。道俗甚盛。坐中一僧容",
    "T53n2122_019:0428b11": "服垢污神色低陋。自眾升坐拱默而已。一",
    "T53n2122_019:0428b12": "堂怪之。謂在謬僻。充亦不平形於顏色。及行",
    "T53n2122_019:0428b13": "中食僧飯於坐。事畢提&#x9262;而出堂。顧充曰。何",
    "T53n2122_019:0428b14": "侯勞精進耶。即擲&#x9262;空中凌虛而逝。充乃",
    "T53n2122_019:0428b15": "道俗目送天際。追共惋恨稽悔累旬(右三驗出",
    "T53n2122_019:0428b16": "梁高僧傳)。",
    "T53n2122_019:0428b17": "[0428b17] 晉廬山七嶺。同會於東共成&#x5CEF;崿。其崖窮絕",
    "T53n2122_019:0428b18": "莫有升者。晉太元中。豫章太守范甯。將起",
    "T53n2122_019:0428b19": "學館。遣人伐材。其山見人著沙門服。凌虛",
    "T53n2122_019:0428b20": "直上。既至則迴。身踞其&#x5CEF;。良久乃與雲氣俱",
    "T53n2122_019:0428b21": "滅。時有採藥數人。皆共瞻&#x89A9;。當時能文之士",
    "T53n2122_019:0428b22": "咸為之興。沙門釋曇諦廬山賦曰。應真凌雲",
    "T53n2122_019:0428b23": "以踞&#x5CEF;。杪翳景而入冥者也。",
    "T53n2122_019:0428b24": "[0428b24] 晉沙門竺僧朗者。戒行明嚴華戎敬異。&#x751E;與",
    "T53n2122_019:0428b25": "數人俱受法請。行至中途忽告同輩曰。君等",
    "T53n2122_019:0428b26": "留寺衣物似有竊者。同侶即反。果乃盜",
    "T53n2122_019:0428b27": "焉。",
    "T53n2122_019:0428b28": "[0428b28] 晉太元中。於奉高縣金輿山谷。起立塔寺造",
    "T53n2122_019:0428b29": "製形像。苻堅之末降斥道人。唯敬朗一眾",
    "T53n2122_019:0428c01": "不敢毀焉。于時道俗信奉。每有來者。人數多",
    "T53n2122_019:0428c02": "少未至一日輒已送知。使弟子為具。必如言",
    "T53n2122_019:0428c03": "果到。其谷舊多虎。常為暴害。立寺之後皆如",
    "T53n2122_019:0428c04": "家畜。鮮卑慕容德以二縣粗調充其朝中。",
    "T53n2122_019:0428c05": "至今號其谷為朗公谷云。",
    "T53n2122_019:0428c06": "[0428c06] 晉沙門梁法相。河東人也。常獨山居精苦為",
    "T53n2122_019:0428c07": "業。鳥獸集其左右。馴若家獸。太山祠大石",
    "T53n2122_019:0428c08": "函以盛財寶。相時山行宿于其廟。見一人玄",
    "T53n2122_019:0428c09": "衣武冠令相開函。言終不見。其函石蓋重過",
    "T53n2122_019:0428c10": "千鈞。相試提之飄然而開。於是取其財寶",
    "T53n2122_019:0428c11": "以施貧民。後渡江南住越城寺。忽遨遊放蕩",
    "T53n2122_019:0428c12": "俳優滑稽。或時裸袒干&#x5190;朝貴。鎮北將軍",
    "T53n2122_019:0428c13": "司馬恬。惡其不節招而鴆之。頻傾三鍾。神",
    "T53n2122_019:0428c14": "氣清怡恬然自若。年八十九。元興末卒。",
    "T53n2122_019:0428c15": "[0428c15] 晉沙門釋法安者。廬山之僧遠法師弟子也。",
    "T53n2122_019:0428c16": "義熙末陽新縣虎暴甚盛。縣有大社樹下有",
    "T53n2122_019:0428c17": "築神廟。左右民居以百數。遭虎死者夕必一",
    "T53n2122_019:0428c18": "兩。法安&#x751E;游其縣暮投此村。民以懼虎早閉",
    "T53n2122_019:0428c19": "門閭。且不識法安不肯受之。法安徑之樹下",
    "T53n2122_019:0428c20": "坐禪通夜。向曉有虎負人而至。投樹之北。見",
    "T53n2122_019:0428c21": "安如喜如跳。伏安前。安為說法授戒。虎踞地",
    "T53n2122_019:0428c22": "不動。有頃而去。至旦村人追死者至樹下見",
    "T53n2122_019:0428c23": "安大驚。謂其神人故虎不害。自茲以後而虎",
    "T53n2122_019:0428c24": "患遂息。眾益敬異。一縣士庶略皆奉法。後",
    "T53n2122_019:0428c25": "欲畫像山壁。不能得空青。欲用銅青而又無",
    "T53n2122_019:0428c26": "銅。夜夢人迂其床前云。此中有兩銅鍾。便",
    "T53n2122_019:0428c27": "可取之。安明即掘得。遂以成像。後遠法師鑄",
    "T53n2122_019:0428c28": "像。安送一勸助。餘一武昌太守熊無患借觀",
    "T53n2122_019:0428c29": "之。遂留不改。宋孝明。江陵長沙寺沙門慧",
    "T53n2122_019:0429a01": "遠者。本名黃遷。即禪師慧印之弟子也。印每",
    "T53n2122_019:0429a02": "入定見。遠是印之先師。雖應為蒼頭故度為",
    "T53n2122_019:0429a03": "弟子。常寄江陵楊家行般舟。勤苦歲餘頗有",
    "T53n2122_019:0429a04": "感變。一日十會通見遠身。而般舟之處行道",
    "T53n2122_019:0429a05": "如故。自剋終日。至期果卒。久之現形多寶寺",
    "T53n2122_019:0429a06": "僧曇珣曰。明年二月二十三日。當與天人相",
    "T53n2122_019:0429a07": "迎。言已不見。珣於是日設大法會。建捨身",
    "T53n2122_019:0429a08": "齋。其日苦氣。自知必盡。三更中聞空中樂",
    "T53n2122_019:0429a09": "聲香煙甚異。珣曰。遠公之契至矣。尋爾神",
    "T53n2122_019:0429a10": "逝。",
    "T53n2122_019:0429a11": "[0429a11] 宋沙門釋慧全。涼州禪師也。開訓教授門徒",
    "T53n2122_019:0429a12": "五百。有一弟子。性頗&#x9E81;暴。全常不齒。後忽自",
    "T53n2122_019:0429a13": "云。得三道果。全以其無行永不信許。全後",
    "T53n2122_019:0429a14": "有疾。此弟子夜來問訊。時戶猶閉如故。全頗",
    "T53n2122_019:0429a15": "驚異。欲復驗之。乃語明夕更來。因密塞&#x7A93;",
    "T53n2122_019:0429a16": "戶加以重關。弟子中宵而至。徑到床前謂全",
    "T53n2122_019:0429a17": "曰。闍梨可見信來。因曰。闍梨過世當生婆",
    "T53n2122_019:0429a18": "羅門家。全曰。我坐禪積業。豈方生彼。弟子",
    "T53n2122_019:0429a19": "云。闍梨信道不篤。兼外學未絕。雖有福業",
    "T53n2122_019:0429a20": "不能超詣。若作一切會得飯一聖人。可成",
    "T53n2122_019:0429a21": "道果耳。全於是設會。弟子又曰。可以僧伽",
    "T53n2122_019:0429a22": "梨布施。若有須者勿擇長幼。及會訖施衣。",
    "T53n2122_019:0429a23": "有一沙彌就全求衣。全謂是其弟子。全云。吾",
    "T53n2122_019:0429a24": "欲擬奉聖僧。那得與汝。迴憶前言不得擇人。",
    "T53n2122_019:0429a25": "便以歡施。他日見此沙彌問云。先與汝衣著",
    "T53n2122_019:0429a26": "不大耶。沙彌曰。非徒不得衣。亦有緣事。愧不",
    "T53n2122_019:0429a27": "豫會。全方悟先沙彌者聖所化也。弟子久乃",
    "T53n2122_019:0429a28": "過世。過世之時無復餘異。唯&#x585C;四邊時有白",
    "T53n2122_019:0429a29": "光。全元嘉二十年。猶存居在酒泉(右六驗出冥祥記)。",
    "T53n2122_019:0429b01": "[0429b01] 齊始豐赤城山有釋慧明。姓康。康居人。祖世",
    "T53n2122_019:0429b02": "避地于東吳。止赤城山石室。於是栖心禪誦",
    "T53n2122_019:0429b03": "畢命枯槁。後於定中見一女神。自稱老嫗",
    "T53n2122_019:0429b04": "云。常加護衛。或時有白&#x7328;白鹿白蛇白虎游",
    "T53n2122_019:0429b05": "戲階前。馴伏宛轉。不令人畏。齊竟陵文宣",
    "T53n2122_019:0429b06": "王聞風祗挹。頻遣三使殷勤敦請。乃暫出",
    "T53n2122_019:0429b07": "山至京師到第。文宣敬以師禮。少時辭還山。",
    "T53n2122_019:0429b08": "苦留不止。於是資終發遣。以建武之末卒於",
    "T53n2122_019:0429b09": "山中。春秋七十矣。",
    "T53n2122_019:0429b10": "[0429b10] 仰尋震旦海曲神州諸山伽藍泉巖石室有修",
    "T53n2122_019:0429b11": "道人所居聖寺。時有行者。咸見非一。且述",
    "T53n2122_019:0429b12": "三五用為實錄。餘之不盡不可備論。",
    "T53n2122_019:0429b13": "[0429b13] 昔晉太元初有燉煌沙門竺曇猷。乞食坐禪",
    "T53n2122_019:0429b14": "強志勤業。游會稽剡縣赤城山有群虎來前。",
    "T53n2122_019:0429b15": "猷為說法。一虎獨眠。乃以如意杖打頭。有",
    "T53n2122_019:0429b16": "十圍蛇繞之都無怖色。又山神捨宅與之作",
    "T53n2122_019:0429b17": "寺。又往赤城山宴坐。此山與天台瀑布四明",
    "T53n2122_019:0429b18": "連屬。父老云。天台山有聖寺。猷往尋之。石",
    "T53n2122_019:0429b19": "橋跨谷青滑難度。衡石斷路無由得達。旬",
    "T53n2122_019:0429b20": "宿橋首聞彼行道唱布薩聲。便潔齋自勵。忽",
    "T53n2122_019:0429b21": "見衡石澗開。猷便前度具&#x89A9;精舍。神僧燒",
    "T53n2122_019:0429b22": "香。中食畢謂曰。&#x5374;後十年自當來此。",
    "T53n2122_019:0429b23": "[0429b23] 齊鄴下大莊嚴寺沙門圓通者。感一神僧夏",
    "T53n2122_019:0429b24": "中聽講。夏罷自恣。就辭云。在竹林寺邀通過",
    "T53n2122_019:0429b25": "之。通具問道經來年尋至。在彼山東鄴之",
    "T53n2122_019:0429b26": "西北神僧迎接。具見門開房宇華敞林木森",
    "T53n2122_019:0429b27": "大。經宿周流。意言道合。便有終焉之思。神僧",
    "T53n2122_019:0429b28": "為諮大和上。乃不許之。及還舊路三里之外。",
    "T53n2122_019:0429b29": "反望莫&#x89A9;。後之往者不知其處。",
    "T53n2122_019:0429c01": "[0429c01] 近鄧州有沙門名道勤者。於州北倚立山巖。",
    "T53n2122_019:0429c02": "追訪具見周循歷覽。實為住寺眾具皆備。但",
    "T53n2122_019:0429c03": "不見人&#x5374;下重尋。便失歸路。乃於道次築室。",
    "T53n2122_019:0429c04": "擬尋汾州東南介山抱腹巖者。山居之僧數",
    "T53n2122_019:0429c05": "見沙門乘空來往。又涼州南洪崖窟沮渠蒙",
    "T53n2122_019:0429c06": "遜所造碑寺見存。有&#x5850;聖僧。常自行道。人",
    "T53n2122_019:0429c07": "來便止。人去尋行。故旁側足跡納納示現然",
    "T53n2122_019:0429c08": "徒眾不可見之(述曰。如名僧傳三十卷梁高僧傳十五卷唐高僧傳四十卷。及百家史",
    "T53n2122_019:0429c09": "傳。凡聖碩德數千餘僧積功殊異道俗所欽。或散配諸篇或文繁不錄且列少多示知僧德)。"
}