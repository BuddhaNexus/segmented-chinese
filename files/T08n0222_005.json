{
    "T08n0222_005:0178a12": "光讚經卷第五",
    "T08n0222_005:0178a14": "西晉三藏竺法護譯",
    "T08n0222_005:0178a15": "◎摩訶般若波羅蜜摩訶薩品第十一",
    "T08n0222_005:0178a16": "[0178a16] 於是，賢者須菩提白佛言：「唯然，天中天！何故",
    "T08n0222_005:0178a17": "號菩薩之誼？何所趣乎？」[0178a17] 佛告須菩提：「無",
    "T08n0222_005:0178a18": "誼之句為菩薩號。所以者何？其菩薩者，無",
    "T08n0222_005:0178a19": "有句跡，無有吾我，故曰無句誼為菩薩號。譬",
    "T08n0222_005:0178a20": "如，須菩提！飛鳥飛虛空中，無有足跡。如是，須",
    "T08n0222_005:0178a21": "菩提！欲求菩薩無有句誼！譬如夢中無足跡。",
    "T08n0222_005:0178a22": "如是，須菩提！欲求菩薩句誼而無所取。譬如",
    "T08n0222_005:0178a23": "幻變、野馬、呼響、現影，如來之化無有足跡。",
    "T08n0222_005:0178a24": "如是，須菩提！欲求菩薩，無有句誼。譬如，須菩",
    "T08n0222_005:0178a25": "提！其無本者無有足跡。又察法界則亦無本，",
    "T08n0222_005:0178a26": "其法法者亦復寂然，無有足跡。如是，菩薩無",
    "T08n0222_005:0178a27": "有句誼！譬如本際無有句誼。須菩提！菩薩",
    "T08n0222_005:0178a28": "者無有句誼。譬如幻師所化作人，彼無足跡。",
    "T08n0222_005:0178a29": "化人無色痛痒思想生死識。如是，須菩提！菩",
    "T08n0222_005:0178b01": "薩行般若波羅蜜為菩薩者，無有句誼！譬如",
    "T08n0222_005:0178b02": "幻士無有眼耳鼻舌身意，亦復如是，心無跡。",
    "T08n0222_005:0178b03": "色聲香味細滑法，亦復如是，無有菩薩之句",
    "T08n0222_005:0178b04": "誼也！譬如，須菩提！欲求內空無有行跡，菩薩",
    "T08n0222_005:0178b05": "摩訶薩行般若波羅蜜，察其菩薩無有句誼。",
    "T08n0222_005:0178b06": "我所非我所，苦樂善惡，若有所有自然空，",
    "T08n0222_005:0178b07": "其所行者無有行跡。菩薩摩訶薩行般若波",
    "T08n0222_005:0178b08": "羅蜜，不能逮得菩薩句誼！譬如幻士，化現",
    "T08n0222_005:0178b09": "四意止、四意斷、四神足、五根、五力、七覺意、八由",
    "T08n0222_005:0178b10": "行，十種力、四無所畏、四分別辯、十八不共諸",
    "T08n0222_005:0178b11": "佛之法，無有足跡。如是，須菩提！菩薩摩訶薩",
    "T08n0222_005:0178b12": "行般若波羅蜜，無有菩薩之句誼也。譬如怛",
    "T08n0222_005:0178b13": "薩阿竭、阿羅訶、三耶三佛所現色像，無有足",
    "T08n0222_005:0178b14": "跡。如是，須菩提！菩薩摩訶薩行般若波羅蜜，",
    "T08n0222_005:0178b15": "則無有菩薩句誼！譬如，須菩提！怛薩阿竭、阿",
    "T08n0222_005:0178b16": "羅訶、三耶三佛無有內空之足跡也。如是，須",
    "T08n0222_005:0178b17": "菩提！無菩薩句誼也。譬如，須菩提！我所、非我",
    "T08n0222_005:0178b18": "所，苦樂善惡及其所有，自然空者，無有足跡。",
    "T08n0222_005:0178b19": "如是，須菩提！菩薩摩訶薩無有菩薩之句誼",
    "T08n0222_005:0178b20": "也。譬如，須菩提！菩薩摩訶薩行般若波羅蜜，",
    "T08n0222_005:0178b21": "無菩薩句誼！譬如，須菩提！怛薩阿竭無四意",
    "T08n0222_005:0178b22": "止、四意斷、四神足、五根、五力、七覺意、八由行，",
    "T08n0222_005:0178b23": "十種力、四無所畏、四分別辯、十八不共諸佛之",
    "T08n0222_005:0178b24": "法。如是，須菩提！菩薩摩訶薩行般若波羅蜜，",
    "T08n0222_005:0178b25": "如是無有菩薩之句誼也！譬如，須菩提！無為",
    "T08n0222_005:0178b26": "之界，其無為界無有足跡；有為界，有為界無",
    "T08n0222_005:0178b27": "有足跡。如是，須菩提！菩薩摩訶薩行般若波",
    "T08n0222_005:0178b28": "羅蜜亦復如是，無菩薩之句誼也！譬如，須菩",
    "T08n0222_005:0178b29": "提！無所生者無有足跡。如是，菩薩摩訶薩行",
    "T08n0222_005:0178c01": "般若波羅蜜亦復如是，無有菩薩之句誼也。",
    "T08n0222_005:0178c02": "譬如，所滅者無有足跡。菩薩摩訶薩行般若",
    "T08n0222_005:0178c03": "波羅蜜亦復如是，無有菩薩之句誼也。亦無",
    "T08n0222_005:0178c04": "有行、無所作者，無有足跡。菩薩摩訶薩行般",
    "T08n0222_005:0178c05": "若波羅蜜亦復如是，無有菩薩之句誼也。譬",
    "T08n0222_005:0178c06": "如，不可得者，無有塵勞、無有瞋恨，無有足跡。",
    "T08n0222_005:0178c07": "菩薩摩訶薩行般若波羅蜜亦復如是，無有",
    "T08n0222_005:0178c08": "菩薩之句誼也！譬如，無所起者，不有處所，無",
    "T08n0222_005:0178c09": "有足跡。菩薩摩訶薩行般若波羅蜜亦復如",
    "T08n0222_005:0178c10": "是，無有菩薩之句誼也。譬如，無有諍訟，不為",
    "T08n0222_005:0178c11": "瞋恨，無有足跡。菩薩摩訶薩行般若波羅蜜亦",
    "T08n0222_005:0178c12": "復如是，無有菩薩之句誼也。」[0178c12] 須菩提白佛言：",
    "T08n0222_005:0178c13": "「何謂無有色而無所起，無有足跡？」[0178c13] 佛言：「色無",
    "T08n0222_005:0178c14": "所起，痛痒思想生死識無所起，則無足跡。",
    "T08n0222_005:0178c15": "菩薩摩訶薩行般若波羅蜜亦復如是，無有",
    "T08n0222_005:0178c16": "菩薩之句誼也！譬如，色者無有塵勞、亦無",
    "T08n0222_005:0178c17": "瞋恨，無有足跡；痛痒思想生死識，無有塵",
    "T08n0222_005:0178c18": "勞、亦無瞋恨，無有足跡。菩薩摩訶薩行般若",
    "T08n0222_005:0178c19": "波羅蜜亦復如是，無有菩薩之句誼也。譬如，",
    "T08n0222_005:0178c20": "眼耳鼻舌身意，色聲香味細滑法，諸種、衰、入，",
    "T08n0222_005:0178c21": "本無所趣，無有足跡。菩薩摩訶薩行般若",
    "T08n0222_005:0178c22": "波羅蜜亦復如是，無有菩薩之句誼也！譬如，",
    "T08n0222_005:0178c23": "四大、六衰之入，無有塵勞瞋恨，亦無足跡。菩",
    "T08n0222_005:0178c24": "薩摩訶薩行般若波羅蜜亦復如是，無有菩",
    "T08n0222_005:0178c25": "薩之句誼也。譬如，四意止、四意斷、四神足、",
    "T08n0222_005:0178c26": "五根、五力、七覺意、八由行，無有足跡。菩薩摩",
    "T08n0222_005:0178c27": "訶薩行般若波羅蜜亦復如是，無有菩薩之",
    "T08n0222_005:0178c28": "句誼也！譬如，十種力、四無所畏、四分別辯、十",
    "T08n0222_005:0178c29": "八不共諸佛之法，無有足跡。菩薩摩訶薩行",
    "T08n0222_005:0179a01": "般若波羅蜜亦復如是，無有菩薩之句誼也。",
    "T08n0222_005:0179a02": "譬如，四意止，自然究竟，無有能為致清淨者。",
    "T08n0222_005:0179a03": "菩薩摩訶薩行般若波羅蜜亦復如是，無有",
    "T08n0222_005:0179a04": "菩薩之句誼也。譬如，四意止、四意斷、四神足、",
    "T08n0222_005:0179a05": "五根、五力、七覺、意八由行，自然究竟，無有能",
    "T08n0222_005:0179a06": "為致清淨者。菩薩行般若波羅蜜亦復如是，",
    "T08n0222_005:0179a07": "無有菩薩之句誼也。譬如，十種力、四無所畏、",
    "T08n0222_005:0179a08": "四分別辯、十八不共諸佛之法，自然究竟，無",
    "T08n0222_005:0179a09": "有能為致清淨者。菩薩摩訶薩行般若波羅",
    "T08n0222_005:0179a10": "蜜亦復如是，無有菩薩之句誼也。譬如，身清",
    "T08n0222_005:0179a11": "淨者則無所有，其吾我者虛無有實。菩薩摩",
    "T08n0222_005:0179a12": "訶薩行般若波羅蜜亦復如是，無有菩薩之",
    "T08n0222_005:0179a13": "句誼也。譬如，無知無見則為清淨，無有足跡；",
    "T08n0222_005:0179a14": "用無知無見，虛無無有。菩薩摩訶薩行般若",
    "T08n0222_005:0179a15": "波羅蜜亦復如是，無有菩薩之句誼也。譬如，",
    "T08n0222_005:0179a16": "日之宮殿在於虛空，照于眾冥，無有足跡。",
    "T08n0222_005:0179a17": "菩薩摩訶薩行般若波羅蜜亦復如是，無有",
    "T08n0222_005:0179a18": "菩薩之句誼也。譬如，火起劫燒壞時，天地灰",
    "T08n0222_005:0179a19": "盡，一切萬物悉無遺餘，不知足跡之所趣。",
    "T08n0222_005:0179a20": "菩薩摩訶薩行般若波羅蜜亦復如是，無有",
    "T08n0222_005:0179a21": "菩薩之句誼也。譬如，怛薩阿竭、阿羅訶、三耶",
    "T08n0222_005:0179a22": "三佛遵于戒法，無有毀禁。菩薩摩訶薩行般",
    "T08n0222_005:0179a23": "若波羅蜜亦復如是，無有菩薩之句誼也。譬",
    "T08n0222_005:0179a24": "如，怛薩阿竭、阿羅訶、三耶三佛有三昧定，志無",
    "T08n0222_005:0179a25": "憒亂。菩薩行般若波羅蜜亦復如是，無有菩",
    "T08n0222_005:0179a26": "薩之句誼也。譬如，怛薩阿竭志妙智慧，無有",
    "T08n0222_005:0179a27": "邪知之足跡。菩薩摩訶薩行般若波羅蜜",
    "T08n0222_005:0179a28": "亦復如是，無有菩薩之句誼也。譬如，怛薩阿",
    "T08n0222_005:0179a29": "竭而得解脫，無有不脫之足跡。菩薩摩訶薩",
    "T08n0222_005:0179b01": "行般若波羅蜜亦復如是，無有菩薩之句誼",
    "T08n0222_005:0179b02": "也。譬如，怛薩阿竭度知見慧，無有不度知見",
    "T08n0222_005:0179b03": "慧之足跡。菩薩摩訶薩行般若波羅蜜亦復",
    "T08n0222_005:0179b04": "如是，無有菩薩之句誼也。譬如，怛薩阿竭之",
    "T08n0222_005:0179b05": "光明，日月光明俱無足跡。菩薩摩訶薩行般",
    "T08n0222_005:0179b06": "若波羅蜜亦復如是，無有菩薩之句誼也。譬",
    "T08n0222_005:0179b07": "如，四大天王、忉利天、焰天、兜率天，所有光明，",
    "T08n0222_005:0179b08": "無有足跡。菩薩摩訶薩行般若波羅蜜亦復",
    "T08n0222_005:0179b09": "如是，無有菩薩之句誼也。譬如，尼摩羅天、",
    "T08n0222_005:0179b10": "波羅尼蜜天及于魔界光明，與怛薩阿竭光",
    "T08n0222_005:0179b11": "明，俱無足跡。菩薩摩訶薩行般若波羅蜜亦",
    "T08n0222_005:0179b12": "復如是，無有菩薩之句誼也！譬如，梵天、梵迦",
    "T08n0222_005:0179b13": "夷天、梵具天、梵天、有光天、少光天、無量光天、光",
    "T08n0222_005:0179b14": "陰天、清淨天、少淨天、無量淨天、難及淨天、善",
    "T08n0222_005:0179b15": "見天、所見善天、於是見天、一善天所有光明，",
    "T08n0222_005:0179b16": "如來光明，復無足跡。菩薩摩訶薩行般若波",
    "T08n0222_005:0179b17": "羅蜜亦復如是，無有菩薩之句誼也。所以者",
    "T08n0222_005:0179b18": "何？須菩提！其為道心及菩薩者，其為菩薩",
    "T08n0222_005:0179b19": "之句誼號。於一切法無順不順、無應不應、",
    "T08n0222_005:0179b20": "無有不有、無色、不見亦無所取，則為一相",
    "T08n0222_005:0179b21": "謂無有相。菩薩摩訶薩於一切法而無所著",
    "T08n0222_005:0179b22": "學，當作是學。菩薩摩訶薩於一切法不當",
    "T08n0222_005:0179b23": "覺知一切法誼！」[0179b23] 須菩提白佛言：「唯，天中天！",
    "T08n0222_005:0179b24": "何謂一切法？何謂菩薩摩訶薩於一切法而",
    "T08n0222_005:0179b25": "無所著而當學者？云何菩薩摩訶薩不當覺",
    "T08n0222_005:0179b26": "了於諸法義？」[0179b26] 佛告須菩提：「所謂一切法",
    "T08n0222_005:0179b27": "者，謂諸善事若不善事，所可分別，世間事、",
    "T08n0222_005:0179b28": "度世事，所有諸漏、無有諸漏，有為、無為，",
    "T08n0222_005:0179b29": "其有怨敵、無有怨敵。是謂，須菩提！為一切法。",
    "T08n0222_005:0179c01": "菩薩摩訶薩於是諸法不當有著，因當學矣。",
    "T08n0222_005:0179c02": "是為菩薩摩訶薩解一切法而無覺知！」[0179c02] 須菩",
    "T08n0222_005:0179c03": "提白佛言：「唯，天中天！何所善法在世間者",
    "T08n0222_005:0179c04": "乎？」[0179c04] 佛告須菩提：「其善法者處於世間，謂孝",
    "T08n0222_005:0179c05": "順父母、奉事沙門梵志、尊敬長老、布施功",
    "T08n0222_005:0179c06": "德、遵修經戒、勸念功德、有所修治、善權",
    "T08n0222_005:0179c07": "方便，世間所行十善之本。所謂定想、腐敗",
    "T08n0222_005:0179c08": "之想、梨穢之想、爛壞之想、噉食之想、憒",
    "T08n0222_005:0179c09": "亂之想、無住之想、燒炙之想，而作此觀。",
    "T08n0222_005:0179c10": "四禪、四等、四無色定，念佛、念法及聖眾、念於",
    "T08n0222_005:0179c11": "禁戒、念於布施、念於天上、念於寂然安般守",
    "T08n0222_005:0179c12": "意，志在於身念老、病、死，是謂，須菩提！世間善",
    "T08n0222_005:0179c13": "法。何謂世間不善之法？殺生、盜竊、邪婬、妄",
    "T08n0222_005:0179c14": "言、兩舌、惡口、綺語、貪嫉、邪見，十惡之事，是",
    "T08n0222_005:0179c15": "謂世間不善之法。何謂不分別法？不能分別",
    "T08n0222_005:0179c16": "身之所行，不能分別口之所言，不能分別心",
    "T08n0222_005:0179c17": "之所念，不能分別四大之本，不能分別五",
    "T08n0222_005:0179c18": "根之原所，不能分別六衰所在，不能分別色",
    "T08n0222_005:0179c19": "陰之事諸種諸入，不能分別善惡所歸，是",
    "T08n0222_005:0179c20": "謂不分別法。彼謂世間之法：五陰之事及十",
    "T08n0222_005:0179c21": "二入、十八諸種、十善之事；四禪、四等心、四",
    "T08n0222_005:0179c22": "無色定，是謂世間善法之事。彼則何謂度",
    "T08n0222_005:0179c23": "世之法？四意止、四意斷、四神足、五根、五力、七",
    "T08n0222_005:0179c24": "覺意、八由行，及三脫門——空、無想、無願——無他",
    "T08n0222_005:0179c25": "特異。及差別者，謂根、異根及諸別根所念",
    "T08n0222_005:0179c26": "所行三昧，無念所行志趣三昧，無念無行",
    "T08n0222_005:0179c27": "三昧，以慧解脫其心安詳，所念隨順八解",
    "T08n0222_005:0179c28": "脫門。何等為八？見諸色色，是為第一脫",
    "T08n0222_005:0179c29": "門。內無色想而外見色，雖處於空而不解",
    "T08n0222_005:0180a01": "脫，則不能越一切諸想，是為第二脫門。得",
    "T08n0222_005:0180a02": "於眾想在於根本，無有若干眾多之念，是",
    "T08n0222_005:0180a03": "為第三脫門。行於無量虛空，虛空成就，是為",
    "T08n0222_005:0180a04": "第四脫門。悉得越度一切虛空，虛空之智在",
    "T08n0222_005:0180a05": "於無量識慧之行而為成就，是為第五脫門。",
    "T08n0222_005:0180a06": "皆得越度無量慧智之天，而處無有不量，無",
    "T08n0222_005:0180a07": "量之慧成就成行，是為第六脫門。而悉越",
    "T08n0222_005:0180a08": "度一切，不用無量之慧，在於有想成就之行，",
    "T08n0222_005:0180a09": "是為第七脫門。而悉越度一切有想無想，",
    "T08n0222_005:0180a10": "悉蠲諸想安寂然行，是為第八脫門。而不復",
    "T08n0222_005:0180a11": "禪，亦不學定，漸漸進前入於三昧。何謂漸",
    "T08n0222_005:0180a12": "前入三昧乎？寂然於欲，蠲除眾惡不善之法，",
    "T08n0222_005:0180a13": "有想有行寂寞得安，行第一禪。除於想念，",
    "T08n0222_005:0180a14": "無想無念，其內安詳寂然得安，行第二禪。",
    "T08n0222_005:0180a15": "常行安隱無有瑕，所造立行不違聖賢而歡",
    "T08n0222_005:0180a16": "喜安，行第三禪。斷苦除安前所曾更，意安",
    "T08n0222_005:0180a17": "意患諸可不可悉以滅盡，無苦無安其志寂",
    "T08n0222_005:0180a18": "然志於清淨，行第四禪。應時悉度一切色想，",
    "T08n0222_005:0180a19": "除所集眾想之念，無復若干諸想之思，在於",
    "T08n0222_005:0180a20": "無量虛空之慧具足之行。悉度一切諸虛空",
    "T08n0222_005:0180a21": "之慧，在於無量識慧具足之行。悉度一切無",
    "T08n0222_005:0180a22": "量識慧之行，在於無有無量不用慧具足之",
    "T08n0222_005:0180a23": "行。悉度一切無量不用慧已，在於有想無想",
    "T08n0222_005:0180a24": "無量之處具足之行，悉度一切有想無想無",
    "T08n0222_005:0180a25": "量行已，已蠲諸想成寂滅行，度於我所、非我",
    "T08n0222_005:0180a26": "所，無苦、無樂，一切所更，苦、習、盡、道，四意止、",
    "T08n0222_005:0180a27": "四意斷、四神足、五根、五力、七覺意、八由行，至",
    "T08n0222_005:0180a28": "無所有、自然之空。怛薩阿竭十力、四無所畏、四",
    "T08n0222_005:0180a29": "分別辯、十八不共諸佛之法。何謂為法諸漏",
    "T08n0222_005:0180b01": "未盡？五陰諸事、十二諸入、十八諸種、十二因",
    "T08n0222_005:0180b02": "緣，四禪、四等心、四無色定，是謂諸漏不盡法。",
    "T08n0222_005:0180b03": "何謂無漏之法？謂四意止、四意斷、四神足、五",
    "T08n0222_005:0180b04": "根、五力、七覺意、八由行，十種力、四無所畏、四",
    "T08n0222_005:0180b05": "分別辯、十八不共諸佛之法，是謂無漏之法。",
    "T08n0222_005:0180b06": "何謂有為之法？欲界、色界、無色界，及其餘事",
    "T08n0222_005:0180b07": "不能分別，不盡其原諸法之本。此復何謂？四",
    "T08n0222_005:0180b08": "意止、四意斷、四神足、五根、五力、七覺意、八由行，",
    "T08n0222_005:0180b09": "十種力、四無所畏、四分別辯、十八不共諸佛",
    "T08n0222_005:0180b10": "之法，是謂有為之法。何謂無為之法？其法",
    "T08n0222_005:0180b11": "不起不滅，亦無所作、亦無所住，無有異義，",
    "T08n0222_005:0180b12": "婬、怒、癡盡，則為無本。其無本者則無異法，",
    "T08n0222_005:0180b13": "其於法界於寂然，其審本際，是謂無為之法。",
    "T08n0222_005:0180b14": "何謂怨敵之法？四禪、四等心、四無色定，是",
    "T08n0222_005:0180b15": "謂怨敵之法。何謂無怨敵法？四意止、四意斷、",
    "T08n0222_005:0180b16": "四神足、五根、五力、七覺意、八由行，十種力、四",
    "T08n0222_005:0180b17": "無所畏、四分別辯、十八不共諸佛之法，是謂",
    "T08n0222_005:0180b18": "無怨敵法。彼時菩薩於己身想空無所著之",
    "T08n0222_005:0180b19": "法，了無所著而不可動，於一切法所向法門",
    "T08n0222_005:0180b20": "而無有二，悉不覺了一切諸法，由不動搖。」",
    "T08n0222_005:0180b21": "[0180b21] 須菩提白佛言：「云何，天中天！何因名菩薩為",
    "T08n0222_005:0180b22": "摩訶薩乎？何故正號摩訶薩？」[0180b22] 佛告須菩提：",
    "T08n0222_005:0180b23": "「摩訶薩者，除諸積聚得至究竟，而為最尊有",
    "T08n0222_005:0180b24": "所成就，以故名曰摩訶薩。」[0180b24] 須菩提白佛言：",
    "T08n0222_005:0180b25": "「唯，天中天！所謂摩訶薩者，離於積聚而得究",
    "T08n0222_005:0180b26": "竟。其於菩薩摩訶薩而為最尊有所成就？」",
    "T08n0222_005:0180b27": "[0180b27] 佛告須菩提：「摩訶薩者，諸所積聚為種姓",
    "T08n0222_005:0180b28": "者，八等之人：須陀洹、斯陀含、阿那含、阿羅",
    "T08n0222_005:0180b29": "漢、辟支佛、初發意菩薩、至阿惟越致地住者。",
    "T08n0222_005:0180c01": "其摩訶薩者，於是積聚究竟之中為菩薩行，",
    "T08n0222_005:0180c02": "於中最尊有所成就。菩薩摩訶薩遊處其中，",
    "T08n0222_005:0180c03": "心如金剛有所興發。其摩訶薩於諸積聚究",
    "T08n0222_005:0180c04": "竟之中而為最尊有所成就，是則名曰為摩",
    "T08n0222_005:0180c05": "訶薩！」[0180c05] 須菩提白佛言：「唯，天中天！何謂心如",
    "T08n0222_005:0180c06": "金剛？」[0180c06] 世尊告須菩提：「菩薩摩訶薩發心如是，",
    "T08n0222_005:0180c07": "在於生死無有限量，被僧那鎧，一切所有捨",
    "T08n0222_005:0180c08": "而不捨，吾當等心於此一切眾生之類，發平",
    "T08n0222_005:0180c09": "等志：『一切眾生，當以三乘而般泥曰；滅度",
    "T08n0222_005:0180c10": "一切眾生類已，亦無有人般泥曰者。吾當覺",
    "T08n0222_005:0180c11": "了一切諸法而無所起，而當親近薩芸若慧！",
    "T08n0222_005:0180c12": "心常存在六波羅蜜行，悉當普學在所歸慧，",
    "T08n0222_005:0180c13": "學當具足，當分別覺一乘之法。又當曉了不",
    "T08n0222_005:0180c14": "可計從所入音聲。』學此諸法，是為菩薩摩",
    "T08n0222_005:0180c15": "訶薩發金剛心。菩薩摩訶薩所住之處而得",
    "T08n0222_005:0180c16": "究竟，而為最尊有所成就。彼無顛倒、亦無所",
    "T08n0222_005:0180c17": "得。[0180c17] 「復次，須菩提！菩薩發心如是：『其有眾生，",
    "T08n0222_005:0180c18": "在於地獄、餓鬼、畜生，勤苦毒痛考掠之處，吾",
    "T08n0222_005:0180c19": "為此類忍勤苦患，令得安隱。』彼菩薩摩訶",
    "T08n0222_005:0180c20": "薩當發此心：『吾身為一一人故，在於地獄",
    "T08n0222_005:0180c21": "受勤苦痛考掠之毒，百千億&#x59DF;諸劫之數不",
    "T08n0222_005:0180c22": "以為劇，當令彼人至於無餘泥洹之界而得",
    "T08n0222_005:0180c23": "滅度。以是方便，一一人故眾生之類，更",
    "T08n0222_005:0180c24": "若干苦終不休息，各令人人至於無餘泥洹",
    "T08n0222_005:0180c25": "之界而得滅度。然後吾身能為他故殖眾",
    "T08n0222_005:0180c26": "德本，於億千劫，逮得阿耨多羅三耶三菩阿",
    "T08n0222_005:0180c27": "惟三佛。』是為，須菩提！菩薩摩訶薩發金剛心。",
    "T08n0222_005:0180c28": "其摩訶薩所住之處，於諸積聚而得究竟，而",
    "T08n0222_005:0180c29": "為最尊有所成就。[0180c29] 「復次，須菩提！菩薩摩訶薩",
    "T08n0222_005:0181a01": "常當修建微妙之心，當以此心令諸眾生得",
    "T08n0222_005:0181a02": "至尊處。彼菩薩摩訶薩所謂微妙心者，從初",
    "T08n0222_005:0181a03": "發意，未曾起生婬欲之心、亦復不起瞋恚之",
    "T08n0222_005:0181a04": "心、亦復不生愚癡之心，心無所起，不發聲",
    "T08n0222_005:0181a05": "聞、辟支佛心。是為，須菩提！菩薩摩訶薩修建",
    "T08n0222_005:0181a06": "微妙之心，令諸眾生而為最尊有所成就，亦",
    "T08n0222_005:0181a07": "無所念。[0181a07] 「復次，須菩提！菩薩摩訶薩常當建心",
    "T08n0222_005:0181a08": "令不動搖。彼菩薩摩訶薩心不動已，所思惟",
    "T08n0222_005:0181a09": "薩芸若心亦不念，是為菩薩摩訶薩心不動",
    "T08n0222_005:0181a10": "搖。[0181a10] 「復次，須菩提！菩薩摩訶薩志在一切眾生",
    "T08n0222_005:0181a11": "之類，欲令獲安。菩薩摩訶薩於眾生建立安",
    "T08n0222_005:0181a12": "已，欲諸群萌不捨三乘，亦無所念，無所輕",
    "T08n0222_005:0181a13": "慢。是為，須菩提！菩薩摩訶薩建立安心於諸",
    "T08n0222_005:0181a14": "眾生。是為須菩提菩薩摩訶薩行般若波羅",
    "T08n0222_005:0181a15": "蜜，令諸眾生至於最尊有所成就。[0181a15] 「復次，須菩",
    "T08n0222_005:0181a16": "提！菩薩摩訶薩當愛於法喜、法樂、法精進為",
    "T08n0222_005:0181a17": "行。彼何謂愛法？若於諸法而無所畏、無所",
    "T08n0222_005:0181a18": "破壞，是謂愛法。何謂喜法？志樂經典，不",
    "T08n0222_005:0181a19": "離所樂，是謂喜法。彼何謂樂法？思惟於法",
    "T08n0222_005:0181a20": "多，所分別而令廣聞，是謂樂法。是為，須菩",
    "T08n0222_005:0181a21": "提！菩薩摩訶薩行般若波羅蜜，謂摩訶薩於",
    "T08n0222_005:0181a22": "諸積聚而為究竟，而為最尊有所成就，無有",
    "T08n0222_005:0181a23": "顛倒亦無所得。[0181a23] 「復次，須菩提！菩薩摩訶薩行",
    "T08n0222_005:0181a24": "般若波羅蜜，住於內空，住於外空，住內外空",
    "T08n0222_005:0181a25": "亦無內外，至無所有，自然之空。謂摩訶薩於",
    "T08n0222_005:0181a26": "諸積聚而得究竟，而為最尊有所成就，無所",
    "T08n0222_005:0181a27": "顛倒亦無所得。[0181a27] 「復次，須菩提！菩薩摩訶薩行",
    "T08n0222_005:0181a28": "般若波羅蜜，住四意止、四意斷、四神足、五根、",
    "T08n0222_005:0181a29": "五力、七覺意、八由行，十種力、四無所畏、四分",
    "T08n0222_005:0181b01": "別辯、十八不共諸佛之法。住於此法，謂摩",
    "T08n0222_005:0181b02": "訶薩於諸積聚逮得究竟，而為最尊而所",
    "T08n0222_005:0181b03": "成就，不為顛倒亦無所得。[0181b03] 「復次，須菩提！菩",
    "T08n0222_005:0181b04": "薩摩訶薩建立住金剛三昧，越度過於無量",
    "T08n0222_005:0181b05": "空慧、無量識慧、無量不用慧、無量有想無想，",
    "T08n0222_005:0181b06": "至於虛空無為，無色、戒、定、慧、解脫知見品三昧",
    "T08n0222_005:0181b07": "之定，住度三昧。謂摩訶薩於諸積聚逮得究",
    "T08n0222_005:0181b08": "竟，而為最尊有所成就，不在顛倒。」[0181b08] 佛言：「須",
    "T08n0222_005:0181b09": "菩提！菩薩摩訶薩住於法已，在於積聚逮",
    "T08n0222_005:0181b10": "得究竟，而為最尊所成就故，謂摩訶薩為摩",
    "T08n0222_005:0181b11": "訶薩！」◎",
    "T08n0222_005:0181b12": "◎摩訶般若波羅蜜等無等品第十二",
    "T08n0222_005:0181b13": "[0181b13] 爾時，賢者舍利弗白佛：「唯，天中天！我為堪任",
    "T08n0222_005:0181b14": "講摩訶薩義乎？所因謂何為摩訶薩者？」[0181b14] 世尊",
    "T08n0222_005:0181b15": "告言：「應講之耳。」[0181b15] 舍利弗言：「棄損一切所",
    "T08n0222_005:0181b16": "見，吾我見、人壽命見，凡夫之事，有志含血",
    "T08n0222_005:0181b17": "有作無作、常見無見、陰見、種見、諸衰入見、",
    "T08n0222_005:0181b18": "虛見實見、十二因緣見，四意止、四意斷、四神",
    "T08n0222_005:0181b19": "足、五根、五力、七覺意、八由行見，十種力、四無",
    "T08n0222_005:0181b20": "所畏、四分別辯、十八不共諸佛之法。若復&#x89A9;",
    "T08n0222_005:0181b21": "見教化眾生、&#x89A9;見佛土清淨莊嚴、見於佛",
    "T08n0222_005:0181b22": "道、觀&#x89A9;於覺、見轉法輪，皆悉蠲除如此諸見，",
    "T08n0222_005:0181b23": "而為說法，以故名曰為摩訶薩摩訶薩義也！」",
    "T08n0222_005:0181b24": "[0181b24] 須菩提謂舍利弗：「何故，賢者！菩薩摩訶薩",
    "T08n0222_005:0181b25": "而見於色痛痒思想生死識，眼耳鼻舌身意，",
    "T08n0222_005:0181b26": "色聲香味細滑法，吾我、人、壽命，四種、衰、入、十",
    "T08n0222_005:0181b27": "八種，四意止、意斷、神足、五根、五力、七覺意、八",
    "T08n0222_005:0181b28": "由行，十種力、四無所畏、四分別辯、十八不共",
    "T08n0222_005:0181b29": "諸佛之法？」[0181b29] 舍利弗答曰：「賢者！且聽。此菩薩",
    "T08n0222_005:0181c01": "摩訶薩行般若波羅蜜無漚&#x60D2;拘舍羅，已遭",
    "T08n0222_005:0181c02": "遇色而興發見，謂可致得；痛痒思想生死識，",
    "T08n0222_005:0181c03": "而興發見，謂可致得；眼耳鼻舌身意，色",
    "T08n0222_005:0181c04": "聲香味細滑法，吾我、人、壽命，四種、衰、入、十八",
    "T08n0222_005:0181c05": "種，三十七品，十種力、四無所畏、四分別辯、十",
    "T08n0222_005:0181c06": "八不共諸佛之法，已遭遇此以興發諸見，謂",
    "T08n0222_005:0181c07": "有可得。菩薩摩訶薩遊於其中行般若波羅",
    "T08n0222_005:0181c08": "蜜，以漚&#x60D2;拘舍羅除是諸見而為說法，令",
    "T08n0222_005:0181c09": "離顛倒，不求所獲。」[0181c09] 須菩提白佛言：「唯，天中天！",
    "T08n0222_005:0181c10": "我應堪任說摩訶薩號摩訶薩義之所趣乎？」",
    "T08n0222_005:0181c11": "[0181c11] 世尊告曰：「應說之耳。」[0181c11] 「如我心解，承世尊旨，",
    "T08n0222_005:0181c12": "菩薩心者，等無所等、無怨敵心。諸聲聞、辟支",
    "T08n0222_005:0181c13": "佛心所不能及。所以者何？則薩芸若心無",
    "T08n0222_005:0181c14": "有諸漏亦無因緣。假使如是薩芸若心無有",
    "T08n0222_005:0181c15": "諸漏亦無因緣，則於彼心而無所著，故曰摩",
    "T08n0222_005:0181c16": "訶薩。摩訶薩，假號也。」[0181c16] 舍利弗謂須菩提：「何",
    "T08n0222_005:0181c17": "所菩薩摩訶薩者？所謂心者，等無所等，無",
    "T08n0222_005:0181c18": "怨敵心。諸聲聞、辟支佛心所不能及？」[0181c18] 須菩提",
    "T08n0222_005:0181c19": "謂舍利弗：「仁舍利弗！是菩薩摩訶薩從初發",
    "T08n0222_005:0181c20": "意，未曾見法起者滅者、無所懷來、不增不",
    "T08n0222_005:0181c21": "減、無有塵垢亦無結恨。假使，賢者！不起不",
    "T08n0222_005:0181c22": "滅、無所懷來、不增不減、無有塵垢亦無結恨，",
    "T08n0222_005:0181c23": "彼無聲聞、辟支佛心，無菩薩心，亦無佛心。",
    "T08n0222_005:0181c24": "舍利弗！是為菩薩摩訶薩心，等無所等，心無",
    "T08n0222_005:0181c25": "怨敵。聲聞、辟支佛心所不能及。」[0181c25] 舍利弗謂須",
    "T08n0222_005:0181c26": "菩提：「唯，須菩提！仁莫但講聲聞、辟支佛心所",
    "T08n0222_005:0181c27": "不能及。心不著聲聞、辟支佛，當復不著於色",
    "T08n0222_005:0181c28": "所求，痛痒思想生死識所求？」[0181c28] 答曰：「如是，舍",
    "T08n0222_005:0181c29": "利弗！實不著色痛痒思想生死識，亦不著眼",
    "T08n0222_005:0182a01": "耳鼻舌身意，色聲香味細滑法，不著十八種，",
    "T08n0222_005:0182a02": "諸衰、入、十二因緣，不著四意止、四意斷、四神",
    "T08n0222_005:0182a03": "足、五根、五力、七覺意、八由行，不著十種力、四",
    "T08n0222_005:0182a04": "無所畏、四分別辯、十八不共諸佛之法。」[0182a04] 舍利",
    "T08n0222_005:0182a05": "弗謂須菩提：「如向者須菩提之所講論：『其薩",
    "T08n0222_005:0182a06": "芸若心者，無有諸漏，亦無因緣。』云何，賢者！",
    "T08n0222_005:0182a07": "愚凡夫心，不亦無漏、無因緣乎？本淨為空，",
    "T08n0222_005:0182a08": "至于聲聞、辟支佛、世尊心，無有諸漏，無有因",
    "T08n0222_005:0182a09": "緣耶？」[0182a09] 答曰：「如是。」[0182a09] 舍利弗又問須菩提：「色亦",
    "T08n0222_005:0182a10": "不為無漏乎？無因緣乎？本淨空乎？痛痒思",
    "T08n0222_005:0182a11": "想生死識，亦不為無漏乎？無因緣乎？本",
    "T08n0222_005:0182a12": "淨空乎？」[0182a12] 答曰：「如是。」[0182a12] 舍利弗又問須菩提：「眼",
    "T08n0222_005:0182a13": "耳鼻舌身意，色聲香味細滑法，十八種，四大、",
    "T08n0222_005:0182a14": "衰、入、十二因緣，不為無漏、無因緣、本淨空乎？",
    "T08n0222_005:0182a15": "四意止、四意斷、四神足、五根、五力、七覺意、八由",
    "T08n0222_005:0182a16": "行，不為無漏、無因緣、本淨空乎？十種力、四",
    "T08n0222_005:0182a17": "無所畏、四分別辯、十八不共諸佛之法，無為",
    "T08n0222_005:0182a18": "無漏、無因緣、本淨空乎？」[0182a18] 答曰：「如是。舍利弗！",
    "T08n0222_005:0182a19": "誠如所云：『愚凡夫心，聲聞、辟支佛心，亦無有",
    "T08n0222_005:0182a20": "漏，亦無因緣，本淨為空。陰、種、入、四大、十二因",
    "T08n0222_005:0182a21": "緣、三十七品，十種力、四無所畏、四分別辯、十",
    "T08n0222_005:0182a22": "八不共諸佛之法、亦無有漏、亦無因緣、本淨",
    "T08n0222_005:0182a23": "為空。』」[0182a23] 舍利弗謂須菩提：「於此諸心當無所著，",
    "T08n0222_005:0182a24": "又復不當不著無色色乎？不當不著無痛痒",
    "T08n0222_005:0182a25": "思想生死識識乎？又，須菩提！不當不著無",
    "T08n0222_005:0182a26": "意止意止乎？無意斷意斷乎？無神足神足乎？",
    "T08n0222_005:0182a27": "無五根五根乎？無五力五力乎？無七覺意七",
    "T08n0222_005:0182a28": "覺意乎？無八由行由行乎？無十種力種",
    "T08n0222_005:0182a29": "力乎？無四無所畏所畏乎？無四分別辯分",
    "T08n0222_005:0182b01": "別辯乎？無十八不共不共乎？」[0182b01] 須菩提答曰：",
    "T08n0222_005:0182b02": "「如是，舍利弗！不當著無色色也，不當著無痛",
    "T08n0222_005:0182b03": "痒思想生死識識也，不當著無眼耳鼻舌",
    "T08n0222_005:0182b04": "身意意也，不當著無色聲香味細滑法法",
    "T08n0222_005:0182b05": "也，不當著無四大、衰、入入也，不當著無十二",
    "T08n0222_005:0182b06": "因緣緣也，不當著無三十七品品也，不當著",
    "T08n0222_005:0182b07": "無十種力力也，不當著無四無所畏畏也，不",
    "T08n0222_005:0182b08": "當著無四分別辯辯也，不當著無十八不共",
    "T08n0222_005:0182b09": "諸佛之法法也。如是，舍利弗！行般若波羅蜜，",
    "T08n0222_005:0182b10": "以是之故，其道之心無怨敵心。諸聲聞、辟支",
    "T08n0222_005:0182b11": "佛心所不及也，亦不想念聲聞、辟支佛。無所",
    "T08n0222_005:0182b12": "依猗，不隨顛倒，亦無所得，是故逮成一切",
    "T08n0222_005:0182b13": "諸法。」",
    "T08n0222_005:0182b14": "摩訶般若波羅蜜大乘品第十三",
    "T08n0222_005:0182b15": "[0182b15] 於是，賢者分耨文陀尼弗白佛言：「唯，天中天！",
    "T08n0222_005:0182b16": "我應堪任講論摩訶薩號義之所趣乎？」[0182b16] 世尊",
    "T08n0222_005:0182b17": "曰：「應所論也。」[0182b17] 分耨文陀尼弗言：「摩訶僧那",
    "T08n0222_005:0182b18": "僧涅被大德鎧菩薩摩訶薩，為摩訶衍，志大",
    "T08n0222_005:0182b19": "乘乎？彼其人者為乘大乘。是故，天中天！",
    "T08n0222_005:0182b20": "摩訶薩號摩訶薩也！」[0182b20] 舍利弗謂分耨文陀尼",
    "T08n0222_005:0182b21": "弗：「以何因緣，謂菩薩摩訶薩為摩訶僧那僧",
    "T08n0222_005:0182b22": "涅摩訶衍三拔致乎？」[0182b22] 分褥答曰：「於是，賢",
    "T08n0222_005:0182b23": "者！菩薩摩訶薩，不為學者、獨人、眾生之類",
    "T08n0222_005:0182b24": "住檀波羅蜜有所施與也，則為一切群萌之",
    "T08n0222_005:0182b25": "故，住檀波羅蜜有所施與耳。不為學者、眾生、",
    "T08n0222_005:0182b26": "獨人住尸波羅蜜所獲禁戒，則為一切群萌",
    "T08n0222_005:0182b27": "之故，住尸波羅蜜而獲禁戒耳。不為學者、眾",
    "T08n0222_005:0182b28": "生、獨人住羼提波羅蜜能有所忍，則為一切",
    "T08n0222_005:0182b29": "群萌之故，住羼提波羅蜜而行忍辱耳。不為",
    "T08n0222_005:0182c01": "學者、眾生、獨人住惟逮波羅蜜而為精進，則",
    "T08n0222_005:0182c02": "為一切群萌之故，住惟逮波羅蜜精進耳。不",
    "T08n0222_005:0182c03": "為學者、眾生、獨人住禪波羅蜜而不亂意，則",
    "T08n0222_005:0182c04": "為一切群萌之故，住禪波羅蜜，為一心耳。不",
    "T08n0222_005:0182c05": "為學者、眾生、獨人住般若波羅蜜而行智慧，",
    "T08n0222_005:0182c06": "則為一切群萌之故，住般若波羅蜜而遵智",
    "T08n0222_005:0182c07": "慧耳。菩薩摩訶薩行般若波羅蜜，不為斷絕",
    "T08n0222_005:0182c08": "群萌之類限量眾生被僧那鎧也——『我當滅度",
    "T08n0222_005:0182c09": "若干眾生，不滅度若干眾生，立若干人於佛",
    "T08n0222_005:0182c10": "道，不立若干人於佛道。』又菩薩摩訶薩則為",
    "T08n0222_005:0182c11": "一切群萌之類被僧那鎧而自惟行：『吾身自",
    "T08n0222_005:0182c12": "當具足成滿檀波羅蜜，勸助眾生！令入一切",
    "T08n0222_005:0182c13": "業檀波羅蜜、尸波羅蜜、羼波羅蜜、惟逮波羅蜜、",
    "T08n0222_005:0182c14": "禪波羅蜜、般若波羅蜜。吾身自當具足成行",
    "T08n0222_005:0182c15": "般若波羅蜜，勸助眾生，一切令入智度無",
    "T08n0222_005:0182c16": "極。』[0182c16] 「復次，舍利弗！菩薩摩訶薩假使行檀波",
    "T08n0222_005:0182c17": "羅蜜，所可施與，一切皆為薩芸若遵修其心，",
    "T08n0222_005:0182c18": "以諸眾生而為伴侶，是我子也，猶以勸助阿",
    "T08n0222_005:0182c19": "耨多羅三耶三菩。是為，舍利弗！菩薩摩訶薩",
    "T08n0222_005:0182c20": "行般若波羅蜜僧那之鎧。[0182c20] 「復次，舍利弗！菩",
    "T08n0222_005:0182c21": "薩摩訶薩行檀波羅蜜，所可施與，為薩芸若",
    "T08n0222_005:0182c22": "遵修其心，所發心者，不為勸助聲聞、辟支佛",
    "T08n0222_005:0182c23": "地。是為，舍利弗！菩薩摩訶薩行檀波羅蜜被",
    "T08n0222_005:0182c24": "僧那鎧。[0182c24] 「復次，舍利弗！菩薩摩訶薩行檀波羅",
    "T08n0222_005:0182c25": "蜜，所可施與，為薩芸若遵修其心，而常思",
    "T08n0222_005:0182c26": "念護於禁戒、無所犯負，不以勸助聲聞、辟支",
    "T08n0222_005:0182c27": "佛地，逮得阿耨多羅三耶三菩，是為菩薩摩",
    "T08n0222_005:0182c28": "訶薩行尸波羅蜜被僧那鎧。[0182c28] 「復次，舍利弗！",
    "T08n0222_005:0182c29": "菩薩摩訶薩行檀波羅蜜，所可施與，為薩芸",
    "T08n0222_005:0183a01": "若遵修其心，而常思念忍於諸法，而以忍",
    "T08n0222_005:0183a02": "辱勸勉眾生，而為伴侶，是我子也！而以忍",
    "T08n0222_005:0183a03": "辱勸助，不為聲聞、辟支佛，逮得阿耨多羅",
    "T08n0222_005:0183a04": "三耶三菩，是為菩薩摩訶薩行羼波羅蜜",
    "T08n0222_005:0183a05": "被僧那鎧。[0183a05] 「復次，舍利弗！菩薩摩訶薩行檀",
    "T08n0222_005:0183a06": "波羅蜜，所可施與，為薩芸若遵修其心，",
    "T08n0222_005:0183a07": "常奉精進不捨慇懃，所行精進無有諸漏，",
    "T08n0222_005:0183a08": "不以勸助聲聞、辟支佛，逮得阿耨多羅三耶",
    "T08n0222_005:0183a09": "三菩，是為菩薩摩訶薩行惟逮波羅蜜被僧",
    "T08n0222_005:0183a10": "那鎧。[0183a10] 「復次，舍利弗！菩薩摩訶薩行檀波羅蜜！",
    "T08n0222_005:0183a11": "所可施與，薩芸若遵修其心，若布施者，常一",
    "T08n0222_005:0183a12": "其心無若干念，唯業思惟薩芸若慧，思惟不",
    "T08n0222_005:0183a13": "捨，不聽聲聞、辟支佛行，逮得阿耨多羅三耶",
    "T08n0222_005:0183a14": "三菩，是為菩薩摩訶薩行禪波羅蜜被僧那",
    "T08n0222_005:0183a15": "鎧。[0183a15] 「復次，舍利弗！菩薩摩訶薩行檀波羅蜜，",
    "T08n0222_005:0183a16": "有所施與，為薩芸若遵修其心，常奉智慧離",
    "T08n0222_005:0183a17": "於邪黠，所業智慧開發一切，無有諸漏，不",
    "T08n0222_005:0183a18": "以勸助聲聞、辟支佛地，逮得阿耨多羅三耶",
    "T08n0222_005:0183a19": "三菩，是為菩薩摩訶薩行般若波羅蜜被僧",
    "T08n0222_005:0183a20": "那鎧。[0183a20] 「復次，舍利弗！菩薩摩訶薩行檀波羅蜜，",
    "T08n0222_005:0183a21": "所可施與，為薩芸若遵修其心，若施與者，",
    "T08n0222_005:0183a22": "建幻化心無所施與，亦無施者，亦無受者。菩",
    "T08n0222_005:0183a23": "薩摩訶薩如是施者，不為勸助聲聞、辟支佛，",
    "T08n0222_005:0183a24": "逮得阿耨多羅三耶三菩，是為菩薩摩訶薩",
    "T08n0222_005:0183a25": "行般若波羅蜜被僧那鎧。」[0183a25] 分耨文陀尼弗謂",
    "T08n0222_005:0183a26": "舍利弗：「設使菩薩摩訶薩其心遵崇薩芸若，",
    "T08n0222_005:0183a27": "於諸波羅蜜無有想求亦無所得，是為菩薩",
    "T08n0222_005:0183a28": "摩訶薩僧那僧涅之謂也。[0183a28] 「復次，舍利弗！菩薩",
    "T08n0222_005:0183a29": "摩訶薩行尸波羅蜜，其心遵崇在薩芸若，而",
    "T08n0222_005:0183b01": "以布施遵崇薩芸若心攝護眾生，則以勸",
    "T08n0222_005:0183b02": "助阿耨多羅三耶三菩心，是為菩薩摩訶薩",
    "T08n0222_005:0183b03": "行尸波羅蜜為檀波羅蜜。[0183b03] 「復次，舍利弗！菩薩",
    "T08n0222_005:0183b04": "摩訶薩行尸波羅蜜，於此諸法無所忍者、不",
    "T08n0222_005:0183b05": "能忍者，無所不忍，是為菩薩摩訶薩行尸波",
    "T08n0222_005:0183b06": "羅蜜為羼波羅蜜。[0183b06] 「復次，舍利弗！菩薩摩訶薩",
    "T08n0222_005:0183b07": "行尸波羅蜜，則自然發精進之事無有懈廢，",
    "T08n0222_005:0183b08": "是為菩薩摩訶薩行尸波羅蜜為惟逮波羅",
    "T08n0222_005:0183b09": "蜜。[0183b09] 「復次，舍利弗！菩薩摩訶薩行尸波羅蜜，",
    "T08n0222_005:0183b10": "其心遵崇於薩芸若，思惟所行，不信聲聞、辟",
    "T08n0222_005:0183b11": "支佛心，常一其心，專思禪定無有眾亂，是為",
    "T08n0222_005:0183b12": "菩薩摩訶薩行尸波羅蜜為禪波羅蜜。[0183b12] 「復次，",
    "T08n0222_005:0183b13": "舍利弗！菩薩摩訶薩行尸波羅蜜，建行一切",
    "T08n0222_005:0183b14": "諸所有法，觀念如幻，亦不念戒，亦無所得，不",
    "T08n0222_005:0183b15": "信聲聞、辟支佛心，分別微妙智慧，是為菩薩",
    "T08n0222_005:0183b16": "摩訶薩行尸波羅蜜為般若波羅蜜。如是，舍",
    "T08n0222_005:0183b17": "利弗！菩薩摩訶薩行尸波羅蜜，則為攝取，皆",
    "T08n0222_005:0183b18": "為具足諸波羅蜜，是為摩訶僧那僧涅之謂",
    "T08n0222_005:0183b19": "也！[0183b19] 「復次，舍利弗！菩薩摩訶薩行羼波羅蜜，有",
    "T08n0222_005:0183b20": "所施與，專崇發起薩芸若心，不信聲聞、辟支",
    "T08n0222_005:0183b21": "佛心，普能忍辱而無結恨，皆以勸助阿惟三",
    "T08n0222_005:0183b22": "佛。[0183b22] 「復次，舍利弗！菩薩摩訶薩行惟逮波羅蜜，",
    "T08n0222_005:0183b23": "有所施與，遵崇發起薩芸若心，不信聲聞、辟",
    "T08n0222_005:0183b24": "支佛心，常行精進不進不退，逮得阿惟三佛。",
    "T08n0222_005:0183b25": "[0183b25] 「復次，舍利弗！菩薩摩訶薩行禪波羅蜜，有所",
    "T08n0222_005:0183b26": "施與，遵崇發起薩芸若心，不信聲聞、辟支佛",
    "T08n0222_005:0183b27": "心，其心常定不處於諸亂無亂、不亂，亦不見",
    "T08n0222_005:0183b28": "亂、不見定意。[0183b28] 「復次，舍利弗！菩薩摩訶薩行般",
    "T08n0222_005:0183b29": "若波羅蜜，遵崇發起薩芸若心，不信聲聞、辟",
    "T08n0222_005:0183c01": "支佛心，其心恢大無所不通，不在生死、不在",
    "T08n0222_005:0183c02": "滅度！[0183c02] 「復次，舍利弗！菩薩摩訶薩以無色定而",
    "T08n0222_005:0183c03": "行三昧，不隨禪教而有所生，是為菩薩摩訶",
    "T08n0222_005:0183c04": "薩漚&#x60D2;拘舍羅般若波羅蜜。[0183c04] 「復次，舍利弗！假",
    "T08n0222_005:0183c05": "使菩薩摩訶薩或行禪定、若四等心，其無色",
    "T08n0222_005:0183c06": "定而以三昧，不失禪定及四等心、無色三昧，",
    "T08n0222_005:0183c07": "是為菩薩摩訶薩漚&#x60D2;拘舍羅般若波羅蜜。",
    "T08n0222_005:0183c08": "[0183c08] 「復次，舍利弗！菩薩摩訶薩又修禪思，行四等",
    "T08n0222_005:0183c09": "心、無色三昧，而在寂然；有所觀見，空、無相、無",
    "T08n0222_005:0183c10": "願，見斯然後，是為菩薩摩訶薩摩訶僧那僧",
    "T08n0222_005:0183c11": "涅般若波羅蜜。如是，舍利弗！菩薩摩訶薩為",
    "T08n0222_005:0183c12": "摩訶僧那僧涅之謂也！如是，舍利弗！菩薩摩",
    "T08n0222_005:0183c13": "訶薩設使被如此僧那，八方上下諸佛世界",
    "T08n0222_005:0183c14": "佛天中天，所可宣揚微妙之教，讚頌功德申",
    "T08n0222_005:0183c15": "暢其音，於某世界有菩薩摩訶薩，被大德鎧，",
    "T08n0222_005:0183c16": "教化眾生、嚴淨佛土。」[0183c16] 舍利弗問分耨文陀尼",
    "T08n0222_005:0183c17": "弗：「何謂菩薩摩訶薩三拔致等乘大乘？」[0183c17] 分",
    "T08n0222_005:0183c18": "耨答曰：「於是，賢者！菩薩摩訶薩行六波羅蜜，",
    "T08n0222_005:0183c19": "寂除眾欲，滅去諸惡不善之法，順想有行而",
    "T08n0222_005:0183c20": "處寂然，存在安隱，便能具足行第一禪。已離",
    "T08n0222_005:0183c21": "於欲無有眾惡，蠲除眾想所可念者，寂然安",
    "T08n0222_005:0183c22": "隱，則能具足行第二禪。除去眾想，無念無想，",
    "T08n0222_005:0183c23": "而心自修如聖賢教，不違明達得欣悅安，則",
    "T08n0222_005:0183c24": "便具足得第三禪。除安去苦，前所更歷善惡、可",
    "T08n0222_005:0183c25": "不可意，無苦無樂而在寂然得欣悅安，則便",
    "T08n0222_005:0183c26": "具足第四之禪。行四等心，心常慈，俱無怨、無",
    "T08n0222_005:0183c27": "結亦無顛倒，廣大無邊遵善無量，普諸世間，",
    "T08n0222_005:0183c28": "心之所行而不捨此；悲、喜、護心，亦復如是。護",
    "T08n0222_005:0183c29": "心常俱，無怨無結亦無顛倒，廣大無邊遵善",
    "T08n0222_005:0184a01": "無量，普諸世間，心之所行而不捨此。是為菩",
    "T08n0222_005:0184a02": "薩摩訶薩禪思。菩薩摩訶薩以此禪思行四",
    "T08n0222_005:0184a03": "等心，以此瑞應行三昧定，行斯已後，皆以",
    "T08n0222_005:0184a04": "勸助薩芸若慧，是為菩薩摩訶薩六波羅蜜",
    "T08n0222_005:0184a05": "檀波羅蜜之本；尸波羅蜜、羼波羅蜜、惟逮波",
    "T08n0222_005:0184a06": "羅蜜、禪波羅蜜、般若波羅蜜，皆各各如是。是",
    "T08n0222_005:0184a07": "為菩薩摩訶薩僧那僧涅之謂也！[0184a07] 「復次，舍利",
    "T08n0222_005:0184a08": "弗！菩薩摩訶薩與慈心俱，廣遠弘普而無有",
    "T08n0222_005:0184a09": "二、無有邊崖、無有結，而無有斯在於一處。信",
    "T08n0222_005:0184a10": "第一、第二、第三、第四，亦復如是。至下無際，上",
    "T08n0222_005:0184a11": "去無限，八方上下無不周遍。具足四禪，是為",
    "T08n0222_005:0184a12": "菩薩摩訶薩三昧。假使菩薩摩訶薩遵崇其",
    "T08n0222_005:0184a13": "心在薩芸若，行第一禪而以救攝一切眾生，",
    "T08n0222_005:0184a14": "悉勸助之於諸通慧，其菩薩摩訶薩具足薩",
    "T08n0222_005:0184a15": "芸若而發慧心，然以方便暢發誼意為人說",
    "T08n0222_005:0184a16": "經，是為菩薩摩訶薩檀波羅蜜。又菩薩摩訶",
    "T08n0222_005:0184a17": "薩其心至于薩芸若慧，思惟遵修度第一禪。",
    "T08n0222_005:0184a18": "假使能住第一禪者，不復信樂發異心者，不",
    "T08n0222_005:0184a19": "隨聲聞、辟支佛心，是為菩薩摩訶薩不犯於",
    "T08n0222_005:0184a20": "他，為尸波羅蜜。假使菩薩摩訶薩其心志在",
    "T08n0222_005:0184a21": "薩芸若慧，遵修思惟即自發念：『令一切人眾",
    "T08n0222_005:0184a22": "生之類勤苦滅盡，為說經法，隨其心念所&#x6199;",
    "T08n0222_005:0184a23": "樂者，觀其根原而開化之。』是為菩薩摩訶薩",
    "T08n0222_005:0184a24": "行羼波羅蜜。假使菩薩摩訶薩其心遵修薩",
    "T08n0222_005:0184a25": "芸若慧，勸助一切功德之本，於諸通慧不見",
    "T08n0222_005:0184a26": "精進之所歸趣，是為菩薩摩訶薩行惟逮波",
    "T08n0222_005:0184a27": "羅蜜。假使菩薩摩訶薩其心遵修薩芸若慧，",
    "T08n0222_005:0184a28": "從第一禪至于四禪，而復觀察無常、苦、空、非",
    "T08n0222_005:0184a29": "身，空、無相、無願，是為菩薩摩訶薩行禪波羅",
    "T08n0222_005:0184b01": "蜜。假使菩薩摩訶薩其心遵崇薩芸若慧，觀",
    "T08n0222_005:0184b02": "一切法譬如幻化，無有三界，為人說經，是為",
    "T08n0222_005:0184b03": "菩薩摩訶薩行般若波羅蜜。賢者舍利弗！是",
    "T08n0222_005:0184b04": "為菩薩摩訶薩摩訶衍事。[0184b04] 「復次，舍利弗！菩薩",
    "T08n0222_005:0184b05": "摩訶薩摩訶衍者，建立一切四意止、四意斷、",
    "T08n0222_005:0184b06": "四神足、五根、五力、七覺意、八由行、又復建立",
    "T08n0222_005:0184b07": "一切，具足於空三昧，無相、無願三昧，十種力、",
    "T08n0222_005:0184b08": "四無所畏、四分別辯、十八不共諸佛之法，是",
    "T08n0222_005:0184b09": "為菩薩摩訶薩摩訶衍。[0184b09] 「復次，舍利弗！菩薩摩",
    "T08n0222_005:0184b10": "訶薩不告無求此二地——聲聞地、辟支佛地——其",
    "T08n0222_005:0184b11": "心唯樂薩婆若慧，是菩薩摩訶薩行無放逸",
    "T08n0222_005:0184b12": "為四等心，成羼波羅蜜。假使菩薩摩訶薩其",
    "T08n0222_005:0184b13": "心遵修，而自興發一切哀慧，所行無限無所",
    "T08n0222_005:0184b14": "破壞，是為菩薩摩訶薩行惟逮波羅蜜。假使",
    "T08n0222_005:0184b15": "菩薩摩訶薩於四等心而行禪定，不從禪定",
    "T08n0222_005:0184b16": "及四等心有所忘失，是為菩薩行無放逸四",
    "T08n0222_005:0184b17": "等之心漚&#x60D2;拘舍羅。[0184b17] 「復次，舍利弗！菩薩摩訶",
    "T08n0222_005:0184b18": "薩慈心三昧：『我當救護一切眾生。』則以遵崇",
    "T08n0222_005:0184b19": "行哀三昧，愍傷行悲而順趣此；行&#x6199;三昧：『我",
    "T08n0222_005:0184b20": "當度脫眾生之類。』轉漸進前至護三昧，加於",
    "T08n0222_005:0184b21": "眾生至諸漏盡，是為菩薩摩訶薩無有放逸",
    "T08n0222_005:0184b22": "行四等心檀波羅蜜。假使禪思無有放逸行",
    "T08n0222_005:0184b23": "四等心，因緣瑞應，不以勸助聲聞、辟支佛地，",
    "T08n0222_005:0184b24": "則順專於一切哀慧，是為菩薩摩訶薩四等",
    "T08n0222_005:0184b25": "心行無所犯負尸波羅蜜。[0184b25] 「復次，舍利弗！菩薩",
    "T08n0222_005:0184b26": "摩訶薩摩訶衍者，曉了內空不墮顛倒，亦無",
    "T08n0222_005:0184b27": "所求、不有所得，苦樂、善惡有所有所自然空，",
    "T08n0222_005:0184b28": "於諸通慧亦無所得，無有內外，不得中間，是",
    "T08n0222_005:0184b29": "為菩薩摩訶薩摩訶衍。[0184b29] 「復次，舍利弗！菩薩摩",
    "T08n0222_005:0184c01": "訶薩摩訶衍者，於一切法亦無有亂、無三昧",
    "T08n0222_005:0184c02": "慧，是為菩薩摩訶薩摩訶衍。[0184c02] 「復次，舍利弗！菩",
    "T08n0222_005:0184c03": "薩摩訶薩摩訶衍者，常志大乘，其慧自由，其",
    "T08n0222_005:0184c04": "慧不在有常、不在無常，不計苦不苦、樂不樂，",
    "T08n0222_005:0184c05": "其不由慧在於我所及非我所，是為菩薩摩",
    "T08n0222_005:0184c06": "訶薩摩訶衍，為無所得，不墮顛倒。[0184c06] 「復次，舍",
    "T08n0222_005:0184c07": "利弗！菩薩摩訶薩摩訶衍者，其慧自由，不在",
    "T08n0222_005:0184c08": "於過去、不在於當來、不在於現在，不在三世",
    "T08n0222_005:0184c09": "無慧之處，是為菩薩摩訶薩摩訶衍，常無所",
    "T08n0222_005:0184c10": "得，不墮顛倒。[0184c10] 「復次，舍利弗！菩薩摩訶薩摩訶",
    "T08n0222_005:0184c11": "衍者，其慧不由著於欲界、不在色界、不在無",
    "T08n0222_005:0184c12": "色界，而慧自在。悉知欲界、色界、無色界，而得",
    "T08n0222_005:0184c13": "自在，亦無所得，不墮顛倒，是為菩薩摩訶薩",
    "T08n0222_005:0184c14": "大乘。[0184c14] 「復次，舍利弗！菩薩摩訶薩摩訶衍者，而",
    "T08n0222_005:0184c15": "慧自在，不與世慧同、亦不在沒世慧，不在有",
    "T08n0222_005:0184c16": "為、不在無為，不在有漏、不在無漏，於此法慧",
    "T08n0222_005:0184c17": "而得自由。悉知世俗慧、度世慧，不為不及。",
    "T08n0222_005:0184c18": "悉知有為、無為法，不為不及，亦無所得，不墮",
    "T08n0222_005:0184c19": "顛倒，是為菩薩摩訶薩大乘。」◎"
}