{
    "X04n0223_042:0285c19": "大方廣佛新華嚴經合論卷第四十二",
    "X04n0223_042:0285c20": "唐于闐國三藏沙門實叉難陀譯經",
    "X04n0223_042:0285c21": "唐太原方山長者李通玄造論",
    "X04n0223_042:0285c22": "唐福州開元寺沙門志寧釐經合論",
    "X04n0223_042:0285c23": "兜率天宮偈讚品第二十四",
    "X04n0223_042:0285c24": "[0285c24] 【論】將釋此品三門如前第一釋品名目者明以金",
    "X04n0223_042:0286a01": "剛幢等十菩薩各從異佛剎來處兜率天宮至如",
    "X04n0223_042:0286a02": "來所各化作妙寶師子之座已各以十迴向法門",
    "X04n0223_042:0286a03": "因果而偈讚之故名偈讚品異佛剎者從十行中",
    "X04n0223_042:0286a04": "來入十迴向第二釋品來意者此品為欲成十迴",
    "X04n0223_042:0286a05": "向中因果法門故須此品來也第三隨文解釋中",
    "X04n0223_042:0286a06": "義分為二第一長科經意第二隨文釋義一長科",
    "X04n0223_042:0286a07": "經意者於此一品大意前後總作十一段長科。",
    "X04n0223_042:0286a08": "[0286a08] 【經】爾時佛神力故十方各有一大菩薩一一各與萬",
    "X04n0223_042:0286a09": "佛剎微塵數諸菩薩俱從萬佛剎微塵數國土外諸",
    "X04n0223_042:0286a10": "世界中來詣佛所其名曰金剛幢菩薩堅固幢菩薩",
    "X04n0223_042:0286a11": "勇猛幢菩薩光明幢菩薩智幢菩薩寶幢菩薩精進",
    "X04n0223_042:0286a12": "幢菩薩離垢幢菩薩星宿幢菩薩法幢菩薩所從來",
    "X04n0223_042:0286a13": "國謂妙寶世界妙樂世界妙銀世界妙金世界妙摩",
    "X04n0223_042:0286a14": "尼世界妙金剛世界妙波頭摩世界妙優&#x9262;羅世界",
    "X04n0223_042:0286a15": "妙栴檀世界妙香世界各於佛所淨修梵行所謂無",
    "X04n0223_042:0286a16": "盡幢佛風幢佛解脫幢佛威儀幢佛明相幢佛常幢",
    "X04n0223_042:0286a17": "佛最勝幢佛自在幢佛梵幢佛觀察幢佛其諸菩薩",
    "X04n0223_042:0286a18": "至佛所已頂禮佛足以佛神力即化作妙寶藏師子",
    "X04n0223_042:0286a19": "之座寶網彌覆周&#x5E00;&#x5FA7;滿諸菩薩眾隨所來方各於",
    "X04n0223_042:0286a20": "其上結加趺坐其身悉放百千億那由他阿僧祇清",
    "X04n0223_042:0286a21": "淨光明此無量光皆從菩薩清淨心寶離眾過惡大",
    "X04n0223_042:0286a22": "願所起顯示一切諸佛自在清淨之法以諸菩薩平",
    "X04n0223_042:0286a23": "等願力能普救護一切眾生一切世間之所樂見見",
    "X04n0223_042:0286a24": "者不&#x8657;悉得調伏其菩薩眾悉已成就無量功德所",
    "X04n0223_042:0286b01": "謂&#x5FA7;遊一切諸佛國土無所障礙見無依止清淨法",
    "X04n0223_042:0286b02": "身以智慧身現無量身&#x5FA7;往十方承事諸佛入於諸",
    "X04n0223_042:0286b03": "佛無量無邊不可思議自在之法住於無量一切智",
    "X04n0223_042:0286b04": "門以智光明善了諸法於諸法中得無所畏隨所演",
    "X04n0223_042:0286b05": "說窮未來際辯才無盡以大智慧開總持門慧眼清",
    "X04n0223_042:0286b06": "淨入深法界智慧境界無有邊際究竟清淨猶若&#x8657;",
    "X04n0223_042:0286b07": "空如此世界兜率天宮諸菩薩眾如是來集十方一",
    "X04n0223_042:0286b08": "切兜率天宮悉有如是名號菩薩而來集會所從來",
    "X04n0223_042:0286b09": "國諸佛名號亦皆同等無有差別爾時世尊從兩膝",
    "X04n0223_042:0286b10": "輪放百千億那由他光明普照十方盡法界&#x8657;空界",
    "X04n0223_042:0286b11": "一切世界彼諸菩薩皆見於此佛神變相此諸菩薩",
    "X04n0223_042:0286b12": "亦見於彼一切如來神變之相如是菩薩皆與毗盧",
    "X04n0223_042:0286b13": "遮那如來於往昔時同種善根修菩薩行悉已悟入",
    "X04n0223_042:0286b14": "諸佛自在甚深解脫得無差別法界之身入一切土",
    "X04n0223_042:0286b15": "而無所住見無量佛悉往承事於一念中周行法界",
    "X04n0223_042:0286b16": "自在無礙心意清淨如無價寶無量無數諸佛如來",
    "X04n0223_042:0286b17": "常加護念其與其力到於究竟第一彼岸恒以淨念",
    "X04n0223_042:0286b18": "住無上覺念念恒入一切智處以小入大以大入小",
    "X04n0223_042:0286b19": "皆得自在通達無礙已得佛身與佛同住獲一切智",
    "X04n0223_042:0286b20": "從一切智而生其身一切如來所行之處悉能隨入",
    "X04n0223_042:0286b21": "開闡無量智慧法門到金剛幢大智彼岸獲金剛定",
    "X04n0223_042:0286b22": "斷諸疑惑已得諸佛自在神通普於一切十方國土",
    "X04n0223_042:0286b23": "教化調伏百千萬億無數眾生於一切數雖無所著",
    "X04n0223_042:0286b24": "善能修學成就究竟方便安立一切諸法如是等百",
    "X04n0223_042:0286c01": "千億那由他不可說無盡清淨三世一切無量功德",
    "X04n0223_042:0286c02": "藏諸菩薩眾皆來集會在於佛所因光所見一切佛",
    "X04n0223_042:0286c03": "所悉亦如是爾時金剛幢菩薩承佛神力普觀十方",
    "X04n0223_042:0286c04": "而說頌言。",
    "X04n0223_042:0286c05": "[0286c05] 【論】一從爾時佛神力故已下至而說頌言五十二",
    "X04n0223_042:0286c06": "行經明金剛幢等十菩薩眾十方來集彰因示果",
    "X04n0223_042:0286c07": "不二分於此分中義分為十段一爾時佛神力故",
    "X04n0223_042:0286c08": "已下至來詣佛所是諸眾來集分二其名曰已下",
    "X04n0223_042:0286c09": "至法幢菩薩舉所來十菩薩名號分三所從來國",
    "X04n0223_042:0286c10": "已下至妙香世界是諸菩薩所從來國土分四各",
    "X04n0223_042:0286c11": "於佛所淨修梵行已下至觀察幢佛舉本所事佛",
    "X04n0223_042:0286c12": "之號分五其諸菩薩已下至無量功德有八行經",
    "X04n0223_042:0286c13": "明諸來菩薩化座而坐放光顯德饒益分六所謂",
    "X04n0223_042:0286c14": "已下至猶若&#x8657;空有七行經明諸來菩薩見無依",
    "X04n0223_042:0286c15": "止清淨法身智慧&#x5FA7;遊十方事佛自在無礙分七",
    "X04n0223_042:0286c16": "如此世界已下至無有差別明都結十方同此來",
    "X04n0223_042:0286c17": "集分八爾時世尊已下至神變之相明如來放光",
    "X04n0223_042:0286c18": "所在普照十方彼此大眾皆相見分九如是菩薩",
    "X04n0223_042:0286c19": "已下至皆來集會有十六行經明諸來菩薩往因",
    "X04n0223_042:0286c20": "同佛善根至法究竟自在分十在於佛所因光所",
    "X04n0223_042:0286c21": "見已下至頌有兩行經明都結十方同此世界菩",
    "X04n0223_042:0286c22": "薩集會分第二隨文解釋者於此五十二行經約",
    "X04n0223_042:0286c23": "立十門一明十方菩薩所來之法二釋菩薩名下",
    "X04n0223_042:0286c24": "之義三釋十世界之所表四釋十佛名號之因果",
    "X04n0223_042:0287a01": "五釋十菩薩來至佛所所化之座體六釋菩薩身",
    "X04n0223_042:0287a02": "光之因七明菩薩所得何法而能自在化滿十方",
    "X04n0223_042:0287a03": "八釋如來放光處所表法九明諸來菩薩眾海從",
    "X04n0223_042:0287a04": "誰發心十明隨位進修因果一明菩薩所來之法",
    "X04n0223_042:0287a05": "者經云一一各與萬佛剎微塵數者為明昇進之",
    "X04n0223_042:0287a06": "法智之知見勝前位故十住云百十行云千十迴",
    "X04n0223_042:0287a07": "向云萬俱從萬佛剎微塵數國土外諸世界中來",
    "X04n0223_042:0287a08": "詣佛所者明迷法云外世界智達名來詣佛所云",
    "X04n0223_042:0287a09": "萬佛剎微塵數者是迷悟之數也二釋菩薩名下",
    "X04n0223_042:0287a10": "之義者其名曰金剛幢菩薩者菩薩前已釋訖金",
    "X04n0223_042:0287a11": "剛幢者明堅固不動義前十行位菩薩名林表行",
    "X04n0223_042:0287a12": "覆蔭廣多義故此位菩薩以幢為稱者明大悲之",
    "X04n0223_042:0287a13": "行處生死大海能摧破一切眾生煩惱自智無傾",
    "X04n0223_042:0287a14": "動故十行明以行自卑和怨義十迴向明大智堅",
    "X04n0223_042:0287a15": "強隨悲破怨自在義此約檀度行堅固幢菩薩者",
    "X04n0223_042:0287a16": "此大悲為戒體故勇猛幢菩薩者此約大悲為忍",
    "X04n0223_042:0287a17": "是勇猛義光明幢菩薩者此約大悲為精進之體",
    "X04n0223_042:0287a18": "長處生死之夜以智發明故智幢菩薩者此位大",
    "X04n0223_042:0287a19": "智於生死之中恒明常破闇故以為定體寶幢菩",
    "X04n0223_042:0287a20": "薩者明以大悲大智慧善施教網名為寶幢明教",
    "X04n0223_042:0287a21": "可貴故非世寶也精進幢菩薩者此位是第七方",
    "X04n0223_042:0287a22": "便行善能知根同事處俗不迷同塵不污是精進",
    "X04n0223_042:0287a23": "幢義故離垢幢菩薩者此是第八願波羅蜜自無",
    "X04n0223_042:0287a24": "生死以智隨願利生故常無垢也星宿幢菩薩者",
    "X04n0223_042:0287b01": "此力波羅蜜法王位成差別智明善知眾根猶如",
    "X04n0223_042:0287b02": "星宿大小皆明法幢菩薩者此位是智波羅蜜善",
    "X04n0223_042:0287b03": "安立諸法無能摧破者是法幢義故此已上是能",
    "X04n0223_042:0287b04": "行行之人三釋世界名者所從來國謂妙寶世界",
    "X04n0223_042:0287b05": "明以妙法普施含生是可貴義世界名妙樂者明",
    "X04n0223_042:0287b06": "大悲為戒處生死利眾生令得大樂妙銀世界者",
    "X04n0223_042:0287b07": "明以法身理智以成忍體猶如白銀柔耎明淨妙",
    "X04n0223_042:0287b08": "金世界者明精進利俗無有勞倦不虧真理黃中",
    "X04n0223_042:0287b09": "致福悉皆金色也妙摩尼世界者明法性自淨用",
    "X04n0223_042:0287b10": "而無垢自在以為定體故妙金剛世界者明無性",
    "X04n0223_042:0287b11": "妙慧能破&#x8657;妄不自壞故妙波頭摩世界者是赤",
    "X04n0223_042:0287b12": "蓮華也明此以大悲方能同色香而無染故妙優",
    "X04n0223_042:0287b13": "&#x9262;羅華世界者青蓮華色也第八以智隨悲之行",
    "X04n0223_042:0287b14": "清潔不汙以青蓮華色處泥不汙以用表之妙栴",
    "X04n0223_042:0287b15": "檀世界者以此法師位成說法香也妙香世界者",
    "X04n0223_042:0287b16": "明此位大智大悲隨位功終以無依無作之妙智",
    "X04n0223_042:0287b17": "而滿十方無來去智法音隨&#x5FA7;無有形故但云妙",
    "X04n0223_042:0287b18": "香不云形類表勝前有跡故此已上十世界名是",
    "X04n0223_042:0287b19": "此十迴向位行中之法故言妙世界者是隨生死",
    "X04n0223_042:0287b20": "教化眾生理智妙用也世間以土地山河為世界",
    "X04n0223_042:0287b21": "智仁以智德妙用為世界四攝十佛名號因果者",
    "X04n0223_042:0287b22": "經云各於佛所淨修梵行者明隨位進修加行佛",
    "X04n0223_042:0287b23": "果即如下十箇佛是所謂無盡幢佛者明此十迴",
    "X04n0223_042:0287b24": "向大悲之位所施無盡以成佛果之號其施如下",
    "X04n0223_042:0287c01": "迴向品自明風幢佛者明巽為風為白淨為言說",
    "X04n0223_042:0287c02": "為赤為日為明為白淨即如風無形色而香&#x81F0;悉",
    "X04n0223_042:0287c03": "吹皆令淨故又巽為&#x9DC4;知時而鳴故像知根而垂",
    "X04n0223_042:0287c04": "教也上值天門開眾善也巽為已盛陽之始也定",
    "X04n0223_042:0287c05": "是非之時也明齋戒法則之時故巽為言說為口",
    "X04n0223_042:0287c06": "為面門談眾善也能治辛丑丑為小男以眾言說",
    "X04n0223_042:0287c07": "化童蒙也以此言之風幢佛是此戒波羅蜜之風",
    "X04n0223_042:0287c08": "化果號也解脫幢佛者是忍位中果也忍力已成",
    "X04n0223_042:0287c09": "無不解脫此是西方兌為卑下義威儀幢佛此主",
    "X04n0223_042:0287c10": "北方佛果共信位中北方威儀智佛同號此主北",
    "X04n0223_042:0287c11": "方師範位也以威儀庠序以接童蒙故以約行為",
    "X04n0223_042:0287c12": "果號明相幢佛此與十信位東北方明相智佛同",
    "X04n0223_042:0287c13": "號故明約坎為所治丑為信心寅為契理始明借",
    "X04n0223_042:0287c14": "方表法也主丑為山山為不動不動即靜靜能發",
    "X04n0223_042:0287c15": "明明禪之始也入定之始正慧開敷以十迴向之",
    "X04n0223_042:0287c16": "位不離十信所信之法於彼法上以為安立此明",
    "X04n0223_042:0287c17": "十迴向之定體能發大悲利俗之明慧故如常幢",
    "X04n0223_042:0287c18": "佛與十信中第六究竟智佛亦相似總約隨位昇",
    "X04n0223_042:0287c19": "進波羅蜜上立佛果號之名總不離十信所信果",
    "X04n0223_042:0287c20": "一如善財至彌勒佛果還指善財見文殊者是也",
    "X04n0223_042:0287c21": "明文殊是啟蒙信果之位發行進修不離舊跡今",
    "X04n0223_042:0287c22": "文殊菩薩住清涼山是此閻浮一境之東北主艮",
    "X04n0223_042:0287c23": "位表啟蒙發明之首故故為童子菩薩以實言之",
    "X04n0223_042:0287c24": "本是十方諸佛無性理之妙慧成佛莫不由之此",
    "X04n0223_042:0288a01": "門即一切眾生盡有迷理自惑而不見若悟理者",
    "X04n0223_042:0288a02": "現行分別是也以定照之方明故艮為止也自餘",
    "X04n0223_042:0288a03": "准例隨名會位知之五釋諸菩薩來所化座之體",
    "X04n0223_042:0288a04": "者經云化作妙寶師子之座以法寶利生教行網",
    "X04n0223_042:0288a05": "故以寶網彌覆座上十信位中座體約果成名以",
    "X04n0223_042:0288a06": "寶蓮華藏為體十住位中約得如來智慧大悲而",
    "X04n0223_042:0288a07": "成體即以毗盧遮那藏為體即師子座號毗盧遮",
    "X04n0223_042:0288a08": "那藏十行位中以行淨離垢師子座即以蓮華藏",
    "X04n0223_042:0288a09": "為體十迴向位明大悲處生死設教行普該萬法",
    "X04n0223_042:0288a10": "不拘一法故座體直以寶為名不限色類以教行",
    "X04n0223_042:0288a11": "&#x5FA7;周而漉眾生故座有寶網彌覆其上六釋菩薩",
    "X04n0223_042:0288a12": "身光者明此位菩薩以大悲行處世利物任智慧",
    "X04n0223_042:0288a13": "而照眾生即淨光恒照七明菩薩得何法而自在",
    "X04n0223_042:0288a14": "者經云見無依止清淨法身以智身現無量故是",
    "X04n0223_042:0288a15": "明見法無依止性一切無明便為妙用智慧即能",
    "X04n0223_042:0288a16": "通化無方八釋如來放光處所表法者明十信足",
    "X04n0223_042:0288a17": "下輪中放光以信為初如十住足指端明入聖位",
    "X04n0223_042:0288a18": "之初十行足趺明依聖性法身起行十迴向即於",
    "X04n0223_042:0288a19": "膝上放光者明表法光明以膝者人之坐起迴旋",
    "X04n0223_042:0288a20": "卷舒自在之所由也明此迴向位法門是迴真處",
    "X04n0223_042:0288a21": "俗解脫無染之大智以悲願利生處生死而恒涅",
    "X04n0223_042:0288a22": "槃處涅槃與生死無礙自在以放光處表之十地",
    "X04n0223_042:0288a23": "眉間表中道果光也九明諸菩薩從誰發心者皆",
    "X04n0223_042:0288a24": "於自心無始分別無明為發心之始達此無始無",
    "X04n0223_042:0288b01": "明為大圓鏡智故即與十方毗盧遮那如來同善",
    "X04n0223_042:0288b02": "根故若離此智無成佛期無見佛日是故經云如",
    "X04n0223_042:0288b03": "是菩薩皆與毗盧遮那往昔同善根故明達自無",
    "X04n0223_042:0288b04": "明成大智體諸佛共此智也十明隨位進修因果",
    "X04n0223_042:0288b05": "者明金剛幢菩薩是所修行之人妙寶世界是所",
    "X04n0223_042:0288b06": "修之行無盡幢佛是所行之果餘九例知倣此已",
    "X04n0223_042:0288b07": "下有十段頌一段十行一行一頌所頌之法是此",
    "X04n0223_042:0288b08": "當位十迴向位中都調治綱紀之門如文自具更",
    "X04n0223_042:0288b09": "加文釋文繁義沉表法難知方可約釋餘如文自",
    "X04n0223_042:0288b10": "具。",
    "X04n0223_042:0288b11": "[0288b11] 【經】 如來不出世  亦無有涅槃  以本大願力",
    "X04n0223_042:0288b12": " 示現自在法  是法難思議  非心所行處",
    "X04n0223_042:0288b13": " 智慧到彼岸  乃見諸佛境  色身非是佛",
    "X04n0223_042:0288b14": " 音聲亦復然  亦不離色聲  見佛神通力",
    "X04n0223_042:0288b15": " 少智不能知  諸佛實境界  久修清淨業",
    "X04n0223_042:0288b16": " 於此乃能了  正覺無來處  去亦無所從",
    "X04n0223_042:0288b17": " 清淨妙色身  神力故顯現  無量世界中",
    "X04n0223_042:0288b18": " 示現如來身  廣說微妙法  其心無所著",
    "X04n0223_042:0288b19": " 智慧無邊際  了達一切法  普入於法界",
    "X04n0223_042:0288b20": " 示現自在力  眾生及諸法  了達皆無礙",
    "X04n0223_042:0288b21": " 普現眾色像  &#x5FA7;於一切剎  欲求一切智",
    "X04n0223_042:0288b22": " 速成無上覺  應以淨妙心  修習菩提行",
    "X04n0223_042:0288b23": " 若有見如來  如是威神力  當於最勝尊",
    "X04n0223_042:0288b24": " 供養勿生疑",
    "X04n0223_042:0288c01": "[0288c01] 【論】二如來不出世已下有十行頌明佛以實示權",
    "X04n0223_042:0288c02": "分。",
    "X04n0223_042:0288c03": "[0288c03] 【經】爾時堅固幢菩薩承佛神力普觀十方而說頌言。",
    "X04n0223_042:0288c04": " 如來勝無比  甚深不可說  出過語言道",
    "X04n0223_042:0288c05": " 清淨如&#x8657;空  汝觀人師子  自在神通力",
    "X04n0223_042:0288c06": " 已離於分別  而令分別見  導師為開演",
    "X04n0223_042:0288c07": " 甚深微妙法  以是因緣故  現此無比身",
    "X04n0223_042:0288c08": " 此是大智慧  諸佛所行處  若欲了知者",
    "X04n0223_042:0288c09": " 常應親近佛  意業常清淨  供養諸如來",
    "X04n0223_042:0288c10": " 終無疲厭心  能入於佛道  具無盡功德",
    "X04n0223_042:0288c11": " 堅住菩提心  以是疑網除  觀佛無厭足",
    "X04n0223_042:0288c12": " 通達一切法  是乃真佛子  此人能了知",
    "X04n0223_042:0288c13": " 諸佛自在力  廣大智所說  欲為諸法本",
    "X04n0223_042:0288c14": " 應起勝希望  志求無上覺  若有尊敬佛",
    "X04n0223_042:0288c15": " 念報於佛恩  彼人終不離  一切諸佛住",
    "X04n0223_042:0288c16": " 何有智慧人  於佛得見聞  不修清淨願",
    "X04n0223_042:0288c17": " 履佛所行道",
    "X04n0223_042:0288c18": "[0288c18] 【論】三爾時堅固幢菩薩已下有十行頌明歎佛身",
    "X04n0223_042:0288c19": "性相無比要常親近供養無疲大願成滿方能履",
    "X04n0223_042:0288c20": "佛所行道分。",
    "X04n0223_042:0288c21": "[0288c21] 【經】爾時勇猛幢菩薩承佛神力普觀十方而說頌言。",
    "X04n0223_042:0288c22": " 譬如明淨眼  因日&#x89A9;眾色  淨心亦復然",
    "X04n0223_042:0288c23": " 佛力見如來  如以精進力  能盡海源底",
    "X04n0223_042:0288c24": " 智力亦如是  得見無量佛  譬如良沃田",
    "X04n0223_042:0289a01": " 所種必滋長  如是淨心地  出生諸佛法",
    "X04n0223_042:0289a02": " 如人獲寶藏  永離貧窮苦  菩薩得佛法",
    "X04n0223_042:0289a03": " 離垢心清淨  譬如伽陀藥  能消一切毒",
    "X04n0223_042:0289a04": " 佛法亦如是  滅諸煩惱患  真實善知識",
    "X04n0223_042:0289a05": " 如來所稱讚  以彼威神故  得聞諸佛法",
    "X04n0223_042:0289a06": " 設於無數劫  財寶施於佛  不知佛實相",
    "X04n0223_042:0289a07": " 此亦不名施  無量眾色相  莊嚴於佛身",
    "X04n0223_042:0289a08": " 非於色相中  而能見於佛  如來等正覺",
    "X04n0223_042:0289a09": " 寂然恒不動  而能普現身  &#x5FA7;滿十方界",
    "X04n0223_042:0289a10": " 譬如&#x8657;空界  不生亦不滅  諸佛法如是",
    "X04n0223_042:0289a11": " 畢竟無生滅",
    "X04n0223_042:0289a12": "[0289a12] 【論】四爾時勇猛幢菩薩已下有十行頌明佛及法",
    "X04n0223_042:0289a13": "要以淨心淨行方了見佛有為不堪分。",
    "X04n0223_042:0289a14": "[0289a14] 【經】爾時光明幢菩薩承佛神力普觀十方而說頌言。",
    "X04n0223_042:0289a15": " 人間及天上  一切諸世界  普見於如來",
    "X04n0223_042:0289a16": " 清淨妙色身  譬如一心力  能生種種心",
    "X04n0223_042:0289a17": " 如是一佛身  普現一切佛  菩提無二法",
    "X04n0223_042:0289a18": " 亦復無諸相  而於二法中  現相莊嚴身",
    "X04n0223_042:0289a19": " 了法性空寂  如幻而生起  所行無有盡",
    "X04n0223_042:0289a20": " 導師如是現  三世一切佛  法身悉清淨",
    "X04n0223_042:0289a21": " 隨其所應化  普現妙色身  如來不念言",
    "X04n0223_042:0289a22": " 我作如是身  自然而示現  未&#x751E;起分別",
    "X04n0223_042:0289a23": " 法界無差別  亦無所依止  而於世間中",
    "X04n0223_042:0289a24": " 示現無量身  佛身非變化  亦復非非化",
    "X04n0223_042:0289b01": " 於無化法中  示有變化形  正覺不可量",
    "X04n0223_042:0289b02": " 法界&#x8657;空等  深廣無涯底  言語道悉絕",
    "X04n0223_042:0289b03": " 如來善通達  一切處行道  法界眾國土",
    "X04n0223_042:0289b04": " 所往皆無礙",
    "X04n0223_042:0289b05": "[0289b05] 【論】五光明幢菩薩有十行頌明一佛身而生多佛",
    "X04n0223_042:0289b06": "身如幻而生起分。",
    "X04n0223_042:0289b07": "[0289b07] 【經】爾時智幢菩薩承佛神力普觀十方而說頌言。",
    "X04n0223_042:0289b08": " 若人能信受  一切智無礙  修習菩提行",
    "X04n0223_042:0289b09": " 其心不可量  一切國土中  普現無量身",
    "X04n0223_042:0289b10": " 而身不在處  亦不住於法  一一諸如來",
    "X04n0223_042:0289b11": " 神力示現身  不可思議劫  算數莫能盡",
    "X04n0223_042:0289b12": " 三世諸眾生  悉可知其數  如來所示現",
    "X04n0223_042:0289b13": " 其數不可得  或時示一二  乃至無量身",
    "X04n0223_042:0289b14": " 普現十方剎  其實無二種  譬如淨滿月",
    "X04n0223_042:0289b15": " 普現一切水  影像雖無量  本月未曾二",
    "X04n0223_042:0289b16": " 如是無礙智  成就等正覺  普現一切剎",
    "X04n0223_042:0289b17": " 佛體亦無二  非一亦非二  亦復非無量",
    "X04n0223_042:0289b18": " 隨其所應化  示現無量身  佛身非過去",
    "X04n0223_042:0289b19": " 亦復非未來  一念現出生  成道及涅槃",
    "X04n0223_042:0289b20": " 如幻所作色  無生亦無起  佛身亦如是",
    "X04n0223_042:0289b21": " 示現無有生",
    "X04n0223_042:0289b22": "[0289b22] 【論】六爾時智幢菩薩已下有十行頌明佛智無依",
    "X04n0223_042:0289b23": "無作不造不內不外而能現形普&#x5FA7;分。",
    "X04n0223_042:0289b24": "[0289b24] 【經】爾時寶幢菩薩承佛神力普觀十方而說頌言。",
    "X04n0223_042:0289c01": " 佛身無有量  能示有量身  隨其所應&#x89A9;",
    "X04n0223_042:0289c02": " 導師如是現  佛身無處所  充滿一切處",
    "X04n0223_042:0289c03": " 如空無邊際  如是難思議  非心所行處",
    "X04n0223_042:0289c04": " 心不於中起  諸佛境界中  畢竟無生滅",
    "X04n0223_042:0289c05": " 如翳眼所&#x89A9;  非內亦非外  世間見諸佛",
    "X04n0223_042:0289c06": " 應知亦如是  饒益眾生故  如來出世間",
    "X04n0223_042:0289c07": " 眾生見有出  而實無興世  不可以國土",
    "X04n0223_042:0289c08": " 晝夜而見佛  歲月一剎那  當知悉如是",
    "X04n0223_042:0289c09": " 眾生如是說  某日佛成道  如來得菩提",
    "X04n0223_042:0289c10": " 實不繫於日  如來離分別  非世超諸數",
    "X04n0223_042:0289c11": " 三世諸導師  出現皆如是  譬如淨日輪",
    "X04n0223_042:0289c12": " 不與昏夜合  而說某日夜  諸佛法如是",
    "X04n0223_042:0289c13": " 三世一切劫  不與如來合  而說三世佛",
    "X04n0223_042:0289c14": " 導師法如是",
    "X04n0223_042:0289c15": "[0289c15] 【論】七爾時寶幢菩薩已下有十行頌明如來所有",
    "X04n0223_042:0289c16": "應現非情所為任智無功眾生自業應見分此段",
    "X04n0223_042:0289c17": "約自修行之行智現相應故非時分知立時分者",
    "X04n0223_042:0289c18": "是情故多時少時俱是情。",
    "X04n0223_042:0289c19": "[0289c19] 【經】爾時精進幢菩薩承佛神力普觀十方而說頌言。",
    "X04n0223_042:0289c20": " 一切諸導師  身同義亦然  普於十方剎",
    "X04n0223_042:0289c21": " 隨應種種現  汝觀牟尼尊  所作甚奇特",
    "X04n0223_042:0289c22": " 充滿於法界  一切悉無餘  佛身不在內",
    "X04n0223_042:0289c23": " 亦復不在外  神力故顯現  導師法如是",
    "X04n0223_042:0289c24": " 隨諸眾生類  先世所集業  如是種種身",
    "X04n0223_042:0290a01": " 示現各不同  諸佛身如是  無量不可數",
    "X04n0223_042:0290a02": " 唯除大覺尊  無有能思議  如以我難思",
    "X04n0223_042:0290a03": " 心業莫能取  佛難思亦爾  非心業所現",
    "X04n0223_042:0290a04": " 如剎不可思  而見淨莊嚴  佛難思亦爾",
    "X04n0223_042:0290a05": " 妙相無不現  譬如一切法  眾緣故生起",
    "X04n0223_042:0290a06": " 見佛亦復然  必假眾善業  譬如隨意珠",
    "X04n0223_042:0290a07": " 能滿眾生心  諸佛法如是  悉滿一切願",
    "X04n0223_042:0290a08": " 無量國土中  導師興於世  隨其願力故",
    "X04n0223_042:0290a09": " 普應於十方",
    "X04n0223_042:0290a10": "[0290a10] 【論】八爾時精進幢菩薩已下有十行頌明佛身非",
    "X04n0223_042:0290a11": "內外十方佛同等無有內身對眾生業現分。",
    "X04n0223_042:0290a12": "[0290a12] 【經】爾時離垢幢菩薩承佛神力普觀十方而說頌言。",
    "X04n0223_042:0290a13": " 如來大智光  普淨諸世間  世間既淨已",
    "X04n0223_042:0290a14": " 開示諸佛法  設有人欲見  眾生數等佛",
    "X04n0223_042:0290a15": " 靡不應其心  而實無來處  以佛為境界",
    "X04n0223_042:0290a16": " 專念而不息  此人得見佛  其數與心等",
    "X04n0223_042:0290a17": " 成就白淨法  具足諸功德  彼於一切智",
    "X04n0223_042:0290a18": " 專念心不捨  導師為眾生  如應演說法",
    "X04n0223_042:0290a19": " 隨於可化處  普現最勝身  佛身及世間",
    "X04n0223_042:0290a20": " 一切皆無我  悟此成正覺  復為眾生說",
    "X04n0223_042:0290a21": " 一切人師子  無量自在力  示現念等身",
    "X04n0223_042:0290a22": " 其身各不同  世間如是身  諸佛身亦然",
    "X04n0223_042:0290a23": " 了知其自性  是則說名佛  如來普知見",
    "X04n0223_042:0290a24": " 明了一切法  佛法及菩提  二俱不可得",
    "X04n0223_042:0290b01": " 導師無來去  亦復無所住  遠離諸顛倒",
    "X04n0223_042:0290b02": " 是名等正覺",
    "X04n0223_042:0290b03": "[0290b03] 【論】九爾時離垢幢菩薩已下有十行頌明如來以",
    "X04n0223_042:0290b04": "無心無思無依之智性無表裏對現十方隨根普",
    "X04n0223_042:0290b05": "應分。",
    "X04n0223_042:0290b06": "[0290b06] 【經】爾時星宿幢菩薩承佛神力普觀十方而說頌言。",
    "X04n0223_042:0290b07": " 如來無所住  普住一切剎  一切土皆往",
    "X04n0223_042:0290b08": " 一切處咸見  佛隨眾生心  普現一切身",
    "X04n0223_042:0290b09": " 成道轉法輪  及以般涅槃  諸佛不思議",
    "X04n0223_042:0290b10": " 誰能思議佛  誰能見正覺  誰能現最勝",
    "X04n0223_042:0290b11": " 一切法皆如  諸佛境亦然  乃至無一法",
    "X04n0223_042:0290b12": " 如中有生滅  眾生妄分別  是佛是世界",
    "X04n0223_042:0290b13": " 了達法性者  無佛無世界  如來普現前",
    "X04n0223_042:0290b14": " 令眾生信喜  佛體不可得  彼亦無所見",
    "X04n0223_042:0290b15": " 若能於世間  遠離一切著  無礙心歡喜",
    "X04n0223_042:0290b16": " 於法得開悟  神力之所現  即此說名佛",
    "X04n0223_042:0290b17": " 三世一切時  求悉無所有  若能如是知",
    "X04n0223_042:0290b18": " 心意及諸法  一切悉知見  疾得成如來",
    "X04n0223_042:0290b19": " 言語中顯示  一切佛自在  正覺超語言",
    "X04n0223_042:0290b20": " 假以語言說",
    "X04n0223_042:0290b21": "[0290b21] 【論】十爾時星宿幢菩薩已下有十行頌明以如來",
    "X04n0223_042:0290b22": "無心意識可名為佛眾生以有心意識及住寂滅",
    "X04n0223_042:0290b23": "心者總不能見佛分。",
    "X04n0223_042:0290b24": "[0290b24] 【經】爾時法幢菩薩承佛神力普觀十方而說頌言。",
    "X04n0223_042:0290c01": " 寧可恒具受  一切世間苦  終不遠如來",
    "X04n0223_042:0290c02": " 不&#x89A9;自在力  若有諸眾生  未發菩提心",
    "X04n0223_042:0290c03": " 一得聞佛名  決定成菩提  若有智慧人",
    "X04n0223_042:0290c04": " 一念發道心  必成無上尊  慎莫生疑惑",
    "X04n0223_042:0290c05": " 如來自在力  無量劫難遇  若生一念信",
    "X04n0223_042:0290c06": " 速登無上道  設於念念中  供養無量佛",
    "X04n0223_042:0290c07": " 未知真實法  不名為供養  若聞如是法",
    "X04n0223_042:0290c08": " 諸佛從此生  雖經無量苦  不捨菩提行",
    "X04n0223_042:0290c09": " 一聞大智慧  諸佛所入法  普於法界中",
    "X04n0223_042:0290c10": " 成三世導師  雖盡未來際  &#x5FA7;遊諸佛剎",
    "X04n0223_042:0290c11": " 不求此妙法  終不成菩提  眾生無始來",
    "X04n0223_042:0290c12": " 生死久流轉  不了真實法  諸佛故興世",
    "X04n0223_042:0290c13": " 諸法不可壞  亦無能壞者  自在大光明",
    "X04n0223_042:0290c14": " 普示於世間",
    "X04n0223_042:0290c15": "[0290c15] 【論】十一爾時法幢菩薩已下有十行頌明寧受眾",
    "X04n0223_042:0290c16": "苦不捨如來分已上各說一法共成十迴向心或",
    "X04n0223_042:0290c17": "但說有眾生著有或但說無眾生著無如經星宿",
    "X04n0223_042:0290c18": "幢菩薩頌云眾生妄分別是佛是世界了達法性",
    "X04n0223_042:0290c19": "者無佛無世界如下文法幢菩薩頌云寧可恒具",
    "X04n0223_042:0290c20": "受一切世間苦終不遠如來不&#x89A9;自在力此二頌",
    "X04n0223_042:0290c21": "皆相成就有無恐墮邊見餘例知如觀十方何意",
    "X04n0223_042:0290c22": "為觀眾意之同別亦觀十方世界諸佛法同不二。",
    "X04n0223_042:0290c23": "十迴向品第二十五之一",
    "X04n0223_042:0290c24": "[0290c24] 【論】將釋此品三門如前一釋品名目者此品何故",
    "X04n0223_042:0291a01": "名為十迴向答曰以十住初生諸佛智慧家雖有",
    "X04n0223_042:0291a02": "第七方便波羅蜜成大悲行然為創始應真修理",
    "X04n0223_042:0291a03": "智出世心多行悲行劣故於初發心住於妙&#x5CEF;山",
    "X04n0223_042:0291a04": "頂見比丘名為德雲得憶念諸佛智慧光明門雖",
    "X04n0223_042:0291a05": "知已後次第十善知識以十波羅蜜互相參入和",
    "X04n0223_042:0291a06": "融諸行早以具足然當隨本位行門勝劣全異此",
    "X04n0223_042:0291a07": "明同中別令昇進故如十行位中為行之首即以",
    "X04n0223_042:0291a08": "三眼國比丘名善見即以林中經行用表其十行",
    "X04n0223_042:0291a09": "以智眼慧眼法眼觀根利生化令出俗故以比丘",
    "X04n0223_042:0291a10": "所表為十行廣大覆蔭眾多以林所表如此十迴",
    "X04n0223_042:0291a11": "向位中明前二位出俗心多大悲行劣以將十住",
    "X04n0223_042:0291a12": "初心所得諸佛之智慧十行之中出世之行門處",
    "X04n0223_042:0291a13": "俗利生故名迴向迴真入俗利生故名迴向是故",
    "X04n0223_042:0291a14": "此位表法善知識即以鬻香長者名號青蓮華表",
    "X04n0223_042:0291a15": "之明此十迴向法門如合和香法以將諸眾香合",
    "X04n0223_042:0291a16": "成為一丸互相資益以成&#x5FA7;熏十迴向者亦復如",
    "X04n0223_042:0291a17": "是以戒定慧解脫解脫知見五分法身之香和合",
    "X04n0223_042:0291a18": "大慈大悲諸波羅蜜四攝四無量涅槃生死諸塵",
    "X04n0223_042:0291a19": "勞門共成一箇法界之真香皆從大願為首是故",
    "X04n0223_042:0291a20": "此位名為迴向長者名青蓮華者表此位行不染",
    "X04n0223_042:0291a21": "垢淨涅槃也又長者明處俗流智長於世人名之",
    "X04n0223_042:0291a22": "為長者青蓮華者明色諸華之中此華色香第一",
    "X04n0223_042:0291a23": "以表五位行門此十迴向法門第一何以然者為",
    "X04n0223_042:0291a24": "此十迴向法門以大願力會融悲智生死涅槃成",
    "X04n0223_042:0291b01": "一法界之真自在法故能資前位佛果使具普賢",
    "X04n0223_042:0291b02": "行門圓滿故亦成後位十地十一地行門使慣習",
    "X04n0223_042:0291b03": "自在故明前後十住十行十地十一地總是此十",
    "X04n0223_042:0291b04": "迴向位中理智大類大智大悲所圓融故以此十",
    "X04n0223_042:0291b05": "迴向位通前徹後總通收故故表青蓮華眾華之",
    "X04n0223_042:0291b06": "中色香最為殊勝出過餘華也又以表兜率天宮",
    "X04n0223_042:0291b07": "於諸三界此天殊勝何以故為世間三世諸佛皆",
    "X04n0223_042:0291b08": "在此天長菩提心滿化世間故向上化樂天他化",
    "X04n0223_042:0291b09": "天樂放逸故又向上色界無色界是樂靜心多故",
    "X04n0223_042:0291b10": "已下夜摩忉利是著樂之處天非知足故四天王",
    "X04n0223_042:0291b11": "天四面而居非正位故是故此天處欲界之天上",
    "X04n0223_042:0291b12": "下處中故又此天而修三福德人之共生處故何",
    "X04n0223_042:0291b13": "者為三一修施二持戒三修定自餘諸天不修三",
    "X04n0223_042:0291b14": "福令均平故皆偏多也修戒施二福是故餘天或",
    "X04n0223_042:0291b15": "多放逸或多樂靜是故上生經云樂欲長菩提心",
    "X04n0223_042:0291b16": "者來生此天是故此天說此十迴向門於此表法",
    "X04n0223_042:0291b17": "勝故又向下忉利夜摩向上化樂他化此天於此",
    "X04n0223_042:0291b18": "五天處中故故說十迴向和會智悲均平令處中",
    "X04n0223_042:0291b19": "故故於此天說十迴向故故將此處表所說法門",
    "X04n0223_042:0291b20": "又將鬻香長者號青蓮華所表法位以此義之可",
    "X04n0223_042:0291b21": "解是故名十迴向以表十波羅蜜行參和一多同",
    "X04n0223_042:0291b22": "別之門故為十種迴向以表無盡故以大願風吹",
    "X04n0223_042:0291b23": "智慈雲令普雨故二釋品來意者大意如前所述",
    "X04n0223_042:0291b24": "可知三隨文釋義者義分為二第一長科經意第",
    "X04n0223_042:0291c01": "二隨文釋義一長科經意者從爾時已下至第三",
    "X04n0223_042:0291c02": "十三卷末總作十五段長科。",
    "X04n0223_042:0291c03": "[0291c03] 【經】爾時金剛幢菩薩承佛神力入菩薩智光三昧入",
    "X04n0223_042:0291c04": "是三昧已十方各過十萬佛剎微塵數世界外有十",
    "X04n0223_042:0291c05": "萬佛剎微塵數諸佛皆同一號號金剛幢而現其前",
    "X04n0223_042:0291c06": "咸稱讚言善哉善哉善男子乃能入此菩薩智光三",
    "X04n0223_042:0291c07": "昧善男子此是十方各十萬佛剎微塵數諸佛神力",
    "X04n0223_042:0291c08": "共加於汝亦是毗盧遮那如來往昔願力威神之力",
    "X04n0223_042:0291c09": "及由汝智慧清淨故諸菩薩善根增勝故令汝入是",
    "X04n0223_042:0291c10": "三昧而演說法為令諸菩薩得清淨無畏故具無礙",
    "X04n0223_042:0291c11": "辯才故入無礙智地故住一切智大心故成就無盡",
    "X04n0223_042:0291c12": "善根故滿足無礙白法故入於普門法界故現一切",
    "X04n0223_042:0291c13": "佛神力故前際念智不斷故得一切佛護持諸根故",
    "X04n0223_042:0291c14": "以無量門廣說眾法故聞悉解了受持不忘故攝諸",
    "X04n0223_042:0291c15": "菩薩一切善根故成辦出世助道故不斷一切智智",
    "X04n0223_042:0291c16": "故開發大願故解釋實義故了知法界故令諸菩薩",
    "X04n0223_042:0291c17": "皆悉三喜故修一切佛平等善根故護持一切如來",
    "X04n0223_042:0291c18": "種性故所謂演說諸菩薩十迴向佛子汝當承佛威",
    "X04n0223_042:0291c19": "神之力而演此法得佛護念故安住佛家故增益出",
    "X04n0223_042:0291c20": "世功德故得陀羅尼光明故入無障礙佛法故大光",
    "X04n0223_042:0291c21": "明普照法界故集無過失淨法故住廣大智境界故",
    "X04n0223_042:0291c22": "得無障礙法光故爾時諸佛即與金剛幢菩薩無量",
    "X04n0223_042:0291c23": "智慧與無留礙辯與分別句義善方便與無礙法光",
    "X04n0223_042:0291c24": "明與如來平等身與無量差別淨音聲與菩薩不思",
    "X04n0223_042:0292a01": "議善觀察三昧與不可沮壞一切善根迴向智與觀",
    "X04n0223_042:0292a02": "察一切法成就巧方便與一切處說一切法無斷辯",
    "X04n0223_042:0292a03": "何以故入此三昧善根力故爾時諸佛各以右手摩",
    "X04n0223_042:0292a04": "金剛幢菩薩頂金剛幢菩薩得摩頂已即從定起告",
    "X04n0223_042:0292a05": "諸菩薩言佛子菩薩摩訶薩有不可思議大願充滿",
    "X04n0223_042:0292a06": "法界普能救護一切眾生所謂修學去來現在一切",
    "X04n0223_042:0292a07": "佛迴向。",
    "X04n0223_042:0292a08": "[0292a08] 【論】第一從品初爾時已下至去來現在一切佛迴",
    "X04n0223_042:0292a09": "向有三十三行經是十方諸佛加金剛幢菩薩令",
    "X04n0223_042:0292a10": "說十迴向分於此分中復分為四段一爾時金剛",
    "X04n0223_042:0292a11": "幢菩薩已下至演說諸菩薩十迴向有十八行半",
    "X04n0223_042:0292a12": "經明金剛幢菩薩入定諸佛與同號加持分二佛",
    "X04n0223_042:0292a13": "子汝當承佛威神之力已下至無障礙法光故有",
    "X04n0223_042:0292a14": "四行半經明諸佛勸說十迴向法門分三爾時已",
    "X04n0223_042:0292a15": "下至善根力故六行經明諸佛與金剛幢十種法",
    "X04n0223_042:0292a16": "力加持分四爾時已下至去來現在一切佛迴向",
    "X04n0223_042:0292a17": "有四行經明諸佛以手摩頂令金剛幢菩薩出定",
    "X04n0223_042:0292a18": "說法分第二隨文釋義者約立十門一釋入三昧",
    "X04n0223_042:0292a19": "因緣二釋三昧之名三明諸來佛剎遠近四明諸",
    "X04n0223_042:0292a20": "佛之數五明諸佛同號所緣六明佛來現前稱三",
    "X04n0223_042:0292a21": "七明諸佛共加入定八明諸佛摩頂因緣九明出",
    "X04n0223_042:0292a22": "定告眾歎法十明正說十種迴向第一明入三昧",
    "X04n0223_042:0292a23": "之因緣者為欲令後學菩薩知軌則故為知三昧",
    "X04n0223_042:0292a24": "方便現智令明淨故為知三昧之力能令說法智",
    "X04n0223_042:0292b01": "慧簡擇自在分明故三世諸佛法則合如是故故",
    "X04n0223_042:0292b02": "須入定二釋三昧之名者何故名為智光三昧為",
    "X04n0223_042:0292b03": "以成就大悲之門非大智而不顯如十住中顯佛",
    "X04n0223_042:0292b04": "智慧與自心同合即以方便三昧無作無思如淨",
    "X04n0223_042:0292b05": "水澄明日月萬象自然現徹如十行之內三昧即",
    "X04n0223_042:0292b06": "名號善思惟則明於理隨事法差別名善思惟如",
    "X04n0223_042:0292b07": "此十迴向所入三昧名智光者則以智行悲明處",
    "X04n0223_042:0292b08": "俗無染以此智光照俗無俗不真是以鬻香長者",
    "X04n0223_042:0292b09": "青蓮華表之用明處俗無染十住十行比丘以為",
    "X04n0223_042:0292b10": "標首以明出俗之功一依善財知識表之是故此",
    "X04n0223_042:0292b11": "位圓悲智之自在故故三昧名為智光三昧三明",
    "X04n0223_042:0292b12": "諸來佛剎遠近者明隨位勝進智慧增廣十行云",
    "X04n0223_042:0292b13": "萬佛剎塵此位云十萬佛剎微塵表勝進過前四",
    "X04n0223_042:0292b14": "明諸佛之數者經云十方各十萬佛剎微塵數明",
    "X04n0223_042:0292b15": "進修智業廣大與十方如來智體功用合故五諸",
    "X04n0223_042:0292b16": "佛同號所緣者何故十方諸佛與入定菩薩同號",
    "X04n0223_042:0292b17": "為金剛幢而現其前者有二義一如前所釋進修",
    "X04n0223_042:0292b18": "智會二以佛名號及如來身而現入定菩薩前明",
    "X04n0223_042:0292b19": "處位不惑斷自他之疑故成法印故又智既合同",
    "X04n0223_042:0292b20": "身亦無二故六明諸佛來現稱讚金剛幢明以言",
    "X04n0223_042:0292b21": "加令入定者印法不惑亦令當學之徒斷除疑惑",
    "X04n0223_042:0292b22": "故又身智既同說法亦等故七明諸佛共加入定",
    "X04n0223_042:0292b23": "者所云共加者有二義一自智所會合佛德故二",
    "X04n0223_042:0292b24": "諸佛隨智與力二緣會故名之為加又為自雖不",
    "X04n0223_042:0292c01": "疑斷他惑故諸佛與加成法則故又說佛加持有",
    "X04n0223_042:0292c02": "六一同名號加與同名故二現身加而現其前故",
    "X04n0223_042:0292c03": "三言讚加以言讚歎故四毗盧遮那往昔願力加",
    "X04n0223_042:0292c04": "五與十種法加如文自具六以十方諸佛手摩其",
    "X04n0223_042:0292c05": "頂加八明諸佛手摩其頂因緣何故手摩其頂明",
    "X04n0223_042:0292c06": "右手者作用之便明諸佛以右手引接令出定說",
    "X04n0223_042:0292c07": "法又自作用與諸佛作用相及故又諸佛許可到",
    "X04n0223_042:0292c08": "法際故以當位有自位際法也九明出定告眾歎",
    "X04n0223_042:0292c09": "法者經文自具十明正說十種迴向如經下文此",
    "X04n0223_042:0292c10": "釋初段三十三行經竟。",
    "X04n0223_042:0292c12": "大方廣佛新華嚴經合論卷第四十二",
    "X04n0223_042:0292c14": "音切"
}