{
    "X04n0223_075:0505a13": "大方廣佛新華嚴經合論卷第七十五",
    "X04n0223_075:0505a14": "唐于闐國三藏沙門實叉難陀譯經",
    "X04n0223_075:0505a15": "唐太原方山長者李通玄造論",
    "X04n0223_075:0505a16": "唐福州開元寺沙門志寧釐經合論",
    "X04n0223_075:0505a17": "佛不思議法品第三十三之餘",
    "X04n0223_075:0505a18": "[0505a18] 【經】佛子諸佛世尊有十種無二行自在法何等為十",
    "X04n0223_075:0505a19": "所謂一切諸佛悉能善說授記言辭決定無二一切",
    "X04n0223_075:0505a20": "諸佛悉能隨順眾生心念令其意滿決定無二一切",
    "X04n0223_075:0505a21": "諸佛悉能現覺一切諸法演說其義決定無二一切",
    "X04n0223_075:0505a22": "諸佛悉能具足去來今世諸佛智慧決定無二一切",
    "X04n0223_075:0505a23": "諸佛悉知三世一切剎那即一剎那決定無二一切",
    "X04n0223_075:0505a24": "諸佛悉知三世一切佛剎入一佛剎決定無二一切",
    "X04n0223_075:0505b01": "諸佛悉知三世一切佛語即一佛語決定無二一切",
    "X04n0223_075:0505b02": "諸佛悉知三世一切諸佛與其所化一切眾生體性",
    "X04n0223_075:0505b03": "平等決定無二一切諸佛悉知世法及諸佛法性無",
    "X04n0223_075:0505b04": "差別決定無二一切諸佛悉知三世一切諸佛所有",
    "X04n0223_075:0505b05": "善根同一善根決定無二是為十佛子諸佛世尊有",
    "X04n0223_075:0505b06": "十種住住一切法何等為十所謂一切諸佛住覺悟",
    "X04n0223_075:0505b07": "一切法界一切諸佛住大悲語一切諸佛住本大願",
    "X04n0223_075:0505b08": "一切諸佛住不捨調伏眾生一切諸佛住無自性法",
    "X04n0223_075:0505b09": "一切諸佛住平等利益一切諸佛住無忘失法一切",
    "X04n0223_075:0505b10": "諸佛住無障礙心一切諸佛住恒正定心一切諸佛",
    "X04n0223_075:0505b11": "住等入一切法不違實際相是為十佛子諸佛世尊",
    "X04n0223_075:0505b12": "有十種知一切法盡無有餘何等為十所謂知過去",
    "X04n0223_075:0505b13": "一切法盡無有餘知未來一切法盡無有餘知現在",
    "X04n0223_075:0505b14": "一切法盡無有餘知一切言語法盡無有餘知一切",
    "X04n0223_075:0505b15": "世間道盡無有餘知一切眾生心盡無有餘知一切",
    "X04n0223_075:0505b16": "菩薩善根上中下種種分位盡無有餘知一切佛圓",
    "X04n0223_075:0505b17": "滿智及諸善根不增不減盡無有餘知一切法皆從",
    "X04n0223_075:0505b18": "緣起盡無有餘知一切世界種盡無有餘知一切法",
    "X04n0223_075:0505b19": "界中如因陀羅網諸差別事盡無有餘是為十佛子",
    "X04n0223_075:0505b20": "諸佛世尊有十種力何等為十所謂廣大力最上力",
    "X04n0223_075:0505b21": "無量力大威德力難獲力不退力堅固力不可壞力",
    "X04n0223_075:0505b22": "一切世間不思議力一切眾生無能動力是為十佛",
    "X04n0223_075:0505b23": "子諸佛世尊有十種大那羅延幢勇健法何者為十",
    "X04n0223_075:0505b24": "所謂一切諸佛身不可壞命不可斷世間毒藥所不",
    "X04n0223_075:0505c01": "能中一切世界水火風&#x707E;皆於佛身不能為害一切",
    "X04n0223_075:0505c02": "諸魔天龍夜叉乾闥婆阿脩羅迦樓羅緊那羅摩&#x777A;",
    "X04n0223_075:0505c03": "羅伽人非人毗舍闍羅剎等盡其勢力雨大金剛如",
    "X04n0223_075:0505c04": "須彌山及鐵圍山&#x5FA7;於三千大千世界一時俱下不",
    "X04n0223_075:0505c05": "能令佛心有驚怖乃至一毛亦不搖動行住坐臥初",
    "X04n0223_075:0505c06": "無變易佛所住處四方遠近不令其下則不能雨假",
    "X04n0223_075:0505c07": "使不制而從雨之終不為損若有眾生為佛所持及",
    "X04n0223_075:0505c08": "佛所使尚不可害況如來身是為諸佛第一大那羅",
    "X04n0223_075:0505c09": "延幢勇健法佛子一切諸佛以一切法界諸世界中",
    "X04n0223_075:0505c10": "須彌山王及鐵圍山大鐵圍山大海山林宮殿屋宅",
    "X04n0223_075:0505c11": "置一毛孔盡未來劫而諸眾生不覺不知唯除如來",
    "X04n0223_075:0505c12": "神力所被佛子爾時諸佛於一毛孔持於爾所一切",
    "X04n0223_075:0505c13": "世界盡未來劫或行或住或坐或臥不生一念勞倦",
    "X04n0223_075:0505c14": "之心佛子譬如&#x8657;空普持一切&#x5FA7;法界中所有世界",
    "X04n0223_075:0505c15": "而無勞倦一切諸佛於一毛孔持諸世界亦復如是",
    "X04n0223_075:0505c16": "是為諸佛第二大那羅延幢勇健法佛子一切諸佛",
    "X04n0223_075:0505c17": "能於一念起不可說不可說世界微塵數步一一步",
    "X04n0223_075:0505c18": "過不可說不可說佛剎微塵數國土如是而行經一",
    "X04n0223_075:0505c19": "切世界微塵數劫佛子假使有一大金剛山與上所",
    "X04n0223_075:0505c20": "經一切佛剎其量正等如是量等大金剛山有不可",
    "X04n0223_075:0505c21": "說不可說佛剎微塵數諸佛能以如是諸山置一毛",
    "X04n0223_075:0505c22": "孔佛身毛孔與法界中一切眾生毛孔數等一一毛",
    "X04n0223_075:0505c23": "孔悉置爾許大金剛山持爾許山遊行十方入盡&#x8657;",
    "X04n0223_075:0505c24": "空一切世界從於前際盡未來際一切諸劫無有休",
    "X04n0223_075:0506a01": "息佛身無損亦不勞倦心常在定無有散亂是為諸",
    "X04n0223_075:0506a02": "佛第三大那羅延幢勇健法佛子一切諸佛一坐食",
    "X04n0223_075:0506a03": "已結跏趺坐經前後際不可說劫入佛所受不思議",
    "X04n0223_075:0506a04": "樂其身安住寂然不動亦不廢捨化眾生事佛子假",
    "X04n0223_075:0506a05": "使有人於&#x5FA7;&#x8657;空一一世界悉以毛端次第度量諸",
    "X04n0223_075:0506a06": "佛能於一毛端處結跏趺坐盡未來劫如一毛端處",
    "X04n0223_075:0506a07": "一切毛端處悉亦如是佛子假使十方一切世界所",
    "X04n0223_075:0506a08": "有眾生一一眾生其身大小悉與不可說佛剎微塵",
    "X04n0223_075:0506a09": "數世界量等輕重亦爾諸佛能以爾所眾生置一指",
    "X04n0223_075:0506a10": "端盡於後際所有諸劫一切指端皆亦如是盡持爾",
    "X04n0223_075:0506a11": "許一切眾生入&#x5FA7;&#x8657;空一一世界盡於法界悉使無",
    "X04n0223_075:0506a12": "餘而佛身心曾無勞倦是為諸佛第四大那羅延幢",
    "X04n0223_075:0506a13": "勇健法佛子一切諸佛能於一身化現不可說不可",
    "X04n0223_075:0506a14": "說佛剎微塵數頭一一頭化現不可說不可說佛剎",
    "X04n0223_075:0506a15": "微塵數舌一一舌化出不可說不可說佛剎微塵數",
    "X04n0223_075:0506a16": "差別音聲法界眾生靡不皆聞一一音聲演不可說",
    "X04n0223_075:0506a17": "不可說佛剎微塵數脩多羅藏一一脩多羅藏演不",
    "X04n0223_075:0506a18": "可說不可說佛剎微塵數法一一法有不可說不可",
    "X04n0223_075:0506a19": "說佛剎微塵數文字句義如是演說盡不可說不可",
    "X04n0223_075:0506a20": "說佛剎微塵數劫盡是劫已復更演說盡不可說不",
    "X04n0223_075:0506a21": "可說佛剎微塵數劫如是次第乃至盡於一切世界",
    "X04n0223_075:0506a22": "微塵數盡於一切眾生心念數未來際劫猶可窮盡",
    "X04n0223_075:0506a23": "如來化身所轉法輪無有窮盡所謂智慧演說法輪",
    "X04n0223_075:0506a24": "斷諸疑惑法輪照一切法法輪開無礙藏法輪令無",
    "X04n0223_075:0506b01": "量眾生歡喜調伏法輪開示一切諸菩薩行法輪高",
    "X04n0223_075:0506b02": "昇圓滿大智慧日法輪普然照世智慧明燈法輪辯",
    "X04n0223_075:0506b03": "才無畏種種莊嚴法輪如一佛身以神通力轉如是",
    "X04n0223_075:0506b04": "等差別法輪一切世法無能為喻如是盡&#x8657;空界一",
    "X04n0223_075:0506b05": "一毛端分量之處有不可說不可說佛剎微塵數世",
    "X04n0223_075:0506b06": "界一一世界中念念現不可說不可說佛剎微塵數",
    "X04n0223_075:0506b07": "化身一一化身皆亦如是所說音聲文字句義一一",
    "X04n0223_075:0506b08": "充滿一切法界其中眾生皆得解了而佛言音無變",
    "X04n0223_075:0506b09": "無斷無有窮盡是為諸佛第五大那羅延幢勇健法",
    "X04n0223_075:0506b10": "佛子一切諸佛皆以德相莊嚴&#x80F7;臆猶若金剛不可",
    "X04n0223_075:0506b11": "損壞菩提樹下結跏趺坐魔王軍眾其數無邊種種",
    "X04n0223_075:0506b12": "異形甚可怖畏眾生見者靡不驚懾悉發狂亂或時",
    "X04n0223_075:0506b13": "致死如是魔眾&#x5FA7;滿&#x8657;空如來見之心無恐怖容色",
    "X04n0223_075:0506b14": "不變一毛不豎不動不亂無所分別離諸喜怒寂然",
    "X04n0223_075:0506b15": "清淨住佛所住具慈悲力諸根調伏心無所畏非諸",
    "X04n0223_075:0506b16": "魔眾所能傾動而能摧伏一切魔軍皆使迴心稽首",
    "X04n0223_075:0506b17": "歸依然後復以三輪教化令其悉發阿耨多羅三藐",
    "X04n0223_075:0506b18": "三菩提意永不退轉是為諸佛第六大那羅延幢勇",
    "X04n0223_075:0506b19": "健法佛子一切諸佛有無礙音其音普&#x5FA7;十方世界",
    "X04n0223_075:0506b20": "眾生聞者自然調伏彼諸如來所出音聲須彌盧等",
    "X04n0223_075:0506b21": "一切諸山不能為障天宮龍宮夜叉宮乾闥婆阿脩",
    "X04n0223_075:0506b22": "羅迦樓羅緊那羅摩&#x777A;羅伽人非人等一切諸宮所",
    "X04n0223_075:0506b23": "不能障一切世界高大音聲亦不能障隨所應化一",
    "X04n0223_075:0506b24": "切眾生靡不皆聞文字句義悉得解了是為諸佛第",
    "X04n0223_075:0506c01": "七大那羅延幢勇健法佛子一切諸佛心無障礙於",
    "X04n0223_075:0506c02": "百千億那由他不可說不可說劫恒善清淨去來現",
    "X04n0223_075:0506c03": "在一切諸佛同一體性無濁無翳無我無我所非內",
    "X04n0223_075:0506c04": "非外了境空寂不生妄想無所依無所作不住諸相",
    "X04n0223_075:0506c05": "永斷分別本性清淨捨離一切攀緣憶念於一切法",
    "X04n0223_075:0506c06": "常無違諍住於實際離欲清淨入真法界演說無盡",
    "X04n0223_075:0506c07": "離量非量所有妄想絕為無為一切言說於不可說",
    "X04n0223_075:0506c08": "無邊境界悉已通達無礙無盡智慧方便成就十力",
    "X04n0223_075:0506c09": "一切功德莊嚴清淨演說種種無量諸法皆與實相",
    "X04n0223_075:0506c10": "不相違背於諸法界三世諸法悉等無異究竟自在",
    "X04n0223_075:0506c11": "入一切法最勝之藏一切法門正念不惑安住十方",
    "X04n0223_075:0506c12": "一切佛剎而無動轉得不斷智知一切法究竟無餘",
    "X04n0223_075:0506c13": "盡諸有漏心善解脫慧善解脫住於實際通達無礙",
    "X04n0223_075:0506c14": "心常正定於三世法及以一切眾生心行一念了達",
    "X04n0223_075:0506c15": "皆無障礙是為諸佛第八大那羅延幢勇健法佛子",
    "X04n0223_075:0506c16": "一切諸佛同一法身境界無量身功德無邊身世間",
    "X04n0223_075:0506c17": "無盡身三界不染身隨念示現身非實非&#x8657;平等清",
    "X04n0223_075:0506c18": "淨身無來無去無為不壞身一相無相法自性身無",
    "X04n0223_075:0506c19": "處無方&#x5FA7;一切身神變自在無邊色相身種種示現",
    "X04n0223_075:0506c20": "普入一切身妙法方便身智藏普照身示法平等身",
    "X04n0223_075:0506c21": "普&#x5FA7;法界身無動無分別非有非無常清淨身非方",
    "X04n0223_075:0506c22": "便非不方便非滅非不滅隨所應化一切眾生種種",
    "X04n0223_075:0506c23": "信解而示現身從一切功德寶所生身具一切諸佛",
    "X04n0223_075:0506c24": "法真如身本性寂靜無障礙身成就一切無礙法身",
    "X04n0223_075:0507a01": "&#x5FA7;住一切清淨法界身分形普&#x5FA7;一切世間身無攀",
    "X04n0223_075:0507a02": "緣無退轉永解脫具一切智普了達身是為諸佛第",
    "X04n0223_075:0507a03": "九大那羅延幢勇健法佛子一切諸佛等悟一切諸",
    "X04n0223_075:0507a04": "如來法等修一切諸菩薩行若願若智清淨平等猶",
    "X04n0223_075:0507a05": "如大海悉得滿足行力尊勝未曾退怯住諸三昧無",
    "X04n0223_075:0507a06": "量境界示一切道勸善誡惡智力第一演法無畏隨",
    "X04n0223_075:0507a07": "有所問悉能善答智慧說法平等清淨身語意行悉",
    "X04n0223_075:0507a08": "皆無雜住佛所住諸佛種性以佛智慧而作佛事住",
    "X04n0223_075:0507a09": "一切智演無量法無有根本無有邊際神通智慧不",
    "X04n0223_075:0507a10": "可思議一切世間無能解了智慧深入見一切法微",
    "X04n0223_075:0507a11": "妙廣大無量無邊三世法門咸善通達一切世界悉",
    "X04n0223_075:0507a12": "能開曉以出世智於諸世間作不可說種種佛事成",
    "X04n0223_075:0507a13": "不退智入諸佛數雖已證得不可言說離文字法而",
    "X04n0223_075:0507a14": "能開示種種言辭以普賢智集諸善行成就一念相",
    "X04n0223_075:0507a15": "應妙慧於一切法悉能覺了如先所念一切眾生皆",
    "X04n0223_075:0507a16": "依自乘而施其法一切諸法一切世界一切眾生一",
    "X04n0223_075:0507a17": "切三世於法界內如是境界其量無邊以無礙智悉",
    "X04n0223_075:0507a18": "能知見佛子一切諸佛於一念頃隨所應化出興於",
    "X04n0223_075:0507a19": "世住清淨土成等正覺現神通力開悟三世一切眾",
    "X04n0223_075:0507a20": "生心意及識不失於時佛子眾生無邊世界無邊法",
    "X04n0223_075:0507a21": "界無邊三世無邊諸佛最勝亦無有邊悉現於中成",
    "X04n0223_075:0507a22": "等正覺以佛智慧方便開悟無有休息佛子一切諸",
    "X04n0223_075:0507a23": "佛以神通力現最妙身住無邊處大悲方便心無障",
    "X04n0223_075:0507a24": "礙於一切時常為眾生演說妙法是為諸佛第十大",
    "X04n0223_075:0507b01": "那羅延幢勇健法佛子此一切諸佛大那羅延幢勇",
    "X04n0223_075:0507b02": "健法無量無邊不可思議去來現在一切眾生及以",
    "X04n0223_075:0507b03": "二乘不能解了唯除如來神力所加佛子諸佛世尊",
    "X04n0223_075:0507b04": "有十種決定法何等為十所謂一切諸佛定從兜率",
    "X04n0223_075:0507b05": "壽盡下生一切諸佛定示受生處胎十月一切諸佛",
    "X04n0223_075:0507b06": "定厭世俗樂求出家一切諸佛決定坐於菩提樹下",
    "X04n0223_075:0507b07": "成等正覺悟諸佛法一切諸佛定於一念悟一切法",
    "X04n0223_075:0507b08": "一切世界示現神力一切諸佛定能應時轉妙法輪",
    "X04n0223_075:0507b09": "一切諸佛定能隨彼所種善根應時說法而為授記",
    "X04n0223_075:0507b10": "一切諸佛定能應時為作佛事一切諸佛定能為諸",
    "X04n0223_075:0507b11": "成就菩薩而授記&#x8382;一切諸佛定能一念普答一切",
    "X04n0223_075:0507b12": "眾生所問是為十佛子諸佛世尊有十種速疾法何",
    "X04n0223_075:0507b13": "等為十所謂一切諸佛若有見者速得遠離一切惡",
    "X04n0223_075:0507b14": "趣一切諸佛若有見者速得圓滿殊勝功德一切諸",
    "X04n0223_075:0507b15": "佛若有見者速能成就廣大善根一切諸佛若有見",
    "X04n0223_075:0507b16": "者速得往生淨妙天上一切諸佛若有見者速能除",
    "X04n0223_075:0507b17": "斷一切疑惑一切諸佛若已發菩提心而得見者速",
    "X04n0223_075:0507b18": "得成就廣大信解永不退轉能隨所應教化眾生若",
    "X04n0223_075:0507b19": "未發心即能速發阿耨多羅三藐三菩提心一切諸",
    "X04n0223_075:0507b20": "佛若未入正位而得見者速入正位一切諸佛若有",
    "X04n0223_075:0507b21": "見者速能清淨世出世間一切諸根一切諸佛若有",
    "X04n0223_075:0507b22": "見者速得除滅一切障礙一切諸佛若有見者速能",
    "X04n0223_075:0507b23": "獲得無畏辯才是為十佛子諸佛世尊有十種應常",
    "X04n0223_075:0507b24": "憶念清淨法何等為十所謂一切諸佛過去因緣一",
    "X04n0223_075:0507c01": "切菩薩應常憶念一切諸佛清淨勝行一切菩薩應",
    "X04n0223_075:0507c02": "常憶念一切諸佛滿足諸度一切菩薩應常憶念一",
    "X04n0223_075:0507c03": "切諸佛成就大願一切菩薩應常憶念一切諸佛積",
    "X04n0223_075:0507c04": "集善根一切菩薩應常憶念一切諸佛已具梵行一",
    "X04n0223_075:0507c05": "切菩薩應常憶念一切諸佛現成正覺一切菩薩應",
    "X04n0223_075:0507c06": "常憶念一切諸佛色身無量一切菩薩應常憶念一",
    "X04n0223_075:0507c07": "切諸佛神通無量一切菩薩應常憶念一切諸佛十",
    "X04n0223_075:0507c08": "力無畏一切菩薩應常憶念是為十佛子諸佛世尊",
    "X04n0223_075:0507c09": "有十種一切智住何等為十所謂一切諸佛於一念",
    "X04n0223_075:0507c10": "中悉知三世一切眾生心心所行一切諸佛於一念",
    "X04n0223_075:0507c11": "中悉知三世一切眾生所集諸業及業果報一切諸",
    "X04n0223_075:0507c12": "佛於一念中悉知一切眾生所宜以三種輪教化調",
    "X04n0223_075:0507c13": "伏一切諸佛於一念中盡知法界一切眾生所有心",
    "X04n0223_075:0507c14": "相於一切處普現佛興令其得見方便攝受一切諸",
    "X04n0223_075:0507c15": "佛於一念中普隨法界一切眾生心樂欲解示現說",
    "X04n0223_075:0507c16": "法令其調伏一切諸佛於一念中悉知法界一切眾",
    "X04n0223_075:0507c17": "生心之所樂為現神力一切諸佛於一念中&#x5FA7;一切",
    "X04n0223_075:0507c18": "處隨所應化一切眾生示現出興為說佛身不可取",
    "X04n0223_075:0507c19": "著一切諸佛於一念中普至法界一切處一切眾生",
    "X04n0223_075:0507c20": "彼彼諸道一切諸佛於一念中隨諸眾生有憶念者",
    "X04n0223_075:0507c21": "在在處處無不往應一切諸佛於一念中悉知一切",
    "X04n0223_075:0507c22": "眾生解欲為其示現無量色相是為十佛子諸佛世",
    "X04n0223_075:0507c23": "尊有十種無量不可思議佛三昧何等為十所謂一",
    "X04n0223_075:0507c24": "切諸佛恒在正定於一念中&#x5FA7;一切處普為眾生廣",
    "X04n0223_075:0508a01": "說妙法一切諸佛恒在正定於一念中&#x5FA7;一切處普",
    "X04n0223_075:0508a02": "為眾生說無我際一切諸佛恒住正定於一念中&#x5FA7;",
    "X04n0223_075:0508a03": "一切處普入三世一切諸佛恒在正定於一念中&#x5FA7;",
    "X04n0223_075:0508a04": "一切處普入十方廣大佛剎一切諸佛恒在正定於",
    "X04n0223_075:0508a05": "一念中&#x5FA7;一切處普現無量種種佛身一切諸佛恒",
    "X04n0223_075:0508a06": "在正定於一念中&#x5FA7;一切處隨諸眾生種種心解現",
    "X04n0223_075:0508a07": "身語意一切諸佛恒在正定於一念中&#x5FA7;一切處說",
    "X04n0223_075:0508a08": "一切法離欲真際一切諸佛恒住正定於一念中&#x5FA7;",
    "X04n0223_075:0508a09": "一切處演說一切緣起自性一切諸佛恒住正定於",
    "X04n0223_075:0508a10": "一念中&#x5FA7;一切處示現無量世出世間廣大莊嚴令",
    "X04n0223_075:0508a11": "諸眾生常得見佛一切諸佛恒住正定於一念中&#x5FA7;",
    "X04n0223_075:0508a12": "一切處令諸眾生悉得通達一切佛法無量解脫究",
    "X04n0223_075:0508a13": "竟到於無上彼岸是為十佛子諸佛世尊有十種無",
    "X04n0223_075:0508a14": "礙解脫何等為十所謂一切諸佛能於一塵現不可",
    "X04n0223_075:0508a15": "說不可說諸佛出興於世一切諸佛能於一塵現不",
    "X04n0223_075:0508a16": "可說不可說諸佛轉淨法輪一切諸佛能於一塵現",
    "X04n0223_075:0508a17": "不可說不可說眾生受化調伏一切諸佛能於一塵",
    "X04n0223_075:0508a18": "現不可說不可說諸佛國土一切諸佛能於一塵現",
    "X04n0223_075:0508a19": "不可說不可說菩薩受記一切諸佛能於一塵現去",
    "X04n0223_075:0508a20": "來今一切諸佛一切諸佛能於一塵現去來今諸世",
    "X04n0223_075:0508a21": "界種一切諸佛能於一塵現去來今一切神通一切",
    "X04n0223_075:0508a22": "諸佛能於一塵現去來今一切眾生一切諸佛能於",
    "X04n0223_075:0508a23": "一塵現去來今一切佛事是為十。",
    "X04n0223_075:0508a24": "[0508a24] 【論】此品大意明從前進修至此自己三業身語智",
    "X04n0223_075:0508b01": "用業用廣大會佛三業廣大用故一業之上答十",
    "X04n0223_075:0508b02": "百千萬等無量三業用故三業用上各答三十百",
    "X04n0223_075:0508b03": "千萬等十種無量三業之上各答三十百千萬等",
    "X04n0223_075:0508b04": "不可說無量業用餘兩段各具十百千萬無量以",
    "X04n0223_075:0508b05": "明三業所明業用不離二諦真俗二門一一十法",
    "X04n0223_075:0508b06": "之中身語智為體餘七是三業上用故以青蓮華",
    "X04n0223_075:0508b07": "藏菩薩答前十問有三十二種答一一答中皆有",
    "X04n0223_075:0508b08": "十無盡法故意明至此佛果三業用中真俗法滿",
    "X04n0223_075:0508b09": "足故故號佛為無上兩足尊也此明三種業用二",
    "X04n0223_075:0508b10": "智&#x5FA7;周總攝諸法故青蓮華是真智蓮華藏是隨",
    "X04n0223_075:0508b11": "俗智以真俗二智自說自己三種業用廣大自在",
    "X04n0223_075:0508b12": "不思議門人王都邑者王所居城所管天下為都",
    "X04n0223_075:0508b13": "自餘為邑宮殿者所居止寢宿之室為宮以法治",
    "X04n0223_075:0508b14": "生陳設正法處為殿毗舍闍者是鬼趣此云噉人",
    "X04n0223_075:0508b15": "精氣屬東方提頭賴吒天王所管提頭賴吒者此",
    "X04n0223_075:0508b16": "云持國謂護持國土因以為名乾闥婆此曰尋香",
    "X04n0223_075:0508b17": "是樂神亦此王所管如於身毛孔及一微塵中所",
    "X04n0223_075:0508b18": "現一切世界國土一切諸佛及以眾生咸住其中",
    "X04n0223_075:0508b19": "施化佛事者妄情滅唯智境乃爾以三昧力方現",
    "X04n0223_075:0508b20": "非情識所求法常如是然唯妄情自隔故如世界",
    "X04n0223_075:0508b21": "種等前華藏品已釋自餘如文自具。",
    "X04n0223_075:0508b22": "如來十身相海品第三十四",
    "X04n0223_075:0508b23": "[0508b23] 【論】將釋此品約分三門一釋品來意二釋能說法",
    "X04n0223_075:0508b24": "主三隨文釋義一釋品來意者明前品說自佛三",
    "X04n0223_075:0508c01": "業二智入不思議際&#x5FA7;周廣大無限饒益眾生此",
    "X04n0223_075:0508c02": "品約三業二智入不思議智中之報身故此品來",
    "X04n0223_075:0508c03": "也二釋能說法主者明此相海由行報成普賢是",
    "X04n0223_075:0508c04": "行還令行者自說自行報德之果三隨文釋義者",
    "X04n0223_075:0508c05": "於此一品經長分為九十九段。",
    "X04n0223_075:0508c06": "[0508c06] 【經】爾時普賢菩薩摩訶薩告諸菩薩言佛子今當為",
    "X04n0223_075:0508c07": "汝演說如來所有相海。",
    "X04n0223_075:0508c08": "[0508c08] 【論】第一爾時普賢菩薩已下至所有相海一行半",
    "X04n0223_075:0508c09": "經是初總舉如來身相如海廣多第二略說九十",
    "X04n0223_075:0508c10": "七種大人之相分為九十七段如下。",
    "X04n0223_075:0508c11": "[0508c11] 【經】佛子如來頂上有三十二寶莊嚴大人相其中有",
    "X04n0223_075:0508c12": "大人相名光照一切方普放無量大光明網一切妙",
    "X04n0223_075:0508c13": "寶以為莊嚴寶髮周&#x5FA7;柔耎密緻一一咸放摩尼寶",
    "X04n0223_075:0508c14": "光充滿一切無邊世界悉現佛身色相圓滿是為一",
    "X04n0223_075:0508c15": "次有大人相名佛眼光明雲以摩尼王種種莊嚴出",
    "X04n0223_075:0508c16": "金色光如眉間毫相所放光明其光普照一切世界",
    "X04n0223_075:0508c17": "是為二次有大人相名充滿法界雲上妙寶輪以為",
    "X04n0223_075:0508c18": "莊嚴放於如來福智燈明普照十方一切法界諸世",
    "X04n0223_075:0508c19": "界海於中普現一切諸佛及諸菩薩是為三次有大",
    "X04n0223_075:0508c20": "人相名示現普照雲真金摩尼種種莊嚴其諸妙寶",
    "X04n0223_075:0508c21": "咸放光明照不思議諸佛國土一切諸佛於中出現",
    "X04n0223_075:0508c22": "是為四次有大人相名放寶光明雲摩尼寶王清淨",
    "X04n0223_075:0508c23": "莊嚴毗琉璃寶以為華&#x8602;光照十方一切法界於中",
    "X04n0223_075:0508c24": "普現種種神變讚歎如來往昔所行智慧功德是為",
    "X04n0223_075:0509a01": "五次有大人相名示現如來&#x5FA7;法界大自在雲菩薩",
    "X04n0223_075:0509a02": "神變寶燄摩尼以為其冠具如來力覺悟一切寶燄",
    "X04n0223_075:0509a03": "光輪以為其鬘其光普照十方世界於中示現一切",
    "X04n0223_075:0509a04": "如來坐於道場一切智雲充滿&#x8657;空無量法界是為",
    "X04n0223_075:0509a05": "六次有大人相名如來普燈雲以能震動法界國土",
    "X04n0223_075:0509a06": "大自在寶海而為莊嚴放淨光明充滿法界於中普",
    "X04n0223_075:0509a07": "現十方諸菩薩功德海過現未來佛智慧幢海是為",
    "X04n0223_075:0509a08": "七次有大人相名普照諸佛廣大雲因陀羅寶如意",
    "X04n0223_075:0509a09": "王寶摩尼王寶以為莊嚴常放菩薩燄燈光明普照",
    "X04n0223_075:0509a10": "十方一切世界於中顯現一切諸佛眾色相海大音",
    "X04n0223_075:0509a11": "聲海清淨力海是為八次有大人相名圓滿光明雲",
    "X04n0223_075:0509a12": "上妙琉璃摩尼王種種寶華以為莊嚴一切眾寶舒",
    "X04n0223_075:0509a13": "大燄網充滿十方一切世界一切眾生悉見如來現",
    "X04n0223_075:0509a14": "坐其前讚歎諸佛及諸菩薩法身功德令入如來清",
    "X04n0223_075:0509a15": "淨境界是為九次有大人相名普照一切菩薩行藏",
    "X04n0223_075:0509a16": "光明雲眾寶妙華以為莊嚴寶光普照無量世界寶",
    "X04n0223_075:0509a17": "燄普覆一切國土十方法界通達無礙震動佛音宣",
    "X04n0223_075:0509a18": "暢法海是為十次有大人相名普光照耀雲毗琉璃",
    "X04n0223_075:0509a19": "因陀羅金剛摩尼寶以為莊嚴琉璃寶光色相明徹",
    "X04n0223_075:0509a20": "普照一切諸世界海出妙音聲充滿法界如是皆從",
    "X04n0223_075:0509a21": "諸佛智慧大功德海之所化現是為十一次有大人",
    "X04n0223_075:0509a22": "相名正覺雲以雜寶華而為莊嚴其諸寶華悉放光",
    "X04n0223_075:0509a23": "明皆有如來坐於道場充滿一切無邊世界令諸世",
    "X04n0223_075:0509a24": "界普得清淨永斷一切妄想分別是為十二次有大",
    "X04n0223_075:0509b01": "人相名光明照耀雲以寶燄藏海心王摩尼而為莊",
    "X04n0223_075:0509b02": "嚴放大光明光中顯現無量菩薩及諸菩薩所行之",
    "X04n0223_075:0509b03": "行一切如來智身法身諸色相海充滿法界是為十",
    "X04n0223_075:0509b04": "三次有大人相名莊嚴普照雲以金剛華毗琉璃寶",
    "X04n0223_075:0509b05": "而為莊嚴放大光明光中有大寶蓮華座具足莊嚴",
    "X04n0223_075:0509b06": "彌覆法界自然演說四菩薩行其音普&#x5FA7;諸法界海",
    "X04n0223_075:0509b07": "是為十四次有大人相名現佛三昧海行雲於一念",
    "X04n0223_075:0509b08": "中示現如來無量莊嚴普&#x5FA7;莊嚴一切法界不思議",
    "X04n0223_075:0509b09": "世界海是為十五次有大人相名變化海普照雲妙",
    "X04n0223_075:0509b10": "寶蓮華如須彌山以為莊嚴眾寶光明從佛願生現",
    "X04n0223_075:0509b11": "諸變化無有窮盡是為十六次有大人相名一切如",
    "X04n0223_075:0509b12": "來解脫雲清淨妙寶以為莊嚴放大光明莊嚴一切",
    "X04n0223_075:0509b13": "佛師子座示現一切諸佛色像及無量佛法諸佛剎",
    "X04n0223_075:0509b14": "海是為十七次有大人相名自在方便普照雲毗琉",
    "X04n0223_075:0509b15": "璃華真金蓮華摩尼王燈妙法燄雲以為莊嚴放一",
    "X04n0223_075:0509b16": "切諸佛寶燄密雲清淨光明充滿法界於中普現一",
    "X04n0223_075:0509b17": "切妙好莊嚴之具是為十八次有大人相名覺佛種",
    "X04n0223_075:0509b18": "性雲無量寶光以為莊嚴具足千輪內外清淨從於",
    "X04n0223_075:0509b19": "往昔善根所生其光&#x5FA7;照十方世界發明智日宣布",
    "X04n0223_075:0509b20": "法海是為十九次有大人相名現一切如來相自在",
    "X04n0223_075:0509b21": "雲眾寶纓珞琉璃寶華以為莊嚴舒大寶燄充滿法",
    "X04n0223_075:0509b22": "界於中普現等一切佛剎微塵數去來現在無量諸",
    "X04n0223_075:0509b23": "佛如師子王勇猛無畏色相智慧皆悉具足是為二",
    "X04n0223_075:0509b24": "十次有大人相名&#x5FA7;照一切法界雲如來寶相清淨",
    "X04n0223_075:0509c01": "莊嚴放大光明普照法界顯現一切無量無邊諸佛",
    "X04n0223_075:0509c02": "菩薩智慧妙藏是為二十一次有大人相名毗盧遮",
    "X04n0223_075:0509c03": "那如來相雲上妙寶華及毗琉璃清淨妙月以為莊",
    "X04n0223_075:0509c04": "嚴悉放無量百千萬億摩尼寶光充滿一切&#x8657;空法",
    "X04n0223_075:0509c05": "界於中示現無量佛剎皆有如來結跏趺坐是為二",
    "X04n0223_075:0509c06": "十二次有大人相名普照一切佛光明雲眾寶妙燈",
    "X04n0223_075:0509c07": "以為莊嚴放淨光明&#x5FA7;照十方一切世界悉現諸佛",
    "X04n0223_075:0509c08": "轉於法輪是為二十三次有大人相名普現一切莊",
    "X04n0223_075:0509c09": "嚴雲種種寶燄以為莊嚴放淨光明充滿法界念念",
    "X04n0223_075:0509c10": "常現不可說不可說一切諸佛與諸菩薩坐於道場",
    "X04n0223_075:0509c11": "是為二十四次有大人相名出一切法界音聲雲摩",
    "X04n0223_075:0509c12": "尼寶海上妙栴檀以為莊嚴舒大燄網充滿法界其",
    "X04n0223_075:0509c13": "中普演微妙音聲示諸眾生一切業海是為二十五",
    "X04n0223_075:0509c14": "次有大人相名普照諸佛變化輪雲如來淨眼以為",
    "X04n0223_075:0509c15": "莊嚴光照十方一切世界於中普現去來今佛所有",
    "X04n0223_075:0509c16": "一切莊嚴之具復出妙音演不思議廣大法海是為",
    "X04n0223_075:0509c17": "二十六次有大人相名光照佛海雲其光普照一切",
    "X04n0223_075:0509c18": "世界盡於法界無所障礙悉有如來結跏趺坐是為",
    "X04n0223_075:0509c19": "二十七次有大人相名寶燈雲放於如來廣大光明",
    "X04n0223_075:0509c20": "普照十方一切法界於中普現一切諸佛及諸菩薩",
    "X04n0223_075:0509c21": "不可思議諸眾生海是為二十八次有大人相名法",
    "X04n0223_075:0509c22": "界無差別雲放於如來大智光明普照十方諸佛國",
    "X04n0223_075:0509c23": "土一切菩薩道場眾會無量法海於中普現種種神",
    "X04n0223_075:0509c24": "通復出妙音隨諸眾生心之所樂演說普賢菩薩行",
    "X04n0223_075:0510a01": "願令其迴向是為二十九次有大人相名安住一切",
    "X04n0223_075:0510a02": "世界海普照雲放寶光明充滿一切&#x8657;空法界於中",
    "X04n0223_075:0510a03": "普現淨妙道場及諸佛菩薩莊嚴身相令其見者得",
    "X04n0223_075:0510a04": "無所見是為三十次有大人相名一切寶清淨光燄",
    "X04n0223_075:0510a05": "雲放於無量諸佛菩薩摩尼妙寶清淨光明普照十",
    "X04n0223_075:0510a06": "方一切法界於中普現諸菩薩海莫不具足如來神",
    "X04n0223_075:0510a07": "力常遊十方盡&#x8657;空界一切剎網是為三十一次有",
    "X04n0223_075:0510a08": "大人相名普照一切法界莊嚴雲最處於中漸次隆",
    "X04n0223_075:0510a09": "起閻浮檀金因陀羅網以為莊嚴放淨光雲充滿法",
    "X04n0223_075:0510a10": "界念念常現一切世界諸佛菩薩道場眾會是為三",
    "X04n0223_075:0510a11": "十二佛子如來頂上有如是三十二種大人相以為",
    "X04n0223_075:0510a12": "嚴好佛子如來眉間有大人相名&#x5FA7;法界光明雲摩",
    "X04n0223_075:0510a13": "尼寶華以為莊嚴放大光明具眾寶色猶如日月洞",
    "X04n0223_075:0510a14": "徹清淨其光普照十方國土於中顯現一切佛身復",
    "X04n0223_075:0510a15": "出妙音宣暢法海是為三十三如來眼有大人相名",
    "X04n0223_075:0510a16": "自在普見雲以眾妙寶而為莊嚴摩尼寶光清淨&#x668E;",
    "X04n0223_075:0510a17": "徹普見一切皆無障礙是為三十四如來鼻有大人",
    "X04n0223_075:0510a18": "相名一切神通智慧雲清淨妙寶以為莊嚴眾寶色",
    "X04n0223_075:0510a19": "光彌覆其上於中出現無量化佛坐寶蓮華往諸世",
    "X04n0223_075:0510a20": "界為一切菩薩一切眾生演不思議諸佛法海是為",
    "X04n0223_075:0510a21": "三十五如來舌有大人相名示現音聲影像雲眾色",
    "X04n0223_075:0510a22": "妙寶以為莊嚴宿世善根之所成就其舌廣長&#x5FA7;覆",
    "X04n0223_075:0510a23": "一切諸世界海如來若或&#x7188;怡微笑必放一切摩尼",
    "X04n0223_075:0510a24": "寶光其光普照十方法界能令一切心得清涼去來",
    "X04n0223_075:0510b01": "現在所有諸佛皆於光中炳然顯現悉演廣大微妙",
    "X04n0223_075:0510b02": "之音&#x5FA7;一切剎住無量劫是為三十六如來舌復有",
    "X04n0223_075:0510b03": "大人相名法界雲其掌安平眾寶為嚴放妙寶光色",
    "X04n0223_075:0510b04": "相圓滿猶如眉間所放光明其光普照一切佛剎唯",
    "X04n0223_075:0510b05": "塵所成無有自性光中復現無量諸佛咸發妙音說",
    "X04n0223_075:0510b06": "一切法是為三十七如來舌端有大人相名照法界",
    "X04n0223_075:0510b07": "光明雲如意寶王以為莊嚴自然恒出金色寶燄於",
    "X04n0223_075:0510b08": "中影現一切佛海復震妙音充滿一切無邊世界一",
    "X04n0223_075:0510b09": "一音中具一切音悉演妙法聽者心悅經無量劫玩",
    "X04n0223_075:0510b10": "味不忘是為三十八如來舌端復有大人相名照耀",
    "X04n0223_075:0510b11": "法界雲摩尼寶王以為嚴飾演眾色相微妙光明充",
    "X04n0223_075:0510b12": "滿十方無量國土盡於法界靡不清淨於中悉有無",
    "X04n0223_075:0510b13": "量諸佛及諸菩薩各吐妙音種種開示一切菩薩現",
    "X04n0223_075:0510b14": "前聽受是為三十九如來口上齶有大人相名示現",
    "X04n0223_075:0510b15": "不思議法界雲因陀羅寶毗琉璃寶以為莊嚴放香",
    "X04n0223_075:0510b16": "燈燄清淨光雲充滿十方一切法界示現種種神通",
    "X04n0223_075:0510b17": "方便普於一切諸世界海開演甚深不思議法是為",
    "X04n0223_075:0510b18": "四十如來口右輔下牙有大人相名佛牙雲眾寶摩",
    "X04n0223_075:0510b19": "尼卍字相輪以為莊嚴放大光明普照法界於中普",
    "X04n0223_075:0510b20": "現一切佛身周流十方開悟&#x7FA3;生是為四十一如來",
    "X04n0223_075:0510b21": "口右輔上牙有大人相名寶燄彌盧藏雲摩尼寶藏",
    "X04n0223_075:0510b22": "以為莊嚴放金剛香燄清淨光明一一光明充滿法",
    "X04n0223_075:0510b23": "界示現一切諸佛神力復現一切十方世界淨妙道",
    "X04n0223_075:0510b24": "場是為四十二如來口左輔下牙有大人相名寶燈",
    "X04n0223_075:0510c01": "普照雲一切妙寶舒華發香以為莊嚴放燈燄雲清",
    "X04n0223_075:0510c02": "淨光明充滿一切諸世界海於中顯現一切諸佛坐",
    "X04n0223_075:0510c03": "蓮華藏師子之座諸菩薩眾所共圍遶是為四十三",
    "X04n0223_075:0510c04": "如來口左輔上牙有大人相名照現如來雲清淨光",
    "X04n0223_075:0510c05": "明閻浮檀金寶網寶華以為莊嚴放大燄輪充滿法",
    "X04n0223_075:0510c06": "界於中普現一切諸佛以神通力於&#x8657;空中流布法",
    "X04n0223_075:0510c07": "乳法燈法寶教化一切諸菩薩眾是為四十四如來",
    "X04n0223_075:0510c08": "齒有大人相名普現光明雲一一齒間相海莊嚴若",
    "X04n0223_075:0510c09": "微笑時悉放光明具眾寶色摩尼寶燄右旋宛轉流",
    "X04n0223_075:0510c10": "布法界靡不充滿演佛言音說普賢行是為四十五",
    "X04n0223_075:0510c11": "如來脣有大人相名影現一切寶光雲放閻浮檀真",
    "X04n0223_075:0510c12": "金色蓮華色一切寶色廣大光明照於法界悉令清",
    "X04n0223_075:0510c13": "淨是為四十六如來頸有大人相名普照一切世界",
    "X04n0223_075:0510c14": "雲摩尼寶王以為莊嚴紺蒲成就柔耎細滑放毗盧",
    "X04n0223_075:0510c15": "遮那清淨光明充滿十方一切世界於中普現一切",
    "X04n0223_075:0510c16": "諸佛是為四十七如來右肩有大人相名佛廣大一",
    "X04n0223_075:0510c17": "切寶雲放一切寶色真金色蓮華色光明成寶燄網",
    "X04n0223_075:0510c18": "普照法界於中普現一切菩薩是為四十八如來右",
    "X04n0223_075:0510c19": "肩復有大人相名最勝寶普照雲其色清淨如閻浮",
    "X04n0223_075:0510c20": "金放摩尼光充滿法界於中普現一切菩薩是為四",
    "X04n0223_075:0510c21": "十九如來左肩有大人相名最勝光照法界雲猶如",
    "X04n0223_075:0510c22": "頂上及以眉間種種莊嚴放閻浮檀金及蓮華色眾",
    "X04n0223_075:0510c23": "寶光明成大燄網充滿法界於中示現一切神力是",
    "X04n0223_075:0510c24": "為五十。",
    "X04n0223_075:0511a02": "大方廣佛新華嚴經合論卷第七十五",
    "X04n0223_075:0511a04": "音切",
    "X04n0223_075:0511a05": "&#x80F7;[0511a05] (凶音)。臆[0511a05] (於力切)。懾[0511a05] (之葉切)。&#x8382;[0511a05] (彼列切)。緻[0511a05] (直利切)。怡[0511a05] (與之切)。齶[0511a05] (五各"
}