{
    "X55n0920_001:0862b03": "止觀輔行傳弘決助覽序",
    "X55n0920_001:0862b05": "丹丘沙門　有嚴　述",
    "X55n0920_001:0862b06": "止觀者一切諸佛之秘印也。昔我祖禪師以無所智",
    "X55n0920_001:0862b07": "而得之於法華妙經。後於玉泉九旬慈霔。其義深遠",
    "X55n0920_001:0862b08": "其文浩博。後之學者非夫玄覽洞視目無全文。或難",
    "X55n0920_001:0862b09": "以臻其奧。今更以記文并援引經律儒墨雜說。又難",
    "X55n0920_001:0862b10": "曉寤。幸因講次遂撿討他文輙形注釋。且助山中晚",
    "X55n0920_001:0862b11": "進學覽之力。非謂增臆說。如簸糠眯人目也。折為四",
    "X55n0920_001:0862b12": "卷。命曰助覧。讀者無無小補。",
    "X55n0920_001:0862b13": "皇宋元符二年歲次己卯序以冠之",
    "X55n0920_001:0862b20": "止觀輔行傳弘決助覽卷第一",
    "X55n0920_001:0862b22": "止觀輔行傳弘決序文雖不講。義要略識。今取義",
    "X55n0920_001:0862b23": "之隱者注之。",
    "X55n0920_001:0862b24": "宗虗無者老耽。",
    "X55n0920_001:0862c01": "名教之道廢五經是冶化之本。而老子槌提仁義。",
    "X55n0920_001:0862c02": "絕滅禮學。此則名教廢。",
    "X55n0920_001:0862c03": "遺文字者莊周。",
    "X55n0920_001:0862c04": "述作之義乖聖人之書詮於至理。而莊子以為糟",
    "X55n0920_001:0862c05": "粕。喻無味也。此則述作乖。",
    "X55n0920_001:0862c06": "古先梵王謂佛也。尚書序云。古先哲王。今借其語",
    "X55n0920_001:0862c07": "勢。",
    "X55n0920_001:0862c08": "乘時利見易曰利見大人。",
    "X55n0920_001:0862c09": "德音莫違語出毛詩。今借謂三乘聖賢因稟佛教",
    "X55n0920_001:0862c10": "而各有證悟。",
    "X55n0920_001:0862c11": "知幾平聲。謂幾微也。學者少有知微。",
    "X55n0920_001:0862c12": "窮年默坐不咨師友。甘心自愚。",
    "X55n0920_001:0862c13": "白首論心膠著文字。不能融會。",
    "X55n0920_001:0862c14": "捫象大經。盲人摸象喻也。以尾牙等為象身。",
    "X55n0920_001:0862c15": "乳色大經。盲人問乳色喻也。聞雪粖謂冷輭等。",
    "X55n0920_001:0862c16": "本末誰迹色末空本俱無足迹。又何用教乘乎。",
    "X55n0920_001:0862c17": "陵夷陵。山也。山本峻峭。及至地則平夷。喻大道將",
    "X55n0920_001:0862c18": "滅沒也。",
    "X55n0920_001:0862c19": "橫流水本朝宗。法歸圓極。水若九州而橫流。法喻",
    "X55n0920_001:0862c20": "諸師而各立。大禹治水。天台談圓。故曰大拯。",
    "X55n0920_001:0862c21": "覆簣論語。孔子曰。譬如平地。雖覆一簣。進。吾往矣。",
    "X55n0920_001:0862c22": "注云。雖覆一簣。我不以其功少而薄之。簣。土籠也。",
    "X55n0920_001:0862c23": "譬為山者。雖覆一簣而終成大山。今喻大師力行",
    "X55n0920_001:0862c24": "於南嶽禪師。",
    "X55n0920_001:0863a01": "絕維維。綱維也。綱維若整。網目必齊。今以中智二",
    "X55n0920_001:0863a02": "論為宗骨也。文選云。漢綱絕維。",
    "X55n0920_001:0863a03": "命家作古命。名也。名曰性宗。自我作古。",
    "X55n0920_001:0863a04": "立極建言極者圓理。言者大教。",
    "X55n0920_001:0863a05": "引而伸之言出論語。謂章安記之又從而添削之。",
    "X55n0920_001:0863a06": "欽若若。順也。尚書曰。惟臣欽若。",
    "X55n0920_001:0863a07": "不愆于素不失昔願也。法華尊者本徐陵後身。",
    "X55n0920_001:0863a08": "獨斷斷字去聲。",
    "X55n0920_001:0863a09": "遑恤我文毛詩云。遑恤我後。遑何恤憂也。荊溪之",
    "X55n0920_001:0863a10": "前。諸師但說釋而已。何憂止觀文理他人不解哉。",
    "X55n0920_001:0863a11": "載敭音揚。謂搜[改己+易]其旨。",
    "X55n0920_001:0863a12": "總角上音總。以物而束髮。即丱角。",
    "X55n0920_001:0863a13": "繹思音亦繹。理也。理其情思。尋義理也。說文云。抽",
    "X55n0920_001:0863a14": "絲也。",
    "X55n0920_001:0863a15": "旁薄易繫辭中旁薄者。謂混同也。",
    "X55n0920_001:0863a16": "不野不鄙野。",
    "X55n0920_001:0863a17": "錯綜下去聲。謂織縷也。經緯錯而成文。左傳曰。錯",
    "X55n0920_001:0863a18": "綜經文。",
    "X55n0920_001:0863a19": "隱括包括。",
    "X55n0920_001:0863a20": "三多或云三止三觀所蘊法多。或云三種止觀所",
    "X55n0920_001:0863a21": "蘊法多。故曰三多。更請詳之。",
    "X55n0920_001:0863a22": "玄覽斯[泳永+曶]玄。遠也。可以遠照至理。文選。眷哲玄覧。",
    "X55n0920_001:0863a23": "[泳永+曶]音誨。",
    "X55n0920_001:0863a24": "行有岐路行。去聲。岐者。脩旁之小徑也。岐喻偏小。",
    "X55n0920_001:0863b01": "路喻圓頓。二行不同也。",
    "X55n0920_001:0863b02": "解無方隅老子曰。大方無隅。謂達者心無畔也。今",
    "X55n0920_001:0863b03": "借喻上根。達無方隅則入位深。下根但結緣而已。",
    "X55n0920_001:0863b04": "以舉其全以輔行二字扶一部之旨。",
    "X55n0920_001:0863b05": "擊蒙擊去童子之蒙吝。易曰。上九擊蒙。",
    "X55n0920_001:0863b06": "發覆發。啟發也。孔子曰。不忻不發。覆謂重審之。師",
    "X55n0920_001:0863b07": "者當然。",
    "X55n0920_001:0863b08": "孜孜勤勞貌。孟子曰。孜孜為善。舜之徒也。",
    "X55n0920_001:0863b09": "庶幾幾。微也。孔子曰。顏氏之子其殆庶幾乎。今荊",
    "X55n0920_001:0863b10": "溪造幾微之理。",
    "X55n0920_001:0863b11": "幽贊幽深贊明也。謂深明其道。易曰。幽贊神明而",
    "X55n0920_001:0863b12": "生著。",
    "X55n0920_001:0863b13": "咨予咨嗟。",
    "X55n0920_001:0863b14": "爝火上音雀。炬火也。莊子曰。日月出矣而爝火不",
    "X55n0920_001:0863b15": "息其光。不亦難乎。",
    "X55n0920_001:0863b16": "君山岳州。",
    "X55n0920_001:0863b17": "普門子俗姓何氏。魏吏部尚書晏之後。名普門。",
    "X55n0920_001:0863b19": "止觀輔行傳弘決第一題下諸文注者亦多。今刪。",
    "X55n0920_001:0863b20": "取孤山四明注之。亦少有補助。決者。明也。斷也。明",
    "X55n0920_001:0863b21": "斷義理呼之為決。如大師禪門口決。又儒書有鈎",
    "X55n0920_001:0863b22": "命決。",
    "X55n0920_001:0863b23": "濟行之教有宗此釋輔行二字也。記文即能濟之",
    "X55n0920_001:0863b24": "教。止觀即所濟之行。濟亦輔也。變其文耳。謂此記",
    "X55n0920_001:0863c01": "文。津濟輔成止觀之行。有宗者。凡引諸經俱使歸",
    "X55n0920_001:0863c02": "宗。一家所談觀法。心具性具。如不思議境。引華嚴",
    "X55n0920_001:0863c03": "三無差別。證心具百界之類。",
    "X55n0920_001:0863c04": "信教堪輔行廣引經論。一一宗歸寂照妙理。使後",
    "X55n0920_001:0863c05": "學信受此記文可以輔止觀之行。",
    "X55n0920_001:0863c06": "顯教之行符理此釋傳弘二字也。止觀即能顯之",
    "X55n0920_001:0863c07": "行。記文即所顯之教。蓋荊溪自言。依此止觀而求",
    "X55n0920_001:0863c08": "旨趣。別顯諸經圓頓三之教下所詮。即止觀所顯",
    "X55n0920_001:0863c09": "不思議理。",
    "X55n0920_001:0863c10": "行何所弘徵問傳弘也。能弘既立於行。所弘為是",
    "X55n0920_001:0863c11": "何法。",
    "X55n0920_001:0863c12": "非眾教不立此答釋也。眾教即記文也。今引眾教",
    "X55n0920_001:0863c13": "建立此記。",
    "X55n0920_001:0863c14": "教何所輔徵問輔行也。能輔既是於教。行輔為是",
    "X55n0920_001:0863c15": "何法。",
    "X55n0920_001:0863c16": "非妙行莫詮此答釋也。眾教建立。唯詮妙行也。",
    "X55n0920_001:0863c17": "乃澌以三聞澌與賜同。悉漬反。賜。盡也。三聞者下。",
    "X55n0920_001:0863c18": "序云。聞深不怖。聞廣不疑。聞非深非廣意而有勇。",
    "X55n0920_001:0863c19": "法智大師云。三聞語出付法藏傳。即再三之三耳。",
    "X55n0920_001:0863c20": "傳云。三聞說法悉能受持。故荊溪云。數聞師談。眾",
    "X55n0920_001:0863c21": "教頻覽。佛示群經。",
    "X55n0920_001:0863c22": "全教行一轍教之與行同歸三諦。如千車共轍。",
    "X55n0920_001:0863c23": "若咨稟口決如下文云。甞於聽次。咨決所聞。",
    "X55n0920_001:0863c24": "若審理要決如釋色香中道。用十義評無情有佛",
    "X55n0920_001:0864a01": "性等。",
    "X55n0920_001:0864a02": "若設徵決疑如釋不思議境中問云。但觀於心。何",
    "X55n0920_001:0864a03": "須觀具等文。皆為決文下之疑及釋文後設問等。",
    "X55n0920_001:0864a04": "若取類決擇如釋發大心四諦文云。道亦應四。且",
    "X55n0920_001:0864a05": "據能斷。界內苦集。故但云二。此即以道諦類例滅",
    "X55n0920_001:0864a06": "諦之義也。",
    "X55n0920_001:0864a07": "若引廣決略五略修大行中無十乘。若決略文。須",
    "X55n0920_001:0864a08": "引十乘廣文以決之。令四三昧一一皆修十乘也。",
    "X55n0920_001:0864a09": "若攝廣決正止觀正明入道行門。示於十界百界",
    "X55n0920_001:0864a10": "依正色心三千性相之廣博在乎一念而已。",
    "X55n0920_001:0864a11": "若決疏文勢如釋不思議境中問云。前引諸文廣",
    "X55n0920_001:0864a12": "明境竟。此中只應明能觀觀。何故復云明不思議。",
    "X55n0920_001:0864a13": "答。此是決通觀道。又如釋十乘竟。例餘陰入十界",
    "X55n0920_001:0864a14": "皆修十乘等。",
    "X55n0920_001:0864a15": "若決通觀道如四種三昧各別。何名為同。記主自",
    "X55n0920_001:0864a16": "云。此等並約所歷事別。若能觀觀無非一心。所觀",
    "X55n0920_001:0864a17": "之境無非三諦。",
    "X55n0920_001:0864a18": "若案文判失如此記下文云。有人云。無漏總中三",
    "X55n0920_001:0864a19": "者即三觀也。無漏空也。總假中中自濫參。聽眾有",
    "X55n0920_001:0864a20": "逾一紀未曾聞有斯異釋。中即實相。實有是同。如",
    "X55n0920_001:0864a21": "何數為不同之限。共有七不可。",
    "X55n0920_001:0864a22": "若準部斷謬如釋略指在三大。意在一頓。及諸文",
    "X55n0920_001:0864a23": "後。三一止觀結破異解。三外別立一頓。又他人云",
    "X55n0920_001:0864a24": "三外別傳心要等謬。",
    "X55n0920_001:0864b01": "聊伸所傳傳左溪之旨。非不廣也。言聊者。謙辭耳。",
    "X55n0920_001:0864b02": "不遺先見推功於師。",
    "X55n0920_001:0864b03": "知有師承非任胸臆傳通師訓。謙非臆說。",
    "X55n0920_001:0864b04": "而棄根本隨末見故如下判三種止觀云。大意在",
    "X55n0920_001:0864b05": "一頓。迷者謂三外別立一頓。而與三不同。又以法",
    "X55n0920_001:0864b06": "華為漸頓。華嚴為頓頓。義例云。此所學宗同而稟",
    "X55n0920_001:0864b07": "一師。文理相承終無異解。如何得云三種止觀。圓",
    "X55n0920_001:0864b08": "頓止觀是何頓。答。是漸頓。廣如彼文破。",
    "X55n0920_001:0864b09": "後代展轉隨生異見如下漸次止觀中有無漏總",
    "X55n0920_001:0864b10": "中之一句。論中只是二乘開合之意。人不見之。便",
    "X55n0920_001:0864b11": "以無漏是空。總是假中。又安心中論結一向根性",
    "X55n0920_001:0864b12": "又相資。并回轉三番根性。共有三百八十四番安",
    "X55n0920_001:0864b13": "心。此外又云。一心止觀復有六十四。記中云。一心",
    "X55n0920_001:0864b14": "者。依前重舉耳。人見三番之外更云一心。便謂頓",
    "X55n0920_001:0864b15": "等三止觀外更立一心等。又如知次位初。論中有",
    "X55n0920_001:0864b16": "十意融通佛法。謂一道理。二教門。三經論。是談一",
    "X55n0920_001:0864b17": "代化意。後人不曉。繆用以對十乘。",
    "X55n0920_001:0864b18": "信宗好習。餘方無師可承稟方。法也。如鼻隔禪師",
    "X55n0920_001:0864b19": "并一向止一向觀。無四悉益。乘壞驢車。",
    "X55n0920_001:0864b20": "點示關節。廣略起盡五略與十乘互論廣略。若十",
    "X55n0920_001:0864b21": "乘中無四三昧。則下文成略。五略之中十乘未周。",
    "X55n0920_001:0864b22": "則五略成略。",
    "X55n0920_001:0864b23": "尚對三學疏云。約己心論戒定慧為三分修行。以",
    "X55n0920_001:0864b24": "戒初定中慧後。若約法門。以慧為本。定戒為迹。",
    "X55n0920_001:0864c01": "釋比丘位彼屬約教。故疏云。大亦言多。亦言勝。器",
    "X55n0920_001:0864c02": "量尊重。為天王等大人所敬。故言大。升出九十五",
    "X55n0920_001:0864c03": "種外道。故言勝。徧知內外典籍。故言多。又四教中",
    "X55n0920_001:0864c04": "迭論大多勝。",
    "X55n0920_001:0864c05": "三止如下釋名中有相待絕待三止三觀。相待三",
    "X55n0920_001:0864c06": "止者。謂息止。停止。不止止。三觀者。觀穿。觀達。不觀",
    "X55n0920_001:0864c07": "觀。絕待者。三止即一止。一觀即三觀。",
    "X55n0920_001:0864c08": "餘八是別八應作九。此科判耳。",
    "X55n0920_001:0864c09": "該乎長短。攝彼精麤長短者。如釋論云。迦羅即短",
    "X55n0920_001:0864c10": "時。亦名實時。三摩耶名長時。亦名假時。亦可二十",
    "X55n0920_001:0864c11": "二年說般若是長時。八年說方等是短時。乃至一",
    "X55n0920_001:0864c12": "日說一經是長時。一時說一經是短時。精麤者。說",
    "X55n0920_001:0864c13": "生滅時則麤。說無生時則精等。",
    "X55n0920_001:0864c14": "司官舍九寺也。謂太常。光祿。大僕。大理。鴻臚。司農。",
    "X55n0920_001:0864c15": "衛尉。宗正。太府。",
    "X55n0920_001:0864c16": "鑽仰論語。顏子嘆孔子云。鑽之彌堅。仰之彌高。",
    "X55n0920_001:0864c17": "無所知人得此謂為無生忍此但始得欲界未到",
    "X55n0920_001:0864c18": "定耳。謂證無生忍。",
    "X55n0920_001:0864c19": "義通而文別經中通序通一代。今止觀只云止觀",
    "X55n0920_001:0864c20": "明靜。乃義通一部耳。",
    "X55n0920_001:0864c21": "意別而存通天台意別。在止觀故。若二十三師未",
    "X55n0920_001:0864c22": "必俱弘止觀。但一往付法耳。曰存通。指龍樹是所",
    "X55n0920_001:0864c23": "承師。而諸師尚通。",
    "X55n0920_001:0864c24": "濫觴觴。酒盃也。文子曰。汶山之陽。其源可以濫觴。",
    "X55n0920_001:0865a01": "謂泛濫。只一盃耳。言其少也。",
    "X55n0920_001:0865a02": "眾名末教眾名者。即種種名也。經無名字。第八云",
    "X55n0920_001:0865a03": "王既沒已。其後是藥。或酢或醎。或甜或苦。或辛或",
    "X55n0920_001:0865a04": "淡。如是一味。隨其流處有種種異。次文云。譬如佛",
    "X55n0920_001:0865a05": "性。以煩惱故出種種味。所謂地獄。鬼。畜。人。天。男女",
    "X55n0920_001:0865a06": "四姓等。今記云。末教或恐以理為本。以教為末。又",
    "X55n0920_001:0865a07": "恐末字誤。應作喻。謂喻教多也。然又經中本以種",
    "X55n0920_001:0865a08": "種味喻六道耳。六道因迷佛性而有。學者更詳。",
    "X55n0920_001:0865a09": "青出於藍荀子云。學不可以已。青出之藍而青於",
    "X55n0920_001:0865a10": "藍。冰。水為之。而寒於水。注云。以喻學則才過本性",
    "X55n0920_001:0865a11": "也。又劉子云。青出於藍而青於藍。冰生於水而冷",
    "X55n0920_001:0865a12": "於水。寒使然也。鏡出於金而明於金。瑩使然也。戎",
    "X55n0920_001:0865a13": "夷之子。生而同聲。長而異語。教使然也。",
    "X55n0920_001:0865a14": "有覺德行詩云。無競維人。四方其訓之。有覺德行。",
    "X55n0920_001:0865a15": "四國順之。注云。無競。競也。訓。教覺也。人君為政有",
    "X55n0920_001:0865a16": "大德行則天下順。",
    "X55n0920_001:0865a17": "先同後異世尊初學二仙。但至無所有處。又至非",
    "X55n0920_001:0865a18": "非想處。此先同也。後至尼連河邊即得涅槃。此後",
    "X55n0920_001:0865a19": "異。",
    "X55n0920_001:0865a20": "五人中三是父親。謂馬星。釋摩訶男。拘利太子。二",
    "X55n0920_001:0865a21": "是母親。謂跋提。十力伽葉。",
    "X55n0920_001:0865a22": "著愛行者母親二人也。以愛為淨。見太子勤行苦",
    "X55n0920_001:0865a23": "行。乃捨之而去。",
    "X55n0920_001:0865a24": "著見行者父親三人也。以苦行為淨。見太子受飲",
    "X55n0920_001:0865b01": "食蘇油及煖水。又捨之而去。",
    "X55n0920_001:0865b02": "修禪著見行者句。",
    "X55n0920_001:0865b03": "擭一獲反。手取也。",
    "X55n0920_001:0865b04": "耶旬舍利耶旬。此云焚燒。舍利。又云骨身。傳云。千",
    "X55n0920_001:0865b05": "[疊*毛]身火耶旬之。搜要記只作闍維舍利。",
    "X55n0920_001:0865b06": "傳中分法此句恐誤。搜要記中云。付法傳中先分",
    "X55n0920_001:0865b07": "為三。",
    "X55n0920_001:0865b08": "半河方及傳云。阿難乘般在河中流。",
    "X55n0920_001:0865b09": "分與二國。上天下地一分與帝釋。一分與龍王。一",
    "X55n0920_001:0865b10": "分與阿闍世王。一分與毗舍離國。",
    "X55n0920_001:0865b11": "般遮于瑟此云大會。傳曰。王舍大城有一長者。名",
    "X55n0920_001:0865b12": "商那和修。入海採寶。願作般遮于瑟。為佛如來造",
    "X55n0920_001:0865b13": "經行處。所為既訖可度出家。乃阿難所度。",
    "X55n0920_001:0865b14": "現五百法門法門乃是三昧耳。傳云。諸子見坐毱",
    "X55n0920_001:0865b15": "多牀已。咸生瞋忿。是何弊人處我師牀。欲驅令出。",
    "X55n0920_001:0865b16": "如須彌山不可動。欲出惡言。口自噤閉。而弟子憍",
    "X55n0920_001:0865b17": "慢未息。是時商那和修手指虗空。便下香乳。如是",
    "X55n0920_001:0865b18": "次第現五百三昧。問其名字都不了知。三昧力能",
    "X55n0920_001:0865b19": "現神通。",
    "X55n0920_001:0865b20": "見淫女屠裂突羅城有淫女。名婆須達多。有長者",
    "X55n0920_001:0865b21": "子共淫女宿。值有估客從遠方來。大賷珍寶求女",
    "X55n0920_001:0865b22": "交通。彼女貪其寶。殺長者子埋置舍內。其家眷屬",
    "X55n0920_001:0865b23": "至淫女舍。埋地得之。陳於王前。王取淫女。斬截手",
    "X55n0920_001:0865b24": "足。劓其耳鼻等。",
    "X55n0920_001:0865c01": "滿丈六室傳作縱廣六尺。高亦爾。",
    "X55n0920_001:0865c02": "多密加之潛化為弟子加被之。故云密。傳云。有一",
    "X55n0920_001:0865c03": "尼乾。邪見熾盛。毀謗正法。善能筭數。多欲化彼。往",
    "X55n0920_001:0865c04": "為弟子。就彼受術。不久習學皆悉通達。彼尼乾子",
    "X55n0920_001:0865c05": "出大惡聲罵辱於佛。多云。莫出斯言。令汝墮大地",
    "X55n0920_001:0865c06": "獄。若不見信。汝可筭之。尼乾推筭。尋見其身必墮",
    "X55n0920_001:0865c07": "地獄。即大驚怖。以五百偈贊嘆如來。改悔先罪。多",
    "X55n0920_001:0865c08": "又告云。以汝善業。死生天上。乾又下筭。罪滅生天",
    "X55n0920_001:0865c09": "等。",
    "X55n0920_001:0865c10": "鳴欲刎首用謝罪也。",
    "X55n0920_001:0865c11": "賴吒和羅妓彼國諸妓不解曲調。爾時馬鳴著白",
    "X55n0920_001:0865c12": "[疊*毛]衣入眾妓中。自擊鍾鼓調和琴瑟。音樂哀雅。",
    "X55n0920_001:0865c13": "即以馬鳴佛鉢一慈心雞傳云。馬鳴及佛鉢。一慈",
    "X55n0920_001:0865c14": "心雞。各當三億金錢。言慈心雞者。不飲蟲水。以水",
    "X55n0920_001:0865c15": "有細蟲故。又隣國聞雞鳴。則消滅怨敵而無鬪戰。",
    "X55n0920_001:0865c16": "又行禮塔塔為之崩月氏國罽膩吒王。後時在路",
    "X55n0920_001:0865c17": "遊行。見外道塔七寶莊嚴。謂如來。塔前禮。稽首說",
    "X55n0920_001:0865c18": "偈贊嘆云。具足一切智。斷除諸欲障等二行半偈。",
    "X55n0920_001:0865c19": "其塔即時頹毀洎發。塔下果得尼乾尸。眾人嘆之。",
    "X55n0920_001:0865c20": "奇哉大王。",
    "X55n0920_001:0865c21": "有剃髮師傳中髮作鬚。乃為王剃鬚人也。王於一",
    "X55n0920_001:0865c22": "時命剃鬚已。時剃鬚師在王前立而作是言。我子",
    "X55n0920_001:0865c23": "端正。願大王以女妻之。王大瞋。汝是賤人。種性卑",
    "X55n0920_001:0865c24": "劣。云何我以女妻汝子乎。即便驅出。後更召來。言",
    "X55n0920_001:0866a01": "還如前。如是再三。王思惟曰。今此地下必有伏藏。",
    "X55n0920_001:0866a02": "故令斯人敢為此語。即便掘之。獲種種寶。王之智",
    "X55n0920_001:0866a03": "慧。其事如是。",
    "X55n0920_001:0866a04": "神為肉身化作。",
    "X55n0920_001:0866a05": "三衣乞乞本作乞。與棄同。",
    "X55n0920_001:0866a06": "為嫂送食傳云。眾中有一比丘。其嫂至寺持食餉",
    "X55n0920_001:0866a07": "之。淫火熾盛便共交通。犯重禁己。尋自悔責。處處",
    "X55n0920_001:0866a08": "遊行高聲唱言。我是罪人。不應復著佛法染衣。為",
    "X55n0920_001:0866a09": "惡既重必入地獄。當於何處而為救護。",
    "X55n0920_001:0866a10": "即以銅鉒鉒。竹句反。送死人之器也。",
    "X55n0920_001:0866a11": "金字大品用金寫也。傳又云。金字法華。",
    "X55n0920_001:0866a12": "縣調調。去聲。",
    "X55n0920_001:0866a13": "犀節節應作角。",
    "X55n0920_001:0866a14": "二十五人別傳。吳侍官．張達等二十五人。",
    "X55n0920_001:0866a15": "配於五帝五天大帝也。東方青帝靈威仰。配泰山。",
    "X55n0920_001:0866a16": "南方赤帝。赤帝赤熛怒。配衡山。西方白帝白昭短。",
    "X55n0920_001:0866a17": "配華山。北方黑帝汁光紀。配恒山。中宊黃帝含樞",
    "X55n0920_001:0866a18": "細。配嵩山。",
    "X55n0920_001:0866a19": "八觸未到定後。定心不散。而發於八觸。謂動．癢．輕．",
    "X55n0920_001:0866a20": "重．冷．煖．澁．滑。",
    "X55n0920_001:0866a21": "次澄次洋澄．洋皆天子名。",
    "X55n0920_001:0866a22": "九師相承百錄。章安所記。大師之前相繼為祖而",
    "X55n0920_001:0866a23": "來。",
    "X55n0920_001:0866a24": "踏心謂推踏也。不受之義。",
    "X55n0920_001:0866b01": "五處止心頂上。髮際。鼻柱。氣海。地輪。",
    "X55n0920_001:0866b02": "青目天竺梵志名。",
    "X55n0920_001:0866b03": "確立應作確。苦角切。堅固也。二師之義堅不可壞。",
    "X55n0920_001:0866b04": "子晉王族。本居洛邑。七月七日緣氏嶺吹笙升仙。",
    "X55n0920_001:0866b05": "今國清有笙冠者。後人妄呼。繆矣。",
    "X55n0920_001:0866b06": "左右公謂子晉未薨時。令左右公改之。公者或太",
    "X55n0920_001:0866b07": "子三公耳。",
    "X55n0920_001:0866b08": "坂如字。山之坂也。書云。下坂之走丸。",
    "X55n0920_001:0866b09": "若在大眾色則不定金剛三昧。斷惑之智。喻如金",
    "X55n0920_001:0866b10": "剛。經中此二句并疏並不解釋。今私謂之。只一王",
    "X55n0920_001:0866b11": "三昧。破二十五有。故不定也。如云。青色三昧。白色",
    "X55n0920_001:0866b12": "三昧。黃色三昧等。",
    "X55n0920_001:0866b13": "隨前色變圓覺經云。如摩尼珠應於五色。隨方各",
    "X55n0920_001:0866b14": "現。謂外以五色映珠。而珠亦作青黃赤黑等色。",
    "X55n0920_001:0866b15": "經。一行隨於眾行一行者。金剛三昧也。眾行者。經",
    "X55n0920_001:0866b16": "云。能破一切煩惱。又能隨一念中變身如佛。又能",
    "X55n0920_001:0866b17": "斷恒沙眾生煩惱。又能一音說法令眾生各解。",
    "X55n0920_001:0866b18": "論。以一理頗梨喻中理也。眾理謂無常理．常理等。",
    "X55n0920_001:0866b19": "釋曰。理行如珠至現色等此之四句。只釋大經置",
    "X55n0920_001:0866b20": "日之喻也。金剛喻理三昧。是行故曰理行。非以理",
    "X55n0920_001:0866b21": "釋金剛。以行釋頗梨也。搜要云。不引大論三十八",
    "X55n0920_001:0866b22": "并五十九兩處文。只引大經文下釋云理行如珠",
    "X55n0920_001:0866b23": "等。珠者金剛珠耳。",
    "X55n0920_001:0866b24": "論。更前更後互論深淺並須約六妙門說之。更前",
    "X55n0920_001:0866c01": "者。前漸則淺。更後者。後頓則深。或修六妙門待發",
    "X55n0920_001:0866c02": "事。禪息諸煩惱。若事禪不發。當用妙門觀諸實相。",
    "X55n0920_001:0866c03": "又若實相不顯。更修事禪。其餘無漏慈悲準說可",
    "X55n0920_001:0866c04": "見。",
    "X55n0920_001:0866c05": "論。或照止為觀止多心昏。經云。無慧方便縛。應當",
    "X55n0920_001:0866c06": "照止。照止曰觀。",
    "X55n0920_001:0866c07": "或息觀為止觀多心散。經曰。無方便慧縛。",
    "X55n0920_001:0866c08": "論或於此根入正受或於彼根起出說經云。於眼",
    "X55n0920_001:0866c09": "根中入正受。於色塵中從定起。示現色性不思議。",
    "X55n0920_001:0866c10": "一切天人莫能測。於色塵中入正定。於眼起定。心",
    "X55n0920_001:0866c11": "不亂說。眼無生。無有起。性空寂滅。無所作。乃至意",
    "X55n0920_001:0866c12": "根入正定。法塵從定起(云云)。記中示其義趣。謂正",
    "X55n0920_001:0866c13": "受空功德。說假功德。",
    "X55n0920_001:0866c14": "對德及用以三德并本用。當用自在用對正定出。",
    "X55n0920_001:0866c15": "說雙出入。",
    "X55n0920_001:0866c16": "論。或於此方入正定。或於彼方起出說經云。或於",
    "X55n0920_001:0866c17": "東方入正定。而於西方從定起。記云。方謂十方。",
    "X55n0920_001:0866c18": "物謂隨塵各有種類經云。童子身中入正定。壯年",
    "X55n0920_001:0866c19": "身中從定出。壯年身中入正定。老年身中從定出。",
    "X55n0920_001:0866c20": "乃至比丘．比丘尼．聲聞．緣覺．天．龍．夜叉．鬼神等身",
    "X55n0920_001:0866c21": "中互論出入亦如是。又無情中論出入者。如云摩",
    "X55n0920_001:0866c22": "尼樹上入正定。佛光明中從定出。佛光明中入正",
    "X55n0920_001:0866c23": "定。於河海中從定出。於河海中入正定。於火大中",
    "X55n0920_001:0866c24": "從定出。至風地中出入亦如是。",
    "X55n0920_001:0867a01": "閻浮為東。于逮為西若據此文。則日月自南自東",
    "X55n0920_001:0867a02": "自北自西而轉。今人所謂古遶也。",
    "X55n0920_001:0867a03": "[目*引]此乃怒目貌。應作朕目之瞳子也。",
    "X55n0920_001:0867a04": "海上金剛緊那香經云。大海水上金剛色。緊那羅",
    "X55n0920_001:0867a05": "中妙香色。",
    "X55n0920_001:0867a06": "諸龍如華修如山經云。諸龍住處蓮華。阿修羅中",
    "X55n0920_001:0867a07": "山石色。",
    "X55n0920_001:0867a08": "忉金四王色最妙忉利作金燄色。四天王作眾寶",
    "X55n0920_001:0867a09": "色。",
    "X55n0920_001:0867a10": "萬二千天地之中央瑞應經云。迦維衛者。三千日",
    "X55n0920_001:0867a11": "月萬二千天地之中央。今詳。萬則大千更中千又",
    "X55n0920_001:0867a12": "小千。乃是萬二千。佛出中國。",
    "X55n0920_001:0867a13": "檀梨名行。尸禪名學。羼般名道八十卷不見此對。",
    "X55n0920_001:0867a14": "至八十二中云。般若波羅蜜有所至處。五波羅蜜",
    "X55n0920_001:0867a15": "皆隨到薩婆若中。住六波羅蜜不失正道。何者。是",
    "X55n0920_001:0867a16": "菩薩道一切智是也。又云。菩薩欲得阿耨菩提。應",
    "X55n0920_001:0867a17": "學應行六波羅蜜(云云)。從八十至八十三。只說六",
    "X55n0920_001:0867a18": "度互嚴耳。後人更為撿之。",
    "X55n0920_001:0867a19": "初啟曰句下古侯反。曲也。如乙字形。",
    "X55n0920_001:0867a20": "一世間禪根本四禪。",
    "X55n0920_001:0867a21": "二世間亦出世間十六特勝。通明禪。",
    "X55n0920_001:0867a22": "三出世間九想。九背捨。大不淨等。",
    "X55n0920_001:0867a23": "非世間非出世間出世上上禪。即九種大禪。",
    "X55n0920_001:0867a24": "出世又二。一對治無漏。二緣理無漏彼文云。今明",
    "X55n0920_001:0867b01": "無漏有二種。一者對治無漏。二者緣理無漏。故大",
    "X55n0920_001:0867b02": "集經云。有二種行。一者慧行。二者行行。行行者即",
    "X55n0920_001:0867b03": "是九想背捨等。對治無漏也。緣事起行對治。破諸",
    "X55n0920_001:0867b04": "煩惱。故名行行無漏行也。二慧行者。即是四諦十",
    "X55n0920_001:0867b05": "二因緣。真空正觀。緣理斷惑。故名慧行無漏行也。",
    "X55n0920_001:0867b06": "六妙門十章今引文注之。但欲知之。不須講說。下",
    "X55n0920_001:0867b07": "去亦爾。",
    "X55n0920_001:0867b08": "一。歷諸禪一者因數息故。出生四禪。四無量。四無",
    "X55n0920_001:0867b09": "色定。若於非非想定覺知非是涅槃。是人必得三",
    "X55n0920_001:0867b10": "乘。二以隨為門。出生十六特勝等。三以止為門。發",
    "X55n0920_001:0867b11": "五輪禪。謂地輪。水輪。虗空輪。金沙輪。金剛輪。五輪",
    "X55n0920_001:0867b12": "並三昧也。四以觀為門。生九想。八念。觀練熏修等。",
    "X55n0920_001:0867b13": "五以還為門。出生三十七道品等。六以淨為門。出",
    "X55n0920_001:0867b14": "生九種大禪。得菩提果。",
    "X55n0920_001:0867b15": "二。相生六門各二。謂修證也。修數者。調和徐數。從",
    "X55n0920_001:0867b16": "一至十。證數者。任運從一至十。不加功力。修隨數",
    "X55n0920_001:0867b17": "者。隨息出入。無分散意。證隨者。心既微細。恬然凝",
    "X55n0920_001:0867b18": "靜。修止者不念數。隨名修止。證止者身心泯然。定",
    "X55n0920_001:0867b19": "法持心。任運不動。修觀者觀於微細出入息相。如",
    "X55n0920_001:0867b20": "空中風。心眼開明。見三十六物及諸戶蟲。證觀者",
    "X55n0920_001:0867b21": "四念處成。破四顛倒。修還者若隨境即不還本源。",
    "X55n0920_001:0867b22": "應當反觀。觀心者為從觀心生。為從非觀心生。證",
    "X55n0920_001:0867b23": "還者心眼開明。任運還源。修淨者知色淨故。不起",
    "X55n0920_001:0867b24": "妄念分別。證淨者得空無相願三昧。無漏慧發。三",
    "X55n0920_001:0867c01": "界垢盡名淨。言相生。彼文六門。次第捨麤從細故",
    "X55n0920_001:0867c02": "也。",
    "X55n0920_001:0867c03": "三。隨便宜若心便數。當以數法安心。乃至淨亦如",
    "X55n0920_001:0867c04": "是。隨便而用。不揀次第。",
    "X55n0920_001:0867c05": "四。對治所治者三障也。治報障者有三。一者分別",
    "X55n0920_001:0867c06": "覺觀。心如猿猴。當用數門對治。二者若心乍昏乍",
    "X55n0920_001:0867c07": "散并無記者。當用隨門調心隨息治之。三者若覺",
    "X55n0920_001:0867c08": "息急。當用止門寬身放息治之。復次治煩惱障有",
    "X55n0920_001:0867c09": "三。一者若貪欲障起。當用觀門中九想等治之。二",
    "X55n0920_001:0867c10": "者若瞋恚障起。當用觀心門中慈悲治之。三者若",
    "X55n0920_001:0867c11": "邪見障起。當用還門十二因緣還源治之。復次治",
    "X55n0920_001:0867c12": "業障者有三。一者忽然昏闇迷失境界。當用淨門",
    "X55n0920_001:0867c13": "念佛三十二相清淨光明治之。二者忽然惡念思",
    "X55n0920_001:0867c14": "惟無惡不造。當用淨門念報身佛治之。三者若種",
    "X55n0920_001:0867c15": "種惡境界現。當念淨門法身本淨治之。",
    "X55n0920_001:0867c16": "五。相攝修六門時。於一數息中任運自攝。隨止等",
    "X55n0920_001:0867c17": "五。何者。調息之時即體數門。心依隨息而數。即攝",
    "X55n0920_001:0867c18": "隨門。制心在數。即攝止門。知息數法了了分別。即",
    "X55n0920_001:0867c19": "是觀門。若於五欲心不受著。心還數息。即攝還門。",
    "X55n0920_001:0867c20": "知息無五蓋等垢。即攝淨門。餘隨止等相攝亦爾。",
    "X55n0920_001:0867c21": "六。通別初調心數息。從一至十。依隨不亂。而成就",
    "X55n0920_001:0867c22": "數法。是則數中成就隨門。又當數息時。制心數中。",
    "X55n0920_001:0867c23": "令覺觀不生。是則於數成就止門。又數息時。知身",
    "X55n0920_001:0867c24": "心陰入界等空無自性。不得人法。是為成就息念",
    "X55n0920_001:0868a01": "觀門。又數息時。了知觀照之心無有自性。離知見",
    "X55n0920_001:0868a02": "覺想。是為數息成就觀門。又當數息時。無能觀所",
    "X55n0920_001:0868a03": "觀。以本淨法性不可分別。是為數息中成就淨門。",
    "X55n0920_001:0868a04": "以此五門莊嚴數息。餘隨止等亦如是。又凡夫外",
    "X55n0920_001:0868a05": "道二乘菩薩。通修數息一法而解慧不同。所證亦",
    "X55n0920_001:0868a06": "別。外道鈍根計息入禪。受諸快樂。利根計息有四",
    "X55n0920_001:0868a07": "句起見。聲聞於息而觀四諦。知息於身。身息是苦。",
    "X55n0920_001:0868a08": "貪身息是集。乃至滅道。緣覺知身息是有支。有緣",
    "X55n0920_001:0868a09": "取乃至老死。菩薩憫念眾生故修數息。息知如幻",
    "X55n0920_001:0868a10": "化。非生死非涅槃。入平等大慧。得無生忍。乃至隨",
    "X55n0920_001:0868a11": "止等亦如是。一一妙門。凡聖大小雖修而通。觀法",
    "X55n0920_001:0868a12": "則別。",
    "X55n0920_001:0868a13": "七。旋轉上來六門是凡夫二乘共故。今旋轉六門。",
    "X55n0920_001:0868a14": "唯獨菩薩所行。以前是從假入空。今是從空入假。",
    "X55n0920_001:0868a15": "所謂菩薩當數息時。憐愍眾生。知息不生不滅。其",
    "X55n0920_001:0868a16": "性本空。雖無息性可得。而從一至十。知息中四諦",
    "X55n0920_001:0868a17": "十二因緣六波羅蜜等。是於息中成就諸地行願。",
    "X55n0920_001:0868a18": "餘隨止等亦如是。",
    "X55n0920_001:0868a19": "八。觀心行者知世間出世間一切諸法悉從心出。",
    "X55n0920_001:0868a20": "離心之外更無一法。當觀心時。知一切數量之法",
    "X55n0920_001:0868a21": "悉隨心王。若無心王則無心數。心王動故心數亦",
    "X55n0920_001:0868a22": "動。作是觀時。即知心是隨門。心性常寂則諸法亦",
    "X55n0920_001:0868a23": "寂。即止門。心如虗空。有大智慧。即觀門。不得能觀",
    "X55n0920_001:0868a24": "所觀之智。而還通達一切法。普現色身。即還門。成",
    "X55n0920_001:0868b01": "就一切法而不染。惑倒不起。即是淨門。",
    "X55n0920_001:0868b02": "九。圓頓觀一心見一切心及一切法。觀一法見一",
    "X55n0920_001:0868b03": "切法及一切心。觀菩提涅槃見一煩惱生死。觀煩",
    "X55n0920_001:0868b04": "惱生死見一切菩提涅槃。觀一佛見一切眾生及",
    "X55n0920_001:0868b05": "諸佛。觀一切眾生見一切佛及一切眾生。又非但",
    "X55n0920_001:0868b06": "於一心中分別一切諸佛法界凡聖色心諸法數",
    "X55n0920_001:0868b07": "量。亦於一微塵中通達十方世界諸佛九聖色心",
    "X55n0920_001:0868b08": "數量法門。是名數門。餘隨止等亦復如是。",
    "X55n0920_001:0868b09": "十。證相前九種六妙門。皆修因之相。義兼果證。今",
    "X55n0920_001:0868b10": "證者有四。一次第證。二互證。三者旋轉證。四者圓",
    "X55n0920_001:0868b11": "證。次第證者。如上歷別對諸禪及次第相生中說。",
    "X55n0920_001:0868b12": "互證者。如隨便宜。第四對治。第五相攝。第六通觀。",
    "X55n0920_001:0868b13": "四種中說。旋轉證者。行者於數息中巧慧旋轉。或",
    "X55n0920_001:0868b14": "證深禪。或證淺定。即得陀羅尼等。圓證者。妙慧開",
    "X55n0920_001:0868b15": "發明照法界。如法華中六根清淨者。即相似證也。",
    "X55n0920_001:0868b16": "真實證者。如華嚴中初發心中智慧。",
    "X55n0920_001:0868b17": "修發不同一十六句一修發。二修不發。三修亦發",
    "X55n0920_001:0868b18": "亦不發。四修非發非不發。又一不修發。二不修不",
    "X55n0920_001:0868b19": "發。三不修亦發亦不發。四不修非發非不發。又雙",
    "X55n0920_001:0868b20": "亦雙非四句準此。",
    "X55n0920_001:0868b21": "附贅莊子曰。彼以生為附贅縣疣。經中單作縣。音",
    "X55n0920_001:0868b22": "懸。注云。疣之自縣。贅之自附。",
    "X55n0920_001:0868b23": "決肒殨癰又曰死為決疣澮癰。今記中肒殨。非莊",
    "X55n0920_001:0868b24": "子中字也。注云。若疣之自決。癰之自澮。決。古穴反。",
    "X55n0920_001:0868c01": "澮。散也。",
    "X55n0920_001:0868c02": "定三為損謂三差別。如澮癰患。",
    "X55n0920_001:0868c03": "定有為增謂三為定有。如附贅為增患。",
    "X55n0920_001:0868c04": "七善初中後善等。",
    "X55n0920_001:0868c05": "或時毀善以助不善大論六十五。以無著心說有",
    "X55n0920_001:0868c06": "九種。五者顯現。或時顯現。或時毀善等。",
    "X55n0920_001:0868c07": "示處中許示三文序中雖有三文。今是大師之義。",
    "X55n0920_001:0868c08": "恐不指前三。更詳之。",
    "X55n0920_001:0868c09": "章安通以慈等對之貧女至加復病苦。譬理慈。飢",
    "X55n0920_001:0868c10": "渴所逼遊行乞丐者。譬名字慈。止他客舍。觀行慈。",
    "X55n0920_001:0868c11": "女雖生子未顯。可譬懷胎寄生一子。相似慈。父母",
    "X55n0920_001:0868c12": "俱沒者。慈與觀解俱從相似轉入。分真故名俱沒。",
    "X55n0920_001:0868c13": "生於梵天是分真．究竟兩慈。",
    "X55n0920_001:0868c14": "雖聞四名。終不能識常樂我淨疏云。如生盲人。徒",
    "X55n0920_001:0868c15": "聞四譬不識真乳。外道亦爾。暗信圍陀寧知常樂。",
    "X55n0920_001:0868c16": "故云。而問他言。",
    "X55n0920_001:0868c17": "止觀輔行傳弘決卷第二",
    "X55n0920_001:0868c18": "一達名道路長遠二字。是彼注文。",
    "X55n0920_001:0868c19": "歧旁歧道旁出。",
    "X55n0920_001:0868c20": "劇旁今南陽冠軍樂鄉。數道交錯。俗呼為五劇鄉。",
    "X55n0920_001:0868c21": "衢交道四出。",
    "X55n0920_001:0868c22": "康史記謂之康莊之衢。",
    "X55n0920_001:0868c23": "莊左傳云。得慶氏之木百車於莊。",
    "X55n0920_001:0868c24": "劇驂三道交復有一歧出者。今北海劇縣有此道。",
    "X55n0920_001:0869a01": "崇期四道交出。",
    "X55n0920_001:0869a02": "逵四道交出。復有旁通。",
    "X55n0920_001:0869a03": "鴟充之反。鳶之類。",
    "X55n0920_001:0869a04": "失義而後禮老子之文只止於禮。後禮之下云夫",
    "X55n0920_001:0869a05": "禮者。忠信之薄而亂之首。今文失禮而後智與信",
    "X55n0920_001:0869a06": "者。記主加之而釋五常耳。非老子語。",
    "X55n0920_001:0869a07": "信不可忘等者非老子意。老本純滅仁義與禮信",
    "X55n0920_001:0869a08": "而尊道也。今云不可忘者。以道為本。五常為末。本",
    "X55n0920_001:0869a09": "雖喪而末不可忘。故云存五德。",
    "X55n0920_001:0869a10": "弭從上緜里反。止也。弭恐應作靡。靡。披靡也。順貌",
    "X55n0920_001:0869a11": "也。",
    "X55n0920_001:0869a12": "前雖內外。但譬內心依境發心。內是也。十種發心。",
    "X55n0920_001:0869a13": "外非也。",
    "X55n0920_001:0869a14": "後云內外心境相對九非一脫。屬二邊外境也。中",
    "X55n0920_001:0869a15": "道之心為外境所動。故云外相對。",
    "X55n0920_001:0869a16": "論騷擾騷應搔。乃搔動也。以手取曰搔。",
    "X55n0920_001:0869a17": "有為無漏有字應作無。乃無為無漏。",
    "X55n0920_001:0869a18": "親生為因生應作正。謂正助。",
    "X55n0920_001:0869a19": "四三昧別。念佛通義例中引他人云。四三昧是別。",
    "X55n0920_001:0869a20": "念佛是通。荊溪云。此師自誤。今言通修者。以四三",
    "X55n0920_001:0869a21": "昧攝一切行故曰通。反以為別。念佛通收一切諸",
    "X55n0920_001:0869a22": "行不徧。乃是通中之一。故名為別。",
    "X55n0920_001:0869a23": "多生異端雖用一止觀結而通三止觀。通別文殊。",
    "X55n0920_001:0869a24": "義乃一耳。他人云。謂一止觀出於三外。繆謂頓頓",
    "X55n0920_001:0869b01": "止觀。",
    "X55n0920_001:0869b02": "不具不雜亦復如是具對不具。謂具是頓。不具是",
    "X55n0920_001:0869b03": "漸。雜是不定。不雜是餘。二並是相對來耳。",
    "X55n0920_001:0869b04": "論。四悉成五緣世界成發心。為人成四三昧。對治",
    "X55n0920_001:0869b05": "成裂剛。獲果第一義成旨歸。四五相對。自微之著。",
    "X55n0920_001:0869b06": "為漸五因。緣成四悉。反此可知。",
    "X55n0920_001:0869b07": "或四悉成一因緣或談四悉成發心一事。或談一",
    "X55n0920_001:0869b08": "發心只得一悉益。亦須云。談一悉成一因緣。談一",
    "X55n0920_001:0869b09": "因緣成四悉。或多或少。緣悉相成乃不定義。",
    "X55n0920_001:0869b10": "何得即以修行釋之以四悉會同三種止觀。且是",
    "X55n0920_001:0869b11": "消通文相。人不見之。謂是修行之相。",
    "X55n0920_001:0869b12": "善不善愛經云。愛有二種。一者善愛。二者不善愛。",
    "X55n0920_001:0869b13": "不善愛者。凡夫之求善法愛。諸菩薩之求善法愛",
    "X55n0920_001:0869b14": "者。復有二種。求二乘者名不善求。大乘者名為善",
    "X55n0920_001:0869b15": "求。",
    "X55n0920_001:0869b16": "及以九喻謂責主有餘經無主字。經云。深觀此愛",
    "X55n0920_001:0869b17": "凡有九種。一如責有餘。二如羅剎女婦。三如妙華",
    "X55n0920_001:0869b18": "莖有毒蛇。四如惡食。性所不便而強食之。五如婬",
    "X55n0920_001:0869b19": "女。六如摩樓伽子。七如瘡中息肉。八如暴風。九如",
    "X55n0920_001:0869b20": "彗星。云何名為責有餘。如窮人負他錢財。雖償欲",
    "X55n0920_001:0869b21": "畢猶繫在獄而不得脫。聲聞緣覺亦復如是。以有",
    "X55n0920_001:0869b22": "愛習之餘氣。羅剎女婦者。如人得羅剎女。納以為",
    "X55n0920_001:0869b23": "婦。是羅剎女隨所生子。生已便食。後食其夫愛羅",
    "X55n0920_001:0869b24": "剎女亦復如是。初食善根子。後食眾生。令墮三塗。",
    "X55n0920_001:0869c01": "疏云。初為二乘作譬。二乘斷習。如還財未盡。下八",
    "X55n0920_001:0869c02": "為凡夫作譬。責音債。",
    "X55n0920_001:0869c03": "見滅煩惱斷故乃至淨經云。菩薩求大涅槃見。滅",
    "X55n0920_001:0869c04": "見滅諦。所謂斷一切煩惱。若煩惱斷則名為常。滅",
    "X55n0920_001:0869c05": "煩惱火則名寂滅。煩惱滅故則得受樂。諸佛菩薩",
    "X55n0920_001:0869c06": "求因緣故。故名為淨。",
    "X55n0920_001:0869c07": "論。佛藏十喻一萎華佛身。二巖蜂淳蜜。三糠[禾*會]中",
    "X55n0920_001:0869c08": "米。四糞穢真金。五貧女寶藏。六菴羅內實。七弊衣",
    "X55n0920_001:0869c09": "金像。八貧女貴胎。九焦模內像。荊溪云。文雖有十。",
    "X55n0920_001:0869c10": "義但似九。以初二文同一義故。",
    "X55n0920_001:0869c11": "音場場應作場。",
    "X55n0920_001:0869c12": "居色究竟等盧舍那佛初寂滅道場中坐金剛華",
    "X55n0920_001:0869c13": "光王座。乃至第十居摩醯首羅宮。即色究竟天也。",
    "X55n0920_001:0869c14": "凡歷十住處。",
    "X55n0920_001:0869c15": "利用出入謂之神易曰。備物致用。立成器以為天",
    "X55n0920_001:0869c16": "下利。定吉凶於始。以前民用。出入者。陰陽往來不",
    "X55n0920_001:0869c17": "窮謂之也。",
    "X55n0920_001:0869c18": "化事化身為伴。",
    "X55n0920_001:0869c19": "默不俱答一時能說法。不比毗曇也。搜要云。何一",
    "X55n0920_001:0869c20": "時能說法耶。答不同小乘。故能一時語默。",
    "X55n0920_001:0869c21": "阿含無諍經。如水如火如巾水將惡用。火將沃死。",
    "X55n0920_001:0869c22": "巾用拭不淨。皆無嫌。更撿經。",
    "X55n0920_001:0869c23": "略述綱要今取淨名疏注釋。彼文約土。",
    "X55n0920_001:0869c24": "一質一見羅漢辟支佛。三種意生身。界內結盡。同",
    "X55n0920_001:0870a01": "生無餘。所見無異。今文約諦佛。謂推理中四諦之",
    "X55n0920_001:0870a02": "質。見相中釋迦之身。四果支佛見諦是無。佛是生",
    "X55n0920_001:0870a03": "身更無有異。",
    "X55n0920_001:0870a04": "異質一見彼云。如娑婆極樂。垢淨質異。菩薩用天",
    "X55n0920_001:0870a05": "眼見。但一有餘。今文如四諦。四諦既異。四教主殊。",
    "X55n0920_001:0870a06": "圓人以佛眼觀之。四佛盡是法身。四諦皆名法界。",
    "X55n0920_001:0870a07": "異質異見彼云。如娑婆極樂。此土見穢。彼土見淨。",
    "X55n0920_001:0870a08": "今文推理中四四諦異。見相中勝劣形殊。四教根",
    "X55n0920_001:0870a09": "機。見諦見佛。各各有異。",
    "X55n0920_001:0870a10": "一質異見彼云。如身子螺髻於一有餘見淨穢異。",
    "X55n0920_001:0870a11": "今文只一四諦。眾生隨類各得解。",
    "X55n0920_001:0870a12": "普賢道場或勸發品。或行法經。或華嚴中。",
    "X55n0920_001:0870a13": "上二下三淨土徒眾之二。法滅起過等三。若華嚴",
    "X55n0920_001:0870a14": "頓中。淨土則重重莊嚴。徒眾則別圓無數。菩薩見",
    "X55n0920_001:0870a15": "十方法滅。前後異時。受苦起過亦復無量。此乳味",
    "X55n0920_001:0870a16": "中五多也。若阿含漸初。穢土則山川堆阜。徒眾則",
    "X55n0920_001:0870a17": "三藏小乘。法是無常。終歸灰滅。受苦則三界陰果。",
    "X55n0920_001:0870a18": "起過則愛見集因。此酪味中五少也。餘三味多少",
    "X55n0920_001:0870a19": "準此。",
    "X55n0920_001:0870a20": "一質異見。比說可知法只是一。四見不同。謂常無",
    "X55n0920_001:0870a21": "常等。",
    "X55n0920_001:0870a22": "儴佉上人章反。下去牙反。翻為具。",
    "X55n0920_001:0870a23": "六群難陀．跋難陀二人。善星筭陰陽說法。迦留陀",
    "X55n0920_001:0870a24": "夷．闡陀二人。深遊財。善解毗尼。馬師．滿宿二人。善",
    "X55n0920_001:0870b01": "閑音樂戲笑。六常為群故名六群。",
    "X55n0920_001:0870b02": "繢胡對反。畫也。",
    "X55n0920_001:0870b03": "論。一念心起為迷解本心妄識也。記引楞伽如來",
    "X55n0920_001:0870b04": "藏為本者。以如來藏在妄識中。若大論。池水亦喻",
    "X55n0920_001:0870b05": "妄也。彼云。譬如清淨池水。狂象入中令其混濁。若",
    "X55n0920_001:0870b06": "珠入水即清淨。不得言水無象無珠。心亦如是。煩",
    "X55n0920_001:0870b07": "惱入故能令心濁。善法入心令心清淨。經以如來",
    "X55n0920_001:0870b08": "藏為善不善因。論云。清水濁水其意大同。",
    "X55n0920_001:0870b09": "此約教證搜要云。存教故地。存證故住。",
    "X55n0920_001:0870b10": "身亦非是心。心亦非是身新經云。心不住於身。身",
    "X55n0920_001:0870b11": "亦下住心。與前喻同。文云。心中無彩畫。彩畫中無",
    "X55n0920_001:0870b12": "心。然不離於心。有彩畫可得。彼心恒不住。無量難",
    "X55n0920_001:0870b13": "思議。示現一切色。各各不相知。",
    "X55n0920_001:0870b14": "與前二乘藏通等共或云別前藏通者。以前二不",
    "X55n0920_001:0870b15": "修別故。今云共者。十住修體柝八門。十行中又學",
    "X55n0920_001:0870b16": "前兩。",
    "X55n0920_001:0870b17": "由曲由應作猶。",
    "X55n0920_001:0870b18": "綺語中重常途綺語者。大論四十九云。為自心他",
    "X55n0920_001:0870b19": "心解愁事。說王法賊事。大海山林藥草寶物諸方",
    "X55n0920_001:0870b20": "國土。如是等事無益於道。並名綺語。今壞人誦經",
    "X55n0920_001:0870b21": "坐禪等故制。",
    "X55n0920_001:0870b22": "心境理教心謂能犯之心。境謂所犯之境。理謂體",
    "X55n0920_001:0870b23": "性是惡。教謂如來禁戒。殺盜婬妄十惡中之最重。",
    "X55n0920_001:0870b24": "大小俱制。",
    "X55n0920_001:0870c01": "大乘俱重菩薩戒中。自瞋自說罪過。自讚毀他。如",
    "X55n0920_001:0870c02": "是等惡亦以教人。相涉入者。口中四惡但除綺語。",
    "X55n0920_001:0870c03": "餘三過者。惡口兼妄與兩舌。又兩舌兼惡口與妄。",
    "X55n0920_001:0870c04": "妄亦兼二。此等並是犯於夷愆故重。",
    "X55n0920_001:0870c05": "小乘則輕毀訾語。兩舌語。異語惱僧。嫌罵知事者。",
    "X55n0920_001:0870c06": "俱犯單提故輕。",
    "X55n0920_001:0870c07": "餘意地二貪癡。",
    "X55n0920_001:0870c08": "心境理三莫不皆重。唯教名輕於貪癡二境起貪",
    "X55n0920_001:0870c09": "癡二心。理性是惡。不待佛制方名惡也。菩薩十重",
    "X55n0920_001:0870c10": "不制貪癡。小乘亦爾。雖貪癡二惡於心境理。犯者",
    "X55n0920_001:0870c11": "罪重。以佛不制故教名輕。",
    "X55n0920_001:0870c12": "伊蘭旃檀觀佛三昧海經云。譬如伊蘭與旃檀生",
    "X55n0920_001:0870c13": "末利山中。而伊蘭生旃檀叢中。伊蘭臭如胮屍。熏",
    "X55n0920_001:0870c14": "四十由旬。",
    "X55n0920_001:0870c15": "聖者聲也。以其聞聲知情樂者所以皷詩。有移風",
    "X55n0920_001:0870c16": "易俗之義。詩序云。詩者志之所之也。在心為志。發",
    "X55n0920_001:0870c17": "言為詩。情動於中而形於言也。治世之音安。以樂",
    "X55n0920_001:0870c18": "其政和。亂世之音怨。以思其政乖。亡國之音哀。以",
    "X55n0920_001:0870c19": "思其民困。故曰聞聲知情。以天子正天下者在聲。",
    "X55n0920_001:0870c20": "周易意繫辭曰。一陰一陽之謂道。繼者善也。成之",
    "X55n0920_001:0870c21": "者性也。仁者見之謂之仁。知者見之謂之智。百姓",
    "X55n0920_001:0870c22": "日用而不知。故君子之道鮮矣。注云。君子體以為",
    "X55n0920_001:0870c23": "用也。仁知則滯於所見。百姓日用而不知。體斯道",
    "X55n0920_001:0870c24": "者不亦鮮矣。故常無欲以觀其妙。始可語至而言",
    "X55n0920_001:0871a01": "極也。",
    "X55n0920_001:0871a02": "不合不散諸法從因緣生故合。從因緣滅故散。若",
    "X55n0920_001:0871a03": "深觀諸法不生不滅。是不合不散之義也。大論八",
    "X55n0920_001:0871a04": "十二問云。菩薩云何應習六波羅蜜法。答若色等",
    "X55n0920_001:0871a05": "諸法不合不散。色等諸法顛倒煩惱和合故合。以",
    "X55n0920_001:0871a06": "正智慧觀故散。菩薩以智深觀則無法非合。顛倒",
    "X55n0920_001:0871a07": "煩惱皆虗誑故非散。",
    "X55n0920_001:0871a08": "本業瓔珞經六性經云。六性者。是一切菩薩功德",
    "X55n0920_001:0871a09": "莊嚴。菩薩二種法身。菩薩著百萬億阿僧祇功德",
    "X55n0920_001:0871a10": "為瓔珞。所謂習種性。性種性。道種性。聖種性。等覺",
    "X55n0920_001:0871a11": "性。妙覺性。復名六堅。亦名堅性。亦名堅法。亦名堅",
    "X55n0920_001:0871a12": "修。亦名堅德。亦名堅頂。亦名堅覺。復名六忍。謂信。",
    "X55n0920_001:0871a13": "法。修。正。無垢。一切智。復名六慧。謂聞。思。修。無相。照",
    "X55n0920_001:0871a14": "寂。寂照(記云六定)。復名六觀。謂住。行。向。地。無相。一切種",
    "X55n0920_001:0871a15": "智。經以住行向地等妙對釋五種六義。",
    "X55n0920_001:0871a16": "妙音加佛日本元記中無妙音二字。經中妙音觀",
    "X55n0920_001:0871a17": "音兩品皆有佛。但妙音加菩薩耳。非謂加佛。",
    "X55n0920_001:0871a18": "大論十四。父母愛重。即以身飴金翅鳥下二云。釋",
    "X55n0920_001:0871a19": "迦文佛以福力故。死生忉利。又思惟言。在天無益。",
    "X55n0920_001:0871a20": "願生娑伽陀龍宮為龍太子。父母愛重。欲自取死",
    "X55n0920_001:0871a21": "就金翅鳥。於是鳥取龍子於樹吞之。父母號哭。龍",
    "X55n0920_001:0871a22": "子既死。生閻浮提。為國王太子。名曰能施。生而能",
    "X55n0920_001:0871a23": "言。問諸左右。今此國中有何等物。盡皆持來以為",
    "X55n0920_001:0871a24": "布施。及至年長。至父王所索物布施。父與其分。又",
    "X55n0920_001:0871b01": "復施盡。我聞有如意寶珠隨心所求。即白父母。從",
    "X55n0920_001:0871b02": "入大海求龍王頭上如意寶珠。父母言。我唯有汝",
    "X55n0920_001:0871b03": "一兒耳。不須去也。我今藏中猶亦有物。當以給汝。",
    "X55n0920_001:0871b04": "兒言。藏物有限。我意無量。於是父母許之令去。然",
    "X55n0920_001:0871b05": "後問眾人言。誰知水道。有一盲人名陀舍。曾七反",
    "X55n0920_001:0871b06": "入大海中。曾知海道。菩薩即命共行。答言。我兩目",
    "X55n0920_001:0871b07": "失明。然後同往俱至大海等。",
    "X55n0920_001:0871b08": "三修有三種。邪三修。劣三修。勝三修。劣三者。觀心",
    "X55n0920_001:0871b09": "無常。觀受是苦。觀法無我。",
    "X55n0920_001:0871b10": "論怫音佛。",
    "X55n0920_001:0871b11": "止觀輔行傳弘決卷第三",
    "X55n0920_001:0871b12": "一殺生加行佛不可殺。但出佛身血成加行耳。",
    "X55n0920_001:0871b13": "如優婆塞經業品。以後後業重於前前經云。殺父",
    "X55n0920_001:0871b14": "則輕。殺母則重。殺阿羅漢重於殺母。出佛身血重",
    "X55n0920_001:0871b15": "殺阿羅漢。破僧復重出佛身血。",
    "X55n0920_001:0871b16": "又心境相對四句分別經云。一。物重意輕。如無惡",
    "X55n0920_001:0871b17": "心殺父母。二。物輕意重。如惡心殺眾生。三。物重意",
    "X55n0920_001:0871b18": "重。如惡心殺父母。四。物輕意輕。如輕心殺畜生。",
    "X55n0920_001:0871b19": "及方便等三時不同經云。一方便。二犯根本。三犯",
    "X55n0920_001:0871b20": "已。如犯婬者。舉心及摩畜等方便也。兩根相到。犯",
    "X55n0920_001:0871b21": "根本也。事訖。犯已也。",
    "X55n0920_001:0871b22": "佛亦曾從文殊聞說般若經中文殊歷陰入界說",
    "X55n0920_001:0871b23": "空法時。佛亦聞故。",
    "X55n0920_001:0871b24": "論。十住婆沙偈云。是三昧住處少中多。乃至云初禪",
    "X55n0920_001:0871c01": "二三四中間發。是勢力能生三昧。名住處。初禪二禮",
    "X55n0920_001:0871c02": "中三四多論是龍樹菩薩造。言十住者。解十地也。",
    "X55n0920_001:0871c03": "謂於十地中住。故名十住。故歸敬偈云。敬禮一切",
    "X55n0920_001:0871c04": "佛。無上之大道。及諸菩薩眾。堅心住十地是也。偈",
    "X55n0920_001:0871c05": "云。是三昧住處等者。論中釋云。是三昧所住處。少",
    "X55n0920_001:0871c06": "相中相多相如是等應分別。如是事應當解釋。住",
    "X55n0920_001:0871c07": "處者。是三昧或於初禪可得。或於二禪三禪四禪",
    "X55n0920_001:0871c08": "可得。或初禪中間得勢力能生是三昧。或少者。人",
    "X55n0920_001:0871c09": "勢力少又少時住故名為少。又見少佛世間故名",
    "X55n0920_001:0871c10": "為少。中多亦如是說是三昧。",
    "X55n0920_001:0871c11": "經云。或時說有覺有觀三地相應。或說喜樂等五受",
    "X55n0920_001:0871c12": "根相應。或說諸支相應。或說界繫相應。或說非界繫",
    "X55n0920_001:0871c13": "相應又云。或說有覺有觀。或說無覺有觀。或說無",
    "X55n0920_001:0871c14": "覺無觀。或喜相應。或樂相應。或不苦不樂相應。或",
    "X55n0920_001:0871c15": "有入出息。或無入出息。或定是善性。或有漏。或無",
    "X55n0920_001:0871c16": "漏。或欲界繫。或色界繫。或無色界繫。或非欲界。或",
    "X55n0920_001:0871c17": "非色界。或非無色界繫。是三昧是心數法。心相應。",
    "X55n0920_001:0871c18": "隨心行法。共心生法。非色非現。能緣非業。業相應。",
    "X55n0920_001:0871c19": "隨業行。非先世業果。報除因報。可修可知可證。亦",
    "X55n0920_001:0871c20": "以身證。亦以慧證。或可斷或不可斷。有漏應斷無",
    "X55n0920_001:0871c21": "漏不可斷。知見亦如是。不與七覺合。如是一切諸",
    "X55n0920_001:0871c22": "分別三昧義。皆應此中說。",
    "X55n0920_001:0871c23": "不受別請。律開多緣。梵網唯制別眾食。律開七緣。",
    "X55n0920_001:0871c24": "一病時下至脚跟勢不能行。二作衣時。者自恣竟",
    "X55n0920_001:0872a01": "無迦絺那衣。一月有則五月。三施衣時。如皆請戒。",
    "X55n0920_001:0872a02": "又道行時。船行時等。",
    "X55n0920_001:0872a03": "若制止邊並防意地不應為也。止則成持。",
    "X55n0920_001:0872a04": "若制作邊單制意地者謂修定慧定慧應修。作則",
    "X55n0920_001:0872a05": "成持。",
    "X55n0920_001:0872a06": "餘心念法獨住比丘無人對首。但心念也。有眾法",
    "X55n0920_001:0872a07": "心念。有對首心念。作心念時。須具威儀。至三寶前",
    "X55n0920_001:0872a08": "合掌誦羯磨偈。偈除大德一心念之語。須使自耳",
    "X55n0920_001:0872a09": "聞之。故今云宣吐。",
    "X55n0920_001:0872a10": "如悔輕吉亦具威儀。但責心悔。不誦悔文。",
    "X55n0920_001:0872a11": "綆音梗。井桶繩。",
    "X55n0920_001:0872a12": "論隨喜勝上四番隨喜三世佛并菩薩。四番。又勝",
    "X55n0920_001:0872a13": "果報四番。",
    "X55n0920_001:0872a14": "萼正應作噩。",
    "X55n0920_001:0872a15": "六夢今六中闕喜。",
    "X55n0920_001:0872a16": "父母不許。當服何藥經中不解服藥。不敢臆注。",
    "X55n0920_001:0872a17": "帑女餘反。此幡乃巾耳。",
    "X55n0920_001:0872a18": "屩音脚。草履也。",
    "X55n0920_001:0872a19": "此文通俗禮記云。七日散齋。謂祭祖宗時也。",
    "X55n0920_001:0872a20": "二十四戒具如備撿第二引文。",
    "X55n0920_001:0872a21": "應受六重優婆塞法也。不殺者。乃至蟻子。不盜者。",
    "X55n0920_001:0872a22": "乃至一錢。不妄者。不云我得不淨觀乃至阿那含。",
    "X55n0920_001:0872a23": "不婬者。不邪婬也。不說人過者。不說四眾罪。第六",
    "X55n0920_001:0872a24": "不得酤酒等也。",
    "X55n0920_001:0872b01": "僧鬘此云對面施。",
    "X55n0920_001:0872b02": "論鞵屩上音鞋。應作屩。",
    "X55n0920_001:0872b03": "大論師子吼論二十五云。如師子王清淨種中生。",
    "X55n0920_001:0872b04": "深山大谷中住。方頰大骨。身肉肥滿。頭大眼長。乃",
    "X55n0920_001:0872b05": "至牙利白淨。鳥見者。高翔遠逝。佛師子亦如是。從",
    "X55n0920_001:0872b06": "六波羅蜜四聖種大姓中生。寂滅大山深濬禪定",
    "X55n0920_001:0872b07": "谷中住。得一切智。頭集諸根頰(云云)。四無畏牙破",
    "X55n0920_001:0872b08": "壞外道。長壽天久受天樂則知無常。生厭離心乃",
    "X55n0920_001:0872b09": "入涅槃。",
    "X55n0920_001:0872b10": "鹽醋之屬文句釋信解品米麵鹽醋云。生空麤如",
    "X55n0920_001:0872b11": "米。法空細如麵。此即正道四諦下十六諦。觀無常",
    "X55n0920_001:0872b12": "如鹽。苦如醋。此即助道。如米麵難食。須鹽醋和之。",
    "X55n0920_001:0872b13": "十二因緣有十種曾撿經。與今文全同。但無不二",
    "X55n0920_001:0872b14": "兩字。",
    "X55n0920_001:0872b15": "足數上即六反。如受戒法。中國十人。邊方五人。若",
    "X55n0920_001:0872b16": "十五中有一犯夷者。則十五之數不足。然足數者",
    "X55n0920_001:0872b17": "非唯犯夷。亂語人。憒閙人。入定人。瘂人。聾人及未",
    "X55n0920_001:0872b18": "作白前睡人等。並不足數。",
    "X55n0920_001:0872b19": "小無懺重之說大乘經則有。小乘律則無。云無耳。",
    "X55n0920_001:0872b20": "南山鈔懺六聚法。彼文云。初則理懺。二則事懺。此",
    "X55n0920_001:0872b21": "之二懺通道含俗。若論律懺。唯局道眾。理懺者。觀",
    "X55n0920_001:0872b22": "彼罪性由妄覆心。便結妄業。還須識妄本性無生。",
    "X55n0920_001:0872b23": "念念分心。業隨迷遣。事懺者。嚴淨道場。稱歎虔仰。",
    "X55n0920_001:0872b24": "或因禮拜。或假持誦。又云。理懺者。恒觀無性。以無",
    "X55n0920_001:0872c01": "性故妄我無託。事非我生。罪福無主。又云。諸法性",
    "X55n0920_001:0872c02": "空。此理照心。名為小乘。又事懺者。四分云。若比丘",
    "X55n0920_001:0872c03": "犯波羅夷。都無覆藏心。令如法懺悔。謂羯磨等(云",
    "X55n0920_001:0872c04": "云)。近世弘律師。形文斥荊溪小無懺重者。準鈔文",
    "X55n0920_001:0872c05": "云有也。然大師玄文亦云。小乘戒藏。不許懺重。修",
    "X55n0920_001:0872c06": "多羅藏使犯重人念佛身。佛身者念空也。此與南",
    "X55n0920_001:0872c07": "山觀罪性空是同也。鈔文理懺。顯是經部耳。",
    "X55n0920_001:0872c08": "安用大乘懺夷。以足小乘僧數此記後文引虗空",
    "X55n0920_001:0872c09": "藏經。得摩尼珠印印臂。作罪滅字。若得此相。還入",
    "X55n0920_001:0872c10": "僧中。如法說戒。南山行儀亦用此文。若準此意。足",
    "X55n0920_001:0872c11": "數可矣(云云)。今詳此文云不足數者。是作法懺也。",
    "X55n0920_001:0872c12": "後云足數者。是取相懺也。",
    "X55n0920_001:0872c13": "寶性論。緣生相壞論云。二乘雖有無常等四對治。",
    "X55n0920_001:0872c14": "於如來法身復是顛倒。即是無明。住無漏界中有",
    "X55n0920_001:0872c15": "四種障。言緣者。無明住地與行作緣。相者。無明與",
    "X55n0920_001:0872c16": "行為因。生者。無明住地共無漏業。生三種意生身。",
    "X55n0920_001:0872c17": "壞者。三種意生身名不可思議變易生死。緣即無",
    "X55n0920_001:0872c18": "明支。相即行支。生即名色支。愛取有三支如前。壞",
    "X55n0920_001:0872c19": "即死支。",
    "X55n0920_001:0872c20": "但推四句彼云為因心故心。為不因心故心。為亦",
    "X55n0920_001:0872c21": "因心亦不因心故心。為非因心非不因心故心。",
    "X55n0920_001:0872c22": "波利質多樹法門文在釋籤第八。",
    "X55n0920_001:0872c23": "施己安處安者。四事足也。以己四事施與令安。又",
    "X55n0920_001:0872c24": "從而安慰之。",
    "X55n0920_001:0873a01": "有累之形累者。嬰縛之義也。文選云。穢物故多相",
    "X55n0920_001:0873a02": "累。雖今號比立。以寒暑身口房舍眷屬。未有不為",
    "X55n0920_001:0873a03": "嬰縛者。",
    "X55n0920_001:0873a04": "受施為淨如比丘受檀越請者作淨音。漢書以臣",
    "X55n0920_001:0873a05": "詣君曰請。亦淨音也。故有朝請大夫也。",
    "X55n0920_001:0873a06": "七言偈偈云。我勑提頌賴吒王。慈心擁護受持經",
    "X55n0920_001:0873a07": "等。",
    "X55n0920_001:0873a08": "準止例知觀音之名以釋伏疑也。三業為應。若只",
    "X55n0920_001:0873a09": "曰觀機邊。似口業。故云約悉檀立名。",
    "X55n0920_001:0873a10": "左手把楊枝左表實。右表權。本是右把楊枝。左持",
    "X55n0920_001:0873a11": "淨瓶。於權實與定慧義甚符合。今左楊右瓶。或恐",
    "X55n0920_001:0873a12": "寫誤。或別有意。",
    "X55n0920_001:0873a13": "五陰四念束五陰四念處想行屬法。",
    "X55n0920_001:0873a14": "加之以天方伏於人自伏憍慢。能識理性者。方能",
    "X55n0920_001:0873a15": "伏人。君子之德。風偃草也。",
    "X55n0920_001:0873a16": "根本既無。坐次安在以犯夷人居大僧下。是無坐",
    "X55n0920_001:0873a17": "次。",
    "X55n0920_001:0873a18": "一支一境雖復已壞七支之中隨犯其一。如身之",
    "X55n0920_001:0873a19": "一支犯婬之一境。不妨餘支及殺盜餘境。不曾犯",
    "X55n0920_001:0873a20": "者猶名清淨。豈以餘支餘境未犯者而一例居大",
    "X55n0920_001:0873a21": "僧之下。",
    "X55n0920_001:0873a22": "今言已未。約緣內外已起約外。未起約內。",
    "X55n0920_001:0873a23": "水龜走兔下水字應作陸字。飛兔下陸字應作水",
    "X55n0920_001:0873a24": "字。",
    "X55n0920_001:0873b01": "論。若無財物有財物者。於財論檀。若無財物。於六",
    "X55n0920_001:0873b02": "作中能捨諸妄名檀。",
    "X55n0920_001:0873b03": "毀戒如篇聚持犯中五篇六聚。犯者報別。具如第",
    "X55n0920_001:0873b04": "一。犯夷報者。如他化自在天壽十六千歲。墮在泥",
    "X55n0920_001:0873b05": "犁中。於人間歲數計九百二十一億六十千歲。乃",
    "X55n0920_001:0873b06": "至第五犯吉。如四天王壽五百歲。墮泥犁中。於人",
    "X55n0920_001:0873b07": "間歲數計九百千歲。",
    "X55n0920_001:0873b08": "若齊聖斷者我與我所六十二見。初果斷畢。",
    "X55n0920_001:0873b09": "以禮亡財如婚嫁之禮。但問名納綵而已。不論財",
    "X55n0920_001:0873b10": "也。書云。取妻而論財者。商侶之事耳。",
    "X55n0920_001:0873b11": "父母夫主佛法所護在室為父母護。出嫁為夫主",
    "X55n0920_001:0873b12": "護。受戒者為佛法護。",
    "X55n0920_001:0873b13": "動中規矩規矩者。禮也。中字去聲呼。非禮而動者",
    "X55n0920_001:0873b14": "小人也。",
    "X55n0920_001:0873b15": "非謂施者及財物等般若經頌云。能於所施物。施",
    "X55n0920_001:0873b16": "者及受人。等無分別心。是則施圓滿。今文非彼所",
    "X55n0920_001:0873b17": "施物．能施人．所受者之三也。乃是根．塵及受者之",
    "X55n0920_001:0873b18": "三耳。",
    "X55n0920_001:0873b19": "論。若住色聲香味觸法布施。是名住相若計有施",
    "X55n0920_001:0873b20": "物．施者．受人。是名為住。所得果報止在人天。若達",
    "X55n0920_001:0873b21": "三事皆空。名無住相。乃是不住能施。不住所施。不",
    "X55n0920_001:0873b22": "住施物故空。財物是色。音樂是聲。乃是衣物是觸。",
    "X55n0920_001:0873b23": "皆達能施心．所施塵．所受人皆不可得。名無住相",
    "X55n0920_001:0873b24": "布施。",
    "X55n0920_001:0873c01": "離事即五見文在二十三。經云。遠離五事。所謂五",
    "X55n0920_001:0873c02": "見。一身見。二邊見。三邪見。四戒取。五見取。因見生",
    "X55n0920_001:0873c03": "六十二見。",
    "X55n0920_001:0873c04": "計八萬劫以劫為有神之始。",
    "X55n0920_001:0873c05": "如去等者涅槃疏釋云。如去等者。乃計如來即色",
    "X55n0920_001:0873c06": "涅槃。畢竟永滅。此是如去。若身不滅。是不如去．亦",
    "X55n0920_001:0873c07": "如去亦不如去等。",
    "X55n0920_001:0873c08": "大經中有四善事墮三惡道一為勝他故讀誦經",
    "X55n0920_001:0873c09": "典。二為利養故受持禁戒。三為他屬故而行布施。",
    "X55n0920_001:0873c10": "四為非想故繫念思惟。",
    "X55n0920_001:0873c11": "乃至四運六十四句文在第五記初。",
    "X55n0920_001:0873c12": "不出十法界者具足應如前文明十法界。所以不",
    "X55n0920_001:0873c13": "再出者。事戒既斥。故不再出。",
    "X55n0920_001:0873c14": "謂心想見。此屬見惑涅槃疏云。見倒在凡夫。心想",
    "X55n0920_001:0873c15": "倒是。學人無學則無倒。彼文如何今銷之。若心想",
    "X55n0920_001:0873c16": "二倒在學人。乃思惑中倒耳。非見倒也。例如貪瞋",
    "X55n0920_001:0873c17": "癡是思惑。與見惑貪等有異。",
    "X55n0920_001:0873c18": "只應更云六作舊論文云六受亦如是。今添六作。",
    "X55n0920_001:0873c19": "乃成記中空指。",
    "X55n0920_001:0873c20": "如五百比丘或說無明是身因。或說愛無明是身",
    "X55n0920_001:0873c21": "因。乃至或說飲食是身因。",
    "X55n0920_001:0873c22": "執急則斷乃至一槩用之斥比人用之也。今未知",
    "X55n0920_001:0873c23": "記王消何處文耶。若涅槃并疏。並不見執急之說。",
    "X55n0920_001:0873c24": "恐大論七十九有執管文。",
    "X55n0920_001:0874a01": "管涅槃疏音姧。正應作姦。",
    "X55n0920_001:0874a02": "智被真製製。尺制反。牽曳之義也。真字恐誤。應作",
    "X55n0920_001:0874a03": "愚。",
    "X55n0920_001:0874a04": "擭一號反。手取也。",
    "X55n0920_001:0874a05": "有見佛者即為說滅增一阿含云。佛出世時。不度",
    "X55n0920_001:0874a06": "者令度。不解脫者令解脫。彼說滅六見之法。云何",
    "X55n0920_001:0874a07": "為六。言有我見。即說滅我見之法。無有我者。亦與",
    "X55n0920_001:0874a08": "說滅無有我見之法。言有我見無有我見。亦與說",
    "X55n0920_001:0874a09": "滅有我見無我見之法。復自觀察說觀察之法。自",
    "X55n0920_001:0874a10": "說無我之法。亦非我說亦非我不說之法。若如來",
    "X55n0920_001:0874a11": "出世。說此滅六見之法。",
    "X55n0920_001:0874a12": "賢聖已來不曾殺婦人無他諸比丘問佛(云云)乃至",
    "X55n0920_001:0874a13": "兼談婦人諂誑之情又云。又我奔走能象馬車乘。",
    "X55n0920_001:0874a14": "此沙門行不暴疾。而我奔走不能及之。此必是如",
    "X55n0920_001:0874a15": "來。是時[寄可]掘便說偈言。尊今為我故。而說微妙偈。",
    "X55n0920_001:0874a16": "惡者令識真。皆由尊威神。即時捨利劒投於深坑",
    "X55n0920_001:0874a17": "中。央掘入城乞食。婦人臨產甚難。見斯事已即往",
    "X55n0920_001:0874a18": "佛所白佛世尊言。我於向者入城乞食。見一婦人",
    "X55n0920_001:0874a19": "身體重姙。我作是念。眾生受苦何至於斯。世尊告",
    "X55n0920_001:0874a20": "言。汝今往彼告婦人言。我賢聖生已來。未曾殺生。",
    "X55n0920_001:0874a21": "持此至城之言。使此婦人胎得無他央掘。央掘依",
    "X55n0920_001:0874a22": "教向母人說。時母人胎即時解脫。記文難曉。以此",
    "X55n0920_001:0874a23": "正之。",
    "X55n0920_001:0874a24": "止觀輔行傳弘決助覽卷第一"
}