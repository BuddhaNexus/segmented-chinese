{
    "T50n2051_002:0203c02": "唐護法沙門法琳別傳卷中",
    "T50n2051_002:0203c04": "京弘福道場釋彥琮撰",
    "T50n2051_002:0203c05": "[0203c05] 貞觀十一年春正月。",
    "T50n2051_002:0203c06": "[0203c06] 帝欲宣暢祖風遵嵩本系。爰發",
    "T50n2051_002:0203c07": "[0203c07] 明詔頒告黎元云。老君垂範。義在於清虛。釋",
    "T50n2051_002:0203c08": "迦貽訓。理存於因果。論其教也。汲引之&#x8FF9;殊",
    "T50n2051_002:0203c09": "途。求其宗也。弘益之風齊致。然則大道之興。",
    "T50n2051_002:0203c10": "肇於遂古。源出無名之始。事高有形之表。",
    "T50n2051_002:0203c11": "邁兩儀而運行。包萬物而亭育。故能經邦致",
    "T50n2051_002:0203c12": "治返朴還淳。至如佛教之興基於西域。爰自",
    "T50n2051_002:0203c13": "東漢方被中華。神變之理多方。報應之緣匪",
    "T50n2051_002:0203c14": "一。暨乎近世崇信滋深。人冀當年之福。家懼",
    "T50n2051_002:0203c15": "來生之禍。由是滯俗者。聞玄宗而大笑。好異",
    "T50n2051_002:0203c16": "者望真諦而爭歸。始波涌於閭里。終風靡於",
    "T50n2051_002:0203c17": "朝庭。遂使殊俗之典。&#x6B1D;為眾妙之先。諸夏之",
    "T50n2051_002:0203c18": "教。翻居一乘之後。流遯忘返于茲累代。朕夙",
    "T50n2051_002:0203c19": "夜夤畏緬惟至道。思革前弊納諸軌物。況朕",
    "T50n2051_002:0203c20": "之本系出自柱下。鼎祚克昌。既憑上德之慶。",
    "T50n2051_002:0203c21": "天下大定。亦賴無為之功。宜有解張闡茲玄",
    "T50n2051_002:0203c22": "化。自今已後齊供行立至於講論。道士女",
    "T50n2051_002:0203c23": "官。可在僧尼之前。庶敦本系之化。暢於九",
    "T50n2051_002:0203c24": "有。尊祖宗之風。貽諸萬葉。時京邑僧眾。咸",
    "T50n2051_002:0203c25": "詣",
    "T50n2051_002:0203c26": "[0203c26] 闕庭上表。乃推法師為表曰。琳年迫桑榆。始",
    "T50n2051_002:0203c27": "逢太平之世。貌侵蒲柳。方值聖明之君。竊聞。",
    "T50n2051_002:0203c28": "子見一善必獻其父。臣見一善必獻其主。臣",
    "T50n2051_002:0203c29": "子於君父。敢不盡心者焉。何者父有諍子。",
    "T50n2051_002:0204a01": "身不陷於不義。士有諍友。身不離於令名。琳",
    "T50n2051_002:0204a02": "等雖預出家。仍在臣子之列。有犯無隱敢不",
    "T50n2051_002:0204a03": "陳之伏見",
    "T50n2051_002:0204a04": "[0204a04] 詔書。國家本系出自柱下。尊祖之風形乎前",
    "T50n2051_002:0204a05": "典。頒告天下無得而稱。令道士等處僧尼之",
    "T50n2051_002:0204a06": "上。奉以周旋豈敢拒詔。尋老君垂範治國治",
    "T50n2051_002:0204a07": "家。所佩服章亦無改易。清虛卓志與世不群。",
    "T50n2051_002:0204a08": "不立觀宇不領門徒。處柱下以全真。隱龍德",
    "T50n2051_002:0204a09": "而養性。智者見之謂之智。愚者見之謂之愚。",
    "T50n2051_002:0204a10": "非魯司寇莫之能識。今之道士不遵其法。所",
    "T50n2051_002:0204a11": "著冠服。並是黃巾之餘。本非老君之裔。行三",
    "T50n2051_002:0204a12": "張之穢術。棄五千之妙門。反同張禹漫行章",
    "T50n2051_002:0204a13": "句。從漢魏已來。常以鬼道化於浮俗。妄託",
    "T50n2051_002:0204a14": "老君之後。實是左道之苗。若位在僧尼之上。",
    "T50n2051_002:0204a15": "誠恐涇渭同流。有損國化。若不陳奏。何以",
    "T50n2051_002:0204a16": "表臣子之情。謹錄道經及漢魏諸史。佛先道",
    "T50n2051_002:0204a17": "後之事如左。伏願",
    "T50n2051_002:0204a18": "[0204a18] 天慈曲垂聽覽。其時表奏。",
    "T50n2051_002:0204a19": "[0204a19] 帝遣中書侍郎岑文本。宣口&#x52C5;云。語諸僧等。",
    "T50n2051_002:0204a20": "明詔既下。如也不伏。國有嚴科。法師飲氣",
    "T50n2051_002:0204a21": "吞聲。顧謂諸僧曰。帝在九重聖顏難&#x89A9;。縱",
    "T50n2051_002:0204a22": "欲牽衣折檻。亦乃無由。未若踵武屈原栖遑",
    "T50n2051_002:0204a23": "草野。結蘭為珮清白自居焉。後十三年秋九",
    "T50n2051_002:0204a24": "月。有黃巾秦世英者。薄閑醮禁粗解醫方。",
    "T50n2051_002:0204a25": "挾伎術以佞時。因得志於儲后。陰陳法師之",
    "T50n2051_002:0204a26": "論言訕謗皇宗。毀黷先人。罪當&#x8AB7;上。帝乃赫",
    "T50n2051_002:0204a27": "然斯怒。沙汰僧尼。&#x52C5;遣緇徒並依遺教。其法",
    "T50n2051_002:0204a28": "琳既訕謗朕之宗系。宜即推繩。必也無辭國",
    "T50n2051_002:0204a29": "有刑憲。而法師鼓騰毛羽思奮雲霄。不待追",
    "T50n2051_002:0204b01": "徵自之衙府。群寮承主上之意。勘刻法師。囚",
    "T50n2051_002:0204b02": "禁州庭。縶之縲紲。司空毛明素。佇聆法師清",
    "T50n2051_002:0204b03": "閑。每常想見其人。既屬幽居。致詩於法師曰。",
    "T50n2051_002:0204b04": "冶長倦縲紲。韓安歎死灰。始驗山中木。方",
    "T50n2051_002:0204b05": "知貴不材。法師辱素詩而謝曰。貧道識性擣",
    "T50n2051_002:0204b06": "昧。輒不自涯。狂簡斐然。上忤",
    "T50n2051_002:0204b07": "[0204b07] 天聽。未能自殞。苟存餘息。而公賜垂清翫。琳",
    "T50n2051_002:0204b08": "寧緘默者哉。力拙課虛詶之云爾。叔夜嗟幽",
    "T50n2051_002:0204b09": "憤。陳思苦責躬。在余今失候。枉與古人同。草",
    "T50n2051_002:0204b10": "深難見日。松&#x9008;易來風。因言得意者。誰復免",
    "T50n2051_002:0204b11": "窮通。毛明素矚法師詩。而驚異焉請結三益",
    "T50n2051_002:0204b12": "篤意二難。素曰。嗟乎相知之晚也。冬十月癸",
    "T50n2051_002:0204b13": "亥。因興善寺大乘饋珍饌於法師。法師致書",
    "T50n2051_002:0204b14": "謝曰。辱齎朝&#x98F1;虔誠跪受。非直光鮮玉液。仰",
    "T50n2051_002:0204b15": "亦香奪蘭芬。戢荷仰仁恕之流。滋味輟虛羸",
    "T50n2051_002:0204b16": "之弊。幸甚幸甚。伏惟大眾動止。與時休泰也。",
    "T50n2051_002:0204b17": "琳實不才叨簉緇侶。方圓倚伏無所自容。不",
    "T50n2051_002:0204b18": "能拔萃出群。卒致危身之敗。不能和光同滓。",
    "T50n2051_002:0204b19": "終罹無狀之辜。徒復擁膝長吟慚魂弔影耳。",
    "T50n2051_002:0204b20": "是知哺糟歠醨者。則松柏之操彌貞。淈泥揚",
    "T50n2051_002:0204b21": "波者。則蓮桂之芳逾潔。至於琳也復何人哉。",
    "T50n2051_002:0204b22": "素乏逢迎未閑造謁。既延中士之謗。遂蹈下",
    "T50n2051_002:0204b23": "愚之&#x8FF9;。與夫衛足曳尾。何期爽歟。且達人無",
    "T50n2051_002:0204b24": "健羨之名。大道拘守雌之節。泉清井洩能不",
    "T50n2051_002:0204b25": "惻然。方將晦影窮巖銷聲幽谷。散誕白雲之",
    "T50n2051_002:0204b26": "際。優遊青松之下。朝窺慧苑暮宿禪林。送此",
    "T50n2051_002:0204b27": "殘年放情物外。茲願未允耿介如何。但縲人",
    "T50n2051_002:0204b28": "思撓辭殫理寡。粗因翰墨申述鄙懷。而尺素",
    "T50n2051_002:0204b29": "易煩。寸心難盡也。冬十月丙申。&#x52C5;遣刑部尚",
    "T50n2051_002:0204c01": "書劉德威。禮部侍郎令狐德芬。侍御史韋悰。",
    "T50n2051_002:0204c02": "司空毛明素等。在州勘當。因問法師曰。落髮",
    "T50n2051_002:0204c03": "灰心事宜恬靜。出家捨俗須契無為理。應屏",
    "T50n2051_002:0204c04": "跡四禪栖神六度。總儒墨之糟粕。遵半滿之",
    "T50n2051_002:0204c05": "菁花。何乃放志九流嬰心五典。廣引三教。敘",
    "T50n2051_002:0204c06": "治道之昇沈。備舉十王。標崇敬之優劣。或述",
    "T50n2051_002:0204c07": "佛道先後。時談釋李師資。廣顯十喻九箴。盛",
    "T50n2051_002:0204c08": "辯氣為道本。語信毀則皦然交報。論品藻則",
    "T50n2051_002:0204c09": "歷爾眾書。道家之謬僧何以知。奉佛歸心全",
    "T50n2051_002:0204c10": "擬自取仰具顯。作論根起習外逗遛。儻也無",
    "T50n2051_002:0204c11": "辭。則罪人斯得。法師對曰。琳聞。一切種智",
    "T50n2051_002:0204c12": "號悉達多。歷塵劫而應生。覲眾賢而遍學。",
    "T50n2051_002:0204c13": "或復示居外道。或復現作儒林。應同類而誘",
    "T50n2051_002:0204c14": "凡。隨異形而化物。然後稱無上士。號天中天。",
    "T50n2051_002:0204c15": "俯跡娑婆教流沙界。或假安禪悟道慧解開",
    "T50n2051_002:0204c16": "襟。致有說法度人神通化物。但以眾生緣悟",
    "T50n2051_002:0204c17": "種種不同。所以半教滿教敷心。一乘三乘闡",
    "T50n2051_002:0204c18": "道。隨宜各解意在茲乎。故佛令十二時中。一",
    "T50n2051_002:0204c19": "時學外。欲使摧伏異黨接引俗流。緣淺暨深。",
    "T50n2051_002:0204c20": "愛語同事。故內典通學論云。夫在天成象為",
    "T50n2051_002:0204c21": "日月。而精異剛。柔在地成形作山川。而氣殊",
    "T50n2051_002:0204c22": "動靜。物既如此人亦如斯。所以首足之儀。方",
    "T50n2051_002:0204c23": "履圓戴。性情之用。陰慘陽舒。貴我有知在靈",
    "T50n2051_002:0204c24": "為長。心行匪一嗜欲不同。故以稟薄稟厚愚",
    "T50n2051_002:0204c25": "賢自隔。罔念克念狂聖是分。歧路交遷。泣",
    "T50n2051_002:0204c26": "拔毛之未肯。絲色代變。悲摩頂之不&#x608B;。信乃",
    "T50n2051_002:0204c27": "利物多途潤身異術。九流既派百家競起。儒",
    "T50n2051_002:0204c28": "道禮樂。以九仙為亂神。道事沖玄。以六經",
    "T50n2051_002:0204c29": "為失德。刑名貴酷縱橫尚辯。孔辭軍旅劉",
    "T50n2051_002:0205a01": "溺儒冠。專門則鈍由章句。綴文則過在輕薄。",
    "T50n2051_002:0205a02": "俗以內典類之虛無。僧以外書譬之糠&#x7C83;。存",
    "T50n2051_002:0205a03": "小節則棄方廣。習大道則捨毘尼。慧士傲為",
    "T50n2051_002:0205a04": "導福之尊。禪人許為守智之藏。紛然異學難",
    "T50n2051_002:0205a05": "可勝言。各適所宜寧容不習。好同惡異守迷",
    "T50n2051_002:0205a06": "莫返。其為太息良在於茲。罕語通方一何寡",
    "T50n2051_002:0205a07": "識。豈若半文半質兼俗兼真。歷覽群書牢籠",
    "T50n2051_002:0205a08": "眾藝。唯有能仁種智冠絕古今。遂有王舍野",
    "T50n2051_002:0205a09": "人。試以牧牛之祕。祇園梵志。驗以數葉之",
    "T50n2051_002:0205a10": "奇。盛披貝多。固難詳也。所以童子善財。求知",
    "T50n2051_002:0205a11": "識而匪懈。長者耆域。志好學而斯通。諒亦無",
    "T50n2051_002:0205a12": "棄一塵。為積德山之廣。不遺片水。聚成智海",
    "T50n2051_002:0205a13": "之大。迺有龍樹偉器馬鳴碩德。弘道一時傳",
    "T50n2051_002:0205a14": "芳千祀。若夫道安識藍田之鼎。法蘭辯昆明",
    "T50n2051_002:0205a15": "之灰。僧會辭氣清高。惠遠神彩灑落。斯並",
    "T50n2051_002:0205a16": "先風之領袖。後進之景行者也。豈唯方朔以",
    "T50n2051_002:0205a17": "多能擅響。張華以博物著名而已哉。蓋聞。",
    "T50n2051_002:0205a18": "赤鹽招不識之譏。白鴿起不知之誚。至有通",
    "T50n2051_002:0205a19": "人遍學庶無斯恥。竊以德該內外。群邪憚風",
    "T50n2051_002:0205a20": "而偃蹤。解窮大小。殊機承景而傾向。必若小",
    "T50n2051_002:0205a21": "教未通。則慧品不足。外學有闕。則戒篇猶",
    "T50n2051_002:0205a22": "犯。是以巧飾文辭。本成四辯之德。妙閑聲",
    "T50n2051_002:0205a23": "韻。寔預五明之方。然則花嚴責於多聞。法花",
    "T50n2051_002:0205a24": "誡於親近。自省無執頗異彼乎。不以媒衒爭",
    "T50n2051_002:0205a25": "名矜伐當世。欲為真道之助正覺之資耳。至",
    "T50n2051_002:0205a26": "如田君下坐之伎。尚可濟時。齊人小算之術。",
    "T50n2051_002:0205a27": "猶堪自致。而況琢磨文彩祖述道德者也。既",
    "T50n2051_002:0205a28": "等金石絲竹。俱為悅耳之音。橘柚樝梨。皆是",
    "T50n2051_002:0205a29": "適口之味。高山之喻初地。難勝之順世間。固",
    "T50n2051_002:0205b01": "亦風流不墜。文在茲乎。庶令僧兼俗典。無頓",
    "T50n2051_002:0205b02": "廢於丘墳。儒知佛宗。不慢輕於戒定。故曰大",
    "T50n2051_002:0205b03": "士遍學通人博聞。豈同孤陋之徒守局促之",
    "T50n2051_002:0205b04": "懷者也。但琳所著辯正根起有由。往以武德",
    "T50n2051_002:0205b05": "四年仲冬之月。得清虛觀道士李仲卿。所製",
    "T50n2051_002:0205b06": "十異九迷。及劉進喜顯正等論。輕侮大聖昏",
    "T50n2051_002:0205b07": "冒生靈。妄引典謨飾非為是。琳既慨其無識",
    "T50n2051_002:0205b08": "念彼何辜。因乃廣拾九流論成八軸。敘述三",
    "T50n2051_002:0205b09": "教志明益國。標十代者意顯遵崇。據史籍而",
    "T50n2051_002:0205b10": "辯後先。約訓誥以明師敬。十喻斥其十異。九",
    "T50n2051_002:0205b11": "箴挫彼九迷。氣為道本並有典謨。信毀曒然",
    "T50n2051_002:0205b12": "非無實錄。但琳往作道士偽謬子細。委知釋",
    "T50n2051_002:0205b13": "教孔老所崇歸心。何容自取。既而理符事順。",
    "T50n2051_002:0205b14": "則清白顯然。根起是彰。則逗留斯得。威等又",
    "T50n2051_002:0205b15": "問法師曰。仲卿優努之論。十有九條。進喜顯",
    "T50n2051_002:0205b16": "正之文。纔唯一軸。亦不妄陳美惡廣引帝王。",
    "T50n2051_002:0205b17": "何乃辯正之詞紛紜若是。假引上庠右學。但",
    "T50n2051_002:0205b18": "搆虛辭妄陳。開士儒生全無實錄。祇欲以今",
    "T50n2051_002:0205b19": "類古。意有所非。仰具礭陳無容隱默。法師對",
    "T50n2051_002:0205b20": "曰。琳聞。烏有亡是。顯司馬之詞。子墨翰林。",
    "T50n2051_002:0205b21": "屬揚雄之賦。次有玄微鏡機之輩。傳盛藻於",
    "T50n2051_002:0205b22": "當時。殉華沖漠之流。顯詞宗於曩日。典謨既",
    "T50n2051_002:0205b23": "爾琳何異哉。若不假彼開宗。何以曲終其致。",
    "T50n2051_002:0205b24": "所以創陳三教。敘立論之由。次顯九箴。答",
    "T50n2051_002:0205b25": "仲卿之說。其中亦有古來共惑。因論釋通。後",
    "T50n2051_002:0205b26": "以武德八年仲春之月。",
    "T50n2051_002:0205b27": "[0205b27] 高祖親臨國學。將行奠禮。備陳三教商礭微",
    "T50n2051_002:0205b28": "言。于時二眾通人雲羅御席。五都才子星布",
    "T50n2051_002:0205b29": "義筵。時有潘誕黃巾妄陳先後。奏",
    "T50n2051_002:0205c01": "[0205c01] 高祖言。悉達太子不能得佛。六年求道方得",
    "T50n2051_002:0205c02": "成佛。此則道能生佛。佛由道成。道是佛之父",
    "T50n2051_002:0205c03": "師。佛乃道之子弟。遂引佛經云。求於無上正",
    "T50n2051_002:0205c04": "真之道。又云。體解大道發無上意等。當爾之",
    "T50n2051_002:0205c05": "時。有勝光寺釋慧乘者。學業鉤深才鋒映俗。",
    "T50n2051_002:0205c06": "裹糧坐鉀固敵是求。待問開宗鳴山鼓石。既",
    "T50n2051_002:0205c07": "瀉懸河之辯。兼吐飛龍之詞。義網高張玄梯",
    "T50n2051_002:0205c08": "廣布。莫不應機泉涌躡響風馳。遂使主上迴",
    "T50n2051_002:0205c09": "光群公拜首。于時九仙外道束體轅門。三",
    "T50n2051_002:0205c10": "洞黃巾望風結舌。法琳既緣此議。又撰佛道",
    "T50n2051_002:0205c11": "先後釋李師資等篇。又以博弈所上事云。後",
    "T50n2051_002:0205c12": "漢中原未全有信。晉魏夷虜信者一分。仲卿",
    "T50n2051_002:0205c13": "論云。石勒之日念其胡風與僧澄道人矯足",
    "T50n2051_002:0205c14": "毛羽。因此胡法始興於世。劉進喜云。胡來",
    "T50n2051_002:0205c15": "此土未全有信。姚石已後胡風乃盛。但琳緣",
    "T50n2051_002:0205c16": "此三人不能默已。遂廣陳君王宰輔敬佛度",
    "T50n2051_002:0205c17": "僧。用對彼辭顯其虛妄。後陳信毀交報。以示",
    "T50n2051_002:0205c18": "仲卿。彰善惡之有徵。使其悛改。但仲卿等。",
    "T50n2051_002:0205c19": "文雖二軸事有多條。縱琳八卷之書。猶為略",
    "T50n2051_002:0205c20": "報。方今主上欽明託想玄猷。興顯沙門遵崇",
    "T50n2051_002:0205c21": "釋教。豈敢以今況古。意有所非。理數曒然。誠",
    "T50n2051_002:0205c22": "為確論。威等又問法師曰。論第一云。大唐馭",
    "T50n2051_002:0205c23": "極聖皇垂拱。尚賢齒而返正。貴仁德以還淳。",
    "T50n2051_002:0205c24": "道佛二流在政非急。久欲陳其未喻不揆所",
    "T50n2051_002:0205c25": "疑。獻替可否幸詳其要。當今",
    "T50n2051_002:0205c26": "[0205c26] 聖上欽明文思。有何未喻可否須陳。刺上之",
    "T50n2051_002:0205c27": "情礭言其旨。法師對曰。琳聞。儒教濟時人知",
    "T50n2051_002:0205c28": "希仰。釋老利物愚者致疑。所以託彼上庠",
    "T50n2051_002:0205c29": "陳其未諭。寄之碩學暢此玄功。故云殉主事",
    "T50n2051_002:0206a01": "親。則忠孝為首。全身遠害。則道德居尊。救苦",
    "T50n2051_002:0206a02": "利生。則慈悲作本。懷忠奉孝。可以全家國。行",
    "T50n2051_002:0206a03": "道立德。可以播身名。興慈運悲。可以濟群品。",
    "T50n2051_002:0206a04": "濟群品則恩均六趣。播身名即榮被一門。全",
    "T50n2051_002:0206a05": "家國乃功包六合。故忠孝為訓俗之教。道德",
    "T50n2051_002:0206a06": "為持身之術。慈悲蓋育物之行。亦猶天有三",
    "T50n2051_002:0206a07": "光各稱其德。鼎有三足並著其功。三教同遵",
    "T50n2051_002:0206a08": "嘉祥可致也。當今",
    "T50n2051_002:0206a09": "[0206a09] 主上。高居負扆端拱無為。文思聰明寧云未",
    "T50n2051_002:0206a10": "喻。但以仲卿之輩邪見根深。縱沐皇猷未能",
    "T50n2051_002:0206a11": "遷善。所以寄之賓主暢彼典謨。伸告善言用",
    "T50n2051_002:0206a12": "提其耳。實不言",
    "T50n2051_002:0206a13": "[0206a13] 皇上未喻可否須陳。乞撿論文自分涇渭。威",
    "T50n2051_002:0206a14": "等又問法師曰。論第二云。撿諸古史逖聽先",
    "T50n2051_002:0206a15": "儒。不聞靈寶之名。未記天尊之說。又稱妄加",
    "T50n2051_002:0206a16": "穿鑿廣製齋儀。靡覿出要之方。但肆貪求之",
    "T50n2051_002:0206a17": "術。道士之號無由而來。河上之言&#x9008;無蹤跡",
    "T50n2051_002:0206a18": "者。但道言靈寶之妙祕在玄臺。老辯天尊之",
    "T50n2051_002:0206a19": "神大羅端拱。三元十真之製。斯即出要之方。",
    "T50n2051_002:0206a20": "六齋七品之儀。豈是貪求之術。道士之名尚",
    "T50n2051_002:0206a21": "矣。河上之說久焉。胡乃斥朝庭之宗崇。非",
    "T50n2051_002:0206a22": "家國之虔敬。徒悕五聽未越三章。天網縱寬",
    "T50n2051_002:0206a23": "&#x758E;而詎漏。法師對曰。琳聞。九首雙瞳之典。金",
    "T50n2051_002:0206a24": "天火帝之文。白秦赤漢之謨。三國二京之誌。",
    "T50n2051_002:0206a25": "是稱左史右史記事記辭。直筆直言無矯無",
    "T50n2051_002:0206a26": "妄。故吳主孫權問尚書令闞澤曰。仙有靈寶",
    "T50n2051_002:0206a27": "之法。其教如何。闞澤對曰。夫靈寶者。一無氏",
    "T50n2051_002:0206a28": "族可依。二無成道處所。教出幽谷非人所知。",
    "T50n2051_002:0206a29": "真是幽居濫說。非聖人製也。吳主善其對焉。",
    "T50n2051_002:0206b01": "所言天尊之號出自佛經。竊我聖蹤施乎己",
    "T50n2051_002:0206b02": "典。何者案五經正史三皇已來。並不云別有",
    "T50n2051_002:0206b03": "天尊住於天上。但敘周公孔子制禮刪詩。所",
    "T50n2051_002:0206b04": "以五典三墳。靡&#x89A9;大羅之稱。前王往帝。不聞",
    "T50n2051_002:0206b05": "郊祀天尊。安有執玉簡披黃褐垂素髮戴金",
    "T50n2051_002:0206b06": "冠。別號天尊。端拱九華之殿。獨稱大道統御",
    "T50n2051_002:0206b07": "七映之宮。縱有道教辯天尊。諸子談靈寶。此",
    "T50n2051_002:0206b08": "乃道聽途說。詎可依憑。委巷之書非關國典。",
    "T50n2051_002:0206b09": "又齋儀矯製事跡可尋。莫不廣列金銀頒班繒",
    "T50n2051_002:0206b10": "綵。並是三張詭述修靜妄言。斥破逗遛備如",
    "T50n2051_002:0206b11": "琳論。又道士之號老教先。無河上之名。儒宗",
    "T50n2051_002:0206b12": "未辯。何者。姚書云。始乎漢魏終暨苻姚。皆號",
    "T50n2051_002:0206b13": "眾僧以為道士。至魏太武世。有寇謙之流。始",
    "T50n2051_002:0206b14": "竊道士之名。私易祭酒之稱。此豈琳之臆斷。",
    "T50n2051_002:0206b15": "乃是史籍盛明。又班固漢書文帝傳。及潘岳",
    "T50n2051_002:0206b16": "關中記。&#x5D46;康皇甫謐高士傳。及訪父老等書。",
    "T50n2051_002:0206b17": "皆無河上公結草為菴現神變處。事並虛謬",
    "T50n2051_002:0206b18": "不涉典謨。妄搆斐然動成卷軸。當今主上垂",
    "T50n2051_002:0206b19": "拱問道坐朝。九族既親平章百姓。寔可黜三",
    "T50n2051_002:0206b20": "張之穢術。闡五千之妙門。琳今愕愕而犯顏。",
    "T50n2051_002:0206b21": "望顯主上為明后。若唯唯而從旨。慮陷聖帝",
    "T50n2051_002:0206b22": "於昏君。伏惟萬乘。幸納於&#x84AD;蕘敢陳一中斯",
    "T50n2051_002:0206b23": "言。若允埃露冀益高深。威等又問法師曰。",
    "T50n2051_002:0206b24": "論第三云。梁高祖留心釋典祈祐捨身。隋",
    "T50n2051_002:0206b25": "文帝荷負四生棟梁三寶。拓拔淪於正法。宇",
    "T50n2051_002:0206b26": "文毀於尊容者。即應蘊福延慶積惡招殃。何",
    "T50n2051_002:0206b27": "乃魏則數葉臨軒。周乃累君傳嗣。梁嬰侯景",
    "T50n2051_002:0206b28": "之難。隋纔二世而亡。是知天道無親頓成虛",
    "T50n2051_002:0206b29": "闡。禍淫福善胡其爽歟。因何損替者翻享遐",
    "T50n2051_002:0206c01": "齡。崇敬者無終厥壽。進退鉾楯情狀皎然。",
    "T50n2051_002:0206c02": "去取自乖足知虛謬。法師對曰。琳聞。道教浮",
    "T50n2051_002:0206c03": "&#x758E;詎明三報。儒宗偓促但敘一生。故仲尼答",
    "T50n2051_002:0206c04": "季路曰。生與事人汝尚未知。死與鬼神爾焉",
    "T50n2051_002:0206c05": "能事。袁宏後漢書曰。道家者流出於老子。老",
    "T50n2051_002:0206c06": "子以清虛淡泊為主。祐善嫉惡為教。畜妻子",
    "T50n2051_002:0206c07": "用符書。禍福報應在一生之內。此並區中之",
    "T50n2051_002:0206c08": "近唱。非象外之遐談。所以荀悅碩疑史遷深",
    "T50n2051_002:0206c09": "惑。至如唐虞上聖乃育朱均。瞽叟下愚是生",
    "T50n2051_002:0206c10": "有舜。顏回大賢而夭絕。商臣極惡而胤昌。盜",
    "T50n2051_002:0206c11": "跖縱暴而福終。夷齊至仁而餓死。張湯酷吏",
    "T50n2051_002:0206c12": "七世垂纓。比干正臣一身屠戮。諸如此例胡",
    "T50n2051_002:0206c13": "可勝言。僉惑致疑故常情耳。所以我之種覺",
    "T50n2051_002:0206c14": "獨號遍知。遐唱四生廣敷三報。欲使繁疑霧",
    "T50n2051_002:0206c15": "卷夙滯雲披。玉牒周陳金言備顯。故經云。有",
    "T50n2051_002:0206c16": "業現苦有苦報。有業現苦有樂報。有業現樂",
    "T50n2051_002:0206c17": "有樂報。有業現樂有苦報。或餘福未盡惡不",
    "T50n2051_002:0206c18": "即加。或宿愆尚在善緣便發。如灰覆火豈得",
    "T50n2051_002:0206c19": "稱無。若闇尋聲當知必有。且夫善惡無爽狀",
    "T50n2051_002:0206c20": "麟&#x9B2A;以日虧。報應有歸。等鯨亡而星現。但察",
    "T50n2051_002:0206c21": "感通之分。足明善惡之來。然則簫楊周魏之",
    "T50n2051_002:0206c22": "流。可不思而自釋也。威等又問法師曰。論第",
    "T50n2051_002:0206c23": "四云。高祖武皇帝者。似若詔出已後方造論",
    "T50n2051_002:0206c24": "端。",
    "T50n2051_002:0206c25": "[0206c25] 當今帝系所崇老聃為本。奉遵柱下。&#x52C5;道居",
    "T50n2051_002:0206c26": "先。因何固拒詔文。擅生爬毀事既非小須具",
    "T50n2051_002:0206c27": "委陳。不得徒事飾非虛煩翰墨法師對曰琳",
    "T50n2051_002:0206c28": "所著論文。本緣劉李。實非詔出已後。乃是",
    "T50n2051_002:0206c29": "八年已前。但為諡號未行。創云皇帝。次依",
    "T50n2051_002:0207a01": "漢史為太上皇。後見帝諡頒行。方題大武。請",
    "T50n2051_002:0207a02": "尋論卷第四。指的顯然敘德。但記八年足知",
    "T50n2051_002:0207a03": "非謬。豈敢詔書出後公然爬毀。求虛責實罪",
    "T50n2051_002:0207a04": "有所歸。乞撿逗遛自分清白。威等又問法師",
    "T50n2051_002:0207a05": "曰。論第五云。依姚長謙曆云。佛是周昭王甲",
    "T50n2051_002:0207a06": "寅歲生。穆王壬申之歲始滅度者。因何法顯",
    "T50n2051_002:0207a07": "為傳云。聖殷王時生。推於像正之記言。佛",
    "T50n2051_002:0207a08": "是周平王世出。道安作論確執桓王。長房為",
    "T50n2051_002:0207a09": "錄固言庄代。是知傳述乖紊。無的可依仰。",
    "T50n2051_002:0207a10": "具顯先後。不同遐邇所以。法師對曰。琳聞。大",
    "T50n2051_002:0207a11": "聖應生本期利物。有感斯現無機不燭。故經",
    "T50n2051_002:0207a12": "云。一音所暢各隨類解。論聲既爾語體亦然。",
    "T50n2051_002:0207a13": "而傳記所明非無斥理。琳今正據取彼多家。",
    "T50n2051_002:0207a14": "先列其真後陳其妄。謹依魏國曇謨最法師",
    "T50n2051_002:0207a15": "齊朝上統法師。及隋修曆博士姚長謙等。",
    "T50n2051_002:0207a16": "據周穆天子傳。周書異記。前漢劉向列仙傳",
    "T50n2051_002:0207a17": "序。并古舊二錄。後漢法本內傳。及傅毅法王",
    "T50n2051_002:0207a18": "本記。吳尚書令闞澤等眾書。准阿含等經。",
    "T50n2051_002:0207a19": "推佛是姬周第五主昭王瑕即位二十三年癸",
    "T50n2051_002:0207a20": "丑之歲七月十五日。現白象形降神。自兜",
    "T50n2051_002:0207a21": "率託淨飯王宮摩耶受胎。故後漢法本內傳",
    "T50n2051_002:0207a22": "云。明帝問摩騰法師曰。佛生日月可知以不。",
    "T50n2051_002:0207a23": "騰答曰。佛以癸丑之年七月十五日。託陰摩",
    "T50n2051_002:0207a24": "耶。即此年也。昭王二十四年甲寅之歲四",
    "T50n2051_002:0207a25": "月八日。於嵐毘園內波羅樹下。右&#x8107;而誕生。",
    "T50n2051_002:0207a26": "故普曜經云。普放大光照三千界。即周書異",
    "T50n2051_002:0207a27": "記云。昭王二十四年甲寅之歲四月八日。",
    "T50n2051_002:0207a28": "江河泉池忽然汎漲。枯井涌泉並皆溢出。宮",
    "T50n2051_002:0207a29": "殿人舍山川大地咸悉震動。其夜即有五色",
    "T50n2051_002:0207b01": "光氣。入貫太微遍於西方。盡作青紅色。昭",
    "T50n2051_002:0207b02": "王即問太史蘇由曰。是何祥也蘇由曰。有大",
    "T50n2051_002:0207b03": "聖人生於西方。故現此瑞。昭王曰。於天下何",
    "T50n2051_002:0207b04": "如。蘇由曰。即時無他。一千年後聲教被於此",
    "T50n2051_002:0207b05": "土。昭王即遣人鐫石記之。埋在南郊天祠前。",
    "T50n2051_002:0207b06": "佛生即此年也。昭王四十二年壬申之歲四",
    "T50n2051_002:0207b07": "月八日夜半。踰城出家。故瑞應經云。太子十",
    "T50n2051_002:0207b08": "九四月八日夜半。天人窺於&#x7A93;中。叉手白言。",
    "T50n2051_002:0207b09": "時可去矣。因命馬行。即此年也。周第六主穆",
    "T50n2051_002:0207b10": "王諱滿。二年癸未二月八日。佛年三十成道。",
    "T50n2051_002:0207b11": "故普曜經云。菩薩明星出時豁然大悟。即此",
    "T50n2051_002:0207b12": "年也。周穆王五十二年壬申之歲二月十五",
    "T50n2051_002:0207b13": "日。佛年七十九方始滅度。故涅槃經云。二",
    "T50n2051_002:0207b14": "月十五日臨涅槃時。出種種光。大地六種震",
    "T50n2051_002:0207b15": "動。聲至有頂。光遍三千。即周書異記云。穆王",
    "T50n2051_002:0207b16": "即位五十二年壬申之歲二月十五日平旦。",
    "T50n2051_002:0207b17": "暴風忽起撥損人舍傷折樹木。山川大地皆",
    "T50n2051_002:0207b18": "悉震動。午後天陰雲黑。西方有白虹十二道。",
    "T50n2051_002:0207b19": "南北通過。連夜不滅。穆王問太史扈多曰。是",
    "T50n2051_002:0207b20": "何徵也。扈多對曰。西方有大聖人。滅度衰",
    "T50n2051_002:0207b21": "相現耳。佛入涅槃。即此年也。始自昭王二",
    "T50n2051_002:0207b22": "十四年甲寅之歲誕應已來。至今大唐貞觀",
    "T50n2051_002:0207b23": "十三年已亥之歲。正經一千六百一十八",
    "T50n2051_002:0207b24": "(一十八者恐六十六之錯)載。言法顯為傳云。聖殷王時生者。",
    "T50n2051_002:0207b25": "但法顯雖遊外國。傳未可依。年月特殊大為",
    "T50n2051_002:0207b26": "河漢。又道安乙丑上統甲寅。諸無所據未足",
    "T50n2051_002:0207b27": "為驗。又像正之記罕見依憑。安公為論據羅",
    "T50n2051_002:0207b28": "什記。羅什記者。承安世高。安世高者。以漢桓",
    "T50n2051_002:0207b29": "帝時在洛陽翻譯。信執筆者據桓王時。但羅",
    "T50n2051_002:0207c01": "什秦曰始來。世高漢朝先至。二師相去垂三",
    "T50n2051_002:0207c02": "百年。信彼相承依而為記。非是安論造次謬",
    "T50n2051_002:0207c03": "陳。並由當時傳者之過。又隋朝翻經學士費長",
    "T50n2051_002:0207c04": "房言。佛莊王時生者。房以二莊同世周莊十",
    "T50n2051_002:0207c05": "年即魯莊七年也。但據恒星為驗而云佛生。",
    "T50n2051_002:0207c06": "未悟恒星別由他事。琳案文殊師利般涅槃",
    "T50n2051_002:0207c07": "經云。佛滅度後二百五十年。文殊至雪山中。",
    "T50n2051_002:0207c08": "化五百仙人訖。還歸本土。放大光明遍照世",
    "T50n2051_002:0207c09": "界入於涅槃。恒星之瑞即其時也。長房言二",
    "T50n2051_002:0207c10": "月八日生者。乃是四月非二月也。然長房所",
    "T50n2051_002:0207c11": "判。未究事根。何者。長房云。周以十一月為正",
    "T50n2051_002:0207c12": "月。言四月者今二月也。雖云二月終是四月。",
    "T50n2051_002:0207c13": "案春秋一部。年用魯莊之年。月取周王之月。",
    "T50n2051_002:0207c14": "恒星本瑞於周世。須據周之時日月。長房乃",
    "T50n2051_002:0207c15": "云。佛莊王十年二月八日生者。大為猛浪。若",
    "T50n2051_002:0207c16": "是二月不應論星。長房又云。佛以四月八日",
    "T50n2051_002:0207c17": "下託胎者。託胎既用周月。現生還是周辰。今",
    "T50n2051_002:0207c18": "言二月是亦非也。若周以十一月為正月。如",
    "T50n2051_002:0207c19": "來不容二月生。凡人正月胎即十月生。四月",
    "T50n2051_002:0207c20": "胎即正月生。佛俯同人世七月胎故乃四月",
    "T50n2051_002:0207c21": "生。王劭齊誌云。周四月者夏之六月(周夏二字上下方可)",
    "T50n2051_002:0207c22": "以此&#x5374;推。四月生者是七月胎。今言六月取",
    "T50n2051_002:0207c23": "其節氣。雖經七月終屬六月。信知王劭所說",
    "T50n2051_002:0207c24": "不差。又長房言。佛以周惠王十九年癸亥二",
    "T50n2051_002:0207c25": "月明星出時成道者。亦有大過。何者。案劉向",
    "T50n2051_002:0207c26": "古舊二錄云。周惠王時已漸佛教始。一百五",
    "T50n2051_002:0207c27": "十年後。老子方說五千文。若以惠王之時始",
    "T50n2051_002:0207c28": "成佛者。不應經教已傳京洛。又計惠王即莊",
    "T50n2051_002:0207c29": "王孫也。以癸亥年推其相去唯三十年。不應",
    "T50n2051_002:0208a01": "始得成佛。經教已來此土。尋如來化世四十",
    "T50n2051_002:0208a02": "九年。迦葉結集在佛滅後。法門東漸正是周",
    "T50n2051_002:0208a03": "時。劉向之言誠非謬矣。長房之錄定不可依。",
    "T50n2051_002:0208a04": "詳夫聖應無方理難窺測。況乃東西敻遠年",
    "T50n2051_002:0208a05": "代遐遙。復遭六國縱橫秦焚五典。為年紀者",
    "T50n2051_002:0208a06": "不少。序帝曆者多家。而互有差違增減出沒。",
    "T50n2051_002:0208a07": "皆師己意各謂指南。琳今粗述見聞。詳諸史",
    "T50n2051_002:0208a08": "錄。略陳遐邇。揚確後先者也。"
}