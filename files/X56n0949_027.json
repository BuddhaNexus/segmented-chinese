{
    "X56n0949_027:0905a16": "閑居編第二十七",
    "X56n0949_027:0905a18": "宋孤山沙門　智圓　著",
    "X56n0949_027:0905a19": "感義犬(并序)",
    "X56n0949_027:0905a20": "錢唐縣西北水行十八里有村曰義犬者昔人養犬",
    "X56n0949_027:0905a21": "甚馴行邁于是醉臥草間野火四至將焚焉犬能亟",
    "X56n0949_027:0905a22": "至河岸以身濡水濕其草主遂免禍睡覺犬力殫斃",
    "X56n0949_027:0905a23": "矣感其義因葬之鄉人命其地曰狗葬後刺史以義",
    "X56n0949_027:0905a24": "犬之名易狗葬之名予舟行過其地遂為文以感之。",
    "X56n0949_027:0905b01": "　浩浩動物　　唯人為貴　　立人之道　　曰仁與義",
    "X56n0949_027:0905b02": "　二者不行　　與畜同類　　畜能行是　　與人曷異",
    "X56n0949_027:0905b03": "　懿矣斯犬　　立功斯地　　救主免焚　　濡草以智",
    "X56n0949_027:0905b04": "　其身雖斃　　其名不墜　　於戲",
    "X56n0949_027:0905b05": "　人有畜心　　以形見親　　畜有人心　　以形見棄",
    "X56n0949_027:0905b06": "　是非心焉　　形何辨旃　　犬形之人　　為善于是",
    "X56n0949_027:0905b07": "　人形之犬　　孕惡不止　　傷哉凶人　　胡不遄死",
    "X56n0949_027:0905b08": "　刺史贈名　　為教有旨",
    "X56n0949_027:0905b09": "評謝屐",
    "X56n0949_027:0905b10": "錢唐郡西有湖曰西湖湖中有山曰孤山山西有坡",
    "X56n0949_027:0905b11": "曰瑪瑙病夫居之二年創亭於坡之上亭自講堂之",
    "X56n0949_027:0905b12": "北由竹徑盤紆斗上平視崇山下瞰巨浸春容秋態",
    "X56n0949_027:0905b13": "布列目前其或晝雨收暮雲卷林巒爭翠花木競秀",
    "X56n0949_027:0905b14": "既若濃黛潑粉障又如華袞映瑠璃故病夫講暇憑",
    "X56n0949_027:0905b15": "欄流睇瓦然終日不知它營噫境惑於我邪我惑於",
    "X56n0949_027:0905b16": "境乎每至雨歇山水下流幽徑沮洳山石磥砢而且",
    "X56n0949_027:0905b17": "阻往來因思謝客兒肆意泉石尋山登嶺甞著木屐",
    "X56n0949_027:0905b18": "上則去其前齒下則去其後齒病夫依其製納以登",
    "X56n0949_027:0905b19": "降若由坥塗在危能安履險而夷吾考其由由損有",
    "X56n0949_027:0905b20": "餘而補不足也夫屐之上山也則前昂而後低去前",
    "X56n0949_027:0905b21": "齒者損有餘也留後齒者補不足也故上山所以安",
    "X56n0949_027:0905b22": "且平也屐之下山也則後舉而前屈去後齒者損有",
    "X56n0949_027:0905b23": "餘也留前齒者補不足也故下山所以安且平也是",
    "X56n0949_027:0905b24": "故在危能安履險而夷無他也損有餘補不足也噫",
    "X56n0949_027:0905c01": "持此道以履於家履於國履於天下則何患於傾危",
    "X56n0949_027:0905c02": "哉所以傾危者由減不足以奉有餘耳此猶不率謝",
    "X56n0949_027:0905c03": "公之製而納常人之屐乘陵陟岡者必有蹉趺顛墜",
    "X56n0949_027:0905c04": "之患矣吾詳靈運之用意託此以矯世垂誡也豈獨",
    "X56n0949_027:0905c05": "在於屜屐哉康樂公沒六百載于茲矣胡以問邪嗚",
    "X56n0949_027:0905c06": "呼。",
    "X56n0949_027:0905c07": "敘繼齊師字",
    "X56n0949_027:0905c08": "恭名稱字仰聞之儒禮也覽天竺古皇之教乃見子",
    "X56n0949_027:0905c09": "兼父母之名知其不以避名為禮矣又彼聖賢輩或",
    "X56n0949_027:0905c10": "云字而不言名或云名而不言字者蓋名之與字同",
    "X56n0949_027:0905c11": "出而異稱爾非定體彰德之別也矧夫圓頂既殊於",
    "X56n0949_027:0905c12": "章甫方袍且異於縫掖必立字以倣儒耶然雖推本",
    "X56n0949_027:0905c13": "無聞而隨方有義故中國古之桑門清簡貞固角立",
    "X56n0949_027:0905c14": "傑出者皆名字雙立焉吾友繼齊師永嘉人也貌莊",
    "X56n0949_027:0905c15": "而氣清志高而辭正曩者學止觀法門於奉先而與",
    "X56n0949_027:0905c16": "予同門習淨名大義於石壁而與予同道是以熟其",
    "X56n0949_027:0905c17": "行知其德故得詳其名稽其實而字之書曰底至齊",
    "X56n0949_027:0905c18": "信用昭明于天下孔子傳曰致行至中信之道用顯",
    "X56n0949_027:0905c19": "明于天下雅曰殷齊中也考彼二文齊訓中也明矣",
    "X56n0949_027:0905c20": "是知吾友以繼續大中之道以立名豈徒然也夫大",
    "X56n0949_027:0905c21": "中之道非聖人莫能至之非君子莫能庶幾行之書",
    "X56n0949_027:0905c22": "曰建用皇極語曰中庸之德其至矣乎抑又古先覺",
    "X56n0949_027:0905c23": "王升中天降中國中日生證中理談中教噫釋之尚",
    "X56n0949_027:0905c24": "中既如此儒之尚中又如彼中之為義大矣哉吾友",
    "X56n0949_027:0906a01": "志慕真宗旁通儒術希中為字不亦宜乎俾解希乎",
    "X56n0949_027:0906a02": "中無空有之滯行希乎中無偏邪之失事希乎中無",
    "X56n0949_027:0906a03": "狂狷之咎言希乎中無訐佞之弊四者備矣修之於",
    "X56n0949_027:0906a04": "身則真淨之境不遠而復化之於人則聖人之教不",
    "X56n0949_027:0906a05": "令而行夫如是則稱其字而思過半矣彰德之義於",
    "X56n0949_027:0906a06": "斯見矣。",
    "X56n0949_027:0906a07": "擇日說",
    "X56n0949_027:0906a08": "陰陽家流謂日之吉凶由善惡之神主焉蓋佐天而",
    "X56n0949_027:0906a09": "為治者也故犯凶日必罹之禍擇吉日必貽之福而",
    "X56n0949_027:0906a10": "民惑久矣凡改作用事咸擇其吉日冀去禍而就福",
    "X56n0949_027:0906a11": "焉吾不信也夫吉凶禍福繫乎人不繫乎日書曰惟",
    "X56n0949_027:0906a12": "上帝無常為善降之百祥為不善降之百殃果有神",
    "X56n0949_027:0906a13": "佐天為治者也必能罰罪而賞功也苟凶日為善豈",
    "X56n0949_027:0906a14": "速其禍邪吉日為惡豈蒙其福邪為善而速禍是罰",
    "X56n0949_027:0906a15": "不當罪也為惡而蒙福是賞不當功也既而賞無功",
    "X56n0949_027:0906a16": "罰無辜則神乃弄天之權妄作威福者以上帝之聰",
    "X56n0949_027:0906a17": "明必削地奪爵久矣豈至如是而猶司賞罰之柄乎",
    "X56n0949_027:0906a18": "蚩蚩薄俗棄忠孝而不履背禮義而不修而競擇吉",
    "X56n0949_027:0906a19": "日欲苟免其禍而謟求其福者何異惡醉而強酒乎",
    "X56n0949_027:0906a20": "王制曰假於鬼神時日卜筮以疑眾者殺說者云今",
    "X56n0949_027:0906a21": "時持喪葬築蓋嫁取卜數文書使民倍(音背)禮違制以",
    "X56n0949_027:0906a22": "其為害大也嗚呼吾聞積善之家必有餘慶不聞用",
    "X56n0949_027:0906a23": "吉日而致福也積不善之家必有餘殃不聞用凶日",
    "X56n0949_027:0906a24": "而致禍也故曰吉凶禍福繫於人不繫於日也故吾",
    "X56n0949_027:0906b01": "用事必擇道而行之擇禮而從之擇友而交之擇里",
    "X56n0949_027:0906b02": "而處之擇師而事之孳孳然砥名礪節俾無失於天",
    "X56n0949_027:0906b03": "爵也而擇日不與焉。",
    "X56n0949_027:0906b04": "敘傳神",
    "X56n0949_027:0906b05": "釋氏子之恢廓才識者必內貫三學外瞻五明戒定",
    "X56n0949_027:0906b06": "慧之謂三學也聲醫工呪因之謂五明也明者曉解",
    "X56n0949_027:0906b07": "精識之謂乎寫貌傳神其工巧明之至者矣夫寫貌",
    "X56n0949_027:0906b08": "貴乎似既似矣必在得其精爽於筆墨間則神可傳",
    "X56n0949_027:0906b09": "矣與其本體之無異故世謂之寫真焉豈比夫潑墨",
    "X56n0949_027:0906b10": "以圖山水縱怪以狀鬼神率情任意無所規準耶諒",
    "X56n0949_027:0906b11": "工巧之狂誕爾故曰寫貌傳神其工巧明之至也惟",
    "X56n0949_027:0906b12": "久上人錢唐人也正業外以傳神擅名吳越間高僧",
    "X56n0949_027:0906b13": "巨儒悉上人筆其狀也雖止水照影明鑒寫像未之",
    "X56n0949_027:0906b14": "若也噫藝之精至有如此者因悟夫學吾仲尼之道",
    "X56n0949_027:0906b15": "者豈不然與仲尼得唐虞禹湯文武姬公之道炳炳",
    "X56n0949_027:0906b16": "然猶人之有形貌也仲尼既沒千百年間能嗣仲尼",
    "X56n0949_027:0906b17": "之道者唯孟軻荀卿楊子雲王仲淹韓退之柳子厚",
    "X56n0949_027:0906b18": "而已可謂寫其貌傳其神者矣其申商莊列朱翟之",
    "X56n0949_027:0906b19": "學者乃潑墨圖山水縱怪狀鬼神率情任意之說豈",
    "X56n0949_027:0906b20": "規準於周孔乎於戲肖其容得其神者傳寫之上也",
    "X56n0949_027:0906b21": "肖其容不得其神者次也不肖其容而姑為人狀者",
    "X56n0949_027:0906b22": "又其次也寫人貌而反作獸形者何足道哉李斯學",
    "X56n0949_027:0906b23": "周孔道由荀卿門洎乎相祖龍也火六經而坑儒士",
    "X56n0949_027:0906b24": "峻刑法以殘黔首使天下搔然卒滅秦嗣何異乎寫",
    "X56n0949_027:0906c01": "人狀為獸形耶因美上人之藝精筆妙故敘之亦足",
    "X56n0949_027:0906c02": "為學道者之誡云。",
    "X56n0949_027:0906c04": "閑居編第二十七"
}