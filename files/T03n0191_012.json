{
    "T03n0191_012:0967c02": "佛說眾許摩訶帝經卷第十二",
    "T03n0191_012:0967c04": "西天譯經三藏朝散大夫試鴻臚少卿",
    "T03n0191_012:0967c05": "明教大師臣法賢奉　詔譯",
    "T03n0191_012:0967c06": "爾時世尊在於寒林，受給孤長者請，預知舍",
    "T03n0191_012:0967c07": "衛國中有諸外道，各各苦行又復聰明，雖勤",
    "T03n0191_012:0967c08": "修習不得解脫，根緣已熟受化是時。世尊又",
    "T03n0191_012:0967c09": "觀誰可往彼？唯舍利弗乃有宿因，此若先行",
    "T03n0191_012:0967c10": "必有大利。於是世尊喚舍利弗，令先往彼舍",
    "T03n0191_012:0967c11": "衛大城，助給孤獨建立精舍。尊者受命往舍",
    "T03n0191_012:0967c12": "衛城，詣長者所，事皆參議。給孤長者承外道",
    "T03n0191_012:0967c13": "意來白尊者：「彼欲論義，於理如何？」又云：「此國",
    "T03n0191_012:0967c14": "之人素未知佛，於法勝劣宜其宣揚。」舍利弗",
    "T03n0191_012:0967c15": "曰：「善哉，善哉！斯言誠諦。」尊者於是入定觀",
    "T03n0191_012:0967c16": "察，諸外道輩及舍衛國人，根緣成熟有幾時",
    "T03n0191_012:0967c17": "分？見彼人眾唯餘七日。尊者出定告長者曰：",
    "T03n0191_012:0967c18": "「請語外道，過七日已可來論義。」長者具告。外",
    "T03n0191_012:0967c19": "道思惟：「立七日限斯有二事：一者知己非勝，",
    "T03n0191_012:0967c20": "設計私逃；二者或求本朋來共商攉。」如是思",
    "T03n0191_012:0967c21": "已，「我今云何不求朋侶？」由是諸處親自訪尋，",
    "T03n0191_012:0967c22": "乃得一人，名赤眼婆羅門，而告之曰：「彼瞿曇",
    "T03n0191_012:0967c23": "沙門有大弟子索我論義，汝婆羅門應宜相",
    "T03n0191_012:0967c24": "助。何以故？若自得勝利養猶存，彼或勝時我",
    "T03n0191_012:0967c25": "等何往？」彼即問言：「何時論義？」報曰：「後當七",
    "T03n0191_012:0967c26": "日。」「至時相報，必來助汝。」然婆羅門憂其墮負",
    "T03n0191_012:0967c27": "心甚煩惱，發信諸處求告朋黨。七日滿已，給",
    "T03n0191_012:0967c28": "孤長者就寬靜處權立論場，即為舍利弗尊",
    "T03n0191_012:0967c29": "者排師子座，為彼外道對排高座。列座既畢",
    "T03n0191_012:0968a01": "遠近咸集，若公、若私迨及少長，有百千人集",
    "T03n0191_012:0968a02": "彼論處，亦有別國外道、婆羅門亦來會所。給",
    "T03n0191_012:0968a03": "孤長者手執香爐焚以妙香，與眷屬等同為",
    "T03n0191_012:0968a04": "擁從，迎舍利弗上師子座；尊者坐定，一切瞻",
    "T03n0191_012:0968a05": "仰，覩其威容悉皆讚歎。時彼外道與眾相隨，",
    "T03n0191_012:0968a06": "亦昇高座。安坐已定，尊者告言：「汝欲何作？」外",
    "T03n0191_012:0968a07": "道言：「我現神通，我既現已汝當亦現。」尊者報",
    "T03n0191_012:0968a08": "言：「我所作者，天上人間所不能作，云何汝言",
    "T03n0191_012:0968a09": "能同我作？」尊者又言：「赤眼婆羅門！汝所作者",
    "T03n0191_012:0968a10": "我悉能破。」赤眼婆羅門化作花樹，如實芳葩",
    "T03n0191_012:0968a11": "豔冶動眾；尊者神力出微少風，其花根苗吹",
    "T03n0191_012:0968a12": "散異處。又化一池水滿澄湛，蓮花遍發人讚",
    "T03n0191_012:0968a13": "異常；尊者化出大象膚體端正，入池蹂踐須",
    "T03n0191_012:0968a14": "臾狼藉。外道又化一龍而有七首，張鱗努目",
    "T03n0191_012:0968a15": "奮惡拏空；尊者化金翅王，從空飛下坐於龍",
    "T03n0191_012:0968a16": "首，龍自降伏。時彼外道乃於最後化羅剎身",
    "T03n0191_012:0968a17": "立在眾前，醜惡異常人見恐怖；尊者持呪神",
    "T03n0191_012:0968a18": "力縛之，羅剎苦惱翻生瞋怒，外道驚怖身毛",
    "T03n0191_012:0968a19": "皆立，恐惡自傷發言求救，告尊者言：「我今",
    "T03n0191_012:0968a20": "歸依，願賜救護。」尊者解呪，羅剎怒息。時赤眼",
    "T03n0191_012:0968a21": "婆羅門得脫羅剎怖畏之難，又復覺知本所",
    "T03n0191_012:0968a22": "修習非是正行，告舍利弗曰：「願於尊者正法",
    "T03n0191_012:0968a23": "出家而為沙門，尊者大慈哀愍聽許。」舍利弗",
    "T03n0191_012:0968a24": "即與攝受度為沙門；後修梵行斷盡煩惱，雖",
    "T03n0191_012:0968a25": "居三界而離貪毒，其心平等由如虛空，觀金",
    "T03n0191_012:0968a26": "如土而無別異，於後修習得三明六通，證阿",
    "T03n0191_012:0968a27": "羅漢果，乃得帝釋諸天而來供養。時大眾驚",
    "T03n0191_012:0968a28": "怪目注心凝，異口同聲讚舍利弗：「是論義師",
    "T03n0191_012:0968a29": "無人能敵，猶如牛王處於眾群。」一切瞻仰無",
    "T03n0191_012:0968b01": "有厭足。時舍利弗知眾心意及其種性，即為",
    "T03n0191_012:0968b02": "廣說苦、集、滅、道四聖諦法。是會大眾有發三",
    "T03n0191_012:0968b03": "歸心者，有發聲聞菩提心者，有發辟支菩提",
    "T03n0191_012:0968b04": "心者，有發無上菩提心者；亦有出家證得須",
    "T03n0191_012:0968b05": "陀洹果，有證斯陀含果，有證阿那含果，有證",
    "T03n0191_012:0968b06": "阿羅漢果。論義畢已會眾皆散，諸外道中有",
    "T03n0191_012:0968b07": "執性者，以其論義不勝辱於屈伏，潛共計議",
    "T03n0191_012:0968b08": "欲謀不軌：「可投長者請作工人，或得便時殺",
    "T03n0191_012:0968b09": "彼尊者。」設計已定，白長者言：「汝已斷我一切",
    "T03n0191_012:0968b10": "利養，今者無所歸趣，却願相愍收作工人，或",
    "T03n0191_012:0968b11": "察卑心且住鄉士，或不從允各去他邦。」哀告",
    "T03n0191_012:0968b12": "再三，傍不忍聽。長者於是具述彼意白舍利",
    "T03n0191_012:0968b13": "弗：「仁可思察於理如何？」舍利弗即入三昧，觀",
    "T03n0191_012:0968b14": "彼根緣證道非遙，遽云：「何患？」長者即退，錄其",
    "T03n0191_012:0968b15": "姓名，遣作工夫例與其直。時舍利弗化出一",
    "T03n0191_012:0968b16": "人，於工夫中便為首領。尊者於後觀知根熟，",
    "T03n0191_012:0968b17": "來彼役所，就一樹下安詳而坐。時彼外道初",
    "T03n0191_012:0968b18": "為得便，各各心喜欲來親近；而彼首領執杖",
    "T03n0191_012:0968b19": "驅策不得前進。役既疲苦乃發聲言：「聖大尊",
    "T03n0191_012:0968b20": "者！救我！救我！」舍利弗曰：「汝等疲勞，可自歇息。」",
    "T03n0191_012:0968b21": "諸外道：「此大尊者我發殺心欲謀其命，今亦",
    "T03n0191_012:0968b22": "知我而令止息，實自慚懼無以再言。」時舍利",
    "T03n0191_012:0968b23": "弗察其追悔，又知根性成熟時分，乃呼近前",
    "T03n0191_012:0968b24": "便與說法，即為演說苦、集、滅、道四聖諦法。外",
    "T03n0191_012:0968b25": "道聞已，所有身見如二十山峰，以金剛智悉",
    "T03n0191_012:0968b26": "破無餘，應時獲得須陀洹果。復言：「尊者！欲於",
    "T03n0191_012:0968b27": "正法出家為僧。」舍利弗攝受度為沙門，漸漸",
    "T03n0191_012:0968b28": "進修精持梵行，見於輪迴趣其究竟，斷盡煩",
    "T03n0191_012:0968b29": "惱證阿羅漢果，其心平等猶如虛空，觀彼金",
    "T03n0191_012:0968c01": "土兩物不異，棄捨世利得大清涼，當受帝釋",
    "T03n0191_012:0968c02": "諸天一切供養。爾時舍利弗化外道已，即與",
    "T03n0191_012:0968c03": "給孤長者共持一繩，各執其頭，量度精舍都",
    "T03n0191_012:0968c04": "大界至。界至已定，給孤長者所感果報，於兜",
    "T03n0191_012:0968c05": "率天現金宮殿；給孤長者不達聖意，謂舍利",
    "T03n0191_012:0968c06": "弗曰：「今此精舍不獨只為諸阿羅漢，我為如",
    "T03n0191_012:0968c07": "來、應、正等覺。」舍利弗曰：「我本所作正為如來，",
    "T03n0191_012:0968c08": "及阿羅漢。」又謂長者曰：「汝此封地，天報已現。」",
    "T03n0191_012:0968c09": "即借天眼，令其自見。長者見已驚喜無量，於",
    "T03n0191_012:0968c10": "是復發上上品心。舍利弗又自持繩一頭，令",
    "T03n0191_012:0968c11": "長者還執一頭，於中分擘十六殿堂、六十小",
    "T03n0191_012:0968c12": "堂，佛僧住處各各已定，彼金宮殿變寶莊嚴。",
    "T03n0191_012:0968c13": "尊者借通，復令觀見。長者歡喜乃自歎曰：",
    "T03n0191_012:0968c14": "「我此所作，當感如是福德之利。」長者自見當",
    "T03n0191_012:0968c15": "來福報重重有異，復更於事轉倍精勤，擘殿",
    "T03n0191_012:0968c16": "堂已，及備其中一切受用。精舍事畢，復白尊",
    "T03n0191_012:0968c17": "者：「世尊行住，其量云何？」尊者報言：「用輪王儀。」",
    "T03n0191_012:0968c18": "於是長者，自舍衛國至王舍城，每十俱嚕舍",
    "T03n0191_012:0968c19": "各造一宮，以備如來止宿之地，及置庫藏牧",
    "T03n0191_012:0968c20": "貯一切所受用物；復令主者而恒守護，以白",
    "T03n0191_012:0968c21": "檀水日日灑淨，伺候如來令其香潔。處處如",
    "T03n0191_012:0968c22": "是，皆使嚴備。辦事畢已，即發一人詣王舍城",
    "T03n0191_012:0968c23": "請佛及眾，謂所去人：「汝到於彼，代我詞曰：『給",
    "T03n0191_012:0968c24": "孤長者稽首雙足白于世尊，少病少惱，起居",
    "T03n0191_012:0968c25": "輕利，安樂行否？所立精舍今已嚴備，願佛及",
    "T03n0191_012:0968c26": "眾愍念降臨，當盡此生奉上僧伽梨、飲食、湯",
    "T03n0191_012:0968c27": "藥并臥具，種種受用不使乏少，佛正遍知，願",
    "T03n0191_012:0968c28": "鑒虔切。』」去人領意到於佛所，以長者言具白",
    "T03n0191_012:0968c29": "世尊，復倍虔心而伸告請。傳意已畢，五體著",
    "T03n0191_012:0969a01": "地禮佛雙足，旋繞三匝顒住佛前。佛利樂故",
    "T03n0191_012:0969a02": "默然許之。去人知佛決定赴請，速還舍衛見",
    "T03n0191_012:0969a03": "於長者，而白言云：「世尊默然，必來降赴。」長",
    "T03n0191_012:0969a04": "者歡喜，於是陳列傘蓋、幢幡、名香、妙花處處",
    "T03n0191_012:0969a05": "迎接。",
    "T03n0191_012:0969a06": "爾時世尊告諸大眾：「阿羅漢等可共往赴給孤",
    "T03n0191_012:0969a07": "之請。」佛領大眾前後圍繞，離王舍城詣舍衛",
    "T03n0191_012:0969a08": "國，瞻顧左右告羅漢等：「我此眷屬是調伏、是",
    "T03n0191_012:0969a09": "離欲、是善解脫、是阿羅漢、是佛眷屬，譬如牛",
    "T03n0191_012:0969a10": "王處於眾群，亦如象王眾象圍繞，師子王師子",
    "T03n0191_012:0969a11": "圍繞，鵝王鵝眾圍繞，金翅王金翅圍繞；又如",
    "T03n0191_012:0969a12": "眾學隨師，眾病求醫，眾兵輔將，眾商依主；又",
    "T03n0191_012:0969a13": "如轉輪聖王千子圍繞，持國天王樂神圍繞，",
    "T03n0191_012:0969a14": "增長天王鳩盤茶鬼圍繞，廣目天王龍眾圍",
    "T03n0191_012:0969a15": "繞，多聞天王夜叉圍繞，日天千光圍繞，月天",
    "T03n0191_012:0969a16": "星宿圍繞，帝釋天眾圍繞，梵王梵眾圍繞；乃",
    "T03n0191_012:0969a17": "至復如悉帝彌魚處於海中，亦如海神攝聚",
    "T03n0191_012:0969a18": "眾水；如來之身，三十二相、八十種好具足圓",
    "T03n0191_012:0969a19": "滿，光明莊嚴，如千日光照耀一切，行步巍巍",
    "T03n0191_012:0969a20": "猶如寶山，具足大悲、十力、四無畏等一切諸",
    "T03n0191_012:0969a21": "法。」爾時世尊成就如是殊勝威德、解脫眷屬，",
    "T03n0191_012:0969a22": "次第行化至舍衛國。時給孤長者與其眷屬，",
    "T03n0191_012:0969a23": "將諸侍人，各各執持幢幡、寶蓋及妙香花，出",
    "T03n0191_012:0969a24": "舍衛城遠迎世尊及大聖眾。復有國中長者、",
    "T03n0191_012:0969a25": "士庶、若男若女，百千人眾亦來迎接；又有無",
    "T03n0191_012:0969a26": "數諸天，在虛空中隨喜讚歎。爾時世尊入城",
    "T03n0191_012:0969a27": "門時，即以右足蹈其門閫，於是大地六種震",
    "T03n0191_012:0969a28": "動，放大光明照耀世間，天鼓自鳴雨眾天花，",
    "T03n0191_012:0969a29": "所謂優鉢羅花、鉢捺摩花、俱母那花、奔拏里",
    "T03n0191_012:0969b01": "迦花、乃至曼陀羅劫樹等花，又降沈檀及多",
    "T03n0191_012:0969b02": "摩羅等眾妙香粖，又復舍中種種音樂不鼓自",
    "T03n0191_012:0969b03": "鳴；盲者得視，聾者聞聲，啞者能言，不完具者",
    "T03n0191_012:0969b04": "皆得完具，迷醉者得醒，食毒者自安，相憎者",
    "T03n0191_012:0969b05": "和解，禁縛者解脫，懷妊者得生，乃至貧者",
    "T03n0191_012:0969b06": "得豐資財。世尊入城之時，乃有如是百千吉",
    "T03n0191_012:0969b07": "祥瑞應利益之事。至長者宅，佛與大眾次第",
    "T03n0191_012:0969b08": "而坐。長者所有若親若踈一切眷屬，皆來焚",
    "T03n0191_012:0969b09": "香散花禮拜供養。種種畢已，給孤長者執爐",
    "T03n0191_012:0969b10": "焚香，引佛世尊入於精舍。佛昇寶座，諸阿羅",
    "T03n0191_012:0969b11": "漢亦皆就坐。時給孤長者即取金瓶，欲灌世",
    "T03n0191_012:0969b12": "尊網鞔之手，瀉水不出。長者思惟：「我莫昔",
    "T03n0191_012:0969b13": "有不善業耶？乃於今日致有斯事。」佛告長者：",
    "T03n0191_012:0969b14": "「無不善業，但為此地汝於過去正等正覺已",
    "T03n0191_012:0969b15": "曾捨施修為精舍，勿作住心今為能施，若離",
    "T03n0191_012:0969b16": "此者水必流出。」長者對曰：「如佛所說。」作是語",
    "T03n0191_012:0969b17": "已，瓶水出聲具五功德。灌佛手已，願佛隨意。",
    "T03n0191_012:0969b18": "又復白言：「請為立名。」時祇陀童子亦在佛會，",
    "T03n0191_012:0969b19": "作是念曰：「佛若知者先說我名。」佛應所思，立",
    "T03n0191_012:0969b20": "精舍名號祇樹給孤獨園。祇陀童子得聞是",
    "T03n0191_012:0969b21": "已，乃於如來轉倍發心歡喜愛樂，更以四寶",
    "T03n0191_012:0969b22": "裝嚴其門。祇樹給孤精舍之名，因此所立。",
    "T03n0191_012:0969b23": "爾時舍衛國主勝軍大王，聞佛遊化來入其",
    "T03n0191_012:0969b24": "國，受給孤長者請住於精舍，歡喜踊躍，詣於",
    "T03n0191_012:0969b25": "佛所，以種種語讚歎世尊，禮拜旋繞却坐一",
    "T03n0191_012:0969b26": "面，作是言曰：「我聞瞿曇沙門知自心相證得",
    "T03n0191_012:0969b27": "阿耨多羅三藐三菩提，瞿曇沙門依法喜論",
    "T03n0191_012:0969b28": "說，彼所有心亦得名邪亦得名正，亦可作善",
    "T03n0191_012:0969b29": "亦可作惡，而此心相無有去來，不可知不可",
    "T03n0191_012:0969c01": "說，是甚深法。云何可知？」佛言：「王所說者乃是",
    "T03n0191_012:0969c02": "真實，而彼心者亦得名邪亦得名正，亦可作",
    "T03n0191_012:0969c03": "善亦可作惡，而此心相無有去來，不可知不",
    "T03n0191_012:0969c04": "可說，是甚深法。我知是心，證得無上正等正",
    "T03n0191_012:0969c05": "覺。」王言：「瞿曇沙門！云何乃作如是之說？彼有",
    "T03n0191_012:0969c06": "耆舊迦葉、摩蹉梨娛舍離子、散惹曳尾囉致子、",
    "T03n0191_012:0969c07": "阿[口*爾]多計舍劍末羅、迦俱那迦旦也(二合)、野曩禰",
    "T03n0191_012:0969c08": "誐囉陀倪也(二合)帝子，彼等亦知心相，尚不證",
    "T03n0191_012:0969c09": "無上正等正覺；云何沙門少年始新出家，言",
    "T03n0191_012:0969c10": "證無上正等正覺？」佛言：「大王！勿作是說，世有",
    "T03n0191_012:0969c11": "四事不得輕慢。何者為四？一者王子不得輕",
    "T03n0191_012:0969c12": "慢；二者龍小不得輕慢；三者火小不得輕慢；",
    "T03n0191_012:0969c13": "四者僧小不得輕慢。何以故？而彼王子生剎",
    "T03n0191_012:0969c14": "利種，具足王相有大福德，於後成長必紹尊",
    "T03n0191_012:0969c15": "位，愚人無智謂小可慢，彼處寶位獲罪無悔。",
    "T03n0191_012:0969c16": "又復龍者，稟性毒惡變現不恒，或隱大身作",
    "T03n0191_012:0969c17": "小形質，愚人不識輕慢觸惱，須臾恚怒翻被",
    "T03n0191_012:0969c18": "傷害。又復火者能燒一切，或見微少不得輕",
    "T03n0191_012:0969c19": "慢，人若輕者後必蔓延，聚落山林皆悉燒壞。",
    "T03n0191_012:0969c20": "又復僧者清淨自守，雖是年少不得輕慢，見",
    "T03n0191_012:0969c21": "道證果非止老幼，亦復不擇久近貴賤，世人",
    "T03n0191_012:0969c22": "無慧不辯凡聖，遇阿羅漢輙起毀辱，所獲罪",
    "T03n0191_012:0969c23": "報如斷多羅樹頭不得再生，雖勤懺謝亦不",
    "T03n0191_012:0969c24": "除滅。」時勝軍王得聞如來說是四法，深心信",
    "T03n0191_012:0969c25": "受追悔言過，即以頭面禮佛雙足，懺謝旋繞，",
    "T03n0191_012:0969c26": "歡喜而退。",
    "T03n0191_012:0969c27": "爾時世尊於舍衛國化利畢已，思欲往彼迦",
    "T03n0191_012:0969c28": "毘羅城。時勝軍王承佛化導心堅歸向，遂發",
    "T03n0191_012:0969c29": "使奉書上淨飯王：「汝皇太子悉達多，證得無",
    "T03n0191_012:0970a01": "上甘露法味，於世出世間咸蒙濟度。」淨飯王",
    "T03n0191_012:0970a02": "聞已遽即思慮：「雖喜我子已成正覺，今若遣",
    "T03n0191_012:0970a03": "使定化出家。」以手榰頤再三詳審。時有大臣",
    "T03n0191_012:0970a04": "名烏那曳曩，見王如是而發問言：「大王！云何",
    "T03n0191_012:0970a05": "榰頤不樂？」王即報言：「我非不樂，有所思事。",
    "T03n0191_012:0970a06": "勝軍大王有書報我，悉達太子已成正覺，在",
    "T03n0191_012:0970a07": "舍衛國給孤精舍，有千弟子皆阿羅漢。我昔",
    "T03n0191_012:0970a08": "為彼苦行去時，發人尋求至今不迴，今若遣",
    "T03n0191_012:0970a09": "使定是不復，云何可知有如此事？彼悉達多",
    "T03n0191_012:0970a10": "聰明智慧咸悉過人，凡所言說誰不諦信，我",
    "T03n0191_012:0970a11": "以此事而思慮之。」烏那曳曩即白王言：「臣今",
    "T03n0191_012:0970a12": "請行，願勿為慮。」王曰：「唯汝一人我常在念，若",
    "T03n0191_012:0970a13": "能爾者誠為大善。」王即親手而修書曰：「汝一",
    "T03n0191_012:0970a14": "切義成是我親子，既厭煩惱棄國出家，為求",
    "T03n0191_012:0970a15": "無上正等正覺。已聞成道教化眾生，思念之",
    "T03n0191_012:0970a16": "心日時相續。今他人得樂唯我苦惱，譬如大",
    "T03n0191_012:0970a17": "樹因地而生，既有根苗終望果實。汝心已遂，",
    "T03n0191_012:0970a18": "宜憶往願昔者所言：『若不證無上菩提寂靜",
    "T03n0191_012:0970a19": "之道，誓不再入迦毘羅城。』大行已成，宜應愍",
    "T03n0191_012:0970a20": "我及眷屬等。」烏那曳曩從王受書，速至舍衛",
    "T03n0191_012:0970a21": "行詣精舍。既至佛所，白言：「世尊！父王淨飯致",
    "T03n0191_012:0970a22": "書於佛。」言訖捧上。佛乃親受開封披讀，須臾",
    "T03n0191_012:0970a23": "默然。時烏那曳曩又白佛言：「今請世尊，去迦",
    "T03n0191_012:0970a24": "毘羅城。」佛言：「我去。」烏那曳曩即五體投地方",
    "T03n0191_012:0970a25": "伸禮敬，禮已再禮以至於極，又白佛言：「世尊",
    "T03n0191_012:0970a26": "若去，斯亦無言，或不去者，必堅請去。」爾時世",
    "T03n0191_012:0970a27": "尊為烏那曳曩說伽陀曰：",
    "T03n0191_012:0970a28": "「佛眼淨能見，　　無所著之者；",
    "T03n0191_012:0970a29": "　見無邊不往，　　汝何能將往？",
    "T03n0191_012:0970b01": "　佛眼見無邊，　　不著貪愛者；",
    "T03n0191_012:0970b02": "　精進力無往，　　汝何能將往？",
    "T03n0191_012:0970b03": "　若人心不亂，　　彼亦無降伏；",
    "T03n0191_012:0970b04": "　無邊智無步，　　汝何能堅往？",
    "T03n0191_012:0970b05": "　若人有得無降伏，　　彼亦無有不降伏；",
    "T03n0191_012:0970b06": "　如佛進力步無邊，　　汝以何步能堅往？」",
    "T03n0191_012:0970b07": "時烏那曳曩白世尊言：「我欲持此所說偈頌",
    "T03n0191_012:0970b08": "聞淨飯王。」佛告烏那曳曩：「我意不爾。」又曰：「若",
    "T03n0191_012:0970b09": "不爾者，其意云何？」佛言：「欲汝出家。」又曰：「我本",
    "T03n0191_012:0970b10": "來時與王有約，若是見佛定須迴還。」佛言：「汝",
    "T03n0191_012:0970b11": "勿違約，要去可去，但剃髮染衣斯亦無礙。」烏",
    "T03n0191_012:0970b12": "那曳曩言：「世尊為菩薩時尚依父母、師長之",
    "T03n0191_012:0970b13": "所教授，我今何敢不依教也？今求出家，願佛",
    "T03n0191_012:0970b14": "濟度。」佛即應時度為沙門。佛便告言：「烏那曳",
    "T03n0191_012:0970b15": "曩！汝今可往，若到本國至宮城門不得便入，",
    "T03n0191_012:0970b16": "但立門外請報於王，或問何名稱釋迦苾芻，",
    "T03n0191_012:0970b17": "王或呼召乃可前進。又若問言：『汝實是釋迦",
    "T03n0191_012:0970b18": "苾芻否？』即答：『是實。』若問：『一切義成亦如是像",
    "T03n0191_012:0970b19": "耶？』答言：『亦爾。』又問：『一切義成來否？』言：『來。』『當在",
    "T03n0191_012:0970b20": "何時？』便言：『後當七日。』言訖便出；若留者亦不",
    "T03n0191_012:0970b21": "得住。王曰：『一切義成若來，住宮內否？』答言：『不",
    "T03n0191_012:0970b22": "住。』王曰：『樂住何處？』答曰：『林野或住精舍。』若問：",
    "T03n0191_012:0970b23": "『何名精舍？』便可如祇樹給孤精舍具以聞奏。」",
    "T03n0191_012:0970b24": "佛教示已，烏那曳曩欲行。佛又告言：「王者一",
    "T03n0191_012:0970b25": "言便成富貴，天起心念一切皆得，一切聖人",
    "T03n0191_012:0970b26": "亦復如是。」佛借神力，烏那曳曩於剎那頃到",
    "T03n0191_012:0970b27": "迦毘羅城，如佛所教心住正念，到宮城門住",
    "T03n0191_012:0970b28": "立不進。謂閽吏曰：「汝可奏聞，有釋迦苾芻詣",
    "T03n0191_012:0970b29": "門不進。」王令：「呼入。」時烏那曳曩蒙召即入。淨",
    "T03n0191_012:0970c01": "飯纔見，怪而問曰：「烏那曳曩汝出家耶？」答言：",
    "T03n0191_012:0970c02": "「出家。」王言：「汝當去時何言奏我？」答曰：「奉命即",
    "T03n0191_012:0970c03": "爾，本不出家，世尊威神方便開化，佛世難值",
    "T03n0191_012:0970c04": "正法難聞，皇子尚捨至尊，小臣何可固執？」王",
    "T03n0191_012:0970c05": "言似責心實不瞋，又以儀相非常，不以舊臣",
    "T03n0191_012:0970c06": "見待，即命上殿執手慰勞，乃令近臣敷座盥",
    "T03n0191_012:0970c07": "淨，奉上湯藥及果實等。烏那曳曩威儀非凡",
    "T03n0191_012:0970c08": "舉止有則，言必詳審情極和暢，王以初覩烏",
    "T03n0191_012:0970c09": "那曳曩剃髮易袈，言論久之全忘問佛。及至",
    "T03n0191_012:0970c10": "於此而復問言：「我子一切義成，善相威儀亦",
    "T03n0191_012:0970c11": "如此耶？」答言：「以我喻佛，由將芥子等須彌山，",
    "T03n0191_012:0970c12": "又如牛跡比於大海，乃至窗牖之明同彼日",
    "T03n0191_012:0970c13": "光。」王聞是語思念於子，不覺悶絕仆於地",
    "T03n0191_012:0970c14": "上，近臣以水灑面方穌。良久復問：「我子來耶？」",
    "T03n0191_012:0970c15": "答：「來。」又曰：「何時到來？」「後當七日。」王即下勅潔",
    "T03n0191_012:0970c16": "淨內宮，嚴飾殿宇，以備世尊及聖眾至。烏",
    "T03n0191_012:0970c17": "那曳曩白大王言：「世尊若來，不住宮內。」王曰：",
    "T03n0191_012:0970c18": "「樂住何處？」「若非林野即住精舍。」王曰：「何名精",
    "T03n0191_012:0970c19": "舍？」烏那曳曩即以精舍次第白於王曰：「十六",
    "T03n0191_012:0970c20": "殿堂、六十小堂，世尊居中聖眾四布，諸受用",
    "T03n0191_012:0970c21": "具悉使備足。」王聞說已，遣使速往儞也(二合)誐",
    "T03n0191_012:0970c22": "嚕駄林，刻日併工，如給孤精舍次第建立，",
    "T03n0191_012:0970c23": "倍持珍寶而嚴飾之。",
    "T03n0191_012:0970c24": "爾時世尊至時遣大目犍連：「汝可遍告諸苾",
    "T03n0191_012:0970c25": "芻眾，我今欲往迦毘羅城，宜各受持袈裟應",
    "T03n0191_012:0970c26": "器，或可為見父母宗親而行化利。」大目犍連",
    "T03n0191_012:0970c27": "奉佛教勅，具以佛言遍告一切阿羅漢等已。",
    "T03n0191_012:0970c28": "佛領大眾出給孤精舍，往赴迦毘羅城父王",
    "T03n0191_012:0970c29": "之請，諸阿羅漢前後圍繞。佛即瞻顧謂阿羅",
    "T03n0191_012:0971a01": "漢等曰：「我此眷屬是調伏、是離欲、是善解脫、",
    "T03n0191_012:0971a02": "是阿羅漢、是佛眷屬，譬如牛王處於眾群，亦",
    "T03n0191_012:0971a03": "如象王眾象圍繞，師子王師子圍繞，鵝王眾",
    "T03n0191_012:0971a04": "鵝圍繞，金翅王金翅圍繞；又如眾學隨師，",
    "T03n0191_012:0971a05": "眾病求醫，眾兵輔將，眾商依主；又如轉輪聖",
    "T03n0191_012:0971a06": "王千子圍繞，持國天王樂神圍繞，增長天王",
    "T03n0191_012:0971a07": "鳩盤茶鬼圍繞，廣目天王龍眾圍繞，多聞天",
    "T03n0191_012:0971a08": "王夜叉圍繞；日天千光圍繞，月天眾星圍繞，",
    "T03n0191_012:0971a09": "帝釋天眾圍繞，梵王梵眾圍繞；乃至復如悉",
    "T03n0191_012:0971a10": "帝彌魚處於海中，亦如海神攝聚眾水。如來",
    "T03n0191_012:0971a11": "之身，三十二相、八十種好具足圓滿，光明莊",
    "T03n0191_012:0971a12": "嚴，如千日光照耀一切，行步巍巍猶如寶山，",
    "T03n0191_012:0971a13": "具足大悲、十力、四無所畏等一切諸法。」",
    "T03n0191_012:0971a14": "爾時世尊與是眷屬隨路而去，次第遊化，至",
    "T03n0191_012:0971a15": "迦毘羅城不遠有嚕賀迦河。時淨飯王將諸",
    "T03n0191_012:0971a16": "眷屬及大小臣同在河邊，預嚴寶蓋幢幡，擊",
    "T03n0191_012:0971a17": "鈸吹貝廣設妓樂，焚香散花顒望世尊；又復",
    "T03n0191_012:0971a18": "自嚕賀迦河，至儞也(二合)誐嚕馱林，乃至城中",
    "T03n0191_012:0971a19": "及與郭外，王勅士庶預令嚴潔，丘墟沙礫悉",
    "T03n0191_012:0971a20": "使除去，布以淨土灑以香水，量其遠近各置",
    "T03n0191_012:0971a21": "香爐，俟佛經過焚香供養。時迦毘羅城士庶",
    "T03n0191_012:0971a22": "長者若男若女，各各執持殊妙香花，立於路",
    "T03n0191_012:0971a23": "次供養世尊。是彼人眾咸謂：「世尊昔為太子",
    "T03n0191_012:0971a24": "今得成佛。」歡喜踊躍欲觀儀範。又有起念：「父",
    "T03n0191_012:0971a25": "子相見其禮云何？若子拜父與世無殊，若父",
    "T03n0191_012:0971a26": "拜子國禮未可。太子修道苦行成佛，必應",
    "T03n0191_012:0971a27": "與世有別異也。」人眾填噎路無間隙。佛與聖",
    "T03n0191_012:0971a28": "眾將至河次，知王眷屬悉在彼處，乃自思",
    "T03n0191_012:0971a29": "惟：「今迦毘羅城父王眷屬及人民等，各各念",
    "T03n0191_012:0971b01": "言：『太子去時百千天人前後圍繞，乘空而去",
    "T03n0191_012:0971b02": "雪山修行。』又云：『已成正覺領眾化導，今徒步",
    "T03n0191_012:0971b03": "歸國有何奇特？』我今宜應現其神足令父王",
    "T03n0191_012:0971b04": "見，及使人民歎異歡喜。」王及眷屬目見大",
    "T03n0191_012:0971b05": "眾，方欲奔趨迎接世尊，佛於是時入三摩地，",
    "T03n0191_012:0971b06": "出於東方虛空之中，現行、立、坐、臥四威儀相，",
    "T03n0191_012:0971b07": "或身上出水身下出火，身上出火身下出水，",
    "T03n0191_012:0971b08": "復於身中放大光明，或青、或黃、或赤、或白，及",
    "T03n0191_012:0971b09": "與紅等間雜諸色，猶如玻[王*梨]互相映徹，乃至",
    "T03n0191_012:0971b10": "南、西、北方亦復如是。又諸苾芻各各現通，踊",
    "T03n0191_012:0971b11": "身上昇高七多羅樹，世尊於中亦現一身，諸",
    "T03n0191_012:0971b12": "苾芻眾現通不等，或六多羅樹、或五、或四、或",
    "T03n0191_012:0971b13": "三、二、一，佛恒高出與眾有異。如是現已，佛與",
    "T03n0191_012:0971b14": "聖眾忽然隱沒，如彈指頃已在本處。王及眷",
    "T03n0191_012:0971b15": "屬倍生信仰，既前迎接。王見大眾皆被袈裟",
    "T03n0191_012:0971b16": "儀相相似，初不辯認誰是世尊、孰為弟子。時",
    "T03n0191_012:0971b17": "烏那曳曩引淨飯王至世尊前，王見世尊尚",
    "T03n0191_012:0971b18": "存子想。烏那曳曩乃謂王曰：「如來斷煩惱習",
    "T03n0191_012:0971b19": "心得自在，如日照世住於虛空，乘真如乘證",
    "T03n0191_012:0971b20": "最上覺圓滿十力，具一切智，相好光明清淨",
    "T03n0191_012:0971b21": "照物，於法自在利益無邊。請王歸仰，當求聖",
    "T03n0191_012:0971b22": "道。」時淨飯王聞此語已，惺悟諦信，五體投地",
    "T03n0191_012:0971b23": "禮佛雙足，說伽陀曰：",
    "T03n0191_012:0971b24": "「生時大地皆振動，　　樹影覆身不隨日；",
    "T03n0191_012:0971b25": "　復以普眼觀眾生，　　是故我禮最尊足。」",
    "T03n0191_012:0971b26": "時諸釋眾見淨飯王禮佛足已。即有言曰：「世",
    "T03n0191_012:0971b27": "尊云何背於世法化眾生也？」王聞眾議，告而",
    "T03n0191_012:0971b28": "言曰：「汝豈不聞？悉達生時大地咸皆六種振",
    "T03n0191_012:0971b29": "動，一切世間光明普照，所有黑闇日不到處，",
    "T03n0191_012:0971c01": "諸威德光亦所不及，是時光明皆悉照耀，彼",
    "T03n0191_012:0971c02": "黑闇處所有眾生，皆以惡業而墮於中，忽因",
    "T03n0191_012:0971c03": "光照互得相見，各各有言：『此中何時更生眾",
    "T03n0191_012:0971c04": "生？』於此之時，我已頂禮最尊之足。是悉達多",
    "T03n0191_012:0971c05": "未出家時，行詣贍部樹下而坐，清淨無欲離",
    "T03n0191_012:0971c06": "不善法，已斷一切分別疑惑，樂住無詣寂",
    "T03n0191_012:0971c07": "靜之定，一切林樹影隨日轉，贍部樹影廕身",
    "T03n0191_012:0971c08": "不移。我既得見驚怪非常，乃於此時又禮尊",
    "T03n0191_012:0971c09": "足。我今所禮，方在第三。」",
    "T03n0191_012:0971c10": "佛說眾許摩訶帝經卷第十二"
}