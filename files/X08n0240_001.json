{
    "X08n0240_001:0486a02": "No. 240-A",
    "X08n0240_001:0486a03": " 刻憨大師華嚴綱要引",
    "X08n0240_001:0486a05": "[0486a05] 憨大師之雨法海內。片字落紙。不脛而走四方。著述",
    "X08n0240_001:0486a06": "殷盛。自佛滅以來。未數有也。無愚慧皆知之。(聲)不",
    "X08n0240_001:0486a07": "須具論。(聲)得生值大師之世。不幸溷於世俗。學道",
    "X08n0240_001:0486a08": "既遲。始有耳目。不克聞見。及其稍自悔覺。能讀吾",
    "X08n0240_001:0486a09": "大師之書。而緣盡時窮。師已不復住人間矣。今其",
    "X08n0240_001:0486a10": "上座以晦&#x8657;中兩上人來此也。來此則吾友程仲",
    "X08n0240_001:0486a11": "延氏。首與遊遊。數日細問其大師平生行履一切",
    "X08n0240_001:0486a12": "筆舌間事。&#x5EFC;得見師所親手點竄之華嚴綱要稿",
    "X08n0240_001:0486a13": "本及諸種&#x894D;著尚未獲登木行世者。友人捧覽。悽",
    "X08n0240_001:0486a14": "然心動。念我輩未&#x751E;蚤知大事。圖一登大師之堂",
    "X08n0240_001:0486a15": "而見其面。今無意中。忽見所未刻之手澤。如面師",
    "X08n0240_001:0486a16": "焉。師往來南北海內之名山大川通都巨邑說法。",
    "X08n0240_001:0486a17": "所不到者甚稀。獨未一涉吾新安。今以其未刻之",
    "X08n0240_001:0486a18": "大法。而又其手澤焉。而於焉至止。豈非天哉。(聲)知",
    "X08n0240_001:0486a19": "此大事才數年。即未能盡讀大師之書。顧見諸經",
    "X08n0240_001:0486a20": "之大者要者。師亦大略疏盡。獨華嚴耳刻不須。論。",
    "X08n0240_001:0486a21": "刻宜急急。宜就新安中人成之。師脫歲知世緣將",
    "X08n0240_001:0486a22": "盡。早夜蹌蹌。急成此書。佛命師命眾生命。端在此",
    "X08n0240_001:0486a23": "中。兩上人英靈淵異。真不愧法王孫子。徒以大師",
    "X08n0240_001:0486a24": "未刻遺書。不遑寧處。而此特甚。甫議剞劂。則程子",
    "X08n0240_001:0486b01": "文氏。力任繕寫。諸佛弟子。當以次第至。或不聞知。",
    "X08n0240_001:0486b02": "僭檄徵之。",
    "X08n0240_001:0486b03": "[0486b03] 海陽弟子金聲敬題",
    "X08n0240_001:0486b08": "No. 240-B",
    "X08n0240_001:0486b09": " 大方廣佛華嚴經綱要序",
    "X08n0240_001:0486b11": "[0486b11] 華嚴大經者。乃毗盧遮那佛稱法界量顯現自性因",
    "X08n0240_001:0486b12": "果本妙莊嚴究竟圓頓總持法門也。文豐義富。事渺",
    "X08n0240_001:0486b13": "宗玄。要而收之。不出四法界而已。蓋四法界者。一理",
    "X08n0240_001:0486b14": "法界。此界也。以真性法中本無生佛名言。豈有自他",
    "X08n0240_001:0486b15": "影像。世出世法。染淨因緣。當體全空。究竟清淨。不可",
    "X08n0240_001:0486b16": "思議。是謂理法界也。二事法界。斯界也。即理法界。至",
    "X08n0240_001:0486b17": "&#x8657;而靈。淨極而妙。不動本然。循業發現。頓變相見二",
    "X08n0240_001:0486b18": "分。幻開迷悟兩途。情與非情。聖凡依正。熾然同異。究",
    "X08n0240_001:0486b19": "竟所有不可思議。是謂事法界也。三理事無礙法界。",
    "X08n0240_001:0486b20": "是界也。即理外無事。事外無理。理不拒事。縛脫歷然。",
    "X08n0240_001:0486b21": "事不拒理。生滅寂爾。波濤萬殊。而全彰水體。水性一",
    "X08n0240_001:0486b22": "味。而&#x5FA7;示波瀾。空有&#x7ADD;施。性相不二。不可思議。是謂",
    "X08n0240_001:0486b23": "理事無礙法界也。四事事無礙法界。茲界也。合上三",
    "X08n0240_001:0486b24": "界。圓入一真。理事既不相違。彼此自是無礙。以事入",
    "X08n0240_001:0486c01": "理。理無盡而事事無盡。以理收事。理無殊而事事無",
    "X08n0240_001:0486c02": "殊。舉一念而三世圓明。吹一毛而十方炳現。正中有",
    "X08n0240_001:0486c03": "依。一毛孔中有無量無邊世界。依中有正。一微塵裏",
    "X08n0240_001:0486c04": "有無窮無盡如來。一多互融。延促自在。不可思議。是",
    "X08n0240_001:0486c05": "謂事事無礙法界也。是則世出世間色心諸法。不出",
    "X08n0240_001:0486c06": "此四種法界。又此四界唯是一心。離心之外無法可",
    "X08n0240_001:0486c07": "言。此心亦是強名。不可言議不可思議。即一真大法",
    "X08n0240_001:0486c08": "界也。如來證此法界性。示此法界相。廣此法界量。放",
    "X08n0240_001:0486c09": "此法界光。攝此法界機。彰此法界會。盡此法界理。演",
    "X08n0240_001:0486c10": "此法界經。是經一名而有三部。品偈既廣。卷數勝多。",
    "X08n0240_001:0486c11": "人間難於祕藏。龍宮久為密護。像法住世。龍樹大師。",
    "X08n0240_001:0486c12": "博盡世間琅[王*函]。因搜海中寶藏。逢斯妙典無上真乘。",
    "X08n0240_001:0486c13": "慨大法不聞。何以見自心現量。圓宗未會。豈能開法",
    "X08n0240_001:0486c14": "性光明。注神淵記。得下部之始終。竭力宣揚。廣上根",
    "X08n0240_001:0486c15": "之知見。初流布於于闐。次傳演於支那。自經出興。無",
    "X08n0240_001:0486c16": "論餘國。但此方禪教師將緇素明賢。發無礙辨才。得",
    "X08n0240_001:0486c17": "無師智慧。雄機大用。豎論橫談。生死涅槃自在無畏。",
    "X08n0240_001:0486c18": "立在毗盧頂上。超於威音劫前。從古至今。算數莫計。",
    "X08n0240_001:0486c19": "豈非皆從此經法化而出耶。或在諸餘經典。及師友",
    "X08n0240_001:0486c20": "因緣。一念相應。得見自性。亦須從此經印證。方能弘",
    "X08n0240_001:0486c21": "自性圓通。所以古人云。無不出乎此法界。無不還歸",
    "X08n0240_001:0486c22": "此法界。斯之謂歟。今古從此經。得大受用。得大自在。",
    "X08n0240_001:0486c23": "不可不知此經之所出耶。不可不知龍樹大師之所",
    "X08n0240_001:0486c24": "與也。是經疏論。代有當家。唯清涼大師。獨超越諸作。",
    "X08n0240_001:0487a01": "體法界觀。開合此經。實文殊之應身。乃毗盧之&#x5FA7;照。",
    "X08n0240_001:0487a02": "以六相十玄。發其幽旨。以五周四分。收其全文。分章",
    "X08n0240_001:0487a03": "剔義。若朗月之照晴空。逐句揭宗。猶海印之現乾象。",
    "X08n0240_001:0487a04": "義無不備。事無不周。是疏鈔與經。可謂君臣道合也。",
    "X08n0240_001:0487a05": "疏鈔一出。自唐至明。代不&#x8657;講。至於我朝神宗。年次",
    "X08n0240_001:0487a06": "亦講。未歇時。奈何二十年來。不聞有處論及疏義究",
    "X08n0240_001:0487a07": "此玄宗。人與物俱為減消。身與心&#x7ADD;之&#x8657;弱。事推容",
    "X08n0240_001:0487a08": "易。道懼艱難。無論黑白。皆為時氣所奪也。即僧輩中",
    "X08n0240_001:0487a09": "為座主者。或經或論。多不肯深求。或句或文。唯從輕",
    "X08n0240_001:0487a10": "快。以為簡易。以為分明。反以古人疏論為迂談。率以",
    "X08n0240_001:0487a11": "時尚口語為切妙。是以比來法席。皆貴指點本文。講",
    "X08n0240_001:0487a12": "解漸於&#x8657;浮。疏鈔將同湮沒。使如來一字法門書海",
    "X08n0240_001:0487a13": "墨而不盡破塵經卷包法界以無餘全若無聞。況復",
    "X08n0240_001:0487a14": "得意。法運至此。良可惜哉。蓋古人疏論。皆依智宣流。",
    "X08n0240_001:0487a15": "或總大意條陳。或從細文曲別。或正釋。或旁通。或合",
    "X08n0240_001:0487a16": "明。或助顯。或指證。或懸分。圓轉入微。開合不一。嗟乎",
    "X08n0240_001:0487a17": "今之學者。多識心淺近。因視古之疏論。謂智境支離。",
    "X08n0240_001:0487a18": "又則此時。狹劣慢習日滋日深。輕淺狂見時染時厚。",
    "X08n0240_001:0487a19": "即於本經。多望涯而返。豈獨古疏厭繁不尋。復有弄",
    "X08n0240_001:0487a20": "機緣作究竟宗乘。鄙藏教為糟粕文字。每掉頭弗顧。",
    "X08n0240_001:0487a21": "掩耳不聞。何乃逐末忘本。認派迷源。顛倒至斯。何因",
    "X08n0240_001:0487a22": "啟悟。邪風狂扇。一期難迴。我憨山先師。乘法界大願。",
    "X08n0240_001:0487a23": "示生此際。痛惜時蔽。注意大經。遊心古疏。提綱挈要。",
    "X08n0240_001:0487a24": "斷義分文。不三年而全經大旨首尾昭然。即一座而",
    "X08n0240_001:0487b01": "疏有未發。復為補出。收群詮于指掌。窺法界于毫端。",
    "X08n0240_001:0487b02": "一性圓明。百無覆蓋。俾學者或因綱要以博疏鈔。又",
    "X08n0240_001:0487b03": "因疏以入經。因經以見性。使狹劣之習漸近而漸遠",
    "X08n0240_001:0487b04": "廣大之境愈入而愈深。此綱要之所以而作也。是清",
    "X08n0240_001:0487b05": "涼大師。為本經之勳臣。我憨山先師。又為疏鈔之導",
    "X08n0240_001:0487b06": "師也。正提挈閣筆之日。適曹溪堅請之時。義不能辭。",
    "X08n0240_001:0487b07": "行為彼應。因此經疏源流未敘。綱要起止無題。不時",
    "X08n0240_001:0487b08": "先師示寂曹溪。此種公案遂成缺典。幸得益公法屬",
    "X08n0240_001:0487b09": "竭力。募刻新安剞劂氏。梓工方完。惜益公又卒勞累。",
    "X08n0240_001:0487b10": "斯亦未及請序大方。丁丑春。衡。為先師掃塔因緣。特",
    "X08n0240_001:0487b11": "之匡山法雲蘭若。得此新刻。如獲舊藏。法法現前受",
    "X08n0240_001:0487b12": "用不盡。由是罄此微言。用以鳴後云爾。",
    "X08n0240_001:0487b13": "[0487b13] &#x65F9;",
    "X08n0240_001:0487b14": "崇禎丁丑歲四月佛誕日嗣法門人觀衡焚香題于",
    "X08n0240_001:0487b15": "五乳峰法雲禪寺之方丈",
    "X08n0240_001:0487c02": "No. 240",
    "X08n0240_001:0487c03": "大方廣佛華嚴經綱要卷第一",
    "X08n0240_001:0487c05": "于闐國三藏沙門實叉難陀 譯經",
    "X08n0240_001:0487c06": "清涼山大華嚴寺沙門澄觀 疏義",
    "X08n0240_001:0487c07": "明匡山法雲寺憨山沙門德清提挈",
    "X08n0240_001:0487c08": "初標部類品會",
    "X08n0240_001:0487c09": "[0487c09] 此經按西域記。說有三部。上部有十三千大千世",
    "X08n0240_001:0487c10": "界微塵數偈。一四天下微塵數品。中部有四十九",
    "X08n0240_001:0487c11": "萬八千八百偈。一千二百品。下本有十萬偈。四十",
    "X08n0240_001:0487c12": "八品。龍樹菩薩入龍宮。見上中二部。非凡夫心力",
    "X08n0240_001:0487c13": "能持。遂記下本流通人間。今傳來此方者八十卷。",
    "X08n0240_001:0487c14": "三十九品。以經來未盡。故所行者為略本耳。然此",
    "X08n0240_001:0487c15": "經乃我",
    "X08n0240_001:0487c16": "盧舍那佛初成正覺。於菩提場稱性所演。一時頓說。",
    "X08n0240_001:0487c17": "周&#x5FA7;法界。故部類之多寡。第隨見聞有異。今說此",
    "X08n0240_001:0487c18": "經之處有七。其會有九。其品有三十九。所詮之義。",
    "X08n0240_001:0487c19": "統四法界。攝五周六位因果。清涼疏以信解行證",
    "X08n0240_001:0487c20": "四分科釋全經。七處九會三十九品者。",
    "X08n0240_001:0487c21": "[0487c21] 初會菩提場。普賢菩薩說毗盧遮那如來依正因",
    "X08n0240_001:0487c22": "果法門。自第一卷至十一卷。共六品經。六品者。",
    "X08n0240_001:0487c23": "[0487c23] (世主妙嚴品 如來現相品 普賢三昧品 世界",
    "X08n0240_001:0487c24": "成就品 華藏世界品 毗盧遮那品)。",
    "X08n0240_001:0488a01": "[0488a01] 二會普光明殿。文殊師利菩薩說十信等法門。自",
    "X08n0240_001:0488a02": "十二卷至十五卷。共六品經。六品者。",
    "X08n0240_001:0488a03": "[0488a03] (如來名號品 四聖諦品 光明覺品 菩薩問明",
    "X08n0240_001:0488a04": "品 淨行品 賢首品)。",
    "X08n0240_001:0488a05": "[0488a05] 三會忉利天宮。法慧菩薩說十住等法門。自十六",
    "X08n0240_001:0488a06": "卷至十八卷。共六品經。六品者。",
    "X08n0240_001:0488a07": "[0488a07] (昇須彌山頂品 須彌山頂偈讚品 十住品 梵",
    "X08n0240_001:0488a08": "行品 初發心功德品 明法品)。",
    "X08n0240_001:0488a09": "[0488a09] 四會夜摩天宮。功德林菩薩說十行等法門。自十",
    "X08n0240_001:0488a10": "九卷至二十一卷。共四品經。四品者。",
    "X08n0240_001:0488a11": "[0488a11] (昇夜摩天宮品 夜摩天宮偈讚品 十行品 十",
    "X08n0240_001:0488a12": "無盡藏品)。",
    "X08n0240_001:0488a13": "[0488a13] 五會兜率天宮。金剛幢菩薩說十迴向等法門。自",
    "X08n0240_001:0488a14": "二十二卷至三十三卷。共三品經。三品者。",
    "X08n0240_001:0488a15": "[0488a15] (昇兜率天宮品 兜率天宮偈讚品 十迴向品)。",
    "X08n0240_001:0488a16": "[0488a16] 六會他化自在天宮。金剛藏菩薩說十地法門。自",
    "X08n0240_001:0488a17": "三十四卷至三十九卷。共一品經。一品者",
    "X08n0240_001:0488a18": "(即十地品)。",
    "X08n0240_001:0488a19": "[0488a19] 七重會普光明殿。毗盧遮那如來說阿僧祇數量",
    "X08n0240_001:0488a20": "法門。及如來隨好光明功德。及普賢等諸菩薩說",
    "X08n0240_001:0488a21": "十大三昧等等覺法門。從四十卷至五十二卷。共",
    "X08n0240_001:0488a22": "十一品經。十一品者。",
    "X08n0240_001:0488a23": "[0488a23] (普賢說十定品 十通品 十忍品 佛說阿僧祇",
    "X08n0240_001:0488a24": "品 心王菩薩說如來壽量品 諸菩薩住處品",
    "X08n0240_001:0488b01": "上明差別因 青蓮華藏菩薩說佛不思議法品",
    "X08n0240_001:0488b02": "普賢說十身相海品 佛說如來隨好光明功德品",
    "X08n0240_001:0488b03": " 上明差別果 普賢菩薩說普賢行品 明平等",
    "X08n0240_001:0488b04": "因 說如來出現品 明平等果 上自二會來至",
    "X08n0240_001:0488b05": "此一遍明六位因果)。",
    "X08n0240_001:0488b06": "[0488b06] 八三會普光明殿。普賢菩薩說離世間法門。自五",
    "X08n0240_001:0488b07": "十三卷至五十九卷。共一品經。一品者。",
    "X08n0240_001:0488b08": "[0488b08] (即離世間品此二遍明六位因果)。",
    "X08n0240_001:0488b09": "[0488b09] 九會逝多林有本末二會。初毗盧遮那如來放光",
    "X08n0240_001:0488b10": "現相答諸菩薩念請。為本會。次文殊師利菩薩從",
    "X08n0240_001:0488b11": "善住樓閣出。往人間開悟六千比丘。及指善財參",
    "X08n0240_001:0488b12": "五十三善知識。為末會。通為入法界品。自六十卷",
    "X08n0240_001:0488b13": "至八十卷。共一品經。一品者。",
    "X08n0240_001:0488b14": "[0488b14] (即入法界品此三遍明六位因果)。",
    "X08n0240_001:0488b15": "[0488b15] 八十卷經通分五周四分者。",
    "X08n0240_001:0488b16": "[0488b16] 一所信因果周者。即舉果勸樂生信分。謂第一會",
    "X08n0240_001:0488b17": "菩提場說毗盧遮那依正果報法門。自世主妙嚴",
    "X08n0240_001:0488b18": "品至毗盧遮那品。六品經蓋舉揚如來依正二報",
    "X08n0240_001:0488b19": "難思之果。勸勵大心眾生。令生樂欲。以起淨信。前",
    "X08n0240_001:0488b20": "五品顯舍那依正果德。後一品明佛本因。故名所",
    "X08n0240_001:0488b21": "信因果周。亦名舉果勸樂生信分。",
    "X08n0240_001:0488b22": "[0488b22] 二差別因果周者。亦名修因契果生解分。自第二",
    "X08n0240_001:0488b23": "會普光明殿起。說十信十住十行十迴向十地。及",
    "X08n0240_001:0488b24": "重會普光明殿。說十定至諸菩薩住處品。共二十",
    "X08n0240_001:0488c01": "六品經。明差別因圓。後佛不思議法品。如來十身",
    "X08n0240_001:0488c02": "相海品。如來隨好光明功德品。共三品經明差別",
    "X08n0240_001:0488c03": "果滿。其十定以下六品明等覺。後三品明妙覺。",
    "X08n0240_001:0488c04": "[0488c04] 三平等因果周者。即於前會說普賢行品。如來出",
    "X08n0240_001:0488c05": "現品。二品經明平等因果。前普賢行明因該果海。",
    "X08n0240_001:0488c06": "次如來出現明果徹因源。因果不二故名平等。連",
    "X08n0240_001:0488c07": "上差別二周。通名修因契果生解分。",
    "X08n0240_001:0488c08": "[0488c08] 四成行因果周者。亦名託法進修成行分。謂八會",
    "X08n0240_001:0488c09": "三會普光明殿。說離世間法。即成行因果周。以普",
    "X08n0240_001:0488c10": "慧雲興二百問。普賢瓶瀉二千酬。通明六位因果。",
    "X08n0240_001:0488c11": "自五十三卷至五十九卷。共一品經。初通明五位",
    "X08n0240_001:0488c12": "之因。後明八相之果。五位因者即住行向地等覺。",
    "X08n0240_001:0488c13": "八相果者即降兜率。托胎。降生。出家。降魔成道。說",
    "X08n0240_001:0488c14": "法。入涅槃。此託圓融法界。進修成行。位位交羅。一",
    "X08n0240_001:0488c15": "位具足一切位故。沒其位名。但明圓融之行故名",
    "X08n0240_001:0488c16": "託法進修。",
    "X08n0240_001:0488c17": "[0488c17] 五證入因果周者。亦名依人證入成德分。謂第九",
    "X08n0240_001:0488c18": "會逝多林說入法界法門。以諸菩薩念請有三十",
    "X08n0240_001:0488c19": "問。具問如來果海中事。以果海離言。故如來但現",
    "X08n0240_001:0488c20": "相以答。復放光攝受。光中具見所問之事。令其現",
    "X08n0240_001:0488c21": "證。是為本會。次文殊師利從善住樓閣出。漸往人",
    "X08n0240_001:0488c22": "間。大塔廟前。令六千比丘頓證。次指善財童子南",
    "X08n0240_001:0488c23": "詢參五十三知識。通名末會。及善財末後見普賢",
    "X08n0240_001:0488c24": "菩薩。入普賢一毛孔中頓圓曠劫之果。故前三十",
    "X08n0240_001:0489a01": "八品但該羅六位因果。令生信發解。依之起行造",
    "X08n0240_001:0489a02": "修。至此方為證入。故云依人證入成德分。若無實",
    "X08n0240_001:0489a03": "證則前解行俱為&#x8657;設。故以證終。",
    "X08n0240_001:0489a04": "[0489a04] 然上一部八十卷經分為三十九品。以此多品攝",
    "X08n0240_001:0489a05": "入五周四分。此但分章以斷釋經文。其文所詮之",
    "X08n0240_001:0489a06": "義有四法界。古德釋經以六相十重玄門。以收全",
    "X08n0240_001:0489a07": "部之義。四法界者。一理法界。二事法界。三理事無",
    "X08n0240_001:0489a08": "礙法界。四事事無礙法界。六相者謂總別同異成",
    "X08n0240_001:0489a09": "壞。由此六相同時。方成十重玄門。以顯事事無礙。",
    "X08n0240_001:0489a10": "十玄門者。一同時具足相應門。(如海一滴具百川味)二廣狹",
    "X08n0240_001:0489a11": "自在無礙門。(一尺之鏡現千重影)三一多相容不同門。(一室千燈",
    "X08n0240_001:0489a12": "光光涉入)四諸法相即自在門。(如金與色二不相離)五祕密隱顯",
    "X08n0240_001:0489a13": "俱成門。(片月澄空晦明相&#x668E;)六微細相容安立門。(如琉璃瓶盛多芥子)",
    "X08n0240_001:0489a14": "七因陀羅網境界門。(十鏡互照影現重重)八託事顯法生解",
    "X08n0240_001:0489a15": "門。(立像豎臂觸目皆道)九十世隔法異成門。(一夕之夢翱翔百年)十主",
    "X08n0240_001:0489a16": "伴圓融具德門。(北辰所居眾星皆拱)由此六相十玄同時具",
    "X08n0240_001:0489a17": "足。故成事事無礙法界。故經中凡舉一事一行一",
    "X08n0240_001:0489a18": "法。必該此六相十玄之義。以彰圓融法界。然此廣",
    "X08n0240_001:0489a19": "大無邊理趣。統以法界觀門收之。攝歸一心。念念",
    "X08n0240_001:0489a20": "具足。方順此宗。&#x9008;超諸教。故此圓融妙行。日劫相",
    "X08n0240_001:0489a21": "倍。具如法界觀門。",
    "X08n0240_001:0489a22": "[0489a22] 右上所列乃全經大旨。凡誦此經者。必先了其章",
    "X08n0240_001:0489a23": "段。精熟理觀。則臨文念念證入無邊法界。",
    "X08n0240_001:0489a24": "[0489a24] 由經文浩瀚攝義無邊。故釋經者以五周四分科",
    "X08n0240_001:0489b01": "斷。使義有所歸。觀者臨文自然契會。此科文之大",
    "X08n0240_001:0489b02": "綱也。若其理趣。就于各品自有指歸。",
    "X08n0240_001:0489b03": "次釋題目",
    "X08n0240_001:0489b04": "[0489b04] 題稱大方廣佛華嚴經者。乃依人法喻因果以立名",
    "X08n0240_001:0489b05": "也。大方廣三字是法。乃舉法界全體。具體相用三",
    "X08n0240_001:0489b06": "大義故。佛乃能證之人。法界三大乃所證之法。華",
    "X08n0240_001:0489b07": "喻稱法界性所修之因。嚴乃莊嚴法身以成報身",
    "X08n0240_001:0489b08": "之果。言三大者。大謂體大。舉法界當體豎窮三際。",
    "X08n0240_001:0489b09": "橫遍十方。廣博包含。大而無外。以極法界量。強名",
    "X08n0240_001:0489b10": "曰大。故曰曠兼無際也。方者相也。猶法也。以法界",
    "X08n0240_001:0489b11": "之體本來無相。今全體變成十法界事相。一切眾",
    "X08n0240_001:0489b12": "生有此法性軌持而能生解。故曰以正法自持。謂",
    "X08n0240_001:0489b13": "十法界有相之法無一不具。故相亦大也。廣者用",
    "X08n0240_001:0489b14": "大。謂法界之體有大力用。以能變起十法界用。故",
    "X08n0240_001:0489b15": "曰稱體而周。若諸眾生有能悟此體者。即有轉凡",
    "X08n0240_001:0489b16": "成聖之用。故用亦大也。以此三大總一法界真源。",
    "X08n0240_001:0489b17": "覺此本源故名為佛。故曰覺斯玄妙。佛者覺也。以",
    "X08n0240_001:0489b18": "法界體亦名清淨法身。必假萬行莊嚴乃成報身",
    "X08n0240_001:0489b19": "故。稱法界性以此修因故。華喻萬行功德。言華必",
    "X08n0240_001:0489b20": "有果。嚴謂莊嚴。以萬行之因華。莊嚴法身之果體。",
    "X08n0240_001:0489b21": "是為報佛故。嚴謂飾法成人。今說此經者。即報佛",
    "X08n0240_001:0489b22": "也。",
    "X08n0240_001:0489b23": "第一會菩提場[0489b23] 普賢菩薩為會主。說舉果法。有六",
    "X08n0240_001:0489b24": "品經。四分科經。即舉果勸樂生信分。",
    "X08n0240_001:0489c01": "世主妙嚴品第一之一",
    "X08n0240_001:0489c02": "[0489c02] 此明舉果勸樂。有六品經者科分十分。一教起因",
    "X08n0240_001:0489c03": "緣即初一品。二大眾同請分。三面光集眾分。四毫",
    "X08n0240_001:0489c04": "光示法分。五眉間出眾分。已上在第二品。六普賢",
    "X08n0240_001:0489c05": "三昧分。七諸佛同加分。八法主起定分。九大眾重",
    "X08n0240_001:0489c06": "請分。已上在第三品。十正陳法海分。在後三品內。",
    "X08n0240_001:0489c07": "言世主妙嚴者。世謂三世間。智正覺世間。器世間。",
    "X08n0240_001:0489c08": "眾生世間。主者佛為智正覺世間主。菩薩欲色諸",
    "X08n0240_001:0489c09": "天為器世間主。諸神雜類為眾生世間主。嚴者毗",
    "X08n0240_001:0489c10": "盧遮那初成正覺正報果體。有佛剎微塵數相好",
    "X08n0240_001:0489c11": "乃嚴自。今處菩提場海會眾中。則為二種世間嚴。",
    "X08n0240_001:0489c12": "而菩薩海會諸天神王以為眷屬以嚴主佛。為眷",
    "X08n0240_001:0489c13": "屬嚴。其地金剛寶樹等。為依報處嚴。三種世間依",
    "X08n0240_001:0489c14": "正二報更互相嚴。故為妙嚴。",
    "X08n0240_001:0489c15": "[0489c15] 如是我聞一時佛在摩竭提國阿蘭若法菩提場中。",
    "X08n0240_001:0489c16": "始成正覺。其地堅固金剛所成。上妙寶輪及眾寶華。",
    "X08n0240_001:0489c17": "清淨摩尼。以為嚴飾。諸色相海無邊顯現。摩尼為幢。",
    "X08n0240_001:0489c18": "常放光明。恒出妙音。眾寶羅網妙香華纓。周&#x5E00;垂布。",
    "X08n0240_001:0489c19": "摩尼寶王變現自在。雨無盡寶及眾妙華。分散於地。",
    "X08n0240_001:0489c20": "寶樹行列。枝葉光茂。佛神力故。令此道場一切莊嚴",
    "X08n0240_001:0489c21": "於中影現。其菩提樹高顯殊特。金剛為身。琉璃為榦。",
    "X08n0240_001:0489c22": "眾雜妙寶以為枝條。寶葉扶&#x758E;。垂蔭如雲。寶華雜色",
    "X08n0240_001:0489c23": "分枝布影。復以摩尼而為其果。含暉發燄與華間列。",
    "X08n0240_001:0489c24": "其樹周圓咸放光明。於光明中雨摩尼寶。摩尼寶內",
    "X08n0240_001:0490a01": "有諸菩薩。其眾如雲俱時出現。又以如來威神力故。",
    "X08n0240_001:0490a02": "其菩提樹恒出妙音說種種法。無有盡極。如來所處",
    "X08n0240_001:0490a03": "宮殿樓閣。廣博嚴麗。充&#x5FA7;十方。眾色摩尼之所集成。",
    "X08n0240_001:0490a04": "種種寶華以為莊校。諸莊嚴具流光如雲。從宮殿間",
    "X08n0240_001:0490a05": "萃影成幢。無邊菩薩道場眾會。咸集其所。以能出現",
    "X08n0240_001:0490a06": "諸佛光明不思議音摩尼寶王而為其網。如來自在",
    "X08n0240_001:0490a07": "神通之力。所有境界皆從中出。一切眾生居處屋宅。",
    "X08n0240_001:0490a08": "皆於此中現其影像。又以諸佛神力所加。一念之間",
    "X08n0240_001:0490a09": "悉包法界。其師子座高廣妙好。摩尼為臺。蓮華為網。",
    "X08n0240_001:0490a10": "清淨妙寶以為其輪。眾色雜華而作瓔珞。堂榭樓閣",
    "X08n0240_001:0490a11": "階砌戶牖凡諸物像備體莊嚴。寶樹枝果周迴間列。",
    "X08n0240_001:0490a12": "摩尼光雲互相照耀。十方諸佛化現珠王。一切菩薩",
    "X08n0240_001:0490a13": "髻中妙寶。悉放光明而來瑩燭。復以諸佛威神所持。",
    "X08n0240_001:0490a14": "演說如來廣大境界。妙音遐暢無處不及。爾時世尊",
    "X08n0240_001:0490a15": "處于此座。於一切法成最正覺。智入三世悉皆平等。",
    "X08n0240_001:0490a16": "其身充滿一切世間。其音普順十方國土。譬如&#x8657;空",
    "X08n0240_001:0490a17": "具含眾像於諸境界無所分別。又如&#x8657;空普&#x5FA7;一切",
    "X08n0240_001:0490a18": "於諸國土平等隨入。身恒&#x5FA7;坐一切道場。菩薩眾中",
    "X08n0240_001:0490a19": "威光赫奕。如日輪出照明世界。三世所行眾福大海",
    "X08n0240_001:0490a20": "悉已清淨。而恒示生諸佛國土。無邊色相圓滿光明",
    "X08n0240_001:0490a21": "&#x5FA7;周法界等無差別。演一切法如布大雲。一一毛端",
    "X08n0240_001:0490a22": "悉能容受一切世界而無障礙。各現無量神通之力。",
    "X08n0240_001:0490a23": "教化調伏一切眾生。身&#x5FA7;十方而無來往。智入諸相。",
    "X08n0240_001:0490a24": "了法空寂。三世諸佛所有神變於光明中靡不咸&#x89A9;。",
    "X08n0240_001:0490b01": "一切佛土不思議劫所有莊嚴悉令顯現。有十佛世",
    "X08n0240_001:0490b02": "界微塵數菩薩摩訶薩所共圍繞。其名曰。普賢菩薩",
    "X08n0240_001:0490b03": "摩訶薩。普德最勝燈光照菩薩摩訶薩。普光師子幢",
    "X08n0240_001:0490b04": "菩薩摩訶薩。普寶燄妙光菩薩摩訶薩。普音功德海",
    "X08n0240_001:0490b05": "幢菩薩摩訶薩。普智光照如來境菩薩摩訶薩。普寶",
    "X08n0240_001:0490b06": "髻華幢菩薩摩訶薩。普覺悅意聲菩薩摩訶薩。普清",
    "X08n0240_001:0490b07": "淨無盡福光菩薩摩訶薩。普光明相菩薩摩訶薩。海",
    "X08n0240_001:0490b08": "月光大明菩薩摩訶薩。雲音海光無垢藏菩薩摩訶",
    "X08n0240_001:0490b09": "薩。功德寶髻智生菩薩摩訶薩。功德自在王大光菩",
    "X08n0240_001:0490b10": "薩摩訶薩。善勇猛蓮華髻菩薩摩訶薩。普智雲日幢",
    "X08n0240_001:0490b11": "菩薩摩訶薩。大精進金剛齋菩薩摩訶薩。香燄光幢",
    "X08n0240_001:0490b12": "菩薩摩訶薩。大明德深美音菩薩摩訶薩。大福光智",
    "X08n0240_001:0490b13": "生菩薩摩訶薩。如是等而為上首。有十佛世界微塵",
    "X08n0240_001:0490b14": "數。此諸菩薩。往昔皆與毗盧遮那如來共集善根修",
    "X08n0240_001:0490b15": "菩薩行。皆從如來善根海生。諸波羅蜜悉已圓滿。慧",
    "X08n0240_001:0490b16": "眼明徹等觀三世。於諸三昧具足清淨。辯才如海廣",
    "X08n0240_001:0490b17": "大無盡。具佛功德尊嚴可敬。知眾生根如應化伏。入",
    "X08n0240_001:0490b18": "法界藏智無差別。證佛解脫甚深廣大。能隨方便入",
    "X08n0240_001:0490b19": "於一地。而以一切願海所持。恒與智俱盡未來際。了",
    "X08n0240_001:0490b20": "達諸佛希有廣大祕密之境。善知一切佛平等法。已",
    "X08n0240_001:0490b21": "踐如來普光明地。入於無量三昧海門。於一切處皆",
    "X08n0240_001:0490b22": "隨現身。世法所行悉同其事。總持廣大集眾法海。辯",
    "X08n0240_001:0490b23": "才善巧轉不退輪。一切如來功德大海咸入其身。一",
    "X08n0240_001:0490b24": "切諸佛所在國土皆隨願往。已曾供養一切諸佛無",
    "X08n0240_001:0490c01": "邊際劫歡喜無倦。一切如來得菩提處常在其中親",
    "X08n0240_001:0490c02": "近不捨。恒以所得普賢願海令。一切眾生智身具足。",
    "X08n0240_001:0490c03": "成就如是無量功德。復有佛世界微塵數執金剛神。",
    "X08n0240_001:0490c04": "所謂妙色那羅延執金剛神。日輪速疾幢執金剛神。",
    "X08n0240_001:0490c05": "須彌華光執金剛神。清淨雲音執金剛神。諸根美妙",
    "X08n0240_001:0490c06": "執金剛神。可愛樂光明執金剛神。大樹雷音執金剛",
    "X08n0240_001:0490c07": "神。師子王光明執金剛神。密燄勝目執金剛神。蓮華",
    "X08n0240_001:0490c08": "光摩尼髻執金剛神。如是等而為上首。有佛世界微",
    "X08n0240_001:0490c09": "塵數。皆於往昔無量劫中恒發大願。願常親近供養",
    "X08n0240_001:0490c10": "諸佛。隨願所行已得圓滿到於彼岸。積集無邊清淨",
    "X08n0240_001:0490c11": "福業。於諸三昧所行之境悉已明達。獲神通力。隨如",
    "X08n0240_001:0490c12": "來住。入不思議解脫境界。處於眾會威光特達。隨諸",
    "X08n0240_001:0490c13": "眾生所應現身而示調伏。一切諸佛化形所在皆隨",
    "X08n0240_001:0490c14": "化往。一切如來所住之處常勤守護。復有佛世界微",
    "X08n0240_001:0490c15": "塵數身眾神。所謂華髻莊嚴身眾神。光照十方身眾",
    "X08n0240_001:0490c16": "神。海音調伏身眾神。淨華嚴髻身眾神。無量威儀身",
    "X08n0240_001:0490c17": "眾神。最上光嚴身眾神。淨光香雲身眾神。守護攝持",
    "X08n0240_001:0490c18": "身眾神。普現攝取身眾神。不動光明身眾神。如是等",
    "X08n0240_001:0490c19": "而為上首有佛世界微塵數。皆於往昔成就大願供",
    "X08n0240_001:0490c20": "養承事一切諸佛。復有佛世界微塵數足行神。所謂",
    "X08n0240_001:0490c21": "寶印手足行神。蓮華光足行神。清淨華髻足行神。攝",
    "X08n0240_001:0490c22": "諸善見足行神。妙寶星幢足行神。樂吐妙音足行神。",
    "X08n0240_001:0490c23": "栴檀樹光足行神。蓮華光明足行神。微妙光明足行",
    "X08n0240_001:0490c24": "神。積集妙華足行神。如是等而為上首有佛世界微",
    "X08n0240_001:0491a01": "塵數。皆於過去無量劫中。親近如來隨逐不捨。復有",
    "X08n0240_001:0491a02": "佛世界微塵數道場神。所謂淨莊嚴幢道場神。須彌",
    "X08n0240_001:0491a03": "寶光道場神。雷音幢相道場神。雨華妙眼道場神。華",
    "X08n0240_001:0491a04": "纓冠髻道場神。雨寶莊嚴道場神。勇猛香眼道場神。",
    "X08n0240_001:0491a05": "金剛彩雲道場神。蓮華光明道場神。妙光照耀道場",
    "X08n0240_001:0491a06": "神。如是等而為上首有佛世界微塵數。皆於過去值",
    "X08n0240_001:0491a07": "無量佛。成就願力廣興供養。復有佛世界微塵數主",
    "X08n0240_001:0491a08": "城神。所謂寶峰光耀主城神。妙嚴宮殿主城神。清淨",
    "X08n0240_001:0491a09": "喜寶主城神。離憂清淨主城神。華燈燄眼主城神。燄",
    "X08n0240_001:0491a10": "幢明現主城神。盛福光明主城神。清淨光明主城神。",
    "X08n0240_001:0491a11": "香髻莊嚴主城神。妙寶光明主城神。如是等而為上",
    "X08n0240_001:0491a12": "首有佛世界微塵數。皆於無量不思議劫。嚴淨如來",
    "X08n0240_001:0491a13": "所居宮殿。復有佛世界微塵數主地神。所謂普德淨",
    "X08n0240_001:0491a14": "華主地神。堅福莊嚴主地神。妙華嚴樹主地神。普散",
    "X08n0240_001:0491a15": "眾寶主地神。淨目觀時主地神。妙色勝眼主地神。香",
    "X08n0240_001:0491a16": "毛發光主地神。悅意音聲主地神。妙華旋髻主地神。",
    "X08n0240_001:0491a17": "金剛嚴體主地神。如是等而為上首有佛世界微塵",
    "X08n0240_001:0491a18": "數。皆於往昔發深重願。願常親近諸佛如來同修福",
    "X08n0240_001:0491a19": "業。復有無量主山神。所謂寶峰開華主山神。華林妙",
    "X08n0240_001:0491a20": "髻主山神。高幢普照主山神。離塵淨髻主山神。光照",
    "X08n0240_001:0491a21": "十方主山神。大力光明主山神。威光普勝主山神。微",
    "X08n0240_001:0491a22": "密光輪主山神。普眼現見主山神。金剛密眼主山神。",
    "X08n0240_001:0491a23": "如是等而為上首其數無量。皆於諸法得清淨眼。復",
    "X08n0240_001:0491a24": "有不可思議數主林神。所謂布華如雲主林神。擢榦",
    "X08n0240_001:0491b01": "舒光主林神。生牙發曜主林神。吉祥淨葉主林神。垂",
    "X08n0240_001:0491b02": "布燄藏主林神。清淨光明主林神。可意雷音主林神",
    "X08n0240_001:0491b03": "光香普&#x5FA7;主林神。妙光&#x9008;曜主林神。華果光味主林",
    "X08n0240_001:0491b04": "神。如是等而為上首不思議數。皆有無量可愛光明",
    "X08n0240_001:0491b05": "復有無量主藥神。所謂吉祥主藥神。栴檀林主藥神。",
    "X08n0240_001:0491b06": "清淨光明主藥神。名稱普聞主藥神。毛孔光明主藥",
    "X08n0240_001:0491b07": "神。普治清淨主藥神。大發吼聲主藥神。蔽日光幢主",
    "X08n0240_001:0491b08": "藥神。明見十方主藥神。益氣明目主藥神。如是等而",
    "X08n0240_001:0491b09": "為上首其數無量。性皆離垢仁慈祐物。復有無量主",
    "X08n0240_001:0491b10": "稼神。所謂柔軟勝味主稼神。時華淨光主稼神。色力",
    "X08n0240_001:0491b11": "勇&#x5FA4;主稼神。增長精氣主稼神。普生根果主稼神。妙",
    "X08n0240_001:0491b12": "嚴環髻主稼神。潤澤淨華主稼神。成就妙香主稼神。",
    "X08n0240_001:0491b13": "見者愛樂主稼神。離垢淨光主稼神。如是等而為上",
    "X08n0240_001:0491b14": "首其數無量。莫不皆得大喜成就。復有無量主河神。",
    "X08n0240_001:0491b15": "所謂普發迅流主河神。普潔泉澗主河神。離塵淨眼",
    "X08n0240_001:0491b16": "主河神。十方&#x5FA7;吼主河神。救護眾生主河神。無熱淨",
    "X08n0240_001:0491b17": "光主河神。普生歡喜主河神。廣德勝幢主河神。光照",
    "X08n0240_001:0491b18": "普世主河神。海德光明主河神。如是等而為上首有",
    "X08n0240_001:0491b19": "無量數。皆勤作意利益眾生。復有無量主海神。所謂",
    "X08n0240_001:0491b20": "出現寶光主海神。成金剛幢主海神。遠離塵垢主海",
    "X08n0240_001:0491b21": "神。普水宮殿主海神。吉祥寶月主海神。妙華龍髻主",
    "X08n0240_001:0491b22": "海神。普持光味主海神。寶燄華光主海神。金剛妙髻",
    "X08n0240_001:0491b23": "主海神。海潮雷音主海神。如是等而為上首其數無",
    "X08n0240_001:0491b24": "量。悉以如來功德大海充滿其身。復有無量主水神。",
    "X08n0240_001:0491c01": "所謂普興雲幢主水神。海潮雲音主水神。妙色輪髻",
    "X08n0240_001:0491c02": "主水神。善巧漩澓主水神。離垢香積主水神。福橋光",
    "X08n0240_001:0491c03": "音主水神。知足自在主水神。淨喜善音主水神。普現",
    "X08n0240_001:0491c04": "威光主水神。吼音&#x5FA7;海主水神。如是等而為上首其",
    "X08n0240_001:0491c05": "數無量。常勤救護一切眾生而為利益。復有無數主",
    "X08n0240_001:0491c06": "火神。所謂普光燄藏主火神。普集光幢主火神。大光",
    "X08n0240_001:0491c07": "普照主火神。眾妙宮殿主火神。無盡光髻主火神。種",
    "X08n0240_001:0491c08": "種燄眼主火神。十方宮殿如須彌山主火神。威光自",
    "X08n0240_001:0491c09": "在主火神。光明破暗主火神。雷音電光主火神。如是",
    "X08n0240_001:0491c10": "等而為上首不可稱數。皆能示現種種光明。令諸眾",
    "X08n0240_001:0491c11": "生熱惱除滅。復有無量主風神。所謂無礙光明主風",
    "X08n0240_001:0491c12": "神。普現勇業主風神。飄擊雲幢主風神。淨光莊嚴主",
    "X08n0240_001:0491c13": "風神。力能竭水主風神。大聲&#x5FA7;吼主風神。樹杪垂髻",
    "X08n0240_001:0491c14": "主風神。所行無礙主風神。種種宮殿主風神。大光普",
    "X08n0240_001:0491c15": "照主風神。如是等而為上首其數無量。皆勤散滅我",
    "X08n0240_001:0491c16": "慢之心。復有無量主空神。所謂淨光普照主空神。普",
    "X08n0240_001:0491c17": "遊深廣主空神。生吉祥風主空神。離障安住主空神。",
    "X08n0240_001:0491c18": "廣步妙髻主空神。無礙光燄主空神。無礙勝力主空",
    "X08n0240_001:0491c19": "神。離垢光明主空神。深遠妙音主空神。光&#x5FA7;十方主",
    "X08n0240_001:0491c20": "空神。如是等而為上首其數無量。心皆離垢廣大明",
    "X08n0240_001:0491c21": "潔。復有無量主方神。所謂&#x5FA7;住一切主方神。普現光",
    "X08n0240_001:0491c22": "明主方神。光行莊嚴主方神。周行不礙主方神。永斷",
    "X08n0240_001:0491c23": "迷惑主方神。普遊淨空主方神。大雲幢音主方神。髻",
    "X08n0240_001:0491c24": "目無亂主方神。普觀世業主方神。周&#x5FA7;遊覽主方神。",
    "X08n0240_001:0492a01": "如是等而為上首其數無量。能以方便普放光明恒",
    "X08n0240_001:0492a02": "照十方相續不絕。復有無量主夜神。所謂普德淨光",
    "X08n0240_001:0492a03": "主夜神。喜眼觀世主夜神。護世精氣主夜神。寂靜海",
    "X08n0240_001:0492a04": "音主夜神。普現吉祥主夜神。普發樹華主夜神。平等",
    "X08n0240_001:0492a05": "護育主夜神。遊戲快樂主夜神。諸根常喜主夜神。出",
    "X08n0240_001:0492a06": "生淨福主夜神。如是等而為上首其數無量。皆勤修",
    "X08n0240_001:0492a07": "習以法為樂。復有無量主晝神。所謂示現宮殿主晝",
    "X08n0240_001:0492a08": "神。發起慧香主晝神。樂勝莊嚴主晝神。香華妙光主",
    "X08n0240_001:0492a09": "晝神。普集妙藥主晝神。樂作喜目主晝神。普現諸方",
    "X08n0240_001:0492a10": "主晝神。大悲光明主晝神。善根光照主晝神。妙華纓",
    "X08n0240_001:0492a11": "絡主晝神。如是等而為上首其數無量。皆於妙法能",
    "X08n0240_001:0492a12": "生信解。恒共精勤嚴飾宮殿。復有無量阿修羅王。所",
    "X08n0240_001:0492a13": "謂羅&#x777A;阿修羅王。毗摩質多羅阿修羅王。巧幻術阿",
    "X08n0240_001:0492a14": "修羅王。大眷屬阿修羅王。大力阿修羅王。&#x5FA7;照阿修",
    "X08n0240_001:0492a15": "羅王。堅固行妙莊嚴阿修羅王。廣大因慧阿修羅王。",
    "X08n0240_001:0492a16": "出現勝德阿修羅王。妙好音聲阿修羅王。如是等而",
    "X08n0240_001:0492a17": "為上首其數無量。悉已精勤摧伏我慢及諸煩惱。復",
    "X08n0240_001:0492a18": "有不可思議數迦樓羅王。所謂大速疾力迦樓羅王。",
    "X08n0240_001:0492a19": "無能壞寶髻迦樓羅王。清淨速疾迦樓羅王。心不退",
    "X08n0240_001:0492a20": "轉迦樓羅王。大海處攝持力迦樓羅王。堅固淨光迦",
    "X08n0240_001:0492a21": "樓羅王。巧嚴冠髻迦樓羅王。普捷示現迦樓羅王。普",
    "X08n0240_001:0492a22": "觀海迦樓羅王。普音廣目迦樓羅王。如是等而為上",
    "X08n0240_001:0492a23": "首不思議數。悉已成就大方便力。普能救攝一切眾",
    "X08n0240_001:0492a24": "生。復有無量緊那羅王。所謂善慧光明天緊那羅王。",
    "X08n0240_001:0492b01": "妙華幢緊那羅王。種種莊嚴緊那羅王。悅意吼聲緊",
    "X08n0240_001:0492b02": "那羅王。寶樹光明緊那羅王。見者欣樂緊那羅王。最",
    "X08n0240_001:0492b03": "勝光莊嚴緊那羅王。微妙華幢緊那羅王。動地力緊",
    "X08n0240_001:0492b04": "那羅王。攝伏惡眾緊那羅王。如是等而為上首其數",
    "X08n0240_001:0492b05": "無量。皆勤精進觀一切法。心恒快樂。自在遊戲。復有",
    "X08n0240_001:0492b06": "無量摩&#x777A;羅伽王。所謂善慧摩&#x777A;羅伽王。清淨威音",
    "X08n0240_001:0492b07": "摩&#x777A;羅伽王。勝慧莊嚴髻摩&#x777A;羅伽王。妙目主摩&#x777A;",
    "X08n0240_001:0492b08": "羅伽王。如燈幢為眾所歸摩&#x777A;羅伽王。最勝光明幢",
    "X08n0240_001:0492b09": "摩&#x777A;羅伽王。師子臆摩&#x777A;羅伽王。眾妙莊嚴音摩&#x777A;",
    "X08n0240_001:0492b10": "羅伽王。須彌堅固摩&#x777A;羅伽王。可愛樂光明摩&#x777A;羅",
    "X08n0240_001:0492b11": "伽王。如是等而為上首其數無量。皆勤修習廣大方",
    "X08n0240_001:0492b12": "便。令諸眾生永割癡網。復有無量夜叉王。所謂毗沙",
    "X08n0240_001:0492b13": "門夜叉王。自在音夜叉王。嚴持器仗夜叉王。大智慧",
    "X08n0240_001:0492b14": "夜叉王。燄眼主夜叉王。金剛眼夜叉王。勇&#x5FA4;臂夜叉",
    "X08n0240_001:0492b15": "王。勇敵大軍夜叉王。富資財夜叉王。力壞高山夜叉",
    "X08n0240_001:0492b16": "王。如是等而為上首其數無量。皆勤守護一切眾生。",
    "X08n0240_001:0492b17": "復有無量諸大龍王。所謂毗樓博叉龍王。娑竭羅龍",
    "X08n0240_001:0492b18": "王。雲音妙幢龍王。燄口海光龍王。普高雲幢龍王。德",
    "X08n0240_001:0492b19": "叉迦龍王。無邊步龍王。清淨色龍王。普運大聲龍王。",
    "X08n0240_001:0492b20": "無熱惱龍王。如是等而為上首其數無量。莫不勤力",
    "X08n0240_001:0492b21": "興雲布雨。令諸眾生熱惱消滅。復有無量鳩槃茶王。",
    "X08n0240_001:0492b22": "所謂增長鳩槃茶王。龍主鳩槃茶王。善莊嚴幢鳩槃",
    "X08n0240_001:0492b23": "茶王。普饒益行鳩槃茶王。甚可怖畏鳩槃茶王。美目",
    "X08n0240_001:0492b24": "端嚴鳩槃茶王。高峰慧鳩槃茶王。勇&#x5FA4;臂鳩槃茶王。",
    "X08n0240_001:0492c01": "無邊淨華眼鳩槃茶王。廣大天面阿修羅眼鳩槃茶",
    "X08n0240_001:0492c02": "王。如是等而為上首其數無量。皆勤修學無礙法門。",
    "X08n0240_001:0492c03": "放大光明。復有無量乾闥婆王。所謂持國乾闥婆王。",
    "X08n0240_001:0492c04": "樹光乾闥婆王。淨目乾闥婆王。華冠乾闥婆王。普音",
    "X08n0240_001:0492c05": "乾闥婆王。樂搖動妙目乾闥婆王。妙音師子幢乾闥",
    "X08n0240_001:0492c06": "婆王。普放寶光明乾闥婆王。金剛樹華幢乾闥婆王。",
    "X08n0240_001:0492c07": "樂普現莊嚴乾闥婆王。如是等而為上首其數無量。",
    "X08n0240_001:0492c08": "皆於大法深生信解。歡喜愛重勤修不倦。復有無量",
    "X08n0240_001:0492c09": "月天子。所謂月天子。華王髻光明天子。眾妙淨光明",
    "X08n0240_001:0492c10": "天子。安樂世間心天子。樹王眼光明天子。示現清淨",
    "X08n0240_001:0492c11": "光天子。普遊不動光天子。星宿王自在天子。淨覺月",
    "X08n0240_001:0492c12": "天子。大威德光明天子。如是等而為上首其數無量。",
    "X08n0240_001:0492c13": "皆勤顯發眾生心寶。復有無量日天子。所謂日天子。",
    "X08n0240_001:0492c14": "光燄眼天子。須彌光可畏敬幢天子。離垢寶莊嚴天",
    "X08n0240_001:0492c15": "子。勇猛不退轉天子。妙華纓光明天子。最勝幢光明",
    "X08n0240_001:0492c16": "天子。寶髻普光明天子。光明眼天子。持勝德天子。普",
    "X08n0240_001:0492c17": "光明天子。如是等而為上首其數無量。皆勤修習利",
    "X08n0240_001:0492c18": "益眾生增其善根。復有無量三十三天王。所謂釋迦",
    "X08n0240_001:0492c19": "因陀羅天王。普稱滿音天王。慈目寶髻天王。寶光幢",
    "X08n0240_001:0492c20": "名稱天王。發生喜樂髻天王。可愛樂正念天王須彌",
    "X08n0240_001:0492c21": "勝音天王。成就念天王。可愛樂淨華光天王。智日眼",
    "X08n0240_001:0492c22": "天王。自在光明能覺悟天王。如是等而為上首其數",
    "X08n0240_001:0492c23": "無量。皆勤發起一切世間廣大之業。復有無量須夜",
    "X08n0240_001:0492c24": "摩天王。所謂善時分天王。可愛樂光明天王。無盡慧",
    "X08n0240_001:0493a01": "功德幢天王。善變化端嚴天王。總持大光明天王。不",
    "X08n0240_001:0493a02": "思議智慧天王。輪臍天王。光燄天王。光照天王。普觀",
    "X08n0240_001:0493a03": "察大名稱天王。如是等而為上首其數無量。皆勤修",
    "X08n0240_001:0493a04": "習廣大善根心常喜足。復有不可思議數兜率陀天",
    "X08n0240_001:0493a05": "王。所謂知足天王。喜樂海髻天王。最勝功德幢天王。",
    "X08n0240_001:0493a06": "寂靜光天王。可愛樂妙目天王。寶峰淨月天王。最勝",
    "X08n0240_001:0493a07": "勇&#x5FA4;力天王。金剛妙光明天王。星宿莊嚴幢天王。可",
    "X08n0240_001:0493a08": "愛樂莊嚴天王。如是等而為上首不思議數。皆勤念",
    "X08n0240_001:0493a09": "持一切諸佛所有名號。復有無量化樂天王。所謂善",
    "X08n0240_001:0493a10": "變化天王。寂靜音光明天王。變化力光明天王。莊嚴",
    "X08n0240_001:0493a11": "主天王。念光天王。最上雲音天王。眾妙最勝光天王。",
    "X08n0240_001:0493a12": "妙髻光明天王。成就喜慧天王。華光明天王。普見十",
    "X08n0240_001:0493a13": "方天王。如是等而為上首其數無量。皆勤調伏一切",
    "X08n0240_001:0493a14": "眾生令得解脫。復有無數他化自在天王。所謂得自",
    "X08n0240_001:0493a15": "在天王。妙目主天王。妙冠幢天王。勇猛慧天王。妙音",
    "X08n0240_001:0493a16": "句天王。妙光幢天王。寂靜境界門天王。妙輪莊嚴幢",
    "X08n0240_001:0493a17": "天王。華&#x8602;慧自在天王。因陀羅力妙莊嚴光明天王。",
    "X08n0240_001:0493a18": "如是等而為上首其數無量。皆勤修習自在方便廣",
    "X08n0240_001:0493a19": "大法門。復有不可數大梵天王。所謂尸棄天王。慧光",
    "X08n0240_001:0493a20": "天王。善慧光明天王。普雲音天王。觀世言音自在天",
    "X08n0240_001:0493a21": "王。寂靜光明眼天王。光&#x5FA7;十方天王。變化音天王。光",
    "X08n0240_001:0493a22": "明照耀眼天王。悅意海音天王。如是等而為上首不",
    "X08n0240_001:0493a23": "可稱數。皆具大慈憐愍眾生。舒光普照令其快樂。復",
    "X08n0240_001:0493a24": "有無量光音天王。所謂可愛樂光明天王。清淨妙光",
    "X08n0240_001:0493b01": "天王。能自在音天王。最勝念智天王。可愛樂清淨妙",
    "X08n0240_001:0493b02": "音天王。善思惟音天王。普音&#x5FA7;照天王。甚深光音天",
    "X08n0240_001:0493b03": "王。無垢稱光明天王。最勝淨光天王。如是等而為上",
    "X08n0240_001:0493b04": "首其數無量。皆注廣大寂靜喜樂無礙法門。復有無",
    "X08n0240_001:0493b05": "量&#x5FA7;淨天王。所謂清淨慧名稱天王。最勝見天王。寂",
    "X08n0240_001:0493b06": "靜德天王。須彌音天王。淨念眼天王。可愛樂最勝光",
    "X08n0240_001:0493b07": "照天王。世間自在主天王。光燄自在天王。樂思惟法",
    "X08n0240_001:0493b08": "變化天王。變化幢天王。星宿音妙莊嚴天王。如是等",
    "X08n0240_001:0493b09": "而為上首其數無量。悉已安住廣大法門。於諸世間",
    "X08n0240_001:0493b10": "勤作利益。復有無量廣果天王。所謂愛樂法光明幢",
    "X08n0240_001:0493b11": "天王。清淨莊嚴海天王。最勝慧光明天王。自在智慧",
    "X08n0240_001:0493b12": "幢天王。樂寂靜天王。普智眼天王。樂旋慧天王。善種",
    "X08n0240_001:0493b13": "慧光明天王。無垢寂靜光天王。廣大清淨光天王。如",
    "X08n0240_001:0493b14": "是等而為上首其數無量。莫不皆以寂靜之法而為",
    "X08n0240_001:0493b15": "宮殿安住其中。復有無數大自在天王。所謂妙燄海",
    "X08n0240_001:0493b16": "天王。自在名稱光天王。清淨功德眼天王。可愛樂大",
    "X08n0240_001:0493b17": "慧天王。不動光自在天王。妙莊嚴眼天王。善思惟光",
    "X08n0240_001:0493b18": "明天王。可愛樂大智天王。普音莊嚴幢天王。極精進",
    "X08n0240_001:0493b19": "名稱光天王。如是等而為上首不可稱數。皆勤觀察",
    "X08n0240_001:0493b20": "無相之法所行平等。",
    "X08n0240_001:0493b21": "[0493b21] 如是我聞已下至眾海雲集。為通序。此法會之因",
    "X08n0240_001:0493b22": "緣。於中常言六種成就。謂信聞時主處眾。此六具",
    "X08n0240_001:0493b23": "足。法緣方興。亦是佛顧命之言。諸經通有。故名通",
    "X08n0240_001:0493b24": "序。此經六事。若順圓宗。&#x9008;異餘經。若言如是我聞。",
    "X08n0240_001:0493c01": "乃文殊阿難以稱法界智。普聞法界之普法。我乃",
    "X08n0240_001:0493c02": "法身無我之真我。入法界之真聞。一時乃毗盧遮",
    "X08n0240_001:0493c03": "那初成正覺之時。乃無古無今劫念平等之時。處",
    "X08n0240_001:0493c04": "乃菩提場為自覺智所住之處。眾乃海印三昧所",
    "X08n0240_001:0493c05": "現之眾。此則六種皆稱法而言也。其地堅固金剛",
    "X08n0240_001:0493c06": "所成。此乃金剛心地。次下上妙寶輪等乃顯地上",
    "X08n0240_001:0493c07": "嚴。其菩提樹等為覺樹嚴。如來所處等為宮殿嚴。",
    "X08n0240_001:0493c08": "其師子座等為座嚴。上皆依報嚴。處於此座成最",
    "X08n0240_001:0493c09": "正覺。總成教主嚴其身充滿一切世間。言十身充",
    "X08n0240_001:0493c10": "滿。三業普周。正顯正報嚴。依正互嚴故為妙嚴。次",
    "X08n0240_001:0493c11": "有十佛世界微塵數菩薩所共圍繞。即眷屬嚴。亦",
    "X08n0240_001:0493c12": "主伴互嚴。其海眾雲集。分同生異生二類。菩薩為",
    "X08n0240_001:0493c13": "同生眾。諸天神王等為異生眾。其菩薩唯一眾。言",
    "X08n0240_001:0493c14": "同生者。謂菩薩同得法性身。皆從如來善根海生",
    "X08n0240_001:0493c15": "故。作一類菩薩形故。又同者通諸位故。其諸天神",
    "X08n0240_001:0493c16": "王等有三十九眾。言異生者。謂雜類作諸異生形",
    "X08n0240_001:0493c17": "狀故。又為法界差別德故。又有師子座中所流眾。",
    "X08n0240_001:0493c18": "及眉間出眾。共四十二眾。以四十眾配三賢十聖。",
    "X08n0240_001:0493c19": "師子座眾配等覺。眉間出眾配妙覺。通配四十二",
    "X08n0240_001:0493c20": "位。各得一位法門。總嚴毗盧果體。故為眷屬嚴。亦",
    "X08n0240_001:0493c21": "為伴嚴。輔翼法化故。總成妙嚴。菩薩眾集已。乃歎",
    "X08n0240_001:0493c22": "德云。皆從如來善根海生等。故為同生眾。次下復",
    "X08n0240_001:0493c23": "有佛世界微塵數執金剛神。已下至妙燄海大自",
    "X08n0240_001:0493c24": "在天王。列異生眾共有三十九眾。諸天神王每一",
    "X08n0240_001:0494a01": "領十。以表無盡。先各十共具一德。上眾海畢集為",
    "X08n0240_001:0494a02": "通序。"
}