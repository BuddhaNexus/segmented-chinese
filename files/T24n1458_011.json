{
    "T24n1458_011:0586a16": "根本薩婆多部律攝卷第十一",
    "T24n1458_011:0586a18": "尊者勝友集",
    "T24n1458_011:0586a19": "三藏法師義淨奉　制譯",
    "T24n1458_011:0586a20": "◎非時食學處第三十七",
    "T24n1458_011:0586a21": "爾時薄伽梵在室羅伐城給孤獨園，時十",
    "T24n1458_011:0586a22": "七眾苾芻遇緣斷食，便詣俗舍而行乞食。既",
    "T24n1458_011:0586a23": "得食已，非時而噉。事惱同前，制斯學處。",
    "T24n1458_011:0586a24": "「若復苾芻，非時食者，波逸底迦。」",
    "T24n1458_011:0586a25": "言非時者，有二分齊：一、謂過午；二、明相未出。",
    "T24n1458_011:0586a26": "言食者，謂是時藥、可噉嚼物。於非時作非時",
    "T24n1458_011:0586a27": "想疑，若噉咽時，便得墮罪，時非時想疑，得惡",
    "T24n1458_011:0586a28": "作罪。時與非時作時想者，無犯。若有病緣，醫",
    "T24n1458_011:0586a29": "人遣非時食[麩夫+少]、食肉者，應取牛糞中穀麥磨",
    "T24n1458_011:0586b01": "以為[麩夫+少]，與彼令食，犲糞中肉非時聽噉。若此",
    "T24n1458_011:0586b02": "等物病猶不差，要食好食方除疾者，可於屏",
    "T24n1458_011:0586b03": "處隨所須食而授與之。贍部洲人向餘三洲",
    "T24n1458_011:0586b04": "及往天上，當依本處時量而食。「頗有無病苾",
    "T24n1458_011:0586b05": "芻在南贍部，非時食噉得無罪耶？」「有，謂東西",
    "T24n1458_011:0586b06": "兩洲苾芻來此，依彼時分而食。」應知食時所",
    "T24n1458_011:0586b07": "有行法，若大眾多，於日時候難可知者，佛言：",
    "T24n1458_011:0586b08": "「食時欲至，先鳴健稚長打一通，更打三搥，",
    "T24n1458_011:0586b09": "總名三下。」眾既聞已，各淨洗浴，及諸大眾",
    "T24n1458_011:0586b10": "共浴尊像。有病苾芻即應請食，授事苾芻亦",
    "T24n1458_011:0586b11": "聽先噉，次打三通更打三下，總名長打，大眾",
    "T24n1458_011:0586b12": "方食。若聲小不聞，應打大鼓、或吹雙蠡。凡",
    "T24n1458_011:0586b13": "讀經浴像及洗浴時，皆打三下。打健稚法，",
    "T24n1458_011:0586b14": "復有五種：若常集眾者長打三通，大打三下。",
    "T24n1458_011:0586b15": "若寺家營作長打三通，大打兩下。若苾芻",
    "T24n1458_011:0586b16": "死長打一通，漸細便絕。若坐禪處應搖錫杖",
    "T24n1458_011:0586b17": "警覺。時眾若遭賊時，欲令人覺任打多少。大",
    "T24n1458_011:0586b18": "眾集會行食難者，隨處分坐，於上座前各安",
    "T24n1458_011:0586b19": "飲食。若恐行食不均平者，其撿挍人隨行觀",
    "T24n1458_011:0586b20": "察。若行食人少撿挍，苾芻受取飲食應可共",
    "T24n1458_011:0586b21": "行，不得兩人同一盤食。若於行路無器可求，",
    "T24n1458_011:0586b22": "共食非犯、或共求寂同食亦聽。苾芻先受取",
    "T24n1458_011:0586b23": "食持器勿放，然後同食。若有淨人須與食者，",
    "T24n1458_011:0586b24": "應遙擲與。若眷屬久離相遇，心喜欲同食",
    "T24n1458_011:0586b25": "者，屏處共食。准求寂法，苾芻唯著下裙、上",
    "T24n1458_011:0586b26": "無衣者，不應噉食。若病羸老，上著小僧脚",
    "T24n1458_011:0586b27": "崎、或貫偃帶，屏處而食。若此亦不能著者，",
    "T24n1458_011:0586b28": "隨時將息，但著下裙屏處而食。若金銀水精",
    "T24n1458_011:0586b29": "及琉璃器，並不應用。若在天龍藥叉所居之",
    "T24n1458_011:0586c01": "處，無器可求，隨意用食。若食時眾人坐定，未",
    "T24n1458_011:0586c02": "唱時至不應行食，乃至一匕鹽亦不應受，受",
    "T24n1458_011:0586c03": "者得越法罪。若行食人不解者，上座教唱，上",
    "T24n1458_011:0586c04": "座若忘次座應教。噉食之時不應隨情輒索",
    "T24n1458_011:0586c05": "飲食，若火力微者得索熟果，若少壯者隨意",
    "T24n1458_011:0586c06": "取生，設有須索應小作聲。食時踞坐好整威",
    "T24n1458_011:0586c07": "儀，不應顧視，當生厭想，住於正念，無掉亂",
    "T24n1458_011:0586c08": "心，然後方食。若異此者，得越法罪。若食了時",
    "T24n1458_011:0586c09": "所有餘食不應輒棄，應與父母等、若俗男女",
    "T24n1458_011:0586c10": "來乞食時，應自防心隨有而惠。若傍生類應",
    "T24n1458_011:0586c11": "施一掬，安鉢草葉不應足蹈。不脫鞋履亦",
    "T24n1458_011:0586c12": "不應食。若是病人恐身有損，應踏皮革屣上。",
    "T24n1458_011:0586c13": "若食脆鞕餅果不應作聲，應須潤濕。薄粥歠",
    "T24n1458_011:0586c14": "欱不得作聲。若蘿菔等擘破應食。若在俗家，",
    "T24n1458_011:0586c15": "上座食竟，洗漱既了，應復本座，為說施頌。",
    "T24n1458_011:0586c16": "說施頌時若聞聲者，即不應食；若恐時過食",
    "T24n1458_011:0586c17": "亦無犯，或聽一兩伽他，然後更食。為上座",
    "T24n1458_011:0586c18": "者常應觀察上中下座，勿令怱遽食不飽足。",
    "T24n1458_011:0586c19": "若食了時取一掬食，以水澆之，隨意而棄，",
    "T24n1458_011:0586c20": "以施傍生。若有施主來請僧時，應先行籌知",
    "T24n1458_011:0586c21": "數方報，臨到食時更有客來、或於數內有人",
    "T24n1458_011:0586c22": "他行，應報施主。若臨食時欲出行者，應留待",
    "T24n1458_011:0586c23": "食有緣任去。若多客來飲食少者，上座應",
    "T24n1458_011:0586c24": "令平等而與。若食多者，隨彼施主多少行之。",
    "T24n1458_011:0586c25": "若大眾食了施頌復訖，應住少時觀望施主，",
    "T24n1458_011:0586c26": "若欲聞法應為宣說，若無心者隨意而去。苾",
    "T24n1458_011:0586c27": "芻食訖皆應誦念一兩伽他，報施主恩，亦不",
    "T24n1458_011:0586c28": "應發邪惡之願，為斷煩惱永解脫故。如上所",
    "T24n1458_011:0586c29": "說，不依行者，咸得惡作。",
    "T24n1458_011:0587a01": "食曾觸食學處第三十八",
    "T24n1458_011:0587a02": "佛在室羅伐城給孤獨園，時哥羅苾芻乞食",
    "T24n1458_011:0587a03": "而食，所有餘食遂即曝乾，風雨之時水漬",
    "T24n1458_011:0587a04": "而食。事惱同前，制斯學處。「若復苾芻，食曾",
    "T24n1458_011:0587a05": "經觸食者，波逸底迦。」",
    "T24n1458_011:0587a06": "曾經觸者，謂是自手先曾執捉、或留經夜擬",
    "T24n1458_011:0587a07": "自噉食。然曾經觸有其二種：一、謂中前從他",
    "T24n1458_011:0587a08": "受得齊日中時；二、謂中後受得齊初夜時，過",
    "T24n1458_011:0587a09": "此限分若更食者，得波逸底迦。若不受而觸",
    "T24n1458_011:0587a10": "齊時分內食者，得惡作罪，是名輒觸。若過",
    "T24n1458_011:0587a11": "時分又得曾觸，波逸底迦。曾觸曾觸想疑，波",
    "T24n1458_011:0587a12": "逸底迦，次二句輕，後二無犯。若在北洲曾觸",
    "T24n1458_011:0587a13": "輒觸不受，並皆無犯，由彼於物無彼我心。或",
    "T24n1458_011:0587a14": "於彼取向餘處者，亦無有犯。若苾芻於三處",
    "T24n1458_011:0587a15": "有曾觸過，謂由僧祇及由苾芻并授學人。若",
    "T24n1458_011:0587a16": "苾芻尼於四處有曾觸過，謂式叉摩拏以為",
    "T24n1458_011:0587a17": "第四。望二種人無曾觸過：一、無羞恥人謂不",
    "T24n1458_011:0587a18": "畏罪；二、有羞慚忘失正念。若於求寂等有希",
    "T24n1458_011:0587a19": "望心，持食與彼，欲至食時還有望心，得一",
    "T24n1458_011:0587a20": "惡作，食得墮罪。有望心與、無望而食，但得惡",
    "T24n1458_011:0587a21": "作。無望而與、有望而食，唯得墮罪。俱無希望，",
    "T24n1458_011:0587a22": "食之無犯。若曾觸鉢匙、盞鉢帒、并支伐羅、水",
    "T24n1458_011:0587a23": "瓶、錫杖，乃至戶鑰相染觸物，及以觸口觸手",
    "T24n1458_011:0587a24": "而飲噉者，咸得墮罪。苾芻若欲飲水噉食，時",
    "T24n1458_011:0587a25": "與非時，皆須以水再三漱口方可飲噉，若不",
    "T24n1458_011:0587a26": "爾者，得惡作罪。若是病人無可得處，曾觸酥",
    "T24n1458_011:0587a27": "等食亦無罪。瀉水乳時流注向下，承之以器",
    "T24n1458_011:0587a28": "與觸食相連，苾芻疑不敢食，佛言：「水等下流",
    "T24n1458_011:0587a29": "食之無犯。」在路行時所有糧食，若求寂等力",
    "T24n1458_011:0587b01": "弱無堪不能持者，應以繩繫，令彼持繩，方為",
    "T24n1458_011:0587b02": "擎舉及以扶下，並皆無犯。或令彼持繩，暫為",
    "T24n1458_011:0587b03": "擎食，令其憩息。彼緣賊怖棄食逃走，可自持",
    "T24n1458_011:0587b04": "行無觸宿過。若越河澗無餘可求，亦遣持繩",
    "T24n1458_011:0587b05": "共擎而渡。若此兩人無方得濟，獨持而渡，此",
    "T24n1458_011:0587b06": "亦非犯。僧祇米穀以車運載，若車欲覆應",
    "T24n1458_011:0587b07": "共扶正。若病苾芻須乘此車者，應避軾邊。若",
    "T24n1458_011:0587b08": "乘船者應避柁處。曬穀米等有難緣來，若無",
    "T24n1458_011:0587b09": "人者應自收內。若行險路無人可求，若有食",
    "T24n1458_011:0587b10": "糧應自持去，所到之處換易而食；必無換人，",
    "T24n1458_011:0587b11": "分為二分，持一惠彼未近圓人，持餘一分",
    "T24n1458_011:0587b12": "共易而食。此亦無者，應一日中斷食而行，至",
    "T24n1458_011:0587b13": "第二日食一虎拳，第三日中食二虎拳，第四",
    "T24n1458_011:0587b14": "日已去隨意飽食。若其糧食中途罄絕，見有",
    "T24n1458_011:0587b15": "飲食，無未近圓人可令授者，縱不作淨及以",
    "T24n1458_011:0587b16": "不受、或自上樹打果而食，並開無犯。若僧伽",
    "T24n1458_011:0587b17": "鎗鑊內煎酥乳等，湧沸流溢無人可使，應自",
    "T24n1458_011:0587b18": "撓攪勿令棄失。若苾芻曬曝藥等，難至無人，",
    "T24n1458_011:0587b19": "設自擎舉無觸宿罪。凡因難事所有開緣，至",
    "T24n1458_011:0587b20": "無難時皆不應作。若酥瓶等謂是煮染，瓶器",
    "T24n1458_011:0587b21": "誤觸著者無犯。若錯持此瓶欲上閣者，若未",
    "T24n1458_011:0587b22": "半閣道應放置地，若行過半即應擎出。凡飲",
    "T24n1458_011:0587b23": "非時漿，先須洗手漱口令淨，然後飲之。若",
    "T24n1458_011:0587b24": "異此者得惡作罪。然於口中常含津觸，欲求",
    "T24n1458_011:0587b25": "極淨，此故無緣，應以澡豆及瞿摩等，和水揩",
    "T24n1458_011:0587b26": "脣周遍令淨，再三水漱，飲時非犯。若鉢中有",
    "T24n1458_011:0587b27": "隙者，應再三洗之而用。若盛熱食有膩浮上",
    "T24n1458_011:0587b28": "者無犯。若鉢隙中有宿飯粒，應摘去之，水滌",
    "T24n1458_011:0587b29": "再三，設有餘津食皆無犯。苾芻及尼各有觸",
    "T24n1458_011:0587c01": "宿，兩相換用者聽食。若苾芻尼所有飲食，苾",
    "T24n1458_011:0587c02": "芻為舉作彼物心，尼將施時得食境想六句，",
    "T24n1458_011:0587c03": "准上應思。",
    "T24n1458_011:0587c04": "不受食學處第三十九",
    "T24n1458_011:0587c05": "佛在室羅伐城給孤獨園，時哥羅苾芻多住",
    "T24n1458_011:0587c06": "深摩舍那處，有諸俗人祠祭先靈，所有食飲",
    "T24n1458_011:0587c07": "自取而食。時俗譏謗云食人肉，惡聲流布，法",
    "T24n1458_011:0587c08": "眾慚恥。世尊因制他授方食，既有授人堪為",
    "T24n1458_011:0587c09": "明證。是時六眾受與不受，並皆取食。事惱",
    "T24n1458_011:0587c10": "同前，制斯學處。",
    "T24n1458_011:0587c11": "「若復苾芻，不受食舉著口中而噉咽者，除水",
    "T24n1458_011:0587c12": "及齒木，波逸底迦。」",
    "T24n1458_011:0587c13": "不受者，謂不從授學人、苾芻尼、式叉摩拏、求",
    "T24n1458_011:0587c14": "寂男、求寂女并諸俗類而受得也。若猨猴、熊",
    "T24n1458_011:0587c15": "羆有智知受非受者，此亦成受。受法有四：",
    "T24n1458_011:0587c16": "一、須作意；二、有授人；三、自手受；四、槃等置地",
    "T24n1458_011:0587c17": "手承一邊。復有五種：一、身授身受；二、物授身",
    "T24n1458_011:0587c18": "受；三、身授物受；四、物授物受；五、置地受，謂有",
    "T24n1458_011:0587c19": "方國嫌惡苾芻，作曼荼羅置鉢於上，遙而",
    "T24n1458_011:0587c20": "指授遣置其中。復有五種受法：一、仰手受；二、",
    "T24n1458_011:0587c21": "以床受；三、木枯受；四、衣角受；五、安鉢中",
    "T24n1458_011:0587c22": "受。有五種不成受，謂在界外、若遙遠處、若在",
    "T24n1458_011:0587c23": "傍邊、若在背後、或時合手，與此相違便成受",
    "T24n1458_011:0587c24": "法。時有施主持諸供食，列在眾前，本心擬施，",
    "T24n1458_011:0587c25": "家中火起棄食往救，無人授食，時將欲過。佛",
    "T24n1458_011:0587c26": "言：「應作北洲心自取而食。」若受得食，有不受",
    "T24n1458_011:0587c27": "食墮中，若有淨人更令其授，必無授者撥去",
    "T24n1458_011:0587c28": "食之。若汁墮中，多却方食。若先受得，小兒來",
    "T24n1458_011:0587c29": "觸，更受方食。有五種塵：觸塵、非觸塵、淨塵、不",
    "T24n1458_011:0588a01": "淨塵及以微塵，若可了知，應須更受。復有五",
    "T24n1458_011:0588a02": "塵：飯、食、衣、花及以果塵，咸須受食。凡欲受",
    "T24n1458_011:0588a03": "食先須用心，或置鉢中、或承以葉，遣令置此",
    "T24n1458_011:0588a04": "遂墮餘處，更受方食。授食之人不閑軌則而",
    "T24n1458_011:0588a05": "放盤上，應更總受，亦不應自取持與淨人令",
    "T24n1458_011:0588a06": "授而食。若是病人，無人可得，不受無犯。凡看",
    "T24n1458_011:0588a07": "病人要須識知可不，方與病人食。言噉咽者，",
    "T24n1458_011:0588a08": "謂在咽喉。又灌鼻時，先淨洗手從他受取，",
    "T24n1458_011:0588a09": "然後灌之；由其入口，必吞咽故。除水及齒木",
    "T24n1458_011:0588a10": "者，水若渾濁鑒面不見，亦令他授。然諸濁",
    "T24n1458_011:0588a11": "水應用蒱萄及蘡薁子、或以[麩夫+少]團內濁水",
    "T24n1458_011:0588a12": "中，水即澄清方堪飲用。若醎水、鹻鹵水堪為",
    "T24n1458_011:0588a13": "鹽用，此皆須受。若池河內有棄飯粒，取水濾",
    "T24n1458_011:0588a14": "用無犯。若水中有油酪膩津上覆，應撓動",
    "T24n1458_011:0588a15": "濾用。若行路中見有轆轤汲水、或用酪瓶皮",
    "T24n1458_011:0588a16": "帒盛水，時及非時濾用無犯。後為難開，不應",
    "T24n1458_011:0588a17": "常用。有五瓶瓨：謂盛大小便及貯酒器，此不",
    "T24n1458_011:0588a18": "應用，應遠棄之。盛酥油瓶，火燒去膩，牛糞",
    "T24n1458_011:0588a19": "淨洗，時及非時咸皆得用、或池水中浸之令",
    "T24n1458_011:0588a20": "淨。若鉢中盛飯有鳥來啄，去[此/束]四邊，隨意",
    "T24n1458_011:0588a21": "而食，穢處螥蠅觸食非犯。諸盛水瓨應用甎",
    "T24n1458_011:0588a22": "木為蓋，勿令蟲入。若淨水瓶傍口上穴，應用",
    "T24n1458_011:0588a23": "竹木蓋塞。若瓶中水少，恐洗手不足，應用葉",
    "T24n1458_011:0588a24": "飲。無人取葉用黃落葉，此若無者就連枝葉，",
    "T24n1458_011:0588a25": "或此亦無蹲踞一處，以瓶注口隨意飲之。用",
    "T24n1458_011:0588a26": "齒木法事亦應知，謂於晨旦嚼用之時，得五",
    "T24n1458_011:0588a27": "種利：一、決除熱水；二、能蠲冷癊；三、令口清淨；",
    "T24n1458_011:0588a28": "四、樂欲飲食；五、能明眼目。齒木有三種：長者",
    "T24n1458_011:0588a29": "十二指、短者八指、二內名中。嚼用之時，先以",
    "T24n1458_011:0588b01": "澡豆土屑淨洗手已，次洗齒木，然後嚼之。",
    "T24n1458_011:0588b02": "若嚼了已水洗方棄。若乏水處，於沙土中",
    "T24n1458_011:0588b03": "揩已而棄。此由苾芻於前生中曾作毒蛇，嚼",
    "T24n1458_011:0588b04": "齒木時不洗而棄，有蟲附近中毒而死。因斯",
    "T24n1458_011:0588b05": "世尊制洗方棄。然棄齒木及洟唾等，應於",
    "T24n1458_011:0588b06": "屏處再三彈指謦咳，然後方棄。若常行處、若",
    "T24n1458_011:0588b07": "是淨地、若好樹邊、少在老前，咸非嚼處。有三",
    "T24n1458_011:0588b08": "種事應在屏處：謂大、小便及嚼齒木。若老病",
    "T24n1458_011:0588b09": "者畜承水器，此若無者，應臨水竇嚼頭寸許，",
    "T24n1458_011:0588b10": "令使柔軟，然後徐徐揩齒齗牙，悉使周遍。",
    "T24n1458_011:0588b11": "次用刮舌箄屈而淨刮，勿令極利致使損傷。",
    "T24n1458_011:0588b12": "應用竹木鍮石銅鐵，除諸寶物，餘皆聽作。若",
    "T24n1458_011:0588b13": "無箄者，應擘齒木為兩片已，更互相揩，准前",
    "T24n1458_011:0588b14": "應用。若卒無齒木，應用豆屑、或乾牛糞淨",
    "T24n1458_011:0588b15": "洗口脣，然後方食。若食了已事亦同然，乃",
    "T24n1458_011:0588b16": "至未將淨水洗漱口內，食津不應輒咽。此",
    "T24n1458_011:0588b17": "中犯者，不受不受想或復生疑，咸得墮罪，次",
    "T24n1458_011:0588b18": "二句輕，後二無犯。若行食人少俗家酥蜜等",
    "T24n1458_011:0588b19": "瓶，如法受已，苾芻應行。若僧家器物則不應",
    "T24n1458_011:0588b20": "觸。行餅果等所有筐籠，苾芻先受俗人後捉，",
    "T24n1458_011:0588b21": "如其欲放，苾芻在前俗人在後。苾芻行時先",
    "T24n1458_011:0588b22": "已成受，俗人與者是新受得。諸有雜果分為",
    "T24n1458_011:0588b23": "三色：謂上、中、下，行時間取勿使不平，放果盂",
    "T24n1458_011:0588b24": "中墮向餘處，齊手及處自取而食。此已成受，",
    "T24n1458_011:0588b25": "如若更遠重應受之。",
    "T24n1458_011:0588b26": "索美食學處第四十",
    "T24n1458_011:0588b27": "佛在劫比羅伐窣覩國，時六眾苾芻受大",
    "T24n1458_011:0588b28": "名施主請，既至宅已，見其所設無堪食者，",
    "T24n1458_011:0588b29": "遂詣餘家求乞美膳，得乳酪等飽足食已，",
    "T24n1458_011:0588c01": "還至其舍更不能食，因生譏議。事惱同前，",
    "T24n1458_011:0588c02": "制斯學處。",
    "T24n1458_011:0588c03": "如世尊說：「上妙飲食乳酪生酥魚及肉，若苾",
    "T24n1458_011:0588c04": "芻無病為己詣他家乞，取食者，波逸底迦。」",
    "T24n1458_011:0588c05": "他家者，非親族也。乞者，他不先許。無病而乞",
    "T24n1458_011:0588c06": "無病而食，得波逸底迦及惡作罪。無病從乞",
    "T24n1458_011:0588c07": "有病而食，乞得小罪，食時無犯。有病從乞無",
    "T24n1458_011:0588c08": "病而食，乞時無犯，食得墮罪。第四無犯。若乞",
    "T24n1458_011:0588c09": "食時欲得餘物者，他持食與，報言：「姊妹！我飯",
    "T24n1458_011:0588c10": "已足。」若彼問言：「更何所須？」者，即便隨情所欲",
    "T24n1458_011:0588c11": "從乞者無犯。若彼施主告苾芻曰：「有所須者",
    "T24n1458_011:0588c12": "隨意可索。」或乞酪漿彼便施酪，或從天龍藥",
    "T24n1458_011:0588c13": "叉舍乞，皆無犯。◎",
    "T24n1458_011:0588c14": "◎第五攝頌曰：",
    "T24n1458_011:0588c15": "　蟲水二食舍，　　無復往觀軍，",
    "T24n1458_011:0588c16": "　兩夜覿遊兵，　　打擬覆麁罪。",
    "T24n1458_011:0588c17": "受用有蟲水學處第四十一",
    "T24n1458_011:0588c18": "佛在憍閃毘國，時闡陀苾芻受用水時，害眾",
    "T24n1458_011:0588c19": "生命。由用水事無悲煩惱，制斯學處。",
    "T24n1458_011:0588c20": "「若復苾芻，知水有蟲受用者，波逸底迦。」",
    "T24n1458_011:0588c21": "言受用者，有二種受用：一、內受用，謂供身所",
    "T24n1458_011:0588c22": "須。二、外受用，謂洗衣鉢等。前之學處為營",
    "T24n1458_011:0588c23": "作故，局澆泥草；今此通論隨何受用。若苾芻",
    "T24n1458_011:0588c24": "以貪瞋等心、或由忘念、或由渴乏，受由蟲水",
    "T24n1458_011:0588c25": "不問多少、或觀不觀有蟲無蟲，作有蟲想，心",
    "T24n1458_011:0588c26": "無慚恥而不濾漉，於瓶等中乃至飲一掬，便",
    "T24n1458_011:0588c27": "得墮罪。有說：「隨以瓶等取水之時，若用盡者，",
    "T24n1458_011:0588c28": "方得墮罪。若起心欲取，得責心惡作。已起方",
    "T24n1458_011:0588c29": "便，得對說惡作。」諸墮罪處類此應知，始終",
    "T24n1458_011:0589a01": "忘觀亦得惡作，境想六句，四犯、二非犯。有說：",
    "T24n1458_011:0589a02": "「於無蟲水作有蟲想，亦得墮罪。」有五種眼不",
    "T24n1458_011:0589a03": "應觀水：一、患瘡眼；二、睛翳眼；三、狂亂眼；四、老",
    "T24n1458_011:0589a04": "病眼；五、天眼。由彼天眼與人事不同故不許",
    "T24n1458_011:0589a05": "觀。齊幾許時應觀其水？謂六牛竹車迴轉之",
    "T24n1458_011:0589a06": "頃、或心淨已來觀知無蟲，設不濾漉飲亦無",
    "T24n1458_011:0589a07": "犯。不觀不濾，咸不合用。應知濾物有其五種：",
    "T24n1458_011:0589a08": "一、謂方羅；二、謂法瓶；三、君持迦；四、酌水羅；",
    "T24n1458_011:0589a09": "五、謂衣角。若苾芻無濾羅等，不應往餘村餘",
    "T24n1458_011:0589a10": "寺，齊三拘盧舍。若所到之處，知無闕乏，不持",
    "T24n1458_011:0589a11": "去者無犯，謂知彼僧祇恒有淨水。若於河井",
    "T24n1458_011:0589a12": "先知無蟲，若同行伴下至一人持羅而去，然",
    "T24n1458_011:0589a13": "共行時應問彼云：「羅共用不？或至別路、或爾",
    "T24n1458_011:0589a14": "迴還，能與我羅獨持去不？」如其許者可共俱",
    "T24n1458_011:0589a15": "往；若不爾者，不應共去。若不問者，得惡作",
    "T24n1458_011:0589a16": "罪。若順河流齊五拘盧舍，若不流河齊三拘",
    "T24n1458_011:0589a17": "盧舍，雖無濾羅去亦無犯。若順河流，一度觀",
    "T24n1458_011:0589a18": "水無有蟲者，齊一拘盧舍，隨意飲用，然須中",
    "T24n1458_011:0589a19": "間無別河入。若不流水及逆流水，一度觀時，",
    "T24n1458_011:0589a20": "齊一尋內得用。有五種淨水：一、僧伽淨；二、別",
    "T24n1458_011:0589a21": "人淨；三、濾羅淨；四、湧泉淨；五、井水淨。若知彼",
    "T24n1458_011:0589a22": "人是持戒者，存護生命，縱不觀察，得彼水時",
    "T24n1458_011:0589a23": "飲用無犯。凡一觀水，始從日出迄至明相未",
    "T24n1458_011:0589a24": "出已來咸隨受用。若取水時手捉濾羅久生",
    "T24n1458_011:0589a25": "勞倦，應用三股立拒羅繫兩邊。若水駃不",
    "T24n1458_011:0589a26": "停蟲多悶死，應於羅中安沙、若牛糞末承之",
    "T24n1458_011:0589a27": "令住。若作瓦椀銅椀緣穿三孔，各安繩鎖繫",
    "T24n1458_011:0589a28": "在三竿，其水羅角置之椀內，下以瓫器而承",
    "T24n1458_011:0589a29": "其水，瓨內觀蟲必須器滿。若觀水時蟲細難",
    "T24n1458_011:0589b01": "見，應草莛示勿以指示。取水既訖羅置椀中，",
    "T24n1458_011:0589b02": "若近河池就彼傾覆，必居原陸可放井中，不",
    "T24n1458_011:0589b03": "得懸虛羅翻井上，令蟲悶絕、或致損生。應",
    "T24n1458_011:0589b04": "為放生器，作小罐子，上下各安兩鼻，繫以雙",
    "T24n1458_011:0589b05": "繩羅覆此中。淨水澆瀝慇懃觀察，知無蟲已",
    "T24n1458_011:0589b06": "正沈井內，翻底拔之再三縱沒，勿令蟲在羅，",
    "T24n1458_011:0589b07": "須淨洗曬曝令乾。若羅易壞者，應以銅鐵",
    "T24n1458_011:0589b08": "瓦器底安花孔，闊三四指、高兩三指，以絹或",
    "T24n1458_011:0589b09": "疊繫之而用。若於寺中安僧伽水瓨，應在",
    "T24n1458_011:0589b10": "便處，并安木床、或為甎座，常須淨潔，時時",
    "T24n1458_011:0589b11": "應以茅草洗刷，勿令垢穢。若有臭氣於陰",
    "T24n1458_011:0589b12": "處曬乾，若不淨手不應輒觸。若有飲緣須將",
    "T24n1458_011:0589b13": "去者、或銅瓦椀、或於葉內持去。其行水人須",
    "T24n1458_011:0589b14": "著淨服，勿以宿觸衣裳觸其瓨器，諸小苾芻",
    "T24n1458_011:0589b15": "亦聽行水。若有俗家來借瓨器，應與故者不",
    "T24n1458_011:0589b16": "可與新；苾芻借時隨意而與。應以一房用貯",
    "T24n1458_011:0589b17": "器物，銅器若少應共處安。如其多者別置一",
    "T24n1458_011:0589b18": "庫(其放生罐，一繩亦得。承水之椀，或置羅中)。",
    "T24n1458_011:0589b19": "有食家強坐學處第四十二",
    "T24n1458_011:0589b20": "佛在室羅伐城給孤獨園，時鄔陀夷善解逆",
    "T24n1458_011:0589b21": "相預識人情，知彼男女欲行非法，即為女說",
    "T24n1458_011:0589b22": "法共相惱亂，由詣俗家事及婬煩惱，制斯學",
    "T24n1458_011:0589b23": "處。",
    "T24n1458_011:0589b24": "「若復苾芻，知有食家強安坐者，波逸底迦。」",
    "T24n1458_011:0589b25": "言知者，識彼人心欲行交會。有食家者，女是",
    "T24n1458_011:0589b26": "男之食、男是女之食，謂男女行交會時更相",
    "T24n1458_011:0589b27": "受用，故名有食。強安坐者，不問舍主自縱己",
    "T24n1458_011:0589b28": "心，故云強坐。此中犯者，謂彼男女各有婬",
    "T24n1458_011:0589b29": "心契合，此時欲行交會，苾芻染心強為說法，",
    "T24n1458_011:0589c01": "以妨其事令他瞋恨。在座坐時，便得墮罪。有",
    "T24n1458_011:0589c02": "食有食想六句同前。若天女及半稚迦等，咸",
    "T24n1458_011:0589c03": "得惡作。為賊所逐避難潛形，無婬染心者無",
    "T24n1458_011:0589c04": "犯。",
    "T24n1458_011:0589c05": "有食家強立學處第四十三",
    "T24n1458_011:0589c06": "佛在室羅伐城給孤獨園，鄔陀夷苾芻前入",
    "T24n1458_011:0589c07": "俗舍，居門扇後自隱其身，觀行惡法，彼人知",
    "T24n1458_011:0589c08": "已遂便譏罵。事惱同前，制斯學處。",
    "T24n1458_011:0589c09": "「若復苾芻，知有食家，在屏處強立者，波逸底",
    "T24n1458_011:0589c10": "迦。」",
    "T24n1458_011:0589c11": "言屏處者，謂唯有二人。前隨屏露，以坐為儀；",
    "T24n1458_011:0589c12": "此但據屏，以立為事，乃至少時即得本罪。若",
    "T24n1458_011:0589c13": "有難緣，同前非犯。",
    "T24n1458_011:0589c14": "與無衣外道男女食學處第四十四",
    "T24n1458_011:0589c15": "佛在室羅伐城給孤獨園，時阿難陀苾芻飯",
    "T24n1458_011:0589c16": "食已訖，即以殘食與二無衣女人。彼之二女：",
    "T24n1458_011:0589c17": "一老、一少，不審觀察，老與一餅、少者與二。老",
    "T24n1458_011:0589c18": "母語少者言：「彼與二餅意有所求，汝宜備",
    "T24n1458_011:0589c19": "辦。」由外道事譏嫌待緣煩惱，制斯學處。",
    "T24n1458_011:0589c20": "「若復苾芻，自手授與無衣外道，及餘外道男",
    "T24n1458_011:0589c21": "女食者，波逸底迦。」",
    "T24n1458_011:0589c22": "言無衣者，謂露形外道。言及餘外道者，總",
    "T24n1458_011:0589c23": "收餘類。自手與者，謂親自手決心施與。此中",
    "T24n1458_011:0589c24": "犯者，謂是露形等外道男女。受者現前，苾芻",
    "T24n1458_011:0589c25": "授與、或墮手內、或落器中者，波逸底迦。若",
    "T24n1458_011:0589c26": "未墮時，得惡作罪，由自手與彼生憍慢無羞",
    "T24n1458_011:0589c27": "慚故。若不現前、或時棄地，先出其分、後方食",
    "T24n1458_011:0589c28": "者，咸得惡作。境想六句如上應知。若宗親、若",
    "T24n1458_011:0589c29": "病苦，與時無犯。若欲出家與其共住，如廣文",
    "T24n1458_011:0590a01": "說。",
    "T24n1458_011:0590a02": "觀軍學處第四十五",
    "T24n1458_011:0590a03": "佛在室羅伐城給孤獨園，時勝光王嚴整軍",
    "T24n1458_011:0590a04": "旅，將欲征討。時六眾苾芻輒往觀察。由觀",
    "T24n1458_011:0590a05": "軍事不寂靜煩惱，制斯學處。",
    "T24n1458_011:0590a06": "「若復苾芻，往觀整裝軍者，波逸底迦。」",
    "T24n1458_011:0590a07": "言整裝軍者，欲將戰鬪。軍有四種：謂象、馬、",
    "T24n1458_011:0590a08": "車、步。此中犯者，去寺不遠有大軍眾，嚴整師",
    "T24n1458_011:0590a09": "旅欲挍兵旗，苾芻往觀。假使不挍為挍而觀，",
    "T24n1458_011:0590a10": "初見之時，便得墮罪。設方便時，得多惡作。若",
    "T24n1458_011:0590a11": "觀天龍、阿蘇羅等軍，亦得惡作。乃至故心觀",
    "T24n1458_011:0590a12": "鶉等鬪，並惡作罪，境想同前。不犯者，若賊軍",
    "T24n1458_011:0590a13": "欲至，須往觀望知其遠近；若乞食遇見、若軍",
    "T24n1458_011:0590a14": "營近路、若軍來寺中、若有難緣，縱觀無犯。",
    "T24n1458_011:0590a15": "軍中過二宿學處第四十六",
    "T24n1458_011:0590a16": "佛在室羅伐城給孤獨園，時勝光王勅命軍",
    "T24n1458_011:0590a17": "旅，六眾見已遂久停留。事惱同前，制斯學",
    "T24n1458_011:0590a18": "處。",
    "T24n1458_011:0590a19": "「若復苾芻，有因緣往軍中，應齊二夜。若過宿",
    "T24n1458_011:0590a20": "者，波逸底迦。」",
    "T24n1458_011:0590a21": "此中犯者，相去不遠，有整兵軍，苾芻有緣受",
    "T24n1458_011:0590a22": "請詣彼、或有衣利引起貪心。而彼軍營或整",
    "T24n1458_011:0590a23": "不整，作整兵心停留觀察，至第三夜明相出",
    "T24n1458_011:0590a24": "時，便得墮罪。設方便時，亦多惡作。不犯者，若",
    "T24n1458_011:0590a25": "為王等之所拘礙，若餘難事者無犯。",
    "T24n1458_011:0590a26": "動亂兵軍學處第四十七",
    "T24n1458_011:0590a27": "佛在室羅伐城給孤獨園，時六眾苾芻詣整",
    "T24n1458_011:0590a28": "兵軍所，動亂兵戈象馬逃奔，令軍慴怖。事惱",
    "T24n1458_011:0590a29": "同前，制斯學處。",
    "T24n1458_011:0590b01": "「若復苾芻，在軍中經二宿，觀整裝軍、見先旗",
    "T24n1458_011:0590b02": "兵、若看布陣者，波逸底迦。」",
    "T24n1458_011:0590b03": "言整裝軍者，謂是裝束臨將戰時。言先旗",
    "T24n1458_011:0590b04": "者，四種旗中見先引者。何謂四旗？一、師子旗；",
    "T24n1458_011:0590b05": "二、大牛旗；三、鯨魚旗；四、金翅鳥旗。兵者，四種",
    "T24n1458_011:0590b06": "兵中見首出者。言布陣者，陣有四種：一、矟",
    "T24n1458_011:0590b07": "刀勢；二、車轅勢；三、半月勢；四、鵬翼勢。言散",
    "T24n1458_011:0590b08": "兵者，除前所引餘雜兵戎。此中犯者，觀已整",
    "T24n1458_011:0590b09": "軍，即得墮罪。若未整軍，得惡作罪。若觀整軍",
    "T24n1458_011:0590b10": "乃至散兵者，俱得墮罪。餘並同前，難緣非犯。",
    "T24n1458_011:0590b11": "打苾芻學處第四十八",
    "T24n1458_011:0590b12": "佛在室羅伐城給孤獨園，時鄔陀夷因十七",
    "T24n1458_011:0590b13": "眾不隨其命，遂便打之。由結伴事不忍煩",
    "T24n1458_011:0590b14": "惱，制斯學處。",
    "T24n1458_011:0590b15": "「若復苾芻，瞋恚故不喜打苾芻者，波逸底迦。」",
    "T24n1458_011:0590b16": "言打者，若手指彈、若脚指蹴、若甎瓦等、若以",
    "T24n1458_011:0590b17": "草莛打著他者，隨其所有手指多少，及以芥",
    "T24n1458_011:0590b18": "子草莛數量，還得爾許波逸底迦。若不著者，",
    "T24n1458_011:0590b19": "亦得爾許惡作之罪。若殺心而打，得窣吐羅。",
    "T24n1458_011:0590b20": "言苾芻者，若持戒、若破戒，有苾芻相起苾芻",
    "T24n1458_011:0590b21": "想、或復生疑，皆得墮罪。若非苾芻作苾芻想",
    "T24n1458_011:0590b22": "疑，或於柱壁、或於餘事作掉亂心而打拍者，",
    "T24n1458_011:0590b23": "咸得惡作。無犯者，不以瞋心、為利益事。",
    "T24n1458_011:0590b24": "以手擬苾芻學處第四十九",
    "T24n1458_011:0590b25": "緣與前同，以手擬為異，制斯學處。",
    "T24n1458_011:0590b26": "「若復苾芻，瞋恚故不喜，擬手向苾芻者，波逸",
    "T24n1458_011:0590b27": "底迦。」",
    "T24n1458_011:0590b28": "謂作打心而擬其手，初舉手時，便得本罪。若",
    "T24n1458_011:0590b29": "一舉手向多苾芻，隨其多少准人得罪。若與",
    "T24n1458_011:0590c01": "苾芻相瞋恨時，應往詣彼求其懺摩，不應瞋",
    "T24n1458_011:0590c02": "心未歇往求辭謝。彼亦不得同師子行，為堅",
    "T24n1458_011:0590c03": "鞕心不相容恕。若不肯忍，應遣智人方便和",
    "T24n1458_011:0590c04": "解，速令諍息。小者到彼瞋苾芻邊，至勢分時",
    "T24n1458_011:0590c05": "即應禮拜，彼應云：「無病。」若見苾芻鬪諍之時，",
    "T24n1458_011:0590c06": "無朋黨心而為揮解。俗人鬪處不應往看，恐",
    "T24n1458_011:0590c07": "引為證故。如上所說不順行者，咸得惡作。",
    "T24n1458_011:0590c08": "覆藏他麁罪學處第五十",
    "T24n1458_011:0590c09": "佛在室羅伐城給孤獨園，時鄔波難陀犯僧",
    "T24n1458_011:0590c10": "伽伐尸沙罪。有達摩苾芻見，恐其外說遂作",
    "T24n1458_011:0590c11": "是言：「爾親教師我先知犯，遏惡揚善，曾不語",
    "T24n1458_011:0590c12": "人。汝見我非，理應藏覆。」達摩聞已，向諸苾芻",
    "T24n1458_011:0590c13": "說，其事同前。覆藏煩惱，制斯學處。",
    "T24n1458_011:0590c14": "「若復苾芻，知他苾芻有麁惡罪覆藏者，波逸",
    "T24n1458_011:0590c15": "底迦。」",
    "T24n1458_011:0590c16": "知者，謂自見知、或因他說。言苾芻者，若持戒、",
    "T24n1458_011:0590c17": "若破戒、有苾芻相，皆曰苾芻。言麁罪者，謂初",
    "T24n1458_011:0590c18": "二部及此方便。覆藏即是掩覆其過。此中犯",
    "T24n1458_011:0590c19": "者，若見聞作覆藏心，至明相出，便得墮罪。自",
    "T24n1458_011:0590c20": "餘諸犯覆皆惡作。破戒人邊設令發露，不成",
    "T24n1458_011:0590c21": "發露，境想准知。無犯者，若說他時令自不安，",
    "T24n1458_011:0590c22": "若命梵難、若破僧因緣，為護此故，覆皆無犯。",
    "T24n1458_011:0590c23": "第六攝頌曰：",
    "T24n1458_011:0590c24": "　伴惱觸火浴，　　同眠法非障，",
    "T24n1458_011:0590c25": "　未捨求寂染，　　收寶極炎時。",
    "T24n1458_011:0590c26": "共至俗家不與食學處第五十一",
    "T24n1458_011:0590c27": "佛在室羅伐城，時鄔波難陀與達摩苾芻先",
    "T24n1458_011:0590c28": "有嫌惡，便以美言誘說，將至俗家，遂不與食，",
    "T24n1458_011:0590c29": "令彼飢乏，其事同前。由不忍煩惱，制斯學",
    "T24n1458_011:0591a01": "處。",
    "T24n1458_011:0591a02": "「若復苾芻，語餘苾芻，作如是語：『具壽！共汝詣",
    "T24n1458_011:0591a03": "俗家，當與汝美好飲食，令得飽滿。』彼苾芻至",
    "T24n1458_011:0591a04": "俗家竟不與食，語言：『具壽！汝去，我與汝共坐",
    "T24n1458_011:0591a05": "共語不樂，我獨坐獨語樂。』作是語時，欲令生",
    "T24n1458_011:0591a06": "惱者，波逸底迦。」",
    "T24n1458_011:0591a07": "言俗家者，謂婆羅門及餘俗家。言令得飽滿",
    "T24n1458_011:0591a08": "者，意欲不與飲食令受飢餓。此中犯者，有苾",
    "T24n1458_011:0591a09": "芻相作苾芻想，為惱亂心，他領解時，便得墮",
    "T24n1458_011:0591a10": "罪。若惱授學人及以餘人，得惡作罪。若在尼",
    "T24n1458_011:0591a11": "寺、若天廟處、若外道家而惱亂者，皆惡作",
    "T24n1458_011:0591a12": "罪。若隨醫教為病令斷食者，無犯。",
    "T24n1458_011:0591a13": "觸火學處第五十二",
    "T24n1458_011:0591a14": "佛在王舍城，因火燒樹熏出黑蛇，諸苾芻見",
    "T24n1458_011:0591a15": "皆悉馳走、或以火頭而遙打擲。因用火事",
    "T24n1458_011:0591a16": "不寂靜煩惱，制斯學處。",
    "T24n1458_011:0591a17": "「若復苾芻，無病為身，若自然火、若教他然者，",
    "T24n1458_011:0591a18": "波逸底迦。」",
    "T24n1458_011:0591a19": "言無病者，若有病緣觸亦非犯。言為身者，非",
    "T24n1458_011:0591a20": "為他也。言自然者，若吹令發焰、若翻轉火薪。",
    "T24n1458_011:0591a21": "若教他然者，謂令他然火。若為戲謔掉弄",
    "T24n1458_011:0591a22": "火頭、若作半月像、若作車輪形，凡諸觸火不",
    "T24n1458_011:0591a23": "在時中，若然若滅、若忘念、若掉舉、若氣吹、若",
    "T24n1458_011:0591a24": "投薪、若動柴炭，纔動轉時皆得墮罪。若不解",
    "T24n1458_011:0591a25": "方言人、若遣書等、若現身相使然火時，咸",
    "T24n1458_011:0591a26": "得惡作。若翻覆糠[(麥大+十)*弋]火、或可於中燒餅而食。",
    "T24n1458_011:0591a27": "雖在時內無心守持、若髮毛爪骨洟唾血",
    "T24n1458_011:0591a28": "等置火中者，咸得惡作。無犯者，謂在時中作",
    "T24n1458_011:0591a29": "心守持。言時者，謂為三寶、鄔波馱耶、阿遮利",
    "T24n1458_011:0591b01": "耶、若為諸餘同淨行者，所有事業、或時為己",
    "T24n1458_011:0591b02": "熏鉢染衣熟諸飲食、或寒或病所有營為，作",
    "T24n1458_011:0591b03": "心守持，乃至事訖中間忘念，觸時無犯。言守",
    "T24n1458_011:0591b04": "持心者，若欲觸火應心念云：「我今為作如是",
    "T24n1458_011:0591b05": "事故須觸此火。」及為同梵行者。若欲滅時，應",
    "T24n1458_011:0591b06": "云：「為無事故須滅。」若觸師子等得惡作罪。作",
    "T24n1458_011:0591b07": "觸火想有其六句，後二無犯。若放野火，得窣",
    "T24n1458_011:0591b08": "吐羅罪。亦不應於石炭地上輒爾然火，應",
    "T24n1458_011:0591b09": "將甎石厚布方燒。若於廊廡及寺中庭然火",
    "T24n1458_011:0591b10": "之時，勿令熏屋，待煙盡已方持入屋。若營",
    "T24n1458_011:0591b11": "作人所須之木，不應輒燒。若輕損時，得惡作",
    "T24n1458_011:0591b12": "罪。為翻火聚應作鐵鍤，夜誦經時應炳燈",
    "T24n1458_011:0591b13": "燭，所須燈樹應作一重。若是僧物，聽作多",
    "T24n1458_011:0591b14": "重。◎",
    "T24n1458_011:0591b15": "根本薩婆多部律攝卷第十一"
}