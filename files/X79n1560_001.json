{
    "X79n1560_001:0490a03": " 重刊禪林僧寶傳序",
    "X79n1560_001:0490a05": "禪林僧寶傳者。宋宣和初。新昌覺範禪師之所譔次",
    "X79n1560_001:0490a06": "也。覺範甞讀唐宋高僧傳。以道宣精於律。而文非所",
    "X79n1560_001:0490a07": "長。贊寧博於學。而識幾于暗。其於為書。往往如戶昏",
    "X79n1560_001:0490a08": "按撿。不可以屬讀。乃慨然有志於論述。凡經行諸方。",
    "X79n1560_001:0490a09": "見夫博大秀傑之衲。能袒肩以荷大法者。必手錄而",
    "X79n1560_001:0490a10": "藏之。後居湘西之谷山。遂盡發所藏。依倣司馬遷史",
    "X79n1560_001:0490a11": "傳。各為贊辭。合八十有一人。分為三十卷。而題以今",
    "X79n1560_001:0490a12": "名。亦既鋟梓以傳。積有歲月。二十年來。南北兵興。在",
    "X79n1560_001:0490a13": "在焚燬。是書之存。十不一二。南宗禪師定公。時住大",
    "X79n1560_001:0490a14": "慈名剎。慨念末學晚輩。不見至道之大全。古人之大",
    "X79n1560_001:0490a15": "體。因取其書。重刊而廣布之。且以序文屬予。俾書始",
    "X79n1560_001:0490a16": "末。傳之永久。古者左史記言。右史記事。而言為尚書。",
    "X79n1560_001:0490a17": "事為春秋。遷蓋因之以作史記。而言與事具焉。覺範",
    "X79n1560_001:0490a18": "是書。既編五宗之訓言。復著諸老之行事。而於世系",
    "X79n1560_001:0490a19": "入道之由。臨終明驗之際。無不謹書而備錄。蓋聽言",
    "X79n1560_001:0490a20": "以事觀。既書其所言。固當兼錄其行事。覺範可謂得",
    "X79n1560_001:0490a21": "遷之矩度矣。而或者則曰。遷蓋世間之言。而覺範則",
    "X79n1560_001:0490a22": "出世間者也。出世間之道。以心而傳心。彼言語文字。",
    "X79n1560_001:0490a23": "非道之至也。於此而不能以無滯。則自心光明。且因",
    "X79n1560_001:0490a24": "之而壅蔽。其於道乎。何有是大不。然為佛氏之學者。",
    "X79n1560_001:0490b01": "固非即言語文字以為道。而亦非離言語文字以入",
    "X79n1560_001:0490b02": "道。觀夫從上西竺東震諸師。固有兼通三藏。力弘心",
    "X79n1560_001:0490b03": "宗者矣。若馬鳴龍樹。永嘉圭峯是也。學者苟不致力",
    "X79n1560_001:0490b04": "於斯。而徒以撥去言語文字為禪。冥心默照為妙。則",
    "X79n1560_001:0490b05": "先佛之微言。宗師之規範。或幾乎熄矣。覺範為是懼",
    "X79n1560_001:0490b06": "而譔此書。南宗亦為是懼而刊布之。欲使天下禪林。",
    "X79n1560_001:0490b07": "咸法前輩之宗綱。而所言所履。與傳八十一人者。同",
    "X79n1560_001:0490b08": "歸於一道。則是書之流傳。豈曰小補之哉。傳曰。雖無",
    "X79n1560_001:0490b09": "老成人。尚有典刑。又曰。君子多識前言往行。以蓄其",
    "X79n1560_001:0490b10": "德。後之覧者勉之哉。洪武六年臘月八日九靈山人",
    "X79n1560_001:0490b11": "戴良序。",
    "X79n1560_001:0490b17": " 重刻禪林僧寶傳序",
    "X79n1560_001:0490b19": "摩竭掩室。毗耶杜口。以真寔際離文字故。自曹溪滴",
    "X79n1560_001:0490b20": "水。派別五家。建立綱宗。開示方便。法源一濬。波流益",
    "X79n1560_001:0490b21": "洪。同歸薩婆若海。然欲識佛性義。當觀時節因緣。從",
    "X79n1560_001:0490b22": "古明大法人。莫非瑰瑋傑特之材。不受世間繩束。是",
    "X79n1560_001:0490b23": "以披緇祝髮。周游參請。必至於發明己事而後已。蓋",
    "X79n1560_001:0490b24": "有或因言而悟入。或目擊而道存。一剎那間。轉凡成",
    "X79n1560_001:0490c01": "聖。時節因緣。各自不同。苟非具載本末。則後學無所",
    "X79n1560_001:0490c02": "考證。此僧寶傳之所由作也。是書之傳有年矣。白璧",
    "X79n1560_001:0490c03": "繅藉。見之愛慕。舊藏在廬阜。後失於回祿。錢塘風篁",
    "X79n1560_001:0490c04": "山之僧廣遇。慮其湮沒。即舊本校讎鋟梓。以與諸方",
    "X79n1560_001:0490c05": "共之。十餘年而書始成。其用心亦勤矣。魏亭趙元藻。",
    "X79n1560_001:0490c06": "一見遇於湖山之上。慧炬相燭。袖其書以歸。囑予為",
    "X79n1560_001:0490c07": "一轉語。予與遇未覿面。今披是書。知其志趣。千里同",
    "X79n1560_001:0490c08": "風。且見遇與覺範。與八十一人者。把臂並行。若有因",
    "X79n1560_001:0490c09": "書省發。得意忘言。即同入此道場。則靈山一會。儼然",
    "X79n1560_001:0490c10": "未散。不為分外。寶慶丁亥中春上澣。臨川張　(宏)敬",
    "X79n1560_001:0490c11": "書。",
    "X79n1560_001:0490c17": " 禪林僧寶傳引",
    "X79n1560_001:0490c19": "覺範謂余曰。自達磨之來。六傳至大鑒。鑒之後析為",
    "X79n1560_001:0490c20": "二宗。其一為石頭。雲門曹洞法眼宗之。其一為馬祖。",
    "X79n1560_001:0490c21": "臨濟溈仰宗之。是為五家宗派。嘉祐中。達觀曇頴禪",
    "X79n1560_001:0490c22": "師。甞為之傳。載其機緣語句。而略其始終行事之迹。",
    "X79n1560_001:0490c23": "德洪以謂。影由形生。響逐聲起。既載其言。則入道之",
    "X79n1560_001:0490c24": "緣。臨終之効。有不可唐捐者。遂盡掇遺編別記。苴以",
    "X79n1560_001:0491a01": "諸方宿衲之傳。又自嘉祐至政和。取雲門臨濟兩家",
    "X79n1560_001:0491a02": "之裔。嶄然絕出者。合八十有一人。各為傳而繫之。以",
    "X79n1560_001:0491a03": "贊。分為三十卷。書成於湘西之南臺。目之曰禪林僧",
    "X79n1560_001:0491a04": "寶傳。幸為我作文。以弁其首。余索其書而觀之。其識",
    "X79n1560_001:0491a05": "達。其學詣。其言恢而正。其事簡而完。其辭精微而華",
    "X79n1560_001:0491a06": "暢。其旨廣大空寂。窅然而深矣。其才則宗門之遷固",
    "X79n1560_001:0491a07": "也。使八十一人者。布在方冊。芒寒色正。燁如五緯之",
    "X79n1560_001:0491a08": "麗天。人皆仰之。或由此書也。夫覺範初閱汾陽昭語。",
    "X79n1560_001:0491a09": "脫然有省。而印可於雲庵真淨。甞涉患難瀕九死。口",
    "X79n1560_001:0491a10": "絕怨言。面無不足之色。其發為文章者。蓋其緒餘土",
    "X79n1560_001:0491a11": "苴云。宣和六年三月甲子。長沙侯延慶引。",
    "X79n1560_001:0491a15": "禪林僧寶傳目錄",
    "X79n1560_001:0491a17": "卷一",
    "X79n1560_001:0491a18": "撫州曹山本寂禪師",
    "X79n1560_001:0491a19": "卷二",
    "X79n1560_001:0491a20": "韶州雲門匡真大師",
    "X79n1560_001:0491a21": "卷三",
    "X79n1560_001:0491a22": "汝州風穴昭禪師(或作沼)首山念禪師",
    "X79n1560_001:0491a23": "汾州太子昭禪師",
    "X79n1560_001:0491a24": "卷四",
    "X79n1560_001:0491b01": "福州玄沙備禪師漳州羅漢琛禪師(地藏)",
    "X79n1560_001:0491b02": "金陵清涼益禪師(法眼)",
    "X79n1560_001:0491b03": "卷五",
    "X79n1560_001:0491b04": "潭州石霜諸禪師邵武龍湖聞禪師",
    "X79n1560_001:0491b05": "筠州九峯虔禪師吉州禾山殷禪師",
    "X79n1560_001:0491b06": "卷六",
    "X79n1560_001:0491b07": "雲居宏覺膺禪師洛浦安禪師",
    "X79n1560_001:0491b08": "卷七",
    "X79n1560_001:0491b09": "天台韶國師九峯玄禪師",
    "X79n1560_001:0491b10": "雲居齊禪師瑞鹿先禪師",
    "X79n1560_001:0491b11": "卷八",
    "X79n1560_001:0491b12": "圓通道濟德禪師南塔光湧禪師",
    "X79n1560_001:0491b13": "洞山守初禪師南安巖嚴禪師",
    "X79n1560_001:0491b14": "卷九",
    "X79n1560_001:0491b15": "龍牙居遯禪師永明智覺禪師",
    "X79n1560_001:0491b16": "雲居簡禪師",
    "X79n1560_001:0491b17": "卷十",
    "X79n1560_001:0491b18": "重雲暉禪師瑞龍志德璋禪師",
    "X79n1560_001:0491b19": "林陽端禪師雙峯欽禪師",
    "X79n1560_001:0491b20": "九峯詮禪師龜洋忠禪師",
    "X79n1560_001:0491b21": "卷十一",
    "X79n1560_001:0491b22": "洞山聰禪師雪竇顯禪師",
    "X79n1560_001:0491b23": "天衣懷禪師",
    "X79n1560_001:0491b24": "卷十二",
    "X79n1560_001:0491c01": "薦福古禪師",
    "X79n1560_001:0491c02": "卷十三",
    "X79n1560_001:0491c03": "福唱善禪師大陽延禪師",
    "X79n1560_001:0491c04": "卷十四",
    "X79n1560_001:0491c05": "神鼎諲禪師谷山崇禪師",
    "X79n1560_001:0491c06": "圓照本禪師",
    "X79n1560_001:0491c07": "卷十五",
    "X79n1560_001:0491c08": "衡嶽泉禪師法華舉禪師",
    "X79n1560_001:0491c09": "卷十六",
    "X79n1560_001:0491c10": "廣慧璉禪師翠岩芝禪師",
    "X79n1560_001:0491c11": "卷十七",
    "X79n1560_001:0491c12": "浮山遠禪師投子青禪師",
    "X79n1560_001:0491c13": "天甯楷禪師",
    "X79n1560_001:0491c14": "卷十八",
    "X79n1560_001:0491c15": "大覺璉禪師興化銑禪師",
    "X79n1560_001:0491c16": "卷十九",
    "X79n1560_001:0491c17": "餘杭政禪師西余端禪師",
    "X79n1560_001:0491c18": "卷二十",
    "X79n1560_001:0491c19": "言法華華嚴隆禪師",
    "X79n1560_001:0491c20": "卷二十一",
    "X79n1560_001:0491c21": "慈明禪師",
    "X79n1560_001:0491c22": "卷二十二",
    "X79n1560_001:0491c23": "黃龍南禪師雲峯悅禪師",
    "X79n1560_001:0491c24": "卷二十三",
    "X79n1560_001:0492a01": "黃龍實覺心禪師泐潭真淨文禪師",
    "X79n1560_001:0492a02": "卷二十四",
    "X79n1560_001:0492a03": "仰山偉禪師東林照覺總禪師",
    "X79n1560_001:0492a04": "卷二十五",
    "X79n1560_001:0492a05": "大溈真如喆禪師雲居祐禪師",
    "X79n1560_001:0492a06": "隆慶閑禪師雲蓋智禪師",
    "X79n1560_001:0492a07": "卷二十六",
    "X79n1560_001:0492a08": "圓通訥禪師淨因臻禪師",
    "X79n1560_001:0492a09": "法雲圓通秀禪師延恩安禪師",
    "X79n1560_001:0492a10": "卷二十七",
    "X79n1560_001:0492a11": "明教嵩禪師蔣山元禪師",
    "X79n1560_001:0492a12": "金山達觀禪師",
    "X79n1560_001:0492a13": "卷二十八",
    "X79n1560_001:0492a14": "法昌遇禪師楊岐會禪師",
    "X79n1560_001:0492a15": "白雲端禪師",
    "X79n1560_001:0492a16": "卷二十九",
    "X79n1560_001:0492a17": "大通本禪師報本元禪師",
    "X79n1560_001:0492a18": "禾山普禪師雲居佛印元禪師",
    "X79n1560_001:0492a19": "卷三十",
    "X79n1560_001:0492a20": "寶峯英禪師保甯璣禪師",
    "X79n1560_001:0492a21": "黃龍佛壽清禪師",
    "X79n1560_001:0492a22": "續補",
    "X79n1560_001:0492a23": "五祖演禪師雲岩新禪師",
    "X79n1560_001:0492a24": "南嶽石頭志庵主",
    "X79n1560_001:0492b06": "禪林僧寶傳卷第一",
    "X79n1560_001:0492b08": "宋明白庵居沙門　惠洪　撰",
    "X79n1560_001:0492b09": "撫州曹山本寂禪師(青原六世)",
    "X79n1560_001:0492b10": "禪師諱躭章。泉州莆田黃氏子。幼而奇逸。為書生不",
    "X79n1560_001:0492b11": "甘處俗。年十九棄家。入福州靈石山。六年乃剃髮受",
    "X79n1560_001:0492b12": "具。咸通初。至高安。謁悟本禪師价公。依止十餘年。价",
    "X79n1560_001:0492b13": "以為類己。堪任大法。於是名冠叢林。將辭去。价曰。三",
    "X79n1560_001:0492b14": "更當來。授汝曲折。時矮師叔者知之。蒲伏繩床下。价",
    "X79n1560_001:0492b15": "不知也。中夜授章。先雲巖所付寶鏡三昧。五位顯訣。",
    "X79n1560_001:0492b16": "三種滲漏畢。再拜趨出。矮師叔引頸呼曰。洞山禪入",
    "X79n1560_001:0492b17": "我手矣。价大驚曰。盜法倒屙無及矣。後皆如所言。寶",
    "X79n1560_001:0492b18": "鏡三昧。其詞曰。如是之法。佛祖密付。汝今得之。其善",
    "X79n1560_001:0492b19": "保護。銀盌盛雪。明月藏鷺。類之弗齊。混則知處。意不",
    "X79n1560_001:0492b20": "在言。來機亦赴。動成窠臼。差落顧佇。背觸俱非。如大",
    "X79n1560_001:0492b21": "火聚。但形文彩。即屬染汙。夜半正明。天曉不露。為物",
    "X79n1560_001:0492b22": "作則。用拔諸苦。雖非有為。不是無語。如臨寶鏡。形影",
    "X79n1560_001:0492b23": "相覩。汝不是渠。渠正是汝。如世嬰兒。五相完具。不去",
    "X79n1560_001:0492b24": "不來。不起不住。婆婆和和。有句無句。終必得物。語未",
    "X79n1560_001:0492c01": "正故。重離六爻。偏正回互。疊而為三。變盡成五。如荎",
    "X79n1560_001:0492c02": "草味。如金剛杵。正中妙挾。敲唱雙舉。通宗通塗。挾帶",
    "X79n1560_001:0492c03": "挾路。錯然則吉。不可犯忤。天真而妙。不屬迷悟。因緣",
    "X79n1560_001:0492c04": "時節。寂然昭著。細入無間。大絕方所。毫忽之差。不應",
    "X79n1560_001:0492c05": "律呂。今有頓漸。緣立宗趣。宗趣分矣。即是規矩。宗通",
    "X79n1560_001:0492c06": "趣極。真常流注。外寂中搖。係駒伏鼠。先聖悲之。為法",
    "X79n1560_001:0492c07": "檀度。隨其顛倒。以緇為素。顛倒想滅。肯心自許。要合",
    "X79n1560_001:0492c08": "古轍。請觀前古。佛道垂成。十劫觀樹。如虎之缺。如馬",
    "X79n1560_001:0492c09": "之馵。以有下劣。寶几珍御。以有驚異。黧奴白牯。羿以",
    "X79n1560_001:0492c10": "巧力。射中百步。箭鋒相直。巧力何預。木人方歌。石兒",
    "X79n1560_001:0492c11": "起舞。非情識到。甯容思慮。臣奉於君。子順於父。不順",
    "X79n1560_001:0492c12": "非孝。不奉非輔。潛行密用。如愚若魯。但能相續。名主",
    "X79n1560_001:0492c13": "中主。五位君臣偈。其詞曰。正中偏。三更初夜月明前。",
    "X79n1560_001:0492c14": "莫恠相逢不相識。隱隱猶懷昔日嫌。偏中正。失曉老",
    "X79n1560_001:0492c15": "婆逢古鏡。分明覿面更無真。休更迷頭猶認影。正中",
    "X79n1560_001:0492c16": "來。無中有路出塵埃。但能不觸當今諱。也勝前朝斷",
    "X79n1560_001:0492c17": "舌才。偏中至。兩刃交鋒要回避。好手還同火裏蓮。宛",
    "X79n1560_001:0492c18": "然自有冲天氣。兼中到。不落有無誰敢和。人人盡欲",
    "X79n1560_001:0492c19": "出常流。折合終歸炭裏坐。三種滲漏。其詞曰。一見滲",
    "X79n1560_001:0492c20": "漏。謂機不離位。墮在毒海。二情滲漏。謂智常向背。見",
    "X79n1560_001:0492c21": "處偏枯。三語滲漏。謂體妙失宗。機昧終始。學者濁智",
    "X79n1560_001:0492c22": "流轉。不出此三種。綱要偈三首。其一名敲倡俱行。偈",
    "X79n1560_001:0492c23": "曰。金鍼雙鏁備。挾路隱全該。寶印當空妙。重重錦縫",
    "X79n1560_001:0492c24": "開。其二名金鎻玄路。偈曰。交互明中暗。功齊轉覺難。",
    "X79n1560_001:0493a01": "力窮尋進退。金鏁網鞔鞔。其三名理事不涉。偈曰。理",
    "X79n1560_001:0493a02": "事俱不涉。回照絕幽微。背風無巧拙。電火爍難追。黎",
    "X79n1560_001:0493a03": "明章出山。造曹溪禮祖塔。自螺川還止臨川。有佳山",
    "X79n1560_001:0493a04": "水。因定居焉。以志慕六祖。乃名山為曹。示眾曰。僧家",
    "X79n1560_001:0493a05": "在此等衣線下。理須會通向上事。莫作等閑。若也承",
    "X79n1560_001:0493a06": "當處分明。即轉他諸聖。向自己背後。方得自由。若也",
    "X79n1560_001:0493a07": "轉不得。直饒學得十成。却須向他背後叉手。說什麼",
    "X79n1560_001:0493a08": "大話。若轉得自己。則一切粗重境來。皆作得主宰。假",
    "X79n1560_001:0493a09": "如泥裏倒地。亦作得主宰。如有僧問藥山曰。三乘教",
    "X79n1560_001:0493a10": "中。還有祖意也無。答曰有。曰既有。達磨又來作麼。答",
    "X79n1560_001:0493a11": "曰。只為有。所以來。豈非作得主宰。轉得歸自己乎。如",
    "X79n1560_001:0493a12": "經曰。大通智勝佛。十劫坐道場。佛法不現前。不得成",
    "X79n1560_001:0493a13": "佛道言。劫者滯也。謂之十成。亦曰斷滲漏也。只是十",
    "X79n1560_001:0493a14": "道頭絕矣。不忘大果。故云守住躭著。名為取次承當。",
    "X79n1560_001:0493a15": "不分貴賤。我常見叢林。好論一般兩般。還能成立得",
    "X79n1560_001:0493a16": "事麼。此等但是說向去事路布。汝不見南泉曰。饒汝",
    "X79n1560_001:0493a17": "十成。猶較王老師。一線道也。大難。事到此。直須子細",
    "X79n1560_001:0493a18": "始得。明白自在。不論天堂地獄。餓鬼畜生。但是一切",
    "X79n1560_001:0493a19": "處不移易。元是舊時人。只是不行舊時路。若有忻心。",
    "X79n1560_001:0493a20": "還成滯著。若脫得。揀什麼。古德云。只恐不得輪迴。汝",
    "X79n1560_001:0493a21": "道作麼生。只如今人。說箇淨潔處。愛說向去事。此病",
    "X79n1560_001:0493a22": "最難治。若是世間粗重事。却是輕。淨潔病為重。只如",
    "X79n1560_001:0493a23": "佛味祖味。盡為滯著。先師曰。擬心是犯戒。若也得味",
    "X79n1560_001:0493a24": "是破齋。且喚什麼作味。只是佛味祖味。纔有忻心。便",
    "X79n1560_001:0493b01": "是犯戒。若也如今說破齋破戒。即今三羯磨時。早破",
    "X79n1560_001:0493b02": "了也。若是粗重貪瞋癡。雖難斷却是輕。若也無為無",
    "X79n1560_001:0493b03": "事淨潔。此乃重。無以加也。祖師出世。亦只為這箇。亦",
    "X79n1560_001:0493b04": "不獨為汝。今時莫作等閑。黧奴白牯修行却快。不是",
    "X79n1560_001:0493b05": "有禪有道。如汝種種馳求。覔佛覔祖。乃至菩提涅槃。",
    "X79n1560_001:0493b06": "幾時休歇成辦乎。皆是生滅心。所以不如黧奴白牯。",
    "X79n1560_001:0493b07": "兀兀無知。不知佛。不知祖。乃至菩提涅槃。及以善惡",
    "X79n1560_001:0493b08": "因果。但饑來喫草。渴來飲水。若能恁麼。不愁不成辦。",
    "X79n1560_001:0493b09": "不見道計較不成。是以知有。乃能披毛戴角。牽犂拽",
    "X79n1560_001:0493b10": "耒。得此便宜。始較些子。不見彌勒阿閦。及諸妙喜等",
    "X79n1560_001:0493b11": "世界。被他向上人喚作無慚愧。懈怠菩薩。亦曰變易",
    "X79n1560_001:0493b12": "生死。尚恐是小懈怠。在本分事。合作麼生。大須子細",
    "X79n1560_001:0493b13": "始得。人人有一坐具地。佛出世慢他不得。恁麼體會",
    "X79n1560_001:0493b14": "修行。莫趂快利。欲知此事。饒今成佛成祖去。也只這",
    "X79n1560_001:0493b15": "是。便墮三塗地獄六道去。也只這是。雖然沒用處。要",
    "X79n1560_001:0493b16": "且離他不得。須與他作主宰始得。若作得主宰。即是",
    "X79n1560_001:0493b17": "不變易。若作主宰不得。便是變易也。不見永嘉云。莾",
    "X79n1560_001:0493b18": "莾蕩蕩招殃禍。問如何是莾莾蕩蕩招殃禍。曰只這",
    "X79n1560_001:0493b19": "個總是。問曰如何免得。曰知有即得。用免作麼。但是",
    "X79n1560_001:0493b20": "菩提涅槃。煩惱無明等。總是不要免。乃至世間粗重",
    "X79n1560_001:0493b21": "之事。但知有便得。不要免免。即同變易去也。乃至成",
    "X79n1560_001:0493b22": "佛成祖。菩提涅槃。此等殃禍。為不小。因什麼如此。只",
    "X79n1560_001:0493b23": "為變易。若不變易。直須觸處自由始得。香嚴閑禪師",
    "X79n1560_001:0493b24": "會中有僧。問如何是道。閑曰枯木裏龍吟。又問如何",
    "X79n1560_001:0493c01": "是道中人。閑曰髑髏裏眼睛。其僧不領。辭至石霜。問",
    "X79n1560_001:0493c02": "諸禪師曰。如何是枯木裏龍吟。諸曰猶帶喜在。又問",
    "X79n1560_001:0493c03": "如何是髑髏裏眼睛。諸曰猶帶識在。又不領。乃問章",
    "X79n1560_001:0493c04": "曰。如何是枯木裏龍吟。章曰血脉不斷。又問如何是",
    "X79n1560_001:0493c05": "髑髏裏眼睛。章曰乾不盡。又問有得聞者否。章曰盡",
    "X79n1560_001:0493c06": "大地。未有一人不聞。又問未審是何章句。章曰不知",
    "X79n1560_001:0493c07": "是何章句。聞者皆喪。乃作偈曰。枯木龍吟真見道。髑",
    "X79n1560_001:0493c08": "髏無識眼初明。喜識盡時消息盡。當人那辨濁中清。",
    "X79n1560_001:0493c09": "有僧以紙為衣。號為紙衣道者。自洞山來。章問如何",
    "X79n1560_001:0493c10": "是紙衣下事。僧曰。一裘才掛體。萬事悉皆如。又問如",
    "X79n1560_001:0493c11": "何是紙衣下用。其僧前而拱立。曰諾即脫去。章笑曰。",
    "X79n1560_001:0493c12": "汝但解恁麼去。不解恁麼來。僧忽開眼曰。一靈真性。",
    "X79n1560_001:0493c13": "不假胞胎時如何。章曰未是妙。僧曰如何是妙。章曰",
    "X79n1560_001:0493c14": "不借借。其僧退坐於堂中而化。章作偈曰。覺性圓明",
    "X79n1560_001:0493c15": "無相身。莫將知見妄疎親。念異便於玄體昧。心差不",
    "X79n1560_001:0493c16": "與道為鄰。情分萬法沉前境。識鑒多端喪本真。若向",
    "X79n1560_001:0493c17": "句中全曉會。了然無事昔時人。僧問五位君臣旨訣。",
    "X79n1560_001:0493c18": "章曰。正位即空界。本來無物。偏位即色界。有萬形像。",
    "X79n1560_001:0493c19": "偏中至者。捨事入理。正中來者背理就事。兼帶者冥",
    "X79n1560_001:0493c20": "應眾緣。不隨諸有。非染非淨。非正非偏。故曰虗玄大",
    "X79n1560_001:0493c21": "道。無著真宗。從上先德。推此一位。最妙最玄。要當審",
    "X79n1560_001:0493c22": "詳辨明。君為正位。臣是偏位。臣向君是偏中正。君視",
    "X79n1560_001:0493c23": "臣是正中偏。君臣道合。是兼帶語。問如何是君。曰妙",
    "X79n1560_001:0493c24": "德尊寰宇。高明朗太虗。問如何是臣。曰靈機宏聖道。",
    "X79n1560_001:0494a01": "真智利群生。問如何是臣向君。曰不墮諸異趣。凝情",
    "X79n1560_001:0494a02": "望聖容。問如何是君視臣。曰妙容雖不動。光燭不無",
    "X79n1560_001:0494a03": "偏。問如何是君臣道合。曰混然無內外。和融上下平。",
    "X79n1560_001:0494a04": "又曰。以君臣偏正言者。不欲犯中故。臣稱君不敢斥",
    "X79n1560_001:0494a05": "言是也。此吾法之宗要。作偈曰。學者先須識自宗。莫",
    "X79n1560_001:0494a06": "將真際雜頑空。妙明體盡知傷觸。力在逢緣不借中。",
    "X79n1560_001:0494a07": "出語直教燒不著。潛行須與古人同。無身有事超岐",
    "X79n1560_001:0494a08": "路。無事無身落始終。又曰。凡情聖見是金鎻玄路。直",
    "X79n1560_001:0494a09": "須回互。夫取正命食者。須具三種墮。一者披毛戴角。",
    "X79n1560_001:0494a10": "二者不斷聲色。三者不受食。有稠布衲者。問曰。披毛",
    "X79n1560_001:0494a11": "戴角是什麼墮。章曰是類墮。問不斷聲色是什麼墮。",
    "X79n1560_001:0494a12": "曰是隨墮。問不受食是什麼墮。曰是尊貴墮。夫冥合",
    "X79n1560_001:0494a13": "初心。而知有是類墮。知有而不礙六塵是隨墮。維摩",
    "X79n1560_001:0494a14": "曰。外道六師是汝之師。彼師所墮。汝亦隨墮。乃可取",
    "X79n1560_001:0494a15": "食。食者正命食也。食者亦是就六根門頭。見覺聞知。",
    "X79n1560_001:0494a16": "只不被他染汙。將為墮。且不是同也。章讀杜順傅大",
    "X79n1560_001:0494a17": "士所作。法身偈曰。我意不欲與麼道。門弟子請別作",
    "X79n1560_001:0494a18": "之。既作偈。又注釋之。其詞曰。渠本不是我(非我)。我本不",
    "X79n1560_001:0494a19": "是渠(非渠)。渠無我即死(仰汝取活)。我無渠即余(不別有)。渠如我",
    "X79n1560_001:0494a20": "是佛(要且不是佛)。我如渠即驢(二俱不立)。不食空王俸(若遇御飯。直須",
    "X79n1560_001:0494a21": "吐卻)。何假鴈傳書(不通信)。我說橫身唱(為信唱)。君看背上毛",
    "X79n1560_001:0494a22": "(不與你相似)。乍如謠白雪(將謂是白雪)。猶恐是巴歌。南州帥南",
    "X79n1560_001:0494a23": "平鍾王。雅聞章有道。盡禮致之不赴。但書偈付使者",
    "X79n1560_001:0494a24": "曰。摧殘枯木倚寒林。幾度逢春不變心。樵客見之猶",
    "X79n1560_001:0494b01": "不採。郢人何事苦搜尋。天復辛酉夏夜。問知事。今日",
    "X79n1560_001:0494b02": "是幾何日月。對曰六月十五。章曰曹山平生行脚。到",
    "X79n1560_001:0494b03": "處只管九十日為一夏。明日辰時吾行脚去。及時焚",
    "X79n1560_001:0494b04": "香。宴坐而化。閱世六十有二。坐三十有七夏。門弟子",
    "X79n1560_001:0494b05": "葬全身於山之西阿。塔曰福圓。",
    "X79n1560_001:0494b06": "贊曰。寶鏡三昧其詞要妙。雲巖以受洞山。疑藥山所",
    "X79n1560_001:0494b07": "作也。先德懼屬流布。多珍秘之。但五位偈。三種滲漏",
    "X79n1560_001:0494b08": "之語。見於禪書。大觀二年冬。顯謨閣待制朱彥世英。",
    "X79n1560_001:0494b09": "赴官錢塘。過信州白華巖。得於老僧。明年持其先公",
    "X79n1560_001:0494b10": "服。予往慰之。出以授予曰。子當為發揚之。因疏其溝",
    "X79n1560_001:0494b11": "封。以付同學。使法中龍象。神而明之。盡微細法執。興",
    "X79n1560_001:0494b12": "洞上之宗。亦世英護法之志也。",
    "X79n1560_001:0494b14": "禪林僧寶傳卷第一"
}