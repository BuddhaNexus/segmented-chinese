{
    "X04n0223_022:0149b22": "大方廣佛新華嚴經合論卷第二十二",
    "X04n0223_022:0149b23": "唐于闐國三藏沙門實叉難陀譯經",
    "X04n0223_022:0149b24": "唐太原方山長者李通玄造論",
    "X04n0223_022:0149c01": "唐福州開元寺沙門志寧釐經合論",
    "X04n0223_022:0149c02": "華藏世界品第五之二",
    "X04n0223_022:0149c03": "【經】爾時普賢菩薩復告大眾言諸佛子此中有何等",
    "X04n0223_022:0149c04": "世界住我今當說諸佛子此十不可說佛剎微塵數",
    "X04n0223_022:0149c05": "香水海中有十不可說佛剎微塵數世界種安住一",
    "X04n0223_022:0149c06": "一世界種復有十不可說佛剎微塵數世界諸佛子",
    "X04n0223_022:0149c07": "彼諸世界種於世界海中各各依住各各形狀各各",
    "X04n0223_022:0149c08": "體性各各方所各各趣入各各莊嚴各各分齊各各",
    "X04n0223_022:0149c09": "行列各各無差別各各力加持諸佛子此世界種或",
    "X04n0223_022:0149c10": "有依大蓮華海住或有依無邊色寶華海住或有依",
    "X04n0223_022:0149c11": "一切真珠藏寶纓珞海住或有依香水海住或有依",
    "X04n0223_022:0149c12": "一切華海住或有依摩尼寶網海住或有依旋流光",
    "X04n0223_022:0149c13": "海住或有依菩薩寶莊嚴冠海住或有依種種眾生",
    "X04n0223_022:0149c14": "身海住或有依一切佛音聲摩尼王海住如是等若",
    "X04n0223_022:0149c15": "廣說者有世界海微塵數諸佛子彼一切世界種或",
    "X04n0223_022:0149c16": "有作須彌山形或作江河形或作迴轉形或作漩流",
    "X04n0223_022:0149c17": "形或作輪輞形或作壇墠形或作樹林形或作樓閣",
    "X04n0223_022:0149c18": "形或作山幢形或作普方形或作胎藏形或作蓮華",
    "X04n0223_022:0149c19": "形或作佉勒迦形或作眾生身形或作雲形或作諸",
    "X04n0223_022:0149c20": "佛相好形或作圓滿光明形或作種種珠網形或作",
    "X04n0223_022:0149c21": "一切門闥形或作諸莊嚴具形如是等若廣說者有",
    "X04n0223_022:0149c22": "世界海微塵數諸佛子彼一切世界種或有以十方",
    "X04n0223_022:0149c23": "摩尼雲為體或有以眾色燄為體或有以諸光明為",
    "X04n0223_022:0149c24": "體或有以寶香燄為體或有以一切寶莊嚴多羅華",
    "X04n0223_022:0150a01": "為體或有以菩薩影像為體或有以諸佛光明為體",
    "X04n0223_022:0150a02": "或有以佛色相為體或有以一寶光為體或有以眾",
    "X04n0223_022:0150a03": "寶光為體或有以一切眾生福德海音聲為體或有",
    "X04n0223_022:0150a04": "以一切眾生諸業海音聲為體或有以一切佛境界",
    "X04n0223_022:0150a05": "清淨音聲為體或有以一切菩薩大願海音聲為體",
    "X04n0223_022:0150a06": "或有以一切佛方便音聲為體或有以一切剎莊嚴",
    "X04n0223_022:0150a07": "具成壞音聲為體或有以無邊佛音聲為體或有以",
    "X04n0223_022:0150a08": "一切佛變化音聲為體或有以一切眾生善音聲為",
    "X04n0223_022:0150a09": "體或有以一切佛功德海清淨音聲為體如是等若",
    "X04n0223_022:0150a10": "廣說者有世界海微塵數爾時普賢菩薩欲重宣其",
    "X04n0223_022:0150a11": "義承佛神力觀察十方而說頌言。",
    "X04n0223_022:0150a12": "　剎種堅固妙莊嚴　　廣大清淨光明藏",
    "X04n0223_022:0150a13": "　依止蓮華寶海住　　或有住於香海等",
    "X04n0223_022:0150a14": "　須彌成樹壇墠形　　一切剎種徧十方",
    "X04n0223_022:0150a15": "　種種莊嚴形相別　　各各布列而安住",
    "X04n0223_022:0150a16": "　或有體是淨光明　　或是華藏及寶雲",
    "X04n0223_022:0150a17": "　或有剎種燄所成　　安住摩尼不壞藏",
    "X04n0223_022:0150a18": "　燈雲燄彩光明等　　種種無邊清淨色",
    "X04n0223_022:0150a19": "　或有言音以為體　　是佛所演不思議",
    "X04n0223_022:0150a20": "　或是願力所出音　　神變音聲為體性",
    "X04n0223_022:0150a21": "　一切眾生大福業　　佛功德音亦如是",
    "X04n0223_022:0150a22": "　剎種一一差別門　　不可思議無有盡",
    "X04n0223_022:0150a23": "　如是十方皆徧滿　　廣大莊嚴現神力",
    "X04n0223_022:0150a24": "　十方所有廣大剎　　悉來入此世界種",
    "X04n0223_022:0150b01": "　雖見十方普入中　　而實無來無所入",
    "X04n0223_022:0150b02": "　以一剎種入一切　　一切入一亦無餘",
    "X04n0223_022:0150b03": "　體相如本無差別　　無等無量悉周徧",
    "X04n0223_022:0150b04": "　一切國土微塵中　　普見如來在其所",
    "X04n0223_022:0150b05": "　願海言音若雷震　　一切眾生悉調伏",
    "X04n0223_022:0150b06": "　佛身周徧一切剎　　無數菩薩亦充滿",
    "X04n0223_022:0150b07": "　如來自在無等倫　　普化一切諸含識",
    "X04n0223_022:0150b08": "【論】八爾時已下三十八行經二十行頌明世界種",
    "X04n0223_022:0150b09": "體性形狀依住。",
    "X04n0223_022:0150b10": "【經】爾時普賢菩薩復告大眾言諸佛子此十不可說",
    "X04n0223_022:0150b11": "佛剎微塵數香水海在華藏莊嚴世界海中如天帝",
    "X04n0223_022:0150b12": "網分布而住諸佛子此最中央香水海名無邊妙華",
    "X04n0223_022:0150b13": "光以現一切菩薩形摩尼王幢為底出大蓮華名一",
    "X04n0223_022:0150b14": "切香摩尼王莊嚴有世界種而住其上名普照十方",
    "X04n0223_022:0150b15": "熾然寶光明以一切莊嚴具為體有十不可說佛剎",
    "X04n0223_022:0150b16": "微塵數世界於中布列其最下方有世界名最勝光",
    "X04n0223_022:0150b17": "徧照以一切金剛莊嚴光曜輪為際依眾寶摩尼華",
    "X04n0223_022:0150b18": "而住其狀猶如摩尼寶形一切寶華莊嚴雲彌覆其",
    "X04n0223_022:0150b19": "上佛剎微塵數世界周帀圍遶種種安住種種莊嚴",
    "X04n0223_022:0150b20": "佛號淨眼離垢燈此上過佛剎微塵數世界有世界",
    "X04n0223_022:0150b21": "名種種香蓮華妙莊嚴以一切莊嚴具為際依寶蓮",
    "X04n0223_022:0150b22": "華網而住其狀猶如師子之座一切寶色珠帳雲彌",
    "X04n0223_022:0150b23": "覆其上二佛剎微塵數世界周帀圍遶佛號師子光",
    "X04n0223_022:0150b24": "勝照此上過佛剎微塵數世界有世界名一切寶莊",
    "X04n0223_022:0150c01": "嚴普照光以香風輪為際依種種寶華纓珞住其形",
    "X04n0223_022:0150c02": "八隅妙光摩尼日輪雲而覆其上三佛剎微塵數世",
    "X04n0223_022:0150c03": "界周帀圍遶佛號淨光智勝幢此上過佛剎微塵數",
    "X04n0223_022:0150c04": "世界有世界名種種光明華莊嚴以一切寶王為際",
    "X04n0223_022:0150c05": "依眾色金剛尸羅幢海住其狀猶如摩尼蓮華以金",
    "X04n0223_022:0150c06": "剛摩尼寶光雲而覆其上四佛剎微塵數世界周帀",
    "X04n0223_022:0150c07": "圍遶純一清淨佛號金剛光明無量精進力善出現",
    "X04n0223_022:0150c08": "此上過佛剎微塵數世界有世界名普放妙華光以",
    "X04n0223_022:0150c09": "一切寶鈴莊嚴網為際依一切樹林莊嚴寶輪網海",
    "X04n0223_022:0150c10": "住其形普方而多有隅角梵音摩尼王雲以覆其上",
    "X04n0223_022:0150c11": "五佛剎微塵數世界周帀圍遶佛號香光喜力海此",
    "X04n0223_022:0150c12": "上過佛剎微塵數世界有世界名淨妙光明以寶王",
    "X04n0223_022:0150c13": "莊嚴幢為際依金剛宮殿海住其形四方摩尼輪髻",
    "X04n0223_022:0150c14": "帳雲而覆其上六佛剎微塵數世界周帀圍遶佛號",
    "X04n0223_022:0150c15": "普光自在幢此上過佛剎微塵數世界有世界名眾",
    "X04n0223_022:0150c16": "華燄莊嚴以種種華莊嚴為際依一切寶色燄海住",
    "X04n0223_022:0150c17": "其狀猶如樓閣之形一切寶色衣真珠欄楯雲而覆",
    "X04n0223_022:0150c18": "其上七佛剎微塵數世界周帀圍遶純一清淨佛號",
    "X04n0223_022:0150c19": "歡喜海功德名稱自在光此上過佛剎微塵數世界",
    "X04n0223_022:0150c20": "有世界名出生威力地以出一切聲摩尼王莊嚴為",
    "X04n0223_022:0150c21": "際依種種寶色蓮華座虗空海住其狀猶如因陀羅",
    "X04n0223_022:0150c22": "網以無邊色華網雲而覆其上八佛剎微塵數世界",
    "X04n0223_022:0150c23": "周帀圍遶佛號廣大名稱智海幢此上過佛剎微塵",
    "X04n0223_022:0150c24": "數世界有世界名出妙音聲以心王摩尼莊嚴輪為",
    "X04n0223_022:0151a01": "際依恒出一切妙音聲莊嚴雲摩尼王海住其狀猶",
    "X04n0223_022:0151a02": "如梵天身形無量寶莊嚴師子座雲而覆其上九佛",
    "X04n0223_022:0151a03": "剎微塵數世界周帀圍遶佛號清淨月光明相無能",
    "X04n0223_022:0151a04": "摧伏此上過佛剎微塵數世界有世界名金剛幢以",
    "X04n0223_022:0151a05": "無邊莊嚴真珠藏寶纓珞為際依一切莊嚴寶師子",
    "X04n0223_022:0151a06": "座摩尼海住其狀周圓十須彌山微塵數一切香摩",
    "X04n0223_022:0151a07": "尼華須彌雲彌覆其上十佛剎微塵數世界周帀圍",
    "X04n0223_022:0151a08": "遶純一清淨佛號一切法海最勝王此上過佛剎微",
    "X04n0223_022:0151a09": "塵數世界有世界名恒出現帝青寶光明以極堅牢",
    "X04n0223_022:0151a10": "不可壞金剛莊嚴為際依種種殊異華海住其狀猶",
    "X04n0223_022:0151a11": "如半月之形諸天寶帳雲而覆其上十一佛剎微塵",
    "X04n0223_022:0151a12": "數世界周帀圍遶佛號無量功德法此上過佛剎微",
    "X04n0223_022:0151a13": "塵數世界有世界名光明照耀以普光莊嚴為際依",
    "X04n0223_022:0151a14": "華旋香水海住狀如華旋種種衣雲而覆其上十二",
    "X04n0223_022:0151a15": "佛剎微塵數世界周帀圍遶佛號超釋梵此上過佛",
    "X04n0223_022:0151a16": "剎微塵數世界至此世界名娑婆以金剛莊嚴為際",
    "X04n0223_022:0151a17": "依種種色風輪所持蓮華網住狀如虗空以普圓滿",
    "X04n0223_022:0151a18": "天宮殿莊嚴虗空雲而覆其上十三佛剎微塵數世",
    "X04n0223_022:0151a19": "界周帀圍遶其佛即是毗盧遮那如來世尊此上過",
    "X04n0223_022:0151a20": "佛剎微塵數世界有世界名寂靜離塵光以一切寶",
    "X04n0223_022:0151a21": "莊嚴為際依種種寶衣海住其狀猶如執金剛形無",
    "X04n0223_022:0151a22": "邊色金剛雲而覆其上十四佛剎微塵數世界周帀",
    "X04n0223_022:0151a23": "圍遶佛號徧法界勝音此上過佛剎微塵數世界有",
    "X04n0223_022:0151a24": "世界名眾妙光明燈以一切莊嚴帳為際依淨華網",
    "X04n0223_022:0151b01": "海住其狀猶如卍字之形摩尼樹香水海雲而覆其",
    "X04n0223_022:0151b02": "上十五佛剎微塵數世界周帀圍遶純一清淨佛號",
    "X04n0223_022:0151b03": "不可摧伏力普照幢此上過佛剎微塵數世界有世",
    "X04n0223_022:0151b04": "界名清淨光徧照以無盡寶雲摩尼王為際依種種",
    "X04n0223_022:0151b05": "香燄蓮華海住其狀猶如龜甲之形圓光摩尼輪栴",
    "X04n0223_022:0151b06": "檀雲而覆其上十六佛剎微塵數世界周帀圍遶佛",
    "X04n0223_022:0151b07": "號清淨日功德眼此上過佛剎微塵數世界有世界",
    "X04n0223_022:0151b08": "名寶莊嚴藏以一切眾生形摩尼王為際依光明藏",
    "X04n0223_022:0151b09": "摩尼王海住其形八隅以一切輪圍山寶莊嚴華樹",
    "X04n0223_022:0151b10": "網彌覆其上十七佛剎微塵數世界周帀圍遶佛號",
    "X04n0223_022:0151b11": "無礙智光明徧照十方此上過佛剎微塵數世界有",
    "X04n0223_022:0151b12": "世界名離塵以一切殊妙相莊嚴為際依眾妙華師",
    "X04n0223_022:0151b13": "子座海住狀如珠纓以一切寶香摩尼王圓光雲而",
    "X04n0223_022:0151b14": "覆其上十八佛剎微塵數世界周帀圍遶純一清淨",
    "X04n0223_022:0151b15": "佛號無量方便最勝幢此上過佛剎微塵數世界有",
    "X04n0223_022:0151b16": "世界名清淨光普照以出無盡寶雲摩尼王為際依",
    "X04n0223_022:0151b17": "無量色香燄須彌山海住其狀猶如寶華旋布以無",
    "X04n0223_022:0151b18": "邊色光明摩尼王帝青雲而覆其上十九佛剎微塵",
    "X04n0223_022:0151b19": "數世界周帀圍遶佛號普照法界虗空光此上過佛",
    "X04n0223_022:0151b20": "剎微塵數世界有世界名妙寶燄以普光明日月寶",
    "X04n0223_022:0151b21": "為際依一切諸天形摩尼王海住其狀猶如寶莊嚴",
    "X04n0223_022:0151b22": "具以一切寶衣幢雲及摩尼燈藏網而覆其上二十",
    "X04n0223_022:0151b23": "佛剎微塵數世界周帀圍遶純一清淨佛號福德相",
    "X04n0223_022:0151b24": "光明諸佛子此徧照十方熾然寶光明世界種有如",
    "X04n0223_022:0151c01": "是等不可說佛剎微塵數廣大世界各各所依住各",
    "X04n0223_022:0151c02": "各形狀各各體性各各方面各各趣入各各莊嚴各",
    "X04n0223_022:0151c03": "各分齊各各行列各各無差別各各力加持周帀圍",
    "X04n0223_022:0151c04": "遶所謂十佛剎微塵數迴轉形世界十佛剎微塵數",
    "X04n0223_022:0151c05": "江河形世界十佛剎微塵數漩流形世界十佛剎微",
    "X04n0223_022:0151c06": "塵數輪輞形世界十佛剎微塵數壇墠形世界十佛",
    "X04n0223_022:0151c07": "剎微塵數樹林形世界十佛剎微塵數樓觀形世界",
    "X04n0223_022:0151c08": "十佛剎微塵數尸羅幢形世界十佛剎微塵數普方",
    "X04n0223_022:0151c09": "形世界十佛剎微塵數胎藏形世界十佛剎微塵數",
    "X04n0223_022:0151c10": "蓮華形世界十佛剎微塵數佉勒迦形世界十佛剎",
    "X04n0223_022:0151c11": "微塵數種種眾生形世界十佛剎微塵數佛相形世",
    "X04n0223_022:0151c12": "界十佛剎微塵數圓光形世界十佛剎微塵數雲形",
    "X04n0223_022:0151c13": "世界十佛剎微塵數網形世界十佛剎微塵數門闥",
    "X04n0223_022:0151c14": "形世界如是等有不可說佛剎微塵數此一一世界",
    "X04n0223_022:0151c15": "各有十佛剎微塵數廣大世界周帀圍遶此諸世界",
    "X04n0223_022:0151c16": "一一復有如上所說微塵數世界而為眷屬如是所",
    "X04n0223_022:0151c17": "說一切世界皆在此無邊妙華光香水海及圍遶此",
    "X04n0223_022:0151c18": "海香水河中。",
    "X04n0223_022:0151c19": "【論】九爾時以下直至卷末及初都結諸世界種於",
    "X04n0223_022:0151c20": "此大蓮華上分布而住并別舉此中心華藏世界",
    "X04n0223_022:0151c21": "海有世界種名普照十方熾然寶光明上下二十",
    "X04n0223_022:0151c22": "重世界於中大意如前已釋。",
    "X04n0223_022:0151c23": "【經】爾時普賢菩薩復告大眾言諸佛子此無邊妙華",
    "X04n0223_022:0151c24": "光香水海東次有香水海名離垢燄藏出大蓮華名",
    "X04n0223_022:0152a01": "一切香摩尼王妙莊嚴有世界種而住其上名徧照",
    "X04n0223_022:0152a02": "剎旋以菩薩行吼音為體此中最下方有世界名宮",
    "X04n0223_022:0152a03": "殿莊嚴幢其形四方依一切寶莊嚴海住蓮華光網",
    "X04n0223_022:0152a04": "雲彌覆其上佛剎微塵數世界圍遶純一清淨佛號",
    "X04n0223_022:0152a05": "眉間光徧照此上過佛剎微塵數世界有世界名德",
    "X04n0223_022:0152a06": "華藏其形周圓依一切寶華蘂海住真珠幢師子座",
    "X04n0223_022:0152a07": "雲彌覆其上二佛剎微塵數世界圍遶佛號一切無",
    "X04n0223_022:0152a08": "邊法海慧此上過佛剎微塵數世界有世界名善變",
    "X04n0223_022:0152a09": "化妙香輪形如金剛依一切寶莊嚴鈴網海住種種",
    "X04n0223_022:0152a10": "莊嚴圓光雲彌覆其上三佛剎微塵數世界圍遶佛",
    "X04n0223_022:0152a11": "號功德相光明普照此上過佛剎微塵數世界有世",
    "X04n0223_022:0152a12": "界名妙色光明其狀猶如摩尼寶輪依無邊色寶香",
    "X04n0223_022:0152a13": "水海住普光明真珠樓閣雲彌覆其上四佛剎微塵",
    "X04n0223_022:0152a14": "數世界圍遶純一清淨佛號善眷屬出興徧照此上",
    "X04n0223_022:0152a15": "過佛剎微塵數世界有世界名善蓋覆狀如蓮華依",
    "X04n0223_022:0152a16": "金剛香水海住離塵光明香水雲彌覆其上五佛剎",
    "X04n0223_022:0152a17": "微塵數世界圍遶佛號法喜無盡慧此上過佛剎微",
    "X04n0223_022:0152a18": "塵數世界有世界名尸利華光輪其形三角依一切",
    "X04n0223_022:0152a19": "堅固寶莊嚴海住菩薩摩尼冠光明雲彌覆其上六",
    "X04n0223_022:0152a20": "佛剎微塵數世界圍遶佛號清淨普光明此上過佛",
    "X04n0223_022:0152a21": "剎微塵數世界有世界名寶蓮華莊嚴形如半月依",
    "X04n0223_022:0152a22": "一切蓮華莊嚴海住一切寶華雲彌覆其上七佛剎",
    "X04n0223_022:0152a23": "微塵數世界圍遶純一清淨佛號功德華清淨眼此",
    "X04n0223_022:0152a24": "上過佛剎微塵數世界有世界名無垢燄莊嚴其狀",
    "X04n0223_022:0152b01": "猶如寶燈行列依寶燄藏海住常雨香水種種身雲",
    "X04n0223_022:0152b02": "彌覆其上八佛剎微塵數世界圍遶佛號慧力無能",
    "X04n0223_022:0152b03": "勝此上過佛剎微塵數世界有世界名妙梵音形如",
    "X04n0223_022:0152b04": "卍字依寶衣幢海住一切華莊嚴帳雲彌覆其上九",
    "X04n0223_022:0152b05": "佛剎微塵數世界圍遶佛號廣大目如空中淨月此",
    "X04n0223_022:0152b06": "上過佛剎微塵數世界有世界名微塵數音聲其狀",
    "X04n0223_022:0152b07": "猶如因陀羅網依一切寶水海住一切樂音寶蓋雲",
    "X04n0223_022:0152b08": "彌覆其上十佛剎微塵數世界圍遶純一清淨佛號",
    "X04n0223_022:0152b09": "金色須彌燈此上過佛剎微塵數世界有世界名寶",
    "X04n0223_022:0152b10": "色莊嚴形如卍字依帝釋形寶王海住日光明華雲",
    "X04n0223_022:0152b11": "彌覆其上十一佛剎微塵數世界圍遶佛號迥照法",
    "X04n0223_022:0152b12": "界光明智此上過佛剎微塵數世界有世界名金色",
    "X04n0223_022:0152b13": "妙光其狀猶如廣大城郭依一切寶莊嚴海住道場",
    "X04n0223_022:0152b14": "寶華雲彌覆其上十二佛剎微塵數世界圍遶佛號",
    "X04n0223_022:0152b15": "寶燈普照幢此上過佛剎微塵數世界有世界名徧",
    "X04n0223_022:0152b16": "照光明輪狀如華旋依寶衣旋海住佛音聲寶王樓",
    "X04n0223_022:0152b17": "閣雲彌覆其上十三佛剎微塵數世界圍遶純一清",
    "X04n0223_022:0152b18": "淨佛號蓮華燄徧照此上過佛剎微塵數世界有世",
    "X04n0223_022:0152b19": "界名寶藏莊嚴狀如四洲依寶纓珞須彌住寶燄摩",
    "X04n0223_022:0152b20": "尼雲彌覆其上十四佛剎微塵數世界圍遶佛號無",
    "X04n0223_022:0152b21": "盡福開敷華此上過佛剎微塵數世界有世界名如",
    "X04n0223_022:0152b22": "鏡像普現其狀猶如阿脩羅身依金剛蓮華海住寶",
    "X04n0223_022:0152b23": "冠光影雲彌覆其上十五佛剎微塵數世界圍遶佛",
    "X04n0223_022:0152b24": "號甘露音此上過佛剎微塵數世界有世界名栴檀",
    "X04n0223_022:0152c01": "月其形八隅依金剛栴檀寶海住真珠華摩尼雲彌",
    "X04n0223_022:0152c02": "覆其上十六佛剎微塵數世界圍遶純一清淨佛號",
    "X04n0223_022:0152c03": "最勝法無等智此上過佛剎微塵數世界有世界名",
    "X04n0223_022:0152c04": "離垢光明其狀猶如香水漩流依無邊色寶光海住",
    "X04n0223_022:0152c05": "妙香光明雲彌覆其上十七佛剎微塵數世界圍遶",
    "X04n0223_022:0152c06": "佛號徧照虗空光明音此上過佛剎微塵數世界有",
    "X04n0223_022:0152c07": "世界名妙華莊嚴其狀猶如旋遶之形依一切華海",
    "X04n0223_022:0152c08": "住一切樂音摩尼雲彌覆其上十八佛剎微塵數世",
    "X04n0223_022:0152c09": "界圍遶佛號普現勝光明此上過佛剎微塵數世界",
    "X04n0223_022:0152c10": "有世界名勝音莊嚴其狀猶如師子之座依金師子",
    "X04n0223_022:0152c11": "座海住眾色蓮華藏師子座雲彌覆其上十九佛剎",
    "X04n0223_022:0152c12": "微塵數世界圍遶佛號無邊功德稱普光明此上過",
    "X04n0223_022:0152c13": "佛剎微塵數世界有世界名高勝燈狀如佛掌依寶",
    "X04n0223_022:0152c14": "衣服香幢海住日輪普照寶王樓閣雲彌覆其上二",
    "X04n0223_022:0152c15": "十佛剎微塵數世界圍遶純一清淨佛號普照虗空",
    "X04n0223_022:0152c16": "燈諸佛子此離垢燄藏香水海南次有香水海名無",
    "X04n0223_022:0152c17": "盡光明輪世界種名佛幢莊嚴以一切佛功德海音",
    "X04n0223_022:0152c18": "聲為體此中最下方有世界名愛見華狀如寶輪依",
    "X04n0223_022:0152c19": "摩尼樹藏寶王海住化現菩薩形寶藏雲彌覆其上",
    "X04n0223_022:0152c20": "佛剎微塵數世界圍遶純一清淨佛號蓮華光歡喜",
    "X04n0223_022:0152c21": "面此上過佛剎微塵數世界有世界名妙音佛號須",
    "X04n0223_022:0152c22": "彌寶燈此上過佛剎微塵數世界有世界名眾寶莊",
    "X04n0223_022:0152c23": "嚴光佛號法界音聲幢此上過佛剎微塵數世界有",
    "X04n0223_022:0152c24": "世界名香藏金剛佛號光明音此上過佛剎微塵數",
    "X04n0223_022:0153a01": "世界有世界名淨妙音佛號最勝精進力此上過佛",
    "X04n0223_022:0153a02": "剎微塵數世界有世界名寶蓮華莊嚴佛號法城雲",
    "X04n0223_022:0153a03": "靁音此上過佛剎微塵數世界有世界名與安樂佛",
    "X04n0223_022:0153a04": "號大名稱智慧燈此上過佛剎微塵數世界有世界",
    "X04n0223_022:0153a05": "名無垢網佛號師子光功德海此上過佛剎微塵數",
    "X04n0223_022:0153a06": "世界有世界名華林幢徧照佛號大智蓮華光此上",
    "X04n0223_022:0153a07": "過佛剎微塵數世界有世界名無量莊嚴佛號普眼",
    "X04n0223_022:0153a08": "法界幢此上過佛剎微塵數世界有世界名普光明",
    "X04n0223_022:0153a09": "寶莊嚴佛號勝智大商主此上過佛剎微塵數世界",
    "X04n0223_022:0153a10": "有世界名華王佛號月光幢此上過佛剎微塵數世",
    "X04n0223_022:0153a11": "界有世界名離垢藏佛號清淨覺此上過佛剎微塵",
    "X04n0223_022:0153a12": "數世界有世界名寶光明佛號一切智虗空燈此上",
    "X04n0223_022:0153a13": "過佛剎微塵數世界有世界名出生寶纓珞佛號諸",
    "X04n0223_022:0153a14": "度福海相光明此上過佛剎微塵數世界有世界名",
    "X04n0223_022:0153a15": "妙輪徧覆佛號調伏一切染著心令歡喜此上過佛",
    "X04n0223_022:0153a16": "剎微塵數世界有世界名寶華幢佛號廣博功德音",
    "X04n0223_022:0153a17": "大名稱此上過佛剎微塵數世界有世界名無量莊",
    "X04n0223_022:0153a18": "嚴佛號平等智光明功德海此上過佛剎微塵數世",
    "X04n0223_022:0153a19": "界有世界名無盡光莊嚴幢狀如蓮華依一切寶網",
    "X04n0223_022:0153a20": "海住蓮華光摩尼網彌覆其上二十佛剎微塵數世",
    "X04n0223_022:0153a21": "界圍遶純一清淨佛號法界淨光明諸佛子此無盡",
    "X04n0223_022:0153a22": "光明輪香水海右旋次有香水海名金剛寶燄光世",
    "X04n0223_022:0153a23": "界種名佛光莊嚴藏以稱說一切如來名音聲為體",
    "X04n0223_022:0153a24": "此中最下方有世界名寶燄蓮華其狀猶如摩尼色",
    "X04n0223_022:0153b01": "眉間毫相依一切寶色水漩海住一切莊嚴樓閣雲",
    "X04n0223_022:0153b02": "彌覆其上佛剎微塵數世界圍遶純一清淨佛號無",
    "X04n0223_022:0153b03": "垢寶光明此上過佛剎微塵數世界有世界名光燄",
    "X04n0223_022:0153b04": "藏佛號無礙自在智慧光此上過佛剎微塵數世界",
    "X04n0223_022:0153b05": "有世界名寶輪妙莊嚴佛號一切寶光明此上過佛",
    "X04n0223_022:0153b06": "剎微塵數世界有世界名栴檀樹華幢佛號清淨智",
    "X04n0223_022:0153b07": "光明此上過佛剎微塵數世界有世界名佛剎妙莊",
    "X04n0223_022:0153b08": "嚴佛號廣大歡喜音此上過佛剎微塵數世界有世",
    "X04n0223_022:0153b09": "界名妙光莊嚴佛號法界自在智此上過佛剎微塵",
    "X04n0223_022:0153b10": "數世界有世界名無邊相佛號無礙智此上過佛剎",
    "X04n0223_022:0153b11": "微塵數世界有世界名燄雲幢佛號演說不退輪此",
    "X04n0223_022:0153b12": "上過佛剎微塵數世界有世界名眾寶莊嚴清淨輪",
    "X04n0223_022:0153b13": "佛號離垢華光明此上過佛剎微塵數世界有世界",
    "X04n0223_022:0153b14": "名廣大出離佛號無礙智日眼此上過佛剎微塵數",
    "X04n0223_022:0153b15": "世界有世界名妙莊嚴金剛座佛號法界智大光明",
    "X04n0223_022:0153b16": "此上過佛剎微塵數世界有世界名智慧普莊嚴佛",
    "X04n0223_022:0153b17": "號智炬光明王此上過佛剎微塵數世界有世界名",
    "X04n0223_022:0153b18": "蓮華池深妙音佛號一切智普照此上過佛剎微塵",
    "X04n0223_022:0153b19": "數世界有世界名種種色光明佛號普光華王雲此",
    "X04n0223_022:0153b20": "上過佛剎微塵數世界有世界名妙寶幢佛號功德",
    "X04n0223_022:0153b21": "光此上過佛剎微塵數世界有世界名摩尼華毫相",
    "X04n0223_022:0153b22": "光佛號普音雲此上過佛剎微塵數世界有世界名",
    "X04n0223_022:0153b23": "甚深海佛號十方眾生主此上過佛剎微塵數世界",
    "X04n0223_022:0153b24": "有世界名須彌光佛號法界普智音此上過佛剎微",
    "X04n0223_022:0153c01": "塵數世界有世界名金蓮華佛號福德藏普光明此",
    "X04n0223_022:0153c02": "上過佛剎微塵數世界有世界名寶莊嚴藏形如卍",
    "X04n0223_022:0153c03": "字依一切香摩尼莊嚴樹海住清淨光明雲彌覆其",
    "X04n0223_022:0153c04": "上二十佛剎微塵數世界圍遶純一清淨佛號大變",
    "X04n0223_022:0153c05": "化光明網諸佛子此金剛寶燄香水海右旋次有香",
    "X04n0223_022:0153c06": "水海名帝青寶莊嚴世界種名光照十方依一切妙",
    "X04n0223_022:0153c07": "莊嚴蓮華香雲住以無邊佛音聲為體於此最下方",
    "X04n0223_022:0153c08": "有世界名十方無盡色藏輪其狀周迴有無量角依",
    "X04n0223_022:0153c09": "無邊色一切寶藏海住因陀羅網而覆其上佛剎微",
    "X04n0223_022:0153c10": "塵數世界圍遶純一清淨佛號蓮華眼光明徧照此",
    "X04n0223_022:0153c11": "上過佛剎微塵數世界有世界名淨妙莊嚴藏佛號",
    "X04n0223_022:0153c12": "無上慧大師子此上過佛剎微塵數世界有世界名",
    "X04n0223_022:0153c13": "出現蓮華座佛號徧照法界光明王此上過佛剎微",
    "X04n0223_022:0153c14": "塵數世界有世界名寶幢音佛號大功德普名稱此",
    "X04n0223_022:0153c15": "上過佛剎微塵數世界有世界名金剛寶莊嚴藏佛",
    "X04n0223_022:0153c16": "號蓮華日光明此上過佛剎微塵數世界有世界名",
    "X04n0223_022:0153c17": "因陀羅華月佛號法自在智慧幢此上過佛剎微塵",
    "X04n0223_022:0153c18": "數世界有世界名妙輪藏佛號大喜清淨音此上過",
    "X04n0223_022:0153c19": "佛剎微塵數世界有世界名妙音藏佛號大力善商",
    "X04n0223_022:0153c20": "主此上過佛剎微塵數世界有世界名清淨月佛號",
    "X04n0223_022:0153c21": "須彌光智慧力此上過佛剎微塵數世界有世界名",
    "X04n0223_022:0153c22": "無邊莊嚴相佛號方便願淨月光此上過佛剎微塵",
    "X04n0223_022:0153c23": "數世界有世界名妙華音佛號法海大願音此上過",
    "X04n0223_022:0153c24": "佛剎微塵數世界有世界名一切寶莊嚴佛號功德",
    "X04n0223_022:0154a01": "寶光明相此上過佛剎微塵數世界有世界名堅固",
    "X04n0223_022:0154a02": "地佛號美音最勝天此上過佛剎微塵數世界有世",
    "X04n0223_022:0154a03": "界名普光善化佛號大精進寂靜慧此上過佛剎微",
    "X04n0223_022:0154a04": "塵數世界有世界名善守護莊嚴行佛號見者生歡",
    "X04n0223_022:0154a05": "喜此上過佛剎微塵數世界有世界名栴檀寶華藏",
    "X04n0223_022:0154a06": "佛號甚深不可動智慧光徧照此上過佛剎微塵數",
    "X04n0223_022:0154a07": "世界有世界名現種種色相海佛號普放不思議勝",
    "X04n0223_022:0154a08": "義王光明此上過佛剎微塵數世界有世界名化現",
    "X04n0223_022:0154a09": "十方大光明佛號勝功德威光無與等此上過佛剎",
    "X04n0223_022:0154a10": "微塵數世界有世界名須彌雲幢佛號極淨光明眼",
    "X04n0223_022:0154a11": "此上過佛剎微塵數世界有世界名蓮華徧照其狀",
    "X04n0223_022:0154a12": "周圍依無邊色眾妙香摩尼海住一切乘莊嚴雲而",
    "X04n0223_022:0154a13": "覆其上二十佛剎微塵數世界圍遶純一清淨佛號",
    "X04n0223_022:0154a14": "解脫精進日諸佛子此帝青寶莊嚴香水海右旋次",
    "X04n0223_022:0154a15": "有香水海名金剛輪莊嚴底世界種名妙間錯因陀",
    "X04n0223_022:0154a16": "羅網普賢智所生音聲為體此中最下方有世界名",
    "X04n0223_022:0154a17": "蓮華網其狀猶如須彌山形依眾妙華山幢海住佛",
    "X04n0223_022:0154a18": "境界摩尼王帝網雲而覆其上佛剎微塵數世界圍",
    "X04n0223_022:0154a19": "遶純一清淨佛號法身普覺慧此上過佛剎微塵數",
    "X04n0223_022:0154a20": "世界有世界名無盡日光明佛號最勝大覺慧此上",
    "X04n0223_022:0154a21": "過佛剎微塵數世界有世界名普放妙光明佛號大",
    "X04n0223_022:0154a22": "福雲無盡力此上過佛剎微塵數世界有世界名樹",
    "X04n0223_022:0154a23": "華幢佛號無邊智法界音此上過佛剎微塵數世界",
    "X04n0223_022:0154a24": "有世界名真珠蓋佛號波羅蜜師子頻申此上過佛",
    "X04n0223_022:0154b01": "剎微塵數世界有世界名無邊音佛號一切智妙覺",
    "X04n0223_022:0154b02": "慧此上過佛剎微塵數世界有世界名普見樹峯佛",
    "X04n0223_022:0154b03": "號普現眾生前此上過佛剎微塵數世界有世界名",
    "X04n0223_022:0154b04": "師子帝網光佛號無垢日金色光燄雲此上過佛剎",
    "X04n0223_022:0154b05": "微塵數世界有世界名眾寶間錯佛號帝幢最勝慧",
    "X04n0223_022:0154b06": "此上過佛剎微塵數世界有世界名無垢光明地佛",
    "X04n0223_022:0154b07": "號一切力清淨月此上過佛剎微塵數世界有世界",
    "X04n0223_022:0154b08": "名恒出歎佛功德音佛號如虗空普覺慧此上過佛",
    "X04n0223_022:0154b09": "剎微塵數世界有世界名高燄藏佛號化現十方大",
    "X04n0223_022:0154b10": "雲幢此上過佛剎微塵數世界有世界名光嚴道場",
    "X04n0223_022:0154b11": "佛號無等智徧照此上過佛剎微塵數世界有世界",
    "X04n0223_022:0154b12": "名出生一切寶莊嚴佛號廣度眾生神通王此上過",
    "X04n0223_022:0154b13": "佛剎微塵數世界有世界名光嚴妙宮殿佛號一切",
    "X04n0223_022:0154b14": "義成廣大慧此上過佛剎微塵數世界有世界名離",
    "X04n0223_022:0154b15": "塵寂靜佛號不唐現此上過佛剎微塵數世界有世",
    "X04n0223_022:0154b16": "界名摩尼華幢佛號悅意吉祥音此上過佛剎微塵",
    "X04n0223_022:0154b17": "數世界有世界名普雲藏其狀猶如樓閣之形依種",
    "X04n0223_022:0154b18": "種宮殿香水海住一切寶燈雲彌覆其上二十佛剎",
    "X04n0223_022:0154b19": "微塵數世界圍遶純一清淨佛號最勝覺神通王諸",
    "X04n0223_022:0154b20": "佛子此金剛輪莊嚴底香水海右旋次有香水海名",
    "X04n0223_022:0154b21": "蓮華因陀羅網世界種名普現十方影依一切香摩",
    "X04n0223_022:0154b22": "尼莊嚴蓮華住一切佛智光音聲為體此中最下方",
    "X04n0223_022:0154b23": "有世界名眾生海寶光明其狀猶如真珠之藏依一",
    "X04n0223_022:0154b24": "切摩尼纓珞海漩住水光明摩尼雲而覆其上佛剎",
    "X04n0223_022:0154c01": "微塵數世界圍遶純一清淨佛號不思議功德徧照",
    "X04n0223_022:0154c02": "月此上過佛剎微塵數世界有世界名妙香輪佛號",
    "X04n0223_022:0154c03": "無量力幢此上過佛剎微塵數世界有世界名妙光",
    "X04n0223_022:0154c04": "輪佛號法界光音覺悟慧此上過佛剎微塵數世界",
    "X04n0223_022:0154c05": "有世界名吼聲摩尼幢佛號蓮華光恒垂妙臂此上",
    "X04n0223_022:0154c06": "過佛剎微塵數世界有世界名極堅固輪佛號不退",
    "X04n0223_022:0154c07": "轉功德海光明此上過佛剎微塵數世界有世界名",
    "X04n0223_022:0154c08": "眾行光莊嚴佛號一切智普勝尊此上過佛剎微塵",
    "X04n0223_022:0154c09": "數世界有世界名師子座徧照佛號師子光無量力",
    "X04n0223_022:0154c10": "覺慧此上過佛剎微塵數世界有世界名寶燄莊嚴",
    "X04n0223_022:0154c11": "佛號一切法清淨智此上過佛剎微塵數世界有世",
    "X04n0223_022:0154c12": "界名無量燈佛號無憂相此上過佛剎微塵數世界",
    "X04n0223_022:0154c13": "有世界名常聞佛音佛號自然勝威光此上過佛剎",
    "X04n0223_022:0154c14": "微塵數世界有世界名清淨變化佛號金蓮華光明",
    "X04n0223_022:0154c15": "此上過佛剎微塵數世界有世界名普入十方佛號",
    "X04n0223_022:0154c16": "觀法界頻申慧此上過佛剎微塵數世界有世界名",
    "X04n0223_022:0154c17": "熾然燄佛號光燄樹緊那羅王此上過佛剎微塵數",
    "X04n0223_022:0154c18": "世界有世界名香光徧照佛號香燈善化王此上過",
    "X04n0223_022:0154c19": "佛剎微塵數世界有世界名無量華聚輪佛號普現",
    "X04n0223_022:0154c20": "佛功德此上過佛剎微塵數世界有世界名眾妙普",
    "X04n0223_022:0154c21": "清淨佛號一切法平等神通王此上過佛剎微塵數",
    "X04n0223_022:0154c22": "世界有世界名金光海佛號十方自在大變化此上",
    "X04n0223_022:0154c23": "過佛剎微塵數世界有世界名真珠華藏佛號法界",
    "X04n0223_022:0154c24": "寶光明不可思議慧此上過佛剎微塵數世界有世",
    "X04n0223_022:0155a01": "界名帝釋須彌師子座佛號勝力光此上過佛剎微",
    "X04n0223_022:0155a02": "塵數世界有世界名無邊寶普照其形四方依華林",
    "X04n0223_022:0155a03": "海住普雨無邊色摩尼王帝網而覆其上二十佛剎",
    "X04n0223_022:0155a04": "微塵數世界圍遶純一清淨佛號徧照世間最勝音。",
    "X04n0223_022:0155a06": "大方廣佛新華嚴經合論卷第二十二"
}