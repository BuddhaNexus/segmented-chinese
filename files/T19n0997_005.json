{
    "T19n0997_005:0543a19": "守護國界主陀羅尼經卷第五",
    "T19n0997_005:0543a21": "罽賓國三藏沙門般若共牟尼室利譯",
    "T19n0997_005:0543a22": "入如來不思議甚深事業品第五之一",
    "T19n0997_005:0543a23": "爾時世尊復告文殊師利童子言。善男子當",
    "T19n0997_005:0543a24": "云何知如來應正等覺現證事業。善男子如",
    "T19n0997_005:0543a25": "來有三十二種正覺事業。何等名為三十二",
    "T19n0997_005:0543a26": "種。善男子如來於處非處如實而知。善男子",
    "T19n0997_005:0543a27": "云何為處云何非處。言非處者謂諸眾生無",
    "T19n0997_005:0543a28": "有方便。身口意業造不善行。若得可意愛樂",
    "T19n0997_005:0543a29": "隨心。遂求果者無有是處。所言處者若諸眾",
    "T19n0997_005:0543b01": "生具有方便。身口意業造諸善行。獲得可意",
    "T19n0997_005:0543b02": "愛樂隨心。遂求果者斯有是處。",
    "T19n0997_005:0543b03": "復次善男子言非處者。若諸眾生無有方便。",
    "T19n0997_005:0543b04": "心懷慳悋得大富貴。破於淨戒得人天身。常",
    "T19n0997_005:0543b05": "有瞋恚獲端正報。身心懈怠得於智慧。散",
    "T19n0997_005:0543b06": "亂之人能得解脫。惡慧眾生能斷習氣諸煩",
    "T19n0997_005:0543b07": "惱者無有是處。若諸眾生具有方便。修行布",
    "T19n0997_005:0543b08": "施得大富貴。護持淨戒得生人天。常修忍辱",
    "T19n0997_005:0543b09": "得端正報。勤行精進獲得智慧。心不散亂得",
    "T19n0997_005:0543b10": "正解脫。善修智慧能斷習氣諸煩惱者斯有",
    "T19n0997_005:0543b11": "是處。",
    "T19n0997_005:0543b12": "復次作五逆罪得心安樂無有是處。淨持禁",
    "T19n0997_005:0543b13": "戒得心安樂斯有是處。",
    "T19n0997_005:0543b14": "復次若有眾生。執著有見得順忍者無有是",
    "T19n0997_005:0543b15": "處。愛樂修空得隨順忍斯有是處。",
    "T19n0997_005:0543b16": "復次若諸眾生。多住悔心得心安樂無有是",
    "T19n0997_005:0543b17": "處。若心無悔得心安樂斯有是處。",
    "T19n0997_005:0543b18": "復次若令女人得轉輪王王四天下。或得帝",
    "T19n0997_005:0543b19": "釋大梵天王成佛出現無有是處。若捨女人",
    "T19n0997_005:0543b20": "得男子身。作轉輪王王四天下。或作帝釋大",
    "T19n0997_005:0543b21": "梵天王。及成佛者斯有是處。",
    "T19n0997_005:0543b22": "復次若轉輪王非法治化無有是處。若轉輪",
    "T19n0997_005:0543b23": "王正法治化斯有是處。",
    "T19n0997_005:0543b24": "復次若諸帝王貪猥驕奢能理國政無有是",
    "T19n0997_005:0543b25": "處。若諸帝王無貪簡易能理國政斯有是處。",
    "T19n0997_005:0543b26": "若諸人王執斷常見令國政理無有是處。若",
    "T19n0997_005:0543b27": "諸人王明信因果國政乃理斯有是處。若諸",
    "T19n0997_005:0543b28": "人王心不均平。能治國政無有是處。若諸人",
    "T19n0997_005:0543b29": "王無私平等。能治國政斯有是處。",
    "T19n0997_005:0543c01": "復次北拘盧洲捨報身後。墮三惡道無有是",
    "T19n0997_005:0543c02": "處。若言北洲死後生天斯有是處。",
    "T19n0997_005:0543c03": "復次若行殺害而得長壽。乃至邪見受行邪",
    "T19n0997_005:0543c04": "法。得聖道者無有是處。若不殺生得壽命長。",
    "T19n0997_005:0543c05": "乃至正見受行正法。得聖道者斯有是處。",
    "T19n0997_005:0543c06": "復次阿羅漢向不定得果無有是處。若羅漢",
    "T19n0997_005:0543c07": "向定得果者斯有是處。",
    "T19n0997_005:0543c08": "復次須陀洹人受第八生無有是處。若須陀",
    "T19n0997_005:0543c09": "洹無第八生斯有是處。",
    "T19n0997_005:0543c10": "復次若斯陀含受第三生無有是處。若斯陀",
    "T19n0997_005:0543c11": "含無第三生。一生人天能盡苦際斯有是處。",
    "T19n0997_005:0543c12": "復次若阿那含還生欲界無有是處。若阿那",
    "T19n0997_005:0543c13": "含不生欲界。能盡苦際得涅槃者斯有是處。",
    "T19n0997_005:0543c14": "復次若阿羅漢受生死身無有是處。若阿羅",
    "T19n0997_005:0543c15": "漢不受生死入涅槃者斯有是處。",
    "T19n0997_005:0543c16": "復次若有人言除佛大師。更有聖人超過佛",
    "T19n0997_005:0543c17": "者無有是處。若言唯佛是天人師。更無過者",
    "T19n0997_005:0543c18": "斯有是處。",
    "T19n0997_005:0543c19": "復次若有人言得無生忍有退轉者無有是",
    "T19n0997_005:0543c20": "處。若得無生不退轉者斯有是處。",
    "T19n0997_005:0543c21": "復次若有人言坐菩提場。不成正覺無有是",
    "T19n0997_005:0543c22": "處。若坐道場決成正覺斯有是處。",
    "T19n0997_005:0543c23": "復次若有人言諸佛猶有煩惱習氣無有是",
    "T19n0997_005:0543c24": "處。若言諸佛無煩惱習斯有是處。",
    "T19n0997_005:0543c25": "復次若有人言一切如來智有障礙無有是",
    "T19n0997_005:0543c26": "處。若言如來智無障礙斯有是處。",
    "T19n0997_005:0543c27": "復次若有人言如來頂相。有能見者無有是",
    "T19n0997_005:0543c28": "處。若言如來無能見頂斯有是處。",
    "T19n0997_005:0543c29": "復次若有人言佛不加威。能知如來心之所",
    "T19n0997_005:0544a01": "生無有是處。若言佛加方知如來心所住處",
    "T19n0997_005:0544a02": "斯有是處。",
    "T19n0997_005:0544a03": "復次若有人言如來亦有不住三昧三摩呬多",
    "T19n0997_005:0544a04": "無有是處。若言如來常在三昧等引功德斯",
    "T19n0997_005:0544a05": "有是處。",
    "T19n0997_005:0544a06": "復次若有人言一切如來言有虛妄。及誤失",
    "T19n0997_005:0544a07": "者無有是處。若言如來言無虛妄亦無誤失",
    "T19n0997_005:0544a08": "斯有是處。",
    "T19n0997_005:0544a09": "復次若有人言如來作業有錯誤者無有是",
    "T19n0997_005:0544a10": "處。若言如來諸所作業無錯誤者斯有是處。",
    "T19n0997_005:0544a11": "善男子以如是等說。於如來知處非處有無",
    "T19n0997_005:0544a12": "量門非言所及。如於實諦無有變異。此是如",
    "T19n0997_005:0544a13": "來第一正覺事業。爾時世尊欲重宣此義而",
    "T19n0997_005:0544a14": "說偈言。",
    "T19n0997_005:0544a15": "　大地可使行　　虛空可搖動",
    "T19n0997_005:0544a16": "　如來終不說　　非處以為處",
    "T19n0997_005:0544a17": "　虛空可為身　　同士夫五色",
    "T19n0997_005:0544a18": "　如來終不說　　非處以為處",
    "T19n0997_005:0544a19": "　一切處差別　　上中下不同",
    "T19n0997_005:0544a20": "　如來已宣說　　決定無別異",
    "T19n0997_005:0544a21": "　一切非處別　　上中下不同",
    "T19n0997_005:0544a22": "　如來已宣說　　決定為非處",
    "T19n0997_005:0544a23": "　若處若非處　　如來如實知",
    "T19n0997_005:0544a24": "　隨眾生樂欲　　具足而宣說",
    "T19n0997_005:0544a25": "　沙門婆羅門　　不知處非處",
    "T19n0997_005:0544a26": "　虛妄馳諸境　　佛智無不知",
    "T19n0997_005:0544a27": "　眾生種種執　　非處求解脫",
    "T19n0997_005:0544a28": "　具得世所尊　　為說真實處",
    "T19n0997_005:0544a29": "　彼執非法器　　故佛捨眾生",
    "T19n0997_005:0544b01": "　機熟解脫時　　復當為宣說",
    "T19n0997_005:0544b02": "　此為佛第一　　最勝事業門",
    "T19n0997_005:0544b03": "　遠離諸過非　　能脫眾生苦",
    "T19n0997_005:0544b04": "　是處非處法　　無量無有邊",
    "T19n0997_005:0544b05": "　難屈無不摧　　斯名大仙力",
    "T19n0997_005:0544b06": "復次善男子。如來於過去世現在未來。所作",
    "T19n0997_005:0544b07": "行業誓願不同。種種處所種種因緣。種種事",
    "T19n0997_005:0544b08": "相種種異熟。無量差別皆如實知。云何而知。",
    "T19n0997_005:0544b09": "善男子此中過去行業誓願。善根為因遠離",
    "T19n0997_005:0544b10": "不善未來得果。若有過去行業誓願。以不善",
    "T19n0997_005:0544b11": "根而為其因。遠離善根未來得果。如是種種",
    "T19n0997_005:0544b12": "如來一一皆如實知。",
    "T19n0997_005:0544b13": "復次若有行願未來漸減。若有行願未來漸",
    "T19n0997_005:0544b14": "增。若有行願現在漸減未來漸增。若有行願",
    "T19n0997_005:0544b15": "現在漸增未來漸減。若有行願現在未來皆",
    "T19n0997_005:0544b16": "漸減少。若有行願現在未來皆漸增長。如是",
    "T19n0997_005:0544b17": "種種皆如實知。",
    "T19n0997_005:0544b18": "復次若有行願現在小因來世廣大。或現在",
    "T19n0997_005:0544b19": "廣大未來微小。或初起微細後漸增勝。或初",
    "T19n0997_005:0544b20": "廣大後漸微細。如是種種皆如實知。",
    "T19n0997_005:0544b21": "復次若有行願當得聲聞。若有行願當得緣",
    "T19n0997_005:0544b22": "覺。若有行願當成佛因皆如實知。",
    "T19n0997_005:0544b23": "復次或有行願因苦果樂。或有行願因樂果",
    "T19n0997_005:0544b24": "苦。或有行願因果俱苦。或有行願因果俱樂。",
    "T19n0997_005:0544b25": "皆如實知。善男子如是過去現在未來。種種",
    "T19n0997_005:0544b26": "行業所感異熟。因果相順猶如影響。如來一",
    "T19n0997_005:0544b27": "一皆如實知。如是知已隨其所應而為說法。",
    "T19n0997_005:0544b28": "是為如來第二正覺事業。爾時世尊欲重宣",
    "T19n0997_005:0544b29": "此義。而說偈言。",
    "T19n0997_005:0544c01": "　如來善巧智　　知眾生業果",
    "T19n0997_005:0544c02": "　三世悉無遺　　智眼皆無著",
    "T19n0997_005:0544c03": "　善因當得樂　　異熟處人天",
    "T19n0997_005:0544c04": "　惡是感苦因　　如來悉知見",
    "T19n0997_005:0544c05": "　善業不善業　　各各果當成",
    "T19n0997_005:0544c06": "　善逝悉能知　　如摩尼在掌",
    "T19n0997_005:0544c07": "　有業甚微細　　當成廣大因",
    "T19n0997_005:0544c08": "　初大後微細　　如來悉見知",
    "T19n0997_005:0544c09": "　有業聲聞行　　有業緣覺因",
    "T19n0997_005:0544c10": "　有業成如來　　善逝悉知見",
    "T19n0997_005:0544c11": "　或因樂果苦　　因苦果樂殊",
    "T19n0997_005:0544c12": "　因果苦皆同　　因果俱安樂",
    "T19n0997_005:0544c13": "　業與於法性　　因果不相違",
    "T19n0997_005:0544c14": "　如來如實知　　性相皆窮究",
    "T19n0997_005:0544c15": "　一切眾生界　　三世業輪迴",
    "T19n0997_005:0544c16": "　一一無有差　　如來悉明了",
    "T19n0997_005:0544c17": "復次善男子。一切眾生無數樂欲種種差別。",
    "T19n0997_005:0544c18": "如來一一皆如實知。佛云何知。或有眾生住",
    "T19n0997_005:0544c19": "貪欲行樂於瞋恚。或有眾生安住瞋恚樂於",
    "T19n0997_005:0544c20": "婬欲。或有眾生安住愚癡樂於婬欲及與瞋",
    "T19n0997_005:0544c21": "恚。如來一一皆如實知。或有眾生住善法中",
    "T19n0997_005:0544c22": "樂欲不善皆如實知或有眾生所作微小樂欲",
    "T19n0997_005:0544c23": "廣大。或有眾生所作廣大樂欲微小。或有眾",
    "T19n0997_005:0544c24": "生初於因中樂欲微小。至於果中樂欲廣大。",
    "T19n0997_005:0544c25": "或有因中樂欲廣大。至於果中樂欲微小。如",
    "T19n0997_005:0544c26": "是種種皆如實知。或有眾生樂邪見等。因中",
    "T19n0997_005:0544c27": "不定當成決定。或有樂欲正中不定當成決",
    "T19n0997_005:0544c28": "定或有樂欲正因決定當得解脫。彼彼差別",
    "T19n0997_005:0544c29": "如來悉知。或有樂欲當超欲界。或有樂欲當",
    "T19n0997_005:0545a01": "超色界。或有樂欲當超三界。如是一一如來",
    "T19n0997_005:0545a02": "悉知。或有樂欲日日減少。後當漸得增勝廣",
    "T19n0997_005:0545a03": "大。或有樂欲最勝廣大。後漸減少得不可意。",
    "T19n0997_005:0545a04": "如是種種皆如實知。或有樂欲受種種生得",
    "T19n0997_005:0545a05": "種種色。受用種種資生之具。如是差別如來",
    "T19n0997_005:0545a06": "悉知。或有樂欲處人天上。或有樂欲當得解",
    "T19n0997_005:0545a07": "脫。如是差別如來一一皆如實知。如是知已",
    "T19n0997_005:0545a08": "隨其所應而為說法。是為如來第三正覺事",
    "T19n0997_005:0545a09": "業。爾時世尊欲重宣此義。而說偈言。",
    "T19n0997_005:0545a10": "　眾生種種欲　　意樂無數量",
    "T19n0997_005:0545a11": "　如來一切智　　如實悉能知",
    "T19n0997_005:0545a12": "　彼彼諸眾生　　住貪樂瞋恚",
    "T19n0997_005:0545a13": "　住瞋樂癡冥　　一一如實知",
    "T19n0997_005:0545a14": "　住癡樂欲貪　　住善樂不善",
    "T19n0997_005:0545a15": "　其心種種變　　善逝悉能知",
    "T19n0997_005:0545a16": "　下劣因眾生　　心恒樂廣大",
    "T19n0997_005:0545a17": "　住廣樂廣大　　住勝劣中求",
    "T19n0997_005:0545a18": "　或復有眾生　　因劣果超勝",
    "T19n0997_005:0545a19": "　因勝果中劣　　如來如實知",
    "T19n0997_005:0545a20": "　住邪不定中　　後時當決定",
    "T19n0997_005:0545a21": "　住正脫三界　　如來如實知",
    "T19n0997_005:0545a22": "　或樂種種生　　色相及資具",
    "T19n0997_005:0545a23": "　處於人天上　　解脫欲相應",
    "T19n0997_005:0545a24": "　三世諸眾生　　樂欲佛皆了",
    "T19n0997_005:0545a25": "　隨心為說法　　是第三業門",
    "T19n0997_005:0545a26": "復次善男子。如來於無數世界。種種界別皆",
    "T19n0997_005:0545a27": "如實知。佛云何知。謂知此世界其中眾生修",
    "T19n0997_005:0545a28": "諸功德。此界眾生造諸惡業。此界眾生修解",
    "T19n0997_005:0545a29": "脫業。此界眾生當得出世。如是種種悉如實",
    "T19n0997_005:0545b01": "知。",
    "T19n0997_005:0545b02": "復次善男子。如來知眼界色界眼識界。當云",
    "T19n0997_005:0545b03": "何知。有三因故。謂知內空外空內外空故。如",
    "T19n0997_005:0545b04": "是遍知。乃至知意界法界意識界。內空外空",
    "T19n0997_005:0545b05": "內外空故。",
    "T19n0997_005:0545b06": "復次知於地界水火風界。皆如虛空。",
    "T19n0997_005:0545b07": "復次知欲界色界無色界。從於妄想分別所",
    "T19n0997_005:0545b08": "起。",
    "T19n0997_005:0545b09": "復次知有為界。行相現前有窮盡故知無為",
    "T19n0997_005:0545b10": "界。無行相故。知煩惱界。客塵相故。了煩惱",
    "T19n0997_005:0545b11": "流。可斷絕故。達其本性。光明相故。知諸行",
    "T19n0997_005:0545b12": "界。妄念無明為其相故。知涅槃界。智慧相故。",
    "T19n0997_005:0545b13": "正念相故。善男子如是如是世界安立。初現",
    "T19n0997_005:0545b14": "在前世界轉滅。至於他世生起因緣依住作",
    "T19n0997_005:0545b15": "業。如是差別如來一一皆如實知。知已隨應",
    "T19n0997_005:0545b16": "而為說法。此是如來第四正覺事業。爾時世",
    "T19n0997_005:0545b17": "尊欲重宣此義。而說偈言。",
    "T19n0997_005:0545b18": "　佛於界善巧　　及住轉減時",
    "T19n0997_005:0545b19": "　少善大果成　　人師子能了",
    "T19n0997_005:0545b20": "　有福無福界　　福開解脫門",
    "T19n0997_005:0545b21": "　解脫界不同　　一切智明見",
    "T19n0997_005:0545b22": "　如來知眼界　　色識界俱空",
    "T19n0997_005:0545b23": "　耳界鼻舌身　　意法空亦爾",
    "T19n0997_005:0545b24": "　地水火風界　　如實了皆空",
    "T19n0997_005:0545b25": "　三界妄念心　　人師子能了",
    "T19n0997_005:0545b26": "　煩惱空塵相　　諸法性皆無",
    "T19n0997_005:0545b27": "　行不行如空　　斯涅槃三相",
    "T19n0997_005:0545b28": "　世界不善起　　成已壞滅同",
    "T19n0997_005:0545b29": "　此界及他方　　無念皆知見",
    "T19n0997_005:0545c01": "　十方空無際　　有界佛能知",
    "T19n0997_005:0545c02": "　佛智勝無涯　　眾生不能測",
    "T19n0997_005:0545c03": "　此是清淨主　　第四調生門",
    "T19n0997_005:0545c04": "　修此不退還　　決證菩提果",
    "T19n0997_005:0545c05": "復次善男子。如來於諸眾生諸根勝劣精進",
    "T19n0997_005:0545c06": "懈怠。若利若鈍皆如實知。云何能知。善男子",
    "T19n0997_005:0545c07": "鈍根愚闇下劣眾生中根勝根皆如實知。",
    "T19n0997_005:0545c08": "復次隨如是根分別生貪。隨如是根分別生",
    "T19n0997_005:0545c09": "瞋。隨如是根分別生癡。及託外境生貪瞋癡。",
    "T19n0997_005:0545c10": "如來悉知。",
    "T19n0997_005:0545c11": "復次隨根分別生貪瞋癡展轉增廣。或復隨",
    "T19n0997_005:0545c12": "根分別所生。少貪瞋癡更不增長如來悉知。",
    "T19n0997_005:0545c13": "復次此根是善根因。此根即是不善根因。此",
    "T19n0997_005:0545c14": "根即是解脫道因。此根是出生死道因。如是",
    "T19n0997_005:0545c15": "種種如來悉知。",
    "T19n0997_005:0545c16": "復次善男子佛如實知眼耳鼻舌身意六根。",
    "T19n0997_005:0545c17": "男女命根苦根樂根。憂喜捨根信根進根念",
    "T19n0997_005:0545c18": "定慧根。未知當知根已知根具知根如是種",
    "T19n0997_005:0545c19": "種如來悉知。",
    "T19n0997_005:0545c20": "復次因於眼根心住耳根。不住鼻舌身等三",
    "T19n0997_005:0545c21": "根。因於耳根心住鼻根不住餘根。因於鼻根",
    "T19n0997_005:0545c22": "心住舌根。因於舌根心住身根。因於身根心",
    "T19n0997_005:0545c23": "住眼根。如是種種根如來悉知。",
    "T19n0997_005:0545c24": "復次若有眾生。有布施根現持淨戒。如來知",
    "T19n0997_005:0545c25": "其從無始來諸根展轉有多差別。是故為說",
    "T19n0997_005:0545c26": "檀波羅蜜。若有眾生有淨戒根現行布施。如",
    "T19n0997_005:0545c27": "來知其從無始來諸根展轉有多差別。是故",
    "T19n0997_005:0545c28": "為說尸波羅蜜。或有眾生有忍辱根現行精",
    "T19n0997_005:0545c29": "進。如來知其從無始來諸根展轉有多差別。",
    "T19n0997_005:0546a01": "是故為說忍波羅蜜。或有眾生有精進根現",
    "T19n0997_005:0546a02": "行忍辱。如來知其從無始來諸根展轉有多",
    "T19n0997_005:0546a03": "差別。是故為說勤波羅蜜。或有眾生有禪定",
    "T19n0997_005:0546a04": "根現修智慧。如來知其從無始來諸根展轉",
    "T19n0997_005:0546a05": "有多差別。是故為說禪波羅蜜。或有眾生有",
    "T19n0997_005:0546a06": "智慧根現住禪定。如來知其從無始來諸根",
    "T19n0997_005:0546a07": "展轉有多差別。是故為說甚深般若波羅蜜",
    "T19n0997_005:0546a08": "多。令其修習一切廣大菩提分法。",
    "T19n0997_005:0546a09": "復次知此眾生有聲聞根。現修緣覺所行之",
    "T19n0997_005:0546a10": "行。如來知其從無始來諸根展轉。有多差別",
    "T19n0997_005:0546a11": "堪任聲聞。是故為說聲聞乘法。若有眾生有",
    "T19n0997_005:0546a12": "緣覺根修聲聞行。如來知其從無始來諸根",
    "T19n0997_005:0546a13": "展轉。有多差別堪聞緣覺。是故為說緣覺之",
    "T19n0997_005:0546a14": "法。或有眾生有大乘根修二乘行。如來知其",
    "T19n0997_005:0546a15": "從無始來諸根展轉。有多差別堪聞大法。為",
    "T19n0997_005:0546a16": "說大乘復有眾生有下劣根現修大乘。如來知",
    "T19n0997_005:0546a17": "其從無始來諸根展轉有多差別。而為說法",
    "T19n0997_005:0546a18": "令捨下劣修習大乘。復有眾生不任法器。如",
    "T19n0997_005:0546a19": "來知其從無始來諸根展轉。有多差別久未",
    "T19n0997_005:0546a20": "堪任。故且棄捨待根熟時。堪任法器發慇重",
    "T19n0997_005:0546a21": "心。如來當為慇懃說法。善男子如來如是知",
    "T19n0997_005:0546a22": "諸眾生。若根已熟若根未熟。欲出三界或不",
    "T19n0997_005:0546a23": "欲出。如是種種如來悉知。當云何知。知其根",
    "T19n0997_005:0546a24": "本云何修習。云何性云何相。云何因云何緣。",
    "T19n0997_005:0546a25": "云何思云何果。云何報云何究意。如來一一",
    "T19n0997_005:0546a26": "皆如實知。此是如來第五正覺事業。爾時世",
    "T19n0997_005:0546a27": "尊欲重宣此義而說偈言。",
    "T19n0997_005:0546a28": "　佛知根智到彼岸　　隨順眾生種種殊",
    "T19n0997_005:0546a29": "　上中下品悉了知　　勝業能招解脫果",
    "T19n0997_005:0546b01": "　了煩惱際唯虛假　　厚薄輕重悉皆知",
    "T19n0997_005:0546b02": "　善知諸惑對治門　　惡招生死善解脫",
    "T19n0997_005:0546b03": "　知眼至意男女命　　苦樂憂喜及捨根",
    "T19n0997_005:0546b04": "　信進念定慧當知　　已知具知根悉了",
    "T19n0997_005:0546b05": "　知因眼根唯住耳　　乃至因身住眼中",
    "T19n0997_005:0546b06": "　施根持戒為說檀　　戒根行施為說戒",
    "T19n0997_005:0546b07": "　忍根修懃為說忍　　進根修忍為說勤",
    "T19n0997_005:0546b08": "　定根修慧說諸禪　　慧根住定說般若",
    "T19n0997_005:0546b09": "　聲聞根修緣覺行　　以知根故說聲聞",
    "T19n0997_005:0546b10": "　緣覺根住聲聞行　　知根為說於緣覺",
    "T19n0997_005:0546b11": "　下劣遠離上乘法　　大悲為說諸度門",
    "T19n0997_005:0546b12": "　根熟未熟佛皆知　　是器為說捨非器",
    "T19n0997_005:0546b13": "　諸根行相修習性　　隨其因緣及與思",
    "T19n0997_005:0546b14": "　果報究意如是知　　是佛第五真實業",
    "T19n0997_005:0546b15": "復次善男子。如來於遍趣行皆如實知。當云",
    "T19n0997_005:0546b16": "何知。知正定眾生界。知不定眾生界。知邪定",
    "T19n0997_005:0546b17": "眾生界。云何而知正定眾生。謂此眾生有大",
    "T19n0997_005:0546b18": "因力宿植多福。聰敏利根智慧將開。如來如",
    "T19n0997_005:0546b19": "實知昔善已。或為說法或不說法。稱其法器",
    "T19n0997_005:0546b20": "皆令解脫。云何而知不定眾生。謂彼眾生有",
    "T19n0997_005:0546b21": "大緣力根將成熟。若隨其心得聞正法即得",
    "T19n0997_005:0546b22": "解脫。若不聞法不得解脫。如來為此不定眾",
    "T19n0997_005:0546b23": "生。說於因緣和合之法。彼諸眾生隨機聞法。",
    "T19n0997_005:0546b24": "心得清淨各證道果。如來為此不定眾生出",
    "T19n0997_005:0546b25": "興於世。云何知於邪定眾生。謂此眾生愚癡",
    "T19n0997_005:0546b26": "覆心非是法器。更無方便可以化誘。譬如盲",
    "T19n0997_005:0546b27": "者對於日光。若為說法及不說法。俱無利益",
    "T19n0997_005:0546b28": "無解脫分。如來知其非是法器。便置捨之為",
    "T19n0997_005:0546b29": "彼眾生。是故菩薩擐大悲甲。",
    "T19n0997_005:0546c01": "復次善男子。如來善知眾生三毒遍趣之行。",
    "T19n0997_005:0546c02": "知貪欲行有其三種。云何為三。謂或有貪欲",
    "T19n0997_005:0546c03": "從妙境生。或有貪欲從愛想生。或有貪欲從",
    "T19n0997_005:0546c04": "宿習生。知其瞋行亦有三種。云何為三。謂或",
    "T19n0997_005:0546c05": "有瞋毒從恚而生。或有瞋毒從違境生或有",
    "T19n0997_005:0546c06": "瞋毒從於過去隨眠所生。知愚癡行亦有三",
    "T19n0997_005:0546c07": "種。云何為三。謂或有愚癡從無明生。或有",
    "T19n0997_005:0546c08": "愚癡從身見生。或有愚癡從疑心生。如是種",
    "T19n0997_005:0546c09": "種如來悉知。復次如來知其苦行速疾通達。",
    "T19n0997_005:0546c10": "知根利故。又知苦行遲緩通達。知根鈍故。知",
    "T19n0997_005:0546c11": "安樂行速疾通達。知根利故。知安樂行遲緩",
    "T19n0997_005:0546c12": "通達。知根鈍故。復知有行遲緩通達。遠正念",
    "T19n0997_005:0546c13": "故。復知有行速疾通達。能堅持故。又復善知",
    "T19n0997_005:0546c14": "有速疾行遲鈍通達。數息觀故。有速疾行速",
    "T19n0997_005:0546c15": "疾通達。心不著故。又復善知擇法之行。謂或",
    "T19n0997_005:0546c16": "復有行慧多定少。或復有行定多慧少。或",
    "T19n0997_005:0546c17": "有定慧俱不具足。或有定慧二俱圓滿。如",
    "T19n0997_005:0546c18": "來悉知。或復有行心力具足身力不具。或復",
    "T19n0997_005:0546c19": "有行身力具足心力不具。或復有行二俱不",
    "T19n0997_005:0546c20": "具。或復有行二俱具足。如來一一皆如實知。",
    "T19n0997_005:0546c21": "或復有行令身業淨口意不淨。或復有行令",
    "T19n0997_005:0546c22": "口意淨身業不淨。或令三業俱得清淨。或令",
    "T19n0997_005:0546c23": "三業俱不清淨。如是諸行或是三界生死之",
    "T19n0997_005:0546c24": "因或解脫因。如來皆以無礙智眼一切隨轉。",
    "T19n0997_005:0546c25": "是為如來第六正覺事業。爾時世尊欲重宣",
    "T19n0997_005:0546c26": "此義。而說偈言。",
    "T19n0997_005:0546c27": "　一切處行佛盡知　　正定眾生大因力",
    "T19n0997_005:0546c28": "　不定眾生根熟相　　邪定非器空有悲",
    "T19n0997_005:0546c29": "　貪行眾生三種因　　瞋恚愚癡亦三種",
    "T19n0997_005:0546c30": "　種種無邊煩惱界　　遍行因起佛皆知",
    "T19n0997_005:0547a01": "　苦行疾得因利根　　鈍根遲緩不能達",
    "T19n0997_005:0547a02": "　樂行速疾由根利　　鈍根劣弱佛皆知",
    "T19n0997_005:0547a03": "　有行遲鈍漸澄清　　復有遲鈍頓清淨",
    "T19n0997_005:0547a04": "　有速疾行得微劣　　超過速疾無著因",
    "T19n0997_005:0547a05": "　有行智增擇法生　　有行定增成法器",
    "T19n0997_005:0547a06": "　有行俱少非法器　　定慧和合勝道生",
    "T19n0997_005:0547a07": "　有行心力具非身　　有身力具心不具",
    "T19n0997_005:0547a08": "　大威德故身心具　　一切見者悉皆知",
    "T19n0997_005:0547a09": "　有行不能淨語心　　或有能令身語淨",
    "T19n0997_005:0547a10": "　或有不能心永淨　　有行但能清淨心",
    "T19n0997_005:0547a11": "　或有不能淨語言　　有行能令心語淨",
    "T19n0997_005:0547a12": "　或有不能身永淨　　有行三業淨無瑕",
    "T19n0997_005:0547a13": "　有行建立生死因　　有行為因招解脫",
    "T19n0997_005:0547a14": "　如是遍行佛皆了　　是第六業最勝門",
    "T19n0997_005:0547a15": "復次善男子。如來於一切靜慮解脫等持等",
    "T19n0997_005:0547a16": "至伏滅煩惱生起因緣。皆如實知。佛云何知。",
    "T19n0997_005:0547a17": "謂知眾生煩惱生起。以何因生以何緣生。滅",
    "T19n0997_005:0547a18": "惑清淨何因能滅何緣能滅。此中煩惱生因",
    "T19n0997_005:0547a19": "緣者。謂不正思惟以為其因無明為緣。無明",
    "T19n0997_005:0547a20": "為因行為緣。行為因識為緣。識為因名色為",
    "T19n0997_005:0547a21": "緣。名色為因六處為緣。六處為因觸為緣。觸",
    "T19n0997_005:0547a22": "為因受為緣。受為因愛為緣。愛為因取為緣。",
    "T19n0997_005:0547a23": "取為因有為緣。有為因生為緣。生為因老死",
    "T19n0997_005:0547a24": "為緣。煩惱為因業為緣。見為因貪為緣。隨眠",
    "T19n0997_005:0547a25": "煩惱為因現行煩惱為緣。此是煩惱生起因",
    "T19n0997_005:0547a26": "緣。云何眾生滅諸煩惱所有因緣。有二種因",
    "T19n0997_005:0547a27": "有二種緣。云何為二。一從他聞隨順法聲。二",
    "T19n0997_005:0547a28": "者內心起於正念。",
    "T19n0997_005:0547a29": "復次有二種因有二種緣。能令眾生清淨解",
    "T19n0997_005:0547b01": "脫。謂奢摩他心一境故。毘鉢舍那能善巧故。",
    "T19n0997_005:0547b02": "復次有二種因有二種緣。不來智故知來智",
    "T19n0997_005:0547b03": "故。復有二種因緣。微細觀察無生理故近解",
    "T19n0997_005:0547b04": "脫故。復有二種因緣。具足行故智慧解脫現",
    "T19n0997_005:0547b05": "在前故。復有二種因緣。謂盡智故無生智故。",
    "T19n0997_005:0547b06": "復有二種因緣。隨順覺悟真諦理故。隨順獲",
    "T19n0997_005:0547b07": "得真諦智故。此是眾生除滅煩惱清淨因緣。",
    "T19n0997_005:0547b08": "如來悉知。復次善男子煩惱因緣無有數量。",
    "T19n0997_005:0547b09": "解脫因緣亦無有量。或有煩惱能與解脫以為",
    "T19n0997_005:0547b10": "因緣。觀實體故。或有解脫能與煩惱以為因",
    "T19n0997_005:0547b11": "緣。生執著故。如是廣大無障礙行如來悉知。",
    "T19n0997_005:0547b12": "善男子如來禪定智慧皆悉具足。謂離欲惡",
    "T19n0997_005:0547b13": "及不善法。有尋有伺離生喜樂入初靜慮。初",
    "T19n0997_005:0547b14": "靜慮起滅尋伺等。隨順次第入八解脫三摩鉢",
    "T19n0997_005:0547b15": "底。逆次入住諸三摩地。或復超間橫竪無礙。",
    "T19n0997_005:0547b16": "住於等至顯示三昧。如來了知三摩鉢底與",
    "T19n0997_005:0547b17": "三昧門無少差別。如來三昧三摩鉢底不從",
    "T19n0997_005:0547b18": "因緣。入一三昧一切三昧皆悉現前。一三昧",
    "T19n0997_005:0547b19": "起而能即入一切三昧。如來終不作如是念。",
    "T19n0997_005:0547b20": "我今能入如是三昧。而常三昧無不定心。一",
    "T19n0997_005:0547b21": "切無能測知如來所有三昧。緣覺三昧超過",
    "T19n0997_005:0547b22": "聲聞。菩薩三昧超過緣覺。如來三昧超過菩",
    "T19n0997_005:0547b23": "薩。而佛三昧無能過者。如來智慧於一切處。",
    "T19n0997_005:0547b24": "無障礙轉無能過者。隨順教化一切聲聞生",
    "T19n0997_005:0547b25": "聲聞定。緣覺菩薩亦復如是。如來如是種種",
    "T19n0997_005:0547b26": "知已。隨其所應而為說法。此是如來第七正",
    "T19n0997_005:0547b27": "覺事業。爾時世尊欲重宣此義。而說偈言。",
    "T19n0997_005:0547b28": "　諸佛法王真實智　　知諸眾生染淨因",
    "T19n0997_005:0547b29": "　如是因緣煩惱生　　如是因緣得解脫",
    "T19n0997_005:0547c01": "　邪思為因無明緣　　無明為因行為緣",
    "T19n0997_005:0547c02": "　識與名色六處等　　有支因緣悉如是",
    "T19n0997_005:0547c03": "　煩惱為因業為緣　　諸見為因貪為緣",
    "T19n0997_005:0547c04": "　隨眠結惑以為因　　現行煩惱以為緣",
    "T19n0997_005:0547c05": "　眾生解脫二因緣　　從他聞聲起隨順",
    "T19n0997_005:0547c06": "　內心正念觀空法　　解脫有海得超昇",
    "T19n0997_005:0547c07": "　止觀和合互相資　　無少去來而可得",
    "T19n0997_005:0547c08": "　諦觀無生亦無滅　　親近解脫得清涼",
    "T19n0997_005:0547c09": "　住三種行長三明　　修習解脫不放逸",
    "T19n0997_005:0547c10": "　盡無生智得實諦　　由此因緣清淨心",
    "T19n0997_005:0547c11": "　佛入正定三昧門　　出入滅定念具足",
    "T19n0997_005:0547c12": "　法王禪定無等等　　入八解脫多等持",
    "T19n0997_005:0547c13": "　逆順次第超間遊　　一定顯示無邊定",
    "T19n0997_005:0547c14": "　心無迫隘無分別　　雖常住定無定心",
    "T19n0997_005:0547c15": "　聲聞緣覺三摩提　　菩薩億千種種定",
    "T19n0997_005:0547c16": "　佛三摩地過諸定　　此善巧業智難量",
    "T19n0997_005:0547c17": "復次善男子。如來以宿住智。知於自身及諸",
    "T19n0997_005:0547c18": "眾生過去無數宿住生事。所謂一生二生十",
    "T19n0997_005:0547c19": "生百生。千生萬生億百千生。成劫壞劫成壞",
    "T19n0997_005:0547c20": "劫。無數成劫無數壞劫無數成壞劫。我及眾",
    "T19n0997_005:0547c21": "生如是名字。如是種姓如是飲食。如是形",
    "T19n0997_005:0547c22": "相如是色類。如是苦樂如是處所。如是壽命",
    "T19n0997_005:0547c23": "如是生死。於某處歿而生某處。無數種種宿",
    "T19n0997_005:0547c24": "住之事皆悉憶念。復知彼彼眾生。過去以如",
    "T19n0997_005:0547c25": "是因生此世界。如來知已隨其所應而為說",
    "T19n0997_005:0547c26": "法。又如實知一切眾生過去心行如是前念。",
    "T19n0997_005:0547c27": "次第因滅相續引起。如是後念。或復緣闕後",
    "T19n0997_005:0547c28": "念不生。如是種種如來悉知。如一眾生如是",
    "T19n0997_005:0547c29": "心滅如是心生。輪轉不斷無量無邊。恒河沙",
    "T19n0997_005:0548a01": "劫說不能盡。如一眾生一切眾生亦復如是。",
    "T19n0997_005:0548a02": "念念生滅心心相續說不可盡。如來一一皆",
    "T19n0997_005:0548a03": "如實知。假使盡於未來際劫。說於如來所知",
    "T19n0997_005:0548a04": "宿住不可窮盡。故說如來宿住智慧。不可思",
    "T19n0997_005:0548a05": "議不可稱量。難知邊際說不可盡。",
    "T19n0997_005:0548a06": "爾時如來出大悲聲。猶如牛王普告眾生。汝",
    "T19n0997_005:0548a07": "等應當念念思惟。往世久近曾種善根。或於",
    "T19n0997_005:0548a08": "佛所曾種善根。或二乘所種諸善根。彼諸眾",
    "T19n0997_005:0548a09": "生以佛威力皆念昔善。如來知已隨應說法。",
    "T19n0997_005:0548a10": "彼諸眾生得聞法已。如昔善根各於自乘得",
    "T19n0997_005:0548a11": "不退轉。是為如來第八正覺事業。爾時世尊",
    "T19n0997_005:0548a12": "欲重宣此義。而說偈言。",
    "T19n0997_005:0548a13": "　佛世間燈念往劫　　無邊億數那由他",
    "T19n0997_005:0548a14": "　諦了自己及眾生　　如掌觀五阿摩勒",
    "T19n0997_005:0548a15": "　如是姓名色分別　　壽命住處生死殊",
    "T19n0997_005:0548a16": "　以是因緣此處生　　善知時故為說法",
    "T19n0997_005:0548a17": "　又知過去無邊劫　　眾生心心所不同",
    "T19n0997_005:0548a18": "　無量種類各生心　　如來大智皆明了",
    "T19n0997_005:0548a19": "　過去流注心不斷　　一一眾生佛悉知",
    "T19n0997_005:0548a20": "　劫數量等恒河沙　　說彼無邊行無盡",
    "T19n0997_005:0548a21": "　盡未來際所有劫　　不能說佛宿住因",
    "T19n0997_005:0548a22": "　智慧無等無有邊　　猶如大海無涯際",
    "T19n0997_005:0548a23": "　佛住利智勝通力　　念昔所修白淨因",
    "T19n0997_005:0548a24": "　及彼眾生種善根　　過去或曾供養佛",
    "T19n0997_005:0548a25": "　佛威神力令憶念　　如先所作白法因",
    "T19n0997_005:0548a26": "　念已示教住三乘　　清淨解脫恒無退",
    "T19n0997_005:0548a27": "　善逝過去因無量　　一切眾生難測量",
    "T19n0997_005:0548a28": "　以此第八業為因　　無數眾生悉調伏",
    "T19n0997_005:0548a29": "復次善男子。如來天眼清淨過於人眼。見諸",
    "T19n0997_005:0548b01": "眾生死此生彼。所謂下劣最勝善色惡色若",
    "T19n0997_005:0548b02": "好若醜。如是種種隨業受生。或有眾生具身",
    "T19n0997_005:0548b03": "惡行。或有眾生具口惡行。或有眾生具意惡",
    "T19n0997_005:0548b04": "行。或謗賢聖及邪見等業因緣故。捨此身已",
    "T19n0997_005:0548b05": "墮於地獄。復有眾生具身善行。或有眾生具",
    "T19n0997_005:0548b06": "口善行。或有眾生具意善行。不謗賢聖及正",
    "T19n0997_005:0548b07": "見等業因緣故。捨是身已生於天上。如來天",
    "T19n0997_005:0548b08": "眼皆悉知見。如是十方盡於法界。極虛空",
    "T19n0997_005:0548b09": "界無量無邊。超過數量所有世界。於其中間",
    "T19n0997_005:0548b10": "或有世界。劫火洞然空無所有。或有世界",
    "T19n0997_005:0548b11": "種種眾生死此生彼。或諸菩薩遊行諸剎。或",
    "T19n0997_005:0548b12": "諸如來趣於道樹。證大菩提轉正法輪。應",
    "T19n0997_005:0548b13": "盡晦跡示入涅槃。各各聲聞現得解脫或入",
    "T19n0997_005:0548b14": "涅槃。彼彼緣覺現種種通。能令遇者功德增",
    "T19n0997_005:0548b15": "長。如是種種佛皆明見如對目前。復見世界",
    "T19n0997_005:0548b16": "無有身相諸眾生等。非外五通天眼所見。亦",
    "T19n0997_005:0548b17": "非二乘及菩薩眼之所能見。唯有如來天眼",
    "T19n0997_005:0548b18": "明見。或有其地量如車輪。其無身相諸眾生",
    "T19n0997_005:0548b19": "等充滿其中。多於三千大千世界所有人天。",
    "T19n0997_005:0548b20": "佛皆明見。以淨天眼微細觀察一切世界所",
    "T19n0997_005:0548b21": "有眾生堪調伏者。令其一一各見佛身而現",
    "T19n0997_005:0548b22": "其前。彼彼眾生互不相知。是為如來第九正",
    "T19n0997_005:0548b23": "覺事業爾時。世尊欲重宣此義而說偈言。",
    "T19n0997_005:0548b24": "　如來光明淨天眼　　威德照見劫無邊",
    "T19n0997_005:0548b25": "　十方一切剎難思　　眾生受生各何相",
    "T19n0997_005:0548b26": "　或有已現當生別　　有色無色種種殊",
    "T19n0997_005:0548b27": "　或人天趣或三塗　　下中上品生非一",
    "T19n0997_005:0548b28": "　垂歿將生種種異　　一切見者見無遺",
    "T19n0997_005:0548b29": "　造罪惡趣所沈淪　　修福超處人天上",
    "T19n0997_005:0548c01": "　或有修行菩薩行　　入出種植菩提根",
    "T19n0997_005:0548c02": "　或坐道樹摧眾魔　　覺悟最勝菩提道",
    "T19n0997_005:0548c03": "　轉妙法輪皆自在　　人天解脫量難思",
    "T19n0997_005:0548c04": "　作佛事已示涅槃　　如來天眼皆明見",
    "T19n0997_005:0548c05": "　或從師聞獲正念　　履踐寂滅得清涼",
    "T19n0997_005:0548c06": "　或超有海不由師　　解脫安樂如來見",
    "T19n0997_005:0548c07": "　或有無數聲聞眾　　或復修行緣覺乘",
    "T19n0997_005:0548c08": "　彼眾生界無有邊　　佛淨天眼皆明見",
    "T19n0997_005:0548c09": "　或有眾生無色相　　等車輪量有眾多",
    "T19n0997_005:0548c10": "　過三千界內人天　　如是微細如來見",
    "T19n0997_005:0548c11": "　佛見一一眾生界　　流轉五道無有邊",
    "T19n0997_005:0548c12": "　一切智了無眾生　　以大慈悲故調伏",
    "T19n0997_005:0548c13": "　或有利根應度者　　各見如來現在前",
    "T19n0997_005:0548c14": "　為說勝法愜其心　　此佛第九天眼業",
    "T19n0997_005:0548c15": "復次善男子。如來一切諸漏已盡無復煩惱。",
    "T19n0997_005:0548c16": "心善解脫慧善解脫。自覺現前具足圓滿。作",
    "T19n0997_005:0548c17": "師子吼發如是言。我生已盡梵行已立。所作",
    "T19n0997_005:0548c18": "已辦不受後有。如來知此究盡煩惱。極無垢",
    "T19n0997_005:0548c19": "染清淨光明。一切習氣無不永滅。聲聞斷惑",
    "T19n0997_005:0548c20": "有盡有量習氣不除。緣覺盡惑亦有分量。遠",
    "T19n0997_005:0548c21": "離大悲闕無礙辯。唯有如來一剎那心平等",
    "T19n0997_005:0548c22": "相應。一切煩惱諸相煩惱根本煩惱習氣煩",
    "T19n0997_005:0548c23": "惱永盡無餘。大悲善攝辯才無畏皆悉圓滿。",
    "T19n0997_005:0548c24": "一切世間無能過者。何以故諸佛如來。永滅",
    "T19n0997_005:0548c25": "一切諸業習氣煩惱習氣威儀誤失諸習氣",
    "T19n0997_005:0548c26": "故。譬如虛空本性清淨一切煙塵無所依住。",
    "T19n0997_005:0548c27": "如來亦爾得於煩惱究盡之智。諸業煩惱一",
    "T19n0997_005:0548c28": "切習氣無所依住。而如來心以無住相。煩惱",
    "T19n0997_005:0548c29": "盡處智平等中微妙安住。為斷眾生一切煩",
    "T19n0997_005:0549a01": "惱有漏五蘊。而說妙法作如是言。哀哉眾生",
    "T19n0997_005:0549a02": "於無事中橫生煩惱。汝等應當如實思惟揀",
    "T19n0997_005:0549a03": "擇觀察。復為眾生種種善巧種種譬喻。說煩",
    "T19n0997_005:0549a04": "惱性本無所有。彼諸眾生如實觀已。不見少",
    "T19n0997_005:0549a05": "法而可執持。種種煩惱任運永滅入於涅槃。",
    "T19n0997_005:0549a06": "此是如來第十正覺事業。爾時世尊欲重宣",
    "T19n0997_005:0549a07": "此義。而說偈言。",
    "T19n0997_005:0549a08": "　十力世尊力圓滿　　成就廣大甚深門",
    "T19n0997_005:0549a09": "　煩惱障盡智相應　　得勝菩提最寂靜",
    "T19n0997_005:0549a10": "　聲聞滅惑得盡智　　有量習氣猶未除",
    "T19n0997_005:0549a11": "　緣覺斷惑得菩提　　大悲辯才皆不具",
    "T19n0997_005:0549a12": "　佛為世主人中勝　　惑習俱滅德皆圓",
    "T19n0997_005:0549a13": "　盡煩惱際大悲增　　辯才無量皆成就",
    "T19n0997_005:0549a14": "　佛住究盡煩惱智　　知眾生惑妄非真",
    "T19n0997_005:0549a15": "　愍行邪道諸有情　　不履如來正法跡",
    "T19n0997_005:0549a16": "　大悲猛利為物說　　無常苦空無我門",
    "T19n0997_005:0549a17": "　汝等思惟本性空　　常得最勝妙寂靜",
    "T19n0997_005:0549a18": "　不得眾生數取趣　　作者及與摩納婆",
    "T19n0997_005:0549a19": "　為著邪見諸眾生　　大覺興悲說解脫",
    "T19n0997_005:0549a20": "　於一切時無厭倦　　未曾一念捨眾生",
    "T19n0997_005:0549a21": "　常住三昧無動搖　　為利眾生演妙法",
    "T19n0997_005:0549a22": "　如是等相佛事業　　十力住於力地中",
    "T19n0997_005:0549a23": "　轉無等等最勝輪　　能摧怨敵難傾動",
    "T19n0997_005:0549a24": "守護國界主陀羅尼經卷第五"
}