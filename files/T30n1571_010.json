{
    "T30n1571_010:0242c16": "大乘廣百論釋論卷第十",
    "T30n1571_010:0242c18": "聖天菩薩本 護法菩薩釋",
    "T30n1571_010:0242c19": "三藏法師玄奘奉 詔譯",
    "T30n1571_010:0242c20": "教誡弟子品第八",
    "T30n1571_010:0242c21": "[0242c21] 復次正論已立邪道伏膺。於密義中尚餘微",
    "T30n1571_010:0242c22": "滯。以淨理教。重顯真宗。遣彼餘疑。故說頌",
    "T30n1571_010:0242c23": "曰。",
    "T30n1571_010:0242c24": " 由少因緣故  疑空謂不空",
    "T30n1571_010:0242c25": " 依前諸品中  理教應重遣",
    "T30n1571_010:0242c26": "[0242c26] 論曰。雖一切法本性皆空。而初學徒未能見",
    "T30n1571_010:0242c27": "故。追愛妄有怖達深空。或為餘緣未能決",
    "T30n1571_010:0242c28": "了。以正理教重顯前宗。令彼除疑捨諸倒執。",
    "T30n1571_010:0242c29": "既一切法本性皆空。未達此空。以何為性。諸",
    "T30n1571_010:0243a01": "法無我。此復云何。謂無自性應正曉示。何假",
    "T30n1571_010:0243a02": "轉音正示無由。以無體故。但可假說。諸法無",
    "T30n1571_010:0243a03": "我無性可取。故名為空。如契經言。空名諸法。",
    "T30n1571_010:0243a04": "無我無性無執無取。勝義理中。都無少法有",
    "T30n1571_010:0243a05": "我有性可說名空。若爾空名應不可說。實不",
    "T30n1571_010:0243a06": "可說。但假立名。如說太虛。雖無自性實不可",
    "T30n1571_010:0243a07": "說。而假立名。空既離言。有應可說亦不可說。",
    "T30n1571_010:0243a08": "實無體故。如說諸法實性都無。無性理中無",
    "T30n1571_010:0243a09": "二無說。若爾說者言及所言。一切皆空。今應",
    "T30n1571_010:0243a10": "無說。既有所說。應不皆空。為顯此疑。故次頌",
    "T30n1571_010:0243a11": "曰。",
    "T30n1571_010:0243a12": " 能所說若有  空理則為無",
    "T30n1571_010:0243a13": "[0243a13] 論曰。言能說者。謂能說人。言及所言。俱名所",
    "T30n1571_010:0243a14": "說。此三總攝有為無為。謂眼等根及色等境。",
    "T30n1571_010:0243a15": "此若實有。何法為空。為遣此疑。故復頌曰。",
    "T30n1571_010:0243a16": " 諸法假緣成  故三事非有",
    "T30n1571_010:0243a17": "[0243a17] 論曰。能說言義三事性空。假託眾緣而成立",
    "T30n1571_010:0243a18": "故。餘宗亦許。諸法名言皆是自心。隨俗安",
    "T30n1571_010:0243a19": "立。如是說者。言及所言。皆勝義無。唯世俗",
    "T30n1571_010:0243a20": "有。如何謂此三事不空。云何定知三事非有。",
    "T30n1571_010:0243a21": "謂依他立。如幻所為。不依他成。皆如兔角是",
    "T30n1571_010:0243a22": "故三事自性皆空。為益世間假有言說。又汝",
    "T30n1571_010:0243a23": "何為疑難真空。我意猶望成昔有見。應捨此",
    "T30n1571_010:0243a24": "意。所以者何。非破他宗能成己見。如破他說。",
    "T30n1571_010:0243a25": "無礙故常。非即能成自無常性。設有此理汝",
    "T30n1571_010:0243a26": "亦不成。所以者何。故次頌曰。",
    "T30n1571_010:0243a27": " 若唯說空過  不空義即成",
    "T30n1571_010:0243a28": " 不空過已明  空義應先立",
    "T30n1571_010:0243a29": "[0243a29] 論曰。若唯破空不空成者。不空已破空義應",
    "T30n1571_010:0243b01": "成。前諸品中。已說一切立不空義所有過失。",
    "T30n1571_010:0243b02": "若汝欲成不空義者。先當方便除前過失。不",
    "T30n1571_010:0243b03": "除前失但說空過。汝不空義終不得成。非顯",
    "T30n1571_010:0243b04": "他人有失無德。即能成己有德無愆。要具二",
    "T30n1571_010:0243b05": "能方成己見。謂立與破。故次頌曰。",
    "T30n1571_010:0243b06": " 諸欲壞他宗  必應成己義",
    "T30n1571_010:0243b07": " 何樂談他失  而無立己宗",
    "T30n1571_010:0243b08": "[0243b08] 論曰。要具立破自見方成。立破二能見所依",
    "T30n1571_010:0243b09": "故。唯彰他失。不顯己宗自義得成。終無是理。",
    "T30n1571_010:0243b10": "何緣汝輩唯樂破空。不念欲成己之有義。故",
    "T30n1571_010:0243b11": "於立破二事應均。方可得成自宗有義。汝欲",
    "T30n1571_010:0243b12": "立有畢竟無能。故諸法空其理決定。豈不空",
    "T30n1571_010:0243b13": "論。此過亦齊不顯己宗唯彰他失。此質非理。",
    "T30n1571_010:0243b14": "空無我宗。前諸品中。已廣顯故。然空無我遣",
    "T30n1571_010:0243b15": "有我成。故破汝宗我宗已立。若爾空論但有",
    "T30n1571_010:0243b16": "虛言。空無我名無實義故。如是如是。誠如所",
    "T30n1571_010:0243b17": "言。空無我名。是假非實。為破他執假立自宗。",
    "T30n1571_010:0243b18": "他執既除自宗隨遣。為顯此義。復說頌曰。",
    "T30n1571_010:0243b19": " 為破一等執  假立遣為宗",
    "T30n1571_010:0243b20": " 他三執即除  自宗隨不立",
    "T30n1571_010:0243b21": "[0243b21] 論曰。一異及非。名為三執。俱同一異。故不別",
    "T30n1571_010:0243b22": "論。一等三宗。若正觀察皆歸無性。無少可存。",
    "T30n1571_010:0243b23": "彼性本空。非由今破。故契經說。迦葉當知。所",
    "T30n1571_010:0243b24": "見本空非由今破。諸修空者證本性空。故諸",
    "T30n1571_010:0243b25": "破言皆是假說。立亦應爾。權設非真。諸法皆",
    "T30n1571_010:0243b26": "空。宗依何立。依汝所執。故我立宗。所執既",
    "T30n1571_010:0243b27": "無。宗應不立。汝謂為有。故宗非無。為存自宗",
    "T30n1571_010:0243b28": "應許他有。為遣汝執。故立我宗。汝所執無。我",
    "T30n1571_010:0243b29": "宗彌立。雖爾不可立空為宗。現見世間瓶等",
    "T30n1571_010:0243c01": "有故。雖空無我比量多端。而被強威現量所",
    "T30n1571_010:0243c02": "伏。不爾瓶等非現量知。所以者何。故次頌",
    "T30n1571_010:0243c03": "曰。",
    "T30n1571_010:0243c04": " 許瓶為現見  空因非有能",
    "T30n1571_010:0243c05": " 餘宗現見因  此宗非所許",
    "T30n1571_010:0243c06": "[0243c06] 論曰。我若許瓶現量所得。空因比量可說無",
    "T30n1571_010:0243c07": "能。然我說瓶非現量得。空因比量何為無能。",
    "T30n1571_010:0243c08": "瓶等諸塵皆非現見。破根境等。諸品已論。不",
    "T30n1571_010:0243c09": "可餘宗。謂瓶現見對此安立。為證有因。所見",
    "T30n1571_010:0243c10": "若同可引為證。所見既異。誰肯順從。是故空",
    "T30n1571_010:0243c11": "因不違現量。能立諸法性相皆空。瓶等諸塵",
    "T30n1571_010:0243c12": "世間現見。若以比量皆立為空。是則世間無",
    "T30n1571_010:0243c13": "不空法。空無翻對應不得成。為舉此疑。故說",
    "T30n1571_010:0243c14": "頌曰。",
    "T30n1571_010:0243c15": " 若無不空理  空理如何成",
    "T30n1571_010:0243c16": "[0243c16] 論曰。夫立空理翻對不空。不空若無。空亦非",
    "T30n1571_010:0243c17": "有。如何可立諸法皆空。為決此疑。故復頌",
    "T30n1571_010:0243c18": "曰。",
    "T30n1571_010:0243c19": " 汝既不立空  不空應不立",
    "T30n1571_010:0243c20": "[0243c20] 論曰。立不空者翻對於空。既不信空。不空焉",
    "T30n1571_010:0243c21": "立。如何可立諸法不空。汝不信空而得立有。",
    "T30n1571_010:0243c22": "我不執有何廢立空。若言不空亦有所對。謂",
    "T30n1571_010:0243c23": "互有無及定無空。我空亦然。對世俗有。遣",
    "T30n1571_010:0243c24": "彼妄有。故立真空。又所立空專為遣執。不必",
    "T30n1571_010:0243c25": "對有方立於空。如為遣常說無常教。雖常非",
    "T30n1571_010:0243c26": "有而立無常。又汝此中不應疑難。翻對在有",
    "T30n1571_010:0243c27": "不在於空。有事非無有翻有對。空理非有何",
    "T30n1571_010:0243c28": "對何翻。若謂不然。空是宗故。如立色等。無常",
    "T30n1571_010:0243c29": "為宗。此無常宗。既定是有。空宗亦爾。應必非",
    "T30n1571_010:0244a01": "無。此說非真。因不定故。世間現見。無亦是",
    "T30n1571_010:0244a02": "宗。理亦應然。故次頌曰。",
    "T30n1571_010:0244a03": " 若許有無宗  有宗方可立",
    "T30n1571_010:0244a04": " 無宗若非有  有宗應不成",
    "T30n1571_010:0244a05": "[0244a05] 論曰。無宗若有。對立有宗。無宗若無。有宗何",
    "T30n1571_010:0244a06": "對若言無對而立有宗。即自違前責空有對。",
    "T30n1571_010:0244a07": "若一切法無不皆空。無我真空咸同一味。如",
    "T30n1571_010:0244a08": "何現見諸法不同。此亦不然。世俗有故。勝義",
    "T30n1571_010:0244a09": "無故。理不相違。為顯此義。故說頌曰。",
    "T30n1571_010:0244a10": " 若諸法皆空  如何火名煖",
    "T30n1571_010:0244a11": " 此如前具遣  火煖俗非真",
    "T30n1571_010:0244a12": "[0244a12] 論曰。若一切法本性皆空。如何世間有火等",
    "T30n1571_010:0244a13": "異。世俗事有。諸法不同。勝義理空。無火等",
    "T30n1571_010:0244a14": "異。故汝疑難於理不然。火等如前破根境等。",
    "T30n1571_010:0244a15": "已具觀察是俗非真。如何此中復為疑難。若",
    "T30n1571_010:0244a16": "法非有空何所遮。空有所遮。故法應有。若爾",
    "T30n1571_010:0244a17": "四論展轉相遮。皆應是真。便違自意。為顯此",
    "T30n1571_010:0244a18": "義。故說頌曰。",
    "T30n1571_010:0244a19": " 若謂法實有  遮彼說為空",
    "T30n1571_010:0244a20": " 應四論皆真  見何過而捨",
    "T30n1571_010:0244a21": "[0244a21] 論曰。遮所遮故建立能遮。所遮若無能遮豈",
    "T30n1571_010:0244a22": "有如言非雨。故說名冬。冬時所遮雨時必有。",
    "T30n1571_010:0244a23": "空遮有故有定非無。此亦不然。因不定故。一",
    "T30n1571_010:0244a24": "等四論展轉相遮皆應是真。是所遮故。真即",
    "T30n1571_010:0244a25": "無過。皆應可宗。汝見何愆。捨三執一。故不可",
    "T30n1571_010:0244a26": "說實有所遮。若諸所遮皆實有者。自言無過。",
    "T30n1571_010:0244a27": "汝過應真汝撥無空。此空應實。若一切法性",
    "T30n1571_010:0244a28": "相都無。是則世間皆應斷滅。尚不執有。況復",
    "T30n1571_010:0244a29": "執無。執有執無皆成過故。為顯此義。故說頌",
    "T30n1571_010:0244b01": "曰。",
    "T30n1571_010:0244b02": " 若諸法都無  生死應非有",
    "T30n1571_010:0244b03": " 諸佛何曾許  執法定為無",
    "T30n1571_010:0244b04": "[0244b04] 論曰。若法全無應無生死。因果展轉相續輪",
    "T30n1571_010:0244b05": "迴。非定執無。何得為難。我說世俗因果非無。",
    "T30n1571_010:0244b06": "諸佛世尊智見無礙。亦未曾許定有定無。如",
    "T30n1571_010:0244b07": "契經中。佛告迦葉。諸法性相非有非無。有是",
    "T30n1571_010:0244b08": "一邊。無是第二。謂常與斷。此二中間。無色無",
    "T30n1571_010:0244b09": "見無住無像。不可表示不可施設。此意說言。",
    "T30n1571_010:0244b10": "世俗有故。依之建立生死輪迴。勝義空故。",
    "T30n1571_010:0244b11": "諸法性相非有非無。心言路絕。若一切法真",
    "T30n1571_010:0244b12": "離有無。復以何緣而言俗有。真雖無二俗有",
    "T30n1571_010:0244b13": "何乖。應離於真別有其俗。雖不相離而義有",
    "T30n1571_010:0244b14": "殊。俗順世情真談實理。故真無二俗有多途。",
    "T30n1571_010:0244b15": "又一切宗皆許無二。而有種種體類不同。是",
    "T30n1571_010:0244b16": "故不應輒。生疑難。為顯此義。故說頌曰。",
    "T30n1571_010:0244b17": " 若真離有無  何緣言俗有",
    "T30n1571_010:0244b18": " 汝本宗亦爾  致難復何為",
    "T30n1571_010:0244b19": "[0244b19] 論曰。若色等法真離有無。復有何緣而言俗",
    "T30n1571_010:0244b20": "有。因果不斷生死輪迴。俗順世情因緣假有。",
    "T30n1571_010:0244b21": "真談實理非有非無。汝等本宗皆許無二。而",
    "T30n1571_010:0244b22": "言法有輒難何為。所以者何。如諸句義非即",
    "T30n1571_010:0244b23": "是有。勿一切法其體皆同。亦非非有。勿一切",
    "T30n1571_010:0244b24": "法其體皆無。非有非無。雖遍諸法而立種種。",
    "T30n1571_010:0244b25": "句義不同。我法亦然。何煩致難。由此道理餘",
    "T30n1571_010:0244b26": "難亦通。所以者何。故次頌曰。",
    "T30n1571_010:0244b27": " 諸法若都無  差別應非有",
    "T30n1571_010:0244b28": " 執諸法皆有  差別亦應無",
    "T30n1571_010:0244b29": "[0244b29] 論曰。若一切法實性都無。所有世間因果差",
    "T30n1571_010:0244c01": "別。謂從眼等眼識等生。此皆應無。無無別故。",
    "T30n1571_010:0244c02": "此同上釋。謂不執無。執有執無皆非理故。又",
    "T30n1571_010:0244c03": "若執有其過亦同。所以者何。若一切法皆同",
    "T30n1571_010:0244c04": "有性。所有世間因果差別。謂從眼等眼識等",
    "T30n1571_010:0244c05": "生。此皆應無有無別故。定於有上隨相不同。",
    "T30n1571_010:0244c06": "建立世間諸法差別。我亦如是。真故雖空於",
    "T30n1571_010:0244c07": "俗有中建立差別。故汝所難即為唐捐。有劣",
    "T30n1571_010:0244c08": "慧人復生疑難。若法非有則定應無。能破有",
    "T30n1571_010:0244c09": "因。此難非理世俗有故。汝執非無。能立有因",
    "T30n1571_010:0244c10": "何故非有。為顯此義。復說頌曰。",
    "T30n1571_010:0244c11": " 若謂法非有  無能破有因",
    "T30n1571_010:0244c12": " 破有因已明  汝宗何不立",
    "T30n1571_010:0244c13": "[0244c13] 論曰。若謂諸法性相皆無能破有因。亦非有",
    "T30n1571_010:0244c14": "者。此慧極劣。以於現前&#x9E81;顯事中不能了故。",
    "T30n1571_010:0244c15": "世俗所攝。能破有因前已廣明。何謂非有。汝",
    "T30n1571_010:0244c16": "不可說俗有非因。勝義理中無立破故。若不",
    "T30n1571_010:0244c17": "忍許能破有因。何不立因證自宗有。如我廣",
    "T30n1571_010:0244c18": "說能破有因。汝立有因一未曾見。如何可執",
    "T30n1571_010:0244c19": "諸法非空。空言是破。破他便立。有言是立。自",
    "T30n1571_010:0244c20": "立方成。是故我空無勞別立。汝所執有須別",
    "T30n1571_010:0244c21": "立因。別因既無。何緣知有。破因易得立因",
    "T30n1571_010:0244c22": "難成。故破有因未為奇妙。若爾汝宗。何不",
    "T30n1571_010:0244c23": "破空。為破彼言。故說頌曰。",
    "T30n1571_010:0244c24": " 說破因易得  是世俗虛言",
    "T30n1571_010:0244c25": " 汝何緣不能  遮破真空義",
    "T30n1571_010:0244c26": "[0244c26] 論曰。破因易得是俗虛言。未見有因破真空",
    "T30n1571_010:0244c27": "故。小乘外道雖惡真空。而未有因破真空義。",
    "T30n1571_010:0244c28": "如何可說易得破因。諸法性空易立難破。諸",
    "T30n1571_010:0244c29": "法性有難立易傾。真偽皎然。如何固執。有被",
    "T30n1571_010:0245a01": "立破。固網所籠自出無能。矯作是說。聲為",
    "T30n1571_010:0245a02": "定量。表法有無。既有有聲。法應定有。法若非",
    "T30n1571_010:0245a03": "有。有聲應無。為破此言。故說頌曰。",
    "T30n1571_010:0245a04": " 有名詮法有  謂法實非無",
    "T30n1571_010:0245a05": " 無名表法無  法實應非有",
    "T30n1571_010:0245a06": "[0245a06] 論曰。彼立諸名以聲為性。此立名等。非即是",
    "T30n1571_010:0245a07": "聲。故但舉名以破彼執。有聲詮有。汝執所詮",
    "T30n1571_010:0245a08": "法實非無。無聲表無。應信所詮。法實非有無",
    "T30n1571_010:0245a09": "聲非量。便自違宗。故汝所言非為證有。此劣",
    "T30n1571_010:0245a10": "慧者欲脫己愆。徒設功勞終不能免。依實有",
    "T30n1571_010:0245a11": "法立實有名。因實有名生實有解。法若非有。",
    "T30n1571_010:0245a12": "應無有名。有名若無。應無有解。既有有解。故",
    "T30n1571_010:0245a13": "法非無。此亦不然。假立名故。為顯此義。故說",
    "T30n1571_010:0245a14": "頌曰。",
    "T30n1571_010:0245a15": " 由名解法有  遂謂法非無",
    "T30n1571_010:0245a16": " 因名知法無  應信法非有",
    "T30n1571_010:0245a17": "[0245a17] 論曰。若聞有名生於有解。遂謂諸法是有非",
    "T30n1571_010:0245a18": "無。既聞無名生於無解。應信諸法非有是無。",
    "T30n1571_010:0245a19": "此既不然。彼云何爾。依名生解。是證空因謂",
    "T30n1571_010:0245a20": "為有因。必不應理。法體若有何待有名。既待",
    "T30n1571_010:0245a21": "有名方生有解。故知諸法體實為無。但假立",
    "T30n1571_010:0245a22": "名世共流布。有名決定無實所詮。如人號牛",
    "T30n1571_010:0245a23": "依想立故。名能遣有而立有因。不異有人以",
    "T30n1571_010:0245a24": "明為闇。有若可說是假非真。所以者何。故次",
    "T30n1571_010:0245a25": "頌曰。",
    "T30n1571_010:0245a26": " 諸世間可說  皆是假非真",
    "T30n1571_010:0245a27": " 離世俗名言  乃是真非假",
    "T30n1571_010:0245a28": "[0245a28] 論曰。世間言說皆隨自心。為共流傳假想安",
    "T30n1571_010:0245a29": "立。法若可說是假非真。非假是真定不可說。",
    "T30n1571_010:0245b01": "諸可說者皆俗非真。前諸品中已廣成立。故",
    "T30n1571_010:0245b02": "所執有是假非真。如舍如軍。可言說故。一等",
    "T30n1571_010:0245b03": "四執。前已具遮。更不立餘真實有法。是則此",
    "T30n1571_010:0245b04": "論應墮無邊。為釋此疑。故說頌曰。",
    "T30n1571_010:0245b05": " 謗諸法為無  可墮於無見",
    "T30n1571_010:0245b06": " 唯蠲諸妄執  如何說墮無",
    "T30n1571_010:0245b07": "[0245b07] 論曰。謗諸有法可墮無邊。唯遣妄情豈墮無",
    "T30n1571_010:0245b08": "執。為破有執且立為無。有執若除無亦隨遣。",
    "T30n1571_010:0245b09": "又世俗有前已數論。故不應言。此墮無執。唯",
    "T30n1571_010:0245b10": "許俗有。真應是無。不許真無。應許真有。此言",
    "T30n1571_010:0245b11": "非理。故次頌曰。",
    "T30n1571_010:0245b12": " 有非真有故  無亦非真無",
    "T30n1571_010:0245b13": " 既無有真無  何有於真有",
    "T30n1571_010:0245b14": "[0245b14] 論曰。若有真有可有真無。真有既無。真無豈",
    "T30n1571_010:0245b15": "有。無真無故。真有亦無。真非有無。如前屢",
    "T30n1571_010:0245b16": "辯。如何復執真是有無。若真非無何意頻說。",
    "T30n1571_010:0245b17": "諸法性相俗有真無。此說意言。唯俗是有。真",
    "T30n1571_010:0245b18": "無此有。故說真無。若爾此真俗無為體。若不",
    "T30n1571_010:0245b19": "爾者。應別有真。若別有真有非唯俗。有既唯",
    "T30n1571_010:0245b20": "俗。真體應無。真體若無。何欣修證。此中一類",
    "T30n1571_010:0245b21": "釋此難言。我說真無是遮非表。世間妄見執",
    "T30n1571_010:0245b22": "有為真。遮此有真不表無體。然其真體即是",
    "T30n1571_010:0245b23": "俗無。非離俗無別有真體。言真無者。謂俗",
    "T30n1571_010:0245b24": "無真。此遮其真。無別所表。此於言義未究其",
    "T30n1571_010:0245b25": "源。誰謂真無別有所表。若遮餘法別有所詮。",
    "T30n1571_010:0245b26": "是遮表言。遮餘法已表餘共相。如非眾生非",
    "T30n1571_010:0245b27": "黃門等。若遮餘法無別所詮。是唯遮言。遮所",
    "T30n1571_010:0245b28": "遮已。其力斯竭。如勿食肉勿飲酒等。此真無",
    "T30n1571_010:0245b29": "言。唯遮其真無別所表。不言可悉。如非有言。",
    "T30n1571_010:0245c01": "唯遮其有不詮非有。亦不表餘。若詮其無或",
    "T30n1571_010:0245c02": "表餘法。則不應說此非有言。若非有言詮於",
    "T30n1571_010:0245c03": "有者。非無之說應表其無。如是遮言。愚智同",
    "T30n1571_010:0245c04": "了彼無疑難。重說何為。彼難意言。有若唯俗。",
    "T30n1571_010:0245c05": "真即非有。何所修證但說真無。是遮非表。乃",
    "T30n1571_010:0245c06": "至廣說。豈釋難耶。復有釋言。修無我觀方便",
    "T30n1571_010:0245c07": "究竟。見真理時一切俗有皆不顯現。故說真",
    "T30n1571_010:0245c08": "無。此亦不然。意難了故。若俗非有說名為真。",
    "T30n1571_010:0245c09": "應無所證。若別有真。是所證者。則不應言有",
    "T30n1571_010:0245c10": "唯是俗。又違經說都無所見。乃名見真少有",
    "T30n1571_010:0245c11": "所見。即非見真。是故此言亦非正釋。如是釋",
    "T30n1571_010:0245c12": "者。應作是言。真非有無。心言絕故。為破有執",
    "T30n1571_010:0245c13": "假說為無。為破無執假說為有。有無二說皆",
    "T30n1571_010:0245c14": "世俗言。勝義理中有無俱遣。聖智所證。非有",
    "T30n1571_010:0245c15": "非無。而有而無。後當廣說。有作是難。證法空",
    "T30n1571_010:0245c16": "因為有為無。有則餘法亦應是有。無則不能",
    "T30n1571_010:0245c17": "證諸法空。為舉此難。故說頌曰。",
    "T30n1571_010:0245c18": " 有因證法空  法空應不立",
    "T30n1571_010:0245c19": "[0245c19] 論曰。空必依因方可得立。若不爾者。一切應",
    "T30n1571_010:0245c20": "成。因既不空。餘亦應爾。唯陽焰等水等性空。",
    "T30n1571_010:0245c21": "則所立宗皆不成就。為釋此難。復說頌曰。",
    "T30n1571_010:0245c22": " 宗因無異故  因體實為無",
    "T30n1571_010:0245c23": "[0245c23] 論曰。數論師等。總別無異。勤勇無間所發等",
    "T30n1571_010:0245c24": "因。皆即是聲。應如聲體。不通餘故。因體不",
    "T30n1571_010:0245c25": "成勝論師等。計總與別或異不異。其不異者。",
    "T30n1571_010:0245c26": "過同前師。異即如前諸品已破。故異不異皆",
    "T30n1571_010:0245c27": "不成因。由此故說。宗因無異。因體實無。又所",
    "T30n1571_010:0245c28": "立因體若實有。應與宗體或一或異。然不可",
    "T30n1571_010:0245c29": "說因與宗體。或一或異。非一異故。猶若軍林。",
    "T30n1571_010:0246a01": "是假非真。世俗所攝。隨順世間虛妄分別。建",
    "T30n1571_010:0246a02": "立種種宗因不同。遣諸邪執。邪執既遣宗因",
    "T30n1571_010:0246a03": "亦亡。故不可言法同因有。宗因假立皆俗非",
    "T30n1571_010:0246a04": "真。復有難言。證法空喻為無為有。無則不能",
    "T30n1571_010:0246a05": "證諸法空。有則諸法如喻應有。此亦不然。故",
    "T30n1571_010:0246a06": "次頌曰。",
    "T30n1571_010:0246a07": " 謂空喻別有  例諸法非空",
    "T30n1571_010:0246a08": " 唯有喻應成  內我同烏黑",
    "T30n1571_010:0246a09": "[0246a09] 論曰。喻則是因一分所攝。因既俗有。喻亦應",
    "T30n1571_010:0246a10": "然。若謂離因別有喻體。以例諸法是有非空。",
    "T30n1571_010:0246a11": "此定不然。離因之喻必不能證所立義宗。如",
    "T30n1571_010:0246a12": "所立宗非因攝故。若非因喻能立義宗。內我",
    "T30n1571_010:0246a13": "如烏。黑性應立。又應一切所立皆成。無因事",
    "T30n1571_010:0246a14": "同易可得故。由是喻體必不離因。故應同",
    "T30n1571_010:0246a15": "因不可為難。若一切法本性皆空。證見此空",
    "T30n1571_010:0246a16": "有何勝德。為敘此難。故說頌曰。",
    "T30n1571_010:0246a17": " 若法本性空  見空有何德",
    "T30n1571_010:0246a18": "[0246a18] 論曰。非於離我諸行法中證見我空少有勝",
    "T30n1571_010:0246a19": "德。諸法亦爾。若本性空。證見此空。何所饒",
    "T30n1571_010:0246a20": "益。若無所益何用劬勞。修能證空無量加行。",
    "T30n1571_010:0246a21": "為釋此難。復說頌曰。",
    "T30n1571_010:0246a22": " 虛妄分別縛  證空見能除",
    "T30n1571_010:0246a23": "[0246a23] 論曰。諸法諸行雖空無我。而諸愚夫虛妄分",
    "T30n1571_010:0246a24": "別執一異等。由此虛妄分別勢力。生長貪等",
    "T30n1571_010:0246a25": "煩惱隨眠。隨緣發生諸善惡業。沒三有海相",
    "T30n1571_010:0246a26": "續輪迴。三苦所煎不能自出。勤修加行證無",
    "T30n1571_010:0246a27": "我空。漸次斷除虛妄分別。隨其所應證三菩",
    "T30n1571_010:0246a28": "提。自利利他功德無盡。虛妄分別其體是何。",
    "T30n1571_010:0246a29": "謂三界心心所有法。豈不此法亦本性空。如",
    "T30n1571_010:0246b01": "諸愚夫所執色等。何能引苦煎迫有情。若此",
    "T30n1571_010:0246b02": "雖空而能引苦。是則色等亦有此能。何故但",
    "T30n1571_010:0246b03": "言虛妄分別。雖色心等皆本性空。而要依於",
    "T30n1571_010:0246b04": "虛妄分別。計度諸法為有為無。因是發生雜",
    "T30n1571_010:0246b05": "染清淨。由斯含識染淨不同。是故但言虛妄",
    "T30n1571_010:0246b06": "分別。法若實有。是事可然。法既實無。如何計",
    "T30n1571_010:0246b07": "度。為有無等。染淨不同。如夢等中。雖無色",
    "T30n1571_010:0246b08": "等。而有種種相現分明。此喻不然。於夢等位",
    "T30n1571_010:0246b09": "有分別故。作用非無。分別為依。現諸境像起",
    "T30n1571_010:0246b10": "諸染淨。是事可然。今既皆空。無實分別。誰能",
    "T30n1571_010:0246b11": "起此作用不同。無體有能曾所未見。若無有",
    "T30n1571_010:0246b12": "體而有功能。兔角龜毛應皆有用。又無煩惱",
    "T30n1571_010:0246b13": "或無善根。而諸有情有染淨者。已斷煩惱應",
    "T30n1571_010:0246b14": "更輪迴。未種善根應獲常樂。此中一類釋此",
    "T30n1571_010:0246b15": "難言。世俗非無。故無此失。應問世俗非諦實",
    "T30n1571_010:0246b16": "耶。彼答不然。隨世俗量是實有故。亦名諦實。",
    "T30n1571_010:0246b17": "如何可說一法一時。有無相違俱名諦實。生",
    "T30n1571_010:0246b18": "等亦爾。一法一時。有生無生。有滅無滅。有斷",
    "T30n1571_010:0246b19": "無斷。有常無常。有來無來。有去無去。乃至廣",
    "T30n1571_010:0246b20": "說。更互相違。如何可言俱是諦實。彼作是說。",
    "T30n1571_010:0246b21": "一法一時。無義為真有義為俗。義差別故互",
    "T30n1571_010:0246b22": "不相違。猶如世間施等善法。性有漏故得不",
    "T30n1571_010:0246b23": "善名。善根相應。故亦名善。俱名諦實而不相",
    "T30n1571_010:0246b24": "違。此理不然。施等善法觀待異故。可不相違",
    "T30n1571_010:0246b25": "一法一時。有無二諦無別觀待。何得無違。所",
    "T30n1571_010:0246b26": "以者何。安和名善。善有二種。所謂世間及出",
    "T30n1571_010:0246b27": "世間。出世善法。畢竟能害煩惱諸纏。究竟安",
    "T30n1571_010:0246b28": "和名勝義善。世間善法。暫時有能畢竟無能。",
    "T30n1571_010:0246b29": "暫時能伏煩惱纏故。名世俗善。非永能斷煩",
    "T30n1571_010:0246c01": "惱纏故。亦得名為勝義不善。此善不善互不",
    "T30n1571_010:0246c02": "相違。有能無能時分異故。如施等善住一剎",
    "T30n1571_010:0246c03": "那。說名有能。過此已後必不能住。說名無能。",
    "T30n1571_010:0246c04": "有能無能雖在一法。時分異故而不相違。第",
    "T30n1571_010:0246c05": "二剎那施等不住。既無有體。誰名無能。由彼",
    "T30n1571_010:0246c06": "體無能定非有。能非有故即名無能。或能無",
    "T30n1571_010:0246c07": "能時分無異。所望境別。故不相違。所以者何。",
    "T30n1571_010:0246c08": "暫時能伏貪等纏故。名為有能。不能斷滅貪",
    "T30n1571_010:0246c09": "等種故。名曰無能。如服酥膏能除風疾。不",
    "T30n1571_010:0246c10": "遣痰&#x764A;。有能無能。時分雖同。而所望境有差",
    "T30n1571_010:0246c11": "別故。互不相違一法一時。有無二諦境無差",
    "T30n1571_010:0246c12": "別。何得無違。彼復救言。如一念識我執依故。",
    "T30n1571_010:0246c13": "世俗名我由勝義故。亦名無我。我無我別。而",
    "T30n1571_010:0246c14": "不相違一法一時。有無亦爾。雖無境別而不",
    "T30n1571_010:0246c15": "相違。此亦不然。我無我義不相違故。所以者",
    "T30n1571_010:0246c16": "何。一剎那心不自在故。名為無我。我執所依。",
    "T30n1571_010:0246c17": "亦名為我。如契經言。若識是我應得自在。不",
    "T30n1571_010:0246c18": "應轉變。而諸愚夫。依發我執故說名我。不自",
    "T30n1571_010:0246c19": "在義我執依義。雖同一識而不相違。一法一",
    "T30n1571_010:0246c20": "時有無相及。俱名諦實。豈得無違。汝今為",
    "T30n1571_010:0246c21": "成。有無二諦同在一法。互不相違。雖引眾",
    "T30n1571_010:0246c22": "多世間譬喻種種方便。終不能成。彼重救言。",
    "T30n1571_010:0246c23": "如一青色。據自故有。望他故無。諸法亦然。一",
    "T30n1571_010:0246c24": "一法性。據俗故有。望真故無。此亦不然。青黃",
    "T30n1571_010:0246c25": "體異。可據自有。望他為無。俗之與真其體不",
    "T30n1571_010:0246c26": "別。據自可有望誰為無。尋究其俗實即是真。",
    "T30n1571_010:0246c27": "非考彼青實成黃色。故汝所立法喻不同。又",
    "T30n1571_010:0246c28": "俗與真體不相離。如何俗體望真為無。如契",
    "T30n1571_010:0246c29": "經中。佛告善現。世俗勝義無各別體。世俗真",
    "T30n1571_010:0247a01": "如即是勝義。非離其色別有於空。乃至識空",
    "T30n1571_010:0247a02": "亦復如是。如何一法無別境時。二義相違俱",
    "T30n1571_010:0247a03": "名諦實。由是古昔軌範諸師。情事不同安立",
    "T30n1571_010:0247a04": "二諦。世俗諦語近顯俗情。勝義諦言遠表實",
    "T30n1571_010:0247a05": "事。世俗諸法雖稱俗情。而事是虛。故非諦實。",
    "T30n1571_010:0247a06": "又現量證緣起色心。言不能詮。應非俗諦。故",
    "T30n1571_010:0247a07": "契經說。所有世間名句所詮。名為俗諦。此經",
    "T30n1571_010:0247a08": "意說。世共所知。能詮所詮相應法義。及為詮",
    "T30n1571_010:0247a09": "表非共所知。法義經書。名為俗諦。現量所證",
    "T30n1571_010:0247a10": "緣起色心。非言所詮。亦非俗諦。若言假立名",
    "T30n1571_010:0247a11": "言所詮。故此色心亦俗諦攝。究竟勝義應亦",
    "T30n1571_010:0247a12": "非真。假立名言所詮表故。究竟勝義無此色",
    "T30n1571_010:0247a13": "心。真理都無。事有法故。非二諦攝。此法應",
    "T30n1571_010:0247a14": "無。則違世間現量所證。若言是有非二諦收。",
    "T30n1571_010:0247a15": "應立第三。非真俗諦。若言雖有緣起色心。是",
    "T30n1571_010:0247a16": "諸世間現量所得。而非究竟勝義諦收。假說",
    "T30n1571_010:0247a17": "名為世俗諦攝。隨意假立世俗名言。有實色",
    "T30n1571_010:0247a18": "心則無諍論。此為依故染淨義成。若謂色心",
    "T30n1571_010:0247a19": "世俗故有。由勝義故非有非生。如是所言。為",
    "T30n1571_010:0247a20": "有何義。若言如彼無分別智。所行境界究竟",
    "T30n1571_010:0247a21": "空無。不如是有。故說非有。若爾所行究竟無",
    "T30n1571_010:0247a22": "故。無分別智應不得生。設許得生亦非真智。",
    "T30n1571_010:0247a23": "緣無境故。如了餘無。智既非真。境應是俗。雖",
    "T30n1571_010:0247a24": "言色心不如是有。而復彌顯色心實有。由說",
    "T30n1571_010:0247a25": "非有究竟無故。無異相故。定應是有。既定是",
    "T30n1571_010:0247a26": "有。由是亦應許此色心實有生等。若汝意謂。",
    "T30n1571_010:0247a27": "雖復色心亦有亦生。而非勝義。應先審定。勝",
    "T30n1571_010:0247a28": "義是何。然後可言。此非勝義。若言勝義是無",
    "T30n1571_010:0247a29": "分別。智慧所行究竟空無。此先已破。謂彼所",
    "T30n1571_010:0247b01": "行究竟無故。無分別智應不得生。乃至廣說。",
    "T30n1571_010:0247b02": "又此所行非真勝義。以是無故。猶如兔角。或",
    "T30n1571_010:0247b03": "非有故。如彼空花。若言勝義是可研窮。此亦",
    "T30n1571_010:0247b04": "不然。境無異故。夫研窮者。不捨世俗。又世俗",
    "T30n1571_010:0247b05": "法不可研窮。此可研窮應離世俗。然非離俗",
    "T30n1571_010:0247b06": "別有勝義。故不可說此可研窮。是故汝言非",
    "T30n1571_010:0247b07": "勝義相。若謂餘宗所執勝義。都非有故。是勝",
    "T30n1571_010:0247b08": "義相。此亦不然。彼謂緣生暫住等性。名為勝",
    "T30n1571_010:0247b09": "義。今撥非有。便違自宗及現量等。若言諦實",
    "T30n1571_010:0247b10": "是勝義相。是則世俗應非諦實。何故前言俗",
    "T30n1571_010:0247b11": "為諦實。設許唯說非有非生。名為諦實。是有",
    "T30n1571_010:0247b12": "是生唯假言說。妄分別立既非諦實。唯假言",
    "T30n1571_010:0247b13": "說妄分別立。如何能起染淨作用。故彼釋難。",
    "T30n1571_010:0247b14": "其理不成。非說龜毛名為有體。即有作用能",
    "T30n1571_010:0247b15": "縛世間。復有餘師釋此難曰。分別所執法體",
    "T30n1571_010:0247b16": "是無。因緣所生法體是有。由斯發起煩惱隨",
    "T30n1571_010:0247b17": "眠。繫縛世間輪迴三有。或修加行證無我空。",
    "T30n1571_010:0247b18": "得三菩提脫生死苦。因緣生法雖通色心。而",
    "T30n1571_010:0247b19": "心是源所以偏說。虛妄分別能縛世間。厭此",
    "T30n1571_010:0247b20": "能修證空加行。雖有境界若無有心。虛妄尋",
    "T30n1571_010:0247b21": "思終不繫縛亦不能厭修無我空。證三菩提",
    "T30n1571_010:0247b22": "出離生死。為證此義。引契經言。",
    "T30n1571_010:0247b23": " 遍計所執無  依他起性有",
    "T30n1571_010:0247b24": " 妄分別失壞  墮增減二邊",
    "T30n1571_010:0247b25": "[0247b25] 此中一類釋此義言。名是遍計所執。義是依",
    "T30n1571_010:0247b26": "他起性。名於其義非有故無。義隨世間非無",
    "T30n1571_010:0247b27": "故有。不可引此證有依他。此釋不然。義相違",
    "T30n1571_010:0247b28": "故。若名於義非有故無。義亦於名是無何有。",
    "T30n1571_010:0247b29": "又於其義所立名言。既因緣生如義應有。若",
    "T30n1571_010:0247c01": "妄所執能詮性無。妄執所詮其性豈有。名隨",
    "T30n1571_010:0247c02": "世俗有詮表能。汝不許為依他起性。義亦隨",
    "T30n1571_010:0247c03": "俗假說有能。何不許為遍計所執。世俗假立",
    "T30n1571_010:0247c04": "能詮所詮。無應並無有應齊有。如何經說一",
    "T30n1571_010:0247c05": "有一無。故汝所言。不符經義。應信遍計所執",
    "T30n1571_010:0247c06": "性無。是諸世間妄情立故。依他起性從因緣",
    "T30n1571_010:0247c07": "生。非妄情為應信是有。彼證己義。復引經",
    "T30n1571_010:0247c08": "言。",
    "T30n1571_010:0247c09": " 由立此此名  詮於彼彼法",
    "T30n1571_010:0247c10": " 彼皆性非有  由法性皆然",
    "T30n1571_010:0247c11": "[0247c11] 此頌不能證成彼義。經意不說。名於義無但",
    "T30n1571_010:0247c12": "說所詮。法性非有辨諸法性。皆不可詮。名",
    "T30n1571_010:0247c13": "言所詮。皆是共相。諸法自相皆絕名言。自相",
    "T30n1571_010:0247c14": "非無共相非有。此中略說。所詮性無非謂能",
    "T30n1571_010:0247c15": "詮。其性實有。故頌但說彼非有言。不爾應言",
    "T30n1571_010:0247c16": "此性非有。彼為證此依他性無。復引經中所",
    "T30n1571_010:0247c17": "說略頌。",
    "T30n1571_010:0247c18": " 無有少法生  亦無少法滅",
    "T30n1571_010:0247c19": " 淨見觀諸法  非有亦非無",
    "T30n1571_010:0247c20": "[0247c20] 此亦不能證依他起其性非有。所以者何。此",
    "T30n1571_010:0247c21": "頌意明遍計所執自性差別。能詮所詮其體",
    "T30n1571_010:0247c22": "皆空。無生無滅離執淨見。觀諸世間。因緣所",
    "T30n1571_010:0247c23": "生非無非有。故此非證依他起無。若有依他",
    "T30n1571_010:0247c24": "何緣經說。一切法性無不皆空。又契經言。佛",
    "T30n1571_010:0247c25": "告善現。色等諸法自性皆無。復有經言。佛告",
    "T30n1571_010:0247c26": "大慧。一切法性皆無有生。先有先無不可生",
    "T30n1571_010:0247c27": "故。此有密意。密意如何。謂此諸經唯破遍計",
    "T30n1571_010:0247c28": "所執自性。非一切無。若一切無便成邪見。云",
    "T30n1571_010:0247c29": "何知有此密意耶。餘契經中顯了說故。謂薄",
    "T30n1571_010:0248a01": "伽梵說如是言。我唯依於相應自性說一切",
    "T30n1571_010:0248a02": "法自性皆無。若有如言而生執著。謂染淨法",
    "T30n1571_010:0248a03": "自性皆無。彼惡取空名為邪見。相應自性即",
    "T30n1571_010:0248a04": "是世間。遍計所執由心轉變。似外諸塵。依此",
    "T30n1571_010:0248a05": "諸塵起諸倒執。因此倒執計有自他。能詮所",
    "T30n1571_010:0248a06": "詮相應自性染淨諸法。即是依他。故知諸經",
    "T30n1571_010:0248a07": "有此密意。又到彼岸般若經中。佛自分明判",
    "T30n1571_010:0248a08": "有無義。遍計所執所集所增。所取常恒無變",
    "T30n1571_010:0248a09": "易法。如是一切皆名為無。因緣所生皆說為",
    "T30n1571_010:0248a10": "有。又餘經說。遍計所執自性無生。依他起性",
    "T30n1571_010:0248a11": "所攝諸法從因緣生。又慧度經作如是說。行",
    "T30n1571_010:0248a12": "慧度者善知色性。善知色生善知色如乃至",
    "T30n1571_010:0248a13": "廣說。又諸經說。諸法無性無生滅等。皆應分",
    "T30n1571_010:0248a14": "別不可如言。執為了義勿世俗諦。諸法亦無。",
    "T30n1571_010:0248a15": "便惡取空成大邪見。此言非理。所以者何。於",
    "T30n1571_010:0248a16": "了義經異分別故。世尊自說。若諸經中說空",
    "T30n1571_010:0248a17": "無相無願無行無生無滅。無有自性無有有",
    "T30n1571_010:0248a18": "情命者主宰補特伽羅解脫門等名了義經。",
    "T30n1571_010:0248a19": "我言合理。以於餘經佛自決判我依遍計所",
    "T30n1571_010:0248a20": "執自性。於餘經中說一切法皆無自性無生",
    "T30n1571_010:0248a21": "無滅本來寂靜自性涅槃。依依他起自性說",
    "T30n1571_010:0248a22": "言。諸有情心生滅流轉。乃至廣說。又餘經中。",
    "T30n1571_010:0248a23": "佛告具壽舍利子言。色自性空。自性空故無",
    "T30n1571_010:0248a24": "生無滅。無生滅故無有變易。受想行識亦",
    "T30n1571_010:0248a25": "復如是。此依遍計所執自性。說自性空無生",
    "T30n1571_010:0248a26": "滅等。以諸愚夫隨自心變色等諸法周遍計",
    "T30n1571_010:0248a27": "度。執有真實自性差別。世尊依彼說色等法",
    "T30n1571_010:0248a28": "自性皆空。無生滅等依他起性。由無遍計所",
    "T30n1571_010:0248a29": "執性故。亦說為空。非自性空。無生滅等。如來",
    "T30n1571_010:0248b01": "處處說三自性。皆言遍計所執性空。依他圓",
    "T30n1571_010:0248b02": "成二性是有。故知空教別有意趣。不可如言",
    "T30n1571_010:0248b03": "撥無諸法。如言取義名謗大乘。故契經言。若",
    "T30n1571_010:0248b04": "有菩薩。如言取義不求如來所說意趣。是名",
    "T30n1571_010:0248b05": "於法非理作意。亦名非處信解大乘。若有菩",
    "T30n1571_010:0248b06": "薩不如其言而取於義。思求如來所說意趣。",
    "T30n1571_010:0248b07": "是名於法如理作意。亦名是處信解大乘。若",
    "T30n1571_010:0248b08": "爾云何釋此經句。佛告天子。汝等當知。佛於",
    "T30n1571_010:0248b09": "菩提都無所得。亦無少法。可生可滅。所以者",
    "T30n1571_010:0248b10": "何。以一切法無生無滅。是故如來出現世間。",
    "T30n1571_010:0248b11": "有作是釋。諸佛證得大菩提時。遠離一切分",
    "T30n1571_010:0248b12": "別戲論。雖出世間而不可說有證得等。復有",
    "T30n1571_010:0248b13": "釋言。佛以菩提為其自性。故無所得。如契經",
    "T30n1571_010:0248b14": "言。菩提即佛。佛即菩提。故無所得。如其法性",
    "T30n1571_010:0248b15": "而覺知故。不生先無不滅先有。以諸法性離",
    "T30n1571_010:0248b16": "戲論故。無生無滅。無上菩提。現在前故。說名",
    "T30n1571_010:0248b17": "如來出現世間。又契經說。善現當知。色名諸",
    "T30n1571_010:0248b18": "色無性之性受想行等。廣說亦爾。此經意明。",
    "T30n1571_010:0248b19": "依他起性以其遍計所執色等無性所顯離言",
    "T30n1571_010:0248b20": "法性為其自性。若一切法都無所有。如何無",
    "T30n1571_010:0248b21": "性而復言性。若言色等世俗無性。即是色等",
    "T30n1571_010:0248b22": "勝義之性。與理相違。所以者何。夫勝義者。分",
    "T30n1571_010:0248b23": "別戲論所不能及。豈得以無為其自性。若以",
    "T30n1571_010:0248b24": "無性為自性者。應類餘無不名勝義。應不能",
    "T30n1571_010:0248b25": "證無上菩提。則違自宗成大過失。依他起性",
    "T30n1571_010:0248b26": "若實有者。便違經說。故契經言。",
    "T30n1571_010:0248b27": " 諸法從緣起  緣法兩皆無",
    "T30n1571_010:0248b28": " 能如是正知  名通達緣起",
    "T30n1571_010:0248b29": " 若法從緣生  此法都無性",
    "T30n1571_010:0248c01": " 若法都無性  此法非緣生",
    "T30n1571_010:0248c02": "[0248c02] 如是二經說緣生法。雖無自性而不相違。以",
    "T30n1571_010:0248c03": "從緣生法有二種。一者遍計所執。二者依他",
    "T30n1571_010:0248c04": "起性。此中意明。遍計所執自性非有不說依",
    "T30n1571_010:0248c05": "他。若說依他都無自性。便撥染淨二法皆無。",
    "T30n1571_010:0248c06": "名惡取空自他俱損。此妄分別誰復能遮。得",
    "T30n1571_010:0248c07": "正見時自當能遣。今且應問。依他起性何智",
    "T30n1571_010:0248c08": "所知。謂無分別智所引生世間淨智。既無分",
    "T30n1571_010:0248c09": "別。何名世間。謂言此智是無分別。若有分",
    "T30n1571_010:0248c10": "別應不能行。諸法實相但應緣彼遍計所執",
    "T30n1571_010:0248c11": "雖有分別。而說能行法實相者。虛妄分別。應",
    "T30n1571_010:0248c12": "亦能行諸法實相。又今未得無分別後法實",
    "T30n1571_010:0248c13": "相智。如何定知有依他起。此依他起非如現",
    "T30n1571_010:0248c14": "見蛇執所依。如何定言實有此性。唯無分別",
    "T30n1571_010:0248c15": "智所引生世間淨智知依他起。與論相違。如",
    "T30n1571_010:0248c16": "彼論言。遍計執性何智所行。為凡智耶。為聖",
    "T30n1571_010:0248c17": "智耶。俱非所行。以無相故。依他起性何智所",
    "T30n1571_010:0248c18": "行。俱是所行。然非出世聖智所行。又言五事",
    "T30n1571_010:0248c19": "幾是所取。幾是能取。三是所取。分別正智通",
    "T30n1571_010:0248c20": "能所取。名相分別。分別所取正智有二。一緣",
    "T30n1571_010:0248c21": "真如。第二是彼所引生故。今猶未得相等。又",
    "T30n1571_010:0248c22": "是依他起性。故彼論言。遍計所執五事不攝。",
    "T30n1571_010:0248c23": "依他起性四事所攝。若依他起世智所緣而",
    "T30n1571_010:0248c24": "說非空。甚可嗤笑。諸法實相非是世間。心智",
    "T30n1571_010:0248c25": "所行如前屢辨。故不應說。實有依他論說",
    "T30n1571_010:0248c26": "依他。亦凡智境據自證受。故不相違。依他起",
    "T30n1571_010:0248c27": "性即心心法從緣起時。變似種種相名等塵",
    "T30n1571_010:0248c28": "實自證受而增上慢。謂取外塵。然諸外遮遍",
    "T30n1571_010:0248c29": "計所執。無體相故非所緣緣。故非聖凡智所",
    "T30n1571_010:0249a01": "行境。一切有漏心及心法。唯能證受自所現",
    "T30n1571_010:0249a02": "塵。未能如實證餘心境。無漏世智相應心品。",
    "T30n1571_010:0249a03": "由性離染自他俱證。故說依他淨智所了。與",
    "T30n1571_010:0249a04": "論所說理不相乖。汝嗤笑言。自呈愚昧。非顯",
    "T30n1571_010:0249a05": "我說與理相違。若從緣生心及心法。同遍計",
    "T30n1571_010:0249a06": "執皆自性空。便似空花何能繫縛。三有含識",
    "T30n1571_010:0249a07": "生死輪迴。是故依他非無體實。論者本意決",
    "T30n1571_010:0249a08": "定應然。若不爾者。何緣故說。妄分別縛證空",
    "T30n1571_010:0249a09": "能除。誰&#x89A9;龜毛能計能縛。誰見兔角能證能",
    "T30n1571_010:0249a10": "除。由是應知。有心心法。但無心外所執諸塵。",
    "T30n1571_010:0249a11": "云何定知諸法唯識。處處經說。於此何疑。故",
    "T30n1571_010:0249a12": "契經言。佛告善現。無毛端量實物可依。愚夫",
    "T30n1571_010:0249a13": "異生造諸業行。唯有顛倒與彼為依。顛倒即",
    "T30n1571_010:0249a14": "是虛妄分別。虛妄分別即心心法。又契經言。",
    "T30n1571_010:0249a15": "無有少法自性可得。唯有能造。能造即是心",
    "T30n1571_010:0249a16": "及心法。又契經說三界唯心。如是等經其數",
    "T30n1571_010:0249a17": "無量。是故諸法唯識理成。豈不決定執一切",
    "T30n1571_010:0249a18": "法實唯有識亦成顛倒。是則應如色等諸法",
    "T30n1571_010:0249a19": "顛倒境故其體實無。又境既無識云何有。不",
    "T30n1571_010:0249a20": "應一識二分合成。勿當失於心自一相。若言",
    "T30n1571_010:0249a21": "識體實無二分。能緣所緣行相空故。但隨世",
    "T30n1571_010:0249a22": "俗同所了知有能緣心故說唯識。則應亦說",
    "T30n1571_010:0249a23": "境界非無。世俗同知有心境故。若許實有少",
    "T30n1571_010:0249a24": "分識體。應說此體。其相如何。既不可言能識",
    "T30n1571_010:0249a25": "所識。如何定說唯有識耶。諸契經言。唯有識",
    "T30n1571_010:0249a26": "者。為令觀識捨彼外塵。既捨外塵妄心隨息。",
    "T30n1571_010:0249a27": "妄心息故證會中道。故契經言。",
    "T30n1571_010:0249a28": " 未達境唯心  起二種分別",
    "T30n1571_010:0249a29": " 達境唯心已  分別亦不生",
    "T30n1571_010:0249b01": " 知諸法唯心  便捨外塵相",
    "T30n1571_010:0249b02": " 由此息分別  悟平等真空",
    "T30n1571_010:0249b03": "[0249b03] 愚夫異生貪著境味。受諸欲樂無捨離心。生",
    "T30n1571_010:0249b04": "死輪迴沒三有海。受諸劇苦解脫無因。如來",
    "T30n1571_010:0249b05": "慈悲。方便為說諸法唯識。令捨外塵。捨外塵",
    "T30n1571_010:0249b06": "已妄識隨滅。妄識滅故便證涅槃。故契經",
    "T30n1571_010:0249b07": "言。",
    "T30n1571_010:0249b08": " 如世有良醫  妙藥投眾病",
    "T30n1571_010:0249b09": " 諸佛亦如是  為物說唯心",
    "T30n1571_010:0249b10": "[0249b10] 雖說極微亦可分析。據方所故。如舍如瓶。此",
    "T30n1571_010:0249b11": "難極微可成多分。是假非實。不可全無。若不",
    "T30n1571_010:0249b12": "爾者。心及心法。一剎那中時分攝故。如歲月",
    "T30n1571_010:0249b13": "等眾分合成。亦可全無。成大過失。如是等類",
    "T30n1571_010:0249b14": "隨見不同。分隔聖言令成多分。互興諍論各",
    "T30n1571_010:0249b15": "執一邊。既不能除惡見塵垢。誰能契當諸佛",
    "T30n1571_010:0249b16": "世尊所說大乘清深妙旨。未會真理隨己執",
    "T30n1571_010:0249b17": "情。自是非他深可怖畏。應捨執著空有兩邊。",
    "T30n1571_010:0249b18": "領悟大乘不二中道。如契經說。菩薩當知。",
    "T30n1571_010:0249b19": "身見為根所生諸見。感匱法業繫縛世間。輕",
    "T30n1571_010:0249b20": "彼撥無諸法邪見。及於此見稱讚流通。因是",
    "T30n1571_010:0249b21": "所生感匱法業。經無量劫墜那落迦。惡趣輪",
    "T30n1571_010:0249b22": "迴受大憂苦。昔微善力來至人中。愚鈍盲聾",
    "T30n1571_010:0249b23": "多諸憂苦。身形卑陋人不&#x6199;觀。鄙拙言辭聞",
    "T30n1571_010:0249b24": "皆不悅。或宿曾種增上善根。來生人間受殊",
    "T30n1571_010:0249b25": "勝報。由昔攝受謗法業因。偏執如來破相。",
    "T30n1571_010:0249b26": "空教。非毀所說顯實法門。令諸世間非法謂",
    "T30n1571_010:0249b27": "法。法謂非法。非義謂義。義謂非義。自損損他",
    "T30n1571_010:0249b28": "深可悲愍。然佛所說無不甚深。二諦法門最",
    "T30n1571_010:0249b29": "為難測。今且自勵依了義經。略辨指歸息諸",
    "T30n1571_010:0249c01": "諍論。世俗諦者。謂從緣生世出世間色心等",
    "T30n1571_010:0249c02": "法。親證離說展轉可言。親證為先後方起說。",
    "T30n1571_010:0249c03": "此世俗諦亦有亦生。假令所成猶諸幻事。從",
    "T30n1571_010:0249c04": "分別起如夢所為。有相可言名世俗諦。勝義",
    "T30n1571_010:0249c05": "諦者。謂聖所知分別名言。皆所不及自內所",
    "T30n1571_010:0249c06": "證。不由他緣無相絕言。名勝義諦。如是略說。",
    "T30n1571_010:0249c07": "二諦法門。正法學徒同無所諍。依前世俗染",
    "T30n1571_010:0249c08": "淨法生。依後勝義證於寂滅。是故聖說心境",
    "T30n1571_010:0249c09": "有三。一者有言有相心境。二者無言有相心",
    "T30n1571_010:0249c10": "境。三者無言無相心境。初於名言能有覺悟",
    "T30n1571_010:0249c11": "亦有隨眠。次於名言雖有隨眠而無覺悟。後",
    "T30n1571_010:0249c12": "於名言隨眠覺悟一向永無。初二緣世俗。後",
    "T30n1571_010:0249c13": "一緣勝義。復有永離言說隨眠。後所得心通",
    "T30n1571_010:0249c14": "緣二諦。若於世俗起堅執見。及於世俗起不",
    "T30n1571_010:0249c15": "順見。此二俱名虛妄分別。是生一切無義利",
    "T30n1571_010:0249c16": "門。繫縛有情令不解脫。空無我見能悉斷除。",
    "T30n1571_010:0249c17": "令諸有情離三有縛。自證究竟寂滅涅槃。亦",
    "T30n1571_010:0249c18": "轉化他令得解脫。拔除正習障根本故。若於",
    "T30n1571_010:0249c19": "世俗起不順見。此於勝義定有乖違。為明此",
    "T30n1571_010:0249c20": "見。故說頌曰。",
    "T30n1571_010:0249c21": " 法成一成無  違真亦違俗",
    "T30n1571_010:0249c22": " 故與有一異  二俱不可言",
    "T30n1571_010:0249c23": "[0249c23] 論曰。若執諸法與其有性。定為一者。法則成",
    "T30n1571_010:0249c24": "一。定為異者。法則成無。是即違真。亦復違",
    "T30n1571_010:0249c25": "俗。所以者何。若一切法與有性一。色應如聲",
    "T30n1571_010:0249c26": "是聲非色。聲應如色。是色非聲。即有性故。法",
    "T30n1571_010:0249c27": "應成一若一切法。與有性異。即色聲等。體悉",
    "T30n1571_010:0249c28": "成無。非有性故。如空花等。若執諸法與一",
    "T30n1571_010:0249c29": "性等。定一異過。如應當知。是故有等與法一",
    "T30n1571_010:0250a01": "異。二種妄見違俗及真。俱是俱非相違戲論。",
    "T30n1571_010:0250a02": "過同一異。故不別論。於勝義中有無等寂。一",
    "T30n1571_010:0250a03": "切問難皆不得成。為顯此義。故說頌曰。",
    "T30n1571_010:0250a04": " 有非有俱非  諸宗皆寂滅",
    "T30n1571_010:0250a05": " 於中欲興難  畢竟不能申",
    "T30n1571_010:0250a06": "[0250a06] 論曰。勝義理中無少有法。以一切法本性無",
    "T30n1571_010:0250a07": "性。故有見宗於斯寂滅。依有見故非有見",
    "T30n1571_010:0250a08": "生。此見既亡彼見隨滅。真若非有聖智不行。",
    "T30n1571_010:0250a09": "聖智所行必非非有。故非有見不證其真。聖",
    "T30n1571_010:0250a10": "智觀真不觀非有。簡俗有故說真非有。真非",
    "T30n1571_010:0250a11": "有言還依俗說。真非有教能順趣真。是故諸",
    "T30n1571_010:0250a12": "經多說非有。有非有見於此既除。俱是俱非",
    "T30n1571_010:0250a13": "皆應類遣。以其有等皆可表詮。真絕表詮故",
    "T30n1571_010:0250a14": "非有等。一切惡見擾動其心。於正理中廣興",
    "T30n1571_010:0250a15": "邪難。皆依如是有等見生。此見既除彼亦隨",
    "T30n1571_010:0250a16": "滅。雖欲猛勵抗論真空。由無所依措言何寄。",
    "T30n1571_010:0250a17": "如空無底足不可依。諸有大心發弘誓者。欲",
    "T30n1571_010:0250a18": "窮來際利樂有情。應正斷除妄見塵垢。應妙",
    "T30n1571_010:0250a19": "悟入善逝真空。為滿所求當勤修學。",
    "T30n1571_010:0250a20": " 已除見有累  復遣執無塵",
    "T30n1571_010:0250a21": " 善開妙中道  願世咸歸寂",
    "T30n1571_010:0250a22": "[0250a22] 聖天菩薩造論既周。重敘摧邪。復說頌曰。",
    "T30n1571_010:0250a23": " 我在為燎邪宗火  沃以如來正教酥",
    "T30n1571_010:0250a24": " 又扇因明廣大風  誰敢如蛾投猛焰",
    "T30n1571_010:0250a25": "[0250a25] 三藏法師。於鷲嶺北得聞此論。隨聽隨翻。自",
    "T30n1571_010:0250a26": "慶成功。而說頌曰。",
    "T30n1571_010:0250a27": " 聖天護法依智悲  為挫群邪制斯論",
    "T30n1571_010:0250a28": " 四句百非皆殄滅  其猶劫火燎纖毫",
    "T30n1571_010:0250a29": " 故我殉命訪真宗  欣遇隨聞隨譯訖",
    "T30n1571_010:0250b01": " 願此速與諸舍識  俱昇無上佛菩提"
}