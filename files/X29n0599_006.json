{
    "X29n0599_006:0733c04": "玅法蓮華經文句纂要卷第六",
    "X29n0599_006:0733c06": "隋章安尊者　灌頂　結集",
    "X29n0599_006:0733c07": "陳隋天台　智者大師　說",
    "X29n0599_006:0733c08": "唐荊溪尊者　湛然　述記",
    "X29n0599_006:0733c09": "閩鼓山私淑比丘道霈纂要",
    "X29n0599_006:0733c10": "△先申品目。次釋經文。今初。",
    "X29n0599_006:0733c11": "玅法蓮華經提婆達多品第十二",
    "X29n0599_006:0733c12": "提婆達多。此云天熱。生時人天心熱。因此立名。即",
    "X29n0599_006:0733c13": "因緣釋名也。應行逆而理順。即圓教之意。非餘教",
    "X29n0599_006:0733c14": "意也。本地清涼。迹示天熱。同眾生病耳。寶唱經目",
    "X29n0599_006:0733c15": "雲。法華凡四譯。兩存兩沒。曇摩羅剎。此言法護。西",
    "X29n0599_006:0733c16": "晉長安譯。名正法華。法護仍敷演。安汰所承者是",
    "X29n0599_006:0733c17": "也。鳩摩羅什。此翻童壽。是龜茲國人。以姚秦弘始",
    "X29n0599_006:0733c18": "五年。四月二十三日。於長安逍遙園譯大品竟。至",
    "X29n0599_006:0733c19": "八年夏。於草堂寺。譯此玅法蓮華。命僧叡講之。叡",
    "X29n0599_006:0733c20": "開為九轍。當時二十八品。長安宮人。請此品淹留",
    "X29n0599_006:0733c21": "在內。江東所傳。止得二十七品。梁有滿法師。講經",
    "X29n0599_006:0733c22": "一百徧。於長沙郡燒身。仍以此品安持品之前。彼",
    "X29n0599_006:0733c23": "自私安。未聞天下。陳有南嶽禪師。次此品在寶塔",
    "X29n0599_006:0733c24": "之後。晚以正法華勘之。甚相應。今四瀆混和。見長",
    "X29n0599_006:0734a01": "安舊本。故知二師深得經意。提婆達多。亦言達兜。",
    "X29n0599_006:0734a02": "此翻天熱。其破僧。將五百比丘去。身子厭之眠熟。",
    "X29n0599_006:0734a03": "目連擎眾將還。眠起發誓。誓報此怨。捧三十肘石。",
    "X29n0599_006:0734a04": "廣十五肘。擲佛。山神手遮。小石迸傷佛足血出。教",
    "X29n0599_006:0734a05": "闍王放醉象蹋佛。拳華色比丘尼死。安毒十爪。欲",
    "X29n0599_006:0734a06": "禮佛足。中傷於佛。是為五逆罪。以其應行逆。生時",
    "X29n0599_006:0734a07": "人天心熱。從是得名。故言天熱。此迹也。若作本解",
    "X29n0599_006:0734a08": "者。眾生煩惱故。菩薩示熱。同其病行而度脫之。",
    "X29n0599_006:0734a09": "△此品來意。引古弘經。傳益非謬。明今宣化。事驗",
    "X29n0599_006:0734a10": "不虗。舉往勸今。使流通也。文為二。一從爾時佛告",
    "X29n0599_006:0734a11": "諸菩薩下。訖生佛前蓮華化生。明昔日達多通經。",
    "X29n0599_006:0734a12": "釋迦成道。二從於時下方多寶所從菩薩下。明今",
    "X29n0599_006:0734a13": "日文殊通經。龍女作佛。稟教尚然。宣通之功。豈不",
    "X29n0599_006:0734a14": "大矣。故提婆達多受記。文殊可以意知(意知者。應重敘雲。文",
    "X29n0599_006:0734a15": "殊是遊方大士。十方弘經。乃至入海。唯常宣說玅法華經。為發起之眾。不在受記之例也)。初中",
    "X29n0599_006:0734a16": "有三。一明往昔師弟持經之相。二結會古今。三勸",
    "X29n0599_006:0734a17": "信。初有長行偈頌。長行有四。一明求法時節。",
    "X29n0599_006:0734a18": "爾時佛告諸菩薩(至)求法華經無有懈倦。",
    "X29n0599_006:0734a19": "△二正明求法二。一明發願。",
    "X29n0599_006:0734a20": "於多劫中。常作國王。發願求於無上菩提。心不退轉。",
    "X29n0599_006:0734a21": "△次明修行。於中復二。一明欲滿檀那。勤行布施。",
    "X29n0599_006:0734a22": "如文。",
    "X29n0599_006:0734a23": "為欲滿足六波羅蜜(至)身肉手足不惜軀命。",
    "X29n0599_006:0734a24": "△二明為滿般若。推求玅法。",
    "X29n0599_006:0734b01": "時世人民壽命無量(至)吾當終身供給走使。",
    "X29n0599_006:0734b02": "△第三明求得法師。",
    "X29n0599_006:0734b03": "時有僊人來白王言(至)若不違我當為宣說。",
    "X29n0599_006:0734b04": "△第四明受法奉行。",
    "X29n0599_006:0734b05": "王聞僊言歡喜踴躍(至)精勤給侍令無所乏。",
    "X29n0599_006:0734b06": "△二偈頌。有七行半。頌上長行。初二句。頌第一求",
    "X29n0599_006:0734b07": "法時節。",
    "X29n0599_006:0734b08": "爾時世尊。欲重宣此義而說偈言。",
    "X29n0599_006:0734b09": "我念過去劫。為求大法故。",
    "X29n0599_006:0734b10": "△二一行半。頌第二正求法。",
    "X29n0599_006:0734b11": "雖作世國王(至)身當為奴僕。",
    "X29n0599_006:0734b12": "△三一行半。頌第三得說法師。",
    "X29n0599_006:0734b13": "時有阿私僊(至)吾當為汝說。",
    "X29n0599_006:0734b14": "△四二行半。頌受法奉行。",
    "X29n0599_006:0734b15": "時王聞僊言(至)勤求於大法。",
    "X29n0599_006:0734b16": "△五一行半。結證勸信。",
    "X29n0599_006:0734b17": "亦不為己身(至)今故為汝說。",
    "X29n0599_006:0734b18": "(一師弟持經之相竟)。△第二結會古今復二。一正",
    "X29n0599_006:0734b19": "結會古今。",
    "X29n0599_006:0734b20": "佛告諸比丘(至)時僊人者今提婆達多是。",
    "X29n0599_006:0734b21": "△二明師弟功報俱滿。於中復二。先明弟子因報",
    "X29n0599_006:0734b22": "已滿。第二明法師玅果當成。弟子中復三。先明因",
    "X29n0599_006:0734b23": "滿。次明果圓。後結證。由通經者益。今初。",
    "X29n0599_006:0734b24": "由提婆達多善知識故(至)慈悲喜捨。",
    "X29n0599_006:0734c01": "初具足六波羅蜜者。度義甚多。如大論說。捨依正",
    "X29n0599_006:0734c02": "名檀。防止七支名戒。打罵不報名忍。為事始終名",
    "X29n0599_006:0734c03": "精進。四禪八定名禪。分地息諍名般若。施報富。戒",
    "X29n0599_006:0734c04": "報善道。忍報端正。進報神通。禪報生天。智報破煩",
    "X29n0599_006:0734c05": "惱。如是等例。皆是三藏明六度相也。若施受財物。",
    "X29n0599_006:0734c06": "三事皆空名檀。不見持犯名戒。能忍所忍不可得",
    "X29n0599_006:0734c07": "名忍。身心不動名精進。不亂不味名禪。非智非愚",
    "X29n0599_006:0734c08": "名般若。如此流例。即通教中六度相。若言檀有十",
    "X29n0599_006:0734c09": "利。伏慳煩惱。捨心相續。與眾生同資產。生豪富家。",
    "X29n0599_006:0734c10": "生生施心現前。四眾愛樂。處眾不怯畏。勝名徧布。",
    "X29n0599_006:0734c11": "手足柔輭。乃至詣道場。恒值善知識。戒有十利者。",
    "X29n0599_006:0734c12": "滿一切智。如佛所學。智者不毀。誓願不退。安住於",
    "X29n0599_006:0734c13": "行。棄捨生死。慕樂涅槃。得無纏心。得勝三昧。不乏",
    "X29n0599_006:0734c14": "信財。忍有十利者。火刀毒水。皆不能害。非人所護。",
    "X29n0599_006:0734c15": "身相莊嚴。閉惡道。生梵天。晝夜常安。身不離喜樂。",
    "X29n0599_006:0734c16": "精進有十利者。他不能折伏。佛所攝。非人所護。聞",
    "X29n0599_006:0734c17": "法不忘。未聞能聞。增長辯才。得三昧性。少病惱。隨",
    "X29n0599_006:0734c18": "食能消。如優鉢華增長。禪有十利者。安住儀式。行",
    "X29n0599_006:0734c19": "慈境界。無悔熱。守護諸根。得無食喜。離愛欲。修禪",
    "X29n0599_006:0734c20": "不空。解脫魔羂。安住佛境。解脫成熟。般若有十利",
    "X29n0599_006:0734c21": "者。不取施相。不依戒。不住忍力。不離身心精進。禪",
    "X29n0599_006:0734c22": "無所住。魔不能擾。他言論不能動。達生死底。起增",
    "X29n0599_006:0734c23": "上慈。不樂二乘地。如此流例。是別教明六度相也。",
    "X29n0599_006:0734c24": "月藏第一雲。何者是第一義。謂造一切福事。若修",
    "X29n0599_006:0735a01": "身。修心。修慧。以第一義熏修。則速滿六波羅蜜。若",
    "X29n0599_006:0735a02": "行若坐。捨攀緣想是檀。捨攀緣不犯是屍。於境界",
    "X29n0599_006:0735a03": "不生瘡疣是羼。不捨於離是精進。於事中不放逸",
    "X29n0599_006:0735a04": "是禪。於諸法體性無生是般若。復次於陰捨是檀。",
    "X29n0599_006:0735a05": "不計念陰是屍。於陰無我想是羼。於陰起怨想是",
    "X29n0599_006:0735a06": "進。於陰不熾然是禪。於陰畢竟空是般若。華嚴七",
    "X29n0599_006:0735a07": "地。方明念念具十波羅蜜。修習一切佛法以求佛",
    "X29n0599_006:0735a08": "道。善根與一切眾生是檀。能滅一切煩惱熱是屍。",
    "X29n0599_006:0735a09": "於一切眾生無所傷是忍。求善無厭是進。修道心",
    "X29n0599_006:0735a10": "不散。常向一切智是禪。忍諸法不生門是般若。能",
    "X29n0599_006:0735a11": "起無量智門是方便。求轉勝智是願。魔邪不能阻",
    "X29n0599_006:0735a12": "是力。於一切法相如實說是智。是十波羅蜜具故。",
    "X29n0599_006:0735a13": "四攝。道品。三解脫。一切助菩提法。於念念中皆具",
    "X29n0599_006:0735a14": "足。諸地皆念念具足。此地勝故。如此例。是圓教六",
    "X29n0599_006:0735a15": "度相也。△次明果圓。",
    "X29n0599_006:0735a16": "三十二相(至)廣度眾生。",
    "X29n0599_006:0735a17": "三十二相者。足平如奩底。足趺隆如龜背。兩相共",
    "X29n0599_006:0735a18": "一修。堅固布施。千輻輪。但一修。安慰恐怖者。足跟",
    "X29n0599_006:0735a19": "長。手足指長。圓直身。三相共一修。謂不殺戒。七處",
    "X29n0599_006:0735a20": "滿。肩。頸。臂。脚。一修。謂恒作施主。手足合縵。及柔輭。",
    "X29n0599_006:0735a21": "兩相一修。謂四攝。足跟直。踝不現。毛右旋。三相共",
    "X29n0599_006:0735a22": "一修。恒以善法饒益眾生。鹿膞腸相。一修。以經書",
    "X29n0599_006:0735a23": "教人不悋。皮膚不受塵垢相。一修。如問而答。黃金",
    "X29n0599_006:0735a24": "色相。一修。忍辱好衣施。陰馬藏相。一修。和合諍訟。",
    "X29n0599_006:0735b01": "梵身圓等相。手摩膝相。共一修。慈等心教導。肩圓。",
    "X29n0599_006:0735b02": "頂光。師子臆。三相共一修。恒令施得增長。萬字相",
    "X29n0599_006:0735b03": "一修。不惱眾生。紺眼。牛王睫(與睫同。目旁毛也)二相共一",
    "X29n0599_006:0735b04": "修。不恚。愛視眾生。頂髻。青髮。二相共一修。諸功德",
    "X29n0599_006:0735b05": "在人前。一孔一毛。白毫。二相共一修。不妄語。四十",
    "X29n0599_006:0735b06": "齒。白齊。二相共一修。不兩舌。廣長舌。梵音聲。二相",
    "X29n0599_006:0735b07": "共一修。不麤惡語。師子頰。一修。不綺語。四牙一修。",
    "X29n0599_006:0735b08": "離邪命。一切眾生功德。等佛一毛。佛諸毛功德。等",
    "X29n0599_006:0735b09": "一好。諸好等一相。諸相等白毫肉髻。白毫肉髻百",
    "X29n0599_006:0735b10": "千萬億。乃成梵音聲。三十二相。因雖各各。論其真",
    "X29n0599_006:0735b11": "因者。持戒精進。精進無戒。尚不得人天身。況餘相",
    "X29n0599_006:0735b12": "耶。此則三藏教相本也。空無生。是通教相本。道種",
    "X29n0599_006:0735b13": "智。是別教相本。實相是圓教相本。八十種好者。二",
    "X29n0599_006:0735b14": "十指。手足表裏。八處平滿。踝。膝。髀。六處好(踝。洛上聲。脛下",
    "X29n0599_006:0735b15": "兩旁足骨。髀音披。胃脘也)。玅肩。肘。腕。六處滿。兩髂。奇中。三處好",
    "X29n0599_006:0735b16": "(骼。音恰。腰骨。奇。音基。有八脉)髖。尻。二處(髖。音寬。兩股間。尻。考平聲。脊骨盡處)。馬藏",
    "X29n0599_006:0735b17": "一。兩膊二(膊。音博。兩肩)。腰臍二。脇腋乳六。腹胸背頃四。",
    "X29n0599_006:0735b18": "上下牙。上下唇齶。兩頰。兩鬢。兩目。兩眉。兩鼻孔。額。",
    "X29n0599_006:0735b19": "兩[月*叉](音詣。未考)。兩耳。頭圓。若分別四種好義。準相可知。",
    "X29n0599_006:0735b20": "△後結由通經者益。",
    "X29n0599_006:0735b21": "皆因提婆達多善知識故。",
    "X29n0599_006:0735b22": "(一弟子因報已滿竟)。△第二明師玅果當成。於中",
    "X29n0599_006:0735b23": "復三。初明正果成。",
    "X29n0599_006:0735b24": "告諸四眾(至)世界名天道。",
    "X29n0599_006:0735c01": "分陀利經云。調達作佛。號提和羅耶。漢言天王。國",
    "X29n0599_006:0735c02": "名提和越。漢言天地。△二明化度。",
    "X29n0599_006:0735c03": "時天王佛住世二十中劫(至)得無生忍至不退轉。",
    "X29n0599_006:0735c04": "△三明滅後利益。",
    "X29n0599_006:0735c05": "時天王佛般涅槃後(至)至不退轉。",
    "X29n0599_006:0735c06": "(二結會古今竟)。△第三勸信。",
    "X29n0599_006:0735c07": "佛告諸比丘(至)若在佛前蓮華化生。",
    "X29n0599_006:0735c08": "蓮華化生者。胎經云。蓮華化生者。非胎卵溼化之",
    "X29n0599_006:0735c09": "化生也。非化而言化。是法性虗無寂滅之身耳(一",
    "X29n0599_006:0735c10": "明昔日達多通經釋迦成道竟)。△第二今日文殊",
    "X29n0599_006:0735c11": "通經。龍女作佛。有二。初明文殊通經。二明通經利",
    "X29n0599_006:0735c12": "益。初又五。第一智積請退。",
    "X29n0599_006:0735c13": "於時下方多寶世尊所從菩薩(至)當還本土。",
    "X29n0599_006:0735c14": "分陀利經云。菩薩名般若拘羅。漢言智積。△第二",
    "X29n0599_006:0735c15": "釋尊止之。令待通經利益之證。智積謂多寶為證",
    "X29n0599_006:0735c16": "經故出。勸物流通。既訖。是故請還。釋迦止者。雖迹",
    "X29n0599_006:0735c17": "門事訖。本門未彰。故託在文殊。以留多寶。佛之密",
    "X29n0599_006:0735c18": "意。非菩薩所知。",
    "X29n0599_006:0735c19": "釋迦牟尼佛告智積曰(至)可還本土。",
    "X29n0599_006:0735c20": "△第三文殊尋來。",
    "X29n0599_006:0735c21": "爾時文殊師利(至)共相慰問却坐一面。",
    "X29n0599_006:0735c22": "△第四智積問所化幾如。",
    "X29n0599_006:0735c23": "智積菩薩問文殊師利(至)其數幾何。",
    "X29n0599_006:0735c24": "△第五文殊答。非口所宣也。有七。一答利益甚",
    "X29n0599_006:0736a01": "眾。",
    "X29n0599_006:0736a02": "文殊師利言(至)且待須臾自當證知。",
    "X29n0599_006:0736a03": "△二蒙益者集證。",
    "X29n0599_006:0736a04": "所言未竟(至)詣靈鷲山住在虗空。",
    "X29n0599_006:0736a05": "△三皆是文殊所化。",
    "X29n0599_006:0736a06": "此諸菩薩(至)皆其論說六波羅蜜。",
    "X29n0599_006:0736a07": "△四本聲聞人。先稟權教。住二乘道。",
    "X29n0599_006:0736a08": "本聲聞人。在虗空中。說聲聞行。",
    "X29n0599_006:0736a09": "分陀利經云。蓮華從海出者。本發菩薩心。其華在",
    "X29n0599_006:0736a10": "空中。說摩訶衍事。本發聲聞心者。華在空中。但說",
    "X29n0599_006:0736a11": "斷生死事。△五今聞實教。悉住大乘法。",
    "X29n0599_006:0736a12": "今皆修行。大乘空義。",
    "X29n0599_006:0736a13": "△六文殊結益。",
    "X29n0599_006:0736a14": "文殊師利謂智積曰。於海教化。其事如是。",
    "X29n0599_006:0736a15": "△七智積偈歎。",
    "X29n0599_006:0736a16": "爾時智積菩薩。以偈讚曰。",
    "X29n0599_006:0736a17": "大智德勇徤(至)令速成菩提。",
    "X29n0599_006:0736a18": "(一文殊通經竟)。△第二明通經利益。龍女成佛。文",
    "X29n0599_006:0736a19": "九。一文殊自敘。",
    "X29n0599_006:0736a20": "文殊師利言。我於海中。唯常宣說玅法華經。",
    "X29n0599_006:0736a21": "△二智積問。",
    "X29n0599_006:0736a22": "智積問文殊師利言(至)速得佛不。",
    "X29n0599_006:0736a23": "△三答。",
    "X29n0599_006:0736a24": "文殊師利言(至)能至菩提。",
    "X29n0599_006:0736b01": "四智積執別教為疑。",
    "X29n0599_006:0736b02": "智積菩薩言(至)於須臾頃便成正覺。",
    "X29n0599_006:0736b03": "△第五龍女明圓釋疑有二。初敘申敬。",
    "X29n0599_006:0736b04": "言論未訖時龍王女忽現於前(至)以偈讚曰。",
    "X29n0599_006:0736b05": "△次有三行半偈為三。初半行。明持經得解。",
    "X29n0599_006:0736b06": "深達罪福相。徧照於十方。",
    "X29n0599_006:0736b07": "罪福者。約七方便傳作。今偈。深達無罪無福。入一",
    "X29n0599_006:0736b08": "實相。名為深達也。十方。即十法界。同以實慧朗之。",
    "X29n0599_006:0736b09": "故言徧照也。△次二行。明成就二身。",
    "X29n0599_006:0736b10": "微玅淨法身(至)無不宗奉者。",
    "X29n0599_006:0736b11": "具三十二相者。深得法身之理。即備相好。如大品",
    "X29n0599_006:0736b12": "明欲得一切法。當學般若。如得如意珠也。二乘但",
    "X29n0599_006:0736b13": "得空。空無相好也。△後一行引佛為證。",
    "X29n0599_006:0736b14": "又聞成菩提。唯佛當證知。我闡大乘教。度脫苦眾生。",
    "X29n0599_006:0736b15": "(第五龍女明圓釋疑竟)。△第六身子復難二。先總",
    "X29n0599_006:0736b16": "難信。",
    "X29n0599_006:0736b17": "時舍利弗語龍女言(至)具修諸度然後乃成。",
    "X29n0599_006:0736b18": "△後釋出五障。",
    "X29n0599_006:0736b19": "又女人身猶有五障(至)云何女身速得成佛。",
    "X29n0599_006:0736b20": "△第七龍女現成明證。復二。一者獻珠。表得圓解。",
    "X29n0599_006:0736b21": "爾時龍女有一寶珠(至)復速於此。",
    "X29n0599_006:0736b22": "圓珠表其修得圓因。奉佛是將因尅果。佛受疾者。",
    "X29n0599_006:0736b23": "獲果速也。此即一念坐道場。成佛不虗也。△二正",
    "X29n0599_006:0736b24": "示因圓果滿。",
    "X29n0599_006:0736c01": "當時眾會皆見龍女(至)演說玅法。",
    "X29n0599_006:0736c02": "胎經云。魔梵釋女。皆不捨身。不受身。悉於現身得",
    "X29n0599_006:0736c03": "成佛。故偈言。法性如大海。不說有是非。凡夫賢聖",
    "X29n0599_006:0736c04": "人。平等無高下。唯在心垢滅。取證如反掌。△第八",
    "X29n0599_006:0736c05": "明時眾見聞。心大歡喜。",
    "X29n0599_006:0736c06": "爾時娑婆世界(至)而得受記。",
    "X29n0599_006:0736c07": "南方緣熟。宜以八相成道。此土緣薄。秖以龍女教",
    "X29n0599_006:0736c08": "化。此是方便力。得一身一切身。普現色身三昧。△",
    "X29n0599_006:0736c09": "第九智積默然信受。",
    "X29n0599_006:0736c10": "智積菩薩。及舍利弗。一切眾會。默然信受。",
    "X29n0599_006:0736c11": "(二今日文殊通經龍女作佛竟)。(提婆達多品竟)。",
    "X29n0599_006:0736c12": "△先申品目。次釋經文。今初。",
    "X29n0599_006:0736c13": "玅法蓮華經持品第十三",
    "X29n0599_006:0736c14": "釋持品。二萬菩薩。奉命弘經。故名持品。重勸八十",
    "X29n0599_006:0736c15": "萬億那由他弘經。故名勸持品。問。何故爾。答。二萬",
    "X29n0599_006:0736c16": "是法師品初。別命之數。故奉旨受持。八十萬億那",
    "X29n0599_006:0736c17": "由他等。前無別命。止是通覔。今佛眼視。令其發誓。",
    "X29n0599_006:0736c18": "此土通經。通經證驗深重。佛意殷勤。是故蒙勸而",
    "X29n0599_006:0736c19": "弘。故有二意也。△次釋經文。就文為二。先明受持。",
    "X29n0599_006:0736c20": "後明勸持。初文復三。一二萬菩薩奉命。此土持經。",
    "X29n0599_006:0736c21": "二五百八千聲聞發誓。他國流通。三諸尼請記。",
    "X29n0599_006:0736c22": "今初。",
    "X29n0599_006:0736c23": "爾時藥王菩薩(至)種種供養不惜身命。",
    "X29n0599_006:0736c24": "△二五百八千聲聞。發誓他國流通。",
    "X29n0599_006:0737a01": "爾時眾中五百阿羅漢得受記者(至)心不實故。",
    "X29n0599_006:0737a02": "問。此諸聲聞。已成大士。何故不能此土弘經。答。為",
    "X29n0599_006:0737a03": "引初心始行菩薩。未能惡世苦行通經。復欲開於",
    "X29n0599_006:0737a04": "安樂行品也。△三諸尼請記。",
    "X29n0599_006:0737a05": "爾時佛姨母摩訶波闍波提(至)三菩提。",
    "X29n0599_006:0737a06": "(經云姨母者。本行集雲。釋種善覺。生於八女。時淨飯王兄弟四人。各納二女。淨飯王妃。即摩耶。愛道。摩耶",
    "X29n0599_006:0737a07": "生太子已。七日命終。生忉利天。愛道是姨。故云姨母也)。",
    "X29n0599_006:0737a08": "爾時羅睺羅母耶輸陀羅(至)而說偈言。",
    "X29n0599_006:0737a09": "世尊導師。安隱天人。我等聞記。心安具足。",
    "X29n0599_006:0737a10": "諸比丘尼說是偈已(至)廣宣此經。",
    "X29n0599_006:0737a11": "(一明受持竟)。△第二勸持。有長行偈頌。長行有五。",
    "X29n0599_006:0737a12": "一佛眼視。二菩薩請告。三佛默然。四菩薩知意。五",
    "X29n0599_006:0737a13": "發誓通經。今初。",
    "X29n0599_006:0737a14": "爾時世尊。視八十萬億那由他諸菩薩摩訶薩。",
    "X29n0599_006:0737a15": "眼視默勸。而不告言者。上來雖不別命。而舉持經",
    "X29n0599_006:0737a16": "功德深厚。引證分明。多寶分身遠來勸發。此之殷",
    "X29n0599_006:0737a17": "勤。事義已足。有欲應命。宜即發誓。無煩復言。又將",
    "X29n0599_006:0737a18": "護聲聞他方之願。故不稱揚也。△二菩薩請告。",
    "X29n0599_006:0737a19": "是諸菩薩皆是阿惟越致(至)廣宣斯法。",
    "X29n0599_006:0737a20": "△三佛默然。",
    "X29n0599_006:0737a21": "復作是念。佛今默然。不見告敕。我當云何。",
    "X29n0599_006:0737a22": "△四菩薩知意(知默不告之意也)。",
    "X29n0599_006:0737a23": "時諸菩薩。敬順佛意。并欲自滿本願。",
    "X29n0599_006:0737a24": "△五發誓通經。",
    "X29n0599_006:0737b01": "便於佛前作師子吼(至)遙見守護。",
    "X29n0599_006:0737b02": "△第二偈頌有二十行。請護持經。不復細分。尋文",
    "X29n0599_006:0737b03": "可解。前十七行。被忍衣弘經。次一行。入室弘經。三",
    "X29n0599_006:0737b04": "一行。坐座弘經。四一行。總結請知(次偈頌者。是孤起偈。諸菩薩等。",
    "X29n0599_006:0737b05": "請護弘經。即是自述弘經方軌。以由佛於法師品中。說方軌竟。寶塔慕覔用方軌人。達多引往用方軌者。",
    "X29n0599_006:0737b06": "釋迦即是稟方軌眾。故云以身為床座等。持品即是惡世方軌。安樂行是始行方軌。故云住忍辱地等。具",
    "X29n0599_006:0737b07": "如後品。若不爾者。則弘經無軌。無軌弘經。斯無是處。如赤身入陣。自損不虛。被鎧之言。應不徒設)。初",
    "X29n0599_006:0737b08": "文三。初一行總論時節。",
    "X29n0599_006:0737b09": "即時諸菩薩。俱同發聲。而說偈言。",
    "X29n0599_006:0737b10": "唯願不為慮。於佛滅度後。恐怖惡世中。我等當廣說。",
    "X29n0599_006:0737b11": "△次九行。別明所忍之境。文三。初一行。通明邪人。",
    "X29n0599_006:0737b12": "即俗眾也。次一行。明道門增上慢者。三七行。明僭",
    "X29n0599_006:0737b13": "聖增上慢者。故此三中。初者可忍。次者過前。第三",
    "X29n0599_006:0737b14": "最甚。以後後者。轉難識故。初二如文。",
    "X29n0599_006:0737b15": "有諸無智人(至)說外道論義。",
    "X29n0599_006:0737b16": "三七行中。阿含第六雲。阿蘭若。此翻無事。頭陀。此",
    "X29n0599_006:0737b17": "翻抖擻。寶雲經第六雲。阿練兒處。比丘見王。王子。",
    "X29n0599_006:0737b18": "婆羅門。及一切人來。比丘唱善來。可就此坐。彼即",
    "X29n0599_006:0737b19": "共坐。彼不坐。比丘亦不坐。當為說法。令歡喜。佛滅",
    "X29n0599_006:0737b20": "後。末惡世不應式比丘。雖說戒法而得活。而於戒",
    "X29n0599_006:0737b21": "法不樂行。歷五分法身。餘一切道法。亦如是說。如",
    "X29n0599_006:0737b22": "齆鼻人說栴檀。自既無香。亦不自聞。天人龍神。鳩",
    "X29n0599_006:0737b23": "槃茶。終不供養無戒人。餘四分(定。慧。解脫。解脫知見)。亦如是",
    "X29n0599_006:0737b24": "說。無有能將玅法來。必由淨戒之所起。餘四亦如",
    "X29n0599_006:0737c01": "是。偈云。若遇垂死最重病。痛惱偪迫極無憀。念佛",
    "X29n0599_006:0737c02": "三昧常不捨。一切苦切奪其心。彼人自解是法故。",
    "X29n0599_006:0737c03": "則知一切諸法空。△三七行明著衣意。",
    "X29n0599_006:0737c04": "我等敬佛故(至)皆當忍是事。",
    "X29n0599_006:0737c05": "忍辱鎧者。中阿含第五雲。黑齒比丘訴佛雲。舍利",
    "X29n0599_006:0737c06": "弗罵我說我。佛疾喚舍利弗。實罵說不。舍利弗言。",
    "X29n0599_006:0737c07": "心不定者。或說罵。我心已定。云何說罵。如折角牛。",
    "X29n0599_006:0737c08": "不觸嬈人。我心如地水火風。淨與不淨。大小便利",
    "X29n0599_006:0737c09": "涕唾。受而不罵。心如掃帚。淨與不淨俱掃。又如破",
    "X29n0599_006:0737c10": "器盛脂。置之日中。渧渧恒漏。自觀九孔常漏不淨。",
    "X29n0599_006:0737c11": "云何罵說於他。又如死蛇狗等。繫淨童子頸。慚恥",
    "X29n0599_006:0737c12": "自愧。不罵說他。佛問。如是惡人。汝云何觀。答。人有",
    "X29n0599_006:0737c13": "五。一身善。口意不善。但念其善。不念不善。如納衣",
    "X29n0599_006:0737c14": "比丘。見糞掃幣帛。左捉右舒。截棄不淨而取於淨。",
    "X29n0599_006:0737c15": "念用其身淨以規我身。棄其口意以誡我口意。又",
    "X29n0599_006:0737c16": "口行淨。身意不淨。亦念其口。棄其身意。如熱渴者。",
    "X29n0599_006:0737c17": "值多草池。披草掬水。涼身止渴。又意淨。身口不淨。",
    "X29n0599_006:0737c18": "亦念其意。不用其身口。如行路熱渴。唯牛蹟少水。",
    "X29n0599_006:0737c19": "我若用手掬。水則渾濁。應兩膝跪。兩手憑。口就吸",
    "X29n0599_006:0737c20": "之。以除熱渴。又三業皆不淨者。雖無可用。當痛念",
    "X29n0599_006:0737c21": "之。如路見病人。安置使穩。念此不淨。使得值善知",
    "X29n0599_006:0737c22": "識。治其三業。勿令墮落三途。又三種皆淨。常念是",
    "X29n0599_006:0737c23": "人。以自訓況。念齊願齊。如清涼池。多諸華草。熱渴",
    "X29n0599_006:0737c24": "入中。以自蘇息。常念境界。以去我惡。此是三藏教",
    "X29n0599_006:0738a01": "中。用苦無常不淨無我空。為鎧也。毗婆沙第八雲。",
    "X29n0599_006:0738a02": "罵是一字。一字不成罵。二字成罵。無有一時稱二",
    "X29n0599_006:0738a03": "字者。若稱後字。前字已滅。又能罵所罵一時。同一",
    "X29n0599_006:0738a04": "剎那俱滅。於我何為。如是等。通教為鎧也(此方語亦有顛",
    "X29n0599_006:0738a05": "倒。即成讚罵。如見客去。命雲去早。即名為留。若雲早去。即名發遣。發是罵。留即是讚。如正食遇客。若雲來",
    "X29n0599_006:0738a06": "早。即是罵也。若雲早來。即是讚也)。十七雲。聖凡俱有三受。云何差",
    "X29n0599_006:0738a07": "別。凡夫於苦受有二。一身受苦。二心受憂悲。如三",
    "X29n0599_006:0738a08": "毒箭。失樂則瞋。得樂則喜。不苦不樂則癡。聖人但",
    "X29n0599_006:0738a09": "有身受而無心受。於苦不瞋。於樂不愛。於不苦不",
    "X29n0599_006:0738a10": "樂不癡。三使不能使。於使得解脫。故有凡聖之異。",
    "X29n0599_006:0738a11": "如此等有無差降者。此用別教為鎧也。今經明鎧",
    "X29n0599_006:0738a12": "者。以念佛為鎧。是念法佛。第一義佛。佛即是法故。",
    "X29n0599_006:0738a13": "文雲念佛告敕。即法也。佛即是僧。僧即事理俱和。",
    "X29n0599_006:0738a14": "毗盧遮那徧一切處也。如此之鎧。一鎧一切鎧。即",
    "X29n0599_006:0738a15": "圓教鎧也(初十七行被衣弘經竟)。△第二一行入",
    "X29n0599_006:0738a16": "室弘經。",
    "X29n0599_006:0738a17": "諸聚落城邑。其有求法者。我皆到其所。說佛所囑法。",
    "X29n0599_006:0738a18": "(僭補曰。有來學。毋住教。今鑒知有機。親到其所。說佛所囑之法。以同體慈悲。入室弘經也)。△第",
    "X29n0599_006:0738a19": "三一行坐座弘經。",
    "X29n0599_006:0738a20": "我是世尊使。處眾無所畏。我當善說法。願佛安隱住。",
    "X29n0599_006:0738a21": "(僭補曰。如幻人為幻人說法。能所叵得。何畏之有。如是說法。是坐座弘經。稱善說法。能令佛法。安隱住世",
    "X29n0599_006:0738a22": "也)。△第四一行總結請知。",
    "X29n0599_006:0738a23": "我於世尊前。諸來十方佛。發如是誓言。佛自知我心。",
    "X29n0599_006:0738a24": "(持品竟)。",
    "X29n0599_006:0738b01": "△先申品目。次釋經文。今初。",
    "X29n0599_006:0738b02": "玅法蓮華經安樂行品第十四",
    "X29n0599_006:0738b03": "釋安樂行品。釋此品為三。一依事。二附文。三法門。",
    "X29n0599_006:0738b04": "一依事者。身無危險故安。心無憂惱故樂。身安心",
    "X29n0599_006:0738b05": "樂。故能進行。二附文者。著如來衣故。則法身安。入",
    "X29n0599_006:0738b06": "如來室故。解脫心樂。坐如來座故。般若導行進。此",
    "X29n0599_006:0738b07": "附上品文釋(三軌。附法師品文)。又住忍辱地故身安。而不",
    "X29n0599_006:0738b08": "卒暴故心樂。觀諸法實相故行進(附本品文)。三法門者。",
    "X29n0599_006:0738b09": "安名不動。樂名無受。行名無行。不動者。六道生死。",
    "X29n0599_006:0738b10": "二聖涅槃。所不能動。既不緣二邊。則身無動搖。上",
    "X29n0599_006:0738b11": "文雲。身體及手足。靜然安不動。其心常憺怕。未曾",
    "X29n0599_006:0738b12": "有散亂。則安住不動。如須彌山。常住不動法門也。",
    "X29n0599_006:0738b13": "樂者名無受。不受三昧廣大之用。不受凡夫之五",
    "X29n0599_006:0738b14": "受(憂。喜。苦。樂。捨)。乃至圓教中五受生見。亦皆不受(五受生見",
    "X29n0599_006:0738b15": "者。圓中四門。及一絕言。若未證實而生著見。亦名五受。體教入理。理無所受。方名不受。不受亦不受)。有",
    "X29n0599_006:0738b16": "受則有苦。無受則無苦也。行名無行者。若有所受。",
    "X29n0599_006:0738b17": "即有所行。無受則無行。不行凡夫行。不行賢聖行。",
    "X29n0599_006:0738b18": "故言無行。而行中道。是故名行。即法門也。",
    "X29n0599_006:0738b19": "問。大經明親附國王。持弓帶箭。摧伏惡人。此經遠",
    "X29n0599_006:0738b20": "離豪勢。謙下慈善。剛柔碩異。云何會通。答。大經偏",
    "X29n0599_006:0738b21": "論折伏。住一子地。何曾無攝受。此經偏明攝受。頭",
    "X29n0599_006:0738b22": "破七分。非無折伏。各舉一端。適時而已。理必具四。",
    "X29n0599_006:0738b23": "何者。適時稱宜。即世界意。攝受。即為人意。折伏。即",
    "X29n0599_006:0738b24": "對治意。悟道。即第一義意也。",
    "X29n0599_006:0738c01": "此品是迹門流通第四意(即接退流通)。若二萬八十億",
    "X29n0599_006:0738c02": "那由他。受命弘經。深識權實。廣知漸頓。又達機緣。",
    "X29n0599_006:0738c03": "神力自在。濁世惱亂。不障通經。不俟更示方法。若",
    "X29n0599_006:0738c04": "初依始心。欲修圓行。入濁弘經。為濁所惱。自行不",
    "X29n0599_006:0738c05": "立。亦無化功。為是人故。須示方法。明安樂行。故有",
    "X29n0599_006:0738c06": "此品來也。此安樂行。有何次第。然法華圓行。一行",
    "X29n0599_006:0738c07": "無量行。不可思議。何定前後。今且一敘。法師品。略",
    "X29n0599_006:0738c08": "示弘經。則以益他為本。先明入室。此中辨惡世弘",
    "X29n0599_006:0738c09": "經。安諸偪惱。先著如來衣。前後互現耳。若約行次",
    "X29n0599_006:0738c10": "者。諸法從本來。常自寂滅相。若乖寂起相。應先以",
    "X29n0599_006:0738c11": "般若蕩累。則初坐座。諸法不生。而般若生。同體慈",
    "X29n0599_006:0738c12": "悲。愍眾故行道。次入如來室。既以慈悲化世。必涉",
    "X29n0599_006:0738c13": "違從。決須安忍。次著如來衣。雖作此次。說非行時。",
    "X29n0599_006:0738c14": "行時入空。即具一切法。況慈忍耶。",
    "X29n0599_006:0738c15": "四安樂行者。止觀慈悲導三業。及誓願。身業有止",
    "X29n0599_006:0738c16": "故。離身麤業。有觀故。不得身。不得身業。不得能離。",
    "X29n0599_006:0738c17": "無所得故。不墮凡夫。有慈悲故。勤修身業。廣利一",
    "X29n0599_006:0738c18": "切。不墮二乘地。有止行故。著忍辱衣。有觀行故。坐",
    "X29n0599_006:0738c19": "如來座。有慈悲故。入如來室。止行離過。即成斷德。",
    "X29n0599_006:0738c20": "觀行無著。即成智德。慈悲利他。即成恩德。恩德資",
    "X29n0599_006:0738c21": "成智德。智德資成斷德。是名身業安樂行。餘口意",
    "X29n0599_006:0738c22": "誓願。亦如是(三業誓願。皆具止觀慈悲。四行例同)。△次釋經文。有問",
    "X29n0599_006:0738c23": "有答。初問。",
    "X29n0599_006:0738c24": "爾時文殊師利法王子(至)云何能說是經。",
    "X29n0599_006:0739a01": "問中先歎前品深行菩薩。能如此弘經。後問淺行",
    "X29n0599_006:0739a02": "菩薩。云何惡世宣說是經。△二答中分三。一總標",
    "X29n0599_006:0739a03": "四法。二別釋四法。三總結行成感徵之相。以歡修",
    "X29n0599_006:0739a04": "行(此科在願安樂行頌後)。今初。",
    "X29n0599_006:0739a05": "佛告文殊師利(至)當安住四法。",
    "X29n0599_006:0739a06": "四法者。一身安樂行。二口安樂行。三意安樂行。四",
    "X29n0599_006:0739a07": "誓願安樂行(僭補曰。四安樂行。三業及願。大師從其多分。一往配合。意實互具。一中有",
    "X29n0599_006:0739a08": "三。讀者毋泥)。△第二別釋四法。即為四別。初身安樂行",
    "X29n0599_006:0739a09": "又二。一長行。二偈頌。長行二。初釋方法。二結行成。",
    "X29n0599_006:0739a10": "初又二。初標行近。次釋行近。今初。",
    "X29n0599_006:0739a11": "一者安住菩薩行處。親近處。能為眾生。演說是經。",
    "X29n0599_006:0739a12": "△次釋中又二。一釋行處。二釋近處。今初。",
    "X29n0599_006:0739a13": "文殊師利(至)是名菩薩摩訶薩行處。",
    "X29n0599_006:0739a14": "行處者。即不思議三諦也。住忍辱地。總論三諦。如",
    "X29n0599_006:0739a15": "有地可據。方能忍辱也。柔和善順者。善順真諦。能",
    "X29n0599_006:0739a16": "忍虗妄見愛寒熱等。故言善順也。而不卒暴心不",
    "X29n0599_006:0739a17": "驚者。安於俗諦。忍眾根緣。稱適機宜。故云不卒暴。",
    "X29n0599_006:0739a18": "體忍違從。故心不驚也。於法無所行等者。即安中",
    "X29n0599_006:0739a19": "諦。能忍二邊。故云無所行。正住中道。故云觀實相。",
    "X29n0599_006:0739a20": "亦不得中實。故云不分別。此則據三諦之地名處。",
    "X29n0599_006:0739a21": "忍五住之辱名行。行亦為三。謂止行。即行不行。觀",
    "X29n0599_006:0739a22": "行。即非行非不行。慈悲行。即不行行。合上衣座室",
    "X29n0599_006:0739a23": "等。是為約不思議三諦。明行處辯弘經方軌也。△",
    "X29n0599_006:0739a24": "第二釋近處。文為三。一遠十惱亂。即遠故論近。亦",
    "X29n0599_006:0739b01": "是附戒門助觀。二修攝其心。即近故論近。亦是附",
    "X29n0599_006:0739b02": "定門助觀也。三觀一切法空。即非遠非近論近。亦",
    "X29n0599_006:0739b03": "是附慧門助觀。就初有十種應遠者。一豪勢。二邪",
    "X29n0599_006:0739b04": "人。法三兇險戲。四旃陀羅。五二乘眾。六遠欲想。七",
    "X29n0599_006:0739b05": "遠不男。八遠危害。九遠譏嫌。十遠畜養等。今初",
    "X29n0599_006:0739b06": "遠豪貴。",
    "X29n0599_006:0739b07": "云何名菩薩摩訶薩親近處(至)大臣官長。",
    "X29n0599_006:0739b08": "△二遠邪人法。",
    "X29n0599_006:0739b09": "不親近諸外道梵志(至)逆路伽耶陀者。",
    "X29n0599_006:0739b10": "路伽耶。此雲惡論。亦云破論。逆路者。逆君父之論。",
    "X29n0599_006:0739b11": "又路名為善論。亦名師破弟子。逆路名惡論。亦名",
    "X29n0599_006:0739b12": "弟子破師。△三遠兇險戲。",
    "X29n0599_006:0739b13": "亦不親近諸有兇戲(至)種種變現之戲。",
    "X29n0599_006:0739b14": "那羅延者。上伎戲。亦云綵畵其身作變異。又云緣",
    "X29n0599_006:0739b15": "幢擲倒之屬也(近兇戲者。恐散逸故。那羅。此云力。即是捔力戲。亦是設筋力戲也)。",
    "X29n0599_006:0739b16": "△四遠旃陀羅。",
    "X29n0599_006:0739b17": "又不親近旃陀羅(至)則為說法無所希望。",
    "X29n0599_006:0739b18": "旃陀羅。此雲殺者。近則染其惡習。令人無慈。△五",
    "X29n0599_006:0739b19": "遠二乘眾。",
    "X29n0599_006:0739b20": "又不親近求聲聞比丘(至)無所希求。",
    "X29n0599_006:0739b21": "近二乘人。令人遠菩提故。西方不雜。故云或來。既",
    "X29n0599_006:0739b22": "未受大。無妨小志。故云隨宜。△六遠欲想。",
    "X29n0599_006:0739b23": "文殊師利(至)不與小女處女寡女等共語。",
    "X29n0599_006:0739b24": "欲想。殺害菩提心故。欲想如止觀第八記。△七遠",
    "X29n0599_006:0739c01": "不男。",
    "X29n0599_006:0739c02": "亦復不近五種不男之人。以為親厚。",
    "X29n0599_006:0739c03": "不男。壞亂菩提志故。五不男者。謂生。劇。妒。變。半。生",
    "X29n0599_006:0739c04": "謂胎中。或初生時。劇謂截等。妒謂因他。變謂根變。",
    "X29n0599_006:0739c05": "半謂半月。餘即不能。廣如論釋。△八遠危害。",
    "X29n0599_006:0739c06": "不獨入他家。若有因緣。須獨入時。但一心念佛。",
    "X29n0599_006:0739c07": "危害難處。不合入故。△九遠譏嫌。",
    "X29n0599_006:0739c08": "若為女人說法(至)況復餘事。",
    "X29n0599_006:0739c09": "譏嫌。增他不善心故。△十遠畜養。",
    "X29n0599_006:0739c10": "不樂畜年少弟子。沙彌小兒。亦不樂與同師。",
    "X29n0599_006:0739c11": "畜年少弟子等。妨行人正業。令修遠離行也。十種",
    "X29n0599_006:0739c12": "惱亂。九是生死(凡夫著生死)。一是涅槃(二乘求涅槃)。二俱遠",
    "X29n0599_006:0739c13": "離。即寂滅之異名耳。觀心可知(觀心可知者。今總說之。一切處無非",
    "X29n0599_006:0739c14": "法界。何所可離。何所不離。非離非不離而論離耳。還同非遠非近而論近。初心雖了一切本無。而須數數",
    "X29n0599_006:0739c15": "近於遠離)。(一即遠論近竟)。△二即近故論近。",
    "X29n0599_006:0739c16": "常好坐禪(至)是名初親近處。",
    "X29n0599_006:0739c17": "(僭補曰。坐禪之法。具如摩訶止觀。略言之。不出大涅槃所云。能觀心性。名為上定。文殊般若雲。法界一相。",
    "X29n0599_006:0739c18": "繫緣法界。本經云。諸法從本來。常自寂滅相。又云。諸佛兩足尊。知法常無性。佛種從緣起。是故說一乘。是",
    "X29n0599_006:0739c19": "法住法位。世間相常住。皆其註脚也。此一乘實相。苟無真信真解。何由得入智者勉旃)。△三",
    "X29n0599_006:0739c20": "非遠非近論近。文為三。一正標。二反釋。三總結。",
    "X29n0599_006:0739c21": "今初。",
    "X29n0599_006:0739c22": "復次菩薩摩訶薩。觀一切法空。如。實相。",
    "X29n0599_006:0739c23": "觀。中道觀智。一切法。十法界境。若單論智。智無所",
    "X29n0599_006:0739c24": "觀。故舉一切。以顯皆空。(僭補曰。空者。十界依正。染淨緣生。性相皆空。無所得",
    "X29n0599_006:0740a01": "也)如者。二邊中諦。無一異名如。實相者。非七方便。",
    "X29n0599_006:0740a02": "故名實。以實為相。故言實相也。△二反釋(上正標中。雲空。",
    "X29n0599_006:0740a03": "雲如。雲實相。此反釋者。以顛倒等法。反顯空等不顛倒法也)。",
    "X29n0599_006:0740a04": "不顛倒(至)無礙無障。",
    "X29n0599_006:0740a05": "不顛倒者。無八倒也。不動者。不為二死所動也。不",
    "X29n0599_006:0740a06": "退者。心心寂滅。入薩婆若海也。不轉者。不如凡夫",
    "X29n0599_006:0740a07": "轉生死。不如二乘轉凡聖。如虗空者。但有名字。字",
    "X29n0599_006:0740a08": "不可得。中道觀智。亦但有字。求不可得。無所有性",
    "X29n0599_006:0740a09": "者。無自他共無因等性。一切言語道斷者。不可思",
    "X29n0599_006:0740a10": "議也。不生者。惑智理皆不生也。不出者。如來所治",
    "X29n0599_006:0740a11": "畢竟不復發也。不起者。諸方便皆寂滅也。無名者。",
    "X29n0599_006:0740a12": "名不能名也。無相者。相不能相也。無所有者。無二",
    "X29n0599_006:0740a13": "邊之有也。無量者。非數法也。無邊者。無方所也。無",
    "X29n0599_006:0740a14": "礙無障者。徧一切處也。△三總結(總結正反之意也)。",
    "X29n0599_006:0740a15": "但以因緣有(至)是名菩薩摩訶薩第二親近處。",
    "X29n0599_006:0740a16": "但以因緣有者。結也。上直明中道觀慧。今明雙照",
    "X29n0599_006:0740a17": "二邊。理性畢竟清淨。如上所說。非解非惑。而從惑",
    "X29n0599_006:0740a18": "因緣生生死。從解因緣生涅槃。又因緣有。有於涅",
    "X29n0599_006:0740a19": "槃。從顛倒生者。生於生死。此則雙照意顯也。常樂",
    "X29n0599_006:0740a20": "觀如是等法者。即三諦等法也。(即以初句而為空邊。照於緣生。緣生",
    "X29n0599_006:0740a21": "故空。空名涅槃。即以次句而為有邊。故云顛倒)。(○僭補曰。問。現前身心器界。一切諸法。熾然生滅。何以雲",
    "X29n0599_006:0740a22": "觀一切法空。如實相等耶。答。一切諸法。但以因緣有。緣生無性。當體寂滅。即是實相。以不達緣起無性。而",
    "X29n0599_006:0740a23": "認為實法。起我法二見。如繩上見蛇。故云從顛倒生。若如實達得一念緣起無生。了無一法可得。皆是實",
    "X29n0599_006:0740a24": "相。不生顛倒。故經說觀一切法空。如實相。不顛倒。不動。不退等也)。△二偈頌。有二",
    "X29n0599_006:0740b01": "十八行三句。為三。初一行頌標章。",
    "X29n0599_006:0740b02": "爾時世尊。欲重宣此義而說偈言。",
    "X29n0599_006:0740b03": "若有菩薩。於後惡世。無怖畏心。欲說是經。",
    "X29n0599_006:0740b04": "△次二十二行頌修行。後五行三句明行成。長行",
    "X29n0599_006:0740b05": "行近別釋。偈中合頌。不復次第。初十四行。頌即遠",
    "X29n0599_006:0740b06": "論近。",
    "X29n0599_006:0740b07": "應入行處(至)能安樂說。",
    "X29n0599_006:0740b08": "小乘三藏學者。佛在波羅柰。最初為五人。說契經",
    "X29n0599_006:0740b09": "修多羅藏。佛在羅閱祗。最初為須那提。說毗尼藏。",
    "X29n0599_006:0740b10": "佛在毗舍離獼猴池。最初為跋耆子。說阿毗曇藏。",
    "X29n0599_006:0740b11": "五百羅漢。初夜集阿毗曇藏。相續解脫經。此為三",
    "X29n0599_006:0740b12": "藏學也(初為跋耆子說阿毘曇者。故知別有阿毘曇藏。是佛自說。人不見者。諍計云云。或謂",
    "X29n0599_006:0740b13": "是十二部中論議部者。不然。言相續解脫經者。是佛自說。故且名經。當佛滅後。阿難所結集者。名修多羅。",
    "X29n0599_006:0740b14": "五百集者。初名解脫。後廣集法相。乃名為論)。深著五欲。欲相者。龍。須輪。",
    "X29n0599_006:0740b15": "四天王。皆同人間。忉利天。以風為事。炎天相近為",
    "X29n0599_006:0740b16": "事。兜率相牽為事。化樂天。相視為事。他化自在。心",
    "X29n0599_006:0740b17": "念為事。上天皆離欲(欲相者。頌中雖無欲相之言。以長行有故。今略釋。俱舍云。",
    "X29n0599_006:0740b18": "六受欲交抱。執手笑視淫。今依舊名目須輪。修羅耳。如中阿含云。有一異學問薄拘羅云。汝於正法中。已",
    "X29n0599_006:0740b19": "八十年。頗曾行欲事不。薄拘羅言。莫作是語。更有別事。何不問耶。異學又問。汝於八十年。起欲想不。答。不",
    "X29n0599_006:0740b20": "應作如是問。我八十年。未曾起欲想。尚未曾起一念貢高。未曾受居士衣。未曾割截衣。未曾倩他作衣。未",
    "X29n0599_006:0740b21": "曾用針縫衣。未曾受請。未曾從大家乞食。未曾倚壁。未曾視女人面。未曾入尼寺。未曾與尼相問訊。乃至",
    "X29n0599_006:0740b22": "道路。亦不共語。八十年長坐。故知衣食等欲想。一切尚無。況復染欲想耶。弘法之徒。觀斯龜鏡。況今弘經",
    "X29n0599_006:0740b23": "息機為本)。寡女處女者。阿難問佛。如來滅後。見女人云",
    "X29n0599_006:0740b24": "何。佛言。勿與相見。設見。勿共語。當專心念佛。及諸",
    "X29n0599_006:0740c01": "不男者。彼名般吒。此翻黃門。黃門者。有男女形。不",
    "X29n0599_006:0740c02": "能男女。入里乞食者。雜阿含云。有一羊。往糞聚。飽",
    "X29n0599_006:0740c03": "食還羣。貢高我得好食。比丘亦如是。得四事已。起",
    "X29n0599_006:0740c04": "染著欲想。不知出要。設不得。恒生想。設得。向諸比",
    "X29n0599_006:0740c05": "丘貢高。毀蔑他人。我得彼不能得。是為羊比丘乞",
    "X29n0599_006:0740c06": "食。師子王。遇大獸即噉。不味不著。得小獸即噉。不",
    "X29n0599_006:0740c07": "鄙不薄。比丘亦爾。得四事供養。不起染著。無有欲",
    "X29n0599_006:0740c08": "想。自知出要。設不得利養。不起亂念。無增減心。是",
    "X29n0599_006:0740c09": "為師子王比丘乞食。寶雲經明乞食作四分。一分",
    "X29n0599_006:0740c10": "奉同梵行。一分與匃人。一分施鬼神。一分自食。△",
    "X29n0599_006:0740c11": "二八行。頌非遠非近論近處。",
    "X29n0599_006:0740c12": "又復不行(至)是名近處。",
    "X29n0599_006:0740c13": "又復不行上中等者。約廢權說故。前三教名上中",
    "X29n0599_006:0740c14": "下。或指三乘。或三菩薩。△三五行三句。明行成又",
    "X29n0599_006:0740c15": "三。初一行半標行成。",
    "X29n0599_006:0740c16": "若有比丘(至)無有怯弱。",
    "X29n0599_006:0740c17": "事成外儀無失。理成內心無滯。故云無怯弱也。△",
    "X29n0599_006:0740c18": "次三行。頌行成而得安樂。",
    "X29n0599_006:0740c19": "菩薩有時(至)無有怯弱。",
    "X29n0599_006:0740c20": "菩薩入靜室下。釋安樂之因。因修禪定。止於過惡。",
    "X29n0599_006:0740c21": "得人無我。外則不損。因修智慧。離諸取著。得法無",
    "X29n0599_006:0740c22": "我。內無顛倒。是則心不怯弱。不怯弱。名安樂也。△",
    "X29n0599_006:0740c23": "後一行一句。頌長行總結。",
    "X29n0599_006:0740c24": "文殊師利。是名菩薩。安住初法。能於後世。說法華經。",
    "X29n0599_006:0741a01": "(一身安樂行竟)。△第二口安樂行。亦有長行偈頌。",
    "X29n0599_006:0741a02": "長行為二。一標章。二釋行法(長行無行成偈中有也)。今初。",
    "X29n0599_006:0741a03": "又文殊師利(至)應住安樂行。",
    "X29n0599_006:0741a04": "△二釋行法又二。一止行。二觀行。止為四。一不說",
    "X29n0599_006:0741a05": "過。二不輕慢。三不歎毀。四不怨嫌。今初。",
    "X29n0599_006:0741a06": "若口宣說。若讀經時。不樂說人。及經典過。",
    "X29n0599_006:0741a07": "初不樂說人經過者。人聽有過。法有何過。七方便",
    "X29n0599_006:0741a08": "法。是佛隨他意語。名不了義。若過其法。則惱其人。",
    "X29n0599_006:0741a09": "非安樂行相也。△二不輕慢。",
    "X29n0599_006:0741a10": "亦不輕慢。諸餘法師。",
    "X29n0599_006:0741a11": "不倚圓蔑偏。重實輕權也。△三不歎毀。",
    "X29n0599_006:0741a12": "不說他人好惡長短(至)亦不稱名讚歎其美。",
    "X29n0599_006:0741a13": "不說長短者。初不說一切人。次別舉聲聞。人惡聞",
    "X29n0599_006:0741a14": "其失。故不譚短。面譽對背毀。故不稱長。又不說長",
    "X29n0599_006:0741a15": "短者。日藏第一云。初中後夜。減損睡眠。精進坐禪",
    "X29n0599_006:0741a16": "誦經修道。背捨生死。向涅槃路。不稱他短。不說己",
    "X29n0599_006:0741a17": "長。謙下卑遜。不自憍高。衣食知足。頭陀精進。不放",
    "X29n0599_006:0741a18": "逸行。繫念思惟。心不馳散。於一切眾生。起慈悲心。",
    "X29n0599_006:0741a19": "又聲聞人。根性不定。若歎二乘。或令彼退大取小。",
    "X29n0599_006:0741a20": "若毀呰二乘。或令其大小俱失。兩無所取也。△四",
    "X29n0599_006:0741a21": "不怨嫌。",
    "X29n0599_006:0741a22": "又亦不生怨嫌之心。",
    "X29n0599_006:0741a23": "怨嫌心者。若謂其人法。妨害我道。即是怨心。謂其",
    "X29n0599_006:0741a24": "鄙劣。即是嫌心。心機一動。聲說即發。杜說過之源。",
    "X29n0599_006:0741b01": "故不生怨嫌也。(大集云。過去世時。有羅剎王。於拘留孫佛法中出家。發菩提心。誦持",
    "X29n0599_006:0741b02": "大小乘法聚各八萬四千。由意嫌頭陀比丘云。不誦經典。猶如株杌。由此墮獄。受大苦惱。從獄出已。受羅",
    "X29n0599_006:0741b03": "剎身。於賢劫末樓至佛所。方脫羅剎身。常人尚爾。況安樂行。為弘大法。將護小行。又怨怪嫌責。怨深嫌淺。",
    "X29n0599_006:0741b04": "淺深俱捨。方稱正行。此口安樂行中所言心者。為制口故)。(一止行竟)。△二觀行。",
    "X29n0599_006:0741b05": "善修如是安樂心故(至)令得一切種智。",
    "X29n0599_006:0741b06": "觀諸法空。無所取著。心不苟執。不逆人意。不違實",
    "X29n0599_006:0741b07": "相。則不以小乘法答。但以大乘答者。若見無大機",
    "X29n0599_006:0741b08": "而說小。得方便益。若不見無大而說小。妨其大緣。",
    "X29n0599_006:0741b09": "二俱不見。但說大無咎。△第二偈頌。有十六行半。",
    "X29n0599_006:0741b10": "為三。初二行頌標章。次九行半。頌前行法。後五行",
    "X29n0599_006:0741b11": "明行成。今初。",
    "X29n0599_006:0741b12": "爾時世尊。欲重宣此義而說偈言。",
    "X29n0599_006:0741b13": "菩薩常樂(至)內外俱淨。",
    "X29n0599_006:0741b14": "上總稱應住頌中別出行相。行相者有三。安隱說",
    "X29n0599_006:0741b15": "法者半行。欲令前人得安隱道及果。即入室義。於",
    "X29n0599_006:0741b16": "清淨地等半行。即坐座義。油塗身等一行。即著衣",
    "X29n0599_006:0741b17": "義。三法導口業。名安樂行。△次九行半。頌行法為",
    "X29n0599_006:0741b18": "二。初五行半頌止行。次四行頌觀行。上止行有四。",
    "X29n0599_006:0741b19": "今具頌。初半行頌隨問為說。及不輕慢。慢則不隨。",
    "X29n0599_006:0741b20": "安處法座。隨問為說。",
    "X29n0599_006:0741b21": "△二有二行半。頌不說長短。",
    "X29n0599_006:0741b22": "若有比丘(至)隨義而答。",
    "X29n0599_006:0741b23": "但依義不譚人好惡。若有難問。隨義答者。有二。一",
    "X29n0599_006:0741b24": "可答。二不可答。問答相難詰。相上下。若勝負。則自",
    "X29n0599_006:0741c01": "知。是為智者語。自放恣。敢有違者誅之。是為王者",
    "X29n0599_006:0741c02": "語長短是非皆不知。唯覓勝而已。是為愚者語(答有",
    "X29n0599_006:0741c03": "三。智者語。即可答。王者語。愚者語。即不可答)。△三一行半。追頌不樂說",
    "X29n0599_006:0741c04": "人法過。",
    "X29n0599_006:0741c05": "因緣譬喻(至)入於佛道。",
    "X29n0599_006:0741c06": "若說人過。生人毒念。今不說過故。使發心入佛道。",
    "X29n0599_006:0741c07": "佛道從喜生也。△四一行頌無怨嫌。",
    "X29n0599_006:0741c08": "除懶惰意。及懈怠想。離諸憂惱。慈心說法。",
    "X29n0599_006:0741c09": "怨嫌心起則懈怠憂惱。今以慈心說法。無怨嫌者。",
    "X29n0599_006:0741c10": "精進無憂。上長行皆約止善說。頌中皆約行善也。",
    "X29n0599_006:0741c11": "(初五行半頌止行竟)。△次四行頌上觀行。",
    "X29n0599_006:0741c12": "晝夜常說(至)安樂供養。",
    "X29n0599_006:0741c13": "上云但以大乘答。頌云說無上道。上云令得一切",
    "X29n0599_006:0741c14": "種智。頌云願成佛道(二九行半頌前行法竟)。△第",
    "X29n0599_006:0741c15": "三五行偈。明口安樂行成。初一行標行成。",
    "X29n0599_006:0741c16": "我滅度後。若有比丘。能演說斯。玅法華經。",
    "X29n0599_006:0741c17": "△次二行。明內無過。則外難不生。如無臭物。蠅則",
    "X29n0599_006:0741c18": "不來。",
    "X29n0599_006:0741c19": "心無嫉恚(至)安住忍故。",
    "X29n0599_006:0741c20": "△三一行。明內有善法。所以行成。",
    "X29n0599_006:0741c21": "智者如是。善修其心。能住安樂。如我上說。",
    "X29n0599_006:0741c22": "如我上說者。若內無過。如長行中說。若內有善。如",
    "X29n0599_006:0741c23": "偈中說。△四一行頌格量功德。",
    "X29n0599_006:0741c24": "其人功德。千萬億劫。算數譬喻。說不能盡。",
    "X29n0599_006:0742a01": "(二口安樂行竟)。△第三意安樂行。亦有長行偈頌。",
    "X29n0599_006:0742a02": "長行為三。一標章。二釋行。三結成。今初。",
    "X29n0599_006:0742a03": "又文殊師利(至)受持讀誦斯經典者。",
    "X29n0599_006:0742a04": "△二釋中二。先止。後觀。止中有四。一不嫉諂。",
    "X29n0599_006:0742a05": "無懷嫉妒。諂誑之心。",
    "X29n0599_006:0742a06": "夫二乘欲速出生死。先除貪欲。菩薩為度生。先除",
    "X29n0599_006:0742a07": "瞋恨。嫉是瞋垢。諂是見垢。嫉忌違慈悲之心。非化",
    "X29n0599_006:0742a08": "他法。諂誑乖智慧之道。非自行行。智慧被障。將何",
    "X29n0599_006:0742a09": "上求。慈悲苟妨。將何下化。安樂行菩薩。當淨其心。",
    "X29n0599_006:0742a10": "嫉妒諂誑。不可懷也。△二不輕罵。",
    "X29n0599_006:0742a11": "亦勿輕罵學佛道者。求其長短。",
    "X29n0599_006:0742a12": "亦勿輕罵下。不應以圓行呵別。知機可誡。不知勿",
    "X29n0599_006:0742a13": "罵。恐退善根。△三不惱亂。",
    "X29n0599_006:0742a14": "若比丘比丘尼(至)於道懈怠故。",
    "X29n0599_006:0742a15": "不應以圓呵三乘人。其本無大機。強以圓呵。乖心",
    "X29n0599_006:0742a16": "成惱。圓復未解。前疑後悔。大小俱失。△四不諍競。",
    "X29n0599_006:0742a17": "又亦不應戲論諸法。有所諍競。",
    "X29n0599_006:0742a18": "(僭補曰。一形戲論。即落諍競)。△第二明觀行亦為四。約前四惡",
    "X29n0599_006:0742a19": "而起於行善。一於一切起大悲。違於嫉諂。",
    "X29n0599_006:0742a20": "當於一切眾生。起大悲想。",
    "X29n0599_006:0742a21": "△二於如來起慈父心。違於輕罵。",
    "X29n0599_006:0742a22": "於諸如來。起慈父想。",
    "X29n0599_006:0742a23": "凡求佛道。即是學人。敬學如佛。不得輕罵。諸者通",
    "X29n0599_006:0742a24": "三世。此即未來如來也。△三於菩薩起大師想。違",
    "X29n0599_006:0742b01": "於惱亂。",
    "X29n0599_006:0742b02": "於諸菩薩起大師想(至)常應深心恭敬禮拜。",
    "X29n0599_006:0742b03": "理論三乘。皆是菩薩。有化訓德。皆眾生師。應起師",
    "X29n0599_006:0742b04": "想。勿言其短。△四平等說法違於諍論。",
    "X29n0599_006:0742b05": "於一切眾生平等說法(至)亦不為多說。",
    "X29n0599_006:0742b06": "平等。破偏執諍也。不多不少。量器利鈍也(二釋行",
    "X29n0599_006:0742b07": "竟)。△三結行成又二。一由止惡。惡不能加。故云無",
    "X29n0599_006:0742b08": "能惱亂。",
    "X29n0599_006:0742b09": "文殊師利(至)說是法時無能惱亂。",
    "X29n0599_006:0742b10": "△二由觀行故。勝人來集。得好同學也。",
    "X29n0599_006:0742b11": "得好同學(至)恭敬尊重讚歎。",
    "X29n0599_006:0742b12": "△第二偈頌有六行。初五行。頌上止觀二行。各有",
    "X29n0599_006:0742b13": "四意。後一行頌行成。止觀二行各四者。此中初二",
    "X29n0599_006:0742b14": "行頌止四。",
    "X29n0599_006:0742b15": "爾時世尊。欲重宣此義。而說偈言。",
    "X29n0599_006:0742b16": "若欲說是經(至)云汝不得佛。",
    "X29n0599_006:0742b17": "初止四者。初一行。頌第一離嫉諂。次一句。頌第二",
    "X29n0599_006:0742b18": "離輕罵。三一句。頌第四離諍競。四半行。頌第三離",
    "X29n0599_006:0742b19": "惱亂。△次三行頌觀四。",
    "X29n0599_006:0742b20": "是佛子說法(至)說法無障礙。",
    "X29n0599_006:0742b21": "二觀四者。初一行。頌第一大悲。次一行。頌第三大",
    "X29n0599_006:0742b22": "師。三二句。頌第二慈父。四二句。頌第四等說。△後",
    "X29n0599_006:0742b23": "一行頌行成。",
    "X29n0599_006:0742b24": "第三法如是。智者應守護。一心安樂行。無量眾所敬。",
    "X29n0599_006:0742c01": "(三意安樂行竟)。△第四誓願安樂行有二。初長行。",
    "X29n0599_006:0742c02": "二偈頌。長行又二。初明行法。次歎經難聞。就行法",
    "X29n0599_006:0742c03": "為三。一標章。二行法。三結成。今初。",
    "X29n0599_006:0742c04": "又文殊師利(至)有持是法華經者。",
    "X29n0599_006:0742c05": "△二行法為三。初明標誓願境。二明起誓願之由。",
    "X29n0599_006:0742c06": "三正立誓願。今初。",
    "X29n0599_006:0742c07": "於在家出家人中(至)生大悲心。",
    "X29n0599_006:0742c08": "初明慈誓境。通取曾發方便心者。而未世三界名",
    "X29n0599_006:0742c09": "在家。斷通惑盡名出家。此攝得兩種二乘。三種菩",
    "X29n0599_006:0742c10": "薩。此輩亦具無明。亦應是大悲境。但其皆曾發心。",
    "X29n0599_006:0742c11": "與慈誓相應。須與其圓道圓果之樂。故言生大慈",
    "X29n0599_006:0742c12": "心耳。悲境者。非菩薩人。通取未曾發方便心者。名",
    "X29n0599_006:0742c13": "非菩薩。全不歸向方便。況復真實。此悲境。攝得一",
    "X29n0599_006:0742c14": "切三界內者。此等亦須與樂。但其流轉無際。正與",
    "X29n0599_006:0742c15": "悲誓相應。宜拔其罪因罪果。故言生大悲心耳。△",
    "X29n0599_006:0742c16": "二起誓願之由。",
    "X29n0599_006:0742c17": "應作是念(至)不問不信不解。",
    "X29n0599_006:0742c18": "即起慈之由。由諸樂小。執佛方便以為真實。不會",
    "X29n0599_006:0742c19": "圓道。故言大失。大失是慈誓之由。不聞不知。是悲",
    "X29n0599_006:0742c20": "誓之由。由未發偏圓心。不聞偏圓二道。不聞偏道",
    "X29n0599_006:0742c21": "故。無聞慧。不知故。無思慧。不覺故。無修慧。又無圓",
    "X29n0599_006:0742c22": "三慧。何者。不問故不聞。不信故不知。不解故不修。",
    "X29n0599_006:0742c23": "偏圓三慧權實皆無。甚可憐愍。起悲之由也。△三",
    "X29n0599_006:0742c24": "正立誓願。",
    "X29n0599_006:0743a01": "其人雖不問不信不解是經(至)引之令得住是法中。",
    "X29n0599_006:0743a02": "△第三結行成為三。初總結無過失。則是行成。",
    "X29n0599_006:0743a03": "文殊師利(至)說是法時無有過失。",
    "X29n0599_006:0743a04": "行云何成。以其立大誓願故。入如來室行成。以其",
    "X29n0599_006:0743a05": "知四眾失圓道故。即如來座行成。以其誓制其心",
    "X29n0599_006:0743a06": "不懈怠故。如來衣行成。三行具立。故言行成。無過",
    "X29n0599_006:0743a07": "失者。慈悲成故。無瞋垢失。如來衣成故。無懈怠失。",
    "X29n0599_006:0743a08": "如來座成故。無諂曲失也。△二別結慈悲行成。",
    "X29n0599_006:0743a09": "常為比丘比丘尼(至)能令聽者皆得歡喜。",
    "X29n0599_006:0743a10": "以慈成故。攝得四眾人天。供養聽法。誓願成故。感",
    "X29n0599_006:0743a11": "得諸天聞法作護。如來座成故。聽者歡喜。△三釋",
    "X29n0599_006:0743a12": "誓行成。",
    "X29n0599_006:0743a13": "所以者何(至)諸佛神力所護故。",
    "X29n0599_006:0743a14": "三世佛尚守護。況諸天耶(初行法竟)。△第二歎經",
    "X29n0599_006:0743a15": "難聞又二。一法說。二譬說。法說又二。一昔未曾顯",
    "X29n0599_006:0743a16": "說。故昔不得。",
    "X29n0599_006:0743a17": "文殊師利(至)不可得聞。",
    "X29n0599_006:0743a18": "△二今日乃得。",
    "X29n0599_006:0743a19": "何況得見。受持讀誦。",
    "X29n0599_006:0743a20": "△二譬說亦二。一不與珠譬。譬昔未曾顯說。二與",
    "X29n0599_006:0743a21": "珠譬。譬今日得聞。二譬各有開合。不與珠譬為六。",
    "X29n0599_006:0743a22": "一威伏諸國。二小王不順。三起兵往罰。四有功歡",
    "X29n0599_006:0743a23": "喜。五隨功賞賜。六而不與珠。今初。",
    "X29n0599_006:0743a24": "文殊師利。譬如強力轉輪聖王。欲以威勢。降伏諸國。",
    "X29n0599_006:0743b01": "輪王。譬如來化世。降伏諸國。譬陰界入諸境。△二",
    "X29n0599_006:0743b02": "小王不順。",
    "X29n0599_006:0743b03": "而諸小王。不順其命。",
    "X29n0599_006:0743b04": "小王。譬煩惱等。未得無漏調伏。名不順其命。△三",
    "X29n0599_006:0743b05": "起兵往罰。",
    "X29n0599_006:0743b06": "時轉輪王。起種種兵。而往討伐。",
    "X29n0599_006:0743b07": "王起種種兵。譬七賢中方法為前軍。須陀斯陀中",
    "X29n0599_006:0743b08": "方法為次軍。阿那阿羅漢中方法為後軍。所破者。",
    "X29n0599_006:0743b09": "是三毒等分。八萬四千之冦盜。能破者。是八萬四",
    "X29n0599_006:0743b10": "千法門之官兵。△四有功歡喜。",
    "X29n0599_006:0743b11": "王見兵眾。戰有功者。即大歡喜。",
    "X29n0599_006:0743b12": "△五隨功賞賜。",
    "X29n0599_006:0743b13": "隨功賞賜(至)象馬車乘奴婢人民。",
    "X29n0599_006:0743b14": "田即三昧。宅即智慧。聚落。初果二果。邑即三果。城",
    "X29n0599_006:0743b15": "即涅槃四果。衣服。即慚忍善法。嚴身之具。助道善",
    "X29n0599_006:0743b16": "法也。種種七寶。即七覺等。象馬車乘。即二乘盡無",
    "X29n0599_006:0743b17": "生智也。奴婢即神通。得有漏善法如人民。△六不",
    "X29n0599_006:0743b18": "與珠。",
    "X29n0599_006:0743b19": "唯髻中明珠不以與之(至)王諸眷屬必大驚怪。",
    "X29n0599_006:0743b20": "有出分段機。為小功勳。有出變易之機。為大功勳。",
    "X29n0599_006:0743b21": "驚怪者。未有大勳。忽賜髻珠。諸臣皆怪。譬眾生大",
    "X29n0599_006:0743b22": "機未動。忽說此經。二乘疑惑。菩薩驚怪。△二合六",
    "X29n0599_006:0743b23": "譬。如文。",
    "X29n0599_006:0743b24": "文殊師利(至)而不為說是法華經。",
    "X29n0599_006:0743c01": "六合譬中。次第合六。初合初(威伏諸國)。而諸下。合第二。",
    "X29n0599_006:0743c02": "(小王不順)如來下。合第三(起兵往罰)。其有下。合第四(有功王喜)。於",
    "X29n0599_006:0743c03": "四下。合第五(有功賞賜)。而不下。合第六(不與珠)。(一不與珠",
    "X29n0599_006:0743c04": "譬竟)。△二與珠譬二。一與珠。二合。與珠又二。一有",
    "X29n0599_006:0743c05": "大勳。",
    "X29n0599_006:0743c06": "文殊師利。如轉輪王。見諸兵眾。有大功者。心甚歡喜。",
    "X29n0599_006:0743c07": "△二與珠。",
    "X29n0599_006:0743c08": "以此難信之珠。久在髻中。不妄與人。而今與之。",
    "X29n0599_006:0743c09": "珠有圓明二義。明譬中道智。圓譬於常。在頂者。極",
    "X29n0599_006:0743c10": "果所宗。髻中者。實為權所隱。解髻。即開權。與珠。即",
    "X29n0599_006:0743c11": "顯實。△次合亦二。一合如來法王。見賢聖軍。有大",
    "X29n0599_006:0743c12": "功勳。心大歡喜。",
    "X29n0599_006:0743c13": "如來亦復如是(至)爾時如來亦大歡喜。",
    "X29n0599_006:0743c14": "(合與珠中經云見賢聖等者。大集云。知苦壞陰魔。斷集離煩惱魔。證滅離死魔。修道壞天魔。今不云天魔",
    "X29n0599_006:0743c15": "者。以小乘多斷三魔。未壞天魔故。然有壞義。經云有大等者。如來見此小乘賢聖。已除界內因果。名與陰",
    "X29n0599_006:0743c16": "戰。至般若後。名大功勳。故三毒等。且在小中。爾後時長。通云歡喜)。△二合如來昔",
    "X29n0599_006:0743c17": "未說之法華經。今乃說之。",
    "X29n0599_006:0743c18": "此法華經(至)乃與汝等而敷演之。",
    "X29n0599_006:0743c19": "能令至於一切智。智即果名。是行一也。第一之說",
    "X29n0599_006:0743c20": "是教一。秘藏是理一。兼得人一也(初長行竟)。△第",
    "X29n0599_006:0743c21": "二偈頌。有十四行半。頌上行法歎經。為二。初四行。",
    "X29n0599_006:0743c22": "頌上行法。二有十行半。頌上歎經難聞。初又二。初",
    "X29n0599_006:0743c23": "一行超頌行成。",
    "X29n0599_006:0743c24": "爾時世尊。欲重宣此義而說偈言。",
    "X29n0599_006:0744a01": "常行忍辱。哀愍一切。乃能演說。佛所讚經。",
    "X29n0599_006:0744a02": "上總明行成。今頌別顯。常行忍辱。頌著衣行成。哀",
    "X29n0599_006:0744a03": "愍一切。頌入室行成。乃能演說。頌坐座行成。△次",
    "X29n0599_006:0744a04": "三行頌修行法。",
    "X29n0599_006:0744a05": "後末世時(至)令住其中。",
    "X29n0599_006:0744a06": "△第二有十行半。頌上歎經難聞。上有法譬合。今",
    "X29n0599_006:0744a07": "但頌譬合。頌譬有二。初三行頌不與珠。",
    "X29n0599_006:0744a08": "譬如強力(至)歡喜賜與。",
    "X29n0599_006:0744a09": "△二一行頌與珠。",
    "X29n0599_006:0744a10": "如有勇徤。能為難事。王解髻中。明珠賜之。",
    "X29n0599_006:0744a11": "△第二合譬二。初三行半。頌合不與珠。",
    "X29n0599_006:0744a12": "如來亦爾(至)說此諸經。",
    "X29n0599_006:0744a13": "△二三行頌合與珠。",
    "X29n0599_006:0744a14": "既知眾生(至)為汝等說。",
    "X29n0599_006:0744a15": "(四誓願安樂行竟)。(第二別釋四法竟)。△第三長",
    "X29n0599_006:0744a16": "行大科總結行成感徵之相。以勸修行。二十三行",
    "X29n0599_006:0744a17": "頌。文三。初一行半。勸修四法。",
    "X29n0599_006:0744a18": "我滅度後(至)如是四法。",
    "X29n0599_006:0744a19": "△次二十行半。舉三報以勸。亦名三障清淨。後一",
    "X29n0599_006:0744a20": "行總結也。三障淨。轉現生後世惡業盡。即得現生",
    "X29n0599_006:0744a21": "後世勝報。初一行。無憂惱病痛等。是報障轉轉。現",
    "X29n0599_006:0744a22": "報也。",
    "X29n0599_006:0744a23": "讀是經者。常無憂惱又無病痛。顏色鮮白。",
    "X29n0599_006:0744a24": "△二半行不生貧賤醜陋。是業障轉。轉生報也。",
    "X29n0599_006:0744b01": "不生貧窮。卑賤醜陋。",
    "X29n0599_006:0744b02": "△三有十九行。明後報轉。轉三毒煩惱障。為二。初",
    "X29n0599_006:0744b03": "三行。別明三煩惱障轉。次有十六行。總明一切障",
    "X29n0599_006:0744b04": "轉也。今初。",
    "X29n0599_006:0744b05": "眾生樂見(至)如日之照。",
    "X29n0599_006:0744b06": "文三。初一行明貪障轉。多欲者。則人忽慢。又障生",
    "X29n0599_006:0744b07": "梵天。欲障轉故。人所樂見。天童給使也。次一行明",
    "X29n0599_006:0744b08": "瞋障轉。捨瞋。則除內刀箭。入陣。則外刃不傷。後一",
    "X29n0599_006:0744b09": "行明癡障轉。無畏如師王。遊行自在。智慧如日。徧",
    "X29n0599_006:0744b10": "照四天下也。△第二有十六行。總明一切煩惱障",
    "X29n0599_006:0744b11": "轉。亦是後報轉。持經現感此相。當知過去久已成",
    "X29n0599_006:0744b12": "就。今藉緣而發耳。又有成佛因果等相。竝是後報。",
    "X29n0599_006:0744b13": "故於夢中。見未來後報之相。百千萬劫事。在一念",
    "X29n0599_006:0744b14": "夢中。用表玅法。不可思議。一中無量。無量中一。是",
    "X29n0599_006:0744b15": "相前現。後當尅果(安樂既是如來之行。故弘經者。預彰果成。故知弘功。其力不小。",
    "X29n0599_006:0744b16": "問。何以至此。即歎教耶。答此在迹門流通之末。前已明佛去世後。弘經功深。古佛證經。今佛成道。二萬八",
    "X29n0599_006:0744b17": "十萬億。此土他方。宣通之益。不可測量。人獲玅功。良由法實。故流通末。重辨所通。所通者何。三周開顯。故",
    "X29n0599_006:0744b18": "舉輪王威伏。兵眾獲勳。勳有大小。故所賜不同。此四行後。復結成者。顯四行功成。能行此行。兼弘經力。化",
    "X29n0599_006:0744b19": "功歸己。果相先彰。故使大士。剎那夢逾億世。表一生弘教。功超累劫)。又為六。從初信",
    "X29n0599_006:0744b20": "心。乃至玅覺八相成佛。皆如來莊嚴而自莊嚴。即",
    "X29n0599_006:0744b21": "忍辱報。約初三行。夢入十信。又二。初二行半慈悲",
    "X29n0599_006:0744b22": "報。",
    "X29n0599_006:0744b23": "若於夢中(至)恭敬合掌。",
    "X29n0599_006:0744b24": "△次半行。正見無癡報。",
    "X29n0599_006:0744c01": "自見其身。而為說法。",
    "X29n0599_006:0744c02": "△二六行半。夢入十住。",
    "X29n0599_006:0744c03": "又見諸佛(至)合掌聽法。",
    "X29n0599_006:0744c04": "既云證不退智。即為授記者。當知得入初住無生",
    "X29n0599_006:0744c05": "得記之位也。△三三句。夢修十行。",
    "X29n0599_006:0744c06": "又見自身。在山林中。修習善法。",
    "X29n0599_006:0744c07": "又見自身在山林。知是十行修習善法也。△四一",
    "X29n0599_006:0744c08": "句。夢證十向。",
    "X29n0599_006:0744c09": "證諸實相。",
    "X29n0599_006:0744c10": "證諸實相。知是十迴向。正觀中道位也。△五二句。",
    "X29n0599_006:0744c11": "夢入十地。",
    "X29n0599_006:0744c12": "深入禪定。見十方佛。",
    "X29n0599_006:0744c13": "深入禪定。即第十地中無垢三昧。入金剛定。諸佛",
    "X29n0599_006:0744c14": "皆現摩頂受職也(言無垢者。初住已得。若云入金剛定。義當等覺。合在第十地中)。",
    "X29n0599_006:0744c15": "△六五行寄談玅覺。",
    "X29n0599_006:0744c16": "諸佛身金色(至)如煙盡燈滅。",
    "X29n0599_006:0744c17": "夢八相佛。以知玅覺。此中或是初住。能八相成佛",
    "X29n0599_006:0744c18": "之相。仍前次位。寄譚極覺耳。夢者。從須陀洹。至支",
    "X29n0599_006:0744c19": "佛。悉有夢。唯佛不夢。無疑無習氣故不夢。從五事",
    "X29n0599_006:0744c20": "故有夢。如偈說。以疑心分別。學習因現事。非人來",
    "X29n0599_006:0744c21": "相語。因此五事夢。又是所更聞見及諸患為七事。",
    "X29n0599_006:0744c22": "故有夢。現在意識。尚不見色。云何夢中意地見色。",
    "X29n0599_006:0744c23": "答。皆是曾見曾聞。故想耳。又是吉不吉相耳。夢中",
    "X29n0599_006:0744c24": "無通無宿命智。云何能見未來世事。答。此非願智",
    "X29n0599_006:0745a01": "境界。乃是比知。諸人曾有如是夢。如是果。今以比",
    "X29n0599_006:0745a02": "知耳。問。誰眠。答。五道及中陰。皆有眠。在胎諸根具",
    "X29n0599_006:0745a03": "者。亦是眠。乃至佛亦眠。問。眠是愚是葢。此云何通。",
    "X29n0599_006:0745a04": "答。佛起現前欲。調身故眠。非葢非愚眠也(次二十",
    "X29n0599_006:0745a05": "行半舉三報以勸竟)。△後一行。總結行成也。",
    "X29n0599_006:0745a06": "若後惡世中。說是第一法。是人得大利。如上諸功德。",
    "X29n0599_006:0745a07": "(第三總結行成感徵之相竟)。(安樂行品竟)。",
    "X29n0599_006:0745a08": "△先申品目。次釋經文。今初。",
    "X29n0599_006:0745a09": "玅法蓮華經從地涌出品第十五",
    "X29n0599_006:0745a10": "釋涌出品。師嚴道尊。鞠躬祇奉。如來一命。四方奔",
    "X29n0599_006:0745a11": "涌。故言從地涌出品(世界)。三世化導。惠利無疆。一月",
    "X29n0599_006:0745a12": "萬影。孰能思議。召過以示現。弘經以益當。故言從",
    "X29n0599_006:0745a13": "地涌出品(為人)。虗空湛然。無早無晚。惑者執迹。而闇",
    "X29n0599_006:0745a14": "其本。召昔示今。破近顯遠。故言從地涌出品。(虛空等為",
    "X29n0599_006:0745a15": "對治悉檀。約所表也。虛空理也。本迹事也。事有本迹。理無早晚。惑者迷理而闇本迹。故執近迹以失遠本。",
    "X29n0599_006:0745a16": "本迹尚迷。況不思議一。故本之弟子。居下虛空。本地之師。經久虛空。今之師弟。在今虛空。久空今空。下空",
    "X29n0599_006:0745a17": "體一。雖則體一。然本弟子。元知近迹。今之弟子。猶迷遠本。破執近故。召昔示今。今弟子因疑致請。聞說方",
    "X29n0599_006:0745a18": "破。破執近惡。故云對治)寂場少父。寂光老兒。示其藥力。咸令",
    "X29n0599_006:0745a19": "得知。故言從地涌出。(寂場去。第一義悉檀。何者。寂場舍那。示始成故。父少。寂光",
    "X29n0599_006:0745a20": "菩薩。行久著故。兒老。譬藥力者。父何以少。子何以老。準下父子譬意。父久先服種智還年之藥。父老而若",
    "X29n0599_006:0745a21": "少。子亦久稟常住不死之方。子少而若老。雖各有服餌之功。而父子久定此之四悉。雖通釋今文。竝意兼",
    "X29n0599_006:0745a22": "後品。然初一悉。文在今品。第二意兼後品。三四二悉。探用後品。皆是助後以成顯遠。善生惡破。見本故也。",
    "X29n0599_006:0745a23": "故知世界。即是三悉之由。故涌出品。專在世界)文云。是從何所來。以何因",
    "X29n0599_006:0745a24": "緣集。今以諸義釋品。顯四悉檀因緣之解。故言從",
    "X29n0599_006:0745b01": "地涌出品。△次釋經文。此下是大段第二本門開",
    "X29n0599_006:0745b02": "迹顯本。開師門之近迹。顯佛地之遠本。其文為三。",
    "X29n0599_006:0745b03": "一從此下。至汝等自當因是得聞。序段也。二從爾",
    "X29n0599_006:0745b04": "時釋迦告彌勒下。至分別功德品彌勒說十九行",
    "X29n0599_006:0745b05": "偈。正說段也。三從偈後下十一品半。流通段。序文",
    "X29n0599_006:0745b06": "為二。一涌出序。二疑問序。涌出為三。一他方菩薩",
    "X29n0599_006:0745b07": "請弘經。二如來不許。三下方涌出。今初。",
    "X29n0599_006:0745b08": "爾時他方國土(至)當於此土而廣說之。",
    "X29n0599_006:0745b09": "他方菩薩。聞通經福大。咸欲發願。住此弘宣。故請",
    "X29n0599_006:0745b10": "為之。△二如來不許。",
    "X29n0599_006:0745b11": "爾時佛告諸菩薩摩訶薩眾(至)廣說此經。",
    "X29n0599_006:0745b12": "如來止之。凡有三義。汝等各各自有己任。若住此",
    "X29n0599_006:0745b13": "土。廢彼利益。一也。又他方此土。結緣之事。雖欲宣",
    "X29n0599_006:0745b14": "授。有益有妨。二也。又若許之。則不得召下。下若不",
    "X29n0599_006:0745b15": "來。迹不得破。遠不得顯。是為三義。如來止之。召下",
    "X29n0599_006:0745b16": "方來。亦有三義。是久弟子。召弘玅法。以緣深廣。能",
    "X29n0599_006:0745b17": "徧此土益。徧分身土益。徧他方土益。又得開近顯",
    "X29n0599_006:0745b18": "遠。是故止彼而召下也。△第三下方涌出為二。一",
    "X29n0599_006:0745b19": "經家敘相。二明問訊。兩段各五。初五者。一涌出。",
    "X29n0599_006:0745b20": "佛說是時娑婆世界(至)同時涌出。",
    "X29n0599_006:0745b21": "△二身相。",
    "X29n0599_006:0745b22": "是諸菩薩。身皆金色。三十二相。無量光明。",
    "X29n0599_006:0745b23": "△三住處。",
    "X29n0599_006:0745b24": "先盡在此娑婆世界之下。此界虗空中住。",
    "X29n0599_006:0745c01": "住處者。常寂光土也。常即常德。寂即樂德。光即淨",
    "X29n0599_006:0745c02": "我。是為四德秘密之藏。是其住處。以不住法。住秘",
    "X29n0599_006:0745c03": "藏中。下方者。法性之淵底。玄宗之極地。故言下方。",
    "X29n0599_006:0745c04": "在下不屬此。空中不屬彼。非此非彼。即中道也。出",
    "X29n0599_006:0745c05": "此不在上。不在此下。不上不下。住在空中。亦是中",
    "X29n0599_006:0745c06": "道也。△四聞命故來。",
    "X29n0599_006:0745c07": "是諸菩薩。聞釋迦牟尼佛所說音聲。從下發來。",
    "X29n0599_006:0745c08": "來之由者。聞命故來。弘法故來。破執故來。顯本故",
    "X29n0599_006:0745c09": "來。皆如上說。△五眷屬。",
    "X29n0599_006:0745c10": "一一菩薩(至)算數譬喻所不能知。",
    "X29n0599_006:0745c11": "所將眷屬者。若人情往望。謂領六萬五萬恒沙者",
    "X29n0599_006:0745c12": "為多。領三二一者為少。單己者隻獨。若依文往尋。",
    "X29n0599_006:0745c13": "六萬五萬者為少。單己者為多。文云。單己獨處者。",
    "X29n0599_006:0745c14": "其數轉過上。若依法門者。一一皆是導師德。能引",
    "X29n0599_006:0745c15": "眾人。至於寶所。當知一己非獨。六萬非多。一即一",
    "X29n0599_006:0745c16": "道清淨。二即定慧。三即戒定慧。四即四諦。五即五",
    "X29n0599_006:0745c17": "眼。六即六度。一一度具十法界。一一界各有十。十",
    "X29n0599_006:0745c18": "即有百。百即具千。千界即有萬。一度具萬。六度即",
    "X29n0599_006:0745c19": "六萬法門。多不為多。一不為少。非多非少。而多而",
    "X29n0599_006:0745c20": "少(初經家敘相五段竟)。△第二問訊為五。一三業",
    "X29n0599_006:0745c21": "供養。二陳問訊之辭。三佛答安樂。四偈頌隨喜。五",
    "X29n0599_006:0745c22": "如來述歎。今初。",
    "X29n0599_006:0745c23": "是諸菩薩(至)徧滿無量百千萬億國土虗空。",
    "X29n0599_006:0745c24": "就初三業供養。經五十小劫。謂如半日。四眾徧見。",
    "X29n0599_006:0746a01": "此乃隱長而現短。借其神力。令狹而見廣。俱是不",
    "X29n0599_006:0746a02": "可思議也。拜遶是身。讚法是口。瞻仰是意。五十小",
    "X29n0599_006:0746a03": "劫與半日者。此是時節不可思議。如來所見。不以",
    "X29n0599_006:0746a04": "二相。下方菩薩。常面稱揚。如來默然。常受其讚。解",
    "X29n0599_006:0746a05": "者即短而長。謂五十小劫。惑者即長而短。謂如半",
    "X29n0599_006:0746a06": "日。斯為本迹而作弄引。如來未說。闇本而執迹。佛",
    "X29n0599_006:0746a07": "若開顯。悟近而達遠。亦知不思議一也。四眾徧見",
    "X29n0599_006:0746a08": "菩薩者。亦是不思議也。夫肉眼天眼。所見不遠。而",
    "X29n0599_006:0746a09": "今所覩。充滿虗空。見雨猛知龍大。見華盛知池深。",
    "X29n0599_006:0746a10": "見菩薩滿虗空。則知法性彌滿法界也。△二陳問",
    "X29n0599_006:0746a11": "訊之辭。",
    "X29n0599_006:0746a12": "是菩薩眾中有四導師(至)而說偈言。",
    "X29n0599_006:0746a13": "世尊安樂(至)生疲勞耶。",
    "X29n0599_006:0746a14": "文三。初標四導師。次陳問辭。又重說偈。但舉四人",
    "X29n0599_006:0746a15": "者。欲擬開示悟入四十位。如華嚴但舉法慧。德林。",
    "X29n0599_006:0746a16": "金幢。金藏。說四十位也。△三佛答安樂。",
    "X29n0599_006:0746a17": "爾時世尊於菩薩大眾中(至)入於佛慧。",
    "X29n0599_006:0746a18": "如來具答安樂易度。兩事相成。易度則安樂。安樂",
    "X29n0599_006:0746a19": "則易度。易度為兩。一根利德厚。世世已來。常受大",
    "X29n0599_006:0746a20": "化。始見我身。即稟華嚴。入如來慧。果熱易零。是眾",
    "X29n0599_006:0746a21": "生易度。二根鈍德薄。世世已來。不受大化。為是人",
    "X29n0599_006:0746a22": "故。須開頓說漸。三藏方等般若而調伏之。亦令此",
    "X29n0599_006:0746a23": "人。今聞法華。入於佛慧。比前(華嚴)雖難。於佛甚易。佛",
    "X29n0599_006:0746a24": "識其宜。方便得所。薄須塗熨。慧悟是同(薄須塗熨者。猶如嬰",
    "X29n0599_006:0746b01": "兒。為病服藥。暫須斷乳。權以毒塗。藥勢歇已。洗乳令服。初乳後乳。乳體不殊。中間為病。進否權設。亦如癰",
    "X29n0599_006:0746b02": "瘡。熱氣正盛。且須冷熨。熱休冷息。初身後身。其體不異。為熱暫熨。熱退如初。此入彼入。二處不異。但根鈍",
    "X29n0599_006:0746b03": "者。入時未至。如癰如嬰。尚須塗熨。以酪等三。暫時調熟。故云薄耳)。△四說偈隨喜。",
    "X29n0599_006:0746b04": "爾時諸大菩薩。而說偈言。",
    "X29n0599_006:0746b05": "善哉善哉(至)我等隨喜。",
    "X29n0599_006:0746b06": "領解隨喜能問者。即是華嚴中四大士。法華中身",
    "X29n0599_006:0746b07": "子三請。俱是能問也。所問者。即是問佛智慧也。△",
    "X29n0599_006:0746b08": "五如來述歎。",
    "X29n0599_006:0746b09": "於時世尊(至)汝等能於如來發隨喜心。",
    "X29n0599_006:0746b10": "如來述歎者。述前上行無邊行四大導師等能隨",
    "X29n0599_006:0746b11": "喜。華嚴中諸大士。於如來所能問。能信。能行佛之",
    "X29n0599_006:0746b12": "所說。發隨喜心。佛意顯能問大士。皆是古佛垂迹。",
    "X29n0599_006:0746b13": "四導師等。隨喜其迹。如來稱歎其本。亦是密顯壽",
    "X29n0599_006:0746b14": "量也(涌出序竟)。△第二疑問序為二。一此土菩薩",
    "X29n0599_006:0746b15": "疑。二他土菩薩疑。此土又二。初長行疑念。",
    "X29n0599_006:0746b16": "爾時彌勒菩薩(至)并欲自決所疑。",
    "X29n0599_006:0746b17": "△次偈頌有十九行半。正問為五。初一行一句。問",
    "X29n0599_006:0746b18": "何處來。",
    "X29n0599_006:0746b19": "合掌向佛。以偈問曰。",
    "X29n0599_006:0746b20": "無量千萬億(至)是從何所來。",
    "X29n0599_006:0746b21": "△二一行三句。問何因緣來。",
    "X29n0599_006:0746b22": "以何因緣集(至)為從何所來。",
    "X29n0599_006:0746b23": "(僭補曰。以何因緣集者。為開壽量。是其來緣。後不答來緣。故但云雙答)。△三九行敘",
    "X29n0599_006:0746b24": "其數量。",
    "X29n0599_006:0746c01": "一一諸菩薩(至)猶不能盡知。",
    "X29n0599_006:0746c02": "△四兩行問其師誰。",
    "X29n0599_006:0746c03": "是諸大威德(至)修習何佛道。",
    "X29n0599_006:0746c04": "△五五行半結請。又五。初兩句結歎。",
    "X29n0599_006:0746c05": "如是諸菩薩。神通大智力。",
    "X29n0599_006:0746c06": "△次兩行請答來處。",
    "X29n0599_006:0746c07": "四方地振裂(至)未曾見是眾。",
    "X29n0599_006:0746c08": "△三一行請答來緣。",
    "X29n0599_006:0746c09": "我於此眾中。乃不識一人。忽然從地出。願說其因緣。",
    "X29n0599_006:0746c10": "△四一行半。大會同請。",
    "X29n0599_006:0746c11": "今此之大會(至)本末之因緣。",
    "X29n0599_006:0746c12": "△五二句。請決眾疑。",
    "X29n0599_006:0746c13": "無量德世尊。唯願決眾疑。",
    "X29n0599_006:0746c14": "△二他土菩薩疑。",
    "X29n0599_006:0746c15": "爾時釋迦牟尼分身諸佛(至)汝等自當因是得聞。",
    "X29n0599_006:0746c16": "他土菩薩疑者。分身眷屬。橫在十方。與彌勒同疑。",
    "X29n0599_006:0746c17": "二土俱不知本地。欲顯成道甚久。各各陳疑己佛。",
    "X29n0599_006:0746c18": "佛皆抑待彌勒(云云)。(抑待彌勒云云者。答問之益。不存於我。故不為答。抑待釋",
    "X29n0599_006:0746c19": "迦答彌勒問。故云待彌勒耳)。(本門序分竟)。",
    "X29n0599_006:0746c20": "△第二本門正宗分。文。為三。先長行。次偈頌誡許。",
    "X29n0599_006:0746c21": "後正說。長行四。先述讚。",
    "X29n0599_006:0746c22": "爾時釋迦牟尼佛(至)乃能問佛如是大事。",
    "X29n0599_006:0746c23": "△二誡。誡勿亂。勿怠。勿退。",
    "X29n0599_006:0746c24": "汝等當共一心。被精進鎧。發堅固意。",
    "X29n0599_006:0747a01": "△三許標果智。果智者。如來知見。",
    "X29n0599_006:0747a02": "如來今欲顯發宣示諸佛智慧。",
    "X29n0599_006:0747a03": "△四開化宣示也。",
    "X29n0599_006:0747a04": "諸佛自在神通之力(至)諸佛威猛大勢之力。",
    "X29n0599_006:0747a05": "自在神力者。過去益物也。師子奮迅者。現在十方",
    "X29n0599_006:0747a06": "分身所被之處也。大勢威猛者。未來益物也(僭補曰。諸",
    "X29n0599_006:0747a07": "佛自在神通之力者。稱體大用。周流法界。非古非今。無障無礙。隨機利物。令歸實相也。諸佛師子奮迅之",
    "X29n0599_006:0747a08": "力者。降伏天魔。及九十六種外道。歸於正法。同成佛道也。諸佛威猛大勢之力者。開五乘三乘七方便。同",
    "X29n0599_006:0747a09": "歸一實。無二無三。此如來自行權實。究竟圓滿。即體即用。不謀而應。我佛既爾。諸佛亦然。故三句皆云諸",
    "X29n0599_006:0747a10": "佛。獨尊九界。無能屈服。故皆云力也。如來三世益物功德。一一具三。不可思議也)。△次偈",
    "X29n0599_006:0747a11": "頌四行為二。初一行誡聽許說。",
    "X29n0599_006:0747a12": "爾時世尊。欲重宣此義而說偈言。",
    "X29n0599_006:0747a13": "當精進一心。我欲說此事。勿得有疑悔。佛智叵思議。",
    "X29n0599_006:0747a14": "(僭補曰。佛智叵思議者。如來成道遠本。非口所宣。非心所測。初發意菩薩。未能頓契。唯在抑信而已。勿得",
    "X29n0599_006:0747a15": "疑悔也)。△次三行勸慰信受。",
    "X29n0599_006:0747a16": "汝今出信力(至)汝等一心聽。",
    "X29n0599_006:0747a17": "(僭補曰。如來遠本無師之智。既不可思議。上智之士。當於實相出生信力。安住於忍善之中。言忍善者。如",
    "X29n0599_006:0747a18": "律中羯磨文云。忍者默然。不忍者說。今云忍善。猶受善也。此經四十年來。所未曾說。今當說之。前迹門既",
    "X29n0599_006:0747a19": "已開權顯實。是約法門說。今本門當開迹顯本。是約遠成佛果說。故云所得第一法。如是今當說。佛語真",
    "X29n0599_006:0747a20": "實。當一心聽。勿得懷疑。此乃如來同體大慈。安慰勸信。叮嚀再四也)。△第三正說。文",
    "X29n0599_006:0747a21": "為三。此去盡壽量品。正開近顯遠。二分別品初。總",
    "X29n0599_006:0747a22": "授法身記。三隨喜品。彌勒總申領解。初又二。先涌",
    "X29n0599_006:0747a23": "出品。略開近顯遠。動執生疑。次壽量品。廣開近顯",
    "X29n0599_006:0747a24": "遠。斷疑生信。略又二。一略開。二因疑更請。就略開",
    "X29n0599_006:0747b01": "有長行偈頌。初長行雙答。雙釋(雙答雙釋者。一師誰。二從來)。",
    "X29n0599_006:0747b02": "先雙答。",
    "X29n0599_006:0747b03": "爾時世尊說此偈已(至)此界虗空中住。",
    "X29n0599_006:0747b04": "下方空中住者。釋論明有底散三昧。以下方空為",
    "X29n0599_006:0747b05": "底。不是上界。不是下界。表中道為底(僭補曰。我於娑婆得三菩",
    "X29n0599_006:0747b06": "提已。教化示導。是諸菩薩者。乃是威音王本地娑婆得菩提時。非今日釋迦現生得菩提時也。以威音即",
    "X29n0599_006:0747b07": "釋迦。釋迦即威音。雖有本迹之殊。實無兩人。只一體也。若以重玄門言之。十世古今。不離當念。則今日始",
    "X29n0599_006:0747b08": "得菩提。即久遠本得菩提時。非古非今。無前無後。下壽量中舉塵點劫數挍量。顯其久遠。令人領悟。究竟",
    "X29n0599_006:0747b09": "無始。不可思議也)。△次雙釋二。初釋修證。二釋住處。初修",
    "X29n0599_006:0747b10": "證者。師知弟子。備智斷功德。為二。初雙修智斷。次",
    "X29n0599_006:0747b11": "雙證智斷。今初。",
    "X29n0599_006:0747b12": "於諸經典。讀誦通利。思惟分別。正憶念。",
    "X29n0599_006:0747b13": "於經典分別。是修智。正憶念。是修斷。△次雙證。",
    "X29n0599_006:0747b14": "阿逸多是諸善男子等(至)未曾休息。",
    "X29n0599_006:0747b15": "不樂在眾。是證斷。勤行精進。是證智。△二釋住處。",
    "X29n0599_006:0747b16": "亦不依止人天而住(至)一心精進。求無上慧。",
    "X29n0599_006:0747b17": "人天是凡夫界。不住不著也。深智無礙者。依不思",
    "X29n0599_006:0747b18": "議智也。樂於佛法者。樂不思議境也。境智甚微。非",
    "X29n0599_006:0747b19": "近行菩薩也(僭補曰。不依止人天。是下方虗空中住。即境智不思議地也)。△二",
    "X29n0599_006:0747b20": "偈頌有八行半。為二。初五行半。頌答兩問。又二。初",
    "X29n0599_006:0747b21": "四行答師弟。",
    "X29n0599_006:0747b22": "爾時世尊。欲重宣此義而說偈言。",
    "X29n0599_006:0747b23": "阿逸汝當知(至)為求佛道故。",
    "X29n0599_006:0747b24": "△次一行半答處所。於中又二。初半行正答處。次",
    "X29n0599_006:0747c01": "一行歎菩薩德。",
    "X29n0599_006:0747c02": "在娑婆世界(至)其心無所畏。",
    "X29n0599_006:0747c03": "△下三行頌雙釋(頌雙釋者。於中又二。初二行半。頌釋師弟。次半行。頌釋處所。經",
    "X29n0599_006:0747c04": "不云處。但云久遠教化之者。前正答中已云處竟。故但以時而釋處也)。",
    "X29n0599_006:0747c05": "我於伽耶城(至)教化是等眾。",
    "X29n0599_006:0747c06": "(僭補曰。我從久遠來。教化是等眾者。久指威音。遠指大通十六王子結緣。所謂令初發道心。今皆住不退",
    "X29n0599_006:0747c07": "是也。所疑伽耶成佛者。前伽耶。後伽耶。三際一時。古今一處。何疑之有)。(一略開竟)。△",
    "X29n0599_006:0747c08": "第二因疑更請。有長行偈頌。長行為二。一疑。二請",
    "X29n0599_006:0747c09": "今初。",
    "X29n0599_006:0747c10": "爾時彌勒菩薩(至)令住阿耨多羅三藐三菩提。",
    "X29n0599_006:0747c11": "聞上菩提樹下。乃教化之。今皆住不退。又云。我從",
    "X29n0599_006:0747c12": "久遠來。教化是等眾。聞此二說。動執生疑。△二請",
    "X29n0599_006:0747c13": "問又二。一法。二譬。法說為三。初疑成道近。所化甚",
    "X29n0599_006:0747c14": "多。執近而疑遠也。",
    "X29n0599_006:0747c15": "即白佛言(至)當成阿耨多羅三藐三菩提。",
    "X29n0599_006:0747c16": "△二所化既多。行位深玅。執遠而疑近也。",
    "X29n0599_006:0747c17": "世尊此大菩薩眾(至)成就菩薩道常修梵行。",
    "X29n0599_006:0747c18": "△三結請。",
    "X29n0599_006:0747c19": "世尊。如此之事。世所難信。",
    "X29n0599_006:0747c20": "結請中。經但舉難信者。託物不信。拒而難佛。令必",
    "X29n0599_006:0747c21": "有答(初法說竟)。△二譬說。有開合。開為三。一色美",
    "X29n0599_006:0747c22": "髮黑。譬上成道近意也。",
    "X29n0599_006:0747c23": "譬如有人。色美髮黑。年二十五。",
    "X29n0599_006:0747c24": "△二指百歲人去。譬上所化甚多意也。",
    "X29n0599_006:0748a01": "指百歲人言是我子(至)言是我父生育我等。",
    "X29n0599_006:0748a02": "准北諸師。以譬釋譬。父服還年藥。貌同二十五。子",
    "X29n0599_006:0748a03": "不服藥。形如百歲。若知藥力。不疑子父。不知者怪",
    "X29n0599_006:0748a04": "之。如來服一切種智藥。示伽耶始生。諸菩薩直論",
    "X29n0599_006:0748a05": "本地久發道心。今住不退。若佛及佛。快知此事。自",
    "X29n0599_006:0748a06": "下不達。不得不疑。△三結譬。",
    "X29n0599_006:0748a07": "是事難信。",
    "X29n0599_006:0748a08": "△二合又三。初合近譬。",
    "X29n0599_006:0748a09": "佛亦如是。得道已來。其實未久。",
    "X29n0599_006:0748a10": "△二合遠譬。",
    "X29n0599_006:0748a11": "而此大眾諸菩薩等(至)一切世間甚為希有。",
    "X29n0599_006:0748a12": "觀此菩薩。久種善根。非止伽耶發心。善入出住者。",
    "X29n0599_006:0748a13": "九次第定是善入。師子奮迅是善出。超越是善住。",
    "X29n0599_006:0748a14": "藏通意也。從初地至十地名善入。十地入重玄門。",
    "X29n0599_006:0748a15": "倒修凡夫事。名善出。玅覺徧滿名善住。別意也。畢",
    "X29n0599_006:0748a16": "法性三昧名善入。首楞嚴名善出。王三昧名善住。",
    "X29n0599_006:0748a17": "圓意也。次第習諸善法。據因為善習。就果為善入。",
    "X29n0599_006:0748a18": "善答難問者。具二莊嚴也。七方便之尊。故云寶也。",
    "X29n0599_006:0748a19": "△三請答又三。一舉佛語。",
    "X29n0599_006:0748a20": "今日世尊(至)乃能作此大功德事。",
    "X29n0599_006:0748a21": "△二明請意。請意為二。一為現在。",
    "X29n0599_006:0748a22": "我等雖復信佛隨宜所說(至)佛所知者皆悉通達。",
    "X29n0599_006:0748a23": "△二為未來。",
    "X29n0599_006:0748a24": "然諸新發意菩薩(至)而起破法罪業因緣。",
    "X29n0599_006:0748b01": "淺行喜生誹謗。新發意者。謗墮惡道。不退者雖信",
    "X29n0599_006:0748b02": "不謗。不能增道。若為分別。令謗者生信。信者增道。",
    "X29n0599_006:0748b03": "△三正請答。",
    "X29n0599_006:0748b04": "唯然世尊(至)亦不生疑。",
    "X29n0599_006:0748b05": "(一長行竟)。△二偈頌。有十四行。頌上法譬為二。初",
    "X29n0599_006:0748b06": "五行頌法說。次九行頌譬說。法說中三。初一行頌",
    "X29n0599_006:0748b07": "執近。",
    "X29n0599_006:0748b08": "爾時彌勒菩薩。欲重宣此義而說偈言。",
    "X29n0599_006:0748b09": "佛昔從釋種。出家近伽耶。坐於菩提樹。爾來尚未久。",
    "X29n0599_006:0748b10": "△二二行三句頌疑遠。",
    "X29n0599_006:0748b11": "此諸佛子等(至)是事難思議。",
    "X29n0599_006:0748b12": "△三一行一句頌結請。",
    "X29n0599_006:0748b13": "云何而可信(至)如實分別說。",
    "X29n0599_006:0748b14": "△次頌譬說為二。初二行頌開譬。",
    "X29n0599_006:0748b15": "譬如少壯人(至)舉世所不信。",
    "X29n0599_006:0748b16": "△次七行。頌合譬亦三。就初二句頌合近。",
    "X29n0599_006:0748b17": "世尊亦如是。得道來甚近。",
    "X29n0599_006:0748b18": "△二三行半頌合遠。",
    "X29n0599_006:0748b19": "是諸菩薩等(至)於下空中住。",
    "X29n0599_006:0748b20": "△三三行頌合請答。",
    "X29n0599_006:0748b21": "我等從佛聞(至)而住不退地。",
    "X29n0599_006:0748b22": "(從地涌出品竟)。(僭補曰。下壽量一品。正答上彌勒疑近疑遠之問。故分身諸佛各告侍者。",
    "X29n0599_006:0748b23": "佛今答之。自當得聞是也)。",
    "X29n0599_006:0748b24": "△先申品目。次釋經文。今初。",
    "X29n0599_006:0748c01": "玅法蓮華經如來壽量品第十六",
    "X29n0599_006:0748c02": "釋如來壽量品。如來者。十方三世諸佛之二佛三",
    "X29n0599_006:0748c03": "佛本佛迹佛之通號也。壽量者。詮量也。詮量十方",
    "X29n0599_006:0748c04": "三世二佛三佛本佛迹佛之功德也。今正明本地",
    "X29n0599_006:0748c05": "二三佛功德。故言如來壽量品。如來義甚多。且明",
    "X29n0599_006:0748c06": "二三如來。餘例可解。二如來者。一真身。二應身。真",
    "X29n0599_006:0748c07": "身者。成論云。乘如實道。來成正覺。故名如來。乘是",
    "X29n0599_006:0748c08": "法如如智。實是法如如境。道是因。覺是果。若單論",
    "X29n0599_006:0748c09": "乘者無所知。單明實者無能知。境智和合。則有因",
    "X29n0599_006:0748c10": "果。照境未窮名因。盡源為果。道覺義成。即是乘如",
    "X29n0599_006:0748c11": "實道。來成正覺。此真身如來也。二應身者。以如實",
    "X29n0599_006:0748c12": "智。乘如實道。來生三有。示成正覺者。即應身如來",
    "X29n0599_006:0748c13": "也。三如來者。法報化也。大論云。如法相解。如法相",
    "X29n0599_006:0748c14": "說。故名如來。論文二句。三身具足。如法相解一句。",
    "X29n0599_006:0748c15": "具法報二身。如法相說一句。是應身。初句如法相",
    "X29n0599_006:0748c16": "者。如謂法如如實相之境。非因非果。有佛無佛。性",
    "X29n0599_006:0748c17": "相常然。徧一切處而無有異為如。不動而至為來。",
    "X29n0599_006:0748c18": "此法身如來也。次解者。謂法如如智。乘於如如真",
    "X29n0599_006:0748c19": "實之道。來成玅覺。智稱如理。從理名如。從智名來。",
    "X29n0599_006:0748c20": "即報身如來。故論云。如法相解。名如來也。如法相",
    "X29n0599_006:0748c21": "說者。以如如境智合故。即能處處示成正覺。楞伽",
    "X29n0599_006:0748c22": "云。水銀和真金。能塗諸色像。功德和法身。處處應",
    "X29n0599_006:0748c23": "現住。八相成道。轉玅法輪。即應身如來。故論云。如",
    "X29n0599_006:0748c24": "法相說。名如來也。法身如來。名毗盧遮那。此翻徧",
    "X29n0599_006:0749a01": "一切處。報身如來。名盧舍那。此翻淨滿。應身如來。",
    "X29n0599_006:0749a02": "名釋迦文。此翻度沃焦(沃焦者。舊華嚴經名號品中。及十住婆沙中所列。大",
    "X29n0599_006:0749a03": "海有石。其名曰焦。萬流沃之。至石皆竭。所以大海水不增長。眾生流轉。猶如焦石。五欲沃之。而無厭足。唯",
    "X29n0599_006:0749a04": "佛能度是故云也)。是三如來。若單取者。則不可也。大經云。",
    "X29n0599_006:0749a05": "法身亦非。般若亦非。解脫亦非。三法具足。稱秘密",
    "X29n0599_006:0749a06": "藏。名大涅槃。如新伊三點。不可一異縱橫竝別。圓",
    "X29n0599_006:0749a07": "覽三法。稱假名如來也。梵網經。結成華嚴教。華臺",
    "X29n0599_006:0749a08": "為本。華葉為末。別為一緣。作如此說。而本末不得",
    "X29n0599_006:0749a09": "相離。像法決疑經。結成涅槃。文云。或見釋迦為毗",
    "X29n0599_006:0749a10": "盧遮那。或為盧舍那。葢前緣異見。非佛三也。普賢",
    "X29n0599_006:0749a11": "觀結成法華。文云。釋迦牟尼。名毗盧遮那。乃是異",
    "X29n0599_006:0749a12": "名。非別體也。總眾經之意。當知三佛非一異明矣。",
    "X29n0599_006:0749a13": "問。此品無三佛名。那作此釋。答。雖不標名。而具其",
    "X29n0599_006:0749a14": "義。文云。非如非異。不如三界。見於三界。此非偏如。",
    "X29n0599_006:0749a15": "顯於圓如。即法身如來義也。又云。如來如實知見",
    "X29n0599_006:0749a16": "三界之相。即是如如智。稱如如境。一切種智是知。",
    "X29n0599_006:0749a17": "佛眼是見。此是報身如來義也。又云。或示己身己",
    "X29n0599_006:0749a18": "事。或示他身他事。此即應身如來義也。若但性德",
    "X29n0599_006:0749a19": "三如來者是橫。但修德三如來者是縱。先法次報",
    "X29n0599_006:0749a20": "後應。亦是縱。今經圓說不縱不橫三如來也。揀縱",
    "X29n0599_006:0749a21": "橫如來。尚非今義。況三藏通教如來耶。又法華之",
    "X29n0599_006:0749a22": "前。亦明圓如來者。皆是迹中所說耳。發迹顯本三",
    "X29n0599_006:0749a23": "如來者。永異諸經。論云。示現成大菩提無上故。有",
    "X29n0599_006:0749a24": "三種菩提。一應化菩提。隨所應現。如經。出釋氏宮",
    "X29n0599_006:0749b01": "故。二報佛菩提。十地滿足。得常涅槃。如經。我實成",
    "X29n0599_006:0749b02": "佛已來。無量無邊劫故。三法佛菩提。謂如來藏。性",
    "X29n0599_006:0749b03": "淨涅槃不變。如經。如來如實知見三界之相故。經",
    "X29n0599_006:0749b04": "具其義。論出其名。不作上釋。寧會經論耶。次明壽",
    "X29n0599_006:0749b05": "量者。壽者受義。真如不隔諸法。故名為受。又境智",
    "X29n0599_006:0749b06": "相應故名受。又一期報得。百年不斷故名受。量者。",
    "X29n0599_006:0749b07": "詮量也。詮量法如來。以如理為命。報如來。以智慧",
    "X29n0599_006:0749b08": "為命。應如來。同緣理為命。法身如來。如理命者。有",
    "X29n0599_006:0749b09": "佛無佛。性相常然。不論相應。與不相續(相應報身。相續應身)。",
    "X29n0599_006:0749b10": "亦無有量及無量。文云。非如非異。非虗非實。葢是",
    "X29n0599_006:0749b11": "詮量法身如理命也。詮量報身如來者。以如如智。",
    "X29n0599_006:0749b12": "契如如境。境發智為報。智冥境為受。境既無量無",
    "X29n0599_006:0749b13": "邊。常住不滅。智亦如是。函大葢大。文云。我智力如",
    "X29n0599_006:0749b14": "是。久修業所得。慧光照無量。壽命無數劫。此是詮",
    "X29n0599_006:0749b15": "量報身如來智慧命也。詮量應身者。應身同緣。緣",
    "X29n0599_006:0749b16": "長同長。緣促同促。云云自彼。於我何為。文云。數數",
    "X29n0599_006:0749b17": "現生。數數現滅。或復自說名字不同。年紀大小。此",
    "X29n0599_006:0749b18": "是詮量應佛同緣命也。復次法身。非量非無量。報",
    "X29n0599_006:0749b19": "身。金剛前有量。金剛後無量。應身。隨緣則有量。應",
    "X29n0599_006:0749b20": "用不斷則無量。通途詮量。三句在聖。一句屬凡。謂",
    "X29n0599_006:0749b21": "有量無常都非佛義。(僭補曰。言有量無常者。以凡夫在迷。法身隨緣。流轉五道。",
    "X29n0599_006:0749b22": "是有量。非無量。是無常。非真常。故云都非佛義。雖非佛義。而法身性淨。煩惱不能染。與如來法身體同。為",
    "X29n0599_006:0749b23": "報化本。故得為一句。成四句也)二乘見佛壽命。猶如冬日。菩薩所",
    "X29n0599_006:0749b24": "見。猶如春日。唯佛見佛。壽命無量。猶如夏日。以凡",
    "X29n0599_006:0749c01": "夫博地。翳障朦朧。藏通二乘。雖斷四住。不見中道。",
    "X29n0599_006:0749c02": "若捨分段。受法性身。未破無明。彼土所奉。猶是勝",
    "X29n0599_006:0749c03": "應。是故二乘。祇見冬日。若諸菩薩。未登地住所見",
    "X29n0599_006:0749c04": "同前。若破無明。乃至受分法身。與而為語。得見報",
    "X29n0599_006:0749c05": "身壽命。奪而為語。猶是勝應。未窮報身之源。未盡",
    "X29n0599_006:0749c06": "法性之極。所見佛壽。猶是春日。唯佛與佛。窮性盡",
    "X29n0599_006:0749c07": "源。見法身壽。猶如夏日。大經舉三譬譬之。於諸常",
    "X29n0599_006:0749c08": "中。虗空第一。一切壽命。如來第一。此譬法身壽命。",
    "X29n0599_006:0749c09": "無始無終。性相凝湛。不同應報也。二譬如四河。皆",
    "X29n0599_006:0749c10": "歸大海。此譬報身所修萬善。皆感佛城壽命海中",
    "X29n0599_006:0749c11": "也。三阿耨達池。出四大河。此譬應身壽命。從法報",
    "X29n0599_006:0749c12": "出。同他長短也。此品詮量。通明三身。若從別意。正",
    "X29n0599_006:0749c13": "在報身。何以故。義便文會。義便者。報身智慧。上冥",
    "X29n0599_006:0749c14": "下契。三身宛足。故言義便。文會者。我成佛以來。甚",
    "X29n0599_006:0749c15": "大久遠。故能三世。利益眾生。所成即法身。能成即",
    "X29n0599_006:0749c16": "報身。法報合。故能益物。故言文會。以此推之。正意",
    "X29n0599_006:0749c17": "是論報身佛功德也。復次如是三身。種種功德。悉",
    "X29n0599_006:0749c18": "是本時道場樹下。先久成就。名之為本。中間今日。",
    "X29n0599_006:0749c19": "寂滅道場所成就者。名之為迹。諸經所說本迹者。",
    "X29n0599_006:0749c20": "即寂滅道場所成法報為本。從本所起勝劣兩應",
    "X29n0599_006:0749c21": "為迹。今經所明。取寂場及中間所成三身。皆名為",
    "X29n0599_006:0749c22": "迹。取本昔道場所得三身。名之為本。故與諸經為",
    "X29n0599_006:0749c23": "異也。非本無以垂迹。非迹無以顯本。本迹雖殊。不",
    "X29n0599_006:0749c24": "思議一也。",
    "X29n0599_006:0750a01": "問。近成是方便。遠成是真實者。華嚴寂滅道場。大",
    "X29n0599_006:0750a02": "經超前九劫。皆成方便。若爾。本佛法華開遠已。常",
    "X29n0599_006:0750a03": "不輕那更近。答當知法華已。復方便。以開三顯一。",
    "X29n0599_006:0750a04": "諸佛道同。開近顯遠。亦諸佛道同。故知寄無始久",
    "X29n0599_006:0750a05": "成之本。實無始無終。不可挍量。其有始有終。有近",
    "X29n0599_006:0750a06": "有遠者。乃論其應迹耳(先申品目竟)。",
    "X29n0599_006:0750a07": "△次釋經文。前品略開近顯遠。動執生疑。此品廣",
    "X29n0599_006:0750a08": "開近顯遠。斷疑生信。文為二。先誡信。次正答。誡信",
    "X29n0599_006:0750a09": "者。佛旨論誡。眾受為信。此文有三誡三請。重請重",
    "X29n0599_006:0750a10": "誡。迹門三請一誡。此中四請四誡。前後合五誡七",
    "X29n0599_006:0750a11": "請。奇特大事。殷勤鄭重也。今初誡信有四。初三誡。",
    "X29n0599_006:0750a12": "爾時佛告諸菩薩(至)汝等當信解如來誠諦之語。",
    "X29n0599_006:0750a13": "三誡是叮嚀告誡。誠是忠誠。諦是審實。不欺於物。",
    "X29n0599_006:0750a14": "言則詣真。昔七方便。隨他意語。非告誠實。今隨自",
    "X29n0599_006:0750a15": "意語。示之以要。故言誠諦。△二三請。",
    "X29n0599_006:0750a16": "是時菩薩大眾彌勒為首(至)如是三白已。",
    "X29n0599_006:0750a17": "△三重請。",
    "X29n0599_006:0750a18": "復言唯願說之。我等當信受佛語。",
    "X29n0599_006:0750a19": "△四重誡。",
    "X29n0599_006:0750a20": "爾時世尊。知諸菩薩三請不止。而告之言。汝等諦聽。",
    "X29n0599_006:0750a21": "(先誡信竟)。△第二正答。有長行偈頌。長行為二。一",
    "X29n0599_006:0750a22": "破近顯遠。二三世益物。初又二。一出執近之情。二",
    "X29n0599_006:0750a23": "正破近顯遠。今初。",
    "X29n0599_006:0750a24": "如來秘密神通之力(至)得阿耨多羅三藐三菩提。",
    "X29n0599_006:0750b01": "經文有三節。初如來秘密神通一句。出所迷法。乃",
    "X29n0599_006:0750b02": "如來久遠成道之本。一身即三身名為秘。三身即",
    "X29n0599_006:0750b03": "一身名為密。又昔所不說名為秘。唯佛自知名為",
    "X29n0599_006:0750b04": "密。神通之力者。三身之用也。神是天然不動之理。",
    "X29n0599_006:0750b05": "即法性身也。通是無壅不思議慧。即報身也。力是",
    "X29n0599_006:0750b06": "幹用自在。即應身也。次言一切世間天人阿修羅",
    "X29n0599_006:0750b07": "等。是能迷眾。三皆謂釋迦牟尼出釋氏宮去伽耶",
    "X29n0599_006:0750b08": "城不遠。坐於道場。得三菩提。是迷遠之情。此本說",
    "X29n0599_006:0750b09": "中。不復言及二乘。但對菩薩。菩薩攝在天人修羅",
    "X29n0599_006:0750b10": "三善道內。菩薩有三種。下方。他方。舊住。下方即本",
    "X29n0599_006:0750b11": "日所化。故無執近之謂。他方舊住。俱有二種。一從",
    "X29n0599_006:0750b12": "法身應生者。往世先得無生。或已先聞發迹顯本。",
    "X29n0599_006:0750b13": "設未得聞。報盡受法性身。於法身地。自應得聞長",
    "X29n0599_006:0750b14": "遠之說。是故應生菩薩。多無執近之謂。二者今生",
    "X29n0599_006:0750b15": "始得無生忍。及未得者。咸有此謂也。△二正破近",
    "X29n0599_006:0750b16": "顯遠。破執近之迷。以顯久遠之本。上文如來三番",
    "X29n0599_006:0750b17": "殷勤告誡。汝等當信解如來誠諦之語。即為此也。",
    "X29n0599_006:0750b18": "文為二。初正明顯遠。二設譬格量。今初。",
    "X29n0599_006:0750b19": "然善男子(至)無量無邊百千萬億那由他劫。",
    "X29n0599_006:0750b20": "(僭補曰。然者。乃暫時然諾。縱之之意。善男子下。即奪。謂不但伽耶。我實成佛已來。無量無邊百千萬億那",
    "X29n0599_006:0750b21": "由他劫。此如來如實而說。故云實也)。△二設譬格量三。一舉譬問。二",
    "X29n0599_006:0750b22": "答。三合。今初。",
    "X29n0599_006:0750b23": "譬如五百千萬億那由他阿僧祇(至)知其數不。",
    "X29n0599_006:0750b24": "△二答中舉三人不知也。",
    "X29n0599_006:0750c01": "彌勒菩薩等俱白佛言(至)如是諸世界無量無邊。",
    "X29n0599_006:0750c02": "△三合譬。",
    "X29n0599_006:0750c03": "爾時佛告大菩薩眾(至)百千萬億那由他阿僧祇劫。",
    "X29n0599_006:0750c04": "但下塵被點之界。已不可說。況不下塵界。寧當可",
    "X29n0599_006:0750c05": "說。下塵不下塵界。尚不可說。下塵不下塵塵。豈可",
    "X29n0599_006:0750c06": "說耶。況復過是寧可說耶。",
    "X29n0599_006:0750c07": "僭補曰。經中抹塵之譬。格量本師釋迦成佛以來",
    "X29n0599_006:0750c08": "壽量遠本。其本佛之名。古今未有的指是何佛者。",
    "X29n0599_006:0750c09": "有以法身為遠成之本。則法身無久近。亦無成與",
    "X29n0599_006:0750c10": "不成。大師直指是報身。上冥下契。三身宛足。如是",
    "X29n0599_006:0750c11": "功德。悉是本時道場樹下。修德圓滿。久遠成就。名",
    "X29n0599_006:0750c12": "之為本。餘皆迹也。本佛之名。試以管見僭論之。仰",
    "X29n0599_006:0750c13": "惟曠古無佛。唯最初威音王如來。以真如內熏之",
    "X29n0599_006:0750c14": "力。圓覺教授之力。無師智。自然智。自悟自修。自致",
    "X29n0599_006:0750c15": "成佛。此段因緣。有經所出。恐智者時。此經未至。未",
    "X29n0599_006:0750c16": "曾指出。唯禪宗諸祖。每舉威音王前事。令人達本。",
    "X29n0599_006:0750c17": "徧於禪書。六祖法寶壇經云。威音王已前即得。威",
    "X29n0599_006:0750c18": "音王已後。無師自悟。乃是天然外道。昔黃蘗在南",
    "X29n0599_006:0750c19": "泉為首座。一日持鉢過堂。在南泉位上坐。南泉云。",
    "X29n0599_006:0750c20": "長老何年行道。黃蘗云。威音王已前。南泉云。猶是",
    "X29n0599_006:0750c21": "王老師兒孫。黃蘗便過位。鼓山神晏國師。常問學",
    "X29n0599_006:0750c22": "者。如何是威音王佛師。又曹山云。威音猶未曉。彌",
    "X29n0599_006:0750c23": "勒豈惺惺。威音因緣。雖未檢經。而有禪宗諸祖提",
    "X29n0599_006:0750c24": "唱之語。亦可憑之。以明威音古佛。是我本師遠成",
    "X29n0599_006:0751a01": "之本。亦與當經常不輕菩薩品中。最初威音王如",
    "X29n0599_006:0751a02": "來。冥然契會。經云。乃往古昔。過無量無邊不可思",
    "X29n0599_006:0751a03": "議阿僧祇劫。有佛名威音王。住世說法。壽四十萬",
    "X29n0599_006:0751a04": "億那由他恒河沙劫。其佛饒益眾生已。然後滅度。",
    "X29n0599_006:0751a05": "於此國土。復有二萬億佛。出現於世。皆同一號。名",
    "X29n0599_006:0751a06": "威音王。乃最初威音王如來。四十萬億那由他恒",
    "X29n0599_006:0751a07": "河沙劫。一期所教化者。其中又有菩薩比丘。名常",
    "X29n0599_006:0751a08": "不輕。於佛像法出家。是比丘不專讀誦經典。但行",
    "X29n0599_006:0751a09": "禮拜。為四眾授記。乃至臨欲終時。於虗空中。具聞",
    "X29n0599_006:0751a10": "威音王佛先所說法華經。二十千萬億偈。悉能受",
    "X29n0599_006:0751a11": "持。即得如上六根清淨。更增壽命。二百萬億那由",
    "X29n0599_006:0751a12": "他歲。廣為四眾。宣說是法華經。前釋品題中有問。",
    "X29n0599_006:0751a13": "近成是方便。遠成是真實者。華嚴寂滅道場。大經",
    "X29n0599_006:0751a14": "超前九劫。皆成方便。若爾。本佛法華開遠已。常不",
    "X29n0599_006:0751a15": "輕那更近。答。當知法華已。復方便。據此明文。不輕",
    "X29n0599_006:0751a16": "乃是威音果後行因之迹。今格量本師釋迦成道",
    "X29n0599_006:0751a17": "遠本。即常不輕。即威音王。乃是一人。雖有本迹之",
    "X29n0599_006:0751a18": "殊。而體本無異也。佛經祖語。互相印證。章明較著。",
    "X29n0599_006:0751a19": "如指諸掌。復何疑乎。何者。法性無始。最初威音王",
    "X29n0599_006:0751a20": "如來成道亦無始。常不輕比丘。於佛像法出家成",
    "X29n0599_006:0751a21": "道。雖若有始。而實隣於無始也。即常不輕壽量。亦",
    "X29n0599_006:0751a22": "不可較量。況威音王耶。所以無始壽量。縱以五百",
    "X29n0599_006:0751a23": "千萬億那由他阿僧祇三千大千世界。抹為微塵。",
    "X29n0599_006:0751a24": "過東方五百千萬億等世界下一塵。如是東行。盡",
    "X29n0599_006:0751b01": "是微塵。其下塵之界。已不可說。況不下塵界。寧當",
    "X29n0599_006:0751b02": "可說。其下塵不下塵界。既不可說。況下塵不下塵",
    "X29n0599_006:0751b03": "之塵。何可說耶。況復過是。寧當可說。雖則如來設",
    "X29n0599_006:0751b04": "如是不可思議。廣大譬喻。令知本師無始成道遠",
    "X29n0599_006:0751b05": "本。究竟如一毛比于太虗。總不能格量其萬一。何",
    "X29n0599_006:0751b06": "者。葢壽量無始。何可較量耶。然本既如是。迹胡不",
    "X29n0599_006:0751b07": "然。何者。從本垂迹。本即迹也。開迹顯本。迹即本也。",
    "X29n0599_006:0751b08": "體用一如。古今一際。如來三世益物功德。曷可思",
    "X29n0599_006:0751b09": "議。問。威音王無師自悟之理。世所難明。懷疑者眾。",
    "X29n0599_006:0751b10": "更請解其惑。答曰。威音之後。雖是師師相受。而究",
    "X29n0599_006:0751b11": "竟悟明。乃是當人真如內熏之力。無師自然之智。",
    "X29n0599_006:0751b12": "其師之教授。但作增上緣。譬如穀種。藉水土之力。",
    "X29n0599_006:0751b13": "而發芽結子。竟從穀出。所謂親因緣也。不從水土",
    "X29n0599_006:0751b14": "出。以是增上緣。復何疑乎。又問。何以分別功德品",
    "X29n0599_006:0751b15": "中。佛剎微塵數等諸菩薩。聞如來壽量。即得證入",
    "X29n0599_006:0751b16": "住行向地。乃至一生補處。增道損生。授法身記耶。",
    "X29n0599_006:0751b17": "答。此乃積劫久修之大菩薩。姑置勿論。即今末法。",
    "X29n0599_006:0751b18": "有初發意行人。尅志修學一乘圓法。如實信解威",
    "X29n0599_006:0751b19": "音本迹功德。與我本迹。平等無二。亦得損生授記。",
    "X29n0599_006:0751b20": "何者。以威音與諸佛。及三乘聖賢。一切凡夫。同一",
    "X29n0599_006:0751b21": "真如。體周法界。始於無始。盡於未來。一念回機。便",
    "X29n0599_006:0751b22": "同本得。何差別之有耶(一破近顯久遠之本竟)。△",
    "X29n0599_006:0751b23": "二明三世益物。(僭補曰。三世益物者。乃威音成道已。從本垂迹之用。迹迹中皆有三",
    "X29n0599_006:0751b24": "世。望前為過去。望後為未來。中間可知。迹本本迹。互現無盡。如然燈大通。及第十六王子等。當日結緣。今",
    "X29n0599_006:0751c01": "日成佛。所謂處處自說名字不同。年紀大小。亦復現入涅槃。皆是威音迹中三世益物功德。無有盡時也)。",
    "X29n0599_006:0751c02": "文為二。一法說。二譬說。初又二。初明三世益物。二",
    "X29n0599_006:0751c03": "總結不虗。初又三。一明過去益物。二明現在益物。",
    "X29n0599_006:0751c04": "三明未來益物。初過去又三。一益物處。二拂中間",
    "X29n0599_006:0751c05": "疑迹。三正明益物。今初。",
    "X29n0599_006:0751c06": "自從是來(至)導利眾生。",
    "X29n0599_006:0751c07": "須顯處者。上引譬甚久。久居何處。故云常在此土。",
    "X29n0599_006:0751c08": "及於他國而作佛事(僭補曰。自從是來。我常在此娑婆世界說法教化者。可見",
    "X29n0599_006:0751c09": "娑婆眾生。與我本師有大因緣。始自威音。至於今日為釋迦牟尼。生生不捨我等。常隨教化。此恩此德。何",
    "X29n0599_006:0751c10": "由能報。唯有於此經中。得一句一偈。即之於心。深生信解。如說修行。自他兼利。庶幾仰報萬一。如或徒耕",
    "X29n0599_006:0751c11": "於空言。棄於實踐。自誑誑人。其害匪細。不唯違悖佛心。抑亦孤負己靈也)。△二拂中間",
    "X29n0599_006:0751c12": "疑迹。",
    "X29n0599_006:0751c13": "諸善男子(至)如是皆以方便分別。",
    "X29n0599_006:0751c14": "於是中間下。拂報迹上之疑。疑因疑果。昔教所說",
    "X29n0599_006:0751c15": "處處行因。又處處得記。今拂除此疑。指然燈佛。即",
    "X29n0599_006:0751c16": "拂因疑。又復言其入於涅槃。即拂果疑。如此因果。",
    "X29n0599_006:0751c17": "非復一條。皆我方便。非實說也。",
    "X29n0599_006:0751c18": "僭補曰。經中拂中間疑迹。云我說然燈佛等者。但",
    "X29n0599_006:0751c19": "舉然燈一佛。而於諸佛會中。垂迹行因之事。無量",
    "X29n0599_006:0751c20": "無邊。不可備舉。故以等字等之。諸佛名字。既不可",
    "X29n0599_006:0751c21": "攷。唯本經中常不輕菩薩。是威音王佛。果後行因",
    "X29n0599_006:0751c22": "之迹。如上已明。又大通智勝如來第十六王子。是",
    "X29n0599_006:0751c23": "釋迦牟尼。其中格量大通遠本。以一三千世界。地",
    "X29n0599_006:0751c24": "種磨以為墨。過於東方千國土。乃下一點。如是展",
    "X29n0599_006:0752a01": "轉盡地種墨。其所經國土。若點不點。盡抹為塵。一",
    "X29n0599_006:0752a02": "塵一劫。彼佛滅度以來。復過是數。可謂遠矣。若與",
    "X29n0599_006:0752a03": "彼威音五百千萬億那由他三千大千世界抹為",
    "X29n0599_006:0752a04": "微塵格量之。則日劫相倍。何可較量耶。是知大通",
    "X29n0599_006:0752a05": "亦是威音之方便。如然燈佛等。不特十六子而已。",
    "X29n0599_006:0752a06": "所謂處處自說名字不同。年紀大小。舉一例諸。令",
    "X29n0599_006:0752a07": "識其大槩而已。△三正明益物又二。一機感。二施",
    "X29n0599_006:0752a08": "化。今初。",
    "X29n0599_006:0752a09": "諸善男子(至)隨所應度。",
    "X29n0599_006:0752a10": "至我所者。即是過去眾生。漸頓兩機。冥扣法身也。",
    "X29n0599_006:0752a11": "佛眼觀者。即是久已成佛。用佛眼鑑照。無有差遺。",
    "X29n0599_006:0752a12": "將欲起於劣勝兩應而利益之。善機凡有二力。一",
    "X29n0599_006:0752a13": "感人天華報。二感佛道果報。若以法眼觀。知萬善",
    "X29n0599_006:0752a14": "重輕。各得華報。不能究竟知其終得種智果報。若",
    "X29n0599_006:0752a15": "以佛眼。圓照萬善。知其始末。此經一向明佛眼觀",
    "X29n0599_006:0752a16": "知眾生萬善。究竟得佛一大事出世之正意也。信",
    "X29n0599_006:0752a17": "等諸根者。五根也。慧根即了因。餘根即緣因。此二",
    "X29n0599_006:0752a18": "善根。各有利鈍。通攝頓漸機緣。頓機利鈍。即是圓",
    "X29n0599_006:0752a19": "別根機。漸機利鈍。即是藏通機緣。又小乘根名鈍。",
    "X29n0599_006:0752a20": "大乘根名利。又小乘根名利。人天乘名鈍。十法界",
    "X29n0599_006:0752a21": "眾生所有善根。利鈍為機。不用惡法。以惡法是所",
    "X29n0599_006:0752a22": "治。非緣了二因也。如來悉照十界善機。隨所應度。",
    "X29n0599_006:0752a23": "而現形聲兩益也。△二施化為二。先形聲益。次得",
    "X29n0599_006:0752a24": "益歡喜。形。聲中二。先形益。明非生現生。非滅現滅。",
    "X29n0599_006:0752b01": "處處自說名字不同。年紀大小。亦復現言當入涅槃。",
    "X29n0599_006:0752b02": "自說名字不同者。機有優劣。形有勝負。其形既異。",
    "X29n0599_006:0752b03": "名則不同。年紀大小者。即形勝負。勝者即勝應。負",
    "X29n0599_006:0752b04": "者即劣應也。名不同者。即二佛現壽。有量無量也。",
    "X29n0599_006:0752b05": "處處者。豎論。則過去之處處行因國土也。橫論。即",
    "X29n0599_006:0752b06": "十方國土也。名字不同。約豎處所。亦有生法名字",
    "X29n0599_006:0752b07": "不同。如今之應身。望過去然燈佛等。約橫國土。亦",
    "X29n0599_006:0752b08": "有生法名字。如今之望分身。亦如華嚴名號中。所",
    "X29n0599_006:0752b09": "列釋迦異名若干不同。年紀大小者。此明壽命長",
    "X29n0599_006:0752b10": "短。逐上所現應身。或說壽二萬。如迦葉佛時。或說",
    "X29n0599_006:0752b11": "壽八萬。如彌勒佛時。互明大小。縱橫可知。就法報",
    "X29n0599_006:0752b12": "應。壽命大小。此皆隨所應度。為其現身。及壽長短",
    "X29n0599_006:0752b13": "耳。亦復現言當入涅槃者。應以滅度而得度者。即",
    "X29n0599_006:0752b14": "現滅度也。令其戀仰而得解脫。此義現下譬說中。",
    "X29n0599_006:0752b15": "△次聲益。",
    "X29n0599_006:0752b16": "又以種種方便。說微玅法。",
    "X29n0599_006:0752b17": "小身短壽。即是說於漸教。故言種種方便也。大身",
    "X29n0599_006:0752b18": "長壽。即是說頓教。故言說微玅法。△二得益歡喜。",
    "X29n0599_006:0752b19": "能令眾生。發歡喜心。",
    "X29n0599_006:0752b20": "雖初以漸。終令入大。故言皆令得歡喜。仍此歡喜。",
    "X29n0599_006:0752b21": "即是施化得益。佛依四悉檀。施形聲兩益。眾生獲",
    "X29n0599_006:0752b22": "於四利。稱機則喜。下文云。皆實不虗。即此義也(一",
    "X29n0599_006:0752b23": "過去益物竟)。△第二明現在益物。非生現生。此是",
    "X29n0599_006:0752b24": "如來師子奮迅三昧。此三昧有十功德。一知眾生",
    "X29n0599_006:0752c01": "諸根熟不熟。清淨不清淨。二以如來法輪。教未度",
    "X29n0599_006:0752c02": "者悉入法律。三弘誓徧滿十方。音聲亦爾。或一音",
    "X29n0599_006:0752c03": "徧滿百千萬音。音音徧法界。普教眾類。四轉無上",
    "X29n0599_006:0752c04": "輪。化眾生皆取滅度。五能示出家剃髮持淨戒。六",
    "X29n0599_006:0752c05": "性行合空。七放光示滅。或存或亡。或示相好。或隱",
    "X29n0599_006:0752c06": "相好。八降伏四魔。九令他得入至要。增長止觀。十",
    "X29n0599_006:0752c07": "具上十善之本。身三口四等(此第十功德秪是三業隨智慧行。及三密",
    "X29n0599_006:0752c08": "等。佛果地以師子三昧。奮他塵垢。佛佛皆然)。文為二。一明機感。二明應",
    "X29n0599_006:0752c09": "化。今初。",
    "X29n0599_006:0752c10": "諸善男子。如來見諸眾生。樂於小法。德薄垢重者。",
    "X29n0599_006:0752c11": "如來見者。即佛眼照也。諸眾生樂小法者。所見之",
    "X29n0599_006:0752c12": "機也。華嚴云。大眾雖清淨。其餘樂小法者。或生疑",
    "X29n0599_006:0752c13": "悔。長夜衰惱。愍此故默。偈云。其餘不久行。智慧未",
    "X29n0599_006:0752c14": "明了。依識不依智。聞已生憂悔。彼將墮惡道。念此",
    "X29n0599_006:0752c15": "故不說。按彼經無聲聞二乘。但指不久行者為樂",
    "X29n0599_006:0752c16": "小法人耳。師云。樂小者。非小乘人也。乃是樂近說",
    "X29n0599_006:0752c17": "者為小耳。今當通說之。所謂貪愛二十五有。即人",
    "X29n0599_006:0752c18": "天之機來至我所。名小法也。貪樂涅槃。求自解脫。",
    "X29n0599_006:0752c19": "即二乘之機來至我所。亦名樂小法也。樂於漸次。",
    "X29n0599_006:0752c20": "紆迴佛道。即三菩薩機(藏通別)來至我所。亦名樂小",
    "X29n0599_006:0752c21": "法也。德薄者。緣了二善。功用微劣。下文云。諸子幼",
    "X29n0599_006:0752c22": "稚也。垢重者。見思未除也。問。非生現生。備施頓漸",
    "X29n0599_006:0752c23": "二化。七方便等。可是樂小法者。圓頓赴機。是應樂",
    "X29n0599_006:0752c24": "大法者。云何通判為樂小法耶。答向略其意。今廣",
    "X29n0599_006:0753a01": "釋。凡為四義。一約往日。雖發大心。不能專精。多著",
    "X29n0599_006:0753a02": "弊欲。不得出世。名弊欲為小法也。二約現在。如佛",
    "X29n0599_006:0753a03": "未出世。諸天人等。雖有大機。而心染世樂。著於邪",
    "X29n0599_006:0753a04": "見。故名樂小法。此二義。與下譬宛轉於地意同也。",
    "X29n0599_006:0753a05": "三約修行。雖不樂於三界弊欲小法。而樂三乘灰",
    "X29n0599_006:0753a06": "斷。亦名小法。雖不樂於三乘近果。而樂歷別修於",
    "X29n0599_006:0753a07": "一乘。不能於一心圓頓普修。故名樂小。此三意。約",
    "X29n0599_006:0753a08": "因門明樂小法也。四約果門。樂聞近成之小。出釋",
    "X29n0599_006:0753a09": "氏宮。始得菩提。不欲樂聞長遠大久之道。故言樂",
    "X29n0599_006:0753a10": "小。此等小心。非始今日。若先樂大。佛即不說始成。",
    "X29n0599_006:0753a11": "說始成者。皆為樂小法者耳。△第二明應化。非生",
    "X29n0599_006:0753a12": "現生。有二。一現生。二利益。現生又二。一現生。二非",
    "X29n0599_006:0753a13": "生。現生者。迹現於生。非生者。非始爾生也。今初",
    "X29n0599_006:0753a14": "現生。",
    "X29n0599_006:0753a15": "為是人說。我少出家。得阿耨多羅三藐三菩提。",
    "X29n0599_006:0753a16": "為是人說。我始得菩提。前明利鈍二機。來感法身。",
    "X29n0599_006:0753a17": "今即現勝劣兩應。劣應應鈍根。勝應應利根。此兩",
    "X29n0599_006:0753a18": "應。竝有生法二身生。劣應二身生者。以正慧託胎。",
    "X29n0599_006:0753a19": "出生行七步。如迦旃延子所述。乃至六年苦行已",
    "X29n0599_006:0753a20": "還。是名生身生也。法身生者。即三十四心斷結習",
    "X29n0599_006:0753a21": "盡。所得五分法身是也。勝應生身生者。如華嚴大",
    "X29n0599_006:0753a22": "經等說。與諸菩薩。處摩耶胎。常說大乘。出行十方。",
    "X29n0599_006:0753a23": "各各七步。是名生身生。法身生者。於寂滅道場。金",
    "X29n0599_006:0753a24": "剛後心。斷無明盡。得玅覺相應慧。窮照法性。萬德",
    "X29n0599_006:0753b01": "種智。圓明普備。是名法身生。出家者。劣應出分段",
    "X29n0599_006:0753b02": "家。勝應出二死家。得菩提者。劣應得有作四諦所",
    "X29n0599_006:0753b03": "發無漏盡無生智。名為菩提。勝應即照三諦一實",
    "X29n0599_006:0753b04": "之道。一切種智為菩提也。△二非生(非始爾生也)。",
    "X29n0599_006:0753b05": "然我實成佛已來久遠若斯(至)作如是說。",
    "X29n0599_006:0753b06": "然我實成下。明本實不生。但天人修羅。見此二種",
    "X29n0599_006:0753b07": "生法二身。謂言始生。此則不然然我久已得此生",
    "X29n0599_006:0753b08": "法二身。今日之生。非實生也。故云久遠若斯。若斯",
    "X29n0599_006:0753b09": "者。如上譬之長久也。但以方便下。明既非實生。何",
    "X29n0599_006:0753b10": "故現生。為利樂小法人。德薄垢重者。使得佛道。故",
    "X29n0599_006:0753b11": "言但以方便。教化眾生。作如是說者。非生而現生。",
    "X29n0599_006:0753b12": "故云作如是說也。餘經破劣應生身生非生。尚不",
    "X29n0599_006:0753b13": "破劣應法身生非生。今經正破勝應法身生非生。",
    "X29n0599_006:0753b14": "何者。我實成佛已來。久遠若斯。故知今日劣勝兩",
    "X29n0599_006:0753b15": "法身生皆被破。故生非生。與餘經永異也(文中雖云兩應",
    "X29n0599_006:0753b16": "各有生法二身。然劣應之上五分法身。義同生身。勝應之上。雖云生身。義同於法)。△二明",
    "X29n0599_006:0753b17": "利益二。先明形聲。次明不虗。今初。",
    "X29n0599_006:0753b18": "諸善男子(至)或示他事。",
    "X29n0599_006:0753b19": "說即聲教。示即形現。形聲不出自他。若說法身。是",
    "X29n0599_006:0753b20": "說己身。若說應身。是說他身。言值然燈佛。是說己",
    "X29n0599_006:0753b21": "身。然燈是我師。是說他身。示正報是示己事。示依",
    "X29n0599_006:0753b22": "報是示他事。隨他意語。是說他身。隨自意語。是說",
    "X29n0599_006:0753b23": "己身。示己他事。亦類如此。△次明不虗又二。初偏",
    "X29n0599_006:0753b24": "明聲益不虗。二釋則雙釋不虗。今初。",
    "X29n0599_006:0753c01": "諸所言說。皆實不虗。",
    "X29n0599_006:0753c02": "初不虗者。漸頓二機。稟此二種形聲。皆益不虗。上",
    "X29n0599_006:0753c03": "過去章。明皆歡喜。似世界之益。今明皆不虗。勝劣",
    "X29n0599_006:0753c04": "形聲。逗於二機。獲四悉檀益。皆不虗也。△二雙釋",
    "X29n0599_006:0753c05": "二益不虗。有二。一開示佛知見以顯二益。二稱機",
    "X29n0599_006:0753c06": "施化以顯二益。今初(此中有六句。初如來去。二亦無在世去。三非實非虗。",
    "X29n0599_006:0753c07": "四非如非異。五不如三界去。六如斯去)。",
    "X29n0599_006:0753c08": "所以者何(至)如來明見無有錯謬。",
    "X29n0599_006:0753c09": "所以者何者。意問。何以如來二益不虗耶。故釋云。",
    "X29n0599_006:0753c10": "如來如實知見三界之相。無有生死等。如實知見",
    "X29n0599_006:0753c11": "者。即是實智。如理而照三界之實。實則無三界之",
    "X29n0599_006:0753c12": "因相也(三惑是因)無有生死者。無有二死之果相也(分段",
    "X29n0599_006:0753c13": "變易)。若退若出者。起集名退(集即見思謂集因集果。退落三界也)。無常",
    "X29n0599_006:0753c14": "果現名出也(聲聞從苦入道。觀四念處等是因。證阿羅漢出三界外是果。名無常果者。",
    "X29n0599_006:0753c15": "從苦諦從名也)。無在世滅度者。亦無在生死之世。及入涅",
    "X29n0599_006:0753c16": "槃之滅。此二俱滅。故云亦無在世。及滅度者。非實",
    "X29n0599_006:0753c17": "非虗者。非於滅度之實。非於生死之虗。故云非實",
    "X29n0599_006:0753c18": "非虗也。非如非異者。非於世間之隔異。非於出世",
    "X29n0599_006:0753c19": "之真如。故云非如非異。此四明中道也。不如三界",
    "X29n0599_006:0753c20": "見於三界者。不如二種三界眾生所見三界之相。",
    "X29n0599_006:0753c21": "(二種三界者。三界之名。通界內外。界外三界者。以外準內故也。中理未窮。通名三界見惑變易土中。勝玅",
    "X29n0599_006:0753c22": "六塵。通名三界思惑。古淨名疏中。委出其相)唯佛一人。如實窮照三界",
    "X29n0599_006:0753c23": "之實。內具實智之用。亦是隨自意語。亦是或說己",
    "X29n0599_006:0753c24": "身之事。故大品云。第一義中。無所分別也。又如來",
    "X29n0599_006:0754a01": "權智。如量知見三界之相。於無二死中。而隨他意",
    "X29n0599_006:0754a02": "示二死身。說有二死。無退無出。而隨他意說有退",
    "X29n0599_006:0754a03": "有出。亦無在世及滅度者。而隨他意。示生世間。示",
    "X29n0599_006:0754a04": "入涅槃。說有在世。有得滅者。無實而說涅槃之實。",
    "X29n0599_006:0754a05": "無虗而說三界之虗。無三世之異而說有異。無真",
    "X29n0599_006:0754a06": "諦之如而說有如。同於三界。見於三界。皆是隨他",
    "X29n0599_006:0754a07": "意語。名為或說他身事。示他身事。如斯之事。如來",
    "X29n0599_006:0754a08": "二智。明審二諦。無有錯謬。所以形言兩益。皆實不",
    "X29n0599_006:0754a09": "虗也。",
    "X29n0599_006:0754a10": "僭補曰。如來於迹門方便品中開權顯實。為令眾",
    "X29n0599_006:0754a11": "生開示悟入佛之知見。但標其目。而無釋文。大師",
    "X29n0599_006:0754a12": "一一以四義釋之。理無不窮。事無不悉。葢大師之",
    "X29n0599_006:0754a13": "說。即是佛說。無二無別也。今本門壽量品中開迹",
    "X29n0599_006:0754a14": "顯本。久遠劫來。以一切種智知。以佛眼見。為諸眾",
    "X29n0599_006:0754a15": "生開示佛之知見。有六句之義。佛自解釋。令其當",
    "X29n0599_006:0754a16": "機。自悟自入耳。所謂如來如實知見三界之相無",
    "X29n0599_006:0754a17": "有生死若退若出。如實知見亦無在世及滅度者。",
    "X29n0599_006:0754a18": "如實知見非實非虗。如實知見非如非異。如實知",
    "X29n0599_006:0754a19": "見不如三界見於三界。如實知見如斯之事無有",
    "X29n0599_006:0754a20": "錯謬。良以十界聖凡因果染淨差別之法。皆是真",
    "X29n0599_006:0754a21": "如實相無一法可得。華嚴經云。一切諸法無有餘。",
    "X29n0599_006:0754a22": "悉入於如無體性是也。故一一以雙非非之。歸於",
    "X29n0599_006:0754a23": "法身中道。無始劫來。迹本本迹。互現無涯。本本皆",
    "X29n0599_006:0754a24": "迹。迹迹是本。行者若能如實究竟悟明。究竟證入。",
    "X29n0599_006:0754b01": "庶母負如來今日為諸眾生開迹顯本。開示佛之",
    "X29n0599_006:0754b02": "知見也。△二稱機施化以顯二益。有二。先明機感。",
    "X29n0599_006:0754b03": "以諸眾生有種種性(至)種種憶想分別故。",
    "X29n0599_006:0754b04": "漸頓根性。各有種種。此須用為人悉檀。為人悉檀。",
    "X29n0599_006:0754b05": "正為生諸善根。善根猶是性。習欲成性。今何故先",
    "X29n0599_006:0754b06": "性後欲。釋云。因有本日根性。能起今日之欲樂。如",
    "X29n0599_006:0754b07": "因煩惱故有五陰。復因五陰更有煩惱。不前不後。",
    "X29n0599_006:0754b08": "性欲亦爾。要因習欲而成性也(如因下舉例者。如大經云。善男子。一",
    "X29n0599_006:0754b09": "切眾生身與煩惱。俱無先後。雖無先後。要因煩惱而得有身。終不因身而有煩惱。性欲亦然。雖無先後。必",
    "X29n0599_006:0754b10": "因習欲。方乃成性。結同者。今雖性前欲後。終須欲義居先。故云習欲成性)。欲者。漸頓二",
    "X29n0599_006:0754b11": "機。種種欲樂不同。此須用世界悉檀。行者所作業",
    "X29n0599_006:0754b12": "行。隨樂欲而修諸行。此須用為人悉檀。行中好多",
    "X29n0599_006:0754b13": "愛著。致有妨障。此須用對治悉檀。憶想者。是智慧。",
    "X29n0599_006:0754b14": "即相似解。由修行故。能得解生。此是方便。猶未稱",
    "X29n0599_006:0754b15": "理。故是念想之觀。漸頓眾生。居在內外凡位。有諸",
    "X29n0599_006:0754b16": "善根欲樂。欲樂故修行。修行故得似解。此須用第",
    "X29n0599_006:0754b17": "一義悉檀(由三悉故。第一義來。於諸內外凡位。亦得名第一義也。但想慧名。須在因位。如",
    "X29n0599_006:0754b18": "五品前修行五悔。初入隨喜。尚乃得名為第一義。況入內凡位耶。又隨喜前。獲少定心。尚亦得名入第一",
    "X29n0599_006:0754b19": "義。況入初品)。隨其所得憶想之解。更為說法。即得朗悟",
    "X29n0599_006:0754b20": "第一義。乃至初地欲樂修行二地時。亦憶想二地",
    "X29n0599_006:0754b21": "之境。若發生二地真解。即念想觀除。言語法滅。乃",
    "X29n0599_006:0754b22": "至佛地。方得究竟離於憶想。獲常寂照耳。△次對",
    "X29n0599_006:0754b23": "機施化。",
    "X29n0599_006:0754b24": "欲令生諸善根(至)未曾暫廢。",
    "X29n0599_006:0754c01": "正對機施己他聲益。於漸頓種種根機。令生種種",
    "X29n0599_006:0754c02": "善根。故現若干己他身事。若干自他聲教。若干因",
    "X29n0599_006:0754c03": "緣譬喻。若對漸機。以三藏中四門若干因緣譬喻。",
    "X29n0599_006:0754c04": "於一一門中。復有若干。如為懈怠者。說苦忍。為我",
    "X29n0599_006:0754c05": "慢者。說無常忍等。通教四門亦如是。若對頓機。如",
    "X29n0599_006:0754c06": "別圓等。亦各四門。若干種種。如三十二菩薩各說",
    "X29n0599_006:0754c07": "入不二法門。華嚴中種種行類相貌。皆為種種根",
    "X29n0599_006:0754c08": "機。施若干譬喻言辭說法也。所作佛事。未曾暫廢",
    "X29n0599_006:0754c09": "者。總結不虗。如上若干己他形聲。皆令眾生入佛",
    "X29n0599_006:0754c10": "知見。不為人天二乘小事。故云所作佛事也。若一",
    "X29n0599_006:0754c11": "人獨得滅度。餘人不得者。所作佛事。即為有廢。廢",
    "X29n0599_006:0754c12": "即令眾不得實益。豈得會皆實不虗。云何皆實。昔",
    "X29n0599_006:0754c13": "云。我坐道場。不得一法實。七方便。竝非究竟滅。二",
    "X29n0599_006:0754c14": "涅槃者。方便空拳。故知唯虗。未見皆實。若昔施七",
    "X29n0599_006:0754c15": "權。遂不得入一實者。可言其虗。虗引得出。無有虗",
    "X29n0599_006:0754c16": "出而不入實者。故知昔虗為實故也。皆實不虗。佛",
    "X29n0599_006:0754c17": "事無廢。即此義矣(二現在益物非生現生竟)。△第",
    "X29n0599_006:0754c18": "三未來益物。非滅現滅。有二。初明非滅現滅。二明",
    "X29n0599_006:0754c19": "現滅利益。初又二。先明本實不滅。次明迹中唱滅。",
    "X29n0599_006:0754c20": "初又二。一明果常。本實不滅。",
    "X29n0599_006:0754c21": "如是我成佛已來(至)阿僧祇劫常住不滅。",
    "X29n0599_006:0754c22": "常住不滅者。寄此四字。明未來大勢威猛。常住益",
    "X29n0599_006:0754c23": "物。盡於未來也。△次舉因況果。以明常住。",
    "X29n0599_006:0754c24": "諸善男子(至)復倍上數。",
    "X29n0599_006:0755a01": "舉因況果者。佛修圓因。登初住時。已得常壽。常壽",
    "X29n0599_006:0755a02": "叵盡。已倍上數。況復果耶。譬如太子時。祿已不可",
    "X29n0599_006:0755a03": "盡。況登尊極。祿用寧可盡乎。△二迹中唱滅。",
    "X29n0599_006:0755a04": "然今非實滅度。而便唱言。當取滅度。",
    "X29n0599_006:0755a05": "三身竝有非滅唱滅義。如淨名云。法本不生。今則",
    "X29n0599_006:0755a06": "無滅。即是法身非滅。又云。是寂滅義。即是唱滅也。",
    "X29n0599_006:0755a07": "何者。若已了達。不唱寂滅。為未了者唱耳。若言照",
    "X29n0599_006:0755a08": "寂。即是唱滅若言寂照。即是唱生。夫法身者。雖非",
    "X29n0599_006:0755a09": "生非滅。亦有生滅。若迷心執著。即煩惱生而智慧",
    "X29n0599_006:0755a10": "滅。若解心無染。即智慧生而煩惱滅。滅惑生解。此",
    "X29n0599_006:0755a11": "是無常滅。若解生惑滅。即是寂滅。此之生滅。悉約",
    "X29n0599_006:0755a12": "法性而辨。若無迷解二緣。則不唱有此生滅。也報",
    "X29n0599_006:0755a13": "身非滅唱滅者。誰有智慧。誰有煩惱。而言智慧能",
    "X29n0599_006:0755a14": "破煩惱(惑智本無生滅。以為報身無生滅體)此即明暗不相除。即報",
    "X29n0599_006:0755a15": "身不滅義(明即是智。暗即無明。體性全是。故無相除。既無相除。即不滅也)。眾生未",
    "X29n0599_006:0755a16": "了。聞此。便謂其即是佛而生憍恣。不復修道。故復",
    "X29n0599_006:0755a17": "唱言。道能滅惑。有煩惱時則無智慧。有智慧時則",
    "X29n0599_006:0755a18": "無煩惱。豈非智慧能滅煩惱耶。應身非滅唱滅者。",
    "X29n0599_006:0755a19": "應是法報之用。體既無滅。用豈有窮。即應身不滅。",
    "X29n0599_006:0755a20": "但為眾生。若常見佛。則生憍恣。故唱我於今夜。當",
    "X29n0599_006:0755a21": "取滅度。又法身當體明不滅。報身說不滅。必約法",
    "X29n0599_006:0755a22": "身。應身說不滅。須約法報。法報常然。應用不絕。眾",
    "X29n0599_006:0755a23": "生不盡。即不滅度。又法身當體論不生滅。報身了",
    "X29n0599_006:0755a24": "達無能生滅。應身相續不生滅(初約非滅現滅竟)。",
    "X29n0599_006:0755b01": "△第二明現滅益物為二。一不滅眾生有損。二唱",
    "X29n0599_006:0755b02": "滅於物有益。初又二。初不滅有損。次廣釋不滅之",
    "X29n0599_006:0755b03": "意。今初。",
    "X29n0599_006:0755b04": "如來以是方便(至)入於憶想妄見網中。",
    "X29n0599_006:0755b05": "有損者。如前樂小法人。見佛常在。不種善根。貧窮",
    "X29n0599_006:0755b06": "下賤。不生二善。故無益。見思不斷。不斷二惡。則是",
    "X29n0599_006:0755b07": "有損。貪著五欲。入於憶想。憶想即是見惑。五欲即",
    "X29n0599_006:0755b08": "是思惑也。由此眾生垢重。故須唱滅。不唱滅。則二",
    "X29n0599_006:0755b09": "惡生而不滅。二善損而不生。若依四悉檀。現滅則",
    "X29n0599_006:0755b10": "二惡滅。二善生。為滅二惡。故用對治第一義。第一",
    "X29n0599_006:0755b11": "義滅未生惡。對治滅已生惡。世界為人生二善。世",
    "X29n0599_006:0755b12": "界生未生善。為人生已生善。又世界滅已生惡。對",
    "X29n0599_006:0755b13": "治滅未生惡。如禪五陰。滅欲界惡。即是世界滅已",
    "X29n0599_006:0755b14": "生惡。為人生已生善。第一義生未生無為之善。△",
    "X29n0599_006:0755b15": "二廣釋不滅之意。",
    "X29n0599_006:0755b16": "若見如來常在不滅(至)恭敬之心。",
    "X29n0599_006:0755b17": "若見佛常在。便起憍恣心等。故有損。不能生恭敬。",
    "X29n0599_006:0755b18": "故無益。憍恣即增見惑。厭怠即生思惑。不生難遭",
    "X29n0599_006:0755b19": "想。即不能生見諦解。不恭敬。即不能生思惟道。為",
    "X29n0599_006:0755b20": "是義故。宜應現滅若見聞三佛不滅。悉有憍恣義。",
    "X29n0599_006:0755b21": "便謂眾生如。彌勒如。一如無二如。平等即真。由是",
    "X29n0599_006:0755b22": "生於憍心上慢。謂一切煩惱。本自不生。今亦無滅。",
    "X29n0599_006:0755b23": "何須修道。即便恣情放逸。為是唱言。是寂滅義。又",
    "X29n0599_006:0755b24": "聞一切眾生即菩提相。菩提相即煩惱相。明暗不",
    "X29n0599_006:0755c01": "相除。顯出佛菩提。眾生聞此。復起慢恣。不復修善。",
    "X29n0599_006:0755c02": "懈怠放逸。為是等故。唱言報身智慧能滅煩惱。無",
    "X29n0599_006:0755c03": "明力大。佛菩提智之所能滅。應身非滅現滅易解。",
    "X29n0599_006:0755c04": "(初約法身者。法身本無寂滅之名。為上慢者。計如不殊。須唱寂滅。具如下釋)若唱言法",
    "X29n0599_006:0755c05": "本不生。今亦不滅。何故要須滅。惑。方乃寂滅。經云。",
    "X29n0599_006:0755c06": "智慧不滅煩惱。然明時無暗。汝今具足煩惱。何能",
    "X29n0599_006:0755c07": "有慧。當知智慧。能滅障惑。眾生聞是唱滅。便於三",
    "X29n0599_006:0755c08": "佛。生難遭想。起恭敬心(一不滅眾生有損竟)。△二",
    "X29n0599_006:0755c09": "明唱滅有益。",
    "X29n0599_006:0755c10": "是故如來以方便說(至)而言滅度。",
    "X29n0599_006:0755c11": "先標三佛難值。眾生樂著小法。見思障重。聞佛不",
    "X29n0599_006:0755c12": "滅。則生憍恣而不修道。次所以下。釋也。諸薄德人。",
    "X29n0599_006:0755c13": "過百千劫。或有見佛。或不見者。若見三佛。其人多",
    "X29n0599_006:0755c14": "善少惡。不為其人唱滅。是人見佛常在靈山也。或",
    "X29n0599_006:0755c15": "不見佛。其人障重善輕。為說三身難會。眾生聞之。",
    "X29n0599_006:0755c16": "便作是念。三佛雖復非生非滅。必須生善滅惑。乃",
    "X29n0599_006:0755c17": "得證見。此事不易。故云難遭也。心懷戀慕渴仰者。",
    "X29n0599_006:0755c18": "此明現滅無損(以戀慕於佛。故能以智慧明。滅諸癡暗。究竟悟入。諸法實相。不特斷",
    "X29n0599_006:0755c19": "見思。出三界二十五有而已。故云有益也)。(一三世益物竟)。△二總結不",
    "X29n0599_006:0755c20": "虗。",
    "X29n0599_006:0755c21": "又善男子。諸佛如來。法皆如是。為度眾生。皆實不虗。",
    "X29n0599_006:0755c22": "三世益物。諸佛皆然。令得實益。故不虗也(第一法",
    "X29n0599_006:0755c23": "說竟)。△第二譬說。有開譬合譬。開譬為二。一良醫",
    "X29n0599_006:0755c24": "治子譬。譬上三世益物。二治子實益譬。譬上總結",
    "X29n0599_006:0756a01": "不虗。初又三。一醫遠行譬。譬過去益物。二還來譬。",
    "X29n0599_006:0756a02": "譬現在應化。三復去譬。譬未來應化。今初。",
    "X29n0599_006:0756a03": "譬如良醫智慧聰達(至)遠至餘國。",
    "X29n0599_006:0756a04": "初良醫者。醫有十種。一治病。病增無損。或時致死。",
    "X29n0599_006:0756a05": "譬空見外道。恣意行惡。教人起邪斷善根。法身既",
    "X29n0599_006:0756a06": "亡。慧命亦死。二治病。不增不損。譬有見苦行外道。",
    "X29n0599_006:0756a07": "投巖赴火。苦行行善。不得禪定。不能斷結。即是無",
    "X29n0599_006:0756a08": "損。亦不能進善。即是不增也。三治病損而無增。但",
    "X29n0599_006:0756a09": "世醫所治。差已還復生。即是修定斷結外道也。四",
    "X29n0599_006:0756a10": "治病。能令差已不復發。而所治不徧。即二乘人。止",
    "X29n0599_006:0756a11": "治一兩種有緣者。不能徧治一切也。五雖能兼徧。",
    "X29n0599_006:0756a12": "而無巧術。用治苦痛。釋論呼為拙度。即是六度菩",
    "X29n0599_006:0756a13": "薩慈悲廣治也。六治病玅術。治無痛惱。而不能治",
    "X29n0599_006:0756a14": "必死之人。譬通教菩薩體法。但治有反覆凡夫。不",
    "X29n0599_006:0756a15": "治焦種二乘也。七雖治難愈之病。而不一時治一",
    "X29n0599_006:0756a16": "切病。即是別教菩薩也(阿含云。良醫有四。一善知病相。二知病因起三善知",
    "X29n0599_006:0756a17": "方治。四畢竟不發然此醫知病相。不出界內。知病因起。不出依正。方治。不逾生滅無常。不發。秖是住二涅",
    "X29n0599_006:0756a18": "槃。望今。但成第四五醫)。八能一時治一切病。而不能令平復",
    "X29n0599_006:0756a19": "如本。即圓教初心十信也。九能徧治一切。亦能平",
    "X29n0599_006:0756a20": "復如本。而不能令過本。即圓教後心也。十一時治",
    "X29n0599_006:0756a21": "一切病。即能平復。又使過本。即是如來。(僭補曰。等覺治能復",
    "X29n0599_006:0756a22": "本。而不能過。佛則過本。原無病無藥也。良以如來。為眾生治惑。皆令至於一切智地。故稱究竟良醫也)",
    "X29n0599_006:0756a23": "前三種醫。即大經中之舊醫。用乳藥也。後六竝客",
    "X29n0599_006:0756a24": "醫無術者。但用無常苦等法。如用辛苦酢藥也。有",
    "X29n0599_006:0756b01": "術遠來。還令服乳。最後究竟良醫也。良者。善也。內",
    "X29n0599_006:0756b02": "有三達五眼即是八術。玅得藥性。善治者。外識病",
    "X29n0599_006:0756b03": "源。能用藥也(八術者。經中舉譬。有八復次。治八種病。今此且明八數而已)。智慧",
    "X29n0599_006:0756b04": "者。權實二智。深知二諦也。聰達者。五眼鑑機。頓漸",
    "X29n0599_006:0756b05": "不差也。十二部教。文理甚深。如明鍊方藥。依四悉",
    "X29n0599_006:0756b06": "檀。治眾生病。如善治眾病也。無量義云。醫王大醫",
    "X29n0599_006:0756b07": "王。以大醫王。稱為良醫。多諸子息。若十是聲聞子。",
    "X29n0599_006:0756b08": "二十是支佛子(一是聲聞。一中具十。故云若十。二是支佛。二中具十。故云二十。各具",
    "X29n0599_006:0756b09": "十者。明圓數也)。百數是菩薩子。菩薩之子。凡有三種子義。",
    "X29n0599_006:0756b10": "一就一切眾生。皆有三種性德佛性。即是佛子。故",
    "X29n0599_006:0756b11": "云其中眾生悉是吾子。此文云。多諸子息也。約十",
    "X29n0599_006:0756b12": "心數法。即有百子。心王為正因佛性。慧是了因性。",
    "X29n0599_006:0756b13": "餘九相扶起。屬緣因性。一數起時。九數扶助。如是",
    "X29n0599_006:0756b14": "成百也(十心數者。心數甚多。且約十善數。謂信。進。念。定。慧。喜。猗。捨。覺。戒。此十數扶心王。能改",
    "X29n0599_006:0756b15": "惡就善。革凡成聖。解一切法門。一數具十。故成百數也)。是以性德三因。悉屬",
    "X29n0599_006:0756b16": "正因佛子。二就昔結緣為佛子。如十六王子。覆講",
    "X29n0599_006:0756b17": "法華時聞法者。亦生微解。即成了因性。昔微能修",
    "X29n0599_006:0756b18": "行。為緣因性。正性為本。此三因竝屬緣因。資發今",
    "X29n0599_006:0756b19": "日一實之解。故以昔日結緣為緣因佛子。即火宅",
    "X29n0599_006:0756b20": "中三十子也。三者了因之子。即是今日聞法華經。",
    "X29n0599_006:0756b21": "安住實智中。我定當作佛。決了聲聞法。是諸經之",
    "X29n0599_006:0756b22": "王。從佛口生。得佛法分。故名真子也。以有事緣。遠",
    "X29n0599_006:0756b23": "至餘國者。譬過去應化中現滅也(一譬過去益物",
    "X29n0599_006:0756b24": "竟)。△第二還來譬。譬現世益物二。初譬機感。二譬",
    "X29n0599_006:0756c01": "應化。今初。",
    "X29n0599_006:0756c02": "諸子於後飲他毒藥。藥發悶亂。宛轉于地。",
    "X29n0599_006:0756c03": "眾生於佛滅後。樂著三界邪師之法。故云飲他毒",
    "X29n0599_006:0756c04": "藥。即是遊行他國。輪轉諸趣。墮在三界。故云宛轉",
    "X29n0599_006:0756c05": "于地(宛轉于地者。望出世法。故且云地)。△二譬應化二。初譬現形。",
    "X29n0599_006:0756c06": "二譬說法。今初。",
    "X29n0599_006:0756c07": "是時其父還來歸家(至)願見救療更賜壽命。",
    "X29n0599_006:0756c08": "信受邪師之法。名為飲毒。失心。是無大小機感生。",
    "X29n0599_006:0756c09": "不失心。是有大小機感生。又失心者。貪著三界。失",
    "X29n0599_006:0756c10": "先所種三乘善根也。為是人。非滅唱滅。不失心者。",
    "X29n0599_006:0756c11": "雖著五欲。而不失三乘善根。為是人故。非生現生。",
    "X29n0599_006:0756c12": "善強惡輕。見佛即能修道斷結。如子見父。求藥病",
    "X29n0599_006:0756c13": "愈。善輕惡重。得見佛亦求護。而不修道。如子見父",
    "X29n0599_006:0756c14": "求救。不肎服藥。父為此子。唱言應死。遙見者。明佛",
    "X29n0599_006:0756c15": "出世時。眾生亦見色身。而為見思障隔五分。不得",
    "X29n0599_006:0756c16": "親奉法身。故云遙也。見聞佛出。皆有喜敬之事。見",
    "X29n0599_006:0756c17": "諸經文。梵王請等。例是求救之辭也。△二譬說法",
    "X29n0599_006:0756c18": "三。初譬佛受請。轉頓漸法輪。二譬勸誡。三譬得益",
    "X29n0599_006:0756c19": "今初。",
    "X29n0599_006:0756c20": "父見子等苦惱如是(至)擣篩和合與子令服。",
    "X29n0599_006:0756c21": "經方者。即十二部教也。藥草。即教所詮八萬法門",
    "X29n0599_006:0756c22": "也。從佛出十二部。乃至出小乘涅槃。此出頓漸藥",
    "X29n0599_006:0756c23": "草也。直從佛出十二部。此出頓藥草也。從佛出九",
    "X29n0599_006:0756c24": "部修多羅。此出漸藥草也。色者譬戒。戒防身口。事",
    "X29n0599_006:0757a01": "相彰顯也。香者譬定。功德香。熏一切也。味者譬慧。",
    "X29n0599_006:0757a02": "能得理味也。此戒定慧。即八正道。修八正道。能見",
    "X29n0599_006:0757a03": "佛性。又色是般若。照了法性之色。分明無礙。香是",
    "X29n0599_006:0757a04": "解脫。斷德離臭也。味是法身。理味也。三法不縱不",
    "X29n0599_006:0757a05": "橫。名秘密藏。依教修行。得入此藏也。說三乘空三",
    "X29n0599_006:0757a06": "昧力如擣。無相如篩。無作如合。一一三昧具戒定",
    "X29n0599_006:0757a07": "慧也。又空觀如擣。假觀如篩。中觀如合。此三觀各",
    "X29n0599_006:0757a08": "不離戒定慧。將此法與漸頓眾生令修行。名服也。",
    "X29n0599_006:0757a09": "△二譬勸誡。",
    "X29n0599_006:0757a10": "而作是言(至)速除苦惱無復眾患。",
    "X29n0599_006:0757a11": "從而作是言。乃至可服即是勸門也。從速除苦惱。",
    "X29n0599_006:0757a12": "乃至無復眾患。即是誡門也。將勸誡二教。令諸眾",
    "X29n0599_006:0757a13": "生服法藥也。△三譬得益。",
    "X29n0599_006:0757a14": "其諸子中不失心者(至)即便服之病盡除愈。",
    "X29n0599_006:0757a15": "(二現在益物竟)。△三明唱滅復去。譬未來益物。有",
    "X29n0599_006:0757a16": "四。一明唱滅之由。由眾生薄德。見佛不修行。即是",
    "X29n0599_006:0757a17": "不肎服藥也。二唱應死。譬非滅現滅。三子醒服藥。",
    "X29n0599_006:0757a18": "譬唱滅有益。四追譬本實不滅。今初。",
    "X29n0599_006:0757a19": "餘失心者見其父來(至)如是好藥而不肎服。",
    "X29n0599_006:0757a20": "△二唱應死。譬非滅現滅。",
    "X29n0599_006:0757a21": "我今當設方便(至)遣使還告汝父已死。",
    "X29n0599_006:0757a22": "死時已至者。當入涅槃也。留經教在。故云是好良",
    "X29n0599_006:0757a23": "藥。今留在此。復至餘國者。即是此方現滅。他方現",
    "X29n0599_006:0757a24": "生。上文云。願在他方。遙見守護。即其義也。遣使者。",
    "X29n0599_006:0757b01": "或取涅槃中大聲普告為使人。或用神通。或用舍",
    "X29n0599_006:0757b02": "利。或用經教等為使人。今用四依菩薩。語眾生云。",
    "X29n0599_006:0757b03": "佛已滅後。但留此法。我今宣弘。汝當受行也。後時",
    "X29n0599_006:0757b04": "眾生。若無四依傳述經法。豈能自知佛已滅度。今",
    "X29n0599_006:0757b05": "法現在。故用四依是使人也(僭補曰。末法弘經。允屬四依菩薩。南嶽天",
    "X29n0599_006:0757b06": "台。章安荊溪。至於四明。詎非其人耶。於此娑婆世界。五濁惡世。傳弘此經。以其昔日靈山親聞。得佛心法。",
    "X29n0599_006:0757b07": "故一句一偈。一字一義。無不從佛心中流出。今日聞師所說。宛如現在靈山。親聞如來耳提面命。天台與",
    "X29n0599_006:0757b08": "佛。是一是二。不可辨也。自幸夙植微善。逢茲大法。又得聖師註釋。法海汪洋。恣其飲噉。纂要流通。不啻優",
    "X29n0599_006:0757b09": "曇出現。得一親見。法乳之恩。即粉身碎骨。何能報其萬一耶。唯誓在生生。弘揚玅法。與法界眾生。同增道",
    "X29n0599_006:0757b10": "損生。授法身記。究竟成佛。庶幾遂其[(白日+田)/廾]志耳)。△三醒悟服藥。譬唱滅有益。",
    "X29n0599_006:0757b11": "是時諸子聞父背喪(至)即取服之毒病皆愈。",
    "X29n0599_006:0757b12": "良由滅後。眾生醒悟。服藥修行以作因緣。能感未",
    "X29n0599_006:0757b13": "來應化。如遺教云。其未度者。作得度因緣。亦有現",
    "X29n0599_006:0757b14": "得感見。普賢觀云。精進苦到。得見釋迦分身多寶。",
    "X29n0599_006:0757b15": "東方善德等。及七佛世尊。△四追譬本實不滅。",
    "X29n0599_006:0757b16": "其父聞子。悉已得差。尋便來歸。咸使見之。",
    "X29n0599_006:0757b17": "其父聞子得差者。得差之言。不全惑斷。但有三乘",
    "X29n0599_006:0757b18": "機。及堪會者。不論斷與不斷。皆名得差(譬三世益",
    "X29n0599_006:0757b19": "物竟)。△二治子實益譬。譬上總結不虛。",
    "X29n0599_006:0757b20": "諸善男子(至)不也世尊。",
    "X29n0599_006:0757b21": "(上開譬竟)。△二明合譬。",
    "X29n0599_006:0757b22": "佛言我亦如是(至)亦無有能如法說我虗妄過者。",
    "X29n0599_006:0757b23": "(一長行竟)。△二偈頌。有二十五行半。頌上法譬。初",
    "X29n0599_006:0757b24": "二十行半。頌法說。次五行。頌譬說。上法說有二。今",
    "X29n0599_006:0757c01": "頌亦二。初十九行半。頌三世益物。次一行。頌皆實",
    "X29n0599_006:0757c02": "不虗。今初四行。頌過去世益物。",
    "X29n0599_006:0757c03": "爾時世尊。欲重宣此義而說偈言。",
    "X29n0599_006:0757c04": "自我得佛來(至)雖近而不見。",
    "X29n0599_006:0757c05": "文為三。初一行。頌上成道已久。次一行。頌上中間",
    "X29n0599_006:0757c06": "益物。三二行。頌上住處。△二五行頌現在。上文有",
    "X29n0599_006:0757c07": "二。初二行半。頌非生現生。次二行半。頌非滅現滅。",
    "X29n0599_006:0757c08": "眾見我滅度(至)但謂我滅度。",
    "X29n0599_006:0757c09": "△三有十行半。頌上未來。上但寄常住不滅四字。",
    "X29n0599_006:0757c10": "今頌則廣。文為四。初一行半。明未來機應。",
    "X29n0599_006:0757c11": "我見諸眾生(至)乃出為說法。",
    "X29n0599_006:0757c12": "△二四行。頌上常住不滅。",
    "X29n0599_006:0757c13": "神通力如是(至)散佛及大眾。",
    "X29n0599_006:0757c14": "常在靈鷲山。此謂實報土也。及餘諸住處者。謂方",
    "X29n0599_006:0757c15": "便有餘土也。即上餘國義也。天人充滿者。三十心",
    "X29n0599_006:0757c16": "是人。十地是天。擊天鼓者。無問自說也。曼陀羅華",
    "X29n0599_006:0757c17": "者。說賢聖位也。△三二行。明不見因緣。",
    "X29n0599_006:0757c18": "我淨土不毀(至)不聞三寶名。",
    "X29n0599_006:0757c19": "△四三行。明得見因緣。",
    "X29n0599_006:0757c20": "諸有修功德(至)久修業所得。",
    "X29n0599_006:0757c21": "(諸有修功德等者。即指緣了具足者也。經云。則皆見我身。實報土也。經云。或時為此眾等者。亦初地初住",
    "X29n0599_006:0757c22": "也。經云。久乃見佛者。即指五濁重者。經云。我智力如是。總結大勢力也)。△第二一行。",
    "X29n0599_006:0757c23": "頌上利益不虗也。",
    "X29n0599_006:0757c24": "汝等有智者。勿於此生疑。當斷令永盡。佛語實不虗。",
    "X29n0599_006:0758a01": "(初頌法說竟)。△次五行頌譬為二。初一行頌開譬。",
    "X29n0599_006:0758a02": "如醫善方便。為治狂子故。實在而言死。無能說虗妄。",
    "X29n0599_006:0758a03": "初一句頌過去。次二句頌現在。不頌未來也。無能",
    "X29n0599_006:0758a04": "說虗妄一句。頌不虗也。△二四行頌合譬。上合中。",
    "X29n0599_006:0758a05": "本不合未來。今初半行頌合過去。",
    "X29n0599_006:0758a06": "我亦為世父。救諸苦患者。",
    "X29n0599_006:0758a07": "△二有二行半。頌合現在。",
    "X29n0599_006:0758a08": "為凡夫顛倒(至)為說種種法。",
    "X29n0599_006:0758a09": "△三一行。頌合不虗。",
    "X29n0599_006:0758a10": "每自作是意。以何令眾生。得入無上慧。速成就佛身。",
    "X29n0599_006:0758a11": "開三顯一。開近顯遠。欲令眾生速入佛道。此事必",
    "X29n0599_006:0758a12": "得不虗也(如來壽量品竟)。",
    "X29n0599_006:0758a14": "玅法蓮華經文句纂要卷第六"
}