{
    "T09n0278_026:0564a02": "大方廣佛華嚴經卷第二十六",
    "T09n0278_026:0564a04": "東晉天竺三藏佛馱跋陀羅譯",
    "T09n0278_026:0564a05": "◎十地品第二十二之四",
    "T09n0278_026:0564a06": " 他化自在王，  諸天及菩薩，",
    "T09n0278_026:0564a07": " 聞說此上行，  心皆大歡喜。",
    "T09n0278_026:0564a08": " 雨上妙華香，  幡蓋寶瓔珞，",
    "T09n0278_026:0564a09": " 真妙摩尼珠，  散佛及大眾。",
    "T09n0278_026:0564a10": " 天女於空中，  作種種妓樂，",
    "T09n0278_026:0564a11": " 供養於如來，  并及諸菩薩。",
    "T09n0278_026:0564a12": " 同以微妙音，  歌頌佛功德：",
    "T09n0278_026:0564a13": "「一切智慧者，  眾生中最尊，",
    "T09n0278_026:0564a14": " 哀愍世間故，  現諸神通力，",
    "T09n0278_026:0564a15": " 華香珍寶等，  皆出如是音。",
    "T09n0278_026:0564a16": " 於一微塵中，  各示那由他，",
    "T09n0278_026:0564a17": " 無量數諸佛，  於中而說法。",
    "T09n0278_026:0564a18": " 於一微塵中，  見無量佛國，",
    "T09n0278_026:0564a19": " 須彌金剛圍，  世間不迫迮。",
    "T09n0278_026:0564a20": " 於一微塵中，  見有三惡道，",
    "T09n0278_026:0564a21": " 天人阿脩羅，  各各受業報。",
    "T09n0278_026:0564a22": " 聞諸佛國中，  一切佛妙音，",
    "T09n0278_026:0564a23": " 轉無上法輪，  隨應眾生心。",
    "T09n0278_026:0564a24": " 諸佛世界中，  眾生身種種，",
    "T09n0278_026:0564a25": " 隨國土眾生，  示現種種身。",
    "T09n0278_026:0564a26": " 一切諸天人，  皆悉同止住，",
    "T09n0278_026:0564a27": " 佛先觀察已，  然後為說法。",
    "T09n0278_026:0564a28": " 眾生悉知見，  微塵中佛國，",
    "T09n0278_026:0564a29": " 亦觀曠大剎，  以佛威神故。",
    "T09n0278_026:0564b01": " 佛現如是等，  種種神通力，",
    "T09n0278_026:0564b02": " 若為眾生說，  是事不可盡。」",
    "T09n0278_026:0564b03": " 以是微妙音，  稱歎於世尊，",
    "T09n0278_026:0564b04": " 心皆大歡喜，  默然而觀佛。",
    "T09n0278_026:0564b05": " 解脫月菩薩，  請金剛藏言：",
    "T09n0278_026:0564b06": "「佛子願演說，  入於八地行。」◎",
    "T09n0278_026:0564b07": "[0564b07] ◎金剛藏菩薩言：「佛子！菩薩摩訶薩已習七",
    "T09n0278_026:0564b08": "地微妙行慧，方便道淨，善集助道法，具大",
    "T09n0278_026:0564b09": "願力；諸佛神力所護，自善根得力，常念隨",
    "T09n0278_026:0564b10": "順如來力、無畏、不共法、直心、深心、清淨，成",
    "T09n0278_026:0564b11": "就福德智慧，大慈大悲，不捨眾生，修行無",
    "T09n0278_026:0564b12": "量智道。入諸法本來無生、無起、無相、無成、無",
    "T09n0278_026:0564b13": "壞、無來、無去、無初、無中、無後，入如來智，一",
    "T09n0278_026:0564b14": "切心、意、識憶想分別，無所貪著；一切法如",
    "T09n0278_026:0564b15": "虛空性，是名菩薩得無生法忍，入第八地。",
    "T09n0278_026:0564b16": "入不動地，名為深行菩薩，一切世間所不",
    "T09n0278_026:0564b17": "能測，離一切相，離一切想、一切貪著，一切",
    "T09n0278_026:0564b18": "聲聞辟支佛所不能壞，深大遠離而現在",
    "T09n0278_026:0564b19": "前。譬如比丘，得於神通，心得自在，次第乃",
    "T09n0278_026:0564b20": "入滅盡定，一切動心，憶想分別，皆悉盡滅。",
    "T09n0278_026:0564b21": "菩薩亦如是，菩薩住是地，諸勤方便身口意",
    "T09n0278_026:0564b22": "行，皆悉息滅，住大遠離。如人夢中欲渡",
    "T09n0278_026:0564b23": "深水，發大精進，施大方便，未渡之間，忽",
    "T09n0278_026:0564b24": "然便覺，諸方便事，皆悉放捨。菩薩亦如是，",
    "T09n0278_026:0564b25": "從初已來，發大精進，廣修道行，至不動地，",
    "T09n0278_026:0564b26": "一切皆捨，不行二心，諸所憶想，不復現",
    "T09n0278_026:0564b27": "前。譬如生梵世者，欲界煩惱不現在前。",
    "T09n0278_026:0564b28": "菩薩亦如是，住不動地，一切心、意、識，不現",
    "T09n0278_026:0564b29": "在前，乃至佛心、菩提心、涅槃心尚不現前，",
    "T09n0278_026:0564c01": "何況當生諸世間心？[0564c01] 「佛子！是菩薩隨順是",
    "T09n0278_026:0564c02": "地，以本願力故。又諸佛為現其身，住在諸",
    "T09n0278_026:0564c03": "地法流水中，與如來智慧為作因緣。諸佛",
    "T09n0278_026:0564c04": "皆作是言：『善哉！善哉！善男子！汝得是第一",
    "T09n0278_026:0564c05": "忍，順一切佛法。』[0564c05] 「善男子！我有十力、四無所",
    "T09n0278_026:0564c06": "畏、十八不共法，汝今未得為得，是故，勤加",
    "T09n0278_026:0564c07": "精進，亦莫捨此忍門。善男子！汝雖得此第",
    "T09n0278_026:0564c08": "一甚深寂滅解脫，一切凡夫離寂滅法，常為",
    "T09n0278_026:0564c09": "煩惱覺觀所害，汝當愍此一切眾生。又，善",
    "T09n0278_026:0564c10": "男子！汝應念本所願，欲利益眾生，欲得",
    "T09n0278_026:0564c11": "不可思議智慧門。又，善男子！一切法性、一切",
    "T09n0278_026:0564c12": "法相、有佛、無佛，常住不異。一切如來不以",
    "T09n0278_026:0564c13": "得此法故，說名為佛，聲聞、辟支佛亦得此",
    "T09n0278_026:0564c14": "寂滅無分別法。善男子！汝觀我等無量清淨",
    "T09n0278_026:0564c15": "身相、無量智慧、無量清淨國土、無量方便、無",
    "T09n0278_026:0564c16": "量圓光、無量淨音，汝今應起如是等事。又，",
    "T09n0278_026:0564c17": "善男子！汝今適得此一法明，所謂一切法，寂",
    "T09n0278_026:0564c18": "滅無有分別，我等所得無量無邊，汝應精",
    "T09n0278_026:0564c19": "勤起此諸法。善男子！十方無量國土、無量眾",
    "T09n0278_026:0564c20": "生、無量諸法差別，汝應如實通達是事，隨",
    "T09n0278_026:0564c21": "順如是智。是菩薩諸佛與如是等無量無邊",
    "T09n0278_026:0564c22": "起智慧門因緣，以此無量門故，是菩薩能",
    "T09n0278_026:0564c23": "起無量智業，皆悉成就。[0564c23] 「諸佛子！若諸佛不",
    "T09n0278_026:0564c24": "與菩薩起智慧門者，是菩薩畢竟取於涅",
    "T09n0278_026:0564c25": "槃，棄捨利益一切眾生，以諸佛與此無量",
    "T09n0278_026:0564c26": "無邊起智慧門故，於一念中所生智慧，比",
    "T09n0278_026:0564c27": "從初地已來乃至七地，百分不及一，無量無",
    "T09n0278_026:0564c28": "邊阿僧祇分不及一，乃至算數譬諭所不",
    "T09n0278_026:0564c29": "能及，所以者何？先以一身修集功德，今此",
    "T09n0278_026:0565a01": "地中，得無量身，修菩薩道，以無量音聲、無",
    "T09n0278_026:0565a02": "量智慧、無量生處、無量清淨國土、無量教化",
    "T09n0278_026:0565a03": "眾生，供養給侍無量諸佛，隨順無量佛法、",
    "T09n0278_026:0565a04": "無量神通力、無量大會差別、無量身口意業，",
    "T09n0278_026:0565a05": "集一切菩薩所行道，以不動法故。佛子！譬",
    "T09n0278_026:0565a06": "人乘船，欲渡大海，未至大海，多用功力，",
    "T09n0278_026:0565a07": "入海以風，無復艱礙，一日之行，過先功",
    "T09n0278_026:0565a08": "力，於百千歲所不能及；菩薩亦如是，多",
    "T09n0278_026:0565a09": "集善根，乘大乘船，入菩薩所行大智慧海，",
    "T09n0278_026:0565a10": "不施功力，能近一切諸佛智慧，比本所行，",
    "T09n0278_026:0565a11": "若一劫、若百千萬劫所不能及。[0565a11] 「佛子！菩薩",
    "T09n0278_026:0565a12": "摩訶薩至第八地，從大方便慧生，無功用",
    "T09n0278_026:0565a13": "心，在菩薩道，思惟諸佛智慧勢力，知世界",
    "T09n0278_026:0565a14": "生、世界滅、世界成、世界壞，知以何業因緣",
    "T09n0278_026:0565a15": "集故世界成，何業因緣滅故世界壞。是菩薩",
    "T09n0278_026:0565a16": "知地、水、火、風性，小相、中相、無量相、差別相，",
    "T09n0278_026:0565a17": "知微塵細相，知微塵差別相，於一世界中",
    "T09n0278_026:0565a18": "所有微塵差別，皆悉能知，此一世界所有地、",
    "T09n0278_026:0565a19": "水、火、風，若干微塵，皆悉能知。知寶物若干",
    "T09n0278_026:0565a20": "微塵，眾生身若干微塵，世界中萬物微塵差",
    "T09n0278_026:0565a21": "別，分別眾生大身、小身，以若干微塵成，地",
    "T09n0278_026:0565a22": "獄身、畜生身、餓鬼身，以若干微塵成，阿脩",
    "T09n0278_026:0565a23": "羅身、天身，以若干微塵成，皆悉了知。是菩",
    "T09n0278_026:0565a24": "薩入如是分別微塵智，知欲、色、無色界壞，",
    "T09n0278_026:0565a25": "知欲、色、無色界成，知欲、色、無色界成壞，知",
    "T09n0278_026:0565a26": "欲、色、無色界小相、中相、無量相，知欲、色、無色",
    "T09n0278_026:0565a27": "界差別相，如是知三界，是名菩薩教化眾",
    "T09n0278_026:0565a28": "生。助智明分，善分別眾生身，善觀所應生",
    "T09n0278_026:0565a29": "處，隨眾生生處，隨眾生身而為受身，是菩",
    "T09n0278_026:0565b01": "薩現身遍滿三千大千世界，隨眾生身，各各",
    "T09n0278_026:0565b02": "差別。譬如日月，於一切水皆現其像，若二",
    "T09n0278_026:0565b03": "若三，乃至無量無邊不可思議不可說三千",
    "T09n0278_026:0565b04": "大千世界，身遍其中，隨眾生身差別而為受",
    "T09n0278_026:0565b05": "身。是菩薩成就如是智慧，於一世界，身不",
    "T09n0278_026:0565b06": "動搖，乃至不可說諸佛世界，隨眾生身，隨",
    "T09n0278_026:0565b07": "所信樂，於佛大會而現身像，若於沙門",
    "T09n0278_026:0565b08": "中示沙門形色，婆羅門中示婆羅門形色，",
    "T09n0278_026:0565b09": "剎利中示剎利形色，居士中示居士形色，",
    "T09n0278_026:0565b10": "四天王中、帝釋中、魔中、梵天中示梵天形",
    "T09n0278_026:0565b11": "色，乃至阿迦膩吒天中示阿迦膩吒形",
    "T09n0278_026:0565b12": "色，以聲聞乘度者示聲聞形色，以辟支佛",
    "T09n0278_026:0565b13": "乘度者示辟支佛形色，以菩薩乘度者示",
    "T09n0278_026:0565b14": "菩薩形色，以佛身度者示佛身形色；所有",
    "T09n0278_026:0565b15": "不可說諸佛國中，隨眾生身，信樂差別，現為",
    "T09n0278_026:0565b16": "受身，而實遠離身相差別，常住平等。是菩",
    "T09n0278_026:0565b17": "薩知眾生身、知國土身、知業報身、知聲",
    "T09n0278_026:0565b18": "聞身、知辟支佛身、知菩薩身、知如來身、知",
    "T09n0278_026:0565b19": "智身、知法身、知虛空身，是菩薩如是知眾",
    "T09n0278_026:0565b20": "生深心所樂。若於眾生身作己身、若於眾",
    "T09n0278_026:0565b21": "生身作國土身、業報身、聲聞身、辟支佛身、",
    "T09n0278_026:0565b22": "菩薩身、如來身、智身、法身、虛空身，若於國",
    "T09n0278_026:0565b23": "土身作己身、業報身、乃至虛空身，若於業",
    "T09n0278_026:0565b24": "報身作己身乃至虛空身，若於己身作眾",
    "T09n0278_026:0565b25": "生身、國土身、業報身、聲聞身、辟支佛身、菩",
    "T09n0278_026:0565b26": "薩身、如來身、智身、法身、虛空身，是菩薩知",
    "T09n0278_026:0565b27": "眾生集業身、報身、煩惱身、色身、無色身，諸",
    "T09n0278_026:0565b28": "佛國土，小相、中相、無量相、垢相、淨相、廣相、",
    "T09n0278_026:0565b29": "倒相、平相、方差別相，知業報身假名差",
    "T09n0278_026:0565c01": "別、聲聞身假名差別、辟支佛身假名差別、菩",
    "T09n0278_026:0565c02": "薩身假名差別；知如來身、菩提身、願身、化",
    "T09n0278_026:0565c03": "身、住持身、相好莊嚴身、勢力身、如意身、福",
    "T09n0278_026:0565c04": "德身、智身、法身；知智身善分別如實，知法",
    "T09n0278_026:0565c05": "身平等不壞相，知虛空身無量相、周遍相、無",
    "T09n0278_026:0565c06": "形相。是菩薩善知起如是諸身，則得命自",
    "T09n0278_026:0565c07": "在、心自在、財自在、業自在、生自在、願自在、",
    "T09n0278_026:0565c08": "信解自在、如意自在、智自在、法自在。",
    "T09n0278_026:0565c09": "是菩薩得十自在，為不可思議智者、無量智",
    "T09n0278_026:0565c10": "者、廣智者、不可壞智者。菩薩隨如是智慧，",
    "T09n0278_026:0565c11": "畢竟常起無罪身業、口業、意業；身業隨智行，",
    "T09n0278_026:0565c12": "口業隨智行，意業隨智行。般若波羅蜜增",
    "T09n0278_026:0565c13": "上，大悲為首，善修方便，善起諸願，善為",
    "T09n0278_026:0565c14": "諸佛神通所護，常不捨行利益眾生智，悉",
    "T09n0278_026:0565c15": "知無邊世界中差別事。舉要言之：菩薩住",
    "T09n0278_026:0565c16": "無動地，身、口、意所作，皆能集一切佛法。是菩",
    "T09n0278_026:0565c17": "薩住此地，離一切煩惱故，善住淨心力；心",
    "T09n0278_026:0565c18": "常不離道故，善住深心力；不捨眾生故，",
    "T09n0278_026:0565c19": "善住大悲力；救一切世間故，善住大慈力；",
    "T09n0278_026:0565c20": "不忘所聞法故，善住陀羅尼力；分別觀察",
    "T09n0278_026:0565c21": "一切佛法故，善住一切樂說力；行無邊差",
    "T09n0278_026:0565c22": "別世界故，善住神通力；不捨一切菩薩所",
    "T09n0278_026:0565c23": "行故，善住願力；修集一切佛法故，善住波",
    "T09n0278_026:0565c24": "羅蜜力；善起一切種智故，善住如來力。是",
    "T09n0278_026:0565c25": "菩薩得如是智力，示一切所作無有過咎。",
    "T09n0278_026:0565c26": "[0565c26] 「諸佛子！菩薩此地不可壞故，名為不動地；",
    "T09n0278_026:0565c27": "智慧不轉故，名為不轉地；一切世間不能",
    "T09n0278_026:0565c28": "測知故，名威德地；無色欲故，名童真地；",
    "T09n0278_026:0565c29": "隨意受生故，名自在地；更不作故，名為成",
    "T09n0278_026:0566a01": "地；決定知故，名為究竟地；善發大願故，名",
    "T09n0278_026:0566a02": "為變化地；不可壞故，名為住持地；先修善",
    "T09n0278_026:0566a03": "根故，名為無功力地。菩薩得如是智慧，名",
    "T09n0278_026:0566a04": "為入佛境界，名為佛功德所照明，名為隨",
    "T09n0278_026:0566a05": "佛威儀行。趣向佛法，常為諸佛神力所護，",
    "T09n0278_026:0566a06": "常為四天王、釋提桓因、諸梵王等之所奉",
    "T09n0278_026:0566a07": "迎，密&#x8FF9;金剛神常隨侍衛。善能出生諸禪三",
    "T09n0278_026:0566a08": "昧，能作無量諸身差別，於諸身中皆有勢",
    "T09n0278_026:0566a09": "力，得大果報神通力，於無邊三昧中得自",
    "T09n0278_026:0566a10": "在，能受無量記，隨眾生成就處，示成阿耨",
    "T09n0278_026:0566a11": "多羅三藐三菩提。是菩薩入如是大智慧，善",
    "T09n0278_026:0566a12": "通達諸法，常放大智光明，度無礙法界道，",
    "T09n0278_026:0566a13": "善知世界道差別，能示一切諸功德，隨意",
    "T09n0278_026:0566a14": "自在，善解先際後際，能入轉魔道智，入如",
    "T09n0278_026:0566a15": "來行境界，能於無邊世界行菩薩道，以不",
    "T09n0278_026:0566a16": "轉相故，此地名為不動。[0566a16] 「佛子！菩薩在不動",
    "T09n0278_026:0566a17": "地，善生禪定力故，常見無邊諸佛，不捨供",
    "T09n0278_026:0566a18": "養供給諸佛，是菩薩於一一劫、一一世界",
    "T09n0278_026:0566a19": "中，數百千萬億那由他無量無邊阿僧祇佛，",
    "T09n0278_026:0566a20": "恭敬供養，尊重讚歎，親近諸佛，從諸佛受",
    "T09n0278_026:0566a21": "世界差別等諸法明，是菩薩轉深入如來法",
    "T09n0278_026:0566a22": "藏，問世界差別事，無能盡者，乃至百千萬",
    "T09n0278_026:0566a23": "億劫，說不可盡。又諸善根，轉勝明淨。譬如",
    "T09n0278_026:0566a24": "真金，眾寶間錯，為轉輪王所佩瓔珞，一切",
    "T09n0278_026:0566a25": "人民無能奪者。菩薩摩訶薩亦如是，住無",
    "T09n0278_026:0566a26": "動地，善根轉淨，一切聲聞辟支佛，乃至七地",
    "T09n0278_026:0566a27": "菩薩所不能壞。菩薩住是地，以善分別智",
    "T09n0278_026:0566a28": "門故，智慧光明，滅除一切眾生惱熱。譬如",
    "T09n0278_026:0566a29": "千世界主大梵天王，能於一時，流布慈心",
    "T09n0278_026:0566b01": "滿千世界，亦能放光，遍照其中。菩薩摩訶",
    "T09n0278_026:0566b02": "薩亦如是，住不動地，能放身光，照十萬",
    "T09n0278_026:0566b03": "佛剎微塵世界，滅除眾生諸煩惱熱，令得",
    "T09n0278_026:0566b04": "清涼。諸佛子！是名略說菩薩不動地。若廣",
    "T09n0278_026:0566b05": "說者，無量億劫所不能盡。菩薩住是地，多",
    "T09n0278_026:0566b06": "作大梵天王，主千世界，諸根猛利，與諸眾",
    "T09n0278_026:0566b07": "生、聲聞辟支佛、菩薩波羅蜜道，無有窮盡，",
    "T09n0278_026:0566b08": "說世界差別，無能壞者，所作善業，布施、愛",
    "T09n0278_026:0566b09": "語、利益、同事皆不離念佛，不離念法，乃至",
    "T09n0278_026:0566b10": "不離念一切種智。常生是心：『我當於眾",
    "T09n0278_026:0566b11": "生為首為勝，乃至於一切眾生為依止者。』",
    "T09n0278_026:0566b12": "是菩薩若欲勤行精進，於須臾間，得百萬",
    "T09n0278_026:0566b13": "三千大千世界微塵數三昧，乃至能示百萬",
    "T09n0278_026:0566b14": "三千大千世界微塵數菩薩，以為眷屬。若以",
    "T09n0278_026:0566b15": "願力，神通自在，能過是數若干，百千萬億",
    "T09n0278_026:0566b16": "劫不可計知。」[0566b16] 時，金剛藏菩薩欲重明此義，",
    "T09n0278_026:0566b17": "以偈頌曰：",
    "T09n0278_026:0566b18": "「菩薩住七地，  慧方便已淨，",
    "T09n0278_026:0566b19": " 善集助道法，  大願力所繫，",
    "T09n0278_026:0566b20": " 諸佛神力護，  善根悉成就，",
    "T09n0278_026:0566b21": " 求於勝智慧，  能入第八地。",
    "T09n0278_026:0566b22": " 善集於福慧，  而有深慈悲，",
    "T09n0278_026:0566b23": " 離諸有量心，  心同如虛空。",
    "T09n0278_026:0566b24": " 如所說法中，  心得決定力，",
    "T09n0278_026:0566b25": " 如是得寂滅，  微妙無生忍。",
    "T09n0278_026:0566b26": " 諸法從本來，  無生亦無起，",
    "T09n0278_026:0566b27": " 無相無有成，  亦無去來義。",
    "T09n0278_026:0566b28": " 諸法初中後，  與如無分別，",
    "T09n0278_026:0566b29": " 無有心意行，  同若如虛空。",
    "T09n0278_026:0566c01": " 成就如是忍，  無有諸戲論，",
    "T09n0278_026:0566c02": " 得是不動地，  甚深寂滅行。",
    "T09n0278_026:0566c03": " 一切諸世間，  不能得測量，",
    "T09n0278_026:0566c04": " 一切諸心相，  皆悉已滅盡。",
    "T09n0278_026:0566c05": " 菩薩住是地，  心識無分別，",
    "T09n0278_026:0566c06": " 如入滅盡定，  無復憶念想。",
    "T09n0278_026:0566c07": " 猶如人夢中，  方便欲渡水，",
    "T09n0278_026:0566c08": " 覺則意廓然，  休息諸所作。",
    "T09n0278_026:0566c09": " 得是深忍已，  一切想念滅，",
    "T09n0278_026:0566c10": " 如生於梵天，  無欲界煩惱。",
    "T09n0278_026:0566c11": " 以本願力故，  及佛今勸導，",
    "T09n0278_026:0566c12": " 如是第一忍，  是諸佛職位。",
    "T09n0278_026:0566c13": " 我等深智力，  無畏不共法，",
    "T09n0278_026:0566c14": " 汝今無有此，  當加勤精進。",
    "T09n0278_026:0566c15": " 汝雖得除滅，  一切煩惱火，",
    "T09n0278_026:0566c16": " 當觀諸世間，  煩惱常熾然。",
    "T09n0278_026:0566c17": " 當念本所願，  欲利諸眾生，",
    "T09n0278_026:0566c18": " 悉遍知諸法，  廣度於一切。",
    "T09n0278_026:0566c19": " 諸法實性相，  常住無變異，",
    "T09n0278_026:0566c20": " 二乘亦得此，  而不名為佛。",
    "T09n0278_026:0566c21": " 但以得無礙，  甚深微妙智，",
    "T09n0278_026:0566c22": " 通達三世故，  乃得名為佛。",
    "T09n0278_026:0566c23": " 是諸無等等，  天人所恭敬，",
    "T09n0278_026:0566c24": " 開是起智門，  令入諸佛法。",
    "T09n0278_026:0566c25": " 成就無邊底，  無量妙智慧，",
    "T09n0278_026:0566c26": " 先所行諸法，  不及今一念。",
    "T09n0278_026:0566c27": " 如是諸菩薩，  得妙智慧地，",
    "T09n0278_026:0566c28": " 能在一念中，  身遍於十方。",
    "T09n0278_026:0566c29": " 入是智慧門，  行道疾無礙，",
    "T09n0278_026:0567a01": " 如行於海中，  大風力所濟。",
    "T09n0278_026:0567a02": " 離諸功用心，  但在於智業，",
    "T09n0278_026:0567a03": " 觀十方世界，  成壞及與住。",
    "T09n0278_026:0567a04": " 能知四大一，  亦知諸別異，",
    "T09n0278_026:0567a05": " 小中及無量，  種種差別相。",
    "T09n0278_026:0567a06": " 能數知三千，  大千世界塵，",
    "T09n0278_026:0567a07": " 亦知眾生身，  四大微塵數。",
    "T09n0278_026:0567a08": " 諸天身眾寶，  微塵數差別，",
    "T09n0278_026:0567a09": " 皆悉遍明了，  餘亦如是知。",
    "T09n0278_026:0567a10": " 智慧因緣故，  心轉得調柔，",
    "T09n0278_026:0567a11": " 為利諸眾生，  遍諸世界身。",
    "T09n0278_026:0567a12": " 能於眾生身，  而自作己身，",
    "T09n0278_026:0567a13": " 及以諸佛剎，  諸餘種種身。",
    "T09n0278_026:0567a14": " 如日月停空，  影現一切水，",
    "T09n0278_026:0567a15": " 菩薩亦如是，  遍滿大千界。",
    "T09n0278_026:0567a16": " 常住於法身，  湛然不移動，",
    "T09n0278_026:0567a17": " 於淨心眾生，  各現其身像。",
    "T09n0278_026:0567a18": " 隨諸心所樂，  而現為受生，",
    "T09n0278_026:0567a19": " 於諸天人會，  悉皆示其身。",
    "T09n0278_026:0567a20": " 菩薩於因緣，  和合中自在，",
    "T09n0278_026:0567a21": " 乃至能隨意，  為現於佛身，",
    "T09n0278_026:0567a22": " 眾生國土身，  業報賢聖身，",
    "T09n0278_026:0567a23": " 智身與法身，  知皆同平等。",
    "T09n0278_026:0567a24": " 以是因緣故，  得如意神通，",
    "T09n0278_026:0567a25": " 為令世歡喜，  而現種種身。",
    "T09n0278_026:0567a26": " 能得於十種，  妙大自在智，",
    "T09n0278_026:0567a27": " 所作隨智行，  順於慈悲心。",
    "T09n0278_026:0567a28": " 諸佛所有法，  皆能善修習，",
    "T09n0278_026:0567a29": " 住三淨戒中，  不動如須彌。",
    "T09n0278_026:0567b01": " 能得大菩薩，  所有十種力，",
    "T09n0278_026:0567b02": " 一切諸魔眾，  皆所不能轉。",
    "T09n0278_026:0567b03": " 常為諸佛護，  釋梵所敬禮，",
    "T09n0278_026:0567b04": " 密&#x8FF9;金剛神，  常隨而侍衛。",
    "T09n0278_026:0567b05": " 菩薩得是地，  功德無有量，",
    "T09n0278_026:0567b06": " 百千萬億劫，  說之不可盡。",
    "T09n0278_026:0567b07": " 親近無數佛，  增益諸善根，",
    "T09n0278_026:0567b08": " 如真金雜寶，  莊嚴王瓔珞。",
    "T09n0278_026:0567b09": " 菩薩在是地，  多作大梵王，",
    "T09n0278_026:0567b10": " 典領千國土，  功德無有量。",
    "T09n0278_026:0567b11": " 能以三乘教，  而無有窮盡，",
    "T09n0278_026:0567b12": " 慈心光普照，  滅諸煩惱熱。",
    "T09n0278_026:0567b13": " 能於須臾間，  得百萬三千，",
    "T09n0278_026:0567b14": " 大千世界數，  微塵諸三昧。",
    "T09n0278_026:0567b15": " 能見十方佛，  其數亦如是，",
    "T09n0278_026:0567b16": " 若以其願力，  過是無有量。",
    "T09n0278_026:0567b17": " 今已略解說，  第八地妙相，",
    "T09n0278_026:0567b18": " 若廣演說者，  千億劫不盡。」◎",
    "T09n0278_026:0567b19": "[0567b19] ◎第九地",
    "T09n0278_026:0567b20": " 佛子演說此，  八地妙義時，",
    "T09n0278_026:0567b21": " 以佛神力故，  震動無量國。",
    "T09n0278_026:0567b22": " 一切智身出，  無量微妙光，",
    "T09n0278_026:0567b23": " 遍照十方界，  眾生得安樂。",
    "T09n0278_026:0567b24": " 百千萬菩薩，  住於虛空中，",
    "T09n0278_026:0567b25": " 設眾妙供養，  諸天所無有。",
    "T09n0278_026:0567b26": " 自在大梵天，  并及他化王，",
    "T09n0278_026:0567b27": " 歡喜設妙供，  大海功德佛。",
    "T09n0278_026:0567b28": " 千萬諸天女，  咸恭敬歡喜，",
    "T09n0278_026:0567b29": " 同以微妙音，  歌歎佛功德，",
    "T09n0278_026:0567c01": " 以佛神力故，  出如是妙法：",
    "T09n0278_026:0567c02": "「善行寂滅者，  無有諸惡心，",
    "T09n0278_026:0567c03": " 各在於其地，  善修菩薩行。",
    "T09n0278_026:0567c04": " 利益世間故，  遍遊於十方，",
    "T09n0278_026:0567c05": " 示眾以佛道，  心如空無礙。",
    "T09n0278_026:0567c06": " 諸菩薩神力，  上妙供養具，",
    "T09n0278_026:0567c07": " 勝十方人天，  福德之所致。",
    "T09n0278_026:0567c08": " 佛子樂智者，  以此示佛力，",
    "T09n0278_026:0567c09": " 於一國不動，  而現一切處。",
    "T09n0278_026:0567c10": " 利益於世間，  如滿月明淨，",
    "T09n0278_026:0567c11": " 滅一切音聲，  語言諸想念，",
    "T09n0278_026:0567c12": " 而以諸音聲，  說法猶如響。",
    "T09n0278_026:0567c13": " 若眾生下劣，  其心厭沒者，",
    "T09n0278_026:0567c14": " 示以聲聞道，  令出於眾苦。",
    "T09n0278_026:0567c15": " 若復有眾生，  諸根少明利，",
    "T09n0278_026:0567c16": " 樂於因緣法，  為說辟支佛。",
    "T09n0278_026:0567c17": " 若人根明利，  饒益於眾生，",
    "T09n0278_026:0567c18": " 有大慈悲心，  為說菩薩道。",
    "T09n0278_026:0567c19": " 若有無上心，  決定樂大事，",
    "T09n0278_026:0567c20": " 為示於佛身，  說無量佛法。",
    "T09n0278_026:0567c21": " 譬如幻化師，  示種種身色，",
    "T09n0278_026:0567c22": " 如是諸身相，  皆無有實事。",
    "T09n0278_026:0567c23": " 如是諸佛子，  善知智慧術，",
    "T09n0278_026:0567c24": " 能示一切行，  心離於有無。」",
    "T09n0278_026:0567c25": " 千萬諸天女，  同以微妙音，",
    "T09n0278_026:0567c26": " 如是歌歎已，  默然而觀佛。",
    "T09n0278_026:0567c27": " 解脫月又言：  「佛子大會淨，",
    "T09n0278_026:0567c28": " 一心願樂聞，  入九地正行。」",
    "T09n0278_026:0567c29": "[0567c29] 金剛藏菩薩言：「佛子！菩薩摩訶薩以如是",
    "T09n0278_026:0568a01": "無量智慧善觀佛道，欲求轉勝寂滅解脫，",
    "T09n0278_026:0568a02": "欲轉勝思惟如來智慧，欲入如來深密法",
    "T09n0278_026:0568a03": "藏，欲觀察不可思議大智慧，欲觀察諸陀",
    "T09n0278_026:0568a04": "羅尼三昧重令清淨，欲令神通廣大，欲分",
    "T09n0278_026:0568a05": "別世界差別，欲修諸佛力無所畏、不共法、",
    "T09n0278_026:0568a06": "無能壞者，欲順行諸佛轉法輪力，欲不",
    "T09n0278_026:0568a07": "捨所受大悲大願，菩薩如是思惟得入第",
    "T09n0278_026:0568a08": "九地。菩薩住此地，如實知善不善無記法",
    "T09n0278_026:0568a09": "行、知有漏無漏法行、世間出世間法行、思",
    "T09n0278_026:0568a10": "議不思議法行、定不定法行、聲聞辟支佛法",
    "T09n0278_026:0568a11": "行、菩薩道法行、如來地法行、有為無為法行。",
    "T09n0278_026:0568a12": "隨順如是智慧，知菩提心所行難，知煩惱",
    "T09n0278_026:0568a13": "難、業難、諸根難、欲難、性難、直心難、使心難、",
    "T09n0278_026:0568a14": "生難、習氣難、三聚差別難。知眾生諸心差別",
    "T09n0278_026:0568a15": "相、莊飾世心相、速轉心相、壞不壞心相、無形",
    "T09n0278_026:0568a16": "心相、無邊自在心相、清淨差別心相、垢無垢",
    "T09n0278_026:0568a17": "心相、縛解心相、諂曲質直心相、隨道心相，皆",
    "T09n0278_026:0568a18": "如實知。是菩薩知煩惱深相淺相、知心伴",
    "T09n0278_026:0568a19": "相、不相離相、知使纏差別相、知是心相應",
    "T09n0278_026:0568a20": "不相應相、隨是生時得果報相、知三界中差",
    "T09n0278_026:0568a21": "別相、知愛癡見深入如箭相、知憍慢癡重罪",
    "T09n0278_026:0568a22": "相、知是三業因緣不斷相、乃至如實知八",
    "T09n0278_026:0568a23": "萬四千煩惱行差別相。是菩薩知諸業善不",
    "T09n0278_026:0568a24": "善無記相、分別不可分別相、心伴相、不相離",
    "T09n0278_026:0568a25": "相、自然盡相、行道盡相、種種集相、不失果",
    "T09n0278_026:0568a26": "報相、次第相、有報相、無報相、黑黑報相、白",
    "T09n0278_026:0568a27": "白報相、黑白黑白報相、非黑非白能盡業相、",
    "T09n0278_026:0568a28": "知業起相、受業法差別相、知無量因緣起業",
    "T09n0278_026:0568a29": "相、知世間業出世間業差別相、現報相、生報",
    "T09n0278_026:0568b01": "相、後報相、隨諸乘定相、不定相、乃至如實",
    "T09n0278_026:0568b02": "知八萬四千諸業差別相。是菩薩知諸根",
    "T09n0278_026:0568b03": "軟中上差別相、知先後際別異不別異相、",
    "T09n0278_026:0568b04": "知上中下相、知煩惱伴相、不相離相、隨諸",
    "T09n0278_026:0568b05": "乘定相、不定相、淳熟相、未淳熟相、隨根轉",
    "T09n0278_026:0568b06": "相、易壞相、深取相相、增上相、不可壞相、轉",
    "T09n0278_026:0568b07": "相不轉相、三世差別相、久遠共生差別相、乃",
    "T09n0278_026:0568b08": "至如實知八萬四千諸根差別相。是菩薩知",
    "T09n0278_026:0568b09": "諸欲軟中上差別相，乃至如實知八萬四",
    "T09n0278_026:0568b10": "千諸欲差別相；是菩薩知諸性軟中上差別",
    "T09n0278_026:0568b11": "相，乃至如實知八萬四千諸性差別相；是菩",
    "T09n0278_026:0568b12": "薩知直心軟中上差別相，乃至如實知八",
    "T09n0278_026:0568b13": "萬四千直心差別相。是菩薩知諸使共心生、",
    "T09n0278_026:0568b14": "不共心生，心相應、心不相應，無始來惱眾生",
    "T09n0278_026:0568b15": "相、與一切禪定解脫神通相違相、三界繫",
    "T09n0278_026:0568b16": "相、無量心不現前相、開煩惱門相、不知對治",
    "T09n0278_026:0568b17": "相、無所有相、無聖道開法門相，皆如實知。",
    "T09n0278_026:0568b18": "是菩薩知諸生差別相，所謂：地獄、畜生、餓鬼、",
    "T09n0278_026:0568b19": "阿脩羅、人、天、色、無色界、有想、無想差別。業是",
    "T09n0278_026:0568b20": "田，愛是水，無明是覆，識是種子，後身是芽，",
    "T09n0278_026:0568b21": "名色共生而不相離，癡愛相續，欲生、欲作、欲",
    "T09n0278_026:0568b22": "受，不樂涅槃，三界差別相續相，皆如實",
    "T09n0278_026:0568b23": "知。是菩薩知諸習氣有起不起，隨所生處",
    "T09n0278_026:0568b24": "有習氣，隨眾生行有習氣，隨業煩惱有",
    "T09n0278_026:0568b25": "習氣，善不善無記有習氣，離欲有習氣，隨",
    "T09n0278_026:0568b26": "後身有習氣，次第隨趣有習氣，久遠不斷",
    "T09n0278_026:0568b27": "持煩惱業，離則無法，皆如實知。是菩薩知",
    "T09n0278_026:0568b28": "眾生定不定相，正定相，邪定相，不定相，正見",
    "T09n0278_026:0568b29": "中正定相，邪見中邪定相，離此二不定相，一",
    "T09n0278_026:0568c01": "一逆邪定相，五根正定相，離此二不定相，邪",
    "T09n0278_026:0568c02": "位邪定相，正位正定相，離此二不定相，深入",
    "T09n0278_026:0568c03": "邪聚難轉相，修無上道因緣相，不定眾生守",
    "T09n0278_026:0568c04": "護相，皆如實知。[0568c04] 「佛子！菩薩摩訶薩隨如是",
    "T09n0278_026:0568c05": "智，名為安住善慧地。菩薩住是地，知眾生",
    "T09n0278_026:0568c06": "如是諸行差別相，隨其解脫而與因緣。是",
    "T09n0278_026:0568c07": "菩薩化眾生法，度眾生法，如實知而為說",
    "T09n0278_026:0568c08": "法，聲聞乘相、辟支佛乘相、菩薩乘相、如來",
    "T09n0278_026:0568c09": "地相，如實知隨眾生因緣而為說法；隨",
    "T09n0278_026:0568c10": "心、隨根、隨欲差別而為說法，又隨行處、",
    "T09n0278_026:0568c11": "隨智慧處而為說法，知一切行處而為說",
    "T09n0278_026:0568c12": "法，隨眾生性深入難處而為說法，隨趣、",
    "T09n0278_026:0568c13": "隨生、隨煩惱、隨習氣轉故說法；隨乘令",
    "T09n0278_026:0568c14": "解脫故說法。是菩薩住此地，為大法師守",
    "T09n0278_026:0568c15": "護諸佛法藏，入深妙義。用無量慧方便，四",
    "T09n0278_026:0568c16": "無礙智言辭說法，是菩薩常隨四無礙智，",
    "T09n0278_026:0568c17": "而不可壞。何等為四？一、法無礙，二、義無",
    "T09n0278_026:0568c18": "礙，三、辭無礙，四、樂說無礙。[0568c18] 「是菩薩以法無礙",
    "T09n0278_026:0568c19": "智，知諸法自相；以義無礙智，知差別法；以",
    "T09n0278_026:0568c20": "辭無礙智，知說諸法不可壞；以樂說無",
    "T09n0278_026:0568c21": "礙智，知說諸法次第不斷。復次，以法無礙",
    "T09n0278_026:0568c22": "智，知諸法無體性；以義無礙智，知諸法生",
    "T09n0278_026:0568c23": "滅相；以辭無礙智，知諸法假名不斷假名",
    "T09n0278_026:0568c24": "說；以樂說無礙智，知隨假名不壞無邊說。",
    "T09n0278_026:0568c25": "復次，以法無礙智，知現在諸法差別相；以",
    "T09n0278_026:0568c26": "義無礙智，知過去、未來諸法差別相；以辭無",
    "T09n0278_026:0568c27": "礙智，知過去、未來、現在諸法說不可壞；",
    "T09n0278_026:0568c28": "以樂說無礙智，於一一世得無邊法明說。復",
    "T09n0278_026:0568c29": "次，以法無礙智，知諸法差別；以義無礙智，",
    "T09n0278_026:0569a01": "知諸法義差別；以辭無礙智，隨諸言音而",
    "T09n0278_026:0569a02": "為說法；以樂說無礙智，隨所樂解而為說",
    "T09n0278_026:0569a03": "法。復次，以法無礙智，以法智方便，知諸法",
    "T09n0278_026:0569a04": "差別不可壞；以義無礙智，以比智如實",
    "T09n0278_026:0569a05": "知諸法差別；以辭無礙智，以世智說諸法",
    "T09n0278_026:0569a06": "差別；以樂說無礙智，知善說第一義。復次，",
    "T09n0278_026:0569a07": "以法無礙智，知諸法一相不壞；以義無礙",
    "T09n0278_026:0569a08": "智，知陰、入、界、諦因緣法；以辭無礙智，以微",
    "T09n0278_026:0569a09": "妙音故，一切世間之所歸趣；以樂說無礙",
    "T09n0278_026:0569a10": "智，所說轉勝，能令眾生得無邊法明。復次，",
    "T09n0278_026:0569a11": "以法無礙智，知一乘究竟攝一切無差別；",
    "T09n0278_026:0569a12": "以義無礙智，知諸乘差別；以辭無礙智，能",
    "T09n0278_026:0569a13": "說諸乘無差別；以樂說無礙智，以一法門",
    "T09n0278_026:0569a14": "說無邊法明。復次，以法無礙智，能入一切",
    "T09n0278_026:0569a15": "菩薩行、智行、法行、隨智行；以義無礙智，能分",
    "T09n0278_026:0569a16": "別說十地義差別；以辭無礙智，說隨順諸",
    "T09n0278_026:0569a17": "地道不可壞；以樂說無礙智，說一切行無",
    "T09n0278_026:0569a18": "邊相。復次，以法無礙智，知一切佛於一念",
    "T09n0278_026:0569a19": "中得菩提；以義無礙智，知種種時、種種剎",
    "T09n0278_026:0569a20": "差別；以辭無礙智，隨諸佛得道事差別說；",
    "T09n0278_026:0569a21": "以樂說無礙智，於一句法無邊劫說而不",
    "T09n0278_026:0569a22": "窮盡。復次，以法無礙智，知一切佛語、一切",
    "T09n0278_026:0569a23": "佛力、無畏、不共法、大慈大悲、無礙智，轉法",
    "T09n0278_026:0569a24": "輪一切種智；以義無礙智，知如來音聲，說",
    "T09n0278_026:0569a25": "八萬四千隨眾生心諸根欲樂差別行；以辭",
    "T09n0278_026:0569a26": "無礙智，以如來音聲，說一切諸行不可壞；",
    "T09n0278_026:0569a27": "以樂說無礙智，以諸佛智力，隨眾生所樂",
    "T09n0278_026:0569a28": "音聲說。[0569a28] 「菩薩摩訶薩如是善知無礙智，安",
    "T09n0278_026:0569a29": "住第九地，名為得佛法藏；為大法師，得眾",
    "T09n0278_026:0569b01": "義陀羅尼，眾法陀羅尼，起智陀羅尼，眾明陀",
    "T09n0278_026:0569b02": "羅尼，善慧陀羅尼，眾財陀羅尼，名聞陀羅",
    "T09n0278_026:0569b03": "尼，威德陀羅尼，無礙陀羅尼，無邊旋陀羅尼，",
    "T09n0278_026:0569b04": "雜義藏陀羅尼，得如是等百萬阿僧祇陀羅",
    "T09n0278_026:0569b05": "尼，隨方便說如是無量樂說差別門說法。",
    "T09n0278_026:0569b06": "是菩薩得如是無量陀羅尼門，能於無量佛",
    "T09n0278_026:0569b07": "所聽法，聞已不忘，如所聞法，能以無量差",
    "T09n0278_026:0569b08": "別門為人演說。是菩薩於一佛所，以百萬",
    "T09n0278_026:0569b09": "阿僧祇陀羅尼，聽受正法，如從一佛，餘無量",
    "T09n0278_026:0569b10": "佛，亦復如是。是菩薩於禮敬佛時，所聞法",
    "T09n0278_026:0569b11": "明，非多學聲聞得陀羅尼力，於十萬劫所",
    "T09n0278_026:0569b12": "能受持。是菩薩得如是陀羅尼力，無礙智樂",
    "T09n0278_026:0569b13": "說力，以說法故，在於法座，大千世界滿中",
    "T09n0278_026:0569b14": "眾生，隨意說法。是菩薩在法座上，唯除諸",
    "T09n0278_026:0569b15": "佛及受職菩薩，於一切中最為殊勝。是菩",
    "T09n0278_026:0569b16": "薩處於法座，或以一音，欲令一切悉得解",
    "T09n0278_026:0569b17": "了，即得解了；或以種種音聲，欲令一切各",
    "T09n0278_026:0569b18": "得開解，即得開解；或以默然但放光明，欲",
    "T09n0278_026:0569b19": "令一切各得解法，即得解法；或一切毛",
    "T09n0278_026:0569b20": "孔，皆出法音；或三千大千世界所有色、無色",
    "T09n0278_026:0569b21": "物，皆出法音；或以一音周滿法界，欲令",
    "T09n0278_026:0569b22": "得解，即皆得解。是菩薩三千大千世界所",
    "T09n0278_026:0569b23": "有眾生，以無量音聲一時問難，所問各異。",
    "T09n0278_026:0569b24": "是菩薩於一念中，悉受如是，一切問難，以",
    "T09n0278_026:0569b25": "一音答皆令開解，如是若二若三，若百若",
    "T09n0278_026:0569b26": "千，乃至不可說不可說三千大千世界滿中",
    "T09n0278_026:0569b27": "眾生，廣為說法。承佛神力，能為眾生廣作",
    "T09n0278_026:0569b28": "佛事，倍復勤攝。如是智明，於一塵中有不",
    "T09n0278_026:0569b29": "可說不可說世界塵數大會，佛在此中，隨眾",
    "T09n0278_026:0569c01": "生心而為說法，令一一眾生心得若干無",
    "T09n0278_026:0569c02": "量諸法，如一佛，一切諸佛亦如是；如一微",
    "T09n0278_026:0569c03": "塵，一切十方世界，亦復如是。於是中生大",
    "T09n0278_026:0569c04": "憶念力，於一念中，從一切佛所受法明，",
    "T09n0278_026:0569c05": "不失一句。如上大會滿中眾生，以決定法",
    "T09n0278_026:0569c06": "明演清淨法，於一念中，令爾所眾生，皆得",
    "T09n0278_026:0569c07": "開解，何況若干世界中眾生。是菩薩住是",
    "T09n0278_026:0569c08": "地，善根轉勝，深入諸佛行處，常與一切佛",
    "T09n0278_026:0569c09": "會，深入菩薩解脫；菩薩隨順如是智，常見",
    "T09n0278_026:0569c10": "諸佛，於一一劫中無量無邊百千萬億以上",
    "T09n0278_026:0569c11": "供具供養諸佛，於諸佛所種種問難，通",
    "T09n0278_026:0569c12": "達諸陀羅尼，一切善根，轉勝明淨。佛子！如",
    "T09n0278_026:0569c13": "鍊真金，具足莊嚴，為轉輪王所著寶冠，一",
    "T09n0278_026:0569c14": "切小王無能奪者；菩薩亦如是，住善慧地，",
    "T09n0278_026:0569c15": "一切善根，轉勝明淨，聲聞辟支佛、諸地菩薩",
    "T09n0278_026:0569c16": "所不能壞。是菩薩善根轉明，能照眾生煩",
    "T09n0278_026:0569c17": "惱難處，如大梵王，三千世界一切難處，皆",
    "T09n0278_026:0569c18": "悉能照；菩薩亦如是，住善慧地，善根明淨，",
    "T09n0278_026:0569c19": "照諸眾生煩惱難處。[0569c19] 「諸佛子！是名略說菩",
    "T09n0278_026:0569c20": "薩善慧地。若廣說者，則無量無邊劫，不可",
    "T09n0278_026:0569c21": "得盡。菩薩住是地，多作大梵王，典領三千",
    "T09n0278_026:0569c22": "大千世界，無有能勝，如實解義者，於自在",
    "T09n0278_026:0569c23": "中而得自在，善能宣說聲聞辟支佛、菩薩",
    "T09n0278_026:0569c24": "波羅蜜，眾生問難無能窮盡，所作善業布",
    "T09n0278_026:0569c25": "施、愛語、利益、同事皆不離念佛，不離念法，",
    "T09n0278_026:0569c26": "乃至不離念一切種智；常生是心：『我當於",
    "T09n0278_026:0569c27": "一切眾生，為首為勝，乃至於一切眾生為",
    "T09n0278_026:0569c28": "依止者。』是菩薩若欲如是勤行精進，於一",
    "T09n0278_026:0569c29": "念中，得百萬阿僧祇三千大千世界微塵數",
    "T09n0278_026:0570a01": "三昧，乃至能示百萬阿僧祇三千大千世界",
    "T09n0278_026:0570a02": "微塵數菩薩，以為眷屬。若以願力，神通",
    "T09n0278_026:0570a03": "自在，復過是數，百千萬億那由他劫，不可",
    "T09n0278_026:0570a04": "計知。」",
    "T09n0278_026:0570a05": "[0570a05] 爾時，金剛藏菩薩欲重明此義，以偈頌曰：",
    "T09n0278_026:0570a06": "「諸菩薩隨順，  無量深智力，",
    "T09n0278_026:0570a07": " 第一最微妙，  一切世難知，",
    "T09n0278_026:0570a08": " 利益眾生者，  能至第九地。",
    "T09n0278_026:0570a09": " 得入於諸佛，  祕密之法藏，",
    "T09n0278_026:0570a10": " 得微妙最上，  三昧陀羅尼，",
    "T09n0278_026:0570a11": " 廣大神通力，  善入世界相，",
    "T09n0278_026:0570a12": " 智慧力決定，  能觀諸佛法，",
    "T09n0278_026:0570a13": " 大願悲心淨，  得入第九地。",
    "T09n0278_026:0570a14": " 順行此上地，  持諸佛法藏，",
    "T09n0278_026:0570a15": " 即能通諸法，  善不善無記，",
    "T09n0278_026:0570a16": " 有漏及無漏，  世間出世間，",
    "T09n0278_026:0570a17": " 是可思議法，  是不可思議。",
    "T09n0278_026:0570a18": " 知法定不定，  三乘具足相，",
    "T09n0278_026:0570a19": " 思惟分別此，  有為無為法，",
    "T09n0278_026:0570a20": " 起知如是法，  滅諸無明闇，",
    "T09n0278_026:0570a21": " 隨順是智心，  則為第一妙。",
    "T09n0278_026:0570a22": " 悉知一切難，  諸心差別相，",
    "T09n0278_026:0570a23": " 莊飾世輕易，  無邊自在心，",
    "T09n0278_026:0570a24": " 煩惱深淺相，  心伴不離相，",
    "T09n0278_026:0570a25": " 知使纏差別，  隨順相續有。",
    "T09n0278_026:0570a26": " 知業種種雜，  各各差別相，",
    "T09n0278_026:0570a27": " 因滅果不失，  通達如是事。",
    "T09n0278_026:0570a28": " 又知於眾生，  諸根軟中上，",
    "T09n0278_026:0570a29": " 廣大差別等，  先際後際相。",
    "T09n0278_026:0570b01": " 知欲軟中上，  及諸性差別，",
    "T09n0278_026:0570b02": " 乃至能悉知，  八萬四千種。",
    "T09n0278_026:0570b03": " 煩惱使難處，  無始來不滅，",
    "T09n0278_026:0570b04": " 皆與心共行，  繫縛不可斷。",
    "T09n0278_026:0570b05": " 知諸結使等，  但妄想分別，",
    "T09n0278_026:0570b06": " 無有方處所，  亦無定事相。",
    "T09n0278_026:0570b07": " 常不離於身，  又亦難得知，",
    "T09n0278_026:0570b08": " 禪定力能遮，  金剛道能斷。",
    "T09n0278_026:0570b09": " 又能知諸生，  入六道差別，",
    "T09n0278_026:0570b10": " 愛潤無明覆，  業田識是種。",
    "T09n0278_026:0570b11": " 生於後身芽，  名色共增長，",
    "T09n0278_026:0570b12": " 無始生死來，  相續在三界。",
    "T09n0278_026:0570b13": " 知諸天龍趣，  由煩惱業心，",
    "T09n0278_026:0570b14": " 若離於此法，  是則無所有。",
    "T09n0278_026:0570b15": " 一切諸眾生，  皆在三趣中，",
    "T09n0278_026:0570b16": " 或沒諸邪見，  或在於智道。",
    "T09n0278_026:0570b17": " 菩薩住是地，  悉知眾生心，",
    "T09n0278_026:0570b18": " 諸根及欲樂，  種種差別義。",
    "T09n0278_026:0570b19": " 深心善思惟，  隨宜而說法，",
    "T09n0278_026:0570b20": " 通達無礙智，  善以言辭說。",
    "T09n0278_026:0570b21": " 菩薩為法師，  猶如師子王，",
    "T09n0278_026:0570b22": " 牛王寶山王，  安住無所畏。",
    "T09n0278_026:0570b23": " 普於諸世界，  雨甘露法味，",
    "T09n0278_026:0570b24": " 猶如大龍王，  能雨滿大海。",
    "T09n0278_026:0570b25": " 是菩薩善知，  法義辭無礙，",
    "T09n0278_026:0570b26": " 善能隨順行，  具足樂說力。",
    "T09n0278_026:0570b27": " 能得於百萬，  阿僧祇總持，",
    "T09n0278_026:0570b28": " 能受諸佛法，  如海受龍雨。",
    "T09n0278_026:0570b29": " 菩薩得如是，  諸深妙清淨，",
    "T09n0278_026:0570c01": " 無量陀羅尼，  諸三昧力故。",
    "T09n0278_026:0570c02": " 能於一念中，  得見無量佛，",
    "T09n0278_026:0570c03": " 聞已淨梵音，  演說妙法寶。",
    "T09n0278_026:0570c04": " 是菩薩或教，  大千界眾生，",
    "T09n0278_026:0570c05": " 隨心根所好，  說法令歡喜。",
    "T09n0278_026:0570c06": " 如是等無量，  三千大千國，",
    "T09n0278_026:0570c07": " 轉深勤精進，  而作是思惟，",
    "T09n0278_026:0570c08": " 於一微塵中，  無量佛說法，",
    "T09n0278_026:0570c09": " 隨眾生心相，  演說於妙義，",
    "T09n0278_026:0570c10": " 是菩薩皆受，  如地受諸種。",
    "T09n0278_026:0570c11": " 復作如是願，  十方諸所有，",
    "T09n0278_026:0570c12": " 國土中眾生，  皆合為一會。",
    "T09n0278_026:0570c13": " 我於一念中，  皆悉知其心，",
    "T09n0278_026:0570c14": " 以一音說法，  悉令斷疑網。",
    "T09n0278_026:0570c15": " 菩薩住是地，  人天中法王，",
    "T09n0278_026:0570c16": " 為大說法師，  隨順眾生性。",
    "T09n0278_026:0570c17": " 常於日夜中，  與諸佛共會，",
    "T09n0278_026:0570c18": " 能住甚深妙，  寂滅智解脫。",
    "T09n0278_026:0570c19": " 供養無量佛，  善根轉明淨，",
    "T09n0278_026:0570c20": " 猶如轉輪王，  真金莊嚴冠。",
    "T09n0278_026:0570c21": " 光明照眾生，  諸煩惱難處，",
    "T09n0278_026:0570c22": " 如梵王光明，  照於大千界。",
    "T09n0278_026:0570c23": " 菩薩住是地，  於三千世界，",
    "T09n0278_026:0570c24": " 作大梵天王，  諸根悉猛利。",
    "T09n0278_026:0570c25": " 善以三乘法，  示悟諸眾生，",
    "T09n0278_026:0570c26": " 所作諸善業，  皆順於正念。",
    "T09n0278_026:0570c27": " 能於一念中，  而得無有量，",
    "T09n0278_026:0570c28": " 世界微塵數，  諸深妙三昧。",
    "T09n0278_026:0570c29": " 得見十方佛，  微妙音說法，",
    "T09n0278_026:0571a01": " 見佛大神力，  更發無量願。",
    "T09n0278_026:0571a02": " 如是第九地，  大智所行處，",
    "T09n0278_026:0571a03": " 深妙難知見，  今已略說竟。」"
}