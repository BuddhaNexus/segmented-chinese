{
    "T24n1465_001:0899c07": "舍利弗問經",
    "T24n1465_001:0899c09": "附東晉錄",
    "T24n1465_001:0899c10": "如是我聞：一時佛住羅閱祇音樂樹下，與大",
    "T24n1465_001:0899c11": "比丘眾一千二百五十人俱，名聞十方結盡",
    "T24n1465_001:0899c12": "解脫；八部鬼神等願聞法要。",
    "T24n1465_001:0899c13": "舍利弗從座而起，前白佛言：「世尊！佛是法王，",
    "T24n1465_001:0899c14": "隨眾生欲散說法教，令諸天人恭敬奉持，或",
    "T24n1465_001:0899c15": "聞傳聞、或行不行。云何名行法者？云何名",
    "T24n1465_001:0899c16": "不行法者。」佛言：「善哉，善哉！汝能為諸眾生作",
    "T24n1465_001:0899c17": "如是問。諦聽諦聽，吾為汝說。夫行法者，有聞",
    "T24n1465_001:0899c18": "而持，有傳聞而持，皆名曰僧。如寶事比丘，",
    "T24n1465_001:0899c19": "聞佛所說諸行無常，即觀生滅斷諸有漏。真",
    "T24n1465_001:0899c20": "吾弟子，是行法者。其傳聞者，如觀身比丘，聞",
    "T24n1465_001:0899c21": "汝說、迦留陀夷說，飲酒者開放逸門，於行道",
    "T24n1465_001:0899c22": "者作大留難。即入無諍三昧，得見道斷集。行",
    "T24n1465_001:0900a01": "我法者不行非法，行非法者是名不行，是非",
    "T24n1465_001:0900a02": "法人、非吾弟子，入邪見稠林。」舍利弗白佛言：",
    "T24n1465_001:0900a03": "「云何世尊為諸比丘所說戒律，或開或閉？如",
    "T24n1465_001:0900a04": "為忽起長者設供，斷諸比丘不聽朝食；如為",
    "T24n1465_001:0900a05": "社人請，復聽食飯[米*(犮乂+又)]魚肉；如為頻富村人",
    "T24n1465_001:0900a06": "請，復不聽食飯但食薄粥；如為頻婆娑羅王",
    "T24n1465_001:0900a07": "請，復聽飽食飯食；如為闡陀師利請，復聽多",
    "T24n1465_001:0900a08": "家數數食，皆不得飽。諸如此語，後世比丘、比",
    "T24n1465_001:0900a09": "丘尼、優婆塞、優婆夷云何奉持？」佛言：「如我言",
    "T24n1465_001:0900a10": "者，是名隨時。在此時中應行此語，在彼時中",
    "T24n1465_001:0900a11": "應行彼語，以利行故皆應奉持。我尋泥洹，大",
    "T24n1465_001:0900a12": "迦葉等當共分別，為比丘、比丘尼作大依止，",
    "T24n1465_001:0900a13": "如我不異。迦葉傳付阿難，阿難復付末田地，",
    "T24n1465_001:0900a14": "末田地復付舍那婆私，舍那婆私傳付優",
    "T24n1465_001:0900a15": "波笈多。優婆笈多後，有孔雀輸柯王，世弘",
    "T24n1465_001:0900a16": "經律，其孫名曰弗沙蜜多羅，嗣正王位顧問",
    "T24n1465_001:0900a17": "群臣：『云何令我名事不滅？』時有臣言：『唯有二",
    "T24n1465_001:0900a18": "事。何等為二？猶如先王造八萬四千塔，捨傾",
    "T24n1465_001:0900a19": "國物供養三寶。此其一也。若其不爾，便應反",
    "T24n1465_001:0900a20": "之，毀塔滅法，殘害息心四眾。此其二也。名雖",
    "T24n1465_001:0900a21": "好惡，俱不朽也。』王曰：『我無威德以及先王，",
    "T24n1465_001:0900a22": "當建次業以成名行。』即御四兵攻鷄雀寺。寺",
    "T24n1465_001:0900a23": "有二石師子，哮吼動地，王大驚怖退走入城，",
    "T24n1465_001:0900a24": "人民看者嗟泣盈路。王益忿怒，自不敢入，驅",
    "T24n1465_001:0900a25": "逼兵將乍行死害，督令勤與呼攝七眾。比丘、",
    "T24n1465_001:0900a26": "比丘尼、沙彌、沙彌尼、式叉摩尼，出家、出家尼一",
    "T24n1465_001:0900a27": "切集會。問曰：『壞塔好不？壞房好不？』僉曰：『願",
    "T24n1465_001:0900a28": "皆勿壞。如不得已，壞房可耳。』王大忿厲曰：『云",
    "T24n1465_001:0900a29": "何不可？』因遂害之無問少長，血流成川；壞諸",
    "T24n1465_001:0900b01": "寺塔八百餘所。諸清信士舉聲號叫悲哭懊",
    "T24n1465_001:0900b02": "惱，王取囚繫加其鞭罰。五百羅漢登南山獲",
    "T24n1465_001:0900b03": "免，山谷隱險軍甲不能至故。王恐不洗，賞慕",
    "T24n1465_001:0900b04": "諸國，若得一首即償金錢三千。君徒鉢歎阿",
    "T24n1465_001:0900b05": "羅漢，及佛所囑累流通人，化作無量人，捉無",
    "T24n1465_001:0900b06": "量比丘、比丘尼頭，處處受金。王諸庫藏一切",
    "T24n1465_001:0900b07": "空竭。王益忿怒，君徒鉢歎現身入滅盡定，",
    "T24n1465_001:0900b08": "王自加害，定力所持初無傷損。次燒經臺，火",
    "T24n1465_001:0900b09": "始就然飇炎及經，彌勒菩薩以神通力接我",
    "T24n1465_001:0900b10": "經律上兜率天。次至牙齒塔，塔神曰：『有蟲",
    "T24n1465_001:0900b11": "行神，先索我女，我薄不與。今誓令護法，以女",
    "T24n1465_001:0900b12": "與之。』使至心伏。蟲行神喜，手捧大山用以",
    "T24n1465_001:0900b13": "壓王及四兵眾，一時皆死，王家子孫於斯都",
    "T24n1465_001:0900b14": "盡。「其後有王，性甚良善。彌勒菩薩化作三",
    "T24n1465_001:0900b15": "百童子下於人間以求佛道，從五百羅漢諮",
    "T24n1465_001:0900b16": "受法教，國土男女復共出家。如是比丘、比丘",
    "T24n1465_001:0900b17": "尼還復滋繁。羅漢上天接取經律，還於人間。",
    "T24n1465_001:0900b18": "時有比丘名曰總聞，諮諸羅漢及與國王，分",
    "T24n1465_001:0900b19": "我經律多立臺館，為求學來難。",
    "T24n1465_001:0900b20": "「時有一長老比丘，好於名聞亟立諍論，抄治",
    "T24n1465_001:0900b21": "我律，開張增廣迦葉所結，名曰大眾律，外採",
    "T24n1465_001:0900b22": "綜所遺，誑諸始學，別為群黨互言是非。時有",
    "T24n1465_001:0900b23": "比丘求王判決，王集二部行黑白籌，宣令眾",
    "T24n1465_001:0900b24": "曰：『若樂舊律可取黑籌，若樂新律可取白籌。』",
    "T24n1465_001:0900b25": "時取黑者乃有萬數，時取白者只有百數。",
    "T24n1465_001:0900b26": "王以皆為佛說，好樂不同不得共處。學舊者",
    "T24n1465_001:0900b27": "多，從以為名，為摩訶僧祇也。學新者少而是",
    "T24n1465_001:0900b28": "上座，從上座為名，為他俾羅也。他俾羅部，我",
    "T24n1465_001:0900b29": "去世時三百年中，因於諍故，復起薩婆多部",
    "T24n1465_001:0900c01": "及犢子部。於犢子部，復生曇摩尉多別迦部、",
    "T24n1465_001:0900c02": "跋陀羅耶尼部、沙摩帝部、沙那利迦部。其薩",
    "T24n1465_001:0900c03": "婆多部，復生彌沙塞部。目揵羅優婆提舍，",
    "T24n1465_001:0900c04": "起曇無屈多迦部、蘇婆利師部。他俾羅部，復",
    "T24n1465_001:0900c05": "生迦葉維部、修多蘭婆提那部。四百年中，更",
    "T24n1465_001:0900c06": "生僧伽蘭提迦部。摩訶僧祇部，我滅度時二",
    "T24n1465_001:0900c07": "百年中，因於異論，生起鞞婆訶羅部、盧迦",
    "T24n1465_001:0900c08": "尉多羅部、拘拘羅部、婆收婁多柯部、鉢蠟若",
    "T24n1465_001:0900c09": "帝婆耶那部。三百年中，因諸異學，於此五部，",
    "T24n1465_001:0900c10": "復生摩訶提婆部、質多羅部、末多利部。如是",
    "T24n1465_001:0900c11": "眾多，久後流傳，若是若非。唯餘五部各舉所",
    "T24n1465_001:0900c12": "長，名其服色。摩訶僧祇部，勤學眾經宣講真",
    "T24n1465_001:0900c13": "義，以處本居中，應著黃衣。曇無屈多迦部，通",
    "T24n1465_001:0900c14": "達理味開導利益，表發殊勝，應著赤衣。薩婆",
    "T24n1465_001:0900c15": "多部，博通敏達以導法化，應著皂衣。迦葉維",
    "T24n1465_001:0900c16": "部，精勤勇猛攝護眾生，應著木蘭衣。彌沙塞",
    "T24n1465_001:0900c17": "部，禪思入微究暢幽密，應著青衣。是故羅",
    "T24n1465_001:0900c18": "旬喻比丘分衛，不能得食；後以五種律衣更",
    "T24n1465_001:0900c19": "互而著，便大得食。何以故？是其前世執性多",
    "T24n1465_001:0900c20": "慳，見沙門來急閉門戶云：『大人不在。』見他布",
    "T24n1465_001:0900c21": "施，歡喜攝念，發心願作沙門。是故今身雖得",
    "T24n1465_001:0900c22": "出家，窮弊如此。我法出家，純服弊帛及死人",
    "T24n1465_001:0900c23": "衣，因羅旬踰故受種種衣也。」舍利弗言：「如",
    "T24n1465_001:0900c24": "來正法，云何少時分散如是？既失本味，云何",
    "T24n1465_001:0900c25": "奉持？」佛言：「摩訶僧祇其味純正，其餘部中如",
    "T24n1465_001:0900c26": "被添甘露。諸天飲之，但飲甘露、棄於水去；人",
    "T24n1465_001:0900c27": "間飲之，水露俱進，或時消疾或時結病。其讀",
    "T24n1465_001:0900c28": "誦者亦復如是，多智慧人能取能捨；諸愚癡",
    "T24n1465_001:0900c29": "人不能分別。」舍利弗言：「如來先云，若寒國土，",
    "T24n1465_001:0901a01": "聽諸比丘身著俗服及覆頭首。迦那比丘行",
    "T24n1465_001:0901a02": "大林聚落，值天大寒鳥獸死盡，村人與其俗",
    "T24n1465_001:0901a03": "衣，世尊令其懺悔。何耶？」佛言：「聽著染色，置在",
    "T24n1465_001:0901a04": "衣裏耳。」舍利弗言：「云何世尊常言諸比丘不",
    "T24n1465_001:0901a05": "得以鉢布地，當擎以淨物。若無淨物，當以草",
    "T24n1465_001:0901a06": "葉木葉。君輸柯比丘，與其眷屬受日難王請，",
    "T24n1465_001:0901a07": "行淨板擎鉢。云何世尊而罵之，言：『是惡魔行、",
    "T24n1465_001:0901a08": "非行法者。』」「我言，以清淨物，不受染。若淨無者，",
    "T24n1465_001:0901a09": "乃用草木之葉，一用即棄。不得用木皮木肉，",
    "T24n1465_001:0901a10": "以其體中本有膠故。若膠若漆，以受塵故。若",
    "T24n1465_001:0901a11": "已枯燥，本是有故，濕熱更流故。」舍利弗白佛",
    "T24n1465_001:0901a12": "言：「世尊云何聽諸比丘受施主請食及僧家",
    "T24n1465_001:0901a13": "常食；云何蘭若提比丘受無畏長者請食，如",
    "T24n1465_001:0901a14": "來罵云：『是土木人。不應食人食也。』」佛言：「以破",
    "T24n1465_001:0901a15": "壞威儀。行食之時，但以眼視、不以手受。外道",
    "T24n1465_001:0901a16": "梵志尚知受取，況我弟子而不受食？何況於",
    "T24n1465_001:0901a17": "食，一切諸物不得不受，唯除生寶及施女人。",
    "T24n1465_001:0901a18": "若作法者，猶應授與體上之衣。若貯金器，受",
    "T24n1465_001:0901a19": "則判施。」舍利弗白佛言：「云何世尊說遮道",
    "T24n1465_001:0901a20": "法，不得飲酒如葶藶子，是名破戒開放逸門。",
    "T24n1465_001:0901a21": "云何迦蘭陀竹園精舍，有一比丘疾病經年，",
    "T24n1465_001:0901a22": "危篤將死。時優波離問言：『汝須何藥？我為",
    "T24n1465_001:0901a23": "汝覓。天上人間乃至十方，是所應用我皆為",
    "T24n1465_001:0901a24": "取。』答曰：『我所須藥是違毘尼，故我不覓，以至",
    "T24n1465_001:0901a25": "於此。寧盡身命無容犯律。』優波離言：『汝藥是",
    "T24n1465_001:0901a26": "何？』答曰：『師言須酒五升。』優波離曰：『若為病開，",
    "T24n1465_001:0901a27": "如來所許。』為乞得酒，服已消差。差已懷慚，猶",
    "T24n1465_001:0901a28": "謂犯律，往至佛所慇懃悔過。佛為說法，聞",
    "T24n1465_001:0901a29": "已歡喜得羅漢道。」佛言：「酒有多失，開放逸門。",
    "T24n1465_001:0901b01": "飲如葶藶子，犯罪已積。若消病、若非先所",
    "T24n1465_001:0901b02": "斷。」舍利弗又白佛言：「云何如來常言不得殺",
    "T24n1465_001:0901b03": "眾生乃至蟻子。而以臘月八日，於舍衛國長",
    "T24n1465_001:0901b04": "水河邊，與輸麗外道捔術，先逼以神通力",
    "T24n1465_001:0901b05": "令墮負處，其生慚羞投水自盡。眼視沈沒而",
    "T24n1465_001:0901b06": "不拯救，不亦殺乎？方復告眾言：『輸麗持此惡",
    "T24n1465_001:0901b07": "法惑亂眾生，前世善熟滅此惡身轉生善見，",
    "T24n1465_001:0901b08": "不亦快乎。我諸弟子當於此日設清淨浴洗，",
    "T24n1465_001:0901b09": "浣身垢念除倒見身，若清淨心亦清淨。』似結",
    "T24n1465_001:0901b10": "使人，無有慈悲。」佛言：「大智！汝能為諸未通達",
    "T24n1465_001:0901b11": "者問斯誠要。輸麗外道於無量世中積習邪",
    "T24n1465_001:0901b12": "見，誓障正法。往昔燈明佛時，我行菩薩道。",
    "T24n1465_001:0901b13": "遇一村落，人多癘病，死者縱橫。我採眾藥",
    "T24n1465_001:0901b14": "隨宜救濟，皆得除愈。其中一人名曰不戴(吳音)，",
    "T24n1465_001:0901b15": "是梵志學，自負多能，不肯信服，臨欲終時方",
    "T24n1465_001:0901b16": "復求我。我語之云：『汝先可治，與藥不取；今將",
    "T24n1465_001:0901b17": "氣盡，方復有求，如汝即時非藥能治。』不戴曰：",
    "T24n1465_001:0901b18": "『我今不能復判優劣，願未來世共決勝負。我",
    "T24n1465_001:0901b19": "若負者當殺身，求生為汝弟子。汝若不如，為",
    "T24n1465_001:0901b20": "我走使。』時我報云：『善哉善哉！』故今生此土與",
    "T24n1465_001:0901b21": "我相值，臨終善熟共契所會。發言失據恥其",
    "T24n1465_001:0901b22": "眷屬，投水自害。身雖死亡，心發善故，生我法",
    "T24n1465_001:0901b23": "中，有勝進故我不救也。」舍利弗言：「云何於訓",
    "T24n1465_001:0901b24": "戒中，令弟子偏袒右肩。又為迦葉村人說城",
    "T24n1465_001:0901b25": "喻經云：『我諸弟子當正被袈裟，俱覆兩肩勿",
    "T24n1465_001:0901b26": "露肌肉，使上下齊平現福田相，行步庠序。』又",
    "T24n1465_001:0901b27": "言：『勿現胸臆。』於此二言，云何奉持？」佛言：「修",
    "T24n1465_001:0901b28": "供養時應須偏袒，以便作事。作福田時應覆",
    "T24n1465_001:0901b29": "兩肩，現田文相。云何修供養？如見佛時、問訊",
    "T24n1465_001:0901c01": "師僧時，應隨事相，若拂床、若掃地、若卷衣",
    "T24n1465_001:0901c02": "裳、若周正薦席、若泥地作華、若揵高足下、",
    "T24n1465_001:0901c03": "若灑若移種種供養。云何作福田時？國王請",
    "T24n1465_001:0901c04": "食、入里乞食、坐禪誦經巡行樹下，人見端嚴",
    "T24n1465_001:0901c05": "有可觀也。」舍利弗復白佛言：「世尊！八部鬼神",
    "T24n1465_001:0901c06": "以何因緣生於惡道而常聞正法？」佛言：「以二",
    "T24n1465_001:0901c07": "種業：一以惡故生於惡道，二以善故多受快",
    "T24n1465_001:0901c08": "樂。」又問：「善惡二異，可得同耶？」佛言：「亦可得",
    "T24n1465_001:0901c09": "耳。是以八部鬼神皆曰人非人也。天神者，其",
    "T24n1465_001:0901c10": "之先身，以車輿、舍宅、飲食，供養三寶、父母、賢",
    "T24n1465_001:0901c11": "勝之人，猶懷慳儉諂嫉妬者，故受天神身，如",
    "T24n1465_001:0901c12": "普光、淨勝天神等。虛空龍神者，修建德本，廣",
    "T24n1465_001:0901c13": "行檀波羅蜜，不依正念，急性好瞋，故受人",
    "T24n1465_001:0901c14": "非人身，如摩尼光龍王等。夜叉神者，好大布",
    "T24n1465_001:0901c15": "施，或先損害、後加饒益，隨功勝負，故在天上",
    "T24n1465_001:0901c16": "空中地下。乾闥婆者，前生亦少瞋恚，常好布",
    "T24n1465_001:0901c17": "施，以青蓮自嚴、作眾伎樂，今為此神，常為諸",
    "T24n1465_001:0901c18": "天奏諸伎樂。阿修羅神者，志強，不隨善友所",
    "T24n1465_001:0901c19": "作淨福，好逐幻偽之人作諸邪福，傍於邪",
    "T24n1465_001:0901c20": "師，甚好布施，又樂觀他鬪訟，故受今身。迦婁",
    "T24n1465_001:0901c21": "羅神者，先修大捨，常有高心以倰於物，故",
    "T24n1465_001:0901c22": "受今身。緊那羅神者，昔好勸人發菩提心，未",
    "T24n1465_001:0901c23": "正其志，逐諸邪行，故得今身。摩睺羅伽神者，",
    "T24n1465_001:0901c24": "布施護法，性好瞋恚，故受今身。人非人等，皆",
    "T24n1465_001:0901c25": "由依附邪師、行諂惡道，以邪亂正俱謂是道，",
    "T24n1465_001:0901c26": "以自建立。夫出世道者，不雜魔邪諂悅之語；",
    "T24n1465_001:0901c27": "諂悅之語非出生死，是入惡道。諂悅邪人所",
    "T24n1465_001:0901c28": "可言說，大觀似道、細則睒鑠。當依正法及行",
    "T24n1465_001:0901c29": "正法者，當得佛法僧力解脫無為。若依相似",
    "T24n1465_001:0902a01": "法、依行邪導師，繫縛生死永淪惡趣。是無知",
    "T24n1465_001:0902a02": "人，非求出世，入邪見網。邪導師者，雖讀眾經，",
    "T24n1465_001:0902a03": "以邪事業矯製邪科，出邪諂法誑惑凡人，以",
    "T24n1465_001:0902a04": "求敬仰，非人所知說云：『我知。』非人所得說云：",
    "T24n1465_001:0902a05": "『我得。』或人難曰：『那知？那得？』答曰：『空界天神幽",
    "T24n1465_001:0902a06": "中知識密以語我。』或云：『某年某月有利有害，",
    "T24n1465_001:0902a07": "逆相開示，應防應救。此滅彼興、我得汝失。』如",
    "T24n1465_001:0902a08": "是欺誑。薄俗之人，不能深思德本，隨逐邪末",
    "T24n1465_001:0902a09": "失其正見，興造邪業，生顧錢帛、死入惡道：拔",
    "T24n1465_001:0902a10": "舌吞銅百千萬歲；後作畜生亦無量歲；復生",
    "T24n1465_001:0902a11": "為鬼，或在山林曠野河海舍宅，益懷諂誑無",
    "T24n1465_001:0902a12": "有休息，或迷謗行人使失道徑，或示語邪巫",
    "T24n1465_001:0902a13": "言，先亡形服恐動百端、甚可惡賤求人飲食，",
    "T24n1465_001:0902a14": "無有終極。值我弟子心懷正直不失正念者，",
    "T24n1465_001:0902a15": "聞即呵叱，終敢復為。若我弟子心懷怯弱易",
    "T24n1465_001:0902a16": "失心者，從其求免，踰得其便，千端萬緒求索",
    "T24n1465_001:0902a17": "無厭。如是之人無丈夫相，為邪所動，死墮惡",
    "T24n1465_001:0902a18": "趣，甚可悲念。」舍利弗復白佛言：「八部鬼神，依",
    "T24n1465_001:0902a19": "空為空神、依地為地神耶？」佛言：「別有地神，如",
    "T24n1465_001:0902a20": "淨華光等。過去世時好修布施，多瞋難滿、嗜",
    "T24n1465_001:0902a21": "酒喜歌舞，故作此神，著純白之衣，潔淨無垢。」",
    "T24n1465_001:0902a22": "舍利弗復白佛言：「云何如來告天帝釋及四",
    "T24n1465_001:0902a23": "天大王云：『我不久滅度。汝等各於方土護持",
    "T24n1465_001:0902a24": "我法。我去世後，摩訶迦葉、賓頭盧、君徒般歎、",
    "T24n1465_001:0902a25": "羅睺羅，四大比丘住不泥洹，流通我法。』」佛言：",
    "T24n1465_001:0902a26": "「但像教之時信根微薄，雖發信心不能堅固，",
    "T24n1465_001:0902a27": "不能感致諸佛弟子。雖專到累年，不如佛在",
    "T24n1465_001:0902a28": "世時一念之善，其極慊至無復二向。汝為證",
    "T24n1465_001:0902a29": "信，隨事厚薄為現佛像僧像，若空中言、若",
    "T24n1465_001:0902b01": "作光明乃至夢想，令其堅固，彌勒下生聽汝",
    "T24n1465_001:0902b02": "泥洹。」舍利弗復白佛言：「如來現世二十年前，",
    "T24n1465_001:0902b03": "度諸弟子，無有常施，隨有便施。自二十年後，",
    "T24n1465_001:0902b04": "施多定物。是義云何？」佛言：「有長者子名曰分",
    "T24n1465_001:0902b05": "若多羅，宿有善根，生婆羅門家，樂欲捨家修",
    "T24n1465_001:0902b06": "無上道。隨大目犍連，於巴連弗邑天王精舍",
    "T24n1465_001:0902b07": "求受具戒。目連語云：『汝可七日七夜悔汝先",
    "T24n1465_001:0902b08": "罪皆使清淨。無諸妨障者，我當為汝從僧中",
    "T24n1465_001:0902b09": "乞。』分若多羅言：『云何得知妨障已滅？云何得",
    "T24n1465_001:0902b10": "知我受得戒？仰願諸佛加我威神，令我罪滅",
    "T24n1465_001:0902b11": "得見得戒之相。』佛言：『汝但勤誠，誠至自見。』",
    "T24n1465_001:0902b12": "分若白佛：『謹奉尊教。』懇惻日夜到第五夕，於",
    "T24n1465_001:0902b13": "其室中雨種種物，若巾若帊、若拂若帚、若刀若",
    "T24n1465_001:0902b14": "斧、若錐若鏟，次第分別墮其目前。分若多羅",
    "T24n1465_001:0902b15": "生歡喜心、生得果心。滿七日已，具白目連。目",
    "T24n1465_001:0902b16": "連問我，我語之曰：『是離塵相拂割之物也。當",
    "T24n1465_001:0902b17": "以嚫師，師其緣也。』夫受戒者，隨其力辦可以",
    "T24n1465_001:0902b18": "為施，不限於此、不必備此。」舍利弗復白佛言：",
    "T24n1465_001:0902b19": "「世尊！有諸檀越造僧伽藍厚置資給供，來世",
    "T24n1465_001:0902b20": "僧有似出家僧，非時就典食僧索食而食。與",
    "T24n1465_001:0902b21": "者、食者得何等罪？其本檀越得何等福？」佛言：",
    "T24n1465_001:0902b22": "「非時食者，是破戒人、是犯盜人。非時與者，亦",
    "T24n1465_001:0902b23": "破戒人，亦犯盜人，盜檀越物是不與取。非施",
    "T24n1465_001:0902b24": "主意，施主無福。以失物故，猶有發心置立之",
    "T24n1465_001:0902b25": "善。」舍利弗言：「時受時食，食不盡者非時復",
    "T24n1465_001:0902b26": "食；或有時受、至非時食。復得福不？」佛言：「時食",
    "T24n1465_001:0902b27": "淨者，是即福田、是即出家、是即僧伽、是即天",
    "T24n1465_001:0902b28": "人良友、是即天人導師。其不淨者，猶為破戒，",
    "T24n1465_001:0902b29": "是大劫盜，是即餓鬼、為罪窟宅。非時索者，以",
    "T24n1465_001:0902c01": "時非時非時輒與。是典食者，是名退道、是名",
    "T24n1465_001:0902c02": "惡魔、是名三惡道、是名破器、是癩病人，壞善",
    "T24n1465_001:0902c03": "果故，偷乞自活。是故諸婆羅門不非時食，外",
    "T24n1465_001:0902c04": "道梵志亦不邪食，況我弟子知法行法而當",
    "T24n1465_001:0902c05": "爾耶？凡如此者，非我弟子，是盜我法利著無",
    "T24n1465_001:0902c06": "法人。盜名盜食，非法之人。盜與、盜受一團一",
    "T24n1465_001:0902c07": "撮片鹽片酢，死墮燋腸地獄，吞熱鐵丸。從地",
    "T24n1465_001:0902c08": "獄出生猪狗中，食諸不淨。又生惡鳥，人怪其",
    "T24n1465_001:0902c09": "聲。後生餓鬼，還伽藍中處，都圊內噉食糞穢，",
    "T24n1465_001:0902c10": "並百千萬歲。更生人中，貧窮下賤，人所棄惡，",
    "T24n1465_001:0902c11": "所可言說人不信用。不如盜一人物，其罪尚",
    "T24n1465_001:0902c12": "輕。割奪多人故、良福田故、斷絕出世道故。」舍",
    "T24n1465_001:0902c13": "利弗復白佛言：「如來宗親多有出家，為自發",
    "T24n1465_001:0902c14": "心？為佛神力耶？」佛言：「諸釋憍慢著樂，何能願",
    "T24n1465_001:0902c15": "樂？特是父王宣勒，宗室生二子者，一人隨",
    "T24n1465_001:0902c16": "我。阿那律久積善根深樂正法，携率釋子跋",
    "T24n1465_001:0902c17": "提難提、金毘羅、難陀、跋難陀、阿難陀、提婆達多、",
    "T24n1465_001:0902c18": "優波離，澡浴清淨來至我所欲求出家。時有",
    "T24n1465_001:0902c19": "上座名毘羅茶，別度阿難、阿難陀。次一上座",
    "T24n1465_001:0902c20": "名婆修羅，別度提婆達多、跋難陀。唯阿難修",
    "T24n1465_001:0902c21": "不忘禪，宿習總持，於少時中得佛覺三昧，積",
    "T24n1465_001:0902c22": "百萬川水攬以為雨，雨水奔流入于大海。",
    "T24n1465_001:0902c23": "阿難手從海中取以分別，色味不雜，還置本",
    "T24n1465_001:0902c24": "源，無有漏失。」文殊師利白佛言：「世尊！舍利",
    "T24n1465_001:0902c25": "弗者，如來常言，其於聲聞中智慧第一，不謂",
    "T24n1465_001:0902c26": "小心能問要義。」佛言：「其久種明悟，發揚我法，",
    "T24n1465_001:0902c27": "以諸慧利利眾生故。」「云何如來說父母恩",
    "T24n1465_001:0902c28": "大不可不報，又言師僧之恩不可稱量。其誰",
    "T24n1465_001:0902c29": "為最？」佛言：「夫在家者，孝事父母在於膝下，",
    "T24n1465_001:0903a01": "莫以報生長與之等，以生育恩深故言大也。",
    "T24n1465_001:0903a02": "若從師學開發知見，次恩大也。夫出家者，捨",
    "T24n1465_001:0903a03": "其父母生死之家，入法門中受微妙法，師之",
    "T24n1465_001:0903a04": "力也。生長法身、出功德財、養智慧命，功莫",
    "T24n1465_001:0903a05": "大也，追其所生乃次之耳。」又言：「當何名斯經？」",
    "T24n1465_001:0903a06": "佛言：「當名『菩薩問喻』，以廣大故。又名『舍利",
    "T24n1465_001:0903a07": "弗問』。」爾時四眾聞說是已，五十新學比丘，信",
    "T24n1465_001:0903a08": "根成立、法眼清淨。舊德、天人八部等，皆大歡",
    "T24n1465_001:0903a09": "喜，作禮而去。",
    "T24n1465_001:0903a10": "舍利弗問經"
}