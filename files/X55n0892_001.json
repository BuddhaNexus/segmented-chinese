{
    "X55n0892_001:0416c05": "No. 892",
    "X55n0892_001:0416c06": "八識規矩解",
    "X55n0892_001:0416c08": "明 真可 述",
    "X55n0892_001:0416c09": "前五識",
    "X55n0892_001:0416c10": " 性境現量通三性",
    "X55n0892_001:0416c11": "[0416c11] 此言前五識。於三境中。惟緣性境。三量中惟是現",
    "X55n0892_001:0416c12": "量。三性俱通。",
    "X55n0892_001:0416c13": "[0416c13] 性境者。謂所緣諸色境。不帶名言。得境自相也。相",
    "X55n0892_001:0416c14": "者。青黃赤白之謂。名者。長短方圓之稱。現量者。謂",
    "X55n0892_001:0416c15": "對境親明。不起分別也。性境屬境。現量屬心。三性",
    "X55n0892_001:0416c16": "者。善性惡性無記性也。三性俱通。以五識性非恒",
    "X55n0892_001:0416c17": "一故。",
    "X55n0892_001:0416c18": "[0416c18] 性境。若說根塵能所八法而成。是落小乘。如惟識",
    "X55n0892_001:0416c19": "則無有此境。此境現前。如明鏡照象。湛然明了。不",
    "X55n0892_001:0416c20": "起分別。如云真境也。善惡兩性在五識。雖無分別。",
    "X55n0892_001:0416c21": "而照從是起故通。",
    "X55n0892_001:0416c22": " 眼耳身三二地居",
    "X55n0892_001:0416c23": "[0416c23] 三界分為九地。自地獄至六欲天。皆欲界也。為一",
    "X55n0892_001:0416c24": "地。四禪色界也。有四地。四空無色界也。有四地。共",
    "X55n0892_001:0417a01": "為九地。欲界名五趣雜居地。五識俱全。初禪天名",
    "X55n0892_001:0417a02": "離生喜樂地。是為二地。止有眼耳身三識。無鼻舌",
    "X55n0892_001:0417a03": "二識。以無段食故。自三地以上。則五識俱無。",
    "X55n0892_001:0417a04": " &#x5FA7;行別境善十一  中二大八貪嗔癡",
    "X55n0892_001:0417a05": "[0417a05] 此二句。言五識心所。&#x5FA7;行有五。別境有五。善心所",
    "X55n0892_001:0417a06": "十一。中隨煩惱二。大隨煩惱八。根本煩惱六。今止",
    "X55n0892_001:0417a07": "有貪嗔癡三。共心所三十四。皆任運無分別者。",
    "X55n0892_001:0417a08": " 五識同依淨色根",
    "X55n0892_001:0417a09": "[0417a09] 白淨色根者。指勝義而言。惟天眼能見。&#x76D6;落形質",
    "X55n0892_001:0417a10": "者。是浮塵根。豈能照物。以有勝義根在故能緣境。",
    "X55n0892_001:0417a11": "言五個識。同依勝義根而起也。",
    "X55n0892_001:0417a12": " 九緣七八好相&#x96A3;",
    "X55n0892_001:0417a13": "[0417a13] 九緣者。空明根境作意分別依染淨依根本依種",
    "X55n0892_001:0417a14": "子也。眼識具九緣而生。耳識惟從八。除明緣故。鼻",
    "X55n0892_001:0417a15": "舌身惟七。除空明二緣故。",
    "X55n0892_001:0417a16": " 合三離二觀塵世",
    "X55n0892_001:0417a17": "[0417a17] 鼻舌身三識。合中取境。眼耳二識。離中取境。觀即",
    "X55n0892_001:0417a18": "能緣見分。塵世即所緣相分。",
    "X55n0892_001:0417a19": " 愚者難分識與根",
    "X55n0892_001:0417a20": "[0417a20] 此言小乘愚法聲聞。不知根之與識。各有種子現",
    "X55n0892_001:0417a21": "行。以為根識互生也。不知根之種現。但能導識之",
    "X55n0892_001:0417a22": "種現。謂根為生識之緣。則可謂生識。則不可以識。",
    "X55n0892_001:0417a23": "自有能生之種子故也。小乘未破所知障。於法不",
    "X55n0892_001:0417a24": "了。故難分耳。",
    "X55n0892_001:0417b01": " 變相觀空唯後得  果中猶自不詮真",
    "X55n0892_001:0417b02": "[0417b02] 佛有根本智。有後得智。根本智乃實智。能親緣真",
    "X55n0892_001:0417b03": "如。後得智乃權智。但能了俗。不能親緣真如。果頭",
    "X55n0892_001:0417b04": "佛已破見思惑。能六根互用。變起相分。復觀相空。",
    "X55n0892_001:0417b05": "以不知前五及七八等識。遂自認為後得智。不知",
    "X55n0892_001:0417b06": "後得智。乃從根本智而得者。小乘雖有如理如量",
    "X55n0892_001:0417b07": "二智。特其名耳。豈真後得智耶。即後得智。在佛果",
    "X55n0892_001:0417b08": "中。猶不詮真。況因中乎。詮契也。根本智無分別。所",
    "X55n0892_001:0417b09": "以親緣真如。後得智從色根起。是有分別的。所以",
    "X55n0892_001:0417b10": "不能親緣無分別理。",
    "X55n0892_001:0417b11": "[0417b11] 小乘以無我為真如。斷了六識分別執。便能六根",
    "X55n0892_001:0417b12": "互用。以為能親緣真如。",
    "X55n0892_001:0417b13": "[0417b13] 偈曰。小家果頭佛。理量徒有名。迷名不知義。疑大",
    "X55n0892_001:0417b14": "而起諍。五識同一覺。是以眼可聞耳。不能見色。實",
    "X55n0892_001:0417b15": "非本根咎。咎在分別者。以故見思破。六根即互用。",
    "X55n0892_001:0417b16": "彼小不知此。未究七八五。三者曉然了。橫計渠自",
    "X55n0892_001:0417b17": "破。既破棄舊法。悲哀歸大乘。羅什首初師。疑什亦",
    "X55n0892_001:0417b18": "有辨。一朝悟大理。仍復師羅什。",
    "X55n0892_001:0417b19": " 圓明初發成無漏  三類分身息苦輪",
    "X55n0892_001:0417b20": "[0417b20] 前五識。隨八識轉。佛位中第八識。轉為無漏白淨",
    "X55n0892_001:0417b21": "識。而相應心所。即成大圓鏡智。&#x6B58;爾現前。故云初",
    "X55n0892_001:0417b22": "發。則前五識即成無漏。三類身者。法報化三身中",
    "X55n0892_001:0417b23": "之化身也。千丈大化身。被大乘四加行菩薩。丈六",
    "X55n0892_001:0417b24": "小化身。被大乘三資糧位菩薩。及二乘凡夫。隨類",
    "X55n0892_001:0417c01": "化身。則三乘普被。六趣均沾。以止息眾生苦輪也",
    "X55n0892_001:0417c02": "○前八句明有漏。後四句明無漏。",
    "X55n0892_001:0417c03": "第六識",
    "X55n0892_001:0417c04": "[0417c04] 俱頌其造善作惡不定之功能。",
    "X55n0892_001:0417c05": " 三性三量通三境  三界輪時易可知",
    "X55n0892_001:0417c06": "[0417c06] 善惡無記三性。現比非三量。性獨影帶質三境。俱",
    "X55n0892_001:0417c07": "通也。比者比類而知。非者情有理無。比度不著也。",
    "X55n0892_001:0417c08": "帶質境有二。以心緣心。中間相分。從兩頭生。帶本",
    "X55n0892_001:0417c09": "質生起。名真帶質。以心緣色。中間相分。惟從見分",
    "X55n0892_001:0417c10": "一頭生起。變帶生起。名似帶質。獨影亦有二。一有",
    "X55n0892_001:0417c11": "質獨影。五根種現。皆托質起。一無質獨影。緣空華",
    "X55n0892_001:0417c12": "兔角及過未等所變相分。是五塵落謝影子。止緣",
    "X55n0892_001:0417c13": "過去五塵。與未來變起五塵影子。不緣見在五塵",
    "X55n0892_001:0417c14": "也。",
    "X55n0892_001:0417c15": "[0417c15] 前生六識。攬法塵影子。以成今生形種。今生又因",
    "X55n0892_001:0417c16": "形起影。是來生受形種子。今生若能六識作觀。破",
    "X55n0892_001:0417c17": "了我執。不攬法塵。則不受分段身矣○六識輪轉",
    "X55n0892_001:0417c18": "三界。顯易可知。",
    "X55n0892_001:0417c19": " 相應心所五十一",
    "X55n0892_001:0417c20": "[0417c20] 此句是標數。性界二句是立名。欲令眾生因名以",
    "X55n0892_001:0417c21": "闡義。因義以會理。會理以致用。致用在作觀。上說",
    "X55n0892_001:0417c22": "致用以體道。體道以立德。",
    "X55n0892_001:0417c23": " 善惡臨時別配之",
    "X55n0892_001:0417c24": "[0417c24] 六識遇善境時。與善心所相應。遇不善無記境時。",
    "X55n0892_001:0418a01": "與不善無記心所相應。故曰別配之。此特平平緣",
    "X55n0892_001:0418a02": "耳。若增上緣。則善心勇猛。惡心所俱轉。而為善矣。",
    "X55n0892_001:0418a03": " 性界受三恒轉易",
    "X55n0892_001:0418a04": "[0418a04] 六識於三性三界。併憂喜苦樂捨五受。恒常轉變",
    "X55n0892_001:0418a05": "改易也。",
    "X55n0892_001:0418a06": " 根隨信等總相連",
    "X55n0892_001:0418a07": "[0418a07] 根本煩惱六。隨煩惱二十。善十一等。餘&#x5FA7;行五。別",
    "X55n0892_001:0418a08": "境五。不定四。共五十一。亦相連性界受等轉易也。",
    "X55n0892_001:0418a09": " 動身發語獨為最",
    "X55n0892_001:0418a10": "[0418a10] 動身發語時。於八箇識中。行相最勝。以有情故也。",
    "X55n0892_001:0418a11": " 引滿能招業力牽",
    "X55n0892_001:0418a12": "[0418a12] 引引起也。滿圓滿也。言六識能造業招果。",
    "X55n0892_001:0418a13": " 發起初心歡喜地",
    "X55n0892_001:0418a14": "[0418a14] 歡喜地因斷分別我法故。",
    "X55n0892_001:0418a15": "[0418a15] 此識於初地初心。轉成無漏。以斷有分別我法二",
    "X55n0892_001:0418a16": "執故。",
    "X55n0892_001:0418a17": " 俱生猶自現纏眠",
    "X55n0892_001:0418a18": "[0418a18] 無分別我法二執。與生俱生。此時尚未斷。猶纏縛",
    "X55n0892_001:0418a19": "眠伏。以所知障未斷故。",
    "X55n0892_001:0418a20": " 遠行地後純無漏  觀察圓明照大千",
    "X55n0892_001:0418a21": "[0418a21] 遠行乃第七地也。此地以前漏無漏。間雜而生。至",
    "X55n0892_001:0418a22": "此地後。則俱生二障。永不現行。而純無漏相應心",
    "X55n0892_001:0418a23": "所亦轉為妙觀察智。而圓明照大千矣。",
    "X55n0892_001:0418a24": "第七識",
    "X55n0892_001:0418b01": " 帶質有覆通情本",
    "X55n0892_001:0418b02": "[0418b02] 七識於三境中。緣帶質境。三性中。惟有覆無記性。",
    "X55n0892_001:0418b03": "有覆者。障蔽真性。通六識情。故本八識也。通情本",
    "X55n0892_001:0418b04": "故。曰相分兩頭生。",
    "X55n0892_001:0418b05": "[0418b05] 七識緣八識見分。為內自我。七識是心。本識亦是",
    "X55n0892_001:0418b06": "心。所以說。以心緣心真帶質。八識是其本質故。七",
    "X55n0892_001:0418b07": "識既以八識見分。為內自我。則八識見分。即七識",
    "X55n0892_001:0418b08": "本位。八識見分緣色。即七識緣色也。色非真故。曰",
    "X55n0892_001:0418b09": "似帶質。",
    "X55n0892_001:0418b10": "[0418b10] 問帶質是帶八識本質而生了然。如何是七識的",
    "X55n0892_001:0418b11": "境。八識能藏一切。所藏一切根身器界。我愛執藏。",
    "X55n0892_001:0418b12": "八識便有境了。這境從何來。是從六識來也。便知",
    "X55n0892_001:0418b13": "七識原無體位。其相分從六八兩頭而生。",
    "X55n0892_001:0418b14": " 隨緣執我量為非",
    "X55n0892_001:0418b15": "[0418b15] 此識於無分別我法二執。是任運綿綿。故云隨緣",
    "X55n0892_001:0418b16": "執我。",
    "X55n0892_001:0418b17": " 八大&#x5FA7;行別境慧  貪癡我見慢相隨",
    "X55n0892_001:0418b18": "[0418b18] 大隨惟八。&#x5FA7;行五。別境止通慧。根本煩惱止具四。",
    "X55n0892_001:0418b19": "貪癡見慢是也。",
    "X55n0892_001:0418b20": " 恒審思量我相隨",
    "X55n0892_001:0418b21": "[0418b21] 前五識非恒非審。六識審而非恒。惟此識恒常審",
    "X55n0892_001:0418b22": "推思察量度。執八識見分為我。故曰我相隨。",
    "X55n0892_001:0418b23": " 有情日夜鎮昏迷  四惑八大相應起",
    "X55n0892_001:0418b24": "[0418b24] 既執八識為內自我。則有情恒處生死長夜。而不",
    "X55n0892_001:0418c01": "自覺。以與四惑八大相應。而起四惑。即根本煩惱",
    "X55n0892_001:0418c02": "四。",
    "X55n0892_001:0418c03": " 六轉呼為染淨依",
    "X55n0892_001:0418c04": "[0418c04] 八個識俱為轉識。惟六識作觀。則諸識俱轉故。轉",
    "X55n0892_001:0418c05": "獨加於六識。呼七識為染淨之依。&#x76D6;六識有分別。",
    "X55n0892_001:0418c06": "七識無分別。有分別依無分別起。以無分別。近無",
    "X55n0892_001:0418c07": "情故。",
    "X55n0892_001:0418c08": " 極喜初心平等性  無功用行我恒摧",
    "X55n0892_001:0418c09": "[0418c09] 凡一地中。具初中後三心。即入住出也。此識於初",
    "X55n0892_001:0418c10": "地初心。斷一分無明。便轉成無滿。為似平等性智。",
    "X55n0892_001:0418c11": "以因中轉也。無功用行是八地無分別。我法二執",
    "X55n0892_001:0418c12": "至此盡斷。故曰我恒摧。乃為真平等性智矣。",
    "X55n0892_001:0418c13": "[0418c13] 六識到第八地。轉妙觀察智。如何七識。初地初心。",
    "X55n0892_001:0418c14": "就轉平等智耶。蓋六識到觀成後。轉妙觀察智。初",
    "X55n0892_001:0418c15": "作觀時。轉為似妙觀察智。",
    "X55n0892_001:0418c16": " 如來現起他受用  十地菩薩所被機",
    "X55n0892_001:0418c17": "[0418c17] 佛果位中。現十種他受用身。十地菩薩。乃所被之",
    "X55n0892_001:0418c18": "機也。",
    "X55n0892_001:0418c19": "第八識",
    "X55n0892_001:0418c20": " 性惟無覆五遍行",
    "X55n0892_001:0418c21": "[0418c21] 此識因中。於三性中。惟無覆無記性。緣境之時。相",
    "X55n0892_001:0418c22": "應心所。惟五遍行。",
    "X55n0892_001:0418c23": " 界地隨他業力生",
    "X55n0892_001:0418c24": "[0418c24] 此識於三界九地之中。隨六識善惡業力而生。以",
    "X55n0892_001:0419a01": "八識無記性故。",
    "X55n0892_001:0419a02": " 二乘不了因迷執  由此能興論主諍",
    "X55n0892_001:0419a03": "[0419a03] 此識最微細。所以二乘愚法聲聞。不信有此。惟以",
    "X55n0892_001:0419a04": "前六識。受熏持種。斷了見思。執為如理智。六根互",
    "X55n0892_001:0419a05": "用。執為如量智。以無明全未破故。所以大乘論主。",
    "X55n0892_001:0419a06": "反覆辨論。證有此識也。",
    "X55n0892_001:0419a07": " 浩浩三藏不可窮",
    "X55n0892_001:0419a08": "[0419a08] 能持種子不失曰能藏。受染淨等熏曰所藏。七識",
    "X55n0892_001:0419a09": "執為我曰執藏。三藏體用深廣故。凡小不達。",
    "X55n0892_001:0419a10": " 淵深七浪境為風",
    "X55n0892_001:0419a11": "[0419a11] 八識如澄湛之淵。由前七個識。攬前境為風。興起",
    "X55n0892_001:0419a12": "波浪耳。",
    "X55n0892_001:0419a13": " 受薰持種根身器",
    "X55n0892_001:0419a14": "[0419a14] 此識能受前染淨熏。能持根身器界種子。根是六",
    "X55n0892_001:0419a15": "根。身為內世界。器為外世界。",
    "X55n0892_001:0419a16": " 去後來先作主公",
    "X55n0892_001:0419a17": "[0419a17] 惟此識為總報主。",
    "X55n0892_001:0419a18": " 不動地前纔捨藏  金剛道後異熟空",
    "X55n0892_001:0419a19": "[0419a19] 第八地為不動地。此識初至此地。纔捨能藏所藏",
    "X55n0892_001:0419a20": "執藏。至金剛道後乃等覺位。異熟者。變異而熟。異",
    "X55n0892_001:0419a21": "時而熟。異類而熟。金剛道後斷生相無明。異熟種",
    "X55n0892_001:0419a22": "子方空也。",
    "X55n0892_001:0419a23": "[0419a23] 金剛觀智。是智之名。言其堅利。能壞一切無明。有",
    "X55n0892_001:0419a24": "生住異滅。異熟空則瞥起一念無明空矣。",
    "X55n0892_001:0419b01": " 大圓無垢同時發  普照十方塵剎中",
    "X55n0892_001:0419b02": "[0419b02] 此識至佛果位中。轉成上品無漏淨體。號無垢識。",
    "X55n0892_001:0419b03": "與相應大圓鏡智。同發起時。普照十方圓明世界。",
    "X55n0892_001:0419b04": "唯識略解",
    "X55n0892_001:0419b05": "[0419b05] 夫搜剔陰陽之奧。囊括造化之精。洞洪濛之源。破渾",
    "X55n0892_001:0419b06": "沌之竅。超儒老而獨高。冠百氏而弘深舍唯識之宗",
    "X55n0892_001:0419b07": "而他求未之有也。夫唯遮境有。識簡心空。遮境則識",
    "X55n0892_001:0419b08": "外無法。簡空則非同枯滅。是以夷斷常之坑。塞生滅",
    "X55n0892_001:0419b09": "之路。圓彰中道刊定因明。魔外望絕。凡聖共遵耳。然",
    "X55n0892_001:0419b10": "識有八種。有心王心所之殊。苟非智慧空靈思量妙",
    "X55n0892_001:0419b11": "絕。豈易窺其庭哉。阿賴耶識等。大略窮其所由生。直",
    "X55n0892_001:0419b12": "以真如。照極反昧。生滅與不生滅和合。謂之證自證",
    "X55n0892_001:0419b13": "分。即如醒人。忽爾昏作。人語雖聞。而不能了了。謂之",
    "X55n0892_001:0419b14": "醒耶。又不能了了。謂之昏耶。人語又聞。此之謂昏醒",
    "X55n0892_001:0419b15": "相半。迷悟之關也。此等時節。有人喚之。則昏隨醒矣。",
    "X55n0892_001:0419b16": "不喚則醒隨昏矣。醒既隨昏。而外不能了境。又不作",
    "X55n0892_001:0419b17": "夢。惟昏然而已。謂之自證分。此等時節。位無能所。冥",
    "X55n0892_001:0419b18": "然獨存也。少頃頓夢種種悲歡苦樂。據能觀而言。謂",
    "X55n0892_001:0419b19": "之見分。即所觀之所即相分。或問曰。見相二分。前後",
    "X55n0892_001:0419b20": "生耶。抗然生耶。余應之曰。見相二分。謂之前後生者。",
    "X55n0892_001:0419b21": "現量之中。不許有無分別。纔生分別。現量滅矣。謂之",
    "X55n0892_001:0419b22": "抗生。則能所弗同也。此四分乃八識之本故。有志於",
    "X55n0892_001:0419b23": "此宗者。不可不留神焉。四分通澈。則八識之綱。思過",
    "X55n0892_001:0419b24": "半矣。",
    "X55n0892_001:0419c01": "[0419c01] 夫八識四分。乃相宗之綱骨也。阿賴耶識。末那識。分",
    "X55n0892_001:0419c02": "別識。眼耳鼻舌身五識。謂之八識。證自證分。自證分。",
    "X55n0892_001:0419c03": "見分。相分。謂之四分。究本言之。八識四分。初無別體。",
    "X55n0892_001:0419c04": "特以真如隨緣。乃成種種耳。夫真如隨緣之旨。最難",
    "X55n0892_001:0419c05": "明了。良以。真如清淨。初無薰染。如何瞥起隨緣耶。於",
    "X55n0892_001:0419c06": "此參之不已。忽然悟入。所謂八識四分。不煩少檢。唯",
    "X55n0892_001:0419c07": "識之書。便能了了矣。故曰性宗通而相宗不通。則性",
    "X55n0892_001:0419c08": "宗所見。猶未圓滿。通相宗而不通性宗。則相宗所見。",
    "X55n0892_001:0419c09": "亦未精徹。性相俱通。而未悟達磨之禪。則如葉公&#x7575;",
    "X55n0892_001:0419c10": "龍。頭角望之非不宛然也。欲其濟亢旱。興雷雨。斷不",
    "X55n0892_001:0419c11": "能焉。是以有志於出世。而荷擔法道。若性。若相。若禪",
    "X55n0892_001:0419c12": "宗。敢不竭誠。而留神哉。惟相宗名義數多。若非心智",
    "X55n0892_001:0419c13": "妙密。委曲精搜。實未易明也。今則取大略。稍論而疏",
    "X55n0892_001:0419c14": "之。但粗曉蒙孺耳。大抵阿賴耶識。通前眼耳鼻舌身",
    "X55n0892_001:0419c15": "五識。當併而發揮之。似覺易明。蓋阿賴耶識。及前五",
    "X55n0892_001:0419c16": "識。皆屬現量。又皆上品果中轉也。若第七識第六識。",
    "X55n0892_001:0419c17": "則三品皆具。三品者。見道為下品。修道為中品。究竟",
    "X55n0892_001:0419c18": "為上品。故七六因中轉也。或曰。前五識成無漏相應",
    "X55n0892_001:0419c19": "心品。現身益物。何以先言第八成無漏耶。以圓明初",
    "X55n0892_001:0419c20": "發。乃第八識相應心品。成大圓鏡智故。其前五根。即",
    "X55n0892_001:0419c21": "第八識所變相分。能變本識。既成無漏。所變五根。自",
    "X55n0892_001:0419c22": "當即成無漏矣。能發五根既成無漏。則所發五識。遂",
    "X55n0892_001:0419c23": "成無漏何疑哉。或曰。既言八識轉成四智。何故&#x5374;言",
    "X55n0892_001:0419c24": "相應心品耶。對曰。唯識第十云。此四品總攝佛地一",
    "X55n0892_001:0420a01": "切有為功德皆盡。此轉有漏八識七識六識五識相",
    "X55n0892_001:0420a02": "應心品。如次而得智。雖非識。而依識。轉識為主。故說",
    "X55n0892_001:0420a03": "識轉得。又有漏位。智劣識強。無漏位中。智強識劣。為",
    "X55n0892_001:0420a04": "勸有情依智捨識。故說轉識成智也。大乘所緣緣義",
    "X55n0892_001:0420a05": "曰。言是帶己相者。帶與己相。各有二義。言帶有二義",
    "X55n0892_001:0420a06": "者。一則挾帶。即能緣心。親挾境體而緣。二則變帶。即",
    "X55n0892_001:0420a07": "能緣心。變起相分而緣也。親挾者謂之實境。變起者",
    "X55n0892_001:0420a08": "謂之假境。假境者何。即實境影子也。影子者何。謂前",
    "X55n0892_001:0420a09": "五識。親挾實境。乃任運而緣。不帶名言現量中也。譬",
    "X55n0892_001:0420a10": "諸明鏡物臨即照。原無心也。纔覺妍醜。現量已滅。即",
    "X55n0892_001:0420a11": "落比量矣。余是知假境影子。意識所緣耳。又能緣心。",
    "X55n0892_001:0420a12": "變起相分而緣。亦假境也。今安慧宗中。妄謂因中無",
    "X55n0892_001:0420a13": "漏五識。能緣真如。殊不知五識成智。必待第八識轉。",
    "X55n0892_001:0420a14": "而為。根本智。然後五識轉成所作智也。此中目此智。",
    "X55n0892_001:0420a15": "為後得者何也。謂根本而後得也。以五識及第八識。",
    "X55n0892_001:0420a16": "皆屬現量果上同轉故也。彼謂因中五識未轉智。而",
    "X55n0892_001:0420a17": "能緣真如。非妄而何。縱於果上。識雖轉智。第能照俗。",
    "X55n0892_001:0420a18": "而不能緣真如。故護法師曰。果中猶自不詮真。況因",
    "X55n0892_001:0420a19": "中乎。"
}