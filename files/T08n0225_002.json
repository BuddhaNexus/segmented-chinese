{
    "T08n0225_002:0482b02": "大明度經卷第二",
    "T08n0225_002:0482b04": "南吳月支國居士支謙於涼州譯",
    "T08n0225_002:0482b05": "天帝釋問品持品功德品",
    "T08n0225_002:0482b06": "變謀明慧品",
    "T08n0225_002:0482b07": "天帝釋問品第二",
    "T08n0225_002:0482b08": "爾時，帝釋與四萬天子，四天王與二萬天子，",
    "T08n0225_002:0482b09": "梵眾天與萬天子，梵輔天與五千天子，俱皆",
    "T08n0225_002:0482b10": "來會坐。諸天子宿命功德光耀巍巍，持佛神",
    "T08n0225_002:0482b11": "力明徹照。釋問善業言：「是諸天子大會，欲聽",
    "T08n0225_002:0482b12": "說智度無極。云何闓士大士於大明中立乎？」",
    "T08n0225_002:0482b13": "善業曰：「諸天子！樂聞者，聽我說。因持佛力，廣",
    "T08n0225_002:0482b14": "說智度。何天子未求闓士道者，今皆當求。",
    "T08n0225_002:0482b15": "以得溝港道者，不可復得闓士道士。何以",
    "T08n0225_002:0482b16": "故？閉生死道已。正使是輩求者，我代其喜，",
    "T08n0225_002:0482b17": "不斷功德也。悉欲使取經中極尊法，使上至",
    "T08n0225_002:0482b18": "佛。」佛言：「善哉，善哉！勸樂闓士學乃爾乎？」善",
    "T08n0225_002:0482b19": "業白佛言：「我當報恩，終不敢違之。所以然者，",
    "T08n0225_002:0482b20": "往昔如來無所著正真道最正覺，皆與弟子",
    "T08n0225_002:0482b21": "為諸闓士說智度，如來時亦在中學斯經妙",
    "T08n0225_002:0482b22": "行，今自致作佛。用是故，當報恩。我作是說",
    "T08n0225_002:0482b23": "法，闓士受之，我勸樂。勸樂以大道，疾令作",
    "T08n0225_002:0482b24": "佛。釋欲所聞者，聽所問矣。」問曰：「闓士云何",
    "T08n0225_002:0482b25": "立智度中乎？」答曰：「持空法，立如是。」釋問：「闓",
    "T08n0225_002:0482b26": "士大士以影弘誓大乘，所至奏五陰，不當於",
    "T08n0225_002:0482b27": "中住。溝港、頻來、不還、應儀、緣一覺至於佛，",
    "T08n0225_002:0482b28": "不當於中住。五陰無常，不當於中住。於苦",
    "T08n0225_002:0482c01": "樂好醜，是我所、非我所，不當於中住。溝港道",
    "T08n0225_002:0482c02": "不動成就，不當於中住。何以故？七死七生便",
    "T08n0225_002:0482c03": "度去。頻來道不動成就，不當於中住。何以故？",
    "T08n0225_002:0482c04": "一死一生便度去。不還道不動成就，不當於",
    "T08n0225_002:0482c05": "中住。何以故？於上滅度。應儀道不動成就，不",
    "T08n0225_002:0482c06": "當於中住。何以故？應儀道成已，便盡於滅度",
    "T08n0225_002:0482c07": "中而滅訖。緣一覺道不動成就，不當於中住。",
    "T08n0225_002:0482c08": "何以故？不能逮佛道便滅訖。是故不當於中",
    "T08n0225_002:0482c09": "住。如來無所著正真道最正覺，用無量人故",
    "T08n0225_002:0482c10": "作功德，我皆當令滅訖，正於佛中住。佛所作",
    "T08n0225_002:0482c11": "皆究竟已乃滅訖，亦不當於中住。」秋露子問：",
    "T08n0225_002:0482c12": "「設使闓士大士不當住五陰、溝港、頻來、不還、",
    "T08n0225_002:0482c13": "應儀、緣一覺上至佛，當云何住？」善業言：「如來",
    "T08n0225_002:0482c14": "無所著正真道最正覺有住處乎？」答曰：「不也。",
    "T08n0225_002:0482c15": "何以故？佛無所住，亦不在動搖不動搖處住，",
    "T08n0225_002:0482c16": "亦不不住，亦無無住，一切無是如如來住。當",
    "T08n0225_002:0482c17": "作是住，不當住不住，亦不當住無住。當作",
    "T08n0225_002:0482c18": "是住，學無所住矣。」爾時諸天子心念：「諸鬼神",
    "T08n0225_002:0482c19": "所語，悉可了知。今是尊者善業所說經道，了",
    "T08n0225_002:0482c20": "不可知。」善業知其心所念，語諸天子：「是經難",
    "T08n0225_002:0482c21": "了難了。所以者何？我所道說所教起，都為空",
    "T08n0225_002:0482c22": "矣。以斯故難聞，聞而難了。」諸天子心復作是",
    "T08n0225_002:0482c23": "念：「是語當解當解。今尊者善業深入於法身。」",
    "T08n0225_002:0482c24": "即告諸天子：「設使欲索溝港、頻來、不還、應儀、",
    "T08n0225_002:0482c25": "緣一覺無上正真道，若於其道中住，皆當學明",
    "T08n0225_002:0483a01": "度，當持守。」諸天子心復念：「所說乃爾。當復於",
    "T08n0225_002:0483a02": "何處更索經師？」又告諸天子：「欲知我所說法",
    "T08n0225_002:0483a03": "者，如幻人，無所聞、無所行。」諸天問：「今在是聞",
    "T08n0225_002:0483a04": "法者，是人為非幻乎？」善業言：「人如幻，幻如人。",
    "T08n0225_002:0483a05": "如求溝港、頻來、不還、應儀、緣一覺正真道，人",
    "T08n0225_002:0483a06": "如幻，幻如佛道。」諸天子復問：「乃至佛亦復如",
    "T08n0225_002:0483a07": "幻如人乎？」曰：「乃至滅度亦如幻如人。」諸天",
    "T08n0225_002:0483a08": "子言：「滅度亦復如幻如人乎？」曰：「設使有法過",
    "T08n0225_002:0483a09": "於滅度者，亦復如幻如人矣。」善業告諸天子：",
    "T08n0225_002:0483a10": "「是幻、是人、泥洹，皆空，俱無所有。」尊者秋露子、",
    "T08n0225_002:0483a11": "滿祝子問：「說明無度如是者，誰能持奉行之？」",
    "T08n0225_002:0483a12": "答曰：「賢者！不退轉闓士大士能持奉行之，其",
    "T08n0225_002:0483a13": "應儀等，無能受持者。所以者何？我所說法，為",
    "T08n0225_002:0483a14": "無所說亦無所處法，已無所處法，已無所囑",
    "T08n0225_002:0483a15": "累法，以是故亦無能受持者。」釋心念：「尊者善",
    "T08n0225_002:0483a16": "業雨法寶，我寧可化作花以散其上。」便化作",
    "T08n0225_002:0483a17": "甘香花以散佛及善業、諸比丘上，花至其膝。",
    "T08n0225_002:0483a18": "善業即知言：「是華不出於忉利天上，釋所散",
    "T08n0225_002:0483a19": "花，出於幻耳。」釋言：「是花非從樹出。如賢者善",
    "T08n0225_002:0483a20": "業所可說，斯事本寂，自幻樹出矣。」釋言：「是",
    "T08n0225_002:0483a21": "花從幻樹出也。不從樹出者為非是，非是者",
    "T08n0225_002:0483a22": "為非花。」釋言：「明度甚深微妙。」答曰：「然！所以",
    "T08n0225_002:0483a23": "者何？無所逮得亦無所說。」釋言：「尊者處深微",
    "T08n0225_002:0483a24": "妙明度，於法不諍處無所有，於法無所動。」答",
    "T08n0225_002:0483a25": "曰：「然！法非動法，當作是學。如是學，不學溝港、",
    "T08n0225_002:0483a26": "頻來、不還、應儀、緣一覺道。作是學者，為學一",
    "T08n0225_002:0483a27": "切智，出於諸法，為不生五陰。學受身行，不",
    "T08n0225_002:0483a28": "學受餘法。」秋露子問：「如是為不學受一切智",
    "T08n0225_002:0483a29": "乎？不學亡失、不學受他法乎？」答曰：「然！是為",
    "T08n0225_002:0483b01": "學一切智，出於諸法。」釋聞法，便問秋露子：",
    "T08n0225_002:0483b02": "「當云何於其中求？」報言：「於善業明度品中求。」",
    "T08n0225_002:0483b03": "釋問：「善業持何威神恩當學知？」報言：「持如來",
    "T08n0225_002:0483b04": "威神恩知。釋所問：『明度闓士大士當云何求？』",
    "T08n0225_002:0483b05": "不可從五陰求，不可離之求。何以故？明度",
    "T08n0225_002:0483b06": "非五陰？亦不離之、不起之，為無所著、無出無",
    "T08n0225_002:0483b07": "倚，無倚是明度矣。」釋言：「大士為大明無邊",
    "T08n0225_002:0483b08": "無底？」報言：「五陰皆無邊，以是故當知法無",
    "T08n0225_002:0483b09": "邊，人無底，當知法無底。身與作復作，用是故",
    "T08n0225_002:0483b10": "當知之，與大明等無異，無中邊亦無本端，不",
    "T08n0225_002:0483b11": "可限量，一切不可得。以是故明度無邊無底，",
    "T08n0225_002:0483b12": "不可計計為多。」釋問：「人云何無底？」善業言：",
    "T08n0225_002:0483b13": "「云何於釋意，何所法中名為人？於法中不見",
    "T08n0225_002:0483b14": "有名為人者。何以故？不見有所從來處。所以",
    "T08n0225_002:0483b15": "者何？人本未皆空，無所有故。設使有來者、有",
    "T08n0225_002:0483b16": "住止者，但名耳。何以故？於名字中學，有所",
    "T08n0225_002:0483b17": "有不？」曰：「不也。」善業曰：「用名字無所有故，無作",
    "T08n0225_002:0483b18": "我者，是故人無底。正使如來無所著正真道",
    "T08n0225_002:0483b19": "最正覺壽如恒沙劫，口說名人、人復人，寧有",
    "T08n0225_002:0483b20": "生滅者不？」釋言：「一切無生滅者。」善業言：「所以",
    "T08n0225_002:0483b21": "者何？用一切人淨故。無所起，名非名不可得，",
    "T08n0225_002:0483b22": "是故人無底。明度無極名無底，當作是知。」",
    "T08n0225_002:0483b23": "持品第三",
    "T08n0225_002:0483b24": "爾時，諸天無央數同時三歎曰：「嗚經乎，嗚經",
    "T08n0225_002:0483b25": "乎！是尊者善業所說道深矣。斯大明弘義，",
    "T08n0225_002:0483b26": "如如來所由出矣。有聞者學之誦之，我敬視",
    "T08n0225_002:0483b27": "之如如來。」佛告諸天子：「誠然！昔錠光如來",
    "T08n0225_002:0483b28": "無所著正真道最正覺時有宮，宮中有是經，",
    "T08n0225_002:0483b29": "我時持之。錠光佛受我決言：『若後當為人中",
    "T08n0225_002:0483c01": "持，悉逮佛智，作佛，名能儒如來無所著正真",
    "T08n0225_002:0483c02": "道最正覺，三界最尊，安定於法中極明，號曰",
    "T08n0225_002:0483c03": "天中天。』」諸天子白佛言：「少有及者天中天！有",
    "T08n0225_002:0483c04": "持大明者，為受一切智矣。」時佛在眾中央坐，",
    "T08n0225_002:0483c05": "佛告除饉眾、除饉女、清信士、清信女：「今是四",
    "T08n0225_002:0483c06": "部為證，愛欲天、梵天、無結愛天皆知。」佛告釋",
    "T08n0225_002:0483c07": "言：「高士學斯定，持誦其文，眾邪不得其便令",
    "T08n0225_002:0483c08": "橫死也。忉利諸天子求佛道者，未學誦獲其",
    "T08n0225_002:0483c09": "奧者，是輩天子皆往到是學持誦者所。若於",
    "T08n0225_002:0483c10": "空閑避隈處，亦不恐不怖也。」四天王、釋、梵及",
    "T08n0225_002:0483c11": "諸天子等，各白佛言：「我當護是學持誦者。」釋",
    "T08n0225_002:0483c12": "復白佛言：「難及天中天！是明度學者，心無動",
    "T08n0225_002:0483c13": "搖，悉受六度已。」佛言：「然！善聽我說，上中下",
    "T08n0225_002:0483c14": "言皆善。」釋言：「受教。」佛言：「我經中有欲害亂者，",
    "T08n0225_002:0483c15": "起惡意往，未至道亡，後所作終不成。何以",
    "T08n0225_002:0483c16": "故？用是高士學是經故。譬若有藥其名神丹，",
    "T08n0225_002:0483c17": "有蛇索食道逢虫物，蛇欲噉虫。即到神丹藥",
    "T08n0225_002:0483c18": "所，蛇聞藥香即還去。何以故？是藥力所却。如",
    "T08n0225_002:0483c19": "是，是輩高士，其欲害者便自止還，是明度威",
    "T08n0225_002:0483c20": "神力所厭伏也。」佛言：「設有亂者，便於彼間自",
    "T08n0225_002:0483c21": "壞不成，四天王皆護。入經如行者，自在所為",
    "T08n0225_002:0483c22": "所語如甘露，言重成道。瞋恚貢高諸惡不生，",
    "T08n0225_002:0483c23": "四天王護之。所以然者？學明度故。心自生",
    "T08n0225_002:0483c24": "念：『有諍起者不可近，我求索佛道義，不可",
    "T08n0225_002:0483c25": "隨是瞋恚語，使我疾逮好心。』斯高士所作，",
    "T08n0225_002:0483c26": "悉見善像。」釋白佛言：「難勝天中天！乃過諸",
    "T08n0225_002:0483c27": "惡，無與等者。」佛言釋：「是輩人或當過劇難之",
    "T08n0225_002:0483c28": "中，終不恐，無能害者。善士當誦惟斯定，政",
    "T08n0225_002:0483c29": "使死至，若怨在中欲共害者，如佛所語，終",
    "T08n0225_002:0484a01": "不橫死，若兵刃向者不中其身。所以然者，斯定，諸佛神",
    "T08n0225_002:0484a02": "呪，呪中之王矣。學是呪者，不自念惡、不念",
    "T08n0225_002:0484a03": "人惡，都無惡念，是為人中之雄，自致作佛，為",
    "T08n0225_002:0484a04": "護眾生。夫學斯行者疾成佛道，是經書，己雖",
    "T08n0225_002:0484a05": "不學誦者，當持其卷，人鬼凶毒不能害矣，",
    "T08n0225_002:0484a06": "宿命重殃唯斯不除。譬如得佛處，若人若鬼",
    "T08n0225_002:0484a07": "神禽獸從一面入，無能害者。何以故？用得",
    "T08n0225_002:0484a08": "佛處故。其威神，護過去現在當來索佛道者，",
    "T08n0225_002:0484a09": "皆當於中得佛道，人入其處不恐無畏。明度",
    "T08n0225_002:0484a10": "所止，天人鬼龍皆為作禮恭敬護視，用經德",
    "T08n0225_002:0484a11": "尊故。」釋白佛言：「若有書持經卷，承事供養天",
    "T08n0225_002:0484a12": "寶名華、栴檀珍琦香、繒蓋幡，若有持如來無",
    "T08n0225_002:0484a13": "所著正真道最正覺舍利起塔，自歸作禮，承",
    "T08n0225_002:0484a14": "事供養天寶花香具足如上，其福孰多？」佛",
    "T08n0225_002:0484a15": "言：「我問若，隨所樂報。云何是如來一切智？成",
    "T08n0225_002:0484a16": "是身出現於世，從何義得？」對曰：「從明度義得。」",
    "T08n0225_002:0484a17": "佛言：「不用是身舍利得佛也，乃從一切智生",
    "T08n0225_002:0484a18": "得佛身。我滅度後，舍利供養如故。若善人書",
    "T08n0225_002:0484a19": "是經，學持諷誦自歸作禮，承事供養具足如",
    "T08n0225_002:0484a20": "前，則為供養一切智已，從是經中得功德無",
    "T08n0225_002:0484a21": "比。」復白佛言：「閻浮提人民不供養者，為不",
    "T08n0225_002:0484a22": "知是福尊無比耶？」佛言：「有幾所人信佛、信經、",
    "T08n0225_002:0484a23": "信比丘僧？」釋言：「信者少耳，及求溝港、頻來、不",
    "T08n0225_002:0484a24": "還、應儀、緣一覺至求佛者，復少矣。」佛言：「無量",
    "T08n0225_002:0484a25": "人行求佛道，至於在不退轉地立者，若一若",
    "T08n0225_002:0484a26": "兩耳。學是法，會成佛，當為作禮承事恭敬。",
    "T08n0225_002:0484a27": "何以故？用曉佛法，世少有故。過去如來求佛",
    "T08n0225_002:0484a28": "道者皆從是成，我時亦在中。如來滅度後取",
    "T08n0225_002:0484a29": "舍利起七寶塔，盡形壽自歸作禮承事供養，",
    "T08n0225_002:0484b01": "天寶花香具悉如前，滿四天下，若三千大千",
    "T08n0225_002:0484b02": "國土眾生悉得人道，各作七寶塔，以妓樂樂",
    "T08n0225_002:0484b03": "之。復過是如恒邊沙佛剎，人人起七寶塔供",
    "T08n0225_002:0484b04": "養，劫復劫，都是欲界中諸妓樂花香繒蓋",
    "T08n0225_002:0484b05": "皆具如上，所說其福德益多不？」對曰：「甚多，天",
    "T08n0225_002:0484b06": "中天！」佛言：「不如書持經卷自歸護定福多無",
    "T08n0225_002:0484b07": "量。何以故？從中出如來一切智故。」佛言：「百倍",
    "T08n0225_002:0484b08": "恒邊沙佛剎人皆起七寶塔，不在計中。如是",
    "T08n0225_002:0484b09": "千萬億無數倍，不在明度淨定計中。」",
    "T08n0225_002:0484b10": "爾時，四萬天子與釋俱來大會，諸天子啟釋",
    "T08n0225_002:0484b11": "言：「尊者！當取誦是經。」佛言：「當學、當持、當誦。",
    "T08n0225_002:0484b12": "釋！若質諒神興兵欲與忉利天戰，其念誦是",
    "T08n0225_002:0484b13": "經，質諒神眾即去。」釋言：「大尊呪！天中天！」佛言：",
    "T08n0225_002:0484b14": "「然！天輩！過去當來今現在十方諸佛，皆起是",
    "T08n0225_002:0484b15": "呪，自致作佛，出十誠功德。開士大士從中生，",
    "T08n0225_002:0484b16": "佛未出於世時，闓士悉出說，照明四棄四，拔",
    "T08n0225_002:0484b17": "苦四事，空五通。譬如月盛滿時，從空中出照",
    "T08n0225_002:0484b18": "明於星。闓士求功德盛滿如是，皆從權德大",
    "T08n0225_002:0484b19": "明中出。當作是知，學持誦是經，為至德悉具",
    "T08n0225_002:0484b20": "足。」佛言：「其人終不為邪毒水火兵刃王法所",
    "T08n0225_002:0484b21": "橫死。何以故？是明度所擁護。若復有餘事",
    "T08n0225_002:0484b22": "起，若至王所及太子傍臣所，與之相見輒歡",
    "T08n0225_002:0484b23": "喜言笑。所以然者？以其普慈等濟恕惠群生",
    "T08n0225_002:0484b24": "潤功無量用，是故見者悉起立。」爾時有異道",
    "T08n0225_002:0484b25": "人，遙見佛大會，欲壞亂坐眾，疾至佛所。釋",
    "T08n0225_002:0484b26": "作是念：「當云何盡我壽在佛邊受誦是法？」即",
    "T08n0225_002:0484b27": "從佛聞受誦。彼異道人遙遠繞天中天一匝，",
    "T08n0225_002:0484b28": "從彼間道徑去。秋露子念：「是中云何異道人",
    "T08n0225_002:0484b29": "從彼間道徑去？」心念是，佛即知：「秋露子！釋念",
    "T08n0225_002:0484c01": "明度。異道人無善意來故，弊邪念：『佛與四部",
    "T08n0225_002:0484c02": "弟子共坐，愛欲天、梵天諸天子悉復在中，會",
    "T08n0225_002:0484c03": "無異人，闓士大士受決者會，當為人中之將，",
    "T08n0225_002:0484c04": "自致作佛。我當往亂之。』是弊邪乘一轅之車，駕",
    "T08n0225_002:0484c05": "馬四匹，稍至佛所。釋作是念：『弊邪所乘，非國",
    "T08n0225_002:0484c06": "王瓶沙、非波斯匿、非釋種、非維耶利四馬",
    "T08n0225_002:0484c07": "車，皆不類之，正是弊邪所作也。邪常晝夜索",
    "T08n0225_002:0484c08": "佛短，亂世人。能常持心究竟明度，邪便道還。』」",
    "T08n0225_002:0484c09": "忉利迦翼天子持天花在空中立，便散佛上，",
    "T08n0225_002:0484c10": "四面散而尊嘆曰：「究竟道原，明度之謂也。",
    "T08n0225_002:0484c11": "閻浮提人民乃得聞見。」復持雜華四散佛上，",
    "T08n0225_002:0484c12": "曰：「其有求者、守者，終不為邪眾所害也。是輩",
    "T08n0225_002:0484c13": "人民福德弘大，何況乃學持諷誦用是法住。",
    "T08n0225_002:0484c14": "其人前世已得見佛，淨心供養。欲一切知，得一",
    "T08n0225_002:0484c15": "切智寶，當從明度索之。」佛言：「然！」阿難白佛言：",
    "T08n0225_002:0484c16": "「無舉名布施、重戒、忍辱、精進、棄定，但舉明度",
    "T08n0225_002:0484c17": "名。何以故？天中天！」佛言：「明度於度中最",
    "T08n0225_002:0484c18": "尊。云何，阿難！不布施、持戒、忍辱、精進、禪定智",
    "T08n0225_002:0484c19": "者，當緣為六度無極一切知乎？」阿難言：「唯",
    "T08n0225_002:0484c20": "然，天中天！不行六行，不為六度，誠非大明度",
    "T08n0225_002:0484c21": "無極，一切知之明矣。」佛言：「然！大明最尊。譬",
    "T08n0225_002:0484c22": "如地，種散其中，同時出生，眾生得命。如是，",
    "T08n0225_002:0484c23": "阿難！明度如地，五度如種，從中生成。」釋白佛",
    "T08n0225_002:0484c24": "言：「如來所說善士學持誦明度者功德未竟。」",
    "T08n0225_002:0484c25": "佛語釋：「我不說是功德未竟，我自說書持經",
    "T08n0225_002:0484c26": "卷，承事作禮，花香名寶雜繒蓋幡功德者耳。」",
    "T08n0225_002:0484c27": "釋白言：「我身護視是人。」佛語釋：「誦明度者，有",
    "T08n0225_002:0484c28": "若干千天到是經師，聽經不解義者欲問所",
    "T08n0225_002:0484c29": "疑，用慈於經中，即自曉了。是人作功德，悉自",
    "T08n0225_002:0485a01": "見知。若於四部弟子中說經時，其心無所難，",
    "T08n0225_002:0485a02": "若形試者終不畏。何以故？明度所護，凶試",
    "T08n0225_002:0485a03": "者去。」佛言：「我不見人當明度者，人亦不見明",
    "T08n0225_002:0485a04": "度、明度所厭也。無有輕者，心不恐怖，無所畏。",
    "T08n0225_002:0485a05": "父母重之，沙門哀之，諸親賢友愛之。或惡事",
    "T08n0225_002:0485a06": "來，持忠正法為解之。是善士所作功德，悉自",
    "T08n0225_002:0485a07": "見心，當作是知。十方無數佛國，諸天、人、鬼、龍、",
    "T08n0225_002:0485a08": "質諒神、執樂神、胸臆行神、似人形神，皆至經",
    "T08n0225_002:0485a09": "師所，問訊聽受，作禮致敬，繞畢各去。斯行德",
    "T08n0225_002:0485a10": "使然。四天大王、忉利天、鹽天、兜術天、不驕",
    "T08n0225_002:0485a11": "樂天、化應聲天，梵天、梵眾天、梵輔天、大梵天、",
    "T08n0225_002:0485a12": "水行天、水微天、無量水天、水音天、約淨天、遍",
    "T08n0225_002:0485a13": "淨天、淨明天、守妙天、玄妙天、福德天、德純天、近",
    "T08n0225_002:0485a14": "際天、快見天、無結愛天上諸天子，皆往問訊，",
    "T08n0225_002:0485a15": "聽受作禮，繞竟各去。諸無結愛天尚悉來下",
    "T08n0225_002:0485a16": "在諸天中，何況是三千大千國土諸愛欲、無",
    "T08n0225_002:0485a17": "色天子耶。彼所處，常完堅，無嬈者。除宿不請，",
    "T08n0225_002:0485a18": "餘不能動。其功德悉受。是時諸天來，當知之。」",
    "T08n0225_002:0485a19": "釋言：「云何知？天中天！」佛言：「是善士女歡喜",
    "T08n0225_002:0485a20": "時知，來已當避，去聞鬼神香。或龍鬼神蛇軀",
    "T08n0225_002:0485a21": "神來到，聞鬼神香，以為曾知，已當避去。當",
    "T08n0225_002:0485a22": "淨身體，用清淨故鬼神皆大歡喜。小天見大",
    "T08n0225_002:0485a23": "天來便避去。尊天威神巍巍其光重明，稍安",
    "T08n0225_002:0485a24": "徐往。尊天入至經所，是善士女則踊躍喜。所",
    "T08n0225_002:0485a25": "止處悉當淨住，是人病終不著身，所止處常",
    "T08n0225_002:0485a26": "安隱，未常有惡夢，夢中但見佛，見塔，聞明度，",
    "T08n0225_002:0485a27": "但見諸弟子、見極過度、見佛坐、見自然經輪、",
    "T08n0225_002:0485a28": "見粗欲成佛時、見諸佛得佛、見自然新經",
    "T08n0225_002:0485a29": "輪、見若干闓士、見六度種種解說是當作佛、",
    "T08n0225_002:0485b01": "見餘佛剎、見佛及尊經無與等者，某方剎如",
    "T08n0225_002:0485b02": "來無所著正真道最正覺弟子眾，如來在其",
    "T08n0225_002:0485b03": "中說經。是輩善士夢如是，已安隱覺，身體淨",
    "T08n0225_002:0485b04": "潔且輕，不復思食身軟美飽。若比丘得定，自",
    "T08n0225_002:0485b05": "定覺，心軟，不思食，身軟美飽如是。何以故？",
    "T08n0225_002:0485b06": "鬼神不敢近是欲取佛者。",
    "T08n0225_002:0485b07": "功德品第四",
    "T08n0225_002:0485b08": "「復次，帝釋！是天下如來舍利滿中施與，有持",
    "T08n0225_002:0485b09": "智度無極書施與，爾取何所？」釋言：「我取智",
    "T08n0225_002:0485b10": "度。何以故？我不敢不敬舍利。天中天！舍利由",
    "T08n0225_002:0485b11": "斯明度出，天人所尊矣。如我與諸天共坐",
    "T08n0225_002:0485b12": "坐，持異床。我未至，諸天子為坐作禮繞以",
    "T08n0225_002:0485b13": "去。是坐尊故。吾於斯受經，諸天於彼為禮。如",
    "T08n0225_002:0485b14": "是，天中天！明度出如來無所著正真道最正",
    "T08n0225_002:0485b15": "覺之舍利，一切智從中生身。用是故，兩分中",
    "T08n0225_002:0485b16": "取明度。正使三千復大千國土滿中舍利為",
    "T08n0225_002:0485b17": "一分，明度書為二分。取書。何以故？從中出",
    "T08n0225_002:0485b18": "舍利供養所致。譬如負債人與國王參正，",
    "T08n0225_002:0485b19": "無復問者，亦無所畏。何以故？在王邊有力故",
    "T08n0225_002:0485b20": "也。譬如無價明月珠，有是寶者，其德無等。",
    "T08n0225_002:0485b21": "所著處，鬼神不得其便，不為所中。若士女持",
    "T08n0225_002:0485b22": "明月珠所著，鬼神即去。若中熱風寒，持明月",
    "T08n0225_002:0485b23": "珠著身，熱風寒皆除去。夜著，冥中即明。熱涼",
    "T08n0225_002:0485b24": "寒溫眾毒向已，持珠示之，諸毒即滅。如是，天",
    "T08n0225_002:0485b25": "中天！明月珠尊。若人目痛冥，近之即愈。其德",
    "T08n0225_002:0485b26": "巍巍，在著何所，便隨珠色。正使持若干種繒",
    "T08n0225_002:0485b27": "裹珠著水中，水故如珠色，水濁即為清。是珠",
    "T08n0225_002:0485b28": "德無比。」阿難問釋：「云何獨彼有珠耶？斯土亦",
    "T08n0225_002:0485b29": "有乎？」釋言：「亦有，不足言。如我所說者，異天下",
    "T08n0225_002:0485c01": "寶輕，不如彼德尊十百千萬億倍，若以著篋",
    "T08n0225_002:0485c02": "函中，其明徹出，正使出去，處明如故。天中天！",
    "T08n0225_002:0485c03": "一切知德至如來滅度後，是一切知舍利遍布",
    "T08n0225_002:0485c04": "供養如故。置是三千大千國土滿中如來舍",
    "T08n0225_002:0485c05": "利，正使恒邊沙佛剎滿中舍利為一分，是經",
    "T08n0225_002:0485c06": "為二分，我於兩分取是經。」佛語釋：「過去如",
    "T08n0225_002:0485c07": "來皆從中出，自致成佛。甫當來及十方無數",
    "T08n0225_002:0485c08": "佛剎現在諸佛，亦從中出，為人中將，自致",
    "T08n0225_002:0485c09": "成。」釋言：「一切眾生心所求，如來從明度悉了",
    "T08n0225_002:0485c10": "知。」佛言：「用是故，闓士大士晝夜求明度。」釋言：",
    "T08n0225_002:0485c11": "「惟求大明，不求餘度乎？」佛言：「六度無極皆求，",
    "T08n0225_002:0485c12": "闓士布施、持戒、忍辱、精進、一心分諸經，不及求",
    "T08n0225_002:0485c13": "明度。譬如是天下種樹若干色，種種葉花實",
    "T08n0225_002:0485c14": "各異，其影無異，影影相類。如是五度從明",
    "T08n0225_002:0485c15": "度出，一切知種種相成無異。」釋白佛言：「景",
    "T08n0225_002:0485c16": "明德尊，其為難等矣。天中天！」「若有書是經，承",
    "T08n0225_002:0485c17": "事供養花香繒蓋幡，若復授與人，其福孰多？」",
    "T08n0225_002:0485c18": "釋言：「自供養，復分人，其福太多。」佛言：「如",
    "T08n0225_002:0485c19": "是書經供養華香眾寶名繒蓋幡，若有書經",
    "T08n0225_002:0485c20": "供養，復分與人，其福無量。經師所處，轉說本",
    "T08n0225_002:0485c21": "淨，其福甚多。復次，一天下人皆令持十戒，置",
    "T08n0225_002:0485c22": "是四天下，復置小國中國、二千三千大國土，",
    "T08n0225_002:0485c23": "如恒沙佛剎人民皆令持十戒，其福寧多不？」",
    "T08n0225_002:0485c24": "對曰：「甚多，天中天！」佛言：「不如書持是經，分",
    "T08n0225_002:0485c25": "與人，使書學之，其福倍多。置上十戒，皆令作",
    "T08n0225_002:0485c26": "四棄四、拔苦四事、空及五通皆成得。云何，其",
    "T08n0225_002:0485c27": "福寧轉倍多不？」對曰：「甚多，天中天！」佛言：「不如",
    "T08n0225_002:0485c28": "是書經卷，與人使書，若為讀，其福倍多。復次，",
    "T08n0225_002:0485c29": "學解中慧，其福甚多。」釋白佛言：「云何學明度",
    "T08n0225_002:0486a01": "解中慧？」佛言：「有當來善士，欲得無上正真道",
    "T08n0225_002:0486a02": "最正覺，樂學明度。惡友教學末智。」「何等為",
    "T08n0225_002:0486a03": "末智？」佛言：「來世比丘，得經欲學。惡友教之五",
    "T08n0225_002:0486a04": "陰無常。學五陰無常，求作斯學，失大明，獲末",
    "T08n0225_002:0486a05": "智。」佛言：「求者不壞五陰無常視。何以故？本",
    "T08n0225_002:0486a06": "無故。如斯當為景明之學，其福無度。復次，一",
    "T08n0225_002:0486a07": "天下人皆令得溝港、頻來、不還、應儀、緣一",
    "T08n0225_002:0486a08": "覺道，皆令成就。又如恒沙佛剎人民皆求無",
    "T08n0225_002:0486a09": "上正真道福，不如淨定廣說義。所以然者，",
    "T08n0225_002:0486a10": "皆由斯定得一切知十二經德，皆由斯學成",
    "T08n0225_002:0486a11": "佛。無蓋佛出，即生溝港、頻來、不還、應儀、緣",
    "T08n0225_002:0486a12": "一覺，并發意求佛。獲斯定者，福最尊矣。若有",
    "T08n0225_002:0486a13": "善願欲疾作佛，以經施之，令成大士。得斯定",
    "T08n0225_002:0486a14": "者，其福難盡。」釋白佛言：「如是，天中天！極安隱，",
    "T08n0225_002:0486a15": "是闓士大士疾近佛。用是故，受其福轉倍多。",
    "T08n0225_002:0486a16": "何以故？其得是法，疾近佛坐。」善業語釋言：「善",
    "T08n0225_002:0486a17": "哉，善哉！當作是解。闓士受淨定，疾得作佛。所",
    "T08n0225_002:0486a18": "作行當如淨，不得景定不得作佛。在所問。」",
    "T08n0225_002:0486a19": "變謀明慧品第五",
    "T08n0225_002:0486a20": "爾時，慈氏闓士語善業：「有闓士大士代歡喜最",
    "T08n0225_002:0486a21": "尊分德法，雖或布施、持戒，所守分德，法尊無",
    "T08n0225_002:0486a22": "蓋，德被無表。」善業言：「當從是代歡喜分德之",
    "T08n0225_002:0486a23": "法。何以故？十方無量佛剎，一一剎土，不可計",
    "T08n0225_002:0486a24": "數數滅度，以是本所起無上正真道最正覺",
    "T08n0225_002:0486a25": "及自致滅度處，其功德極度所致之德。諸弟",
    "T08n0225_002:0486a26": "子所作布施、持戒守法分德，彼德最尊，過無",
    "T08n0225_002:0486a27": "所著功德。都天中天持戒身、定身、慧身、無所",
    "T08n0225_002:0486a28": "罣礙身、度知見身，安隱大慈，不可具計。經中",
    "T08n0225_002:0486a29": "所學諸功德，都計合積之，代歡喜德福尊無",
    "T08n0225_002:0486b01": "蓋。以斯喜行，用求無上正真道，心念言：『持是",
    "T08n0225_002:0486b02": "施與，我作無上正真道，當作是行。』求心以來，",
    "T08n0225_002:0486b03": "悉還得之。」慈氏語善業：「作是求以來者，不",
    "T08n0225_002:0486b04": "還得作是施者。」善業言：「有不施者，當從何得？",
    "T08n0225_002:0486b05": "亦無所守，從何出生？若意悔還，為墮四顛倒",
    "T08n0225_002:0486b06": "所施與——無常謂常、苦謂樂、空謂實、無身謂",
    "T08n0225_002:0486b07": "有身——意悔還，所信還。持是心求佛，作是施與，",
    "T08n0225_002:0486b08": "作無上正真道。」慈氏語善業：「新學士女不當",
    "T08n0225_002:0486b09": "於前解慧也。何以故？其所信樂、所造德本恐",
    "T08n0225_002:0486b10": "亡還，當為不退轉說之。若在善友邊久者，解",
    "T08n0225_002:0486b11": "說之，是人不懼者也。如是代歡喜極尊。持是",
    "T08n0225_002:0486b12": "施與，作一切知，持是心，作是施與代歡喜，是",
    "T08n0225_002:0486b13": "心盡滅，無處，不可見何心作是施與，得無上",
    "T08n0225_002:0486b14": "正真道。何心是心？心無兩對，心無身，當作何",
    "T08n0225_002:0486b15": "施與乎？」釋言：「恐新學士或怖而志還，云何",
    "T08n0225_002:0486b16": "作功德施與最尊代歡喜？云何以作施與得",
    "T08n0225_002:0486b17": "無上正真道？」善業言：「斯土闓士大士悉具足",
    "T08n0225_002:0486b18": "供養諸佛，破壞眾惡，以等行如一，降伏邪黨、",
    "T08n0225_002:0486b19": "棄捐重擔，所有福德罪垢都寂，戒、定、慧、解脫、",
    "T08n0225_002:0486b20": "度知見，所願已獲。十方無數剎土有滅訖者，",
    "T08n0225_002:0486b21": "所作分德其尊無上。何因？闓士不悔心想。云",
    "T08n0225_002:0486b22": "何不悔？心無所想。持是施與作上行者，正使",
    "T08n0225_002:0486b23": "是心念，自了知之，作是曹想，不悔心想，如悔",
    "T08n0225_002:0486b24": "所喜悔。正使心念復了知是心作，是為想悔、",
    "T08n0225_002:0486b25": "心悔、喜悔。正使闓士持其心，了知作，是為想",
    "T08n0225_002:0486b26": "覺，持何等施與？持何所心了知作是覺？持",
    "T08n0225_002:0486b27": "何等施與？持何所心了知是心諸法？何所法",
    "T08n0225_002:0486b28": "持是施與為等與？不及作是施。諸過去當來",
    "T08n0225_002:0486b29": "今現在佛所有功德，及弟子未得道者，天、龍、",
    "T08n0225_002:0486c01": "鬼神諸聞經初發心學者，都合積累代喜最",
    "T08n0225_002:0486c02": "尊矣。持是功德，復知是法盡滅，無處亦無法，",
    "T08n0225_002:0486c03": "作是施與，無想悔、無心悔、無喜悔。作是眾所",
    "T08n0225_002:0486c04": "不還，是為無上正真道施，與他有分德。不諦",
    "T08n0225_002:0486c05": "明之，不作是施與。何故？所致無所有，代喜分",
    "T08n0225_002:0486c06": "德亦空。闓士作此明之。諸佛所滅度者，持所",
    "T08n0225_002:0486c07": "施與功德，使我悉得之如一，作是知，所行作",
    "T08n0225_002:0486c08": "無上正真道，是所作不在想，過去所知盡滅，",
    "T08n0225_002:0486c09": "想無處想作念得，作是想非施與也，不作是",
    "T08n0225_002:0486c10": "想為施與。當作是學，闓士大士權德當於是",
    "T08n0225_002:0486c11": "中索之。未得明度，不得入是法中，所持分德",
    "T08n0225_002:0486c12": "中，無得作是聽身識。是有德之人，有想便著，",
    "T08n0225_002:0486c13": "反欲苦住，如來無所著正真道最正覺，不樂",
    "T08n0225_002:0486c14": "持施與，持施與見虛空。何以故？極大得滅訖",
    "T08n0225_002:0486c15": "視佛。有想者為礙施，是與大還，不當作是",
    "T08n0225_002:0486c16": "還。如來施與當諦。何以故？雜毒病故，作是",
    "T08n0225_002:0486c17": "施。譬作美飯雜毒著中，色好甚香無不喜",
    "T08n0225_002:0486c18": "者。不知飯中有毒，愚人食之歡喜飽滿，其食",
    "T08n0225_002:0486c19": "欲消時，必危身命矣。夫不知取施之義者，不",
    "T08n0225_002:0486c20": "曉將護兩礙之難，必如毒飯之說也。若高士",
    "T08n0225_002:0486c21": "欲施，當如往古來今諸佛持戒身、定身、慧身、",
    "T08n0225_002:0486c22": "解脫身、度知見所見慧身，及諸弟子於中所",
    "T08n0225_002:0486c23": "作功德，是所佛緣一覺施與。持是功德，都代歡",
    "T08n0225_002:0486c24": "喜施與，以作無上正真道。持是想施與時悔，",
    "T08n0225_002:0486c25": "謂之有用，是故譬若雜毒飯。如是有德之",
    "T08n0225_002:0486c26": "人，當作是覺知：『過去當來今現在佛，云何施",
    "T08n0225_002:0486c27": "與？何因成就出無上正真道？』隨如來教，持是",
    "T08n0225_002:0486c28": "施與，知所作功德、生時身相。經所得，了知成",
    "T08n0225_002:0486c29": "時，我作是代歡喜，自致佛道無過也。終不離",
    "T08n0225_002:0487a01": "如來法，不雜毒也。當作是施與，如戒、如定、",
    "T08n0225_002:0487a02": "如慧、如解脫、如度知見，慧所現身，無欲處、無",
    "T08n0225_002:0487a03": "色處、無空處，亦無往古來今從中來者。譬",
    "T08n0225_002:0487a04": "若無所有，是所施與諸法亦無所有，是為",
    "T08n0225_002:0487a05": "成施與中無毒也。若作異施，為行反施。唯闓",
    "T08n0225_002:0487a06": "士所施，是法若佛。皆更知，作是施，自致作佛。",
    "T08n0225_002:0487a07": "今我施已，作無上正真道。」佛言：「善哉，善哉！善",
    "T08n0225_002:0487a08": "業！所作如佛。又三千大國土人，皆使念四等",
    "T08n0225_002:0487a09": "心，不如上施其尊無蓋也。復次三千大國人，",
    "T08n0225_002:0487a10": "皆作無上正真道，使如恒沙佛剎人共供養",
    "T08n0225_002:0487a11": "之，震越衣服、飲食、床臥、病瘦醫藥，事事具",
    "T08n0225_002:0487a12": "足，如恒沙劫隨恣所樂。云何，其福寧多不？」善",
    "T08n0225_002:0487a13": "業言：「甚多，天中天！」佛言：「代喜功德，福過其上。」",
    "T08n0225_002:0487a14": "善業言：「功德如恒沙佛剎，不能受也。」佛言：「善",
    "T08n0225_002:0487a15": "哉，善哉！持明度者，是所施與乃從本來，福出",
    "T08n0225_002:0487a16": "其上。」爾時，四天王與二萬天子以頭面著佛",
    "T08n0225_002:0487a17": "足，却白佛言：「弘慈普施明度德化，巍巍無",
    "T08n0225_002:0487a18": "蓋乃至於斯乎。何以故？學明度闓士大士",
    "T08n0225_002:0487a19": "所歡樂故。」忉利天、鹽天、兜術天、不驕樂天、化",
    "T08n0225_002:0487a20": "應聲天諸天子，各以寶樹名華雜香以散佛",
    "T08n0225_002:0487a21": "上，繒蓋天幡妓眾樂歡心貢佛而歎曰：「極",
    "T08n0225_002:0487a22": "大施與，天中天！大士權德乃作是施，學明度",
    "T08n0225_002:0487a23": "德大士所歡樂。」梵眾天、梵輔天、大梵天、水",
    "T08n0225_002:0487a24": "行天、水微天、無量水、天水、音天、約淨天、遍淨",
    "T08n0225_002:0487a25": "天、淨明天、守妙天、玄妙天、福德天、德純天、近",
    "T08n0225_002:0487a26": "際天、快見天、無結愛天諸天子，皆以頭面著",
    "T08n0225_002:0487a27": "佛足，作是言：「闓士學明，三界希有。」佛告諸天",
    "T08n0225_002:0487a28": "子：「置是三千大國土中人皆作無上正真道",
    "T08n0225_002:0487a29": "者，更復異恒沙佛剎人都共供養是輩闓士",
    "T08n0225_002:0487b01": "大士，其隨所喜復過是者，不及代歡喜施與。",
    "T08n0225_002:0487b02": "三世佛天中天持戒身、定身、慧身、解脫身、度知",
    "T08n0225_002:0487b03": "見身，及諸弟子在中作功德者，都積累合會，",
    "T08n0225_002:0487b04": "雖爾，代喜過上。」善業問言：「從中何得？」佛言：「求",
    "T08n0225_002:0487b05": "闓士道有德人，當知往古來今法無取無放、",
    "T08n0225_002:0487b06": "無想無見。從是法中無所出生法、無盡法、心",
    "T08n0225_002:0487b07": "往來法。我作是代喜施，疾得無上正真道。復",
    "T08n0225_002:0487b08": "次，於三世佛所作布施、持戒、忍辱、精進、一心、明",
    "T08n0225_002:0487b09": "慧代歡喜，無所罣礙法，未來未成，亦無所罣",
    "T08n0225_002:0487b10": "礙，十方無數佛剎現在者，諸法不著不縛不",
    "T08n0225_002:0487b11": "脫。以是法作無上正真道，是代喜施，無能過",
    "T08n0225_002:0487b12": "者，無能壞之。如恒沙佛剎，闓士壽劫亦然，",
    "T08n0225_002:0487b13": "使彼人供養爾所闓士大士，具足如彼多劫，",
    "T08n0225_002:0487b14": "如戒、忍辱、精進、棄定法，乃作是布施代歡喜，",
    "T08n0225_002:0487b15": "德尊出其上無量之計。」"
}