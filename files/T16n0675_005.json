{
    "T16n0675_005:0683c14": "深密解脫經卷第五",
    "T16n0675_005:0683c16": "元魏天竺三藏菩提流支譯",
    "T16n0675_005:0683c17": "聖者觀世自在菩薩問品之二",
    "T16n0675_005:0683c18": "[0683c18] 聖者觀世自在菩薩白佛言：「世尊！世尊！何故",
    "T16n0675_005:0683c19": "諸菩薩心不多樂諸波羅蜜果報，而多樂諸",
    "T16n0675_005:0683c20": "波羅蜜行？」[0683c20] 佛言：「觀世自在！有五種法。何等為",
    "T16n0675_005:0683c21": "五？所謂樂於增上歡喜樂故、攝取自利利他",
    "T16n0675_005:0683c22": "故、樂未來世樂報恩故、不染諸法故、不失彼",
    "T16n0675_005:0683c23": "法故，應知。」[0683c23] 觀世自在菩薩白佛言：「世尊！世尊！",
    "T16n0675_005:0683c24": "此諸波羅蜜各有幾種勝妙之力？」[0683c24] 佛言：「觀世",
    "T16n0675_005:0683c25": "自在！此諸波羅蜜各有四種妙力應知。何等",
    "T16n0675_005:0683c26": "為四？一謂菩薩修行諸波羅蜜，遠離慳嫉",
    "T16n0675_005:0683c27": "心、遠離破戒心、遠離瞋心、遠離懈怠心、遠離",
    "T16n0675_005:0683c28": "散亂心，遠離諸見心故；能成就阿耨多羅三",
    "T16n0675_005:0683c29": "藐三菩提諸功德故；現身攝取自身他身故；",
    "T16n0675_005:0684a01": "於未來世能得廣大無盡愛果報故。」",
    "T16n0675_005:0684a02": "[0684a02] 觀世自在菩薩白佛言：「世尊！世尊！此諸波羅",
    "T16n0675_005:0684a03": "蜜，何等為因？何等為果？何等為力？」[0684a03] 佛言：「觀",
    "T16n0675_005:0684a04": "世自在！大悲為因、愛樂攝取眾生為果、能滿",
    "T16n0675_005:0684a05": "足菩提為力，應知。」",
    "T16n0675_005:0684a06": "[0684a06] 觀世自在菩薩白佛言：「世尊！世尊！若諸菩薩",
    "T16n0675_005:0684a07": "一切資財隨心所用不可窮盡，菩薩復有大",
    "T16n0675_005:0684a08": "悲愍心，何故世間貧窮眾生受種種苦？」[0684a08] 佛言：",
    "T16n0675_005:0684a09": "「觀世自在！此諸眾生自業罪過。菩薩大悲，常",
    "T16n0675_005:0684a10": "欲與諸一切眾生無盡富樂，常懷憐愍，堅固",
    "T16n0675_005:0684a11": "不動。觀世自在！若諸眾生無自罪障，世間",
    "T16n0675_005:0684a12": "無有貧窮眾生。[0684a12] 「觀世自在！譬如一切諸餓鬼",
    "T16n0675_005:0684a13": "等為渴逼惱，往見一切諸河、大海悉皆乾竭。",
    "T16n0675_005:0684a14": "此非諸河、大海過咎，是諸餓鬼自罪業報。諸",
    "T16n0675_005:0684a15": "菩薩等施諸眾生一切資財，如彼大海無有",
    "T16n0675_005:0684a16": "過咎；而諸眾生受貧窮苦，如彼餓鬼自作惡",
    "T16n0675_005:0684a17": "業有如是報，非菩薩過。」[0684a17] 觀世自在菩薩白佛",
    "T16n0675_005:0684a18": "言：「世尊！世尊！菩薩何等波羅蜜取諸法無體",
    "T16n0675_005:0684a19": "相？」[0684a19] 佛言：「觀世自在！般若波羅蜜取諸法無",
    "T16n0675_005:0684a20": "體相。」[0684a20] 觀世自在言：「世尊！若菩薩般若波羅",
    "T16n0675_005:0684a21": "蜜取諸法無體相者，世尊！何故般若波羅",
    "T16n0675_005:0684a22": "蜜不取諸法有體相？」[0684a22] 佛言：「觀世自在！我說",
    "T16n0675_005:0684a23": "取無體相，無體相者，汝當莫著言語。何以故？",
    "T16n0675_005:0684a24": "無體相法離諸一切名字、言語，內身證法，不",
    "T16n0675_005:0684a25": "可以名字、章句說，我依名字說言般若取諸",
    "T16n0675_005:0684a26": "法無體相。」",
    "T16n0675_005:0684a27": "[0684a27] 觀世自在菩薩白佛言：「世尊！如世尊說諸波",
    "T16n0675_005:0684a28": "羅蜜、隨近波羅蜜、大波羅蜜。世尊！何者是波",
    "T16n0675_005:0684a29": "羅蜜？何者是近波羅蜜？何者是大波羅蜜？」",
    "T16n0675_005:0684b01": "[0684b01] 佛言：「觀世自在！菩薩從無量劫修行布施等",
    "T16n0675_005:0684b02": "諸波羅蜜，畢竟能得一切善法，而彼菩薩具",
    "T16n0675_005:0684b03": "煩惱性現行於心，而彼煩惱不能染菩薩，而",
    "T16n0675_005:0684b04": "菩薩能降伏煩惱——謂信行地——於軟中信心而",
    "T16n0675_005:0684b05": "修諸行，是名波羅蜜。[0684b05] 「觀世自在！復有無量劫",
    "T16n0675_005:0684b06": "時畢竟修行增上善法，心行煩惱，而彼菩薩",
    "T16n0675_005:0684b07": "能伏煩惱、煩惱不能降伏菩薩，謂未入初地",
    "T16n0675_005:0684b08": "應知，觀世自在！是名近波羅蜜。[0684b08] 「復次，觀世自",
    "T16n0675_005:0684b09": "在！菩薩於無量劫畢竟修行上上善法，彼菩",
    "T16n0675_005:0684b10": "薩一切煩惱不行於心，所謂初地至八地、第",
    "T16n0675_005:0684b11": "十地。觀世自在！是名大波羅蜜應知。」",
    "T16n0675_005:0684b12": "[0684b12] 觀世自在菩薩白佛言：「世尊！世尊！此諸地中",
    "T16n0675_005:0684b13": "有幾種使煩惱？」[0684b13] 佛言：「觀世自在！有三種使煩",
    "T16n0675_005:0684b14": "惱。何等為三？所謂害伴使煩惱、薄使煩惱、微",
    "T16n0675_005:0684b15": "細使煩惱。觀世自在！何者害伴使煩惱？謂從",
    "T16n0675_005:0684b16": "初地乃至第五地不俱生煩惱。俱生煩惱伴",
    "T16n0675_005:0684b17": "彼菩薩，害伴使煩惱不行於心，是故我說害",
    "T16n0675_005:0684b18": "伴使煩惱。觀世自在！何者是薄使煩惱？謂六",
    "T16n0675_005:0684b19": "地、七地中微細無明使煩惱。菩薩修行薄",
    "T16n0675_005:0684b20": "彼無明煩惱，是名薄使煩惱。觀世自在！何者",
    "T16n0675_005:0684b21": "微細極微細煩惱？謂八地、上上地，一切無明",
    "T16n0675_005:0684b22": "使煩惱不行於心，唯有一切境界微細障。觀",
    "T16n0675_005:0684b23": "世自在！是名三種使煩惱應知。」",
    "T16n0675_005:0684b24": "[0684b24] 觀世自在菩薩白佛言：「世尊！世尊說菩薩斷",
    "T16n0675_005:0684b25": "一切過得斷諸使。世尊！菩薩斷幾種過名斷",
    "T16n0675_005:0684b26": "諸使？」[0684b26] 佛言：「觀世自在！菩薩斷三種過能斷諸",
    "T16n0675_005:0684b27": "使。何等為三？所謂皮、膚及骨。觀世自在！初斷",
    "T16n0675_005:0684b28": "皮障離第一過、次斷膚障離第二過、次斷骨",
    "T16n0675_005:0684b29": "障離第三過，我說一切使盡是名佛地應知。」",
    "T16n0675_005:0684c01": "[0684c01] 觀世自在菩薩白佛言：「世尊！世尊！幾阿僧祇",
    "T16n0675_005:0684c02": "劫斷彼諸過？」[0684c02] 佛言：「觀世自在！三大阿僧祇劫、",
    "T16n0675_005:0684c03": "無量時、無量月、無量半月、無量夜、無量晝",
    "T16n0675_005:0684c04": "日、無量念、無量剎那、無量無&#x777A;多、無量羅婆",
    "T16n0675_005:0684c05": "劫斷彼諸過應知。」",
    "T16n0675_005:0684c06": "[0684c06] 觀世自在菩薩白佛言：「世尊！此諸地中諸菩",
    "T16n0675_005:0684c07": "薩煩惱有何等相？有何功德？願為我說，而",
    "T16n0675_005:0684c08": "我應知。」[0684c08] 佛言：「觀世自在！無有染相生諸煩惱、",
    "T16n0675_005:0684c09": "無量功德生諸煩惱應知。何以故？菩薩於",
    "T16n0675_005:0684c10": "初地中自性證於一切法界，善能覺知一切",
    "T16n0675_005:0684c11": "法界。是故，菩薩如實能知生諸煩惱，非為不",
    "T16n0675_005:0684c12": "知。是故，於自身中無有染相，以不能生諸苦",
    "T16n0675_005:0684c13": "過故；無有諸過，為眾生界斷因果故，菩薩無",
    "T16n0675_005:0684c14": "量功德是煩惱生。」[0684c14] 觀世自在菩薩言：「希有，",
    "T16n0675_005:0684c15": "世尊！是大菩提能大利益，以諸菩薩生諸煩",
    "T16n0675_005:0684c16": "惱降伏一切聲聞、緣覺一切善根，何況諸餘",
    "T16n0675_005:0684c17": "無量功德？」[0684c17] 觀世自在菩薩白佛言：「世尊！如世",
    "T16n0675_005:0684c18": "尊說聲聞乘、大乘是為一乘。世尊！何意作如",
    "T16n0675_005:0684c19": "是說？」[0684c19] 佛言：「觀世自在！我聲聞乘中說種種法——",
    "T16n0675_005:0684c20": "所謂五陰、內六入、外六入——如是等我說彼法",
    "T16n0675_005:0684c21": "界一味，而彼聲聞不能覺知。是故，我說有種",
    "T16n0675_005:0684c22": "種乘。觀世自在！如有眾生聞說如是，分別執",
    "T16n0675_005:0684c23": "著，彼人不知一乘之體，取種種乘而證彼法，",
    "T16n0675_005:0684c24": "異異而取迭共諍論。我意如是應知。」[0684c24] 爾時，",
    "T16n0675_005:0684c25": "世尊而說偈言：",
    "T16n0675_005:0684c26": "「種種諸法相，  我依一理說，",
    "T16n0675_005:0684c27": " 生於下劣解，  我說名二乘。",
    "T16n0675_005:0684c28": " 如聞聲分別，  而不知彼義，",
    "T16n0675_005:0684c29": " 故諸乘相違，  憍慢眾生諍。",
    "T16n0675_005:0685a01": " 知諸地妙相、  及諸願生處，",
    "T16n0675_005:0685a02": " 此勝相對治，  我說是大乘。」",
    "T16n0675_005:0685a03": "[0685a03] 爾時，觀世自在菩薩白佛言：「世尊！深密解脫",
    "T16n0675_005:0685a04": "修多羅中，此法門者名為何等？云何奉持？」[0685a04] 佛",
    "T16n0675_005:0685a05": "告觀世自在菩薩言：「觀世自在！此修多羅名",
    "T16n0675_005:0685a06": "『地波羅蜜了義法門』，汝今應當如是受持。」[0685a06] 說",
    "T16n0675_005:0685a07": "此「地波羅蜜了義經」時，七萬五千菩薩得大",
    "T16n0675_005:0685a08": "乘光明三昧。",
    "T16n0675_005:0685a09": "聖者文殊師利法王子菩薩問品第十一",
    "T16n0675_005:0685a10": "[0685a10] 爾時，文殊師利法王子菩薩摩訶薩，依如來",
    "T16n0675_005:0685a11": "所作住持業差別，白佛言：「世尊！世尊！如來法",
    "T16n0675_005:0685a12": "身有何等相？」[0685a12] 佛告文殊師利：「如實修行十地",
    "T16n0675_005:0685a13": "波羅蜜，轉身成就得妙法身，是名諸佛如來",
    "T16n0675_005:0685a14": "法身相應知。[0685a14] 「文殊師利！彼佛法身有二種相",
    "T16n0675_005:0685a15": "不可思議。何等為二？所謂法身離諸戲論、離",
    "T16n0675_005:0685a16": "諸一切有為行相，而諸眾生執著戲論、有為",
    "T16n0675_005:0685a17": "行相。」[0685a17] 文殊師利白佛言：「世尊！聲聞、緣覺轉身",
    "T16n0675_005:0685a18": "所得，為是法身？為非法身？」[0685a18] 佛告文殊師利：「非",
    "T16n0675_005:0685a19": "法身也。」[0685a19] 文殊師利白佛言：「世尊！若非法身，是",
    "T16n0675_005:0685a20": "何等身？」[0685a20] 佛言：「文殊師利！名解脫身，非法身",
    "T16n0675_005:0685a21": "也。依解脫身，聲聞、緣覺、諸佛如來其身平等，",
    "T16n0675_005:0685a22": "而佛法身差別殊勝。法身勝者，勝彼一切聲",
    "T16n0675_005:0685a23": "聞、緣覺無量無邊阿僧祇功德，奇特殊勝不",
    "T16n0675_005:0685a24": "可為譬。為分別顛倒對治，彼人說如來生。」",
    "T16n0675_005:0685a25": "[0685a25] 文殊師利白佛言：「世尊！諸佛生世有何等相？」",
    "T16n0675_005:0685a26": "[0685a26] 佛告文殊師利：「化身生相隨世界相，一切種",
    "T16n0675_005:0685a27": "一切功德莊嚴住持相相應，是即化身生世",
    "T16n0675_005:0685a28": "間相應知。文殊師利！而佛如來法身不生。」[0685a28] 文",
    "T16n0675_005:0685a29": "殊師利白佛言：「世尊！我云何知化身所作現",
    "T16n0675_005:0685b01": "方便相？」[0685b01] 佛告文殊師利：「一切佛國土三千大",
    "T16n0675_005:0685b02": "千世界中大勢力家及福田家一時退，入胎、",
    "T16n0675_005:0685b03": "住胎、出胎，生已增長，受五欲樂，而行大捨出",
    "T16n0675_005:0685b04": "家苦行、證菩提、轉法輪、入涅槃。文殊師利！是",
    "T16n0675_005:0685b05": "應化身所作方便示現應知。」",
    "T16n0675_005:0685b06": "[0685b06] 文殊師利白佛言：「世尊！世尊！依如來法身住",
    "T16n0675_005:0685b07": "持力，幾種語為眾生說法——如來說法依可化",
    "T16n0675_005:0685b08": "眾生、未熟者令熟、已熟者令得解脫？」[0685b08] 佛言：「文",
    "T16n0675_005:0685b09": "殊師利！如來有三種語。何等為三？謂說修多",
    "T16n0675_005:0685b10": "羅、毘尼、摩得勒伽。文殊師利！是為三種應",
    "T16n0675_005:0685b11": "知。」[0685b11] 文殊師利言：「世尊！何等修多羅？何等毘尼？",
    "T16n0675_005:0685b12": "何等摩得勒伽？」[0685b12] 佛言：「文殊師利！我所說少事",
    "T16n0675_005:0685b13": "法，是名修多羅。少事法者，謂四種事、九種",
    "T16n0675_005:0685b14": "事、二十九種事。[0685b14] 「文殊師利！所言四種事者，謂",
    "T16n0675_005:0685b15": "聞事、歸依事、學事、菩提事，是名四種事。[0685b15] 「文",
    "T16n0675_005:0685b16": "殊師利！所言九種事者，謂施設事、眾生向受",
    "T16n0675_005:0685b17": "用事、向生事、向生住事、向染淨事、向種種事、",
    "T16n0675_005:0685b18": "能說事、可說事、眷屬事，是名九種事。[0685b18] 「文殊師",
    "T16n0675_005:0685b19": "利！所言二十九事者，謂依煩惱對染諸行事",
    "T16n0675_005:0685b20": "隨順事。[0685b20] 「何者是隨順事？謂隨順彼人相。未來",
    "T16n0675_005:0685b21": "世生因事故，依法相未來行因事，依淨分觀",
    "T16n0675_005:0685b22": "事，即彼處修行事。令心住事、現身受樂法行",
    "T16n0675_005:0685b23": "事、過一切苦觀行事，即如實知彼事。[0685b23] 「彼事有",
    "T16n0675_005:0685b24": "三種：依顛倒住持故、依眾生相外觀邪行住",
    "T16n0675_005:0685b25": "持相故、內心無憍慢住持故。[0685b25] 「修行住事、現證",
    "T16n0675_005:0685b26": "事、修行事、作向堅固事，觀彼九種事：觀察",
    "T16n0675_005:0685b27": "遠離不遠離方便事、向散亂事、不散亂、不失",
    "T16n0675_005:0685b28": "事、修行無障礙事、修行利益事、向堅固事、",
    "T16n0675_005:0685b29": "向彼實證事、具足得涅槃事。[0685b29] 「如來善說毘尼",
    "T16n0675_005:0685c01": "法——世間正見，出諸外道一切勝事——不修行彼",
    "T16n0675_005:0685c02": "法退事。何以故？文殊師利！若於如來善說",
    "T16n0675_005:0685c03": "毘尼法中不能修行，令善法退，非邪見過。」[0685c03] 文",
    "T16n0675_005:0685c04": "殊師利言：「世尊！何者是毘尼相？」[0685c04] 「文殊師利！",
    "T16n0675_005:0685c05": "毘尼相者，我為聲聞及諸菩薩說波羅提木",
    "T16n0675_005:0685c06": "叉及波羅提木叉相應法，是名毘尼事。」[0685c06] 文",
    "T16n0675_005:0685c07": "殊師利言：「世尊！菩薩有幾種法攝波羅提木",
    "T16n0675_005:0685c08": "叉？」[0685c08] 佛言：「文殊師利！菩薩有七種法攝波羅提",
    "T16n0675_005:0685c09": "木叉。何等為七？所謂菩薩知說受持法、知說",
    "T16n0675_005:0685c10": "波羅夷事、知說過事、知說過事體、知說無過",
    "T16n0675_005:0685c11": "事體、知說起過事、知說受持法失事。文殊師",
    "T16n0675_005:0685c12": "利！是名菩薩七種法攝波羅提木叉應知。」",
    "T16n0675_005:0685c13": "[0685c13] 文殊師利言：「世尊！何者是摩得勒伽？」[0685c13] 「文殊師",
    "T16n0675_005:0685c14": "利！我所說十一種相示現了義經，是名摩得",
    "T16n0675_005:0685c15": "勒伽。」[0685c15] 文殊師利言：「世尊！何等是摩得勒伽十",
    "T16n0675_005:0685c16": "一種相？」[0685c16] 佛言：「文殊師利！所謂世諦相、第一義",
    "T16n0675_005:0685c17": "諦相、觀菩提分法相、彼法相、自體相、彼法果",
    "T16n0675_005:0685c18": "相、受彼法說相、彼法障相、彼法隨順相、彼法",
    "T16n0675_005:0685c19": "過失相、彼法利益相。」",
    "T16n0675_005:0685c20": "[0685c20] 文殊師利言：「世尊！何者是世諦相？」[0685c20] 「文殊師利！",
    "T16n0675_005:0685c21": "世諦相者有三種。何等為三？說人相、說分別",
    "T16n0675_005:0685c22": "體相、觀諸法思惟作種種業相，應知。」[0685c22] 文殊師",
    "T16n0675_005:0685c23": "利言：「世尊！何者第一義諦相？」[0685c23] 「文殊師利！第一",
    "T16n0675_005:0685c24": "義諦相有七種，如前七種真如中所說：一",
    "T16n0675_005:0685c25": "者、所謂無始有為行相第一義諦；二者、相第",
    "T16n0675_005:0685c26": "一義諦，所謂我空、法空；三者、唯識第一義諦，",
    "T16n0675_005:0685c27": "知有為行唯是心識；四者、執著第一義諦，所",
    "T16n0675_005:0685c28": "謂我說苦諦；五者、邪行第一義諦，所謂我說",
    "T16n0675_005:0685c29": "集諦；六者、清淨第一義諦，所謂我說滅諦；七",
    "T16n0675_005:0686a01": "者、正修行第一義諦，所謂我說道諦。[0686a01] 「文殊師",
    "T16n0675_005:0686a02": "利！行相第一義諦、執著第一義諦、邪行第一",
    "T16n0675_005:0686a03": "義諦，此三第一義諦一切眾生平等無差別。",
    "T16n0675_005:0686a04": "文殊師利！相第一義諦、唯識第一義諦，此二",
    "T16n0675_005:0686a05": "第一義諦一切法平等無差別。文殊師利！清",
    "T16n0675_005:0686a06": "淨第一義諦，聲聞、緣覺、菩薩阿耨多羅三藐",
    "T16n0675_005:0686a07": "三菩提平等無差別。[0686a07] 「文殊師利！正修行第一",
    "T16n0675_005:0686a08": "義諦，如聞妙法差別，觀奢摩他、毘婆舍那攝",
    "T16n0675_005:0686a09": "取般若波羅蜜平等無差別應知。」[0686a09] 文殊師利",
    "T16n0675_005:0686a10": "言：「世尊！何者是觀菩提分法相？」[0686a10] 「文殊師利！觀",
    "T16n0675_005:0686a11": "菩提分法相者，所謂觀一切種事應知。」[0686a11] 文殊",
    "T16n0675_005:0686a12": "師利言：「世尊！何者是彼法相？」[0686a12] 「文殊師利！彼",
    "T16n0675_005:0686a13": "法相者如八種觀中應知。」[0686a13] 文殊師利言：「世尊！",
    "T16n0675_005:0686a14": "何等八種觀？」[0686a14] 「文殊師利！所謂依實諦、住諦、過",
    "T16n0675_005:0686a15": "失、功德、通相、形相、相應相、廣略說相。[0686a15] 「文殊",
    "T16n0675_005:0686a16": "師利！實諦相者，所謂真如。[0686a16] 「住諦相者，所謂",
    "T16n0675_005:0686a17": "人相、分別差別體一向答相、隨問分別答",
    "T16n0675_005:0686a18": "相、置答相、密事示現相。[0686a18] 「過失相者，所謂",
    "T16n0675_005:0686a19": "我說諸法染過。[0686a19] 「功德相者，所謂我說一切淨",
    "T16n0675_005:0686a20": "法無量利益相。[0686a20] 「通相者，有六種應知。何等六",
    "T16n0675_005:0686a21": "種？謂真實義通、得通、說通、離二邊通、不可",
    "T16n0675_005:0686a22": "思議通、意通。[0686a22] 「形相者，所謂三世三有為相四",
    "T16n0675_005:0686a23": "種因緣。[0686a23] 「相應相者，有四種應知。何等為四？",
    "T16n0675_005:0686a24": "謂相待相應、能作所作相應、生相應、法體",
    "T16n0675_005:0686a25": "相應。相待相應者，謂何等因、何等緣能生有",
    "T16n0675_005:0686a26": "為行、名字等用，是名相待相應。能作所作相",
    "T16n0675_005:0686a27": "應者，何等因、何等緣能得法、能生法，能生法",
    "T16n0675_005:0686a28": "已能成辦業，是名能作所作相應。生相應者，",
    "T16n0675_005:0686a29": "謂何等因、何等緣知法、說法、示法，能成能正",
    "T16n0675_005:0686b01": "覺知，是名生相應。法體相應者，略說有二種。",
    "T16n0675_005:0686b02": "何等為二？謂一者、淨，二者、不淨。[0686b02] 「文殊師利！淨",
    "T16n0675_005:0686b03": "有五種相，不淨有七種相。[0686b03] 「文殊師利！何者淨",
    "T16n0675_005:0686b04": "五種相？一者、彼現前見相，二者、依彼現前見",
    "T16n0675_005:0686b05": "相，三者、自相譬喻相，四者、成就相，五者、說清",
    "T16n0675_005:0686b06": "淨阿含相。[0686b06] 「文殊師利！何者是彼現前見相？謂",
    "T16n0675_005:0686b07": "一切有為行無常、一切有為行苦、一切法無",
    "T16n0675_005:0686b08": "我，世間現前見法如是等，是名彼現前見相，",
    "T16n0675_005:0686b09": "應知。[0686b09] 「文殊師利！何者是依彼現前見相？所謂",
    "T16n0675_005:0686b10": "一切諸有為行一相故，不失未來善、不善業；",
    "T16n0675_005:0686b11": "依彼&#x9E81;法現見故、依種種業見種種眾生現",
    "T16n0675_005:0686b12": "見故、依善不善業受苦受樂現見故，於現見",
    "T16n0675_005:0686b13": "法中譬喻。如是等彼依止現見相應知。",
    "T16n0675_005:0686b14": "[0686b14] 「文殊師利！自相譬喻相者，所謂內、外、一切世",
    "T16n0675_005:0686b15": "間現見譬喻因緣。如是等名為自相因緣譬",
    "T16n0675_005:0686b16": "喻應知。[0686b16] 「如是，依彼現見相、依止彼現見相、譬",
    "T16n0675_005:0686b17": "喻相一向成就彼事，名為成就相應知。[0686b17] 「文殊",
    "T16n0675_005:0686b18": "師利！何者是說清淨阿含相？所謂一切智人",
    "T16n0675_005:0686b19": "說彼寂靜涅槃之相。如是等名清淨阿含相",
    "T16n0675_005:0686b20": "應知。[0686b20] 「文殊師利！汝應如是深觀察五種清淨",
    "T16n0675_005:0686b21": "相，深觀察已知清淨，知清淨已修行應知。」",
    "T16n0675_005:0686b22": "[0686b22] 文殊師利白佛言：「世尊！有幾種法知一切智",
    "T16n0675_005:0686b23": "人相？」[0686b23] 佛言：「文殊師利！有五種法知一切智人",
    "T16n0675_005:0686b24": "相。何等為五？有人出世於諸一切天人世間",
    "T16n0675_005:0686b25": "名一切智，有人畢竟成就三十二大人之相、得",
    "T16n0675_005:0686b26": "十力法能斷一切眾生疑、具四無畏降伏一",
    "T16n0675_005:0686b27": "切諸魔怨敵、說法更無能作礙難、於說法中",
    "T16n0675_005:0686b28": "善說八聖菩提道分，現證成就四沙門果。[0686b28] 「文",
    "T16n0675_005:0686b29": "殊師利！如是，依生、依相斷疑降伏，無人能難，",
    "T16n0675_005:0686c01": "現見沙門五種法現前，是名一切智人相應",
    "T16n0675_005:0686c02": "知。[0686c02] 「文殊師利！此依生成相應、現見相應、量相",
    "T16n0675_005:0686c03": "應、比智相應、聖人說法相應，知五種相是名",
    "T16n0675_005:0686c04": "清淨相應知。[0686c04] 「文殊師利！何者是七種不清淨",
    "T16n0675_005:0686c05": "相？所謂彼相似見相、彼不相似見相、有一切",
    "T16n0675_005:0686c06": "相似見相、一切不相似見相、自譬喻異相、不",
    "T16n0675_005:0686c07": "成相、說法不清淨阿含相。[0686c07] 「文殊師利！何者是",
    "T16n0675_005:0686c08": "有一切相似見相？謂一切法依意識知同相，",
    "T16n0675_005:0686c09": "如是等名為一切法相似同見相。[0686c09] 「文殊師利！",
    "T16n0675_005:0686c10": "何者是一切法不相似見相？謂法相、體相、業",
    "T16n0675_005:0686c11": "法因果異相、一一相、異相、畢竟彼彼相、待異",
    "T16n0675_005:0686c12": "相，如是等是名一切不相似不同見相。[0686c12] 「文殊",
    "T16n0675_005:0686c13": "師利！何者是自譬喻異相？謂彼相似見相譬",
    "T16n0675_005:0686c14": "喻中有一切不相似不同相，為成彼事一向",
    "T16n0675_005:0686c15": "不成，是故我說彼不成相。[0686c15] 「文殊師利！自譬",
    "T16n0675_005:0686c16": "喻中彼不相似見相有一切相似同相，為成",
    "T16n0675_005:0686c17": "彼事一向不成，是故我說不成相。[0686c17] 「若不成相",
    "T16n0675_005:0686c18": "者，彼法不清淨；若法不清淨者，不應修行。是",
    "T16n0675_005:0686c19": "故，我說不清淨阿含相，以自性不清淨應知。",
    "T16n0675_005:0686c20": "[0686c20] 「文殊師利！何者是法體？所謂：如來出世及不",
    "T16n0675_005:0686c21": "出世，法住、法體、法界，是名法體相應知。」",
    "T16n0675_005:0686c22": "[0686c22] 文殊師利言：「世尊！何者是略廣相？」[0686c22] 「文殊師利！",
    "T16n0675_005:0686c23": "所謂略說一句——彼一句、上上句、差別無量句、",
    "T16n0675_005:0686c24": "乃至說應至處——是名略說應知。」",
    "T16n0675_005:0686c25": "[0686c25] 文殊師利言：「世尊！何者是得相？」[0686c25] 「文殊師利！",
    "T16n0675_005:0686c26": "謂取諸法見觀菩提分法，我說菩提分法四",
    "T16n0675_005:0686c27": "念處等，是名彼法自體相。共世間、出世間、遠",
    "T16n0675_005:0686c28": "離染相，彼法果起世間、出世間功德，是名彼",
    "T16n0675_005:0686c29": "得相。文殊師利！即彼法依解脫智受用，應",
    "T16n0675_005:0687a01": "知、廣為人說示現，是名彼法隨順示現相。文",
    "T16n0675_005:0687a02": "殊師利！即彼修行菩提分法，離道相違染法，",
    "T16n0675_005:0687a03": "是名向障法應知。文殊師利！為彼法多生增",
    "T16n0675_005:0687a04": "長，是名隨順彼法相。文殊師利！障諸法是名",
    "T16n0675_005:0687a05": "過相。文殊師利！隨順彼法功德是名利益相，",
    "T16n0675_005:0687a06": "應知。」",
    "T16n0675_005:0687a07": "[0687a07] 爾時，文殊師利菩薩白佛言：「世尊！惟願世尊",
    "T16n0675_005:0687a08": "為諸菩薩更重略說修多羅、毘尼、摩得勒伽",
    "T16n0675_005:0687a09": "義，不共一切外道、二乘陀羅尼相。諸佛如來",
    "T16n0675_005:0687a10": "說甚深法，諸菩薩得甚深意，得已能入一切",
    "T16n0675_005:0687a11": "佛法。」[0687a11] 佛告文殊師利：「汝今諦聽，我當為汝略",
    "T16n0675_005:0687a12": "說陀羅尼義。諸菩薩等聞我法已，能得我意；",
    "T16n0675_005:0687a13": "得我意已，入於我法。[0687a13] 「文殊師利！何者略說陀",
    "T16n0675_005:0687a14": "羅尼義？所謂我說一切染法、一切淨法、彼一",
    "T16n0675_005:0687a15": "切法、不覺相、無作相、無分別相、無我相，如",
    "T16n0675_005:0687a16": "是如是法。我說不覺、無作、無分別、無我相，以",
    "T16n0675_005:0687a17": "一切無覺無我相，是故染法，非先是染，後時",
    "T16n0675_005:0687a18": "得淨；諸淨法者，亦非先淨，後得名染。愚癡凡",
    "T16n0675_005:0687a19": "夫依虛妄染身執著我法，計自體相，依因邪",
    "T16n0675_005:0687a20": "見而言有我——所謂我能見、能聞、能嗅、能味、",
    "T16n0675_005:0687a21": "能觸、我能知、我能食、我染、我淨——生如是等諸",
    "T16n0675_005:0687a22": "邪見行。若人如是如實能知離煩惱身，彼人",
    "T16n0675_005:0687a23": "能得離諸煩惱、斷諸戲論、畢竟清淨，得無為",
    "T16n0675_005:0687a24": "身，無有一切諸有為行。文殊師利！是名略說",
    "T16n0675_005:0687a25": "陀羅尼義應知。」[0687a25] 爾時，世尊而說偈言：",
    "T16n0675_005:0687a26": "「諸法本無染、  後時不清淨，",
    "T16n0675_005:0687a27": " 染及於清淨，  是諸法無我。",
    "T16n0675_005:0687a28": " 染身見有我，  生於我所相、",
    "T16n0675_005:0687a29": " 我染及清淨、  我見及以食。",
    "T16n0675_005:0687b01": " 若能如是知，  彼人離煩惱，",
    "T16n0675_005:0687b02": " 能得無染身，  是故名無為。」",
    "T16n0675_005:0687b03": "[0687b03] 文殊師利菩薩白佛言：「世尊！世尊！如來心生",
    "T16n0675_005:0687b04": "有何等相？願為我說。」[0687b04] 佛告文殊師利：「文殊",
    "T16n0675_005:0687b05": "師利！如來非心意意識得名，而無諸行心",
    "T16n0675_005:0687b06": "生得名，依應化身說名為生。」[0687b06] 文殊師利言：「世",
    "T16n0675_005:0687b07": "尊！若法身離於諸行，云何離作心行而能生",
    "T16n0675_005:0687b08": "心？」[0687b08] 佛言：「文殊師利！依本方便般若修行自然",
    "T16n0675_005:0687b09": "而生。文殊師利！譬如睡眠，無心覺起而能覺",
    "T16n0675_005:0687b10": "起。文殊師利！如入滅盡定而無起心，依本作",
    "T16n0675_005:0687b11": "心自然而起。文殊師利！如眠、滅定二無起心，",
    "T16n0675_005:0687b12": "依本而起；如是，如來心生，依本般若方便修",
    "T16n0675_005:0687b13": "行成就應知。」",
    "T16n0675_005:0687b14": "[0687b14] 文殊師利菩薩白佛言：「世尊！世尊說如來應",
    "T16n0675_005:0687b15": "化所作化身，為是有心？為是無心？」[0687b15] 佛言：「文殊",
    "T16n0675_005:0687b16": "師利！得言有心、得言無心。何以故？以自心不",
    "T16n0675_005:0687b17": "得自在故，言無心；假他力故，言有心。」[0687b17] 文殊",
    "T16n0675_005:0687b18": "師利白佛言：「世尊！如世尊說，如來行處、如",
    "T16n0675_005:0687b19": "來境界，此二種法有何差別？」[0687b19] 佛言：「文殊師",
    "T16n0675_005:0687b20": "利！言如來行處者，一切諸佛功德平等不可",
    "T16n0675_005:0687b21": "思議、無量功德莊嚴清淨佛之國土，是名諸",
    "T16n0675_005:0687b22": "佛如來行處。文殊師利！言如來境界者有五",
    "T16n0675_005:0687b23": "種。何等為五？所謂眾生界、世界、法界、可化",
    "T16n0675_005:0687b24": "眾生界、方便界。文殊師利！如來行處、如來境",
    "T16n0675_005:0687b25": "界如是差別應知。」",
    "T16n0675_005:0687b26": "[0687b26] 文殊師利菩薩白佛言：「世尊！世尊！如來得大",
    "T16n0675_005:0687b27": "菩提、轉大法輪、入大涅槃，此三種相云何差",
    "T16n0675_005:0687b28": "別？應云何知？」[0687b28] 佛告文殊師利言：「文殊師利！",
    "T16n0675_005:0687b29": "無有二相，不證菩提、非不證菩提，不轉法輪、",
    "T16n0675_005:0687c01": "非不轉法輪，非入大涅槃、非不入大涅槃。」[0687c01] 文",
    "T16n0675_005:0687c02": "殊師利言：「世尊！我解世尊所說之義。何以故？",
    "T16n0675_005:0687c03": "如來法身本來常清淨故、應化身示現故。」[0687c03] 文",
    "T16n0675_005:0687c04": "殊師利言：「世尊！眾生見彼應化之身、聞應化",
    "T16n0675_005:0687c05": "身、解應化身、供養讚歎應化之身，得諸功德，",
    "T16n0675_005:0687c06": "於何身得？」[0687c06] 佛言：「文殊師利！以能正念如來身",
    "T16n0675_005:0687c07": "故，以應化身依如來法身住持力得。」[0687c07] 文殊師",
    "T16n0675_005:0687c08": "利白佛言：「世尊！世尊等無心、無作、無行，何義",
    "T16n0675_005:0687c09": "故如來法身為諸眾生出大光明及出無量",
    "T16n0675_005:0687c10": "應化鏡像，而諸聲聞、辟支佛等解脫之身無",
    "T16n0675_005:0687c11": "如是相？」[0687c11] 佛言：「文殊師利！等無心、無作，譬如日、",
    "T16n0675_005:0687c12": "月、摩尼珠等，為諸眾生出大光明及種種物，",
    "T16n0675_005:0687c13": "而水、琉璃、頗梨珠等無心、無作，不出一切光",
    "T16n0675_005:0687c14": "明等物。何以故？依大眾生住持力故、依諸眾",
    "T16n0675_005:0687c15": "生增上業故。文殊師利！譬如善巧練治珠",
    "T16n0675_005:0687c16": "寶能出影像，餘不善者不出光明。文殊師利！",
    "T16n0675_005:0687c17": "諸佛如來亦復如是，依無量法正觀修行方",
    "T16n0675_005:0687c18": "便般若，作諸善業、集諸善根，依佛法身方便",
    "T16n0675_005:0687c19": "智慧出諸光明及出無量應化色像；聲聞、緣",
    "T16n0675_005:0687c20": "覺解脫之身不能修集一切善根，故不能出。」",
    "T16n0675_005:0687c21": "[0687c21] 文殊師利菩薩白佛言：「世尊！世尊說依諸佛",
    "T16n0675_005:0687c22": "菩薩住持力故，一切眾生成就世間功德之",
    "T16n0675_005:0687c23": "身——所謂生於剎利婆羅門、大長者家、欲界、色",
    "T16n0675_005:0687c24": "界、無色界、一切處、一切身——一切功德果報成",
    "T16n0675_005:0687c25": "就皆依諸佛及諸菩薩住持力得。世尊！何意",
    "T16n0675_005:0687c26": "作如是說？」[0687c26] 佛言：「文殊師利！如來住持之力及",
    "T16n0675_005:0687c27": "菩薩力，隨說何等道、何等修行，若有人能依",
    "T16n0675_005:0687c28": "於彼道如實修行，彼人一切生處、一切身、一",
    "T16n0675_005:0687c29": "切世間果報成就。文殊師利！若人不能信於",
    "T16n0675_005:0688a01": "彼道，又復不能如實修行，謗我法、諍我法，",
    "T16n0675_005:0688a02": "而於我身生惡瞋心，彼人命終一切生處常",
    "T16n0675_005:0688a03": "得一切下劣惡身、受惡果報。文殊師利！依",
    "T16n0675_005:0688a04": "於此義，汝今應知，非但成就上妙勝身及勝",
    "T16n0675_005:0688a05": "果報依佛如來住持力，得下劣惡身及惡果",
    "T16n0675_005:0688a06": "報亦依如來住持力得。」",
    "T16n0675_005:0688a07": "[0688a07] 文殊師利白佛言：「世尊！世尊不淨國土中，何",
    "T16n0675_005:0688a08": "法易得？何法難得？世尊！淨佛國土中，何法易",
    "T16n0675_005:0688a09": "得？何法難得？」[0688a09] 佛告文殊師利言：「文殊師利！不",
    "T16n0675_005:0688a10": "淨國土中有八事易得、二事難得。何等為八？",
    "T16n0675_005:0688a11": "所謂外道易得、受苦眾生易得、生下姓家勢",
    "T16n0675_005:0688a12": "力敗壞易得、惡行眾生易得、破戒眾生易得、",
    "T16n0675_005:0688a13": "入惡道眾生易得、發下品心小乘眾生易得、",
    "T16n0675_005:0688a14": "發菩提心菩薩狹劣心易得。",
    "T16n0675_005:0688a15": "[0688a15] 「文殊師利！何者二事難得？高心修行菩薩難",
    "T16n0675_005:0688a16": "得、諸佛如來出世難得。文殊師利！淨佛國土",
    "T16n0675_005:0688a17": "中八事難得、二事易得，應如是知。」[0688a17] 爾時，文殊",
    "T16n0675_005:0688a18": "師利法王子菩薩白佛言：「世尊！此深密解脫",
    "T16n0675_005:0688a19": "修多羅中，此法門當名何等？云何奉持？」[0688a19] 佛告",
    "T16n0675_005:0688a20": "文殊師利法王子菩薩言：「文殊師利！此法門",
    "T16n0675_005:0688a21": "名『說諸佛如來住持力了義經』。文殊師利！如",
    "T16n0675_005:0688a22": "來所說了義修多羅，其義如是，汝當奉持。」[0688a22] 說",
    "T16n0675_005:0688a23": "此如來住持力了義經時，七萬五千菩薩得",
    "T16n0675_005:0688a24": "滿足法身。文殊師利法王子菩薩摩訶薩及",
    "T16n0675_005:0688a25": "諸一切天、人、阿修羅大眾，歡喜奉行。"
}