{
    "T85n2825_001:1225c14": "No. 2825",
    "T85n2825_001:1225c15": "真言要決卷第一",
    "T85n2825_001:1225c17": "[1225c17] 盜□□言盜□□□□□□□□□□□□",
    "T85n2825_001:1225c18": "邀寵規利□□□□□□聚財。自□賤人憎",
    "T85n2825_001:1225c19": "他愛己。損□□□□馬輕求服玩奢華器物",
    "T85n2825_001:1225c20": "侈靡。嚴飾棟宇放志肆情。習學浮言以為才",
    "T85n2825_001:1225c21": "辯。修治巧偽將作智能。傲虐貧賤諂&#x4FAB;富貴。",
    "T85n2825_001:1225c22": "惡直醜正嫉&#x59AC;良善。護短□□飾非拒諫。矜",
    "T85n2825_001:1225c23": "功伐善。同惡相親。結□□□□遊暴慢。滋味",
    "T85n2825_001:1225c24": "養壽祠祀請恩。厭詛除凶□奏伐命。棄本逐",
    "T85n2825_001:1225c25": "末背正行邪。巫覡是求妖訛是信。側詩豔賦彩",
    "T85n2825_001:1225c26": "畫薰香。異端奇伎博弈淫樂。以娛耳目以悅",
    "T85n2825_001:1225c27": "婦人。耽樂為常終身不悟。中智已下莫不盡",
    "T85n2825_001:1225c28": "然。晝夜憂勞無忘寢食。父子兄弟互懷間欺。",
    "T85n2825_001:1225c29": "伯叔夫妻交相猜貳。閉門內教欺負。開門外",
    "T85n2825_001:1226a01": "遣施行。妄善詐親內離外舍。甘言強&#x54B2;面柔",
    "T85n2825_001:1226a02": "足恭。心寡慈悲口多恩愛。並不以為惡故共",
    "T85n2825_001:1226a03": "行之。若悟為非誰復肯造。信知道與俗反與",
    "T85n2825_001:1226a04": "偽違。行真者則萬無一人。行偽者則比肩皆",
    "T85n2825_001:1226a05": "是。於是群邪混正。正實難行。眾偽亂真。真實",
    "T85n2825_001:1226a06": "難辯。故尼父有武叔之毀。周公有管蔡之言。",
    "T85n2825_001:1226a07": "是故君子道消至人潛隱。非惟明智誰復悟",
    "T85n2825_001:1226a08": "之。故莊子云。至言不出。俗言勝也。詩云。聽言",
    "T85n2825_001:1226a09": "則對。誦言如醉。夫俗情迷惑若此。可不悲哉。",
    "T85n2825_001:1226a10": "人皆好人之愛己。不好己之愛人。人皆嫌人",
    "T85n2825_001:1226a11": "之惡己。不嫌己之惡人。人皆憎人之道己短。",
    "T85n2825_001:1226a12": "不憎己之說人非。人皆欲人之行信於己。不",
    "T85n2825_001:1226a13": "好己之行信於人。人皆欲人之行直於己。不",
    "T85n2825_001:1226a14": "好己之行直於人。貧則皆欲人之以財惠己。",
    "T85n2825_001:1226a15": "富則不好以財惠人。自危則欲人之濟己。人",
    "T85n2825_001:1226a16": "危則不肯以身濟人。己之妻妾則不欲令人顧",
    "T85n2825_001:1226a17": "視。見他妻妾則好蕩以婬心。己之父母則欲",
    "T85n2825_001:1226a18": "得使人崇敬。見他父母則不欲屈己尊重。而",
    "T85n2825_001:1226a19": "復終日孜孜怨恨儕伍。不知反躬自責內省",
    "T85n2825_001:1226a20": "其身。既不達往來之情。未殊禽獸者也。故禮",
    "T85n2825_001:1226a21": "記云。人而無禮雖能言。不亦禽獸之心乎。孔",
    "T85n2825_001:1226a22": "子云。躬自厚而薄責於人則遠怨矣。世人但",
    "T85n2825_001:1226a23": "知平章他人短。不知己之不長。但知平章他",
    "T85n2825_001:1226a24": "子無仁智。不知己子是庸愚。但知平章他婦",
    "T85n2825_001:1226a25": "有婬行。不知己婦無貞實心。但知笑他無禮",
    "T85n2825_001:1226a26": "義。不知己自無人情。但知恨人不禮己。不知",
    "T85n2825_001:1226a27": "己之無所知。但知平章知鄙&#x608B;。不知已之是",
    "T85n2825_001:1226a28": "慳貪。故欲論他事者。先自觀己身。欲&#x54B2;他是",
    "T85n2825_001:1226a29": "非者。先自察長短。若其不爾者。則豈得謂之",
    "T85n2825_001:1226b01": "中智乎。故易云復以自知。老子云自知者。明",
    "T85n2825_001:1226b02": "其此之謂也。",
    "T85n2825_001:1226b03": "[1226b03] 聞過不即改是愚人。見鞭不即行是駑馬。駑",
    "T85n2825_001:1226b04": "馬終日受鞭策。愚人終日被毀挫。毀挫不",
    "T85n2825_001:1226b05": "知慚恥者甚於駑馬乎。故遺教經云。若無愧",
    "T85n2825_001:1226b06": "者與諸禽獸無相異也。易云。君子見善則遷。",
    "T85n2825_001:1226b07": "有過則改。是以佛法許以發露懺悔。王法許",
    "T85n2825_001:1226b08": "以舉覺首愆。若發露事不盡則不得成懺悔。",
    "T85n2825_001:1226b09": "舉覺事不盡則不得成首愆。故懺悔改過者",
    "T85n2825_001:1226b10": "必須發露盡誠。舉覺首愆者必須陳辭盡狀。",
    "T85n2825_001:1226b11": "若懺悔更造罪。不及無不懺。首愆更造過。不",
    "T85n2825_001:1226b12": "及無不陳。故首罪者則須濯志日新。懺悔者",
    "T85n2825_001:1226b13": "則須蕩心恒一。是以顏回不貳過。夫子尚之。",
    "T85n2825_001:1226b14": "故書云。德惟一動罔弗吉。德二三動罔弗凶。",
    "T85n2825_001:1226b15": "易云。恒以一德恒德之固也。造燭者為求其",
    "T85n2825_001:1226b16": "明。讀經者為求其理。明以照暗室。理以照",
    "T85n2825_001:1226b17": "暗心。故造燭不能然。雖有燭不廢暗。讀經不",
    "T85n2825_001:1226b18": "見理。雖讀經不廢愚。室暗動則有礙。心愚動",
    "T85n2825_001:1226b19": "則過生。過生者為其無智。有礙者為其無照。",
    "T85n2825_001:1226b20": "故世人但知造燭求明以照室。不解讀經求",
    "T85n2825_001:1226b21": "理以照心。何其愚哉。",
    "T85n2825_001:1226b22": "[1226b22] 琴瑟解者彈之而得其曲。不解者彈之空得",
    "T85n2825_001:1226b23": "其聲。經書解者讀之而得其理。不解者讀之",
    "T85n2825_001:1226b24": "空得其言。故聾者雖聽琴瑟終不聞琴瑟之",
    "T85n2825_001:1226b25": "聲。愚人雖讀經書終不見經書之理。故禮記",
    "T85n2825_001:1226b26": "云。人莫不飲食鮮能知味。其此之謂矣。",
    "T85n2825_001:1226b27": "[1226b27] 經教雖多。解理者得其深意。河水雖廣。別水",
    "T85n2825_001:1226b28": "者見其深流。見其深流者駕船而登彼岸。得",
    "T85n2825_001:1226b29": "其深意者運心而出生死。結網以求龜魚。龜",
    "T85n2825_001:1226c01": "魚在深水。結網成不入水以網魚。乃束而高",
    "T85n2825_001:1226c02": "懸。龜魚無由得。造經以求福智。福智在深心。",
    "T85n2825_001:1226c03": "造經成不讀誦以網心。乃盛於&#x51FE;篋。福智無",
    "T85n2825_001:1226c04": "由生。又讀經不得深理者。猶舒網空曳於水",
    "T85n2825_001:1226c05": "中。舒網空曳於水中。徒網濕而人困。龜魚一",
    "T85n2825_001:1226c06": "無得。讀經不得深理者。徒紙熟而心惓。福智",
    "T85n2825_001:1226c07": "一無成。世人並解結網成即入水以求魚。造",
    "T85n2825_001:1226c08": "經成者不知讀誦以求理。但知魚之以糞體。",
    "T85n2825_001:1226c09": "不知理之以糞神。求理糞神者與道德同遊。",
    "T85n2825_001:1226c10": "求魚糞體者與禽獸齊趣。與禽獸齊趣者雖",
    "T85n2825_001:1226c11": "是人貌。常懷畜生之心。與道德同遊者雖是",
    "T85n2825_001:1226c12": "凡夫。常懷菩薩之行。菩薩之行者饒益眾生。",
    "T85n2825_001:1226c13": "畜生之心者唯相劫剝。劫剝心者一錢決能",
    "T85n2825_001:1226c14": "致&#x9B2A;。饒益行者萬金終不與爭。同資人事心",
    "T85n2825_001:1226c15": "行懸殊。校其短長非喻所及。故涅槃經云。身",
    "T85n2825_001:1226c16": "雖丈夫行同畜生。雖受人身心如佛心。",
    "T85n2825_001:1226c17": "[1226c17] 盲人駕船之彼岸者。不能見水脈而終著灘。",
    "T85n2825_001:1226c18": "愚人讀經以求福智者。不能解義趣而終獲",
    "T85n2825_001:1226c19": "罪。盲人著灘不自覺。愚人得罪不自知。不自",
    "T85n2825_001:1226c20": "覺者見船見在水。然船體去住一種靜。故明",
    "T85n2825_001:1226c21": "者告之終不信。不自知者見身見讀經。然經",
    "T85n2825_001:1226c22": "體深淺一種語。故智者告之終不依。故知別",
    "T85n2825_001:1226c23": "水者不能道盲人之船。解理者不能發愚人",
    "T85n2825_001:1226c24": "之智。若盲者受導必登彼岸。愚人受教必出",
    "T85n2825_001:1226c25": "生死。世咸共知盲人求別水者駕船。終不知",
    "T85n2825_001:1226c26": "愚求解理人問道。是以生則憂惶百慮。死則",
    "T85n2825_001:1226c27": "流轉三塗。何其苦哉。論語云。不日如之何如",
    "T85n2825_001:1226c28": "之何者吾未如之何。",
    "T85n2825_001:1226c29": "[1226c29] 婦人孕子不得不生。既生不得不死。猶飢不",
    "T85n2825_001:1227a01": "得不食。既食不得不出。既出不出與身為",
    "T85n2825_001:1227a02": "患。既死不死豈是吉哉。故未有不出之食。未",
    "T85n2825_001:1227a03": "有不死之人。只可出有早晚。死有短長。其間",
    "T85n2825_001:1227a04": "優劣未足計也。故前食不出後食何以得入。",
    "T85n2825_001:1227a05": "前生不死後生何以得生。世咸共知食者任",
    "T85n2825_001:1227a06": "其時消。乃不知生者任其時死。亦其一愚。故",
    "T85n2825_001:1227a07": "大智度論云。我本不貪生。亦復不樂死。一心",
    "T85n2825_001:1227a08": "及智慧。待時至而去。",
    "T85n2825_001:1227a09": "[1227a09] 鏡以照面。智以照心。故鏡明則塵垢不止。智",
    "T85n2825_001:1227a10": "明則欲惡不生。人之無道猶車之無軸。車之",
    "T85n2825_001:1227a11": "無軸不可以駕。人之無道不可以行。人小不",
    "T85n2825_001:1227a12": "聞道。慾惡必拔傷其性。猶禾小不耨。莠稗",
    "T85n2825_001:1227a13": "必凌挫其苗秀而不耘鋤。獲實必少老。而聞",
    "T85n2825_001:1227a14": "道得真不多。屋破者恒畏風雨。心邪者恒憂",
    "T85n2825_001:1227a15": "禍患。故補得屋則風雨不能入其室。正得意",
    "T85n2825_001:1227a16": "則禍患不能入其心。世並解補屋以&#x5374;風雨。",
    "T85n2825_001:1227a17": "不解正心以除禍患。何其愚哉。故老子云。循",
    "T85n2825_001:1227a18": "之於身其德乃真。有&#x51B2;天之翼者必不棲息",
    "T85n2825_001:1227a19": "於桑榆。有方外之心者必不言談於名利。故",
    "T85n2825_001:1227a20": "言名利者是小人淺志。談至道者是君子深",
    "T85n2825_001:1227a21": "識。是以小人用名利為宗。君子以道德為主。",
    "T85n2825_001:1227a22": "故孔子云。君子喻於義。小人喻於利。白玉投",
    "T85n2825_001:1227a23": "於緇泥不能污毀其色。君子遊於濁世不能",
    "T85n2825_001:1227a24": "染亂其心。故松柏可以負霜雪。明智可以涉",
    "T85n2825_001:1227a25": "艱厄。歲寒然後知松柏茂。世濁然後知至人",
    "T85n2825_001:1227a26": "通。投頑石於江河則萬載而不潤。聚愚人而",
    "T85n2825_001:1227a27": "語道則終身而不聞。故易云。知機其神乎。",
    "T85n2825_001:1227a28": "[1227a28] 眼以觀色。心以照理。故眼審則行不傷足。志",
    "T85n2825_001:1227a29": "靜則動不勞神。牆宇外牢惡人不得入其室。",
    "T85n2825_001:1227b01": "道德內固邪氣不能襲其心。家富者人不遠",
    "T85n2825_001:1227b02": "索。志滿者心不外緣。無疾者不訪良醫。無欲",
    "T85n2825_001:1227b03": "者不規榮寵。遺貪者不尚金玉。遺名者不願",
    "T85n2825_001:1227b04": "毀譽。樂道安貧則財友莫訪。抱德獨處則勢",
    "T85n2825_001:1227b05": "利不尋。積穀帛者不憂飢凍。抱道德者不慮",
    "T85n2825_001:1227b06": "凶邪。世並解貯穀帛以防困乏。不解懷道",
    "T85n2825_001:1227b07": "德以備艱厄。故孔子雖在陳蔡之間而絃歌",
    "T85n2825_001:1227b08": "不輟。易云。困窮而通。言嗜慾而不言道德者。",
    "T85n2825_001:1227b09": "為無真如故也。食糟糠而不食珍味者。為無",
    "T85n2825_001:1227b10": "稻梁故也。衣麻枲而不衣綾紈者。為無縑纊",
    "T85n2825_001:1227b11": "故也。行杖策而不乘肥馬者。為無事騎故也。",
    "T85n2825_001:1227b12": "世並解求車騎以代徒行。求縑纊以代麻枲。",
    "T85n2825_001:1227b13": "求稻梁以代糟糠。不解修真智以除嗜慾。嗜",
    "T85n2825_001:1227b14": "慾無厭亡身喪命。豈非愚哉。言道德而不行",
    "T85n2825_001:1227b15": "者。猶飢而不食。行道而不樂者。猶食而不",
    "T85n2825_001:1227b16": "甘。樂道而不終者。猶甘而不飽也。故樂道終",
    "T85n2825_001:1227b17": "則神明暢。甘食飽則形氣充。故世人但知以",
    "T85n2825_001:1227b18": "食充形氣。不知以道德泰神明。夫神懦形充",
    "T85n2825_001:1227b19": "猶臣強君弱。臣強君弱國必顛墜。形充神懦",
    "T85n2825_001:1227b20": "身必死亡。言&#x4FAB;者無真行。懷素者無飾詞。多",
    "T85n2825_001:1227b21": "婬者好華飾。多利者好交遊。故交遊廣者",
    "T85n2825_001:1227b22": "心不實。華飾盛者志不貞。是以志貞者衣&#x9E81;",
    "T85n2825_001:1227b23": "服。心實者好淡交。以此而觀人則萬無一失",
    "T85n2825_001:1227b24": "矣。故易云。治容誨婬。禮記云。君子之交如",
    "T85n2825_001:1227b25": "水。老子云。信言不美。美言不信。言煩無當者",
    "T85n2825_001:1227b26": "理蔽。多慮無益者心疲。孝子養親者忘勞苦。",
    "T85n2825_001:1227b27": "真人懷道者外形骸。故不擇事而作者養親",
    "T85n2825_001:1227b28": "故也。不擇地而安者懷道故也。故孔子云。食",
    "T85n2825_001:1227b29": "無求飽。居無求安。是以儒有曲肱陋巷。道有",
    "T85n2825_001:1227c01": "宴坐山林。貞女非良媒不嫁。至理非實語不",
    "T85n2825_001:1227c02": "宣。良媒必不妄媒其女。實語必不妄出其言。",
    "T85n2825_001:1227c03": "媒而不妄媒其實德。言而不妄言其實理。媒",
    "T85n2825_001:1227c04": "其實德婚者不惑。言其實理聽者不疑。不疑",
    "T85n2825_001:1227c05": "必受而行用。不惑必納為室家。故家得順婦",
    "T85n2825_001:1227c06": "則能安和九族。心得實理則能靜泰百骸。九",
    "T85n2825_001:1227c07": "族安和則枝葉外茂。百骸靜泰則種智內明。",
    "T85n2825_001:1227c08": "枝葉外茂名為強族。種智內明名為達人。故",
    "T85n2825_001:1227c09": "世人但解訪良媒求其婦德。不知訪實語求",
    "T85n2825_001:1227c10": "其至言。何其愚也。故孔子云。擇不處仁焉得",
    "T85n2825_001:1227c11": "智。",
    "T85n2825_001:1227c12": "[1227c12] 藥不當病不及不服。言不中理不及不言。藥",
    "T85n2825_001:1227c13": "不當病反傷其命。言不中理反害其身。故易",
    "T85n2825_001:1227c14": "云。亂之所生則言語以為階。老子云。開其銳",
    "T85n2825_001:1227c15": "濟其事終身不救。愚人娶妻不求婦德。唯求",
    "T85n2825_001:1227c16": "門地富貴姿質為本。女人恃色必恣憍婬。恃",
    "T85n2825_001:1227c17": "其門族必懷欺侮。欺侮則不順舅姑。憍婬",
    "T85n2825_001:1227c18": "則受人扇惑。不順舅姑則內外不睦。受人扇",
    "T85n2825_001:1227c19": "惑則表裏昏婬耽慾。愚人終不省覺。兼恐被",
    "T85n2825_001:1227c20": "夫嫌薄無所不至。求巫厭□不憂婦道。唯思",
    "T85n2825_001:1227c21": "聲色袨服靚粧。諂媚夫&#x805F;詐將親善。讒譖尊",
    "T85n2825_001:1227c22": "卑。夫納婦言。&#x758E;薄骨肉。致使至親同氣怨",
    "T85n2825_001:1227c23": "徹穹蒼。如此之徒豈唯三五。危身沒命實屬",
    "T85n2825_001:1227c24": "婦人。喪國亡家皆由女色。故周文之盛先述",
    "T85n2825_001:1227c25": "德於后妃。殷紂之亡卒歸愆於姐己。自餘群",
    "T85n2825_001:1227c26": "小何可勝言。牝雞之晨可不悟也。故詩云。婦",
    "T85n2825_001:1227c27": "為長舌維厲之階亂匪自降天生自婦人。",
    "T85n2825_001:1227c28": "[1227c28] 無同則無異。無合則無離。無聚則無散。無愛",
    "T85n2825_001:1227c29": "則無憎。無憂則無喜。無得則無失。無生則無",
    "T85n2825_001:1228a01": "死。無親則無&#x758E;。世或有先&#x758E;後親者。或有先",
    "T85n2825_001:1228a02": "親後&#x758E;者。至如夫妻未合不識。此則先&#x758E;。亦",
    "T85n2825_001:1228a03": "既婚媾恩愛同懷。則是後親。兄弟同胞共氣。",
    "T85n2825_001:1228a04": "此則先親。後遂離析。則是後&#x758E;。夫婦本&#x758E;翻",
    "T85n2825_001:1228a05": "成膠漆。兄弟本一翻成路人。加以側目相憎",
    "T85n2825_001:1228a06": "瞋嫌嫉&#x59AC;。互相經略養活妻兒。不惟父母之",
    "T85n2825_001:1228a07": "恩乃懷財色之美。積習既久遂以為常。舉世",
    "T85n2825_001:1228a08": "皆然。親&#x758E;孰在。故以財交者財盡即&#x758E;。以色",
    "T85n2825_001:1228a09": "交者色衰即棄。以食交者食盡即離。以名交",
    "T85n2825_001:1228a10": "者名亡即絕。以勢交者勢去即乖。以藝交者",
    "T85n2825_001:1228a11": "藝竭即斷。是以有故而合者必有故可離。無",
    "T85n2825_001:1228a12": "故而同者必無故可異。有故者非恒故離合",
    "T85n2825_001:1228a13": "有時。無故者有恒故同異無日。無故者謂道",
    "T85n2825_001:1228a14": "合。有故者謂世交。是以小人無親非利不合。",
    "T85n2825_001:1228a15": "君子無親非道不同。非道不同無道則散。非",
    "T85n2825_001:1228a16": "利不合無利即離。故禮記云。儒□義同而進",
    "T85n2825_001:1228a17": "不同而退。莊子云。君子淡以親。小人甘以",
    "T85n2825_001:1228a18": "絕。誠不謬矣。歡喜不及忍辱。多&#x54B2;不及不瞋。",
    "T85n2825_001:1228a19": "不殺勝於放生。求福不如避罪。不慳勝於布",
    "T85n2825_001:1228a20": "施。心敬勝於足恭。故遺教經云。忍之為德",
    "T85n2825_001:1228a21": "持戒苦行所不能及。能行忍者乃可名為有",
    "T85n2825_001:1228a22": "力大人。又云。劫功德賊無過瞋恚。大智度論",
    "T85n2825_001:1228a23": "云。若人加□如&#x732A;楷金山益發其明。求佛道",
    "T85n2825_001:1228a24": "度眾生之利器。忍為最妙。又云。瞋為苦因",
    "T85n2825_001:1228a25": "緣。慈是樂因緣。莊子云。力敵萬夫非為勇士。",
    "T85n2825_001:1228a26": "能行一忍號曰丈夫。論語云。一朝之忿忘其",
    "T85n2825_001:1228a27": "身以及其親。非惑歟。道者本為弘道化物。不",
    "T85n2825_001:1228a28": "為剃頭著帽長齊菜食誦經禮佛好心練行故",
    "T85n2825_001:1228a29": "也。官者本為輔國治民。不為懷寵尸祿清謹",
    "T85n2825_001:1228b01": "檢案判事打人故也。故孔子云。禮云禮云王",
    "T85n2825_001:1228b02": "帛云乎哉。樂云樂云鍾鼓云乎哉。君子上達",
    "T85n2825_001:1228b03": "小人下達。是以菩薩具善種智。眾生具惡種",
    "T85n2825_001:1228b04": "智。習惡智不已決定入地獄。習善智不已決",
    "T85n2825_001:1228b05": "定得菩提。故易云。善不積不足以成名。惡不",
    "T85n2825_001:1228b06": "積不足以滅身。菩薩善種智名為戒定慧。眾",
    "T85n2825_001:1228b07": "生惡種智名為貪瞋癡。翻破貪瞋癡即是戒",
    "T85n2825_001:1228b08": "定慧。能決此事者名為大丈夫。故老子云。是",
    "T85n2825_001:1228b09": "以大丈夫處其厚不處其薄。居其實不居其",
    "T85n2825_001:1228b10": "華。故玄彼取此仕而懷居。未足以為仕修道",
    "T85n2825_001:1228b11": "懷安。豈是道哉。故維摩經云。貪著禪味是",
    "T85n2825_001:1228b12": "菩薩縛。君子懷德小人懷土。修道願生極樂",
    "T85n2825_001:1228b13": "世界者。甚於懷土小人。君子懷形小人懷惠。",
    "T85n2825_001:1228b14": "修道而求果報者。甚於懷惠小人。何以故。夫",
    "T85n2825_001:1228b15": "世間愚人並以無明毒心貪剝錢財。作少許",
    "T85n2825_001:1228b16": "客塵功德。而即願生諸天及無量壽極樂世",
    "T85n2825_001:1228b17": "界者。不是小小愚癡何者。夫寧無病坐茅廬。",
    "T85n2825_001:1228b18": "不有病坐金屋。寧無病臥板簀。不有病臥",
    "T85n2825_001:1228b19": "王床。寧無病食蔬餐。不有病食珍味。寧無病",
    "T85n2825_001:1228b20": "策弱杖。不有病乘壯馬。寧無事而家貧。不有",
    "T85n2825_001:1228b21": "事而家富。寧解脫遊煩惱。不被縛住涅槃。寧",
    "T85n2825_001:1228b22": "有慧□閻浮。不無明生極樂。故華嚴經云。寧",
    "T85n2825_001:1228b23": "受一切苦得聞佛音聲。不受一切樂而不聞",
    "T85n2825_001:1228b24": "佛名。以此而議會須得明悟解脫於煩惱。何",
    "T85n2825_001:1228b25": "因直以暗心而願生彼極樂世界哉。至如世",
    "T85n2825_001:1228b26": "間愚人。因少功勳蒙授官賞。資財殷足服乘",
    "T85n2825_001:1228b27": "輕鮮。外雖得此□華。內愚不殊疇昔。無仁無",
    "T85n2825_001:1228b28": "智不能守之。違犯憲章得罷還失反歸南畝。",
    "T85n2825_001:1228b29": "何殊舊人。縱得一世保終瞑目。與彼何別。中",
    "T85n2825_001:1228c01": "間非無小異。生死終歸大同。猶無智修福得",
    "T85n2825_001:1228c02": "往西方。命盡歿身還沈三趣。然心體常一形",
    "T85n2825_001:1228c03": "報稍殊。雖至天堂終不變易。俱聖人引接隱",
    "T85n2825_001:1228c04": "覆難明。若不悟其理源趣超心無不皆錯。故",
    "T85n2825_001:1228c05": "涅槃經云。如我先說。若有善男子善女人。善",
    "T85n2825_001:1228c06": "能修治身口意業。捨命之時。雖有親族取其",
    "T85n2825_001:1228c07": "屍骸。或以火燒。或投大水。或棄塚間。狐狼禽",
    "T85n2825_001:1228c08": "獸競共食噉。然心意識即生善道。然是心法",
    "T85n2825_001:1228c09": "實無去來亦無所至。直是前後相續相貌不",
    "T85n2825_001:1228c10": "異。如是之言即是如來祕密之教。夫法主正",
    "T85n2825_001:1228c11": "說如此智。□□不善思。故思益經云。菩薩若",
    "T85n2825_001:1228c12": "生轉輪王家。不名家清淨。若生帝釋中。若生",
    "T85n2825_001:1228c13": "梵王中。亦不名家清淨。若在兩生處。乃至",
    "T85n2825_001:1228c14": "畜生自不失善根。亦令眾生生諸善根。是名",
    "T85n2825_001:1228c15": "菩薩家清淨。商人貪貨遠道□生度海浮江。",
    "T85n2825_001:1228c16": "經諸險難廣求財寶。以望大富。及其船沒被",
    "T85n2825_001:1228c17": "賊身命不存。縱得千金於何所用。設使得財",
    "T85n2825_001:1228c18": "至舍又憂盜賊偷劫。晝夜心不暫安。此實為",
    "T85n2825_001:1228c19": "財受苦。小盜猶可防備。大盜并身不存。故世",
    "T85n2825_001:1228c20": "間聚財直為賊盜貯備。夫所食不過滿腹。所",
    "T85n2825_001:1228c21": "衣不過覆身。無事積聚無涯而致亡身喪命。",
    "T85n2825_001:1228c22": "豈如少慾知足樂道安貧。貯文藝以作資財。",
    "T85n2825_001:1228c23": "持禮義以為鉾戟。衛慧明之商主。駕解脫之",
    "T85n2825_001:1228c24": "法船。入五慾之溟波。採群生之祕寶。置涅槃",
    "T85n2825_001:1228c25": "之彼岸。出生死之愛河。超三界以永安。此大",
    "T85n2825_001:1228c26": "商之祕計。故大智度論云。一切寶中人壽第",
    "T85n2825_001:1228c27": "一。人為命故求財。不為財故求命。愚人所以",
    "T85n2825_001:1228c28": "不能抱朴懷□衣食豐饒者。一為貪欲無厭。",
    "T85n2825_001:1228c29": "二為非理損耗人。人皆悉規利不覺還輸與",
    "T85n2825_001:1229a01": "他。又復愛好求名費用無度。往還重餉來去",
    "T85n2825_001:1229a02": "頻煩。不知去其偽情保其真性。內守我分外",
    "T85n2825_001:1229a03": "不逐物。損其企尚絕其來往。器物趣供其事。",
    "T85n2825_001:1229a04": "衣食適充其身。守業安居勤作儉用。如其信",
    "T85n2825_001:1229a05": "爾誰不懷真物。我咸寧何有不足。故禮記云。",
    "T85n2825_001:1229a06": "生財有大道。生之者眾。食之者寡。為之者",
    "T85n2825_001:1229a07": "疾。用之者舒。財恒足矣。老子云。使民復結",
    "T85n2825_001:1229a08": "繩而用之。甘其食美其服。安其居樂其俗。&#x96A3;",
    "T85n2825_001:1229a09": "國相望雞狗之聲相聞。民至老死不相往來。",
    "T85n2825_001:1229a10": "世人悉解布施。只自不解斷貪。世人悉解作",
    "T85n2825_001:1229a11": "善。只自不解斷惡。世人悉解惡死。只自不解",
    "T85n2825_001:1229a12": "嫌生。世人悉解求富。只自不解節儉。若節",
    "T85n2825_001:1229a13": "儉則無富可求。若解嫌生則無死可惡。若解",
    "T85n2825_001:1229a14": "斷惡則無善可行。若解斷貪則無慳可施。此",
    "T85n2825_001:1229a15": "實行之甚易解亦不難。若不能解而行者。豈",
    "T85n2825_001:1229a16": "非愚惑矣。故孔子云。不知言無以為人。世",
    "T85n2825_001:1229a17": "人爭名皆欲得自稱是好人及遣。行仁義則",
    "T85n2825_001:1229a18": "無一人肯。官人爭考皆云我能清治及遣。行",
    "T85n2825_001:1229a19": "道德則云我不能。若不能行道德則不須爭",
    "T85n2825_001:1229a20": "考第。若不能行仁義則不須爭令名。若違",
    "T85n2825_001:1229a21": "此者安可與語。故論語云。誰能出不由戶。何",
    "T85n2825_001:1229a22": "莫由斯道也。",
    "T85n2825_001:1229a23": "[1229a23] 仕官者本為輔國治民。不為求富貴。修道者",
    "T85n2825_001:1229a24": "本為弘道化物。不為求聖智故。愚人入朝仕",
    "T85n2825_001:1229a25": "官。只圖富貴榮樂。無心憂國養民。愚人出家",
    "T85n2825_001:1229a26": "修道。只圖聖智果報。無心憂道濟物。無心憂",
    "T85n2825_001:1229a27": "國養民者。必矜名諂&#x4FAB;而毀譖忠良。無心憂",
    "T85n2825_001:1229a28": "道濟物者。必求名&#x8B1F;曲而誹謗正道。故以富",
    "T85n2825_001:1229a29": "貴為懷者。得富貴必起侈心。以聖智為念者。",
    "T85n2825_001:1229b01": "得聖智必起邪見。起侈心者必矜富貴而傲虐",
    "T85n2825_001:1229b02": "貧賤。起邪見者必恃聖智而侮慢凡夫。恃聖",
    "T85n2825_001:1229b03": "智而侮慢凡夫者。必以聖智惑人。矜富貴而",
    "T85n2825_001:1229b04": "傲虐貧賤者。必以富貴誇物。以富貴誇物者。",
    "T85n2825_001:1229b05": "必憍富貴而廣事奢華。以聖智惑人者。必衒",
    "T85n2825_001:1229b06": "聖智廣求利養。衒聖智廣求利養者必入三",
    "T85n2825_001:1229b07": "塗。憍富貴廣事奢華者必亡九族。故能遣富",
    "T85n2825_001:1229b08": "貴奢華者。始堪興政安民。能遣聖智利養者。",
    "T85n2825_001:1229b09": "始堪弘道化物。弘道化物永會真如。興政安",
    "T85n2825_001:1229b10": "民永終天祿。如違此理罕有不亡。覆車改轍",
    "T85n2825_001:1229b11": "古今少悟。故書云。德惟善政。政在養民。天工",
    "T85n2825_001:1229b12": "人其代之天命不干常。老子云。富貴而憍自",
    "T85n2825_001:1229b13": "遺其咎。是以聖人為而不恃成功不處。莊子",
    "T85n2825_001:1229b14": "云。天時非賢也。樂通物非聖人也。豈虛言哉。"
}