{
    "T23n1443_001:0907a02": "No. 1443",
    "T23n1443_001:0907a03": "根本說一切有部苾芻尼毘奈耶",
    "T23n1443_001:0907a04": "卷第一",
    "T23n1443_001:0907a06": "三藏法師義淨奉 制譯",
    "T23n1443_001:0907a07": "毘奈耶序",
    "T23n1443_001:0907a08": " 稽首大悲尊，  能哀愍一切；",
    "T23n1443_001:0907a09": " 面滿如初日，  目淨若青蓮。",
    "T23n1443_001:0907a10": " 佛生調伏家，  弟子眾調伏；",
    "T23n1443_001:0907a11": " 調伏除眾過，  敬禮法中尊。",
    "T23n1443_001:0907a12": " 佛說三藏教，  毘奈耶為首；",
    "T23n1443_001:0907a13": " 我於此教中，  略申其讚頌。",
    "T23n1443_001:0907a14": " 如樹根為最，  條幹由是生；",
    "T23n1443_001:0907a15": " 佛說律為本，  能生諸善法。",
    "T23n1443_001:0907a16": " 譬如大隄防，  瀑流不能越；",
    "T23n1443_001:0907a17": " 戒法亦如是，  能遮於毀禁。",
    "T23n1443_001:0907a18": " 諸佛證菩提，  獨覺身心靜；",
    "T23n1443_001:0907a19": " 及以阿羅漢，  咸由律行成。",
    "T23n1443_001:0907a20": " 三世諸賢聖，  遠離有為縛；",
    "T23n1443_001:0907a21": " 皆以律為本，  能至安隱處。",
    "T23n1443_001:0907a22": " 若此調伏教，  安住於世間；",
    "T23n1443_001:0907a23": " 即是諸如來，  正法藏不滅。",
    "T23n1443_001:0907a24": " 戒是能安立，  如來正法燈；",
    "T23n1443_001:0907a25": " 離此即便無，  安隱涅槃路。",
    "T23n1443_001:0907a26": " 佛遊於世間，  隨處說經法；",
    "T23n1443_001:0907a27": " 律教不如是，  故知難值遇。",
    "T23n1443_001:0907a28": " 如地載群生，  能長諸卉木；",
    "T23n1443_001:0907a29": " 律教亦如是，  能生諸福智。",
    "T23n1443_001:0907b01": " 佛說由律教，  能生眾功德；",
    "T23n1443_001:0907b02": " 奉持得解脫，  毀破生惡趣。",
    "T23n1443_001:0907b03": " 象馬若不調，  制之以鉤策；",
    "T23n1443_001:0907b04": " 律教亦如是，  不調令善順。",
    "T23n1443_001:0907b05": " 如城有隍塹，  能禦諸怨敵；",
    "T23n1443_001:0907b06": " 律教亦如是，  能防於破戒。",
    "T23n1443_001:0907b07": " 譬如大海水，  能漂於死屍；",
    "T23n1443_001:0907b08": " 律教亦如是，  能除諸破戒。",
    "T23n1443_001:0907b09": " 律是法中王，  諸佛之導首；",
    "T23n1443_001:0907b10": " 苾芻喻商旅，  此為無價珍。",
    "T23n1443_001:0907b11": " 破戒逾蛇毒，  律如阿伽陀；",
    "T23n1443_001:0907b12": " 盛壯意難調，  以律為轡勒。",
    "T23n1443_001:0907b13": " 律於善道處，  常與作橋梁；",
    "T23n1443_001:0907b14": " 亦於惡趣海，  能與為船筏。",
    "T23n1443_001:0907b15": " 若行於險路，  戒為善導者；",
    "T23n1443_001:0907b16": " 若昇無畏城，  以戒為梯嶝。",
    "T23n1443_001:0907b17": " 大師最勝尊，  親說於律教；",
    "T23n1443_001:0907b18": " 此二無差別，  咸應歸命禮。",
    "T23n1443_001:0907b19": " 佛及聖弟子，  咸依律教住；",
    "T23n1443_001:0907b20": " 於戒生恭敬，  故我歸命禮。",
    "T23n1443_001:0907b21": " 我依律讚歎，  此說應尊重；",
    "T23n1443_001:0907b22": " 於初首歸依，  吉祥事成就。",
    "T23n1443_001:0907b23": " 毘奈耶大海，  涯際淼難知；",
    "T23n1443_001:0907b24": " 差別相無窮，  豈我能詳悉！",
    "T23n1443_001:0907b25": " 大師律教海，  甚深難可測；",
    "T23n1443_001:0907b26": " 我今隨自能，  略讚於少分。",
    "T23n1443_001:0907b27": " 世尊涅槃時，  普告諸大眾：",
    "T23n1443_001:0907b28": " 汝於我滅後，  咸應尊敬戒。",
    "T23n1443_001:0907b29": " 故我申讚頌，  欲說毘奈耶；",
    "T23n1443_001:0907c01": " 仁等應至心，  善聽調伏教。",
    "T23n1443_001:0907c02": " 別解脫經難得聞，  經於無量俱胝劫；",
    "T23n1443_001:0907c03": " 讀誦受持亦如是，  如說行者更難遇。",
    "T23n1443_001:0907c04": " 諸佛出現於世樂，  演說微妙正法樂；",
    "T23n1443_001:0907c05": " 僧伽一心同見樂，  和合俱修勇進樂。",
    "T23n1443_001:0907c06": " 若見聖人則為樂，  并與共住亦為樂；",
    "T23n1443_001:0907c07": " 若不見諸愚癡人，  是則名為常受樂。",
    "T23n1443_001:0907c08": " 見具尸羅者為樂，  若見多聞亦名樂；",
    "T23n1443_001:0907c09": " 見阿羅漢是真樂，  由於後有不生故。",
    "T23n1443_001:0907c10": " 於河津處妙階樂，  以法降怨戰勝樂；",
    "T23n1443_001:0907c11": " 證得正慧果生時，  能除我慢盡為樂。",
    "T23n1443_001:0907c12": " 若有能為決定意，  善伏根欲具多聞；",
    "T23n1443_001:0907c13": " 從少至老處林中，  寂靜閑居蘭若樂。",
    "T23n1443_001:0907c14": " 合十指恭敬，  禮釋迦師子；",
    "T23n1443_001:0907c15": " 別解脫調伏，  我說仁善聽。",
    "T23n1443_001:0907c16": " 聽已當正行，  如大仙所說；",
    "T23n1443_001:0907c17": " 於諸小罪中，  勇猛亦勤護。",
    "T23n1443_001:0907c18": " 心馬難制止，  勇決恒相續；",
    "T23n1443_001:0907c19": " 別解脫如銜，  有百針極利。",
    "T23n1443_001:0907c20": " 若人違軌則，  聞教便能止；",
    "T23n1443_001:0907c21": " 大士若良馬，  當出煩惱陣。",
    "T23n1443_001:0907c22": " 若人無此銜，  亦不曾喜樂；",
    "T23n1443_001:0907c23": " 彼沒煩惱陣，  迷轉於生死。",
    "T23n1443_001:0907c24": "八波羅市迦法[0907c24] 總攝頌曰：",
    "T23n1443_001:0907c25": " 不淨不與取，  斷人稱上法；",
    "T23n1443_001:0907c26": " 觸八事覆隨，  斯皆不共住。",
    "T23n1443_001:0907c27": "不淨行學處第一",
    "T23n1443_001:0907c28": "[0907c28] 爾時菩薩在&#x89A9;史天宮，將欲下生，先以五事",
    "T23n1443_001:0907c29": "觀察世間。云何為五？一、觀遠祖，二、觀時節，三、",
    "T23n1443_001:0908a01": "觀方國，四、觀近族，五、觀母氏。時六欲天來至",
    "T23n1443_001:0908a02": "母所，三淨其腹。摩耶夫人因寢，夢見六牙白",
    "T23n1443_001:0908a03": "象來降腹中。于時大地六種震動，於此世間",
    "T23n1443_001:0908a04": "有大光明普皆照耀，世界中間幽闇之所，日",
    "T23n1443_001:0908a05": "月威光不能照處皆悉大明。其中有情由黑",
    "T23n1443_001:0908a06": "闇障之所映蔽，從生至死於自身分尚不能",
    "T23n1443_001:0908a07": "&#x89A9;，何況餘類能互相見。遇斯光已生奇特想，",
    "T23n1443_001:0908a08": "咸作是語：「云何此中忽有眾生？」乃至菩薩初",
    "T23n1443_001:0908a09": "降誕時，大地震動普放光明，如前無異。於此",
    "T23n1443_001:0908a10": "三千大千世界有緣之類見斯光者，歡喜踊",
    "T23n1443_001:0908a11": "躍生希有想。",
    "T23n1443_001:0908a12": "[0908a12] 時有四大國王，各生太子，室羅伐城梵授大",
    "T23n1443_001:0908a13": "王，初誕子時有大光明，便作是念：「由我聖子",
    "T23n1443_001:0908a14": "福德力故，放大光明普照世界，宜與我子名",
    "T23n1443_001:0908a15": "曰勝光。」又王舍城大蓮花王，初誕子時亦有",
    "T23n1443_001:0908a16": "光明，便作是念：「我子福力誠為希有，初生之",
    "T23n1443_001:0908a17": "時大光遍照，猶如日輪影光熾盛，母又名影，",
    "T23n1443_001:0908a18": "宜與我子名為影勝。」又憍閃毘國百軍大王，",
    "T23n1443_001:0908a19": "初誕子時亦見光明，便作是念：「我子福力有",
    "T23n1443_001:0908a20": "大光明，如日初現普照世間，宜與我子名曰",
    "T23n1443_001:0908a21": "出光。」又嗢逝尼國有大輪王，初誕子時亦見",
    "T23n1443_001:0908a22": "光明，便作是念：「我兒生時有勝光彩，猶如",
    "T23n1443_001:0908a23": "燈明能破大闇，宜與我子名曰燈光。」雖彼四",
    "T23n1443_001:0908a24": "王各生喜念，云此神異皆由我子，豈知威光",
    "T23n1443_001:0908a25": "乃是菩薩慈善根力，廣大熏修不可思議福德",
    "T23n1443_001:0908a26": "所致。當於此日，大釋迦氏難陀為先，俱時誕",
    "T23n1443_001:0908a27": "生五百童子，其耶輸陀羅、鹿母、瞿舁此三為",
    "T23n1443_001:0908a28": "首，俱時誕生六萬童女。復有五百侍男闡陀",
    "T23n1443_001:0908a29": "為首，及五百侍女同時而生，又有五百母象",
    "T23n1443_001:0908b01": "建託為首，及五百牝馬各生一子。是時大地",
    "T23n1443_001:0908b02": "忽然自現五百伏藏，諸有邊隅不臣之處咸",
    "T23n1443_001:0908b03": "來賓伏。",
    "T23n1443_001:0908b04": "[0908b04] 是時釋梵大王與諸天眾百千圍繞，恭敬尊",
    "T23n1443_001:0908b05": "重親事菩薩。又諸王都城邑聚落一切長者",
    "T23n1443_001:0908b06": "婆羅門等，咸為瞻仰禮事菩薩普皆雲集。于",
    "T23n1443_001:0908b07": "時淨飯王作如是念：「以我宿福之所招感，今",
    "T23n1443_001:0908b08": "有聖子來生我家，又能成就一切勝事，宜與",
    "T23n1443_001:0908b09": "我子名一切事成。」",
    "T23n1443_001:0908b10": "[0908b10] 爾時摩揭陀國有一大城名尼拘律，安隱豐",
    "T23n1443_001:0908b11": "樂人民熾盛。於此城中有大婆羅門亦名尼",
    "T23n1443_001:0908b12": "拘律，富有財產多諸僕使，金銀珍寶倉庫盈",
    "T23n1443_001:0908b13": "溢，有大力勢如毘沙門王，復有十八廣大聚",
    "T23n1443_001:0908b14": "落以充封祿，十六大邑以充僕使，有六十億",
    "T23n1443_001:0908b15": "上妙真金。其摩揭陀主大蓮花王有千具犁，",
    "T23n1443_001:0908b16": "婆羅門家犁數亦等，恐招過咎，於千數中但",
    "T23n1443_001:0908b17": "減其一。然由宿因福善所感業果成熟，種糠",
    "T23n1443_001:0908b18": "麥子便生金麥，每收果實滿二百餘石。其人",
    "T23n1443_001:0908b19": "每日朝覲王時，恒以一掬金麥獻壽，願王福",
    "T23n1443_001:0908b20": "命無窮。後於望族娶女為妻，經歷多年了無",
    "T23n1443_001:0908b21": "子息，恒求繼嗣竟未稱心，遂便享祭一切神",
    "T23n1443_001:0908b22": "祇。雖久祈請不能遂意，心懷憂苦掌頰而歎：",
    "T23n1443_001:0908b23": "「我今家資巨億，既無繼嗣將欲付誰？終被官",
    "T23n1443_001:0908b24": "收自無毫分。」母曰：「汝今何故如是長歎？」答曰：",
    "T23n1443_001:0908b25": "「我今身心豈得安隱？資產豐贍世所希有，現",
    "T23n1443_001:0908b26": "無子息形命難保，一旦壽終咸皆散失。」母曰：",
    "T23n1443_001:0908b27": "「且止勿憂，示汝方便。我見世間無子息者，或",
    "T23n1443_001:0908b28": "自祈請或令他求，發慇重心無願不果。」子白",
    "T23n1443_001:0908b29": "母曰：「其事如何？」母曰：「我先無子，求尼拘律樹",
    "T23n1443_001:0908c01": "遂便有汝。汝今宜於神樹竭力祈請，但求一",
    "T23n1443_001:0908c02": "子必當遂意。」[0908c02] 時婆羅門奉母教已，於後園內",
    "T23n1443_001:0908c03": "畢&#x9262;羅樹下，廣設珍羞具申祈請曰：「伏惟樹",
    "T23n1443_001:0908c04": "神早授我子。若稱願者，請於此處廣立神堂，",
    "T23n1443_001:0908c05": "并設大會慶謝殊恩。」於日日中常作如是祈",
    "T23n1443_001:0908c06": "請發願，又告神曰：「若不遂意，我當連根伐樹，",
    "T23n1443_001:0908c07": "令汝無依。」于時天神知此慇懃心生惶懼，念：",
    "T23n1443_001:0908c08": "「我無力，當如之何？」即便速往毘沙門處，白言：",
    "T23n1443_001:0908c09": "「大天！有婆羅門為求子故，於我住處欲為斬",
    "T23n1443_001:0908c10": "伐，幸願垂恩曲存愍濟。」天王聞已，自念無力，",
    "T23n1443_001:0908c11": "即往上天，白帝釋曰：「願見聽察！今我所管居",
    "T23n1443_001:0908c12": "住之處，有人求子不能遂心欲為斬伐，既有",
    "T23n1443_001:0908c13": "斯厄幸願哀憐。」天主聞已告輔佐曰：「若有天",
    "T23n1443_001:0908c14": "子衰相現前，須來報我。」作是教已敬承天命，",
    "T23n1443_001:0908c15": "後於異時有一天子五衰相現，即便速往告",
    "T23n1443_001:0908c16": "天主曰：「今有天子死相現前。」命來告曰：「汝今",
    "T23n1443_001:0908c17": "宜往瞻部州內尼拘律城大婆羅門家而往",
    "T23n1443_001:0908c18": "受生。」作是語已，天子啟曰：「大天當知！彼婆",
    "T23n1443_001:0908c19": "羅門自恃尊貴深生放逸，然佛大師出興於",
    "T23n1443_001:0908c20": "世，化緣若畢當入涅槃，我有宿願於世尊處",
    "T23n1443_001:0908c21": "專修淨行，恐生於彼為我障礙。」天主告曰：「汝",
    "T23n1443_001:0908c22": "勿憂慮，我當助汝於一切時令無放逸。」彼命",
    "T23n1443_001:0908c23": "終已，便往尼拘律氏託蘊受生。[0908c23] 聰慧女人有",
    "T23n1443_001:0908c24": "五奇智。何謂為五？一、知男子有欲心，二、知時",
    "T23n1443_001:0908c25": "節，三、知從某人得娠，四、知是男，五、知是女。于",
    "T23n1443_001:0908c26": "時彼婦既有娠已心大歡喜，告其夫曰：「仁者",
    "T23n1443_001:0908c27": "知不？今有善子來入我胎，宜大慶悅。」夫聞說",
    "T23n1443_001:0908c28": "已喜遍身心，高聲唱言：「善哉安樂！我從昔來",
    "T23n1443_001:0908c29": "終日竟夜一心願得承家之子，百年之後隨",
    "T23n1443_001:0909a01": "己力分修諸福業咸稱我名，令此功德資助",
    "T23n1443_001:0909a02": "父母所生之處福樂無盡。凡我家務有所付",
    "T23n1443_001:0909a03": "囑。」作是語已，於高樓上敷設寶座安置其妻，",
    "T23n1443_001:0909a04": "專使名醫調和將護，衣服飲食觸事合宜，兼",
    "T23n1443_001:0909a05": "令一切冷暖&#x6F81;滑酸&#x918E;之類，輕重適時溫涼",
    "T23n1443_001:0909a06": "得所。遍身莊嚴上妙瓔珞，塗飾花鬘光彩超",
    "T23n1443_001:0909a07": "絕，譬如天女居歡喜園。凡所遊踐皆在床褥，",
    "T23n1443_001:0909a08": "往來未曾足履于地，耳目所經終不聽視邪惡",
    "T23n1443_001:0909a09": "聲色。月滿生男，姿容超絕，光相炳耀如贍部",
    "T23n1443_001:0909a10": "金。頂圓如蓋臂長過膝，鼻脩且直眉高而長，",
    "T23n1443_001:0909a11": "額廣平正眾相具足。三七日後諸親歡會：「此",
    "T23n1443_001:0909a12": "兒今者欲作何字？」相與議曰：「今此孩子，本於",
    "T23n1443_001:0909a13": "畢&#x9262;羅樹求得，應名畢&#x9262;羅。又從氏族可名",
    "T23n1443_001:0909a14": "迦攝波。」由此時人稱畢&#x9262;羅，或云迦攝波。便",
    "T23n1443_001:0909a15": "以孩子授八養母，隨其所須不令闕乏。給以",
    "T23n1443_001:0909a16": "乳藥酥膏及餘眾妙資養之物，速便長大如",
    "T23n1443_001:0909a17": "蓮出水。至童子位將付明師，習學技藝及諸",
    "T23n1443_001:0909a18": "典籍，一經耳目記持不忘。執捉淨瓶威儀進止",
    "T23n1443_001:0909a19": "無不明察，翁聲蓬聲及四薜陀悉皆明了，所",
    "T23n1443_001:0909a20": "謂：一、頡力薜陀，二、耶樹薜陀，三、娑摩薜陀，四、阿",
    "T23n1443_001:0909a21": "健薜陀(薜陀譯為明智。若解此四則智無不周、用無不備。應云四明論，總有十萬餘頌，口相傳授，不合書於",
    "T23n1443_001:0909a22": "紙葉。其中義者，初、廣明作業，二、盛陳讚頌，三、說祭藥法式，四、治國養身。諸婆羅門咸多誦習。斯之四號無可正翻，為此俱",
    "T23n1443_001:0909a23": "存梵字。翁聲即是咒術發端之句。蓬聲乃是命召神祇之言。其薜陀聲韻，外道執以為常，起乎自然來從無始，此聲常住",
    "T23n1443_001:0909a24": "恒在虛空，人口發出即是無常。舊云四圍陀者，訛也)。於諸世間在地居空考諸",
    "T23n1443_001:0909a25": "祥變，復閑方法：謂自祭祀、教他祭祀，自習誦、",
    "T23n1443_001:0909a26": "教他習誦，或自布施及受他物，於此六事無",
    "T23n1443_001:0909a27": "不明曉，并屬四明所有支派究暢皆盡。能顯",
    "T23n1443_001:0909a28": "自宗善破他論，智識分明利同於火。眾推先",
    "T23n1443_001:0909a29": "俊請為師導，教婆羅門子五百餘人。[0909a29] 年既長",
    "T23n1443_001:0909b01": "大，其父告曰：「迦攝波！汝今知不？年既長成宜",
    "T23n1443_001:0909b02": "遵婚禮。」答曰：「世間欲樂，非我所願。」父又誨曰：",
    "T23n1443_001:0909b03": "「夫為人子須紹家業，敬事祖禰無令絕嗣。」迦",
    "T23n1443_001:0909b04": "攝波曰：「父豈不聞，古仙論曰：『樂隱遁者其神",
    "T23n1443_001:0909b05": "清昇至究竟處。』」父曰：「嫁娶之儀豈非正典？」答",
    "T23n1443_001:0909b06": "曰：「此是近伐俗論，非古仙法。」時迦攝波即便",
    "T23n1443_001:0909b07": "歎曰：「我於今者何期禍哉！一陷欲泥永劫難",
    "T23n1443_001:0909b08": "出，父母恩重復不可違，此乃進退逃避無路。」",
    "T23n1443_001:0909b09": "時父再三慇懃誨示，其人恭順不敢違命，覆",
    "T23n1443_001:0909b10": "自思惟：「設何方便得免斯縛？」遂啟父曰：「今若",
    "T23n1443_001:0909b11": "見逼為婚娶者，請以紫金鑄一女像。」父速為",
    "T23n1443_001:0909b12": "造應時成就，色相分明容儀可愛，量如人等。",
    "T23n1443_001:0909b13": "時迦攝波既觀金女，報其父曰：「若得如此女",
    "T23n1443_001:0909b14": "人，我當隨教共為婚匹。」父聞語已，內懷愁惱",
    "T23n1443_001:0909b15": "以手掌頰歎息而住：「禍哉！我今何處卒可求",
    "T23n1443_001:0909b16": "得知斯美女？」時諸學徒見其憂苦，問曰：「何意",
    "T23n1443_001:0909b17": "長者如是憂愁？」便以事告：「誰能獲此端正女",
    "T23n1443_001:0909b18": "耶？」學徒告曰：「可為求覓，遍觀世間未見有器",
    "T23n1443_001:0909b19": "而無蓋者，如迦攝波具眾福德，如斯妙女應",
    "T23n1443_001:0909b20": "亦可求。」時諸學徒即說頌曰：",
    "T23n1443_001:0909b21": "「於此大地廣無邊，  如是之人必應有；",
    "T23n1443_001:0909b22": " 此子既是大福德，  今為求婚願勿憂。",
    "T23n1443_001:0909b23": "[0909b23] 「應可更造三金女像，我等擎持周遍四方，必",
    "T23n1443_001:0909b24": "望得見如斯美女。」時諸學徒持一金像，號曰「金",
    "T23n1443_001:0909b25": "神」，鳴鼓吹螺盛興供養，花蓋雲布周遍城邑，",
    "T23n1443_001:0909b26": "在處尋訪漸次行至劫比羅城。於此城中有",
    "T23n1443_001:0909b27": "大婆羅門亦名劫比羅，富有資財多諸僕使，",
    "T23n1443_001:0909b28": "廣如前說。乃於望族娶女為妻，未久同居便",
    "T23n1443_001:0909b29": "生一女，顏容超絕人所樂觀。于時父母欲與立",
    "T23n1443_001:0909c01": "名，然此小女容儀可愛，端正無雙稟性賢善，",
    "T23n1443_001:0909c02": "復是劫比羅女，應名妙賢。",
    "T23n1443_001:0909c03": "[0909c03] 于時妙賢年漸長大，妍花婦德四遠咸知。時",
    "T23n1443_001:0909c04": "諸學徒持金女像，所至城邑大聲遍告諸士",
    "T23n1443_001:0909c05": "女曰：「君等當知！若有能以香花妙物供養天",
    "T23n1443_001:0909c06": "神者，此神能與五種大願：一者當生富貴家，",
    "T23n1443_001:0909c07": "二者娉於貴族，三者不被夫輕，四者生有德",
    "T23n1443_001:0909c08": "子，五者夫常隨意。」既聞告已，諸有少女各持",
    "T23n1443_001:0909c09": "香花，詣金神處咸申敬奉。時妙賢父告其女",
    "T23n1443_001:0909c10": "曰：「諸人咸往供養天神，汝亦宜應往申獻奉。」",
    "T23n1443_001:0909c11": "妙賢答曰：「何意當須供養於彼？」父曰：「奉彼金",
    "T23n1443_001:0909c12": "神能滿五願：生富貴家、娉於貴族、夫不見",
    "T23n1443_001:0909c13": "輕、生有德子、夫主隨意。」于時妙賢告其父曰：",
    "T23n1443_001:0909c14": "「我性不是貪欲之女，誰能輒往禮彼天神？」父",
    "T23n1443_001:0909c15": "告女曰：「雖無所望，禮亦何損？宜可暫去與眾",
    "T23n1443_001:0909c16": "同觀。」其女敬順不違父意，遂將諸女以為伴",
    "T23n1443_001:0909c17": "屬詣天神處。既至彼已，此女威光赫耀映蔽",
    "T23n1443_001:0909c18": "金神如聚黑鐵。時諸學徒既見斯事各生希",
    "T23n1443_001:0909c19": "有，共相議曰：「我神威光今向何處？為是天龍",
    "T23n1443_001:0909c20": "八部神等吸將去耶？為是此女映奪使然？如",
    "T23n1443_001:0909c21": "何紫金變成黑鐵？」妙賢見已共伴歸家，此女",
    "T23n1443_001:0909c22": "天像神還復金色。時諸學徒共觀斯事並歎",
    "T23n1443_001:0909c23": "希奇，問諸人曰：「此誰家女容彩無雙？由彼威",
    "T23n1443_001:0909c24": "光變金成鐵。」諸人報曰：「斯乃是彼大婆羅門",
    "T23n1443_001:0909c25": "劫比羅女，名曰妙賢，威光之力。」諸徒既聞各",
    "T23n1443_001:0909c26": "懷驚喜，遂便共詣大婆羅門家，稽首拜已，白",
    "T23n1443_001:0909c27": "言：「長者！南方有城名尼拘律，於此城中有大",
    "T23n1443_001:0909c28": "婆羅門亦名尼拘律，富有財產多諸僕使，金",
    "T23n1443_001:0909c29": "銀珍寶庫藏盈溢，有大力勢如毘沙門王，乃",
    "T23n1443_001:0910a01": "有十八廣大聚落以充封祿，十六大邑以充",
    "T23n1443_001:0910a02": "僕使，有六十億上妙真金。其摩伽陀主大蓮",
    "T23n1443_001:0910a03": "花王有犁千具，婆羅門犁數與王等，恐招過",
    "T23n1443_001:0910a04": "咎但減於一。其人有子名迦攝波，容貌希奇",
    "T23n1443_001:0910a05": "聰叡無匹，明四薜陀并閑雜術，能建自宗善",
    "T23n1443_001:0910a06": "摧他論，智識猛利事同炬火，未有婚匹故",
    "T23n1443_001:0910a07": "遠相求。」時婆羅門劫比羅，早以欽承迦攝波",
    "T23n1443_001:0910a08": "德，今聞殷富喜副先心，報諸人曰：「敬隨來意，",
    "T23n1443_001:0910a09": "共結親婚。」時諸學徒既蒙許已，喜還本宅告",
    "T23n1443_001:0910a10": "大婆羅門曰：「我等已為迦攝波求得賢室端正",
    "T23n1443_001:0910a11": "無雙，劫比羅城大婆羅門女名曰妙賢。」其婆",
    "T23n1443_001:0910a12": "羅門聞是語已生大喜慶，答曰：「我比所求今",
    "T23n1443_001:0910a13": "蒙遂意。」[0910a13] 其迦攝波聞已便念：「為我求妻，雖言",
    "T23n1443_001:0910a14": "已得，傳聞殊勝未審何如？我今宜可自往觀",
    "T23n1443_001:0910a15": "察。」遂詣父母，稽首白言：「二尊當知！我今暫欲",
    "T23n1443_001:0910a16": "遊觀他處。」父母告曰：「我等二人有汝一子，愛",
    "T23n1443_001:0910a17": "念情重、婚時復至，暫隨遊觀可速歸還。」時迦",
    "T23n1443_001:0910a18": "攝波辭父母已，往劫比羅城，易服變形、縫小",
    "T23n1443_001:0910a19": "葉器、巡行乞&#x5303;，問知其舍，至彼門首。然而此",
    "T23n1443_001:0910a20": "國凡施食時，令少女持出。于時妙賢聞有乞",
    "T23n1443_001:0910a21": "者，遂自手擎食授與乞人。時迦攝波既見女",
    "T23n1443_001:0910a22": "已生希有想，遂便歎曰：「如斯美貌舉世無雙，",
    "T23n1443_001:0910a23": "虛棄光華甚為難事。」妙賢聞已，便告彼曰：「豈",
    "T23n1443_001:0910a24": "所許者身已亡耶？」迦攝波曰：「彼人現在。」女曰：",
    "T23n1443_001:0910a25": "「若爾何緣忽作斯語？」復告人曰：「彼雖現在，情",
    "T23n1443_001:0910a26": "不樂欲。」女聞此語，亦驚歎曰：「實為希有！實為",
    "T23n1443_001:0910a27": "善事！我亦至誠不樂行欲。」迦攝波曰：「賢女！必",
    "T23n1443_001:0910a28": "如此者我是其人，我今與爾共立盟誓，父母",
    "T23n1443_001:0910a29": "之教誠不可違，除初婚時暫爾執手，過斯已",
    "T23n1443_001:0910b01": "後所有身分誓不相觸。」時迦攝波共立契已，",
    "T23n1443_001:0910b02": "歸會宗親以成大禮。妻歸之後，於一柱觀敷",
    "T23n1443_001:0910b03": "設床座男女同居，隨處一邊各修善業，共厭",
    "T23n1443_001:0910b04": "世事專求出道，曾無一念起染欲心。時迦攝",
    "T23n1443_001:0910b05": "波，告妙賢曰：",
    "T23n1443_001:0910b06": "「遍觀生死諸過患，  咸由愛染作因緣；",
    "T23n1443_001:0910b07": " 世人皆悉共行非，  豈悟長淪三有海？」",
    "T23n1443_001:0910b08": "[0910b08] 又告妻曰：「賢首！凡是女人性多惛睡，初夜後",
    "T23n1443_001:0910b09": "夜汝可安眠，於中夜時我暫消息。」後於異時",
    "T23n1443_001:0910b10": "妙賢正臥垂手床前，其迦攝波或時經行或",
    "T23n1443_001:0910b11": "坐思惟。時天帝釋見此事已，作如是念：「吾今",
    "T23n1443_001:0910b12": "自往試迦攝波，為是詐妄欲邀名利？為是真",
    "T23n1443_001:0910b13": "實求解脫乎？」即從天下化作一蛇，張口吐毒",
    "T23n1443_001:0910b14": "現可畏相，向妙賢處欲囓其臂。迦攝波見",
    "T23n1443_001:0910b15": "已，乃疾疾行至妙賢所，將寶扇柄舉手置床。",
    "T23n1443_001:0910b16": "是時妙賢從睡驚覺，告其夫曰：「聖子！勿虧盟",
    "T23n1443_001:0910b17": "誓！勿虧盟誓！」迦攝波曰：「豈汝不見黑毒蛇來？」",
    "T23n1443_001:0910b18": "于時妙賢以頌答曰：",
    "T23n1443_001:0910b19": "「寧使我身遭毒蛇，  慎勿虧誓來相觸；",
    "T23n1443_001:0910b20": " 蛇毒但令一身死，  染毒淪沒無邊際。」",
    "T23n1443_001:0910b21": "[0910b21] 時迦攝波告其妻曰：「賢首！汝至誠心共修淨",
    "T23n1443_001:0910b22": "行。」乃說頌曰：",
    "T23n1443_001:0910b23": "「履刀入火事雖難，  對女修行難於是；",
    "T23n1443_001:0910b24": " 若能守志無虧犯，  此實世間希有事。」",
    "T23n1443_001:0910b25": "[0910b25] 時迦攝波更以其事告妙賢曰：「非我欲心故",
    "T23n1443_001:0910b26": "觸於汝，然以扇柄舉手避蛇。」時彼帝主見生",
    "T23n1443_001:0910b27": "嗟歎，遂往天宮。於是二人居一柱觀，經十二",
    "T23n1443_001:0910b28": "年修清淨行。如佛所說：",
    "T23n1443_001:0910b29": "「積聚皆消散，  崇高必墮落；",
    "T23n1443_001:0910c01": " 合會終別離，  有命咸歸死。」",
    "T23n1443_001:0910c02": "[0910c02] 其迦攝波父母俱亡，遂知家事。復於異時往",
    "T23n1443_001:0910c03": "營田處觀其耕地，而說頌曰：",
    "T23n1443_001:0910c04": "「觀此耕犁處，  損地害諸蟲；",
    "T23n1443_001:0910c05": " 牛力復勤勞，  愍念如親屬。",
    "T23n1443_001:0910c06": " 農夫苦憔悴，  風日損形容；",
    "T23n1443_001:0910c07": " 作務倦耕耘，  見此心酸楚。」",
    "T23n1443_001:0910c08": "[0910c08] 時迦攝波問耕人曰：「斯是誰家田作之處？」耕",
    "T23n1443_001:0910c09": "人答曰：「是迦攝波。」迦攝波曰：「我家寧得有",
    "T23n1443_001:0910c10": "斯田業？」耕人曰：「是父舊事，今猶未息。」聞斯語",
    "T23n1443_001:0910c11": "已告耕夫曰：「我從今日並放汝等，不為僕隸",
    "T23n1443_001:0910c12": "恣意遊行，及諸牛畜任隨水草亦無繫縛。」時",
    "T23n1443_001:0910c13": "迦攝波見此無益，便說頌曰：",
    "T23n1443_001:0910c14": "「所食無過一昇飯，  眠臥唯須一小床；",
    "T23n1443_001:0910c15": " 兩張[疊*毛]布足遮身，  自外並是愚癡物。」",
    "T23n1443_001:0910c16": "[0910c16] 時迦攝波告其妻曰：「賢首！我今有願捨俗出",
    "T23n1443_001:0910c17": "家。所以者何？在家迫窄猶如牢獄，恒被一切",
    "T23n1443_001:0910c18": "苦惱嬰纏，諸惡知識之所隨從，造業因緣終",
    "T23n1443_001:0910c19": "無休息。出家寬曠猶若虛空，任運能修清淨",
    "T23n1443_001:0910c20": "梵行，速能圓滿至解脫處。」乃為頌曰：",
    "T23n1443_001:0910c21": "「山林多寂靜，  坦然無畏懼；",
    "T23n1443_001:0910c22": " 於此可勤修，  能離諸纏縛。",
    "T23n1443_001:0910c23": " 正見與邪見，  皆從心所生；",
    "T23n1443_001:0910c24": " 安處空閑林，  智者當觀察。",
    "T23n1443_001:0910c25": " 若人貪俗務，  諸苦常隨逐；",
    "T23n1443_001:0910c26": " 超然離塵網，  能往涅槃宮。」",
    "T23n1443_001:0910c27": "[0910c27] 作是語已命掌庫人曰：「汝當與我一最下衣，",
    "T23n1443_001:0910c28": "我欲捨家修出離業。」彼開庫藏撿閱諸衣，悉皆",
    "T23n1443_001:0910c29": "無價，唯有一&#x53DA;最下[疊*毛]布，略准其價，猶直一",
    "T23n1443_001:0911a01": "億金錢，持奉迦攝波。彼既受已從舍而去。",
    "T23n1443_001:0911a02": "[0911a02] 爾時菩薩遍觀一切老病死已，諸天圍繞，便",
    "T23n1443_001:0911a03": "於夜半踰城出家往勤苦林。時迦攝波亦於",
    "T23n1443_001:0911a04": "此時，棄捨家業修出離行，作如是念：「若於世",
    "T23n1443_001:0911a05": "間是阿羅漢者，我當依彼敬心承事。」既出家",
    "T23n1443_001:0911a06": "已，時人號為隱士。迦攝波住多子制底邊。是",
    "T23n1443_001:0911a07": "時菩薩住阿蘭若，於六年中修苦行已，知是",
    "T23n1443_001:0911a08": "無益徒為勞倦。次於歡喜、歡喜力二牧牛女",
    "T23n1443_001:0911a09": "處，食十六倍乳糜，龍王讚歎，於負芻人吉祥",
    "T23n1443_001:0911a10": "之處受柔軟草，即便往詣菩提樹下，於金剛",
    "T23n1443_001:0911a11": "座自敷草座，結跏趺坐端身正念如睡龍王。",
    "T23n1443_001:0911a12": "以慈悲仗降彼三十六億天魔兵眾，證無上",
    "T23n1443_001:0911a13": "覺。次往婆羅&#x75C6;斯國仙人墮處施鹿林中，為",
    "T23n1443_001:0911a14": "五苾芻及以隨五，三轉十二行法輪。次於大",
    "T23n1443_001:0911a15": "軍婆羅門及二牧牛女，為說妙法令生正見，",
    "T23n1443_001:0911a16": "皆證初果。并留髻外道一千人等，並令歸佛",
    "T23n1443_001:0911a17": "出家近圓，頻婆娑羅王亦住見諦。次詣王舍",
    "T23n1443_001:0911a18": "城住竹林園，度大目連及舍利子。",
    "T23n1443_001:0911a19": "[0911a19] 次往室羅伐城，為勝光王說《少年經》令其調",
    "T23n1443_001:0911a20": "伏。次為勝鬘夫人、毘盧將軍及仙授等，咸令",
    "T23n1443_001:0911a21": "見諦。無上世尊常法如是，觀察世間無不聞",
    "T23n1443_001:0911a22": "見，恒起大悲利益一切，於救護中最為第一，",
    "T23n1443_001:0911a23": "最為雄猛無有二言，依定慧住顯發三明，善",
    "T23n1443_001:0911a24": "修三學善調三業。渡四瀑流安四神足，於長",
    "T23n1443_001:0911a25": "夜中修四攝行。捨除五蓋、遠離五支、超越五",
    "T23n1443_001:0911a26": "道，六根具足六度圓滿，七財普施開七覺花，",
    "T23n1443_001:0911a27": "離世八法示八正路，永斷九結明閑九定，充",
    "T23n1443_001:0911a28": "滿十力名聞十方。諸自在中最為殊勝，得法",
    "T23n1443_001:0911a29": "無畏降伏魔怨，振大雷音作師子吼，晝夜六",
    "T23n1443_001:0911b01": "時常以佛眼觀察世間，誰增？誰減？誰遭苦厄？",
    "T23n1443_001:0911b02": "誰向惡趣？誰陷欲泥？誰堪受化？作何方便拔",
    "T23n1443_001:0911b03": "濟令出？無聖財者令得聖財，以智安膳那破",
    "T23n1443_001:0911b04": "無明眼膜，無善根者令種善根，有善根者令",
    "T23n1443_001:0911b05": "更增長，置人天路安隱無礙趣涅槃城。如有",
    "T23n1443_001:0911b06": "頌言：",
    "T23n1443_001:0911b07": "「假使大海潮，  或失於期限；",
    "T23n1443_001:0911b08": " 佛於所化者，  濟度不過時。",
    "T23n1443_001:0911b09": " 如母有一兒，  常護其身命；",
    "T23n1443_001:0911b10": " 佛於所化者，  愍念過於彼。",
    "T23n1443_001:0911b11": " 佛於諸有情，  慈念不捨離；",
    "T23n1443_001:0911b12": " 思濟其苦難，  如母牛隨犢。」",
    "T23n1443_001:0911b13": "[0911b13] 爾時世尊作如是念：「隱士迦攝波今應受化。」",
    "T23n1443_001:0911b14": "即往佛栗氏國人間遊行，到廣嚴城多子塔",
    "T23n1443_001:0911b15": "邊在樹下座，為欲引導迦攝波故，舉身光照",
    "T23n1443_001:0911b16": "如妙金山，晃耀希奇周遍赫奕。時迦攝波見",
    "T23n1443_001:0911b17": "是事已，尋光而去到世尊所，遙見如來儀貌",
    "T23n1443_001:0911b18": "端正相好殊倫，諸根湛寂一心無亂，譬如山",
    "T23n1443_001:0911b19": "王金色照耀，歡喜踊躍高聲唱言：「此是我師，",
    "T23n1443_001:0911b20": "我是弟子。」世尊告曰：「如是，如是！迦攝波！我是",
    "T23n1443_001:0911b21": "汝師，汝是弟子，慇心禮敬。」佛復告言：「實是無",
    "T23n1443_001:0911b22": "知詐言有知，實未曾見詐言曾見，實非大師",
    "T23n1443_001:0911b23": "自言是師，實非羅漢言是羅漢，實非薄伽梵",
    "T23n1443_001:0911b24": "云是薄伽梵，非三佛陀云是三佛陀，此詐偽",
    "T23n1443_001:0911b25": "人，頭便破裂以為七分。汝迦攝波！我是知者",
    "T23n1443_001:0911b26": "說言我知，我是見者說言我見，我是大師說",
    "T23n1443_001:0911b27": "言大師，我是阿羅漢說言阿羅漢，我是三佛",
    "T23n1443_001:0911b28": "陀說言三佛陀。我有因緣為諸聲聞宣說法",
    "T23n1443_001:0911b29": "要非無因緣，是真出離非不出離，是所歸依",
    "T23n1443_001:0911c01": "非不歸依，是實超越非不超越，是有神通非",
    "T23n1443_001:0911c02": "無神通。由是因緣，汝迦攝波應如是學，當作",
    "T23n1443_001:0911c03": "是念：『我所聽法與善相應，我皆恭敬專心而",
    "T23n1443_001:0911c04": "聽，尊重存念一想不移。攝取諦思敬心而",
    "T23n1443_001:0911c05": "受，於五取蘊我實觀知是生滅苦，於六觸處",
    "T23n1443_001:0911c06": "我見是集是冥沒故，於四念處善住心故，於",
    "T23n1443_001:0911c07": "七菩提分我當修習多修習故，於八解脫我",
    "T23n1443_001:0911c08": "當身證得圓滿故。我於大師及有智者同梵",
    "T23n1443_001:0911c09": "行處，恒起慇重極慚愧心，我之正見念念相",
    "T23n1443_001:0911c10": "續，於身隨轉不令間斷。』汝迦攝波！應如是",
    "T23n1443_001:0911c11": "學。」"
}