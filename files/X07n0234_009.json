{
    "X07n0234_009:0676b09": "大方廣佛華嚴經疏卷第九",
    "X07n0234_009:0676b10": "清凉山沙門　澄觀　述",
    "X07n0234_009:0676b11": "晉水沙門　(淨源)　錄疏注經",
    "X07n0234_009:0676b12": "△第六緊那羅王二。初長行得法。",
    "X07n0234_009:0676b13": "復次善慧光明天(至)得普生一切喜樂業解脫門。",
    "X07n0234_009:0676b14": "世喜樂業。皆因佛生。",
    "X07n0234_009:0676b15": "妙華幢緊那羅王(至)令一切受安樂解脫門。",
    "X07n0234_009:0676b16": "聞深適神。故法喜無上。終得涅槃無盡安樂。",
    "X07n0234_009:0676b17": "種種莊嚴緊那羅王(至)清淨信解藏解脫門。",
    "X07n0234_009:0676b18": "佛德深廣。信亦包含。",
    "X07n0234_009:0676b19": "悅意吼聲緊那羅王(至)令聞者離憂怖解脫門。",
    "X07n0234_009:0676b20": "音演真法令聞故。妄憂除而意悅。",
    "X07n0234_009:0676b21": "寶樹光明緊那羅王(至)令覺悟所緣解脫門。",
    "X07n0234_009:0676b22": "達境唯心而本空。則安立眾生於覺悟。",
    "X07n0234_009:0676b23": "普樂見緊那羅王得示現一切妙色身解脫門。",
    "X07n0234_009:0676b24": "難遇益生。所以示現。相嚴常住。名為妙色。",
    "X07n0234_009:0676c01": "最勝光莊嚴緊那羅王(至)所從生業解脫門。",
    "X07n0234_009:0676c02": "大知普慈。是二嚴果。一切智因。是能生業。",
    "X07n0234_009:0676c03": "微妙華幢緊那羅王(至)業所生報解脫門。",
    "X07n0234_009:0676c04": "業細難窮。自觀示物。",
    "X07n0234_009:0676c05": "動地力緊那羅王得恒起一切利益眾生事解脫門。",
    "X07n0234_009:0676c06": "神通益物。無間稱恒。",
    "X07n0234_009:0676c07": "威猛主緊那羅王(至)巧攝御解脫門。",
    "X07n0234_009:0676c08": "知機巧化。謂攝心正智。御心如境。△二偈頌讚佛。",
    "X07n0234_009:0676c09": "爾時善慧光明天緊那羅王(至)而說頌言。",
    "X07n0234_009:0676c10": "世間所有安樂事(至)此威猛主能觀察。",
    "X07n0234_009:0676c11": "十頌次第文並可知。△七迦樓羅王。依賢首靜法。",
    "X07n0234_009:0676c12": "皆云。準頌長行脫第五執持王。初長行得法。",
    "X07n0234_009:0676c13": "復次大速疾力迦樓羅王(至)普觀察眾生界解脫門。",
    "X07n0234_009:0676c14": "智無著故。見無礙。非普觀故。通悉調。",
    "X07n0234_009:0676c15": "不可壞寶髻迦樓羅王(至)教化眾生解脫門。",
    "X07n0234_009:0676c16": "徧坐覺樹。名住法界。現通說法。名為教化。",
    "X07n0234_009:0676c17": "清淨速疾迦樓羅王(至)成就波羅密精進力解脫門。",
    "X07n0234_009:0676c18": "進策諸度。往修故成。",
    "X07n0234_009:0676c19": "不退心莊嚴迦樓羅王(至)入如來境界解脫門。",
    "X07n0234_009:0676c20": "境界如偈文。絕思則入。方為勇猛。五諸本既脫。遇",
    "X07n0234_009:0676c21": "一本有。文云。大海處攝持力迦樓王得能竭眾生",
    "X07n0234_009:0676c22": "煩惱海解脫門。多是古本脫。今依有本。然偈約能",
    "X07n0234_009:0676c23": "竭。說佛福智。",
    "X07n0234_009:0676c24": "堅法淨光迦樓羅王(至)差別智解脫門。",
    "X07n0234_009:0677a01": "眾生無邊故。成就智多。",
    "X07n0234_009:0677a02": "如嚴冠髻迦樓羅王得莊嚴佛法城解脫門。",
    "X07n0234_009:0677a03": "城有三義。一防外敵。二養人眾。三開門引攝。今言",
    "X07n0234_009:0677a04": "法城。通教理行果。行契理教。則無不俱嚴。故各有",
    "X07n0234_009:0677a05": "三義。謂了心城之性空。則眾惑不入。見恒沙性德。",
    "X07n0234_009:0677a06": "則萬行爰增。道無不通。則自他引攝。便能契果。絕",
    "X07n0234_009:0677a07": "百非以成解脫。養眾德以全法身。開般若而無不",
    "X07n0234_009:0677a08": "通矣。方顯教城無非養所詮旨。句句通神。有斯多",
    "X07n0234_009:0677a09": "義故。偈云廣大叵窮。重重四門。故無數量。究竟能",
    "X07n0234_009:0677a10": "闡。唯我世尊。",
    "X07n0234_009:0677a11": "普捷示現迦樓羅王得成就不可壞平等力解脫門。",
    "X07n0234_009:0677a12": "法身無相。故不可壞。體即真如。凡聖平等。無分別",
    "X07n0234_009:0677a13": "智安住證會。名成就力。",
    "X07n0234_009:0677a14": "普觀海迦樓羅王(至)而為現形解脫門。",
    "X07n0234_009:0677a15": "現同類形。方便調伏。",
    "X07n0234_009:0677a16": "龍音大目精迦樓羅王(至)歿生行智解脫門。",
    "X07n0234_009:0677a17": "眾生沒生。皆由行業。佛生死智。方能普入。△二偈",
    "X07n0234_009:0677a18": "頌讚佛。",
    "X07n0234_009:0677a19": "爾時大速疾力迦樓羅三(至)而說頌言。",
    "X07n0234_009:0677a20": "佛眼廣大無邊際(至)龍音解脫能如是。",
    "X07n0234_009:0677a21": "頌文如次。配釋可知。但第五偈。或有前脫。故略釋",
    "X07n0234_009:0677a22": "之。初二句甚深廣大。次句福智相嚴。行通因果。因",
    "X07n0234_009:0677a23": "深果遠。已不思議。復有一行。是如來行。所謂大乘",
    "X07n0234_009:0677a24": "大般涅槃。則行為果。果皆絕言道。佛行。如出現品。",
    "X07n0234_009:0677b01": "△八阿修羅王二。初長行得法。",
    "X07n0234_009:0677b02": "復次羅睺阿修羅王得現為大會尊勝主解脫門。",
    "X07n0234_009:0677b03": "修羅尊等。勝須彌之高。如來威光。蔽十方大眾。生",
    "X07n0234_009:0677b04": "各見真勝主也。",
    "X07n0234_009:0677b05": "毗摩質多羅阿脩羅王得示現無量劫解脫門。",
    "X07n0234_009:0677b06": "彼能以一絲。作種種事。令一剎那。現於多劫調生",
    "X07n0234_009:0677b07": "等事。",
    "X07n0234_009:0677b08": "巧幻術阿脩羅王(至)一切眾生苦令清淨解脫門。",
    "X07n0234_009:0677b09": "以多法門。入佛境界。則苦滅心淨。種種法門。亦如",
    "X07n0234_009:0677b10": "幻也。下文云。苫末羅。即巧幻梵音。",
    "X07n0234_009:0677b11": "大眷屬阿脩羅王得修一切苦行自莊嚴解脫門。",
    "X07n0234_009:0677b12": "多劫多苦。為物非己。如尸毗救鴿。薩埵投崖。已是",
    "X07n0234_009:0677b13": "丈夫最勝嚴飾。況終剋寂智。萬德以嚴。翻顯無利",
    "X07n0234_009:0677b14": "勤苦。誠為可醜。既為物而行故。有大眷屬。",
    "X07n0234_009:0677b15": "婆稚阿脩羅王得震動十方無邊境界解脫門。",
    "X07n0234_009:0677b16": "以大幻通力。動剎悟機。不怖眾生。斯為大力。大力",
    "X07n0234_009:0677b17": "婆稚。華梵異耳。",
    "X07n0234_009:0677b18": "徧照阿脩羅王得種種方便安立一切眾生解脫門。",
    "X07n0234_009:0677b19": "開種種權門。安眾生於一極之樂。權為入大之本。",
    "X07n0234_009:0677b20": "故皆佛智因。權實不迷。斯為徧照。",
    "X07n0234_009:0677b21": "堅固行如莊嚴阿脩羅王(至)淨諸染著解脫門。",
    "X07n0234_009:0677b22": "萬善順理。普不可壞。斯解脫處。何染不亡。功歸正",
    "X07n0234_009:0677b23": "覺故。偈云。佛力如是修者堅固妙嚴。",
    "X07n0234_009:0677b24": "廣大因慧阿脩羅王得大悲力無疑惑主解脫門。",
    "X07n0234_009:0677c01": "非用智故。普令無疑。主斯事者。廣大因慧。",
    "X07n0234_009:0677c02": "現勝德阿脩羅王(至)承事供養修諸善根解脫門。",
    "X07n0234_009:0677c03": "供事修善。有勝德故。",
    "X07n0234_009:0677c04": "善音阿脩羅王得普入一切趣決定平等行解脫門。",
    "X07n0234_009:0677c05": "普入諸趣。明處無不徧。偈云。三世時無不均。有佛",
    "X07n0234_009:0677c06": "性名為決定。具上三義。平等行焉。不宣實義。非善",
    "X07n0234_009:0677c07": "音也。此上一段。及後夜神。皆結歸名。上下例然。恐",
    "X07n0234_009:0677c08": "繁不釋。二偈頌讚佛。",
    "X07n0234_009:0677c09": "爾時羅睺阿脩羅王(至)而說頌言。",
    "X07n0234_009:0677c10": "十方所有廣大眾(至)此妙音王所稱讚。",
    "X07n0234_009:0677c11": "頌文如次可知。△三諸神眾。有十九眾。今初主晝",
    "X07n0234_009:0677c12": "神二。初長行得法。",
    "X07n0234_009:0677c13": "復次示現宮殿主晝神得普入一切世間解脫門。",
    "X07n0234_009:0677c14": "智了物心。如空入色。光照身器。如日合空。身偏器",
    "X07n0234_009:0677c15": "中。如像在鏡。世間主力。能攝此身。此身之性。等世",
    "X07n0234_009:0677c16": "間故。皆入觀機。故名普入。所入之處。即為宮殿。",
    "X07n0234_009:0677c17": "發起慧香主晝神(至)令歡喜滿足解脫門。",
    "X07n0234_009:0677c18": "義圓稱機。故滿心成益。",
    "X07n0234_009:0677c19": "樂勝莊嚴主晝神(至)可愛樂法光明解脫門。",
    "X07n0234_009:0677c20": "身法二光。皆可愛樂。",
    "X07n0234_009:0677c21": "華香妙光主晝神(至)清淨信解心解脫門。",
    "X07n0234_009:0677c22": "法雨潤種。已含實者解開。善未芽者信發。",
    "X07n0234_009:0677c23": "普集妙藥主晝神得積集莊嚴普光明力解脫門。",
    "X07n0234_009:0677c24": "無法不悟。名普明力。曠劫修集。成智莊嚴。",
    "X07n0234_009:0678a01": "樂作喜目主晝神(至)皆令得法樂解脫門。",
    "X07n0234_009:0678a02": "方便開示世樂亦苦。令其悟入。見理法樂如歡喜",
    "X07n0234_009:0678a03": "地也。",
    "X07n0234_009:0678a04": "觀方普現主晝神得十方法界差別身解脫門。",
    "X07n0234_009:0678a05": "如來身雲。就體則非有無。約機。則別徧於十方。不",
    "X07n0234_009:0678a06": "可謂之無。約佛。則稱真法界。不可謂之有。此則隨",
    "X07n0234_009:0678a07": "緣。非有之法身。恒不異事而顯現。以化寂滅。非無",
    "X07n0234_009:0678a08": "之眾生。恒不異真而成立。即無差別之差別也。",
    "X07n0234_009:0678a09": "大悲威力主晝神得救護一切眾生令安樂解脫門。",
    "X07n0234_009:0678a10": "處危者。護之令安。有若者。救之令樂。",
    "X07n0234_009:0678a11": "善根光照主晝神得普生喜足功德力解脫門。",
    "X07n0234_009:0678a12": "眾生闇於多欲。沈淪長夜。以法開曉。喜足為先。喜",
    "X07n0234_009:0678a13": "足智俱。是功德力。能令離苦得安樂故。",
    "X07n0234_009:0678a14": "妙華纓絡主晝神(至)眾生見者皆獲益解脫門。",
    "X07n0234_009:0678a15": "有覺德行故。名稱普聞。既福廣名高故。不虗其益。",
    "X07n0234_009:0678a16": "△二偈頌讚佛。",
    "X07n0234_009:0678a17": "爾時示現宮殿主晝神(至)而說頌言。",
    "X07n0234_009:0678a18": "佛智如空無有盡(至)如是解脫華纓得。",
    "X07n0234_009:0678a19": "偈文可知。△二主夜神二。初長行十法。初七夜神。",
    "X07n0234_009:0678a20": "是善財。十地善友。見解深廣。彌顯眾海。法門難思。",
    "X07n0234_009:0678a21": "復次普德淨光主夜神(至)大勇健解脫門。",
    "X07n0234_009:0678a22": "即善財。離垢地善友。彼名全同法門。名寂靜禪定",
    "X07n0234_009:0678a23": "樂普遊步。普遊步言。即大勇健也。寂靜禪定樂。即",
    "X07n0234_009:0678a24": "是定體現法樂住。故名為樂。大勇健者。即是定用。",
    "X07n0234_009:0678b01": "健則堪能。勇則無畏。謂見佛淨機。遊戲神通。故名",
    "X07n0234_009:0678b02": "勇健。亦遊步也。勇健廣大。故稱普德。無惑智俱。可",
    "X07n0234_009:0678b03": "謂淨光。",
    "X07n0234_009:0678b04": "喜眼觀世主夜神(至)清淨可愛樂功德相解脫門。",
    "X07n0234_009:0678b05": "即發光地善友。彼名喜目觀察眾生。解脫名大勢",
    "X07n0234_009:0678b06": "力普喜幢。謂此解脫。德無不備。化無不周。名大勢",
    "X07n0234_009:0678b07": "力。即今廣大。身惑俱淨。無不樂見。故云普喜。悲為",
    "X07n0234_009:0678b08": "德相。即幢義也觀察普喜。名為喜目。",
    "X07n0234_009:0678b09": "護世精氣主夜神得普現世間調伏眾生解脫門。",
    "X07n0234_009:0678b10": "即燄慧地善友。彼名普救眾生妙德。護世精氣。方",
    "X07n0234_009:0678b11": "是救生。由護生故。顯德之妙也。法門全同。次第又",
    "X07n0234_009:0678b12": "當謂感必現前。調令清淨故。",
    "X07n0234_009:0678b13": "寂靜海音主夜神得積集廣大歡喜心解脫門。",
    "X07n0234_009:0678b14": "即難勝地善友。彼名寂靜音海。法門名念念出生",
    "X07n0234_009:0678b15": "廣大喜莊嚴。念念出生。即積集義。見佛利生故。生",
    "X07n0234_009:0678b16": "大喜莊嚴。二義。一見佛修歡喜因。嚴樂見果故。二",
    "X07n0234_009:0678b17": "積集此喜。神自莊嚴。由定發音。名寂靜音。深廣如",
    "X07n0234_009:0678b18": "海。",
    "X07n0234_009:0678b19": "普現吉祥主夜神得甚深自在悅意言音解脫門。",
    "X07n0234_009:0678b20": "即現前地善友。彼云守護一切城增長威力。偈中",
    "X07n0234_009:0678b21": "云尸利。以梵音含於二義。一云吉祥。二翻為守。故",
    "X07n0234_009:0678b22": "下譯跋陀室利。以為賢首。又以首字音同義別。彼",
    "X07n0234_009:0678b23": "為頭首。法界品中。乃為守護。皆譯者方言少融耳。",
    "X07n0234_009:0678b24": "若以義會。增長威力。即是普現吉祥。正當次第法",
    "X07n0234_009:0678c01": "門。又同彼云甚深自在妙音解脫。妙音故悅意。悅",
    "X07n0234_009:0678c02": "則意淨。即寂能演。故名自在。",
    "X07n0234_009:0678c03": "普發樹華主夜神得光明滿足廣大歡喜藏解脫門。",
    "X07n0234_009:0678c04": "即遠行地善友。彼云開敷一切樹華。一切開敷。即",
    "X07n0234_009:0678c05": "普發也。法門。彼云菩薩出生廣大喜光明。文少倒",
    "X07n0234_009:0678c06": "略耳。舊經云。菩薩無量歡喜知足光明。知足滿足。",
    "X07n0234_009:0678c07": "文相近也。謂能知如來巧智。示法大福威光。故日",
    "X07n0234_009:0678c08": "光明佛。以福智滿足物心。則含喜名藏。",
    "X07n0234_009:0678c09": "平等護育主夜神得開悟眾生令成熟善根解脫門。",
    "X07n0234_009:0678c10": "即不動地善友。彼名大願精進力救護一切眾生。",
    "X07n0234_009:0678c11": "法門名教化眾生令生善根教化開悟。文異義同。",
    "X07n0234_009:0678c12": "令生成熟。始終異耳。謂現通示相。皆為調化。一切",
    "X07n0234_009:0678c13": "善根。皆令生長。平等護育。即救護一切精進大願",
    "X07n0234_009:0678c14": "故。能為之。今文略耳。",
    "X07n0234_009:0678c15": "游戲快樂主夜神得救護眾生無邊慈解脫門。",
    "X07n0234_009:0678c16": "念念久修。恒偏救護。是無邊慈也。此與善財歡喜",
    "X07n0234_009:0678c17": "地善友。似同而文多異。又非其次。故但直釋。",
    "X07n0234_009:0678c18": "諸根常喜主夜神得普現莊嚴大悲門解脫門。",
    "X07n0234_009:0678c19": "於三毒難壞眾生。以大悲門。現莊嚴身故。石室留",
    "X07n0234_009:0678c20": "影。毒龍心華。況現身耶。",
    "X07n0234_009:0678c21": "示現淨福主夜神(至)一切眾生所樂滿足解脫門。",
    "X07n0234_009:0678c22": "本為眾生故。成自德。令他樂滿。△二偈頌讚佛。",
    "X07n0234_009:0678c23": "爾時普德淨光主夜神(至)而說頌言。",
    "X07n0234_009:0678c24": "汝等應觀佛所行(至)離垢端嚴照十方。",
    "X07n0234_009:0679a01": "初句。解脫之力能觀。次句。即寂靜樂神。以此定觀",
    "X07n0234_009:0679a02": "佛此體故。下經云。普見三世佛。而無取著。以知如",
    "X07n0234_009:0679a03": "來無相。性相本空。故云寂靜虗空相也。次句即大",
    "X07n0234_009:0679a04": "勇健。準下經。則自他兼淨也。次句。定果也。上約佛",
    "X07n0234_009:0679a05": "說。若約天說。則四句皆是定用。以住此解脫。能見",
    "X07n0234_009:0679a06": "佛體用因果故。",
    "X07n0234_009:0679a07": "一切世間咸樂見(至)如是護世能觀察。",
    "X07n0234_009:0679a08": "二三可知。",
    "X07n0234_009:0679a09": "佛昔修治歡喜海(至)此是寂音之所了。",
    "X07n0234_009:0679a10": "稱理徧喜。為廣大無邊。縱內心不搖。而外現威怒。",
    "X07n0234_009:0679a11": "更深難測。",
    "X07n0234_009:0679a12": "如來境界不可量(至)普發華神悟斯道。",
    "X07n0234_009:0679a13": "前偈。以寂故能徧。後偈。以眾生本來自淨故。是寂",
    "X07n0234_009:0679a14": "滅。是以智窮妄末。理無不顯。妄徹真源。惑無不盡。",
    "X07n0234_009:0679a15": "喜方滿足。",
    "X07n0234_009:0679a16": "十方普現大神通(至)此現福神之所入。",
    "X07n0234_009:0679a17": "△三主方神二。初長行得法。",
    "X07n0234_009:0679a18": "復次徧住一切主方神得普救護力解脫門。",
    "X07n0234_009:0679a19": "現身說法。令悟得果。皆救護力。",
    "X07n0234_009:0679a20": "普現光明主方神(至)一切眾生神通業解脫門。",
    "X07n0234_009:0679a21": "神通示相。是能成辨業。眾生出苦。是所成辨業。",
    "X07n0234_009:0679a22": "光行莊嚴主方神(至)生喜樂大光明解脫門。",
    "X07n0234_009:0679a23": "法光破闇。闇斷智生。智與法喜俱生。斷以寂滅為",
    "X07n0234_009:0679a24": "樂。",
    "X07n0234_009:0679b01": "周行不礙主方神得普現一切處不唐勞解脫門。",
    "X07n0234_009:0679b02": "普現說法。聞必惑滅。故不唐勞。",
    "X07n0234_009:0679b03": "永斷迷惑主方神(至)發生功德解脫門。",
    "X07n0234_009:0679b04": "聖人無名。隨物立名。貴在生德及滅惑耳。",
    "X07n0234_009:0679b05": "徧游淨空主方神(至)令眾生歡喜解脫門。",
    "X07n0234_009:0679b06": "六七可知。",
    "X07n0234_009:0679b07": "髻目無亂主方神(至)無差別自在力解脫門。",
    "X07n0234_009:0679b08": "業同性空。並不失報。俱無差異。性相無礙。為自在",
    "X07n0234_009:0679b09": "力。說能惑報。令除惡業。說業性空。善業亦亡。",
    "X07n0234_009:0679b10": "普觀世業主方神(至)一切趣生中種種業解脫門。",
    "X07n0234_009:0679b11": "前約說業性相。令物絕業。此約知業差別。宜隨機",
    "X07n0234_009:0679b12": "化。",
    "X07n0234_009:0679b13": "周徧游覧主方神(至)生一切眾生歡喜解脫門。",
    "X07n0234_009:0679b14": "世人。靡不有初。鮮克有終。今聖人。有志有能故。所",
    "X07n0234_009:0679b15": "作究竟。世人以人隨欲。不能兼亡。今有慈有愍。故",
    "X07n0234_009:0679b16": "令物喜。謂十波羅密。無不究竟。四無量心。令物歡",
    "X07n0234_009:0679b17": "喜。△二偈頌讚佛。",
    "X07n0234_009:0679b18": "爾時徧住一切主方神(至)而說頌言。",
    "X07n0234_009:0679b19": "如來自在出世門(至)此徧游神之解脫。",
    "X07n0234_009:0679b20": "十頌次第。配釋可知。△四主空神二。初長行得法。",
    "X07n0234_009:0679b21": "復次淨光普照主空神(至)一切眾生心解脫門。",
    "X07n0234_009:0679b22": "智慧造理。則十眼廣照。日月合空。則萬像歷然。",
    "X07n0234_009:0679b23": "普游深廣主空神得普入法界解脫門。",
    "X07n0234_009:0679b24": "身智二光。徧入法界。",
    "X07n0234_009:0679c01": "生吉祥風主空神得了達無邊境界身相解脫門。",
    "X07n0234_009:0679c02": "佛身如空。是無邊境。無生無染。為吉祥風。",
    "X07n0234_009:0679c03": "離障安住主空神得能除一如眾生業惑障解脫門。",
    "X07n0234_009:0679c04": "廣說聖道。則離三障安住二空。",
    "X07n0234_009:0679c05": "廣步妙髻主空神得普觀察思惟廣大行海解脫門。",
    "X07n0234_009:0679c06": "上求下化。名廣大行。為安眾生。如妙髻焉。",
    "X07n0234_009:0679c07": "無礙光燄主空神(至)普救護一切眾生厄難解脫門。",
    "X07n0234_009:0679c08": "沉生死之厄難。悲智光以濟之。",
    "X07n0234_009:0679c09": "無礙勝力主空神(至)無所著福德力解脫門。",
    "X07n0234_009:0679c10": "不礙福智相導。是謂勝力。",
    "X07n0234_009:0679c11": "離垢光明主空神(至)離諸蓋清淨解脫門。",
    "X07n0234_009:0679c12": "惑由智遣。",
    "X07n0234_009:0679c13": "深遠妙音主空神得普見十方智光明解脫門。",
    "X07n0234_009:0679c14": "妙音善說。",
    "X07n0234_009:0679c15": "光徧十方主空神得不動本處而普現世間解脫門。",
    "X07n0234_009:0679c16": "不壞本處。而稱周十方。△二偈頌讚佛。",
    "X07n0234_009:0679c17": "爾時淨光普照主空神(至)而說頌言。",
    "X07n0234_009:0679c18": "如來廣大目清淨如虗空(至)吉祥風所見。",
    "X07n0234_009:0679c19": "三中空。有四義。含於五法。一離能取生。即絕妄想。",
    "X07n0234_009:0679c20": "二離所取相。無相無名。三境無自性。即是如如。四",
    "X07n0234_009:0679c21": "心無所得。是為正智。迷如以成名相。妄想是生。悟",
    "X07n0234_009:0679c22": "名相之本如。執翻成智。如外無智。智體即如。此二",
    "X07n0234_009:0679c23": "猶空。寂照無礙。如斯見佛。是日吉祥。",
    "X07n0234_009:0679c24": "如來無量劫廣說諸聖道普滅眾生障圓光悟此門。",
    "X07n0234_009:0680a01": "長行及列。並名安住。今云圓光。圓光表智。安住表",
    "X07n0234_009:0680a02": "定。二事相資。前後互舉。並能滅障。於理無違。",
    "X07n0234_009:0680a03": "我觀佛往昔所集菩提行(至)無礙神能見。",
    "X07n0234_009:0680a04": "生死海者。瑜伽七十云。有五種法。相似生死。得大",
    "X07n0234_009:0680a05": "海名。一處無邊相似故。二甚深故。三難渡故。四不",
    "X07n0234_009:0680a06": "可飲故。五大寶所依故。釋曰。由前四義。眾生流轉。",
    "X07n0234_009:0680a07": "由第五義。菩薩入之。且約分喻。第九十云。由三相",
    "X07n0234_009:0680a08": "故。不同水海。一自性不同。謂水海唯色一分。二淪",
    "X07n0234_009:0680a09": "沒不同。唯人畜故。唯沒身故。三超渡不同。未離欲",
    "X07n0234_009:0680a10": "者。亦能渡故。生死海。反上可思。",
    "X07n0234_009:0680a11": "清淨功德藏能為世福田(至)普現能觀察。",
    "X07n0234_009:0680a12": "餘四可知。△五主風神二。初長行得法。",
    "X07n0234_009:0680a13": "復次無礙光明主風神(至)及一切世間解脫門。",
    "X07n0234_009:0680a14": "以方便風。合智日光。智入深法。而無障礙。身入世",
    "X07n0234_009:0680a15": "間。而無影像。",
    "X07n0234_009:0680a16": "普現勇業主風神(至)佛出現咸廣大供養解脫門。",
    "X07n0234_009:0680a17": "菩薩。以求菩提之大心。持稱真之供具。等虗空之。",
    "X07n0234_009:0680a18": "廣大。不礙事之繁多。而以全法界之身。一念供無",
    "X07n0234_009:0680a19": "邊之佛。如彼風力。無不成也。",
    "X07n0234_009:0680a20": "飄擊雲幢主風神(至)普滅一切眾生病解脫門。",
    "X07n0234_009:0680a21": "長風忽來。浮雲散滅。慈風忽起。惑苦病亡。",
    "X07n0234_009:0680a22": "淨光莊嚴主風神(至)令摧滅重障山解脫門。",
    "X07n0234_009:0680a23": "福智莊嚴之風。摧壞如山之障。",
    "X07n0234_009:0680a24": "力能竭水主風神得能破無邊亞魔眾解脫門。",
    "X07n0234_009:0680b01": "十力降魔。十軍皆殄。獨名竭水者。欲愛為初故。",
    "X07n0234_009:0680b02": "大聲徧吼主風神得永滅一切眾生怖解脫門。",
    "X07n0234_009:0680b03": "毛孔慈音。滅除五怖。若百竅異吹。徧吼悅機。",
    "X07n0234_009:0680b04": "樹杪垂髻主風神(至)諸法實相辯才海解脫門。",
    "X07n0234_009:0680b05": "智入實相故。妙辨如海。如風擊樹。故能下垂。",
    "X07n0234_009:0680b06": "普行無礙主風神得調伏一切眾生方便藏解脫門。",
    "X07n0234_009:0680b07": "調生方便。為智所入。故名為藏。",
    "X07n0234_009:0680b08": "種種宮殿主風神(至)滅極重愚癡闇解脫門。",
    "X07n0234_009:0680b09": "禪定宮殿。必定慧雙游。故能滅癡闇。約佛則動靜",
    "X07n0234_009:0680b10": "無二。見必滅癡。",
    "X07n0234_009:0680b11": "大光普照主風神(至)一切眾生行無礙力解脫門。",
    "X07n0234_009:0680b12": "日月照明。無風不運。智行無礙方便力焉。△二偈",
    "X07n0234_009:0680b13": "頌讚佛。",
    "X07n0234_009:0680b14": "爾時無礙光明主風神(至)而說頌言。",
    "X07n0234_009:0680b15": "一切諸佛法甚深(至)此普照神之所見。",
    "X07n0234_009:0680b16": "(入第四經)。△六主火神。長行十法。有云準梵本。此脫第",
    "X07n0234_009:0680b17": "四。",
    "X07n0234_009:0680b18": "復次普光燄藏主火神得悉除一切世間闇解脫門。",
    "X07n0234_009:0680b19": "以進力現世。除物無明。以最初故。偏從火義。",
    "X07n0234_009:0680b20": "普集光幢主火神(至)諸惑漂流熱惱苦解脫門。",
    "X07n0234_009:0680b21": "惑有二義。一漂。二惱。善巧迴轉。則能息之。",
    "X07n0234_009:0680b22": "大光徧照主火神得無動福力大悲藏解脫門。",
    "X07n0234_009:0680b23": "稱性之福相。惑不動與大悲合。自利不動。俱能攝",
    "X07n0234_009:0680b24": "德。無盡名藏。四有云。準梵本。神名勝上蕊光普照。",
    "X07n0234_009:0680c01": "法門名普能除煩惱塵。謂劫海行滿故。今能現通",
    "X07n0234_009:0680c02": "滅惑。偈云。眾妙宮神。同前列名。眾妙。即勝上義耳",
    "X07n0234_009:0680c03": "然諸本多無。或有本。則具云眾妙宮殿主火神得",
    "X07n0234_009:0680c04": "大慈悲廣蔭眾生解脫門。恐是傳寫脫漏耳。",
    "X07n0234_009:0680c05": "無盡光髻主火神得光明照耀無邊虗空界解脫門。",
    "X07n0234_009:0680c06": "光明照耀等者。日光合空。等空無際。智符實相。稱",
    "X07n0234_009:0680c07": "實無邊。雖曠劫修成。全同本有。窮靈極數。妙盡難",
    "X07n0234_009:0680c08": "思。實為惑本。即是正因。智照心源。即是了因。如空",
    "X07n0234_009:0680c09": "與日。今略申十義。以辨難思。一謂日與空。非即非",
    "X07n0234_009:0680c10": "離。二非住非不住。三而日善作破闇良緣。顯空之",
    "X07n0234_009:0680c11": "要。四雖復滅闇顯空。空無損益。五理實無損。事以",
    "X07n0234_009:0680c12": "推之。闇蔽永除。性乃無增。空界所含。萬像皆現。六",
    "X07n0234_009:0680c13": "而此虗空。性雖清淨。若無日光。則有闇起。七非以",
    "X07n0234_009:0680c14": "虗空空故。自能除闇。闇若除者。必假日光。八日。若",
    "X07n0234_009:0680c15": "無空。無光無照。空若無日。闇不自除。九然此闇性。",
    "X07n0234_009:0680c16": "無來無去。日之體相。亦不生滅。十但有日照空。則",
    "X07n0234_009:0680c17": "乾坤洞曉。以智慧日。照心性空。亦有十義。準喻思",
    "X07n0234_009:0680c18": "之。非唯釋此一文。乃遠通眾經。該羅前後。",
    "X07n0234_009:0680c19": "種種燄眼主火神得種種福莊嚴寂靜光解脫門。",
    "X07n0234_009:0680c20": "體寂發照。名寂靜光。以此成福。莊嚴身相。",
    "X07n0234_009:0680c21": "十方宮殿如須彌脫主火神(至)悟一切世間解脫門。",
    "X07n0234_009:0680c22": "七八可知。",
    "X07n0234_009:0680c23": "光照十方主火神得永破一切愚癡執著見解脫門。",
    "X07n0234_009:0680c24": "分別法相。永離不了愚癡。悟法實性。便無執著之",
    "X07n0234_009:0681a01": "見。",
    "X07n0234_009:0681a02": "雷音電光主火神得成就一切願力大震吼解脫門。",
    "X07n0234_009:0681a03": "以行扶願故。能現世作師子吼。二偈頌讚佛。",
    "X07n0234_009:0681a04": "爾時普光燄藏主火神(至)而說頌言。",
    "X07n0234_009:0681a05": "汝觀如來精進力(至)此震音神之所了。",
    "X07n0234_009:0681a06": "頌加第四。餘並可知。△七主水神二。初長行得法。",
    "X07n0234_009:0681a07": "復次普興雲幢主水神(至)利益一切眾生慈解脫門。",
    "X07n0234_009:0681a08": "無緣大慈。是曰平等。",
    "X07n0234_009:0681a09": "海潮雲音主水神得無邊法莊嚴解脫門。",
    "X07n0234_009:0681a10": "無邊行法。莊嚴自他。",
    "X07n0234_009:0681a11": "妙色輪髻主水神得觀所應化方便普攝解脫門。",
    "X07n0234_009:0681a12": "寂然不動。以觀機感。而遂通以隨攝。若冬則積雪",
    "X07n0234_009:0681a13": "凝白。夏則無處不流。",
    "X07n0234_009:0681a14": "善巧漩澓主水神得普演諸佛甚深境界解脫門。",
    "X07n0234_009:0681a15": "妙音演佛深旨。令悟妙法漩澓。",
    "X07n0234_009:0681a16": "離垢香積主水神得普現清淨大光明解脫門。",
    "X07n0234_009:0681a17": "身智二光。偏覺開化。大充法界。清淨無垢。",
    "X07n0234_009:0681a18": "福橋光音主水神得清淨法界無相無性解脫門。",
    "X07n0234_009:0681a19": "證淨法界。性相俱絕。德無不見。則大用不亡。",
    "X07n0234_009:0681a20": "知足自在主水神得無盡大悲海解脫門。",
    "X07n0234_009:0681a21": "眾生不窮故。大悲無盡。滿而不溢。有知足義焉。流",
    "X07n0234_009:0681a22": "止從緣。斯為自在。",
    "X07n0234_009:0681a23": "淨喜善音主水神(至)為大歡喜藏解脫門。",
    "X07n0234_009:0681a24": "處處見佛故。大喜無窮。喜從佛生。即佛名藏。若聆",
    "X07n0234_009:0681b01": "泉流之響無不悅也。",
    "X07n0234_009:0681b02": "普現威光主水神(至)廣大福德力普出現解脫門。",
    "X07n0234_009:0681b03": "性相無礙之福。故能普現神通。若空色相映之流。",
    "X07n0234_009:0681b04": "威光蕩瀁。",
    "X07n0234_009:0681b05": "吼聲徧海主水神(至)發起如虗空調伏方便解脫門。",
    "X07n0234_009:0681b06": "調生行。廣如空。無邊用靡暫停。如空無盡。△二偈",
    "X07n0234_009:0681b07": "頌讚佛。",
    "X07n0234_009:0681b08": "爾時普興雲幢主水神(至)而說頌言。",
    "X07n0234_009:0681b09": "清淨慈門剎塵數(至)是故見者無厭足。",
    "X07n0234_009:0681b10": "前半。辨一相因果。次句例餘。後句辨益。初言清淨",
    "X07n0234_009:0681b11": "者。離過無緣故。門如塵數者。隨宜利樂故。以慈為",
    "X07n0234_009:0681b12": "因。得妙相果。以相為因。得無厭果。然如來相。有純",
    "X07n0234_009:0681b13": "有雜。此就純門。若以雜門。隨一相一毛。皆收如來",
    "X07n0234_009:0681b14": "法界行。盡亦相相皆爾。純雜無礙。因果相融。圓成",
    "X07n0234_009:0681b15": "非分成。故佛一相一毛。即同法界。無有分量。此神",
    "X07n0234_009:0681b16": "從一慈門。入無盡相。此約十身之相。若三十二相",
    "X07n0234_009:0681b17": "之因。但說一相。一因如智度瑜伽等論。涅槃大集",
    "X07n0234_009:0681b18": "等經。至相海品當引。",
    "X07n0234_009:0681b19": "世尊往昔修行時(至)此善漩神所行處。",
    "X07n0234_009:0681b20": "上之三偈。文顯可知。",
    "X07n0234_009:0681b21": "世尊光明無有盡(至)此淨香神所觀見。",
    "X07n0234_009:0681b22": "初言無盡。以顯光常。次充法界。以辨光徧。不思議",
    "X07n0234_009:0681b23": "者。以顯光深。非色現色。非青黃而現青黃故。其第",
    "X07n0234_009:0681b24": "三句。顯光用。",
    "X07n0234_009:0681c01": "如來清淨等虗空(至)吼聲徧海斯能入。",
    "X07n0234_009:0681c03": "大方廣佛華嚴經疏卷第九"
}