{
    "X37n0662_016:0552a01": "涅槃經疏三德指歸卷第十六",
    "X37n0662_016:0552a02": "錢塘沙門釋　智圓　述",
    "X37n0662_016:0552a03": "德王品之六",
    "X37n0662_016:0552a04": "今皆不然者總斥二家。前五下別斥二家至是證斥",
    "X37n0662_016:0552a05": "次家證中下斥開善。",
    "X37n0662_016:0552a06": "淺深非一者雖有淺深同明證義。",
    "X37n0662_016:0552a07": "次列名下皆引經文明五事多分約理以成深證用",
    "X37n0662_016:0552a08": "斥他師。",
    "X37n0662_016:0552a09": "見聖性者即經云因是信故得聖人性。",
    "X37n0662_016:0552a10": "直起下經云於諸眾生作質直心作猶起也中懷即",
    "X37n0662_016:0552a11": "心。",
    "X37n0662_016:0552a12": "不為緣曲者謂直心不由外緣所動也經云雖見眾",
    "X37n0662_016:0552a13": "生諸惡過咎終不說之恐生煩惱故。",
    "X37n0662_016:0552a14": "戒是性成者佛性顯故淨戒具足經云受持菩薩戒",
    "X37n0662_016:0552a15": "得具足戒。",
    "X37n0662_016:0552a16": "友全下經云具足梵行名善知識。",
    "X37n0662_016:0552a17": "聞於不說者經云若知如來常不說法亦名菩薩具",
    "X37n0662_016:0552a18": "足多聞。",
    "X37n0662_016:0552a19": "如此下結意斥古也。",
    "X37n0662_016:0552a20": "二信因果者經施有果報施即是因如純陀施食得",
    "X37n0662_016:0552a21": "五常果。",
    "X37n0662_016:0552a22": "五信三諦者經信第一義是信中道信善方便是雙",
    "X37n0662_016:0552a23": "照二邊古人不曉故有穿鑿乃作二身二智消之。",
    "X37n0662_016:0552a24": "隱顯為異者他謂因人理隱受二智名果人理顯受",
    "X37n0662_016:0552b01": "二身名。",
    "X37n0662_016:0552b02": "分別二體者即別體也。",
    "X37n0662_016:0552b03": "無施無受者理顯無復果名豈可仍存因號。",
    "X37n0662_016:0552b04": "亦復如是者理非二三為眾生故作二三說。",
    "X37n0662_016:0552b05": "釋有四意者一堅固二根本三增長四不見如疏次",
    "X37n0662_016:0552b06": "第配釋。",
    "X37n0662_016:0552b07": "得聖人性者即初住聖人所顯佛性也。",
    "X37n0662_016:0552b08": "彌著去聲顯也照之則深廣顯然亡之則橫竪寂爾",
    "X37n0662_016:0552b09": "遮照體一故竝云彌。",
    "X37n0662_016:0552b10": "解因緣故不諂者達因緣虗假故。",
    "X37n0662_016:0552b11": "初開經時者指現病品中說三種病人也以在第三",
    "X37n0662_016:0552b12": "顯示涅槃行章之初故云初開若約前章則非初。",
    "X37n0662_016:0552b13": "也。",
    "X37n0662_016:0552b14": "初中第二者初雙中第二難也。",
    "X37n0662_016:0552b15": "經日從中出者從山中東方而出也。",
    "X37n0662_016:0552b16": "書云下即論語文也何晏解云溫尋也尋繹故者又",
    "X37n0662_016:0552b17": "知新者可以為師矣。",
    "X37n0662_016:0552b18": "通敏者敏達也。",
    "X37n0662_016:0552b19": "能主能客者客謂能問主謂能答故楊雄解嘲等皆",
    "X37n0662_016:0552b20": "立主客以為問答。",
    "X37n0662_016:0552b21": "昔莊嚴下舉二人明專一事備本傳故注云云。",
    "X37n0662_016:0552b22": "五句者即一句生善四句滅惡共有五也。",
    "X37n0662_016:0552b23": "取有是新者是現在因故云新無明是故者是過去",
    "X37n0662_016:0552b24": "因故云是故不生生是智德後發故新世諦死是煩",
    "X37n0662_016:0552c01": "惱前除故故暗謝明生雖無前後而義當暗前去明",
    "X37n0662_016:0552c02": "後來。",
    "X37n0662_016:0552c03": "以新破新者般若破取有也以故破故者斷德斷無",
    "X37n0662_016:0552c04": "明此乃一往就義分釋。",
    "X37n0662_016:0552c05": "為他舟航恩及物故自運舟航報他恩故。",
    "X37n0662_016:0552c06": "因緣大樹者過去二支如根現在五支如質現在三",
    "X37n0662_016:0552c07": "支如華未來二支如果故喻之以樹。",
    "X37n0662_016:0552c08": "外國亦戰等者外國即天竺也彼纔戰勝即竪幢麾",
    "X37n0662_016:0552c09": "麾許為反尚書牧誓云王左杖黃鉞右執白旄以麾",
    "X37n0662_016:0552c10": "孔傳曰鉞以黃金飾斧左手杖鉞示無事於誅右手",
    "X37n0662_016:0552c11": "把旄示有事於教。",
    "X37n0662_016:0552c12": "經若能發心(至)不復名一闡提者以既改先惡則是",
    "X37n0662_016:0552c13": "善人佛據正起惡心的不能發故云不差耳。",
    "X37n0662_016:0552c14": "佛性不同善根者佛性是性善善根是修善德王以",
    "X37n0662_016:0552c15": "修性混難故善與佛性俱應不斷今佛以修性分答",
    "X37n0662_016:0552c16": "則闡提斷修善故不差不斷性善故有佛性當知修",
    "X37n0662_016:0552c17": "性善惡出自今宗妙盡教源深窮佛旨古今諸師豈",
    "X37n0662_016:0552c18": "窮其妙故普門玄義云如來不斷性惡闡提不斷性",
    "X37n0662_016:0552c19": "善以不斷性善故緣因本有彼文又云了是顯了智",
    "X37n0662_016:0552c20": "慧莊嚴緣是資助福德莊嚴由二為因佛具二果元",
    "X37n0662_016:0552c21": "此因果本是性德性德緣了本自有之三千即空性",
    "X37n0662_016:0552c22": "了因也三千即假性緣因也三千即中性正因也是",
    "X37n0662_016:0552c23": "故他解唯知闡提不斷正因不知不斷性德緣了故",
    "X37n0662_016:0552c24": "知善惡不出三千彼又問云既有性德善亦有性德",
    "X37n0662_016:0553a01": "惡否答具有問闡提與佛斷何等善惡答闡提斷修",
    "X37n0662_016:0553a02": "善但有性善在如來斷修惡但有性惡在問性德善",
    "X37n0662_016:0553a03": "惡何以不斷答性德但是善惡法門故不可斷一切",
    "X37n0662_016:0553a04": "世間無能毀者如魔燒經卷豈令性善法門盡縱燒",
    "X37n0662_016:0553a05": "惡譜亦不能令性惡法門盡問闡提不斷性善故後",
    "X37n0662_016:0553a06": "時還起善如來不斷性惡故應當後時還起惡答闡",
    "X37n0662_016:0553a07": "提不達性惡故後時還起於修惡不了性善故後時",
    "X37n0662_016:0553a08": "還為修善染是故修善還得起即以修善治修惡則",
    "X37n0662_016:0553a09": "令修惡不得起佛雖不斷於性惡而能了達於性惡",
    "X37n0662_016:0553a10": "而於惡法得自在不為修惡之所染是故修惡不得",
    "X37n0662_016:0553a11": "起故佛永無於修惡自在用於惡法門闡提若能達",
    "X37n0662_016:0553a12": "修惡則與如來無差別故知於善於惡善達修性方",
    "X37n0662_016:0553a13": "曉今經德王約善義同難如來據修性別答。",
    "X37n0662_016:0553a14": "極惡欲之邊者以惡極故名之曰邊。",
    "X37n0662_016:0553a15": "善巧方便則非無者由住前修得緣了以為方便故",
    "X37n0662_016:0553a16": "於發住顯出理性正因。",
    "X37n0662_016:0553a17": "箜篌者風俗通曰箜篌一名坎侯漢武帝祠太一后",
    "X37n0662_016:0553a18": "土令樂人侯調依琴作坎作言其坎坎應節也侯以",
    "X37n0662_016:0553a19": "姓冠章也或曰空侯取其空中釋名云箜篌師延所",
    "X37n0662_016:0553a20": "作靡靡之樂葢空國之侯所好而今經引喻則西域",
    "X37n0662_016:0553a21": "有之久矣。",
    "X37n0662_016:0553a22": "但舉一呵者即經云愚癡之人也。",
    "X37n0662_016:0553a23": "是計性義者同外道執因中有果自性之計也。",
    "X37n0662_016:0553a24": "經不訟彼缺訟責也。歎善自足者歎佛性善也。",
    "X37n0662_016:0553b01": "經於師同學等者於師前同學前發露自罪也。",
    "X37n0662_016:0553b02": "經不為生天者不為躭天樂也不為恐怖者不為畏",
    "X37n0662_016:0553b03": "三塗苦也不作破戒者不犯四重不作缺戒者不犯",
    "X37n0662_016:0553b04": "十三。不作瑕戒者不犯三十已下不作雜戒者不犯",
    "X37n0662_016:0553b05": "定共。不作聲聞者不自調自度也此皆惡戒也。",
    "X37n0662_016:0553b06": "經得具足戒者達止作法界也。",
    "X37n0662_016:0553b07": "不生憍慢者不見持犯相故不以大慢小以持慢犯",
    "X37n0662_016:0553b08": "也。",
    "X37n0662_016:0553b09": "必須上定者必得四禪方生色界。",
    "X37n0662_016:0553b10": "白骨即背捨禪者以初二背捨內觀骨人故。",
    "X37n0662_016:0553b11": "猒穢作背捨易者謂背欲捨著是猒穢義故。",
    "X37n0662_016:0553b12": "經尸利毱多者涉公云尸利毱多火坑陷佛毒食藥",
    "X37n0662_016:0553b13": "佛如來于時履火不燒食毒不損彼捨邪見為佛弟",
    "X37n0662_016:0553b14": "子。",
    "X37n0662_016:0553b15": "十二文多者合云十一於十二中簡出方廣故二字",
    "X37n0662_016:0553b16": "誤也。",
    "X37n0662_016:0553b17": "文少義要者以方廣部直談妙理不涉餘事故。",
    "X37n0662_016:0553b18": "十二文言浩愽者以十二部通該一切大乘經故故",
    "X37n0662_016:0553b19": "今除前三味兼帶十二部之廣就此經開顯談常之",
    "X37n0662_016:0553b20": "略即是除他經十二部令受持此經十二部也。",
    "X37n0662_016:0553b21": "復除全體者始終一經其文尚廣要言妙詞止取四",
    "X37n0662_016:0553b22": "句義該法界如雪山四柱偈等。",
    "X37n0662_016:0553b23": "但取常住者四句猶繁但云常住理無不統義無不",
    "X37n0662_016:0553b24": "攝。",
    "X37n0662_016:0553c01": "復除常住等者向雖從廣之狹始從十二終至常住",
    "X37n0662_016:0553c02": "皆逐名言未能悟理尚同數寶豈識自心若能達事",
    "X37n0662_016:0553c03": "即理說即無說則涼池坐到寶所匪遠心攝一切故",
    "X37n0662_016:0553c04": "曰具足多聞也。",
    "X37n0662_016:0553c05": "損之又損等者周易云以至無損肇云改用今且依",
    "X37n0662_016:0553c06": "之損之又損即前四段從廣之狹也遂至無為即今",
    "X37n0662_016:0553c07": "但取寂嘿也一家宗教於諸文下皆約觀心豈非承",
    "X37n0662_016:0553c08": "躡有由深符佛旨若不觀心安契寂嘿。",
    "X37n0662_016:0553c09": "法經無性故者以無四性故說即無說法華云知法",
    "X37n0662_016:0553c10": "常無性與此同也。",
    "X37n0662_016:0553c11": "不存著者以達法界無性故於難作等不作難想謂",
    "X37n0662_016:0553c12": "不矜其功也儒宗尚云善世不伐老子亦曰功成不",
    "X37n0662_016:0553c13": "居而況大士以法界心為心豈著於功用哉。",
    "X37n0662_016:0553c14": "但不能見者本性雖空執之成有故須稱其本理而",
    "X37n0662_016:0553c15": "修於空。",
    "X37n0662_016:0553c16": "經色者非地水火風者色即是空故非四大。",
    "X37n0662_016:0553c17": "經不離地等者空即是色故亦不離色空相奪故無",
    "X37n0662_016:0553c18": "自性。",
    "X37n0662_016:0553c19": "經具足五事者初信二直心等五也。",
    "X37n0662_016:0553c20": "經不得現見諸佛菩薩者不得現與諸佛菩薩而為",
    "X37n0662_016:0553c21": "眷屬也。",
    "X37n0662_016:0553c22": "舉內法為譬者內法謂正報即色心等一切法也外",
    "X37n0662_016:0553c23": "法謂依報也即鹽蜜等皆依報故。",
    "X37n0662_016:0553c24": "於緣是有者隨因緣假立故。",
    "X37n0662_016:0554a01": "貪是有法非空使空者能貪之心所貪之色於妄是",
    "X37n0662_016:0554a02": "有於真是無今即妄達真故非空使空。",
    "X37n0662_016:0554a03": "此法者即貪心及色境也。",
    "X37n0662_016:0554a04": "經闍提者暹師云數論外道也。",
    "X37n0662_016:0554a05": "經則不復見一切法性者既見佛性混融唯一故不",
    "X37n0662_016:0554a06": "見有諸法差別之性地持明二法性一事法性性差",
    "X37n0662_016:0554a07": "別故二實法性性真實故經云一切法性是事法性",
    "X37n0662_016:0554a08": "也。",
    "X37n0662_016:0554a09": "般若無知無所不知者無妄想慮知故曰無知而有",
    "X37n0662_016:0554a10": "照理之知故曰無所不知以例空本無見無所不見",
    "X37n0662_016:0554a11": "即是無妄想執有之見而具照空之見也。",
    "X37n0662_016:0554a12": "引昔證者即釋種為琉璃所誅阿難愁惱也。",
    "X37n0662_016:0554a13": "餘皆可見者檀攝二覺謂除捨也尸攝三謂正語業",
    "X37n0662_016:0554a14": "命忍攝四謂念根念力念覺正念進攝八謂四正勤",
    "X37n0662_016:0554a15": "進根進力進覺分正精進禪攝八謂四如意定根定",
    "X37n0662_016:0554a16": "力定覺分正定慧攝十謂四念處慧根慧力擇覺喜",
    "X37n0662_016:0554a17": "覺正見正思此則六度攝三十五也餘有二信通三",
    "X37n0662_016:0554a18": "十五一切諸法信為本故謂信根信力。",
    "X37n0662_016:0554a19": "婆沙文中下婆沙以實體十一攝三十七先以七覺",
    "X37n0662_016:0554a20": "收餘六科謂四念處及慧根慧力正見入擇法覺分",
    "X37n0662_016:0554a21": "四正勤進根進力及正方便正方便是正精進入進",
    "X37n0662_016:0554a22": "覺分四如意足及定根定力正定入定覺分念根念",
    "X37n0662_016:0554a23": "力正念入念覺分是即二十四法攝入七覺餘不入",
    "X37n0662_016:0554a24": "者謂二信為一及正思惟一語業命實但二并根本",
    "X37n0662_016:0554b01": "七覺成三十七正命入語業中然於七攝中攝喜入",
    "X37n0662_016:0554b02": "擇攝捨入捨又俱舍中實體但十以合語業命三為",
    "X37n0662_016:0554b03": "一戒支故。",
    "X37n0662_016:0554b04": "初功德云下對初德示始終理齊文中徵初德中經",
    "X37n0662_016:0554b05": "以示三德。",
    "X37n0662_016:0554b06": "不聞聞下有本多者字誤也。",
    "X37n0662_016:0554b07": "意謂此解等者以十德始終同歸三諦橫論則地地",
    "X37n0662_016:0554b08": "具十竪論則對地無乖橫竪任殊三諦無爽以十地",
    "X37n0662_016:0554b09": "位只是分證三諦故也既曉分證地前可知既許橫",
    "X37n0662_016:0554b10": "論則知理具名字觀行相似分真究竟咸具十德以",
    "X37n0662_016:0554b11": "十德即三諦故若然者雖高下兩殊修證有別而聖",
    "X37n0662_016:0554b12": "凡一貫理體無差故知疏主釋經鈎深索隱豈同古",
    "X37n0662_016:0554b13": "說謬判淺深故云方近於理。",
    "X37n0662_016:0554b14": "第九已上皆不如此者謂前皆淺也。",
    "X37n0662_016:0554b15": "二車竝載者譬喻經云有長者子不別貨父令往外",
    "X37n0662_016:0554b16": "國興易初載栴檀往他國賣久久不售便問他言市",
    "X37n0662_016:0554b17": "頭何者貴耶他人答言炭貴便燒栴檀為炭。",
    "X37n0662_016:0554b18": "昔人下引此方事類未治本云見乘驢者著縚帶問",
    "X37n0662_016:0554b19": "楊州何物貴答驢縚甚貴等但云著縚帶不云驢縚",
    "X37n0662_016:0554b20": "也答驢縚貴者謂所乘驢所繫縚也即以馬易驢以",
    "X37n0662_016:0554b21": "金帶易縚也。",
    "X37n0662_016:0554b22": "經五種鹽者案四分律藥犍度中有兩五種鹽初五",
    "X37n0662_016:0554b23": "謂黑鹽丸鹽樓鹽摩鹽支頭鞞鹽(鞞府移反)後五者謂鹵",
    "X37n0662_016:0554b24": "鹽灰鹽新陀婆鹽施遽鞞鹽海鹽此等名或約色辨",
    "X37n0662_016:0554c01": "或約處明若此土五鹽謂顆緣赤白印也鹽有多類",
    "X37n0662_016:0554c02": "大略五耳。",
    "X37n0662_016:0554c03": "師子吼品",
    "X37n0662_016:0554c04": "雙題品目者菩薩能問既如師子吼如來能答亦譬",
    "X37n0662_016:0554c05": "師子吼也。",
    "X37n0662_016:0554c06": "皆二莊嚴者福故能問慧故能答又慧故能問福故",
    "X37n0662_016:0554c07": "能答。",
    "X37n0662_016:0554c08": "徵文據義者上云皆二嚴。",
    "X37n0662_016:0554c09": "是據義下文中去是徵文。",
    "X37n0662_016:0554c10": "因何下責他人但約能問釋題也。",
    "X37n0662_016:0554c11": "廣能兼略者文廣題略也。",
    "X37n0662_016:0554c12": "吼通兩處者王及子俱能吼也。",
    "X37n0662_016:0554c13": "又師下約字義釋。[阜十]多迴反帀子合反。",
    "X37n0662_016:0554c14": "事理皆帀者帀謂周帀事帀則萬德俱圓理帀則三",
    "X37n0662_016:0554c15": "諦究顯。",
    "X37n0662_016:0554c16": "訓帥者帥音率師能師眾為善也。",
    "X37n0662_016:0554c17": "訓資者資取也弟子取法於師故謂弟子為資。",
    "X37n0662_016:0554c18": "六位下云云者九界眾生即是佛故理具口密聞名",
    "X37n0662_016:0554c19": "識體能為他說名字口密如說而行如行而說觀行",
    "X37n0662_016:0554c20": "口密能以一音滿三千界相似口密分真究竟口密",
    "X37n0662_016:0554c21": "可知前五在因後一是果今明能問是真因能答是",
    "X37n0662_016:0554c22": "極果即兩處也。",
    "X37n0662_016:0554c23": "身口下三密俱約六即今順品題且約口密。",
    "X37n0662_016:0554c24": "此是世界者因果異故問答令他歡喜故。",
    "X37n0662_016:0555a01": "此從為人者弟子從師稟法為生善故。",
    "X37n0662_016:0555a02": "此從對治者決定說破偏小惡故。",
    "X37n0662_016:0555a03": "從第一義者師居極位悟理周帀故。",
    "X37n0662_016:0555a04": "若是入證下次第破前三師。",
    "X37n0662_016:0555a05": "證則無說者今云師子吼品正說法化他何謂入證",
    "X37n0662_016:0555a06": "若說下縱計轉破也汝若云是說所證法名入證分",
    "X37n0662_016:0555a07": "者佛應自說何以菩薩題品。",
    "X37n0662_016:0555a08": "為是誰問者前問既是迦葉何故今品佛答師子吼",
    "X37n0662_016:0555a09": "耶況經文次第答迦葉但齊大眾問品廣如前釋。",
    "X37n0662_016:0555a10": "佛性誰說者佛性既是佛自說之何故却以菩薩題",
    "X37n0662_016:0555a11": "品三師所釋背義乖文故云乖各。",
    "X37n0662_016:0555a12": "今明下既云問答涅槃義則是師子吼菩薩問如來",
    "X37n0662_016:0555a13": "說佛性義以答之若得此意無他三失。",
    "X37n0662_016:0555a14": "初舉下先標經六門。",
    "X37n0662_016:0555a15": "有乘下釋出五六二門義初釋第五門義。",
    "X37n0662_016:0555a16": "皆屬了因者萬善本屬緣因由一乘了達萬善致使",
    "X37n0662_016:0555a17": "萬善亦屬了因也。",
    "X37n0662_016:0555a18": "經云有乘無乘者謂有一乘是智無一乘即萬善也",
    "X37n0662_016:0555a19": "餘句皆云有無倣此可見。",
    "X37n0662_016:0555a20": "是舉果性等者即有性句是有菩提涅槃之性也。",
    "X37n0662_016:0555a21": "舉正因性者亦取有眾生為正因謂但有心者即具",
    "X37n0662_016:0555a22": "正因也。釋五性名義如前記。",
    "X37n0662_016:0555a23": "有因無因下釋第六門義。",
    "X37n0662_016:0555a24": "習因因果有因句是習因有果句是習果。",
    "X37n0662_016:0555b01": "又三句者取有作有業為報因取有報為報果習報",
    "X37n0662_016:0555b02": "義委如前記。",
    "X37n0662_016:0555b03": "有作無作下釋出三句義。",
    "X37n0662_016:0555b04": "是煩惱因者煩惱能造作業報故。",
    "X37n0662_016:0555b05": "業非煩惱等者三業十支非煩惱故經云有業以簡",
    "X37n0662_016:0555b06": "之。",
    "X37n0662_016:0555b07": "報是煩惱業果者由惑潤業此二為因招生死報出",
    "X37n0662_016:0555b08": "世因果即道滅謂有因是道有果是滅世間因果是",
    "X37n0662_016:0555b09": "苦集有作有業句是集有報句是苦而云有因無因",
    "X37n0662_016:0555b10": "者謂有出世因則無世間因也有無相對而來餘句",
    "X37n0662_016:0555b11": "例爾。",
    "X37n0662_016:0555b12": "依報無報即問正性者報是五陰五陰即佛性乃正",
    "X37n0662_016:0555b13": "因性也。",
    "X37n0662_016:0555b14": "十八條者但依前列六門細數即足。",
    "X37n0662_016:0555b15": "同異若此者同謂不出佛性異即如上諸意是則同",
    "X37n0662_016:0555b16": "而不同不同而同也。",
    "X37n0662_016:0555b17": "私謂下荊溪研詳文旨以申如來別勸一十八條師",
    "X37n0662_016:0555b18": "子吼總問佛性一義之意也。",
    "X37n0662_016:0555b19": "但未為得意者佛舉六門意存佛性若備問六門雖",
    "X37n0662_016:0555b20": "稱佛言未得佛意也。",
    "X37n0662_016:0555b21": "總勸下此釋伏難也應難云既許別勸總問何不總",
    "X37n0662_016:0555b22": "勸佛性別問六門耶今釋云收法不遍一者佛若總",
    "X37n0662_016:0555b23": "勸佛性則於諸名相有所遺失故云不遍二者菩薩",
    "X37n0662_016:0555b24": "若別問六門且法實無邊何止於六故云不遍不如",
    "X37n0662_016:0555c01": "從要且問佛性以總攝別義無不該是故斥云未為",
    "X37n0662_016:0555c02": "得意。",
    "X37n0662_016:0555c03": "亦稱佛意者如來意在佛性故總勸菩薩承旨故總",
    "X37n0662_016:0555c04": "問此雖稱佛意但恐時機聞總迷別故佛別勸下開",
    "X37n0662_016:0555c05": "總出別故佛別勸攬別歸總故師子吼總問是則總",
    "X37n0662_016:0555c06": "別體一故得互明令眾易解。",
    "X37n0662_016:0555c07": "斂字亦為檢字者斂謂收斂檢謂檢束語異義同互",
    "X37n0662_016:0555c08": "存無在。",
    "X37n0662_016:0555c09": "譬法身者謂十力無畏等法所成之身也。",
    "X37n0662_016:0555c10": "經如師子王者梵云僧伽羅此翻師子爾雅曰狻猊",
    "X37n0662_016:0555c11": "如虥猫食虎豹郭璞注云即師子也虥音士姧反漢",
    "X37n0662_016:0555c12": "書西域傳曰有師子似虎正黃尾端毛大如斗司馬",
    "X37n0662_016:0555c13": "彪續漢書云章和元年安息國遣使獻師子符枝形",
    "X37n0662_016:0555c14": "似麟而無角。",
    "X37n0662_016:0555c15": "地即尸羅者戒為萬善之基故。",
    "X37n0662_016:0555c16": "經欲壞實非師子者前三教皆不能為師子吼故下",
    "X37n0662_016:0555c17": "合云為諸眾生而師子吼謂說佛性也。",
    "X37n0662_016:0555c18": "經令住處淨者下合云開佛行處即三德秘藏是佛",
    "X37n0662_016:0555c19": "所行所住之處今開示眾生令三惑不染故云住處",
    "X37n0662_016:0555c20": "淨也。",
    "X37n0662_016:0555c21": "譬惡滅善生之機者謂三障惡滅三德善生乃今經",
    "X37n0662_016:0555c22": "圓機也。",
    "X37n0662_016:0555c23": "先舉非者即以野干喻二乘雖當隨侍如來終不能",
    "X37n0662_016:0555c24": "說佛性故經云雖逐師子等言野干者子虗賦中作",
    "X37n0662_016:0556a01": "射干射音夜似狐而小能緣木。",
    "X37n0662_016:0556a02": "譬三行者聖梵天也。",
    "X37n0662_016:0556a03": "十力下云云者餘事法合尋經可見。",
    "X37n0662_016:0556a04": "前有四句者一水性二陸行三飛者四香象。",
    "X37n0662_016:0556a05": "開譬下結責他人單以菩薩釋品題也。",
    "X37n0662_016:0556a06": "前三問問法等者前問所見之性後問能見之人。",
    "X37n0662_016:0556a07": "一問果性者他見經云云何為佛性謂是果性。",
    "X37n0662_016:0556a08": "次問因性者見經云以何義故名佛性謂約義立名",
    "X37n0662_016:0556a09": "即是因性。",
    "X37n0662_016:0556a10": "雙問者意謂四德通因果此釋乖文故觀師不許。",
    "X37n0662_016:0556a11": "今將下今用觀師體義名三以成六即。",
    "X37n0662_016:0556a12": "將後人問前法者即將後段能見之人來此問所見",
    "X37n0662_016:0556a13": "佛性高下差別初將一切眾生問理佛性體此言理",
    "X37n0662_016:0556a14": "者收前四即以住前未顯通受理名次將十住菩薩",
    "X37n0662_016:0556a15": "問分佛性義後將如來問究竟佛性名又名義體三",
    "X37n0662_016:0556a16": "位位皆有今捨旁取正各就一種謂理具未顯則名",
    "X37n0662_016:0556a17": "義未彰初住開發則分有其義唯佛究竟公灼揚名。",
    "X37n0662_016:0556a18": "眼約性用者問眼是能見何名性用答全能見眼是",
    "X37n0662_016:0556a19": "所見性若離所有能則性體攝法不遍若混然唯一",
    "X37n0662_016:0556a20": "則能所奚分寄語後賢彌須介意。",
    "X37n0662_016:0556a21": "歎解六義者即前六問也。",
    "X37n0662_016:0556a22": "此土福勝慧者以穢土人多薄福至有食不給衣不",
    "X37n0662_016:0556a23": "供者故以福為勝淨土反是。",
    "X37n0662_016:0556a24": "企尚者企去智反望也。",
    "X37n0662_016:0556b01": "十住菩薩(至)通教者住為能依地為所依以通教第",
    "X37n0662_016:0556b02": "十地菩薩同於通佛俱能八相故云十地菩薩為如",
    "X37n0662_016:0556b03": "佛所以菩薩同佛俱屬智慧莊嚴九地已下俱屬福",
    "X37n0662_016:0556b04": "德。",
    "X37n0662_016:0556b05": "若消此文者謂既是三藏菩薩何故云無礙常住耶",
    "X37n0662_016:0556b06": "故須作於彼初教密解圓常消之故引天子為證。",
    "X37n0662_016:0556b07": "最下既然者天人既容密入二乘菩薩豈不然乎故",
    "X37n0662_016:0556b08": "云例餘亦爾故誡講者消文不可定執以今經重施",
    "X37n0662_016:0556b09": "故如來作前三教以釋二嚴次就平等則是會偏入",
    "X37n0662_016:0556b10": "圓主伴一如生佛互遍故云汝之與我各具二嚴也",
    "X37n0662_016:0556b11": "以問答非二嚴者我若具二嚴亦應能答不應但問",
    "X37n0662_016:0556b12": "佛若具二嚴亦應能問不應但答二義既齊問答不",
    "X37n0662_016:0556b13": "成故云非也。",
    "X37n0662_016:0556b14": "一種二種者涅槃理同故名一種生死事異故云二",
    "X37n0662_016:0556b15": "種如下疏釋。",
    "X37n0662_016:0556b16": "只由解一二無一二者由解生死非妄涅槃非真體",
    "X37n0662_016:0556b17": "性一如故云無一二也。",
    "X37n0662_016:0556b18": "菩薩分解佛究竟解故能問答令他眾生亦解此法",
    "X37n0662_016:0556b19": "故云眾生不解等。",
    "X37n0662_016:0556b20": "非是下結顯也佛謂我言一種二種非是定計生死",
    "X37n0662_016:0556b21": "涅槃差別之相故云非是一二於一二乃是約一體",
    "X37n0662_016:0556b22": "無差而談事理差別故云無一二之一二。",
    "X37n0662_016:0556b23": "亦是言於無言者以言詮辨無差之理也非是言於",
    "X37n0662_016:0556b24": "言非是以言分別名相一二差別也。",
    "X37n0662_016:0556c01": "翻其前難下有本注云云文誤。",
    "X37n0662_016:0556c02": "愛無明過現者愛是現惑無明是過惑。",
    "X37n0662_016:0556c03": "能知此二此不二者了生死涅槃染淨事異故云能",
    "X37n0662_016:0556c04": "知此二復了體同故云此不二以能知貫下句了事",
    "X37n0662_016:0556c05": "異故無一過了體同故無二過。",
    "X37n0662_016:0556c06": "今師子下復宗顯義也初顯師子以雙亡問次佛還",
    "X37n0662_016:0556c07": "下顯如來以雙照答良由即照而亡即亡而照亡照",
    "X37n0662_016:0556c08": "體一故使主伴各據一邊次文三段尋科語可解。",
    "X37n0662_016:0556c09": "言若無一二何能無一二者意云先有一二方可雙",
    "X37n0662_016:0556c10": "亡一二若無一二無法可亡。",
    "X37n0662_016:0556c11": "正答五問兼答一問者前約法約人總有六問一問",
    "X37n0662_016:0556c12": "理性體二問分性義三問究竟名四問不見性人五",
    "X37n0662_016:0556c13": "問何法有了不了六問何眼有了不了今佛正答前",
    "X37n0662_016:0556c14": "二後三於答第二問舉解惑中明解者能見即兼答",
    "X37n0662_016:0556c15": "第三。",
    "X37n0662_016:0556c16": "當知空有非空非有者空則三諦俱亡有則三諦俱",
    "X37n0662_016:0556c17": "照即照而亡智慧是第一義空故曰非有即亡而照",
    "X37n0662_016:0556c18": "第一義空名為智慧故曰非空良由空有體同不離",
    "X37n0662_016:0556c19": "妙性故名中道故使三一展轉互融三諦俱亡故云",
    "X37n0662_016:0556c20": "盡一切相三諦俱照故云照一切境。",
    "X37n0662_016:0556c21": "故云一切中者以亡照同體故也文剩云字。",
    "X37n0662_016:0556c22": "是故下牒經示三諦義。",
    "X37n0662_016:0556c23": "名為佛性者佛性即中道也經文佛性居先今存三",
    "X37n0662_016:0556c24": "諦次第故以佛性在後故知經文三諦義足。",
    "X37n0662_016:0557a01": "不見空邊者字誤應云二邊下疏云空者即是二邊",
    "X37n0662_016:0557a02": "須知經言空不空者約中邊相對故未治本乃是二",
    "X37n0662_016:0557a03": "邊知此云空邊誤也。",
    "X37n0662_016:0557a04": "見邊見中者中邊俱見即三智圓照名第一義智慧",
    "X37n0662_016:0557a05": "也。",
    "X37n0662_016:0557a06": "若此下明三智互融一時具足故非前後邊即中故",
    "X37n0662_016:0557a07": "不淺中即邊故不深。",
    "X37n0662_016:0557a08": "即空下以寂照體一結成三觀空是三諦俱寂智是",
    "X37n0662_016:0557a09": "三諦俱照今以寂為空以照為假在文可見。",
    "X37n0662_016:0557a10": "無四德者即經云乃至見一切無我也此於四中略",
    "X37n0662_016:0557a11": "舉其一對無四德見空之非以顯有四德見中之是",
    "X37n0662_016:0557a12": "兩種不見者彼謂凡夫二乘一種見者彼謂菩薩以",
    "X37n0662_016:0557a13": "隨情者彼謂菩薩隨情見不了了故經總結云雖有",
    "X37n0662_016:0557a14": "佛性而不得見耳。",
    "X37n0662_016:0557a15": "而於名起見者唱云見中道者乃是於中名上妄起",
    "X37n0662_016:0557a16": "中道之見非證見也三人竝然他謂一種見者非也",
    "X37n0662_016:0557a17": "凡夫下凡夫於所著生死起中常之見又俗亦明中",
    "X37n0662_016:0557a18": "如書云中庸之德民恊于中等二乘以離斷常謂得",
    "X37n0662_016:0557a19": "中道菩薩以出假於機中適以為中道如此三人皆",
    "X37n0662_016:0557a20": "非佛性中道是知中道名同其體永異。",
    "X37n0662_016:0557a21": "定苦樂行者二乘猒生死之苦求涅槃之樂故云定",
    "X37n0662_016:0557a22": "苦樂行。",
    "X37n0662_016:0557a23": "甘苦如樂者甘受其苦如三禪樂。",
    "X37n0662_016:0557a24": "佛是下次第釋經三句初釋一切諸佛至三菩提句",
    "X37n0662_016:0557b01": "次釋中道句後釋種子句釋初句中言兼得涅槃之",
    "X37n0662_016:0557b02": "果果也者既有菩提智德必具涅槃斷德故云兼也",
    "X37n0662_016:0557b03": "此果從因因生者佛性境為因性具能觀智為因因",
    "X37n0662_016:0557b04": "性由觀智之因因成菩提之智果。",
    "X37n0662_016:0557b05": "此果果從因生者由福定之因性成涅槃之斷果。",
    "X37n0662_016:0557b06": "中道下釋經次句也中道是理性正因故雙非四性",
    "X37n0662_016:0557b07": "皆顯下釋經後句也。",
    "X37n0662_016:0557b08": "皆顯現者者謂四性分顯實由凡心正因本具故悉",
    "X37n0662_016:0557b09": "由佛性為種子此指理具為種非修得種也。",
    "X37n0662_016:0557b10": "種子能生等者由性發修故。",
    "X37n0662_016:0557b11": "此兩(至)中道者此以修得為種由修照性故指修得",
    "X37n0662_016:0557b12": "因果為顯性之種。",
    "X37n0662_016:0557b13": "更互為種子者修為顯性種性為發修種故云更互。",
    "X37n0662_016:0557b14": "無奈此文何者以經云菩提則是修又云中道則屬",
    "X37n0662_016:0557b15": "性下云種子則兼修性若不作更互釋之無以消通",
    "X37n0662_016:0557b16": "經旨。",
    "X37n0662_016:0557b17": "通途下雖修性互通種子若別說之定以性具為種",
    "X37n0662_016:0557b18": "以修從性生故。",
    "X37n0662_016:0557b19": "問佛性下問意者下經既明因因因果果四種之別",
    "X37n0662_016:0557b20": "種子即是正因之理則為四性之種經文何獨指正",
    "X37n0662_016:0557b21": "因為菩提果性之種耶答中具二意一據從略且云",
    "X37n0662_016:0557b22": "正因為果性種廣明則為四性種也二約傍正應問",
    "X37n0662_016:0557b23": "云一等從略何故獨存果性略餘生耶即答云正因",
    "X37n0662_016:0557b24": "生為果性種傍為餘性種略旁存正故指菩提。",
    "X37n0662_016:0557c01": "如十二下釋出傍正義也十二因緣三道即三因合",
    "X37n0662_016:0557c02": "性為一但名正因正因之理亦為餘性種故云非無",
    "X37n0662_016:0557c03": "傍義而達三道即是三因正發觀智故至果上名菩",
    "X37n0662_016:0557c04": "提果所以正因為果性種其義彰顯。",
    "X37n0662_016:0557c05": "正能發熱者亦傍發餘病故。",
    "X37n0662_016:0557c06": "是不一不異者因是不一果是不異。",
    "X37n0662_016:0557c07": "今明下屬當四科不出九界即是佛界故皆云諸佛",
    "X37n0662_016:0557c08": "體之也。",
    "X37n0662_016:0557c09": "汝問何義者汝即師子吼也。",
    "X37n0662_016:0557c10": "而是兩邊之上者此釋經中何以故即是上故文也",
    "X37n0662_016:0557c11": "此指第一義空出過前凡夫外道二人之上。",
    "X37n0662_016:0557c12": "經生死本際者即無明愛二種煩惱是現未生死之",
    "X37n0662_016:0557c13": "本也。",
    "X37n0662_016:0557c14": "兩因夾一果者識等五支是現在果也。",
    "X37n0662_016:0557c15": "方是妙中者達苦果生死即涅槃佛性故曰妙中故",
    "X37n0662_016:0557c16": "使二死不破而破。",
    "X37n0662_016:0557c17": "中間明是者經云無常無斷去是列菩薩章菩薩觀",
    "X37n0662_016:0557c18": "中故云明是此圓菩薩及圓接通別人也。",
    "X37n0662_016:0557c19": "兩因兩果者共為四性一因性二因因性三果性四",
    "X37n0662_016:0557c20": "果果性。",
    "X37n0662_016:0557c21": "尋此下簡示凡四句先二句簡非次二句顯是初句",
    "X37n0662_016:0557c22": "云不得以因家之因為因因者能觀智已是於因境",
    "X37n0662_016:0557c23": "能發智則境是智因故曰因家之因故所觀境只是",
    "X37n0662_016:0557c24": "單因而已故云不得為因因也次句云不得至果果",
    "X37n0662_016:0558a01": "者文多一果字只合云果家之果為果謂菩提智德",
    "X37n0662_016:0558a02": "已是果更加涅槃斷德乃是果上之果故云果家之",
    "X37n0662_016:0558a03": "果故不得以此重果為單果上句是不得以單因為",
    "X37n0662_016:0558a04": "重因此句是不得以重果為單果以義思之方知文",
    "X37n0662_016:0558a05": "誤或改不得為而得者亦非得以下二句顯是因家",
    "X37n0662_016:0558a06": "之果者境能發智則境是智因智從境發則智是境",
    "X37n0662_016:0558a07": "果又以此智望於菩提復名為因故云因因果家之",
    "X37n0662_016:0558a08": "果類前可解。",
    "X37n0662_016:0558a09": "何故爾下釋義。",
    "X37n0662_016:0558a10": "觀智從因至於因者從理境之因發觀智之因故云",
    "X37n0662_016:0558a11": "從因至因。",
    "X37n0662_016:0558a12": "菩提但是果者請觀此文方驗前列句中多一果字",
    "X37n0662_016:0558a13": "譬與法乖者法中則與二法為二因譬文則以一事",
    "X37n0662_016:0558a14": "為二因二果亦爾今但取法譬俱有二因二果名同",
    "X37n0662_016:0558a15": "為譬故云少分故下文中下引經證十二因緣支支",
    "X37n0662_016:0558a16": "相望各通因果義也。",
    "X37n0662_016:0558a17": "例二果亦爾者菩提當體是果復為觀智作果故亦",
    "X37n0662_016:0558a18": "名果果涅槃當體是果復為菩提作果故名果果此",
    "X37n0662_016:0558a19": "以法就譬二因二果各各相望俱有因因果果之名",
    "X37n0662_016:0558a20": "也此亦荊溪一往約義釋之耳。",
    "X37n0662_016:0558a21": "彼家用眾生為正因等者眾生是妄事此定在因今",
    "X37n0662_016:0558a22": "云非因非果乃是真理故不相應良由他人不曉即",
    "X37n0662_016:0558a23": "妄而真故使但指妄事以為正因。",
    "X37n0662_016:0558a24": "然此五性下今師正釋也。",
    "X37n0662_016:0558b01": "緣性則二者以因果二法能顯於正通名緣性是則",
    "X37n0662_016:0558b02": "正性是理緣性是事。",
    "X37n0662_016:0558b03": "合二為一者合因果為緣也。",
    "X37n0662_016:0558b04": "合緣為正者即因果事是心性理故。",
    "X37n0662_016:0558b05": "正無復數者正是一性一尚無一豈有數量哉。",
    "X37n0662_016:0558b06": "經無知無見者不可以二智知不可以四眼見又以",
    "X37n0662_016:0558b07": "一切種智知而知無知相佛眼見而見無見相。",
    "X37n0662_016:0558b08": "廣釋甚深者六門一一皆明十二因緣即是中道佛",
    "X37n0662_016:0558b09": "性凡小及偏菩薩自體雖具而不能見唯佛明了故",
    "X37n0662_016:0558b10": "曰甚深。",
    "X37n0662_016:0558b11": "經無有始終者三世輪轉故。",
    "X37n0662_016:0558b12": "今互顯沒者於佛則顯始沒終於菩薩則顯終沒始",
    "X37n0662_016:0558b13": "正言十地者即經十住也。",
    "X37n0662_016:0558b14": "一轉等者即第十地是等覺人破最後無明即入妙",
    "X37n0662_016:0558b15": "覺故云終處近據此釋即經云十住是第十地也。",
    "X37n0662_016:0558b16": "始則杳然者謂無明無始非等覺智所知故以一品",
    "X37n0662_016:0558b17": "細惑猶存故故向但云去終處近若佛已到於終則",
    "X37n0662_016:0558b18": "見終復勝則此最後所斷是最初起者且寄次第說",
    "X37n0662_016:0558b19": "之起惑如著衣之法從內至外斷惑如脫衣之法從",
    "X37n0662_016:0558b20": "外至內故最終脫者是最始著者當知見終是約斷",
    "X37n0662_016:0558b21": "惑說不見始是約起惑說。",
    "X37n0662_016:0558b22": "十住破元品者謂第十地後心能破始起之惑則變",
    "X37n0662_016:0558b23": "易果報究竟不起。",
    "X37n0662_016:0558b24": "自性(至)為易者達事即理則易因緣(至)則難者約事",
    "X37n0662_016:0558c01": "推尋元始則難。",
    "X37n0662_016:0558c02": "今言下章安順釋。",
    "X37n0662_016:0558c03": "今言十住者乃指一一住位皆分破無明望於元品",
    "X37n0662_016:0558c04": "悉是後起故云分見其終。",
    "X37n0662_016:0558c05": "私謂下荊溪反釋經云菩薩不見始而荊溪作見始",
    "X37n0662_016:0558c06": "義釋之故云亦可云等顯義多含非違經也。",
    "X37n0662_016:0558c07": "斷其始故者此據斷說故得見始經約惑起故但見",
    "X37n0662_016:0558c08": "終。",
    "X37n0662_016:0558c09": "故知賢位等者此指地前住前也。",
    "X37n0662_016:0558c10": "知無始終者達惑法界故鑒其始終者達事緣起故。",
    "X37n0662_016:0558c11": "最麤著者著去聲。元品者爾雅肇祖元胎始也。",
    "X37n0662_016:0558c12": "重明不見者九法界人悉皆不見若爾圓名字已上",
    "X37n0662_016:0558c13": "亦可云見今為簡出聖位故使圓教賢人悉在不見",
    "X37n0662_016:0558c14": "之數前文類此。",
    "X37n0662_016:0558c15": "類前定樂行等三者然此下中上下三但與前二同",
    "X37n0662_016:0558c16": "耳以前三中定苦是凡夫故應於苦樂行中開二乘",
    "X37n0662_016:0558c17": "人對今下中二智定樂同今上智而復有異前約出",
    "X37n0662_016:0558c18": "假此據分真然一家教門多引此文以對四教則以",
    "X37n0662_016:0558c19": "上上為圓准今經文乃以上上為究竟上智為分真",
    "X37n0662_016:0558c20": "雖有小異得意無在。",
    "X37n0662_016:0558c21": "別得一箇菩提者經文但有四知菩提汝既謂九住",
    "X37n0662_016:0558c22": "不見與十住異則經應明五種菩提也反經非聖過",
    "X37n0662_016:0558c23": "莫大焉。",
    "X37n0662_016:0558c24": "非當非現者正因之性眾生現有故非當未顯發故",
    "X37n0662_016:0559a01": "非現。",
    "X37n0662_016:0559a02": "無當現之諍者以五性收之說當說現各有所主諍",
    "X37n0662_016:0559a03": "計自消。",
    "X37n0662_016:0559a04": "此意者下通示上三段文意也謂體性不殊故生佛",
    "X37n0662_016:0559a05": "平等迷悟緣別故生佛不同。",
    "X37n0662_016:0559a06": "事用未足者全未有用亦名未足分有其用亦名未",
    "X37n0662_016:0559a07": "足。",
    "X37n0662_016:0559a08": "四出者初出菩薩品二出梵行品。",
    "X37n0662_016:0559a09": "准經應作等者偈文上半是差故屬俗下半是無差",
    "X37n0662_016:0559a10": "故屬真俱存則兩亦是中道雙照俱遣則雙非是中",
    "X37n0662_016:0559a11": "道雙遮故知偈旨不出三諦互融不一不異也。",
    "X37n0662_016:0559a12": "若生死下開成四句以明生死涅槃各有本有今無",
    "X37n0662_016:0559a13": "也。",
    "X37n0662_016:0559a14": "本無涅槃者執事迷理故無。",
    "X37n0662_016:0559a15": "不離有而論無者如本有生死即是今無涅槃本有",
    "X37n0662_016:0559a16": "涅槃即是今無生死句雖各立義乃一揆。",
    "X37n0662_016:0559a17": "此前三下結四句唯雙非句是無差。",
    "X37n0662_016:0559a18": "上文下兩本兩末句中初約反迷成悟事必先迷後",
    "X37n0662_016:0559a19": "悟故生死為本涅槃為末次約背理起惑義似先理",
    "X37n0662_016:0559a20": "後惑故涅槃為本生死為末。",
    "X37n0662_016:0559a21": "涅槃始為生死終者中道始顯名涅槃始無明破處",
    "X37n0662_016:0559a22": "名生死終。",
    "X37n0662_016:0559a23": "二河相望者生死河涅槃河也。",
    "X37n0662_016:0559a24": "互作始終者生死終是涅槃始涅槃始是生死終故",
    "X37n0662_016:0559b01": "云互作然生死定無始涅槃定無終故此二句文中",
    "X37n0662_016:0559b02": "不出。",
    "X37n0662_016:0559b03": "末本非本者生死之本非涅槃之本也本末非末者",
    "X37n0662_016:0559b04": "涅槃之末非生死之末也非本非末者生死涅槃之",
    "X37n0662_016:0559b05": "本非本本即末故生死涅槃之末非末末即本故故",
    "X37n0662_016:0559b06": "不屬三世然此本末四番釋之大體不出差與無差",
    "X37n0662_016:0559b07": "何者前三釋上半差第四雙非釋下半無差。",
    "X37n0662_016:0559b08": "即是三諦者於前二句各取涅槃本末為真生死本",
    "X37n0662_016:0559b09": "末為俗第三第四二句只是中道遮照三諦互攝即",
    "X37n0662_016:0559b10": "是差即無差無差即差等。",
    "X37n0662_016:0559b11": "不即心為佛性者此據離義以說則未來當見故云",
    "X37n0662_016:0559b12": "有耳要須修行方乃見之故經云以巧方便定當得",
    "X37n0662_016:0559b13": "故。",
    "X37n0662_016:0559b14": "不取眾生為佛心者當來成佛是真心非今日妄心",
    "X37n0662_016:0559b15": "也。",
    "X37n0662_016:0559b16": "佛心亦爾者果佛真心亦非本作凡夫時妄心也。",
    "X37n0662_016:0559b17": "他云一乘是萬善者即光定謂法華一乘為萬善同",
    "X37n0662_016:0559b18": "歸也猶是無常涅槃佛性乃是常住今因經明一乘",
    "X37n0662_016:0559b19": "是佛性因便破之。",
    "X37n0662_016:0559b20": "六度為莊嚴等者六度是能嚴之福慧一乘是所嚴",
    "X37n0662_016:0559b21": "之理體故云究竟。",
    "X37n0662_016:0559b22": "更無別體者全能是所全所是能理體本同。",
    "X37n0662_016:0559b23": "隨義異釋者事異故分能所。",
    "X37n0662_016:0559b24": "經眾生悉有首楞嚴者此約理具。",
    "X37n0662_016:0559c01": "修心者三止圓修十乘妙運名為修治此則正指名",
    "X37n0662_016:0559c02": "字觀行亦攝真修。",
    "X37n0662_016:0559c03": "通通諸地者六即俱名楞嚴故也。",
    "X37n0662_016:0559c04": "經有五種名者首楞是定般若是慧金剛喻定師子",
    "X37n0662_016:0559c05": "吼喻慧佛性是定慧之體故此五名還是三德。",
    "X37n0662_016:0559c06": "三舉類者舉事定以類例楞嚴理定也。",
    "X37n0662_016:0559c07": "八大人覺如前疏記。",
    "X37n0662_016:0559c08": "呼為大地者俱舍頌云受想思欲觸慧念與作意勝",
    "X37n0662_016:0559c09": "解三摩地遍於一切心釋曰前三句標列第四句釋",
    "X37n0662_016:0559c10": "得名受者謂領納苦樂不苦不樂相也想者取像謂",
    "X37n0662_016:0559c11": "於前境取差別想也思者造作謂能令心有所造作",
    "X37n0662_016:0559c12": "也觸者謂觸對根境識三和合而生能有觸對欲者",
    "X37n0662_016:0559c13": "謂希求所作事業慧者於法有能簡擇念者謂於緣",
    "X37n0662_016:0559c14": "明記不妄作意者作動於意謂能令心警覺為性勝",
    "X37n0662_016:0559c15": "解者謂能於境印可此事如是此事不如是起殊勝",
    "X37n0662_016:0559c16": "解三摩地者此云等持心於一境轉亦持心所從強",
    "X37n0662_016:0559c17": "說心遍於一切心者釋得名也此十心所遍通三性",
    "X37n0662_016:0559c18": "四心三界九地有漏無漏一切心品故名大地地即",
    "X37n0662_016:0559c19": "心王此十法依心地起名大地。",
    "X37n0662_016:0559c20": "法起十數者十前後而起不得俱時故云義說為十",
    "X37n0662_016:0559c21": "或云下三塗并人為四合修羅在鬼趣也并六天為",
    "X37n0662_016:0559c22": "十竝是有情所依故名居止。",
    "X37n0662_016:0559c23": "釋論名健相者論第四十七云首楞嚴三昧者秦言",
    "X37n0662_016:0559c24": "健相分別知諸三昧行相多少深淺如大將知諸兵",
    "X37n0662_016:0560a01": "力多少故名健相。",
    "X37n0662_016:0560a02": "會通者有即說無無即說有名為會通。",
    "X37n0662_016:0560a03": "有二十種者俱舍云色有二種一顯二形或開二十",
    "X37n0662_016:0560a04": "如疏日燄名光月星火藥諸燄名明可見名影翻此",
    "X37n0662_016:0560a05": "為闇形平等為正不平等曰邪。",
    "X37n0662_016:0560a06": "佛性非一二三者前三師各執墮於三門既執己非",
    "X37n0662_016:0560a07": "他故不能通理但成諍論。",
    "X37n0662_016:0560a08": "如王見象者今家解釋達四無四如大王見象六分",
    "X37n0662_016:0560a09": "同是一身諸師各執如彼羣盲競觸尾牙謂為全象",
    "X37n0662_016:0560a10": "兩國中間者界內界外兩楹之中也。",
    "X37n0662_016:0560a11": "品數與習氣同者意謂習氣即是無明。",
    "X37n0662_016:0560a12": "言元品者元頭也謂頭數品袟也左傳歸先軫之元",
    "X37n0662_016:0560a13": "曲禮一元大武注云元頭也。",
    "X37n0662_016:0560a14": "竟不出破煩惱意者經文止明破己見性而向二師",
    "X37n0662_016:0560a15": "但出其名須知見性是破意也故引本業纓絡經得",
    "X37n0662_016:0560a16": "入中道以明破惑之意。",
    "X37n0662_016:0560a17": "釋論等者彼以慈心不淨因緣等三治貪等三也此",
    "X37n0662_016:0560a18": "義亦恐未與經會故更引纓絡以明三觀。",
    "X37n0662_016:0560a19": "二諦觀者因觀妄俗得證真空故也。",
    "X37n0662_016:0560a20": "平等觀者前觀破俗用真此觀破真用俗破用既均",
    "X37n0662_016:0560a21": "故稱平等。",
    "X37n0662_016:0560a22": "觀師破違經者即第三解是觀師義。",
    "X37n0662_016:0560a23": "若不見性與經相違者經云破煩惱故然後得見若",
    "X37n0662_016:0560a24": "云不見故與經違反。",
    "X37n0662_016:0560b01": "此以別接通者此約下根受接即破無明見佛性也",
    "X37n0662_016:0560b02": "三種破惑者一別接通二別初地三圓初住此三皆",
    "X37n0662_016:0560b03": "是見性之位如文所列而不云圓接通別者葢同止",
    "X37n0662_016:0560b04": "觀兩理交際止論一接也以接歸初地即初住故。",
    "X37n0662_016:0560b05": "又一下唯約圓教三人以釋雖知三諦圓融而隨宜",
    "X37n0662_016:0560b06": "樂或宜用空見性如止觀用無生門破遍或宜用假",
    "X37n0662_016:0560b07": "見性如用生門破遍或宜用中見性如用亦生亦不",
    "X37n0662_016:0560b08": "生非生不生門破遍也以一破一切破故俱破五住",
    "X37n0662_016:0560b09": "此文一空一切空等語似通相而是一心若通相觀",
    "X37n0662_016:0560b10": "即前接義也故淨名疏明三種三觀一別相即次第",
    "X37n0662_016:0560b11": "三觀也二通相亦謂一空一切空無中假而不空其",
    "X37n0662_016:0560b12": "但在空不能即假即中一假一切假等亦然故謂通",
    "X37n0662_016:0560b13": "相三觀也三一心三觀問此三何教所修耶答淨名",
    "X37n0662_016:0560b14": "記云別相三觀的在別教歷別觀三諦通相一心的",
    "X37n0662_016:0560b15": "屬圓教問曰此兩觀既竝是圓教何意為兩答曰通",
    "X37n0662_016:0560b16": "相三觀約通論此恐是方等教帶方便之圓非如法",
    "X37n0662_016:0560b17": "華所明也釋曰言帶方便之圓者乃部中圓接通別",
    "X37n0662_016:0560b18": "人所修也如於入空位受接者乃能達空即假即中",
    "X37n0662_016:0560b19": "雖三諦圓融而從本受稱但通名空觀也例如聲聞",
    "X37n0662_016:0560b20": "至法華後已是菩薩而從舊立號且曰羅漢出假修",
    "X37n0662_016:0560b21": "中二位被接類空可知故淨名記又云通相雖圓然",
    "X37n0662_016:0560b22": "帶方等乃成圓中之別相耳有謂通相三觀是修漸",
    "X37n0662_016:0560b23": "次止觀者且淨名記自云通相三觀是方等教非如",
    "X37n0662_016:0560b24": "法華所明今漸次止觀是法華行故不相類問荊溪",
    "X37n0662_016:0560c01": "既云通相是方等圓大師何故但於淨名疏中出此",
    "X37n0662_016:0560c02": "觀相而光明等疏全不明耶答淨名經中有三品之",
    "X37n0662_016:0560c03": "文正明此觀故得明之諸經無文但有其義故餘疏",
    "X37n0662_016:0560c04": "不說又既云通相是帶方便圓例知華嚴般若部中",
    "X37n0662_016:0560c05": "悉應有之以皆有被接人故。",
    "X37n0662_016:0560c06": "是就別意者非指別教葢前別對三教以釋故云別",
    "X37n0662_016:0560c07": "耳。",
    "X37n0662_016:0560c08": "前譬就外者即前盲不見色等三皆就外法為譬以",
    "X37n0662_016:0560c09": "色像及月悉是依報外法舉此以喻佛性。",
    "X37n0662_016:0560c10": "今譬就內者以十二因緣是舉正報內法以喻佛性",
    "X37n0662_016:0560c11": "故也。",
    "X37n0662_016:0560c12": "此唯在人非謂外物者此疏主消經亦外之言非是",
    "X37n0662_016:0560c13": "山河外色葢約十二因緣中正報之色為能喻耳此",
    "X37n0662_016:0560c14": "乃疏主辨能喻之物非謂所喻佛性不遍外物也荊",
    "X37n0662_016:0560c15": "溪恐他強執章安之語謂性不遍無情故探取喻意",
    "X37n0662_016:0560c16": "以顯內外之言該乎依正與所喻之性法合[泳永+曶]齊然",
    "X37n0662_016:0560c17": "但依章安義亦無爽荊溪為時人故重更申釋。",
    "X37n0662_016:0560c18": "又云下疏主再出異義既以在胎出胎為內外則亦",
    "X37n0662_016:0560c19": "但正報而已。",
    "X37n0662_016:0560c20": "內外貪求及為內外事者既云外貪外事是則兼於",
    "X37n0662_016:0560c21": "依報塵境也。",
    "X37n0662_016:0560c22": "但取十二以為佛性者為字恐誤應云以喻佛性。",
    "X37n0662_016:0560c23": "支支別辨者如云無明是惑行是業等。",
    "X37n0662_016:0560c24": "為令下明別辨之意令識三世因果相生故分惑業",
    "X37n0662_016:0561a01": "等別。",
    "X37n0662_016:0561a02": "豈可下明互具也如無明時亦具行識乃至老死老",
    "X37n0662_016:0561a03": "死亦具餘十一支中間類爾是故十二各具色心如",
    "X37n0662_016:0561a04": "無明雖在於心既具名色等支當知亦有於色而色",
    "X37n0662_016:0561a05": "兼依正文云亦內亦外葢謂此也以例佛性界界互",
    "X37n0662_016:0561a06": "具。",
    "X37n0662_016:0561a07": "況一切下正明所喻佛性一念凡心十界具足也。",
    "X37n0662_016:0561a08": "一切眾生者一切之言不出十界此事造十也。",
    "X37n0662_016:0561a09": "念念具足十界百界等者此明理造也依正即三種",
    "X37n0662_016:0561a10": "世間一一世間各具十如因果故成三千既具十如",
    "X37n0662_016:0561a11": "即具十二因緣以十二因緣即十如故故云依正因",
    "X37n0662_016:0561a12": "緣指理具三千依正收盡在凡在聖數無增減此性",
    "X37n0662_016:0561a13": "顯時依正融通能為大用眾生隱故而無事用但有",
    "X37n0662_016:0561a14": "理性因人具果人之性故名佛性故內下經云亦內",
    "X37n0662_016:0561a15": "亦外之言雖約正報因緣不妨兼於外色以喻佛性",
    "X37n0662_016:0561a16": "體徧其義善成故云意兼多義。",
    "X37n0662_016:0561a17": "入胎五分者毗婆沙釋從識至於現身死來合有十",
    "X37n0662_016:0561a18": "時胎內五時胎外五時名為五分與今經不同。",
    "X37n0662_016:0561a19": "此色與眾生之名者謂攬色之實法立眾生假名也",
    "X37n0662_016:0561a20": "未有想受者未能想像前境領納苦樂也。",
    "X37n0662_016:0561a21": "五果之後者受是五果最後支也。",
    "X37n0662_016:0561a22": "胎內行心之初者於胎內能起貪嗔之時也。",
    "X37n0662_016:0561a23": "初名愛下此約胎中以說。",
    "X37n0662_016:0561a24": "中名取者以愛故而起貪求之心。",
    "X37n0662_016:0561b01": "後名有者貪求心增長名為有也。",
    "X37n0662_016:0561b02": "但轉名名之者以在未來故故轉識名色等名而名",
    "X37n0662_016:0561b03": "生等。",
    "X37n0662_016:0561b04": "不具苦受等者但有餘二不具三故名無三受。",
    "X37n0662_016:0561b05": "經歌羅邏時死者謂六入未具一歌羅邏二阿浮陀",
    "X37n0662_016:0561b06": "三閉尸四伽那五波羅奢呵翻名辨相如前記如是",
    "X37n0662_016:0561b07": "等時名名色於此位時死者但具前四支而已。",
    "X37n0662_016:0561b08": "無中庸之捨者不苦不樂名捨受故。",
    "X37n0662_016:0561b09": "始終長望者有二意一三界長望更互受生故二支",
    "X37n0662_016:0561b10": "支長望各具十二故此乃三界眾生等有十二。",
    "X37n0662_016:0561b11": "眾生等有佛性者一一眾生心地各具三千依正三",
    "X37n0662_016:0561b12": "諦之法與佛心地更無差別彼彼互遍何所不收。",
    "X37n0662_016:0561b13": "待緣方見者待教行緣方至初住見佛性也故下經",
    "X37n0662_016:0561b14": "云若能聽受咨啟大般涅槃則見佛性此即聞圓法",
    "X37n0662_016:0561b15": "起圓信立圓行入圓位也。",
    "X37n0662_016:0561b16": "經十二部中雖不聞有者此敘昔小乘十二部也。",
    "X37n0662_016:0561b17": "長出三事者即下云何為樂句但有雙非一句准諸",
    "X37n0662_016:0561b18": "句合有苦非苦二句則成三十六句又章門及解釋",
    "X37n0662_016:0561b19": "大體專明眾生本具此理諸法具足皆是三諦與諸",
    "X37n0662_016:0561b20": "佛菩薩更無差別修習即得。",
    "X37n0662_016:0561b21": "今明以大涅槃心修者雖是小行以圓頓觀了之即",
    "X37n0662_016:0561b22": "小而大即偏而圓前云有化他故是大未能簡偏。",
    "X37n0662_016:0561b23": "保非為極者化城涅槃非是究竟執為究竟也。",
    "X37n0662_016:0561b24": "靈味寺名令正人師前云靈味皆指寶亮故今云令",
    "X37n0662_016:0561c01": "正以別之。",
    "X37n0662_016:0561c02": "解脫翻無累者此說無憑解脫是此方之語如何更",
    "X37n0662_016:0561c03": "用翻譯。",
    "X37n0662_016:0561c04": "大樂即出家人樂者此釋經一者出家樂也以出家",
    "X37n0662_016:0561c05": "最樂故以大樂釋之故經云在家不樂猶如窂獄。",
    "X37n0662_016:0561c06": "應是戒樂者出家以戒學居先故。",
    "X37n0662_016:0561c07": "畢竟即菩薩樂者以分見畢竟之理故又菩薩雖是",
    "X37n0662_016:0561c08": "因人望彼權小得畢竟名。",
    "X37n0662_016:0561c09": "但有九者無第十以涅槃化眾生故。",
    "X37n0662_016:0561c10": "私云皆不爾者今經以大涅槃為體豈用小論以釋",
    "X37n0662_016:0561c11": "因內外緣者應以聞法為外緣思修為內緣藉三慧",
    "X37n0662_016:0561c12": "因緣得未來涅槃之樂又戒為外緣定慧為內緣。",
    "X37n0662_016:0561c13": "出菩薩地經者即菩薩善戒論一名菩薩地經故彼",
    "X37n0662_016:0561c14": "經第二云云何名快樂義快樂義有五種一者因樂",
    "X37n0662_016:0561c15": "因行善法得他世樂是名因樂二者受樂從因因緣",
    "X37n0662_016:0561c16": "身得增長心得安隱是名受樂三者斷受樂修習聖",
    "X37n0662_016:0561c17": "道斷諸受故道得增長無有諸受名斷受樂四者遠",
    "X37n0662_016:0561c18": "離樂永離煩惱身心無患名遠離樂五者菩提樂受",
    "X37n0662_016:0561c19": "常樂故名菩提樂始從修因終至佛果故云從淺至",
    "X37n0662_016:0561c20": "深也有本云菩薩樂者文誤。",
    "X37n0662_016:0561c21": "地前十住全不見性者此簡別位顯經云十住是圓",
    "X37n0662_016:0561c22": "位住即地故同見佛性。",
    "X37n0662_016:0561c23": "經而不能知一切眾生悉有佛性者名字位人尚知",
    "X37n0662_016:0561c24": "他有豈十住菩薩而不知耶此亦抑之云不能知耳",
    "X37n0662_016:0562a01": "聞見者謂聞佛所說因而得解也。",
    "X37n0662_016:0562a02": "師子吼品之二",
    "X37n0662_016:0562a03": "若欲聞見者勸於凡夫令依教而聞稱教而見。",
    "X37n0662_016:0562a04": "受持十二部經者此約今經十二部故依教修習而",
    "X37n0662_016:0562a05": "得見性前云十二不見乃約偏小耳。",
    "X37n0662_016:0562a06": "明見義者若能依教觀察得有見義復須中四明能",
    "X37n0662_016:0562a07": "見之行方得正見。",
    "X37n0662_016:0562a08": "經眾生不知如來心相者眾生妄心則三惑喧動如",
    "X37n0662_016:0562a09": "來真心則三諦寂滅云何以妄而得知真。",
    "X37n0662_016:0562a10": "上就下對上辨異先對上卷辨異上明眼見勝聞見",
    "X37n0662_016:0562a11": "劣今明聞見勝眼見劣故須釋意上則究竟佛眼見",
    "X37n0662_016:0562a12": "理性故勝分真從他聞說故劣今則凡夫聞法能悟",
    "X37n0662_016:0562a13": "道故勝肉眼但見應色故劣。",
    "X37n0662_016:0562a14": "上德下次對德王辨異德王明執迹迷本故成曲見",
    "X37n0662_016:0562a15": "今知迹從本現故名見佛。",
    "X37n0662_016:0562a16": "妙本者法身也法身為本應身為迹。",
    "X37n0662_016:0562a17": "兩捨是兩教者前兩教但離斷常假立中名而無中",
    "X37n0662_016:0562a18": "體所以初不破諸結屬兩捨。",
    "X37n0662_016:0562a19": "相成是別教者即不度眾生句及非一切成句此二",
    "X37n0662_016:0562a20": "屬別謂地前二觀成登地中道名曰相成。",
    "X37n0662_016:0562a21": "雙照者即凡有所說及說不為利二句屬雙照也。",
    "X37n0662_016:0562a22": "經六年苦行十二遊經云佛以二十九出家三十五",
    "X37n0662_016:0562a23": "得道故云六年苦行也。",
    "X37n0662_016:0562a24": "經波羅奈十二遊經翻鹿野。",
    "X37n0662_016:0562b01": "經正語等者軟言合法名正語離妄不虗名實語稱",
    "X37n0662_016:0562b02": "機即說名時語言無綺飾稱當法體名真語。",
    "X37n0662_016:0562b03": "經二種因緣者聞見眼見名二因緣以此二種依教",
    "X37n0662_016:0562b04": "修行必見如來心相。",
    "X37n0662_016:0562b05": "即四依人問者意云四依因人或示麤細我等尚自",
    "X37n0662_016:0562b06": "難知何能依教知如來果人心相耶。",
    "X37n0662_016:0562b07": "初二濫後二者初人行細濫第三人次人濫第四人",
    "X37n0662_016:0562b08": "以眾生但見外迹不測內本故見初人謂是第三人",
    "X37n0662_016:0562b09": "見第二人謂是第四人細與正實義歸一揆佛言之",
    "X37n0662_016:0562b10": "巧綺互其文又復應二三是四依初四非四依。",
    "X37n0662_016:0562b11": "直置僧寶等者謂四依與凡尚自難別也。",
    "X37n0662_016:0562b12": "依此二事者謂見佛色身聞佛說法云何知佛心相",
    "X37n0662_016:0562b13": "乎。",
    "X37n0662_016:0562b14": "經菴羅果喻等此喻生熟難知或外熟內生或外生",
    "X37n0662_016:0562b15": "內熟或俱熟俱生。",
    "X37n0662_016:0562b16": "經舍利弗影猶故戰慓者此明戒之功用以驗究竟",
    "X37n0662_016:0562b17": "不究竟也。",
    "X37n0662_016:0562b18": "經為利養者乃至捨邊求中去凡取聖咸名利養故",
    "X37n0662_016:0562b19": "云當知是戒不見佛性。",
    "X37n0662_016:0562b20": "經若為正法者即以大涅槃心達邊即中無取無捨",
    "X37n0662_016:0562b21": "也。",
    "X37n0662_016:0562b22": "經是名眼見者見如來色也。",
    "X37n0662_016:0562b23": "亦名聞見者聞佛性能解也前疏云聞見強眼見弱",
    "X37n0662_016:0562b24": "者此文是也。",
    "X37n0662_016:0562c01": "經為眾生者能見佛性者達自他不二心性無差方",
    "X37n0662_016:0562c02": "能利他如此利他即見佛性。",
    "X37n0662_016:0562c03": "經若遇師僧者師謂三師僧謂七證。",
    "X37n0662_016:0562c04": "和尚諸師者諸師即羯磨教授師及七證也。",
    "X37n0662_016:0562c05": "為作要求者要平聲。",
    "X37n0662_016:0562c06": "是市易法者以凡求聖如以賤易貴也。",
    "X37n0662_016:0562c07": "任運法爾者十四法相成任運始從持戒至為見佛",
    "X37n0662_016:0562c08": "性也。",
    "X37n0662_016:0562c09": "法爾者爾此也謂不假搆造其法自如是也猶云自",
    "X37n0662_016:0562c10": "然也。",
    "X37n0662_016:0562c11": "持戒不淺者由見佛性心則不悔所以持戒任運契",
    "X37n0662_016:0562c12": "理故十四句展轉相釋而無淺深向云隣接良在此",
    "X37n0662_016:0562c13": "也然雖無深淺而深淺宛爾故持戒為因不悔為果",
    "X37n0662_016:0562c14": "等住大涅槃下云云者謂十四句法性自具不假修",
    "X37n0662_016:0562c15": "成由昔不知故成迷倒今既知已何在要求故經云",
    "X37n0662_016:0562c16": "自然而得也。",
    "X37n0662_016:0562c17": "有因無果者問前明十四句涅槃但當第十一句而",
    "X37n0662_016:0562c18": "經明第十二句云何故為得大般涅槃為得常樂我",
    "X37n0662_016:0562c19": "淨法故豈非四德是涅槃果耶答後之四句只是涅",
    "X37n0662_016:0562c20": "槃異名故疏云居在眾行之末言異名者涅槃必具",
    "X37n0662_016:0562c21": "德具德故無生滅無生滅由見佛性故知後四同在",
    "X37n0662_016:0562c22": "涅槃涅槃之上更無餘法不同中間諸句展轉互明",
    "X37n0662_016:0562c23": "故以有因無果為責但舉涅槃為難意在此也。",
    "X37n0662_016:0562c24": "偏結一邊者偏就涅槃是無常結難向雖雙舉意但",
    "X37n0662_016:0563a01": "在一言戒是常者意竝涅槃成無常以難如來四德",
    "X37n0662_016:0563a02": "之義。",
    "X37n0662_016:0563a03": "經云何得名樂我淨耶者既是無常亦無三德。",
    "X37n0662_016:0563a04": "釋迦日短者從晨朝至中夜也。",
    "X37n0662_016:0563a05": "食頃下云云即法華云時會聽者亦坐一處六十小",
    "X37n0662_016:0563a06": "劫身心不動聽佛所說謂如食頃此由機緣慕法情",
    "X37n0662_016:0563a07": "深雖長謂短亦是如如來延促之智宜促長令短以",
    "X37n0662_016:0563a08": "例此經機緣宜長故善得演短令長三億歲說機緣",
    "X37n0662_016:0563a09": "宜短故釋迦促長令短止齊半夜當知善得亦短釋",
    "X37n0662_016:0563a10": "迦亦長佛佛道齊斯之謂也故舉法華一往為例。",
    "X37n0662_016:0563a11": "經亦因亦因因者信心是因聽法復為信心之因故",
    "X37n0662_016:0563a12": "云亦因因又聽法是因信心復為聽法之因故云亦",
    "X37n0662_016:0563a13": "因因此由有信故聽法聽法必生信故得互為因也。",
    "X37n0662_016:0563a14": "經亦果亦果果者聽法為信心之果信心復為聽法",
    "X37n0662_016:0563a15": "之果乃至互說例因可解。",
    "X37n0662_016:0563a16": "三木為拒者此外道瓶圓如瓠無足以三杖交之舉",
    "X37n0662_016:0563a17": "於瓶也諸經中或言執三奇立拒或言三叉立拒皆",
    "X37n0662_016:0563a18": "是也。",
    "X37n0662_016:0563a19": "以支一瓶者支合作搘拄也。",
    "X37n0662_016:0563a20": "渴烏者謂井上桔槹衡上下低昂若渴烏飲水也。",
    "X37n0662_016:0563a21": "亦名栒虡者音笋巨釋名曰所以懸鐘橫曰栒縱曰",
    "X37n0662_016:0563a22": "虡此非井上之物又立拒字非栒虡字合云亦名桔",
    "X37n0662_016:0563a23": "槹恐寫誤或云亦名轆樓者亦誤。",
    "X37n0662_016:0563a24": "更互上下者謂一頭低則一頭昂上為下因下為上",
    "X37n0662_016:0563b01": "果例前互說。",
    "X37n0662_016:0563b02": "經云立拒舉瓶若依後釋即桔槹之端懸瓶取水也",
    "X37n0662_016:0563b03": "若剋定三世等者若取過去二因現在五果現在三",
    "X37n0662_016:0563b04": "因未來二果則顯因因果果之義不便今但取更互",
    "X37n0662_016:0563b05": "相緣顯成其義。",
    "X37n0662_016:0563b06": "釋八相譬中先出正義次破論人正義者謂佛自舉",
    "X37n0662_016:0563b07": "昔小乘中八相互相因起以顯今經互為因果之義。",
    "X37n0662_016:0563b08": "大生直名(至)生生者疏釋猶略若悉釋經者於八相",
    "X37n0662_016:0563b09": "中且就大小二生明相因起餘類可知。",
    "X37n0662_016:0563b10": "經生能生法不能自生者彼大生相但能生於色心",
    "X37n0662_016:0563b11": "等法不能自生其猶世間眼不自見指不自觸。",
    "X37n0662_016:0563b12": "經不自生故由生生生者明其大生由小生生小生",
    "X37n0662_016:0563b13": "偏能生於大生故名生生大生為此生生所生名生",
    "X37n0662_016:0563b14": "生生。",
    "X37n0662_016:0563b15": "經生生不自生賴生故生者明其小生由大生生小",
    "X37n0662_016:0563b16": "生雖復能生大生不能自生不自生故賴大生生如",
    "X37n0662_016:0563b17": "是二生亦因亦因因亦果亦果果。",
    "X37n0662_016:0563b18": "成論下破論人也成師意云此經是大不應用小八",
    "X37n0662_016:0563b19": "相義故自立一期念念以釋今經。",
    "X37n0662_016:0563b20": "此不應然者破成師也。",
    "X37n0662_016:0563b21": "破立適時者謂今經雖破小明大而立小喻大令物",
    "X37n0662_016:0563b22": "開解正適時機云何論人不許用毗曇義耶。",
    "X37n0662_016:0563b23": "大相是因者能引起小相故所以小相為果。",
    "X37n0662_016:0563b24": "言小相是因因者大相已是於因小相復為大相作",
    "X37n0662_016:0563c01": "因故云因因以小生能生大生故亦可云小相是因",
    "X37n0662_016:0563c02": "大相是因因例說可解果義亦然又大相於八有能",
    "X37n0662_016:0563c03": "但舉一相即具八相小相於一有能只能生一大相",
    "X37n0662_016:0563c04": "故。",
    "X37n0662_016:0563c05": "是習果者謂種智已圓三德究顯故屬習果。",
    "X37n0662_016:0563c06": "沙門婆羅門即佛也眾惡永盡名沙門諸善普會名",
    "X37n0662_016:0563c07": "婆羅門下疏云指佛果為沙門婆羅門果。",
    "X37n0662_016:0563c08": "斷生死者斷二種生死而有分證究竟俱稱佛果。",
    "X37n0662_016:0563c09": "體是死因者煩惱是生死之因也。",
    "X37n0662_016:0563c10": "無報因者行善惡因得善惡報名報因今涅槃無之",
    "X37n0662_016:0563c11": "無生因者涅槃是了因所感故生因是福德莊嚴牽",
    "X37n0662_016:0563c12": "生死報故。",
    "X37n0662_016:0563c13": "無相待因者涅槃是絕待因所感故問若爾涅槃應",
    "X37n0662_016:0563c14": "是了因及絕待因耶答涅槃是果定非是因但正為",
    "X37n0662_016:0563c15": "了因及絕待因所感故不簡耳。",
    "X37n0662_016:0563c16": "但是語勢者以無義通有六種故且列之以畢竟無",
    "X37n0662_016:0563c17": "正同涅槃豈得為難。",
    "X37n0662_016:0563c18": "正取下即提下結文以申今意下結云有時無因故",
    "X37n0662_016:0563c19": "名涅槃是知雖舉六無但以一無為難若然豈但畢",
    "X37n0662_016:0563c20": "竟無是語勢後之四無亦語勢也。",
    "X37n0662_016:0563c21": "池沼雨旱者雨時有水旱時無水。",
    "X37n0662_016:0563c22": "日月籠散者雲籠似無雲散則有。",
    "X37n0662_016:0563c23": "互無之意者如旃陀羅無婆羅門法娑羅門無旃陀",
    "X37n0662_016:0563c24": "羅法互望云無非畢竟無也。",
    "X37n0662_016:0564a01": "畢竟無為正難者汝所舉六無借使以畢竟無為正",
    "X37n0662_016:0564a02": "難者尚不全是涅槃但有少分是義故佛且就此義",
    "X37n0662_016:0564a03": "責之乃云何故不引等。",
    "X37n0662_016:0564a04": "況以下畢竟最勝尚不全是況汝以互無為其正難",
    "X37n0662_016:0564a05": "豈得契會涅槃耶問云何少分是耶答畢竟無無我",
    "X37n0662_016:0564a06": "我所以涅槃無因俱是寂滅而涅槃體具常樂我淨",
    "X37n0662_016:0564a07": "與畢竟有殊故使次文併非六喻。",
    "X37n0662_016:0564a08": "以佛性為因者由了佛性故證涅槃云何能了謂一",
    "X37n0662_016:0564a09": "心三觀也。",
    "X37n0662_016:0564a10": "沙門小果者四沙門果也。",
    "X37n0662_016:0564a11": "二舉三譬者經從能生法者已下文是三譬者一燈",
    "X37n0662_016:0564a12": "二父母三穀子地水然經中三雙六句明二因義初",
    "X37n0662_016:0564a13": "句猶是約法。",
    "X37n0662_016:0564a14": "能生法者者謂福德能招報故名生因福德是能生",
    "X37n0662_016:0564a15": "勝報是所生也。",
    "X37n0662_016:0564a16": "經燈能了物者喻智慧能照了本理故名了因。",
    "X37n0662_016:0564a17": "經煩惱名生因者結惑能生苦果故喻生因。",
    "X37n0662_016:0564a18": "父母名了因者由二親和合方能了畢成辦果身故",
    "X37n0662_016:0564a19": "喻了因。",
    "X37n0662_016:0564a20": "經穀子等者穀雖能生必假水潤福能牽報必須智",
    "X37n0662_016:0564a21": "導故以穀子喻生地水喻了。",
    "X37n0662_016:0564a22": "悉用親為生因者以福德招報義強為親智慧不爾",
    "X37n0662_016:0564a23": "故疎。",
    "X37n0662_016:0564a24": "橫豎相對者了因是八正反三菩提八正是因菩提",
    "X37n0662_016:0564b01": "是果因果相對故豎生因是六度因中橫修故屬橫",
    "X37n0662_016:0564b02": "欲明因取果等者以六度因取菩提果則因是果家",
    "X37n0662_016:0564b03": "之因舉菩提果成六度因則果是因家之果。",
    "X37n0662_016:0564b04": "答了下了果即智德生果即斷德此乃生了二因成",
    "X37n0662_016:0564b05": "智斷二果從因立稱名生了果。",
    "X37n0662_016:0564b06": "生果即是無常等者此以二果體別為難意謂生是",
    "X37n0662_016:0564b07": "福德不能契理故屬無常了是智慧與理冥合故是",
    "X37n0662_016:0564b08": "常也。",
    "X37n0662_016:0564b09": "謂屈此竝者講者皆謂生果是無常而與涅槃常住",
    "X37n0662_016:0564b10": "義反所以屈也屈謂屈伏葢不知福智理同無常即",
    "X37n0662_016:0564b11": "常常即無常之旨也。",
    "X37n0662_016:0564b12": "此乃下疏主引首楞嚴三昧經及今經咸明二果事",
    "X37n0662_016:0564b13": "異理同以通前竝。",
    "X37n0662_016:0564b14": "楞嚴下術人喻佛人前幻死即生而死喻常即無常",
    "X37n0662_016:0564b15": "而復還生即死而生喻無常即常。",
    "X37n0662_016:0564b16": "二鳥下雌喻無常雄以喻常斯皆明涅槃果有斯二",
    "X37n0662_016:0564b17": "用體性一如何妨生果無常了果是常也。",
    "X37n0662_016:0564b18": "經色者如來解脫等者此段言色皆指真善妙色也",
    "X37n0662_016:0564b19": "此作中道說者中道即佛性異名佛性雙非說為中",
    "X37n0662_016:0564b20": "道。",
    "X37n0662_016:0564b21": "如步屈虫者既云不定在身內則捨內取外又云即",
    "X37n0662_016:0564b22": "識神成佛則捨外取內捨一取一如彼虫行觀師內",
    "X37n0662_016:0564b23": "外俱捨如鳥除翅。",
    "X37n0662_016:0564b24": "何者下正約三諦圓融示雙非義。",
    "X37n0662_016:0564c01": "不在俗諦者三千依正咸名俗諦故非外之言何所",
    "X37n0662_016:0564c02": "不收問文云五陰是緣生法何關依報耶答色陰之",
    "X37n0662_016:0564c03": "言該內外色即依正也三千空故說名真諦雖云真",
    "X37n0662_016:0564c04": "俗心性一如說為中道故約三諦以解則見有情無",
    "X37n0662_016:0564c05": "情佛性咸遍豈可三諦局在陰質三千遍攝何竢復",
    "X37n0662_016:0564c06": "言。",
    "X37n0662_016:0564c07": "任運破諸師者舊解不在身內及成佛但是俗諦一",
    "X37n0662_016:0564c08": "邊觀師內外俱捨所捨內外亦只是俗尚未知二諦",
    "X37n0662_016:0564c09": "體一豈曉三德互融故但舉即空二師自壞。",
    "X37n0662_016:0564c10": "初句未成者初句即上雙非句。",
    "X37n0662_016:0564c11": "世人求酪取乳者世人求酪則取於乳若求佛性必",
    "X37n0662_016:0564c12": "觀五陰如何而言佛性非內。",
    "X37n0662_016:0564c13": "性應在內者何故而言佛性非內耶。",
    "X37n0662_016:0564c14": "經我亦不說乳中有酪者我亦不說乳中已有酪果",
    "X37n0662_016:0564c15": "但云有酪性耳。",
    "X37n0662_016:0564c16": "乳即是空者以乳藉緣而有緣生非實故空。",
    "X37n0662_016:0564c17": "如穀有牙者穀喻因牙喻果春來喻反妄穀內有牙",
    "X37n0662_016:0564c18": "如因中有果遇淨緣時其果則現如春來方出此師",
    "X37n0662_016:0564c19": "子吼所執之意也。",
    "X37n0662_016:0564c20": "即空奪破者以即空故乳本無酪若約即假本具酪",
    "X37n0662_016:0564c21": "性今破定執以空蕩之。",
    "X37n0662_016:0564c22": "經醪暖音勞三蒼說文皆云有滓酒也字應作酵韻",
    "X37n0662_016:0564c23": "集古孝反酒酵也謂起麵酒也。",
    "X37n0662_016:0564c24": "經金鐵師者乳若已有酪者眾生有性及已是佛則",
    "X37n0662_016:0565a01": "如一人有其二能既無二種名字云何難言乳已有",
    "X37n0662_016:0565a02": "酪。",
    "X37n0662_016:0565a03": "一往縱答者但約角具四大暖即火大暖既能為出",
    "X37n0662_016:0565a04": "酪之緣故知角中亦有酪性是則乳為酪因暖為酪",
    "X37n0662_016:0565a05": "緣也。",
    "X37n0662_016:0565a06": "舉非果為難者酪是乳果菴摩非乳果以為乳果之",
    "X37n0662_016:0565a07": "難。",
    "X37n0662_016:0565a08": "經乳灌者乳為樹緣因樹子是正因須兩因者正因",
    "X37n0662_016:0565a09": "緣因也經舉四大明一因也。",
    "X37n0662_016:0565a10": "復有幾因者此釋經為是何因義也意問為只用一",
    "X37n0662_016:0565a11": "因為總用二因故云幾因。",
    "X37n0662_016:0565a12": "正謂眾生者眾生五陰即正因性此約不離義也。",
    "X37n0662_016:0565a13": "莊嚴(至)假名者他見經云正因者謂諸眾生即云假",
    "X37n0662_016:0565a14": "名是正因佛性。",
    "X37n0662_016:0565a15": "生其陰軀者謂六度能為陰身正因作緣顯於佛性",
    "X37n0662_016:0565a16": "非謂六度生於陰身也。",
    "X37n0662_016:0565a17": "不應餘解者還須如前非內非外而解。",
    "X37n0662_016:0565a18": "可更思之者雖非內外而內而外令依三諦思之。",
    "X37n0662_016:0565a19": "仙人下葛稚川神仙傳曰孫愽河東人學道治墨子",
    "X37n0662_016:0565a20": "之術能吞刀劍引鏡為刀屈刀為鏡後入林慮山合",
    "X37n0662_016:0565a21": "丹仙去。",
    "X37n0662_016:0565a22": "若有己面者自生求不可得見他面者他生求亦不",
    "X37n0662_016:0565a23": "可得二求皆不可得定知乳中無於酪果。",
    "X37n0662_016:0565a24": "初奪如文者此奪破中經自有二意初以遠近一時",
    "X37n0662_016:0565b01": "能見明光不到眼光若到遠應遲見近應疾見如天",
    "X37n0662_016:0565b02": "月為遠地瓶為近舉眼雙觀一時俱見既無遲疾知",
    "X37n0662_016:0565b03": "非光到方見二以不見中間諸物證光不到如月瓶",
    "X37n0662_016:0565b04": "相去兩楹之間物象何量光既到者則應盡見既不",
    "X37n0662_016:0565b05": "能見知非光到。",
    "X37n0662_016:0565b06": "四若不到能見者謂若光不到水下能見魚石者則",
    "X37n0662_016:0565b07": "應光不到壁外應見壁外物也。",
    "X37n0662_016:0565b08": "騿馬者音草壯馬也。",
    "X37n0662_016:0565b09": "亭亭者高貌文選云亭亭高山柏。",
    "X37n0662_016:0565b10": "布護者文選琴賦作布濩注云布濩長多貌從言從",
    "X37n0662_016:0565b11": "水竝通。",
    "X37n0662_016:0565b12": "今已患臰者如有人明日欲服酥今日應已聞酥香",
    "X37n0662_016:0565b13": "世無此理驗知此中定無酪果臰亦香也易曰其臭",
    "X37n0662_016:0565b14": "如蘭。",
    "X37n0662_016:0565b15": "明當酵暖者明日方當酵暖於乳以取於酪而今日",
    "X37n0662_016:0565b16": "預已飽足於酪世亦無此理也。飫依倨切亦飽也左",
    "X37n0662_016:0565b17": "傳序曰饜而飫之。",
    "X37n0662_016:0565b18": "既其不定者師子吼於不定中作定問佛於定中作",
    "X37n0662_016:0565b19": "不定答由定與不定俱無性故亦是師子約即假理",
    "X37n0662_016:0565b20": "具諸法為問佛約即空泯蕩情著為答問答似異其",
    "X37n0662_016:0565b21": "體一同厥或契理忘情則若定不定即照即亡自在",
    "X37n0662_016:0565b22": "無礙。",
    "X37n0662_016:0565b23": "下二句相仍而來者雖曰相仍若欲消釋應云佛性",
    "X37n0662_016:0565b24": "非生非滅即是三世有法無有是處然須約三諦以",
    "X37n0662_016:0565c01": "消偈旨方為盡理。",
    "X37n0662_016:0565c02": "經因緣故生者即本無今有因緣故滅即本有今無。",
    "X37n0662_016:0565c03": "經一切眾生(至)身如我者此破定執有性故以果事",
    "X37n0662_016:0565c04": "竝之既若有性應同我身萬德莊嚴云何眾生不爾",
    "X37n0662_016:0565c05": "耶。",
    "X37n0662_016:0565c06": "經不牽謂不可牽引不捉謂不可捉持此約不可得",
    "X37n0662_016:0565c07": "以破定有之執。",
    "X37n0662_016:0565c08": "經虗空界者眾生之身六界所成四大及空識也若",
    "X37n0662_016:0565c09": "無空界一切風血悉不得行轉動俯仰皆悉不得故",
    "X37n0662_016:0565c10": "以眾生等有虗空喻性體徧而不定有。",
    "X37n0662_016:0565c11": "經金剛珠者不可毀壞故。",
    "X37n0662_016:0565c12": "觀上下總攬前文以示三諦。次引偈下明中道雙照",
    "X37n0662_016:0565c13": "故云即空即假次明下即中道雙遮。",
    "X37n0662_016:0565c14": "言遍一切處者即一切處寂寂是遮義。",
    "X37n0662_016:0565c15": "私謂下荊溪述成疏主之意此由疏主前後諸文但",
    "X37n0662_016:0565c16": "釋眾生佛性而不明言遍於無情故使荊溪申明其",
    "X37n0662_016:0565c17": "旨。",
    "X37n0662_016:0565c18": "以為時人(至)其遍者此明章安不談無情有性之意",
    "X37n0662_016:0565c19": "時人謂傳五性宗者而云佛性三無二有初一闡提",
    "X37n0662_016:0565c20": "二定性聲聞三定性緣覺謂此三人無佛性定不作",
    "X37n0662_016:0565c21": "佛四不定性五菩薩性此之二人有性作佛此五皆",
    "X37n0662_016:0565c22": "是有情而稟權宗者尚執三無故云尚未信有焉可",
    "X37n0662_016:0565c23": "點示佛性徧無情耶故金錍云古人尚云一闡提無",
    "X37n0662_016:0565c24": "云無情無未足可恠且今經多處明佛性徧一切處",
    "X37n0662_016:0566a01": "又章安傳天台心要而達三千依正在乎一心豈一",
    "X37n0662_016:0566a02": "切之言不收草木三千之說寧隔墻壁故知章安具",
    "X37n0662_016:0566a03": "了體徧。",
    "X37n0662_016:0566a04": "佛性既具下荊溪正述徧意。",
    "X37n0662_016:0566a05": "即三諦者三諦是佛性異名故。",
    "X37n0662_016:0566a06": "餘處豈無者餘處謂無情草木等。",
    "X37n0662_016:0566a07": "思之思之者世人多昧其旨聞無情有性惑耳驚心",
    "X37n0662_016:0566a08": "故勸依經義深自思之。",
    "X37n0662_016:0566a09": "據緣能發因中之果者緣了二因俱能照性通名為",
    "X37n0662_016:0566a10": "緣也因謂正因正因本具之性由緣顯發故云能發",
    "X37n0662_016:0566a11": "因中之果。",
    "X37n0662_016:0566a12": "若都下示師子難意因中若都無果則緣因無用故",
    "X37n0662_016:0566a13": "云何用緣耶良由本具待緣方發。",
    "X37n0662_016:0566a14": "經有佛性性者暹云有自佛及有果佛之性故云性",
    "X37n0662_016:0566a15": "性此釋非也乃是眾生有佛性之性耳。",
    "X37n0662_016:0566a16": "經何須緣因者既由緣有酪故知乳中本無酪性。",
    "X37n0662_016:0566a17": "轉緣因作了因名者只由緣名含二因故故於此段",
    "X37n0662_016:0566a18": "作了因說。",
    "X37n0662_016:0566a19": "性自是了者既本具正因則已是了義何須智慧而",
    "X37n0662_016:0566a20": "照了之以性望修以境望智則性境名自智修名他",
    "X37n0662_016:0566a21": "故云他了。",
    "X37n0662_016:0566a22": "應能自了者應於酵暖之中自出別酪何故於乳中",
    "X37n0662_016:0566a23": "出酪。",
    "X37n0662_016:0566a24": "已足為八者以我足他我則為了他則是正故云此",
    "X37n0662_016:0566b01": "是自數他數於我我則是正他則為了他數我時他",
    "X37n0662_016:0566b02": "還為自我則為他故云自數他數也。",
    "X37n0662_016:0566b03": "別有一法等者了因既不能自了了他理當別更有",
    "X37n0662_016:0566b04": "法也。",
    "X37n0662_016:0566b05": "經已同酪壞者同前酪喻中若有性了何須外緣破",
    "X37n0662_016:0566b06": "此同彼也。",
    "X37n0662_016:0566b07": "泛舉三答者正在轉答餘二非正故云泛舉。",
    "X37n0662_016:0566b08": "經以當見故者以可修可顯在未來故故云有性而",
    "X37n0662_016:0566b09": "因中實無有果。",
    "X37n0662_016:0566b10": "經擣押乃得者佛性亦爾緣了資發必當得故。",
    "X37n0662_016:0566b11": "曾有等者曾有即過去有正有即現在。",
    "X37n0662_016:0566b12": "有法王所為者如來隨機說有說無豈以凡情定執",
    "X37n0662_016:0566b13": "眾生佛性下合譬者應云乳中有酪下。",
    "X37n0662_016:0566b14": "經應當觀察者眾生若修緣了必當得見。",
    "X37n0662_016:0566b15": "據正因執有者前執由緣了顯發則知本有果性既",
    "X37n0662_016:0566b16": "被破訖故今直執本有正因。",
    "X37n0662_016:0566b17": "經雲表星三蒼曰表外也言此星在雲外故不見。",
    "X37n0662_016:0566b18": "經不同如是八種等者樹性若有既無八緣則應可",
    "X37n0662_016:0566b19": "見。",
    "X37n0662_016:0566b20": "了因了無等者了因外助可云本無於樹正因子中",
    "X37n0662_016:0566b21": "云何無耶。",
    "X37n0662_016:0566b22": "經二俱無故者尼拘陀子中無尼拘陀樹及無佉陀",
    "X37n0662_016:0566b23": "羅樹也。",
    "X37n0662_016:0566b24": "非果為難者佉陀樹非是尼拘陀子之果也。",
    "X37n0662_016:0566c01": "何不出油者既不出油驗知子有於樹。",
    "X37n0662_016:0566c02": "經因緣故有者以水土因緣故生樹以擣押因緣故",
    "X37n0662_016:0566c03": "出油。",
    "X37n0662_016:0566c04": "艸木中無佛性者夫言佛性遍一切處者但是一一",
    "X37n0662_016:0566c05": "有情心遍性遍心具性具則艸木瓦石全是己心乃",
    "X37n0662_016:0566c06": "云艸木有性非謂一一艸木各一佛性故云艸木中",
    "X37n0662_016:0566c07": "無佛性若不爾者豈章安疏主不達性遍耶荊溪治",
    "X37n0662_016:0566c08": "定而無私釋耶故金剛錍野客領解云仁所立義灼",
    "X37n0662_016:0566c09": "然異僕於昔所聞僕初聞之乃謂一艸一木一礫一",
    "X37n0662_016:0566c10": "塵各一佛性各一因果具足緣了若其然者僕實不",
    "X37n0662_016:0566c11": "忍何者艸木有生有滅塵礫隨劫有無豈唯不能修",
    "X37n0662_016:0566c12": "因得果亦乃佛性有滅有生世皆謂此以為無情故",
    "X37n0662_016:0566c13": "曰無情不應有性僕乃誤以世所傳習難仁至理失",
    "X37n0662_016:0566c14": "之甚矣過莫大矣余曰子何因猶存無情之名客曰",
    "X37n0662_016:0566c15": "乃僕重述初迷之見今亦粗知仁所立理只是一一",
    "X37n0662_016:0566c16": "有情心遍性遍心具性具猶如虗空彼彼無礙彼彼",
    "X37n0662_016:0566c17": "各遍身土因果無所增減故法華云世間相常住世",
    "X37n0662_016:0566c18": "間之言凡聖因果依正攝盡請觀今疏及金錍文所",
    "X37n0662_016:0566c19": "談性遍足曉指歸不可纔聞色香俱具便謂一一艸",
    "X37n0662_016:0566c20": "木各具三千遂不許即色是心色具即心具之義乃",
    "X37n0662_016:0566c21": "云非但心具色亦自具今問有情心具則能隨緣變",
    "X37n0662_016:0566c22": "造十界之事艸木既具胡不起善作惡造十界耶救",
    "X37n0662_016:0566c23": "曰各具是理隨緣是事安得以事難理乎破曰若爾",
    "X37n0662_016:0566c24": "眾生之心則具二造艸木之性但有理造闕具既異",
    "X37n0662_016:0567a01": "豈稱理融是則艸木之處有性無修具理闕事但因",
    "X37n0662_016:0567a02": "無果當知無情成佛之談剎塵俱說之旨不輕唯禮",
    "X37n0662_016:0567a03": "眾生之義今經但明有心作佛之文一切皆失若曉",
    "X37n0662_016:0567a04": "心外無境諸義皆成各具灼然己性常遍凡尋遺教",
    "X37n0662_016:0567a05": "須認大途諸文凡云善惡俱理真妄竝融凡聖無差",
    "X37n0662_016:0567a06": "色心各具意令遷善遠惡反妄歸真革凡成聖體色",
    "X37n0662_016:0567a07": "即心耳豈聞融具便欲縱惡沉妄守下凡滯外境耶",
    "X37n0662_016:0567a08": "若了其旨則諸聖設教皎然可識幸請諸德試為精",
    "X37n0662_016:0567a09": "詳言或有中無以人廢了一心已色香各具復何疑",
    "X37n0662_016:0567a10": "焉由心本融云色香具。",
    "X37n0662_016:0567a11": "而有艸木等性者此約事明性如藥艸冷熱不同也",
    "X37n0662_016:0567a12": "既非外義者前因中有果是外道義故多番問答破",
    "X37n0662_016:0567a13": "之今此但是佛弟子修行起計故止一番。",
    "X37n0662_016:0567a14": "三據下進退作難初約佛性發心俱是善法既本有",
    "X37n0662_016:0567a15": "性則已發心何須今發。",
    "X37n0662_016:0567a16": "次又佛下明佛性是理是常發心是事是無常故云",
    "X37n0662_016:0567a17": "發則非性。",
    "X37n0662_016:0567a18": "經世尊若使下第三結難也。",
    "X37n0662_016:0567a19": "經無菩提心者明本無因心亦無阿耨多羅翻本無",
    "X37n0662_016:0567a20": "果心故將例性以結難辭。",
    "X37n0662_016:0567a21": "止有八字者即經云一切眾生實有佛性。",
    "X37n0662_016:0567a22": "人天不須佛性者若只求人天但唯世善不用知性",
    "X37n0662_016:0567a23": "求佛果者必在知性以知性故則無往反既無往反",
    "X37n0662_016:0567a24": "則得常住。",
    "X37n0662_016:0567b01": "經心是無常者然心雖依性發發未稱性故屬無常",
    "X37n0662_016:0567b02": "止觀大意曰不變隨緣名心隨緣不變名性隨緣故",
    "X37n0662_016:0567b03": "無常不變故常住。",
    "X37n0662_016:0567b04": "經五緣成者牒前難中生酥要得因緣所謂人功水",
    "X37n0662_016:0567b05": "瓶鑽繩方成酥也。",
    "X37n0662_016:0567b06": "經鑪冶餘者切說文冶銷也三蒼冶銷鑠也遭熱即",
    "X37n0662_016:0567b07": "流遇冷即合與氷同意故字從冰。",
    "X37n0662_016:0567b08": "前無此言者謂無眾生佛性何故不見之言也。",
    "X37n0662_016:0567b09": "直是取意者佛知師子難辭之下有此難意故今牒",
    "X37n0662_016:0567b10": "之。",
    "X37n0662_016:0567b11": "經緣因者發菩提心者若作三因分之發心屬了加",
    "X37n0662_016:0567b12": "行名緣今合三為二則發心加行同能資發正因所",
    "X37n0662_016:0567b13": "以合受緣稱以例諸文其意自曉。",
    "X37n0662_016:0567b14": "經諸佛和合者理與真如法界和事與十界眾生和",
    "X37n0662_016:0567b15": "彼彼互融名諸佛和合。",
    "X37n0662_016:0567b16": "經不作心者無菩提志願及行也。",
    "X37n0662_016:0567b17": "經疑心者疑自為有佛性為無佛性疑涅槃為有為",
    "X37n0662_016:0567b18": "無等。",
    "X37n0662_016:0567b19": "經恡惜身財者如前若聞入地獄經無量劫方得菩",
    "X37n0662_016:0567b20": "提亦不為菩等今聞此說起懈退心。",
    "X37n0662_016:0567b21": "經於涅槃(至)永滅者示有退之人謂言涅槃令一切",
    "X37n0662_016:0567b22": "眾生永入滅度名為涅槃所以生於怖畏不意涅槃",
    "X37n0662_016:0567b23": "是永不滅之法。",
    "X37n0662_016:0567b24": "經心不堪忍者不能堪忍修習故。",
    "X37n0662_016:0567c01": "心不調柔者或樂人天或樂二乘或樂出假皆是不",
    "X37n0662_016:0567c02": "調柔心餘例可知。",
    "X37n0662_016:0567c03": "緣自輕己身者不自信己身有佛性。",
    "X37n0662_016:0567c04": "巨有所妨者大妨於道也。",
    "X37n0662_016:0567c05": "真修之外等者三學之外至於文辭讚詠咸名俗務",
    "X37n0662_016:0567c06": "若准下觀解則圓修之外偏小之學悉俗務也。",
    "X37n0662_016:0567c07": "三不仁者春秋左氏傳曰仲尼曰臧文仲其不仁者",
    "X37n0662_016:0567c08": "三不知者三下子禽(展禽柳下惠文仲知柳下惠之賢而使在下位)廢六關",
    "X37n0662_016:0567c09": "(塞關揚關之屬凡六關所以禁絕未遊而廢之)妾織蒱三不仁也(家人販席言其與民",
    "X37n0662_016:0567c10": "爭利)作虗器(居蔡山櫛藻梲也有其器無其位故曰虗)縱遲祀(聽夏父躋僖公)祀爰",
    "X37n0662_016:0567c11": "居三不知也(海鳥曰爰居止於魯東門外文仲以為神國人祀也)。",
    "X37n0662_016:0567c12": "疏云被異邦彈之等者左氏及公羊穀三梁傳俱無",
    "X37n0662_016:0567c13": "此說但明文仲為仲尼所貶不云異邦彈之而此言",
    "X37n0662_016:0567c14": "者葢疏主出仲尼所貶之意耳然此雖指三不仁意",
    "X37n0662_016:0567c15": "取販賣一事以誡僧也。",
    "X37n0662_016:0567c16": "俗人下舉况也文仲俗士食祿於君而事販賣貪求",
    "X37n0662_016:0567c17": "財利尚為君子所譏况物外真僧本期出離而乃駈",
    "X37n0662_016:0567c18": "役馳騁耕種販賣違佛之制妨道之[億音+(天*天)]其可知也。",
    "X37n0662_016:0567c19": "尚應下與俗對辨過失重輕據前經說僧有違戒佛",
    "X37n0662_016:0567c20": "勅國王種種苦治乃至第一卷中明令罷道還俗等",
    "X37n0662_016:0567c21": "豈但如春秋中彈貶而已故云何足及言是知販賣",
    "X37n0662_016:0567c22": "之失於僧彌重於俗尚輕以此事人多喜犯故疏主",
    "X37n0662_016:0567c23": "於六事中委細釋出。",
    "X37n0662_016:0567c24": "得意自在者若了三觀一心無所不統則於前經文",
    "X37n0662_016:0568a01": "凡明事相法相之處悉當懸覽反照自心使無封文",
    "X37n0662_016:0568a02": "滯事之[億音+(天*天)]知依解起行之旨矣。",
    "X37n0662_016:0568a03": "執耒運斤者耒耜田器也斤斧也。",
    "X37n0662_016:0568a04": "坐馳者莊周貴坐忘遺照故曰坐馳無益。",
    "X37n0662_016:0568a05": "言坐亡遺照者若能知天之所為者能會其物理體",
    "X37n0662_016:0568a06": "其變化靜坐而忘其事棄遺所照之物任其自然之",
    "X37n0662_016:0568a07": "真理不以他事係心端然懸寂如此者乃能知天地",
    "X37n0662_016:0568a08": "之所為言天之道亦如此也此坐忘等語出莊子大",
    "X37n0662_016:0568a09": "宗師篇今以凡夫心緣五塵未甞暫息故曰坐馳若",
    "X37n0662_016:0568a10": "能體塵即空名坐忘也。",
    "X37n0662_016:0568a11": "自坐馳已下是簡出五乘九界悉名世務五塵六欲",
    "X37n0662_016:0568a12": "是人天乘亦是六道六界。又專念下是聲聞緣覺乘。",
    "X37n0662_016:0568a13": "又念蒼生下是菩薩乘總前是五乘九法界也。",
    "X37n0662_016:0568a14": "若能下明修一心三觀名為佛乘是佛法界方名出",
    "X37n0662_016:0568a15": "俗不壞道心。",
    "X37n0662_016:0568a16": "若能無念者明三諦俱亡。",
    "X37n0662_016:0568a17": "念於無念等者明三諦俱照念是假無念是空非念",
    "X37n0662_016:0568a18": "非無念是中。",
    "X37n0662_016:0568a19": "私謂下治者述疏中少明觀心之意。",
    "X37n0662_016:0568a20": "句句觀解者如法華疏等。",
    "X37n0662_016:0568a21": "於文非要者於消釋文義非要也。",
    "X37n0662_016:0568a22": "但為下使隨聞一句攝事成理即聞而修故妙玄明",
    "X37n0662_016:0568a23": "一家釋義凡伏二人一約事釋為伏文字法師二約",
    "X37n0662_016:0568a24": "觀釋為伏坐禪人然疏主既云得意自在是則今疏",
    "X37n0662_016:0568b01": "觀心一科無文有義況復至解世務委而明之及前",
    "X37n0662_016:0568b02": "釋通序中文亦略示若爾復成有文有義以一例諸",
    "X37n0662_016:0568b03": "一部可曉。",
    "X37n0662_016:0568b04": "此非心師者以後心隨前惡心則是後心為前心所",
    "X37n0662_016:0568b05": "教乃成弟子師於前心也。",
    "X37n0662_016:0568b06": "後心能止者知前心之過改惡為善則前心是所教",
    "X37n0662_016:0568b07": "弟子後心是能教之師名曰心師。",
    "X37n0662_016:0568b08": "以假人制心者妄心內動由人制伏也。",
    "X37n0662_016:0568b09": "不隨心作者以制伏故不隨惡心造身口業制心在",
    "X37n0662_016:0568b10": "人則人為心師此不約他人但約自己。",
    "X37n0662_016:0568b11": "心緣於法者心謂能觀之智法謂所觀之理制心依",
    "X37n0662_016:0568b12": "理理為心師始從名字終乎究竟悉有心師義故云",
    "X37n0662_016:0568b13": "深淺自在又淺依他解深依今釋義竝無妨故云自",
    "X37n0662_016:0568b14": "在。",
    "X37n0662_016:0568b15": "經涉路而去者即前遲得名退人也。",
    "X37n0662_016:0568b16": "不退之行者位行念三不退也。",
    "X37n0662_016:0568b17": "經傭滿勅龍反爾雅傭均也齊等也經文作傭俗字",
    "X37n0662_016:0568b18": "也。",
    "X37n0662_016:0568b19": "經奩底力占反蒼頡篇盛鏡器也。",
    "X37n0662_016:0568b20": "經身毛上靡靡偃也。",
    "X37n0662_016:0568b21": "經七處滿者大品經云兩手兩足兩肩及項也。",
    "X37n0662_016:0568b22": "經缺骨充滿者即項下橫骨繞項至咽喉處二寸強",
    "X37n0662_016:0568b23": "曲凹下如盆緣缺名缺盆骨。",
    "X37n0662_016:0568b24": "求佛心便者三十二相正是佛果所得故然相好無",
    "X37n0662_016:0568c01": "別但由四教觀慧淺深故成四別三藏可知達相本",
    "X37n0662_016:0568c02": "空通教達相即假別教達相即中雙遮雙照圓教八",
    "X37n0662_016:0568c03": "十種好經文不釋廣如大論及法界次第然相之與",
    "X37n0662_016:0568c04": "好同是色法但相總好別相若無好則不圓滿輪王",
    "X37n0662_016:0568c05": "釋梵亦有相以無好故相不微妙好嚴於相令人愛",
    "X37n0662_016:0568c06": "樂欲親近也既相好相須故知經文存略。",
    "X37n0662_016:0568c07": "業果即了因性者了因觀智是非有漏非無漏之業",
    "X37n0662_016:0568c08": "此業能招菩提之果故云業果正指能招之業故屬",
    "X37n0662_016:0568c09": "了因。",
    "X37n0662_016:0568c10": "下總結四法者即經云如是四法是總結上文也。",
    "X37n0662_016:0568c11": "兩番破義者一破因中有果二破因中無果。",
    "X37n0662_016:0568c12": "無性即有性下以有無互融即三諦理故不可作有",
    "X37n0662_016:0568c13": "無定執一切眾生皆有此性故云悉有佛性。",
    "X37n0662_016:0568c14": "文理抗行者既失圓融之理意欲消秘藏之宗教是",
    "X37n0662_016:0568c15": "則次第之理不應秘藏之文秘藏之文豈詮次第之",
    "X37n0662_016:0568c16": "理抗行之誚胡以逃之。",
    "X37n0662_016:0568c17": "以煩惱起故是常者煩惱是妄常是真理即妄而真",
    "X37n0662_016:0568c18": "故惑起處當體真常此謂煩惱即菩提也。",
    "X37n0662_016:0568c19": "此解淺近者以直指佛性為常此則偏指於真不能",
    "X37n0662_016:0568c20": "達妄即真何殊別義故云淺近以所覆佛性雖是常",
    "X37n0662_016:0568c21": "住而能覆煩惱還是無常故云常義不成。",
    "X37n0662_016:0568c22": "眾生下正示常義此則廣上初解耳。",
    "X37n0662_016:0568c23": "如何是常者正因屬理容可為常且果及果果是果",
    "X37n0662_016:0568c24": "上所得緣了是因中修成悉是本無今有無常之法",
    "X37n0662_016:0569a01": "何得五性俱常住耶。",
    "X37n0662_016:0569a02": "萬善即緣因能了佛性者意謂因中了正因佛性故",
    "X37n0662_016:0569a03": "有緣了二性果上了正因佛性故有果及果果性所",
    "X37n0662_016:0569a04": "以因果竝常然此解雖優而但云了佛性則能了所",
    "X37n0662_016:0569a05": "了理事宛然既不明理事互融因果不二尚是可思",
    "X37n0662_016:0569a06": "可議之法故云今謂不然也。",
    "X37n0662_016:0569a07": "不思議故常者則能所因果事理俱不二也。",
    "X37n0662_016:0569a08": "此是別義者地前以無常為能覆常理為所覆破九",
    "X37n0662_016:0569a09": "界二邊之無常登地分顯佛界中道之常住即別教",
    "X37n0662_016:0569a10": "也前第二解云眾生中佛性是常但得此義。",
    "X37n0662_016:0569a12": "涅槃經疏三德指歸卷第十六"
}