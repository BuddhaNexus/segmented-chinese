{
    "X14n0296_002:0679a15": "大佛頂如來密因修證了義諸菩薩萬行首楞嚴經",
    "X14n0296_002:0679a16": "截流卷之下",
    "X14n0296_002:0679a17": "天台後學沙門 傳如 述",
    "X14n0296_002:0679a18": "[0679a18] 今文躡前密因以起萬行所謂全性起修始為究竟",
    "X14n0296_002:0679a19": "堅固必須起行者若秪譚名理不策修證縱得妙悟",
    "X14n0296_002:0679a20": "但成狂慧故指菩提涅槃之尚遠責多聞薰習之無",
    "X14n0296_002:0679a21": "功阿難領藏心全體喻之如屋求所入之門世尊指",
    "X14n0296_002:0679a22": "常心圓根名決定二義為創修之要然二義汎明全",
    "X14n0296_002:0679a23": "體謂之慧覺圓通諸門獨選耳根始是最初方便至",
    "X14n0296_002:0679a24": "示攝心軌則安立道場通為修道分今第一義門令",
    "X14n0296_002:0679b01": "審因地不生滅心而示之以可作之法皆從變滅見",
    "X14n0296_002:0679b02": "聞覺知五疊渾濁者&#x8462;不知其滅無以復常不知其",
    "X14n0296_002:0679b03": "濁無以旋湛故令先擇生死根本依不生滅圓湛性",
    "X14n0296_002:0679b04": "成以湛旋其&#x8657;妄滅生復還元覺得圓明覺無生滅",
    "X14n0296_002:0679b05": "性為因地心然後圓成果地修證言不生滅心者即",
    "X14n0296_002:0679b06": "初卷所謂常住真心性淨明體也此之心體既以喻",
    "X14n0296_002:0679b07": "之屋矣而復答其所請之門者&#x8462;此一念發覺之心",
    "X14n0296_002:0679b08": "諸惑由是而伏斷果位由是而超入故得為門耳今",
    "X14n0296_002:0679b09": "第二義門令擇不生滅根乃先審煩惱根本者猶不",
    "X14n0296_002:0679b10": "知其結欲解弗能也識能致塵重喻賊媒降伏即前",
    "X14n0296_002:0679b11": "發兵討除之意斥六為賊媒無始纏縛隨舉世為遷",
    "X14n0296_002:0679b12": "流界為方位者將明流變三疊顯凡夫現量功德密",
    "X14n0296_002:0679b13": "啟即結是解庶可進修也言上下無位中無定方者",
    "X14n0296_002:0679b14": "此拂六存四以明流變三疊成千二百之數也如器",
    "X14n0296_002:0679b15": "內有的方之體始有四角之隅中無定方則四隅無",
    "X14n0296_002:0679b16": "寄矣流變三疊一十百千者初以三世四方宛轉相",
    "X14n0296_002:0679b17": "涉數成十二自十變百百變千本乎十二故成千二",
    "X14n0296_002:0679b18": "百也&#x8462;眾生不離世界故佛權依世數用顯六根功",
    "X14n0296_002:0679b19": "德之量耳汝復於中克定優劣至汝今欲逆生死欲",
    "X14n0296_002:0679b20": "流當驗此等六受用根誰合誰離等者此顯六根優",
    "X14n0296_002:0679b21": "劣令擇圓根為發行之由也性循生死決之而出曰",
    "X14n0296_002:0679b22": "欲流性合涅槃旋元自歸曰法流聖凡雖異流體不",
    "X14n0296_002:0679b23": "別故得於凡夫之根通稱六湛圓明阿難言云何深",
    "X14n0296_002:0679b24": "入一門能令六根一時清淨問含二疑&#x8462;既稱六湛",
    "X14n0296_002:0679c01": "圓明不可謂逆流深入然後稱淨其疑一也若必欲",
    "X14n0296_002:0679c02": "逆流而後稱淨則此六根織妄相背又不可謂一入",
    "X14n0296_002:0679c03": "六淨其疑二也言汝今已滅三界眾生世間見所斷",
    "X14n0296_002:0679c04": "惑然猶未知根中積生無始&#x8657;習何況此中生住異",
    "X14n0296_002:0679c05": "滅分齊頭數者此釋初疑由其有如是濁惑務須逆",
    "X14n0296_002:0679c06": "流深入然後為淨也言今汝且觀現前六根為一為",
    "X14n0296_002:0679c07": "六至辯非一非六者此釋次疑由其一六俱非故得",
    "X14n0296_002:0679c08": "一入六淨也更觀太&#x8657;元非同異則玅心豈定一多",
    "X14n0296_002:0679c09": "由粘湛以奔逸是為濁流不循塵而伏歸遂發明耀",
    "X14n0296_002:0679c10": "故有證性不因六根可諭合眼猶能一辯達聲銷而",
    "X14n0296_002:0679c11": "聞恒在形寐而性不昏如是則斷滅之慮洒然七常",
    "X14n0296_002:0679c12": "住果復何疑。",
    "X14n0296_002:0679c13": "五卷",
    "X14n0296_002:0679c14": "[0679c14] 阿難詢第二義結解之元世尊摩頂佛光灌頂者表",
    "X14n0296_002:0679c15": "諸佛之道皆悉無上今將開示也六種震動者將解",
    "X14n0296_002:0679c16": "六結瑞兆也諸佛告以安樂妙常輪轉生死皆由六",
    "X14n0296_002:0679c17": "根更非他物者&#x8462;離結無解故也言根塵同源縛脫",
    "X14n0296_002:0679c18": "無二者由塵發知則知本是幻因根有相則塵本是",
    "X14n0296_002:0679c19": "幻二種皆空故喻交蘆是得同源是得無二也根境",
    "X14n0296_002:0679c20": "既空識本不有故曰識性&#x8657;妄猶如空花如是則本",
    "X14n0296_002:0679c21": "無知見而知見立即無明本了無知見而知見亡斯",
    "X14n0296_002:0679c22": "即涅槃涅槃之體一切圓滿絕待故曰無漏真淨云",
    "X14n0296_002:0679c23": "何是中更容他物偈云真性者即涅槃之體也此體",
    "X14n0296_002:0679c24": "不同有為之空故曰真性有為空緣生故如幻者釋",
    "X14n0296_002:0680a01": "成空義也此體亦不同無為之無起滅故曰無為無",
    "X14n0296_002:0680a02": "起滅不實如空花者釋成無起滅也若以有為為妄",
    "X14n0296_002:0680a03": "無為為真是為言妄顯諸真妄真同二妄斯不得謂",
    "X14n0296_002:0680a04": "之無漏真淨之性今真妄雙遣故曰猶非真非真知",
    "X14n0296_002:0680a05": "無為之真尚遣況有為之妄乎故曰云何見所見見",
    "X14n0296_002:0680a06": "即根所見即塵根塵兩立而中&#x8657;故喻之以交蘆識",
    "X14n0296_002:0680a07": "居二者之間是曰交中性根塵兩非識體何在聖人",
    "X14n0296_002:0680a08": "了此是為解凡夫昧此是為結故曰解結同所因聖",
    "X14n0296_002:0680a09": "凡無二路也汝觀交中性者舉喻重令審詳也知交",
    "X14n0296_002:0680a10": "中之性未&#x751E;因交而始有不交而後空故曰空有二",
    "X14n0296_002:0680a11": "俱非言迷晦即無明發明便解脫者結成聖凡無二",
    "X14n0296_002:0680a12": "路即知見立知等意也言解結因次第六解一亦亡",
    "X14n0296_002:0680a13": "者即應前一入六淨之義根選入圓通入流成正覺",
    "X14n0296_002:0680a14": "者應前誰為圓通及逆生死欲流之義欲流逆歸便",
    "X14n0296_002:0680a15": "合妙湛故成正覺如觀音因入流相成就菩提也偈",
    "X14n0296_002:0680a16": "指流之所自故云陀那微細識習氣成瀑流陀那此",
    "X14n0296_002:0680a17": "云執持即賴耶所變之初相也由賴耶受薰而起故",
    "X14n0296_002:0680a18": "曰習氣念念代謝其相甚微故曰瀑流後文云由生",
    "X14n0296_002:0680a19": "滅等於妙圓中粘湛發知浮根四塵流逸奔法者本",
    "X14n0296_002:0680a20": "此或疑浮根奔逸其相甚粗焉稱微細經云本自一",
    "X14n0296_002:0680a21": "精明分為六和合&#x8462;從妙圓粘湛發流但舉六識而",
    "X14n0296_002:0680a22": "八識斯在矣此之識體言真則外道計為神我言妄",
    "X14n0296_002:0680a23": "則凡夫無從進修故言真非真恐迷我常不開演也",
    "X14n0296_002:0680a24": "世間依正全性轉變本無能所而強生計別是為自",
    "X14n0296_002:0680b01": "心取自心非幻成幻法此頌知見立知即無明本也",
    "X14n0296_002:0680b02": "不取無非幻非幻尚不生幻法云何立此頌知見無",
    "X14n0296_002:0680b03": "見斯即涅槃也蓮華處染而常淨華果以同時經譚",
    "X14n0296_002:0680b04": "結解同所因聖凡無二路故名妙蓮華金剛為堅利",
    "X14n0296_002:0680b05": "之寶諸物莫攖其鋒今經真妄悉破故名金剛王寶",
    "X14n0296_002:0680b06": "覺昔也由迷而結是為生死垢濁今也由悟而解是",
    "X14n0296_002:0680b07": "為涅槃真淨迷悟轉變本於無住故名如幻三摩提",
    "X14n0296_002:0680b08": "能一達此則惑盡而真亦窮故得彈指超無學如是",
    "X14n0296_002:0680b09": "無上之法諸聖莫不由斯故曰此阿毗達磨十方薄",
    "X14n0296_002:0680b10": "伽梵一路涅槃門阿難既曰祇夜伽陀雜糅精瑩偈",
    "X14n0296_002:0680b11": "及長行固多出入耳阿難已知解結之因而復欲知",
    "X14n0296_002:0680b12": "六解一亡舒結倫次佛取劫波羅巾挽結詳問者令",
    "X14n0296_002:0680b13": "審一巾無異妄起六結倫次也初綰結成名為第一",
    "X14n0296_002:0680b14": "此倫次之相已定也吾今能將第六結名成第一否",
    "X14n0296_002:0680b15": "者令知倫次不可亂名則知六根不相為用故合法",
    "X14n0296_002:0680b16": "云畢竟同中成畢竟異汝必嫌此六結不成者嫌前",
    "X14n0296_002:0680b17": "一不成六也既嫌乎彼必樂乎此故曰願樂一成一",
    "X14n0296_002:0680b18": "成者一以成六也對前不成故曰復云何得此結若",
    "X14n0296_002:0680b19": "存是非蜂起而彼此相非者如前不可亂名也欲無",
    "X14n0296_002:0680b20": "彼此莫如解除故言若總解除則無彼此以彼此俱",
    "X14n0296_002:0680b21": "無故言尚不名一六云何成此正答願樂一成之問",
    "X14n0296_002:0680b22": "也尚不名一即一亡六云何成即六解故曰亦復如",
    "X14n0296_002:0680b23": "是言一切世間生死涅槃皆即狂勞顛倒花相者妙",
    "X14n0296_002:0680b24": "淨體中不獨計有為生死之為結計無為涅槃亦即",
    "X14n0296_002:0680c01": "是結也後文云將欲復真欲真已非真真如性者此",
    "X14n0296_002:0680c02": "爾解結當於結心者真妄兩亡中道觀智也我說佛",
    "X14n0296_002:0680c03": "法下此杜阿難之情計使知因根修證也杜計者前",
    "X14n0296_002:0680c04": "云解結因次第又云解結同所因是則因迷而結緣",
    "X14n0296_002:0680c05": "悟而解恐阿難計為世間之因緣故曰我說佛法從",
    "X14n0296_002:0680c06": "因緣生非取世間和合粗相佛法者佛種之法眾生",
    "X14n0296_002:0680c07": "計世間因緣是為凡夫之法今因入流而成正覺是",
    "X14n0296_002:0680c08": "為出世佛法惟得此法故於世出世法知其本因隨",
    "X14n0296_002:0680c09": "所緣出如是故應選擇六根一門深入而銷諸妄也",
    "X14n0296_002:0680c10": "已言此根初解先得人空者由逆欲流之功見思&#x8657;",
    "X14n0296_002:0680c11": "習於是銷落故曰人空見思雖落塵沙尚存是為法",
    "X14n0296_002:0680c12": "執進破此惑故曰空性圓明成法解脫塵沙雖亡尚",
    "X14n0296_002:0680c13": "須中觀對破無明無明若盡觀智亦亡故曰解脫法",
    "X14n0296_002:0680c14": "已俱空不生從三摩地得無生忍者即以如幻三昧",
    "X14n0296_002:0680c15": "照破三惑而真常之體於是頓顯即無得而得也既",
    "X14n0296_002:0680c16": "稱妙三摩地此似次第者未達三觀一體則圓亦歷",
    "X14n0296_002:0680c17": "別了無一三用在一時矣阿難大眾已知六解一亡",
    "X14n0296_002:0680c18": "故言慧覺圓通得無疑惑未示一門深入故言然猶",
    "X14n0296_002:0680c19": "未達圓通本根所得密言還同本悟則與未聞無有",
    "X14n0296_002:0680c20": "差別者慧覺雖明了無實證故須別求祕嚴乃可造",
    "X14n0296_002:0680c21": "修也祕嚴即隱密義阿難將謂別有祕嚴故退藏密",
    "X14n0296_002:0680c22": "機冀以冥授然不了前之所示根根塵塵無隱乎爾",
    "X14n0296_002:0680c23": "故世尊普告大眾詢以最初發心悟十八界誰為圓",
    "X14n0296_002:0680c24": "通從何方便入三摩地經自陳那至迦葉悟六塵次",
    "X14n0296_002:0681a01": "那律至空生悟六根自鶖子至目連悟六識自烏&#x84AD;",
    "X14n0296_002:0681a02": "瑟摩至大勢至悟七大當知諸聖之所陳陳如來之",
    "X14n0296_002:0681a03": "所宣如來之所宣宣諸聖之所證若別有秘嚴可授",
    "X14n0296_002:0681a04": "非一路涅槃門矣至下觀音所證未越乎此為施對",
    "X14n0296_002:0681a05": "冶悉檀故廣演勝妙之相非諸聖之所不能耳。",
    "X14n0296_002:0681a06": "六卷",
    "X14n0296_002:0681a07": "[0681a07] 觀音將陳所證追敘於無量恒沙劫前之事者密顯",
    "X14n0296_002:0681a08": "性本圓通且真常也有佛出世名觀世音者所師為",
    "X14n0296_002:0681a09": "圓通之師師資名同古今一道也觀即如幻金剛觀",
    "X14n0296_002:0681a10": "察世音謂十界音聲惟音可觀乃謂圓通從聞思修",
    "X14n0296_002:0681a11": "入三摩地者稟師之教諦審損益故得證入也當機",
    "X14n0296_002:0681a12": "固稱多聞曾未及此特以是啟之初於聞中入流亡",
    "X14n0296_002:0681a13": "所者凡夫耳根發識為聞聞識奔境為流今觀音觀",
    "X14n0296_002:0681a14": "聽反入故曰入流能滅音圓聞故曰亡所上所指聲",
    "X14n0296_002:0681a15": "塵下所指入流以流內伏外塵自銷故曰所入即寂",
    "X14n0296_002:0681a16": "動靜二相了然不生如是漸增聞所聞盡者以獲妙",
    "X14n0296_002:0681a17": "妙聞心心精遺聞故得曰盡即前云此根初解先得",
    "X14n0296_002:0681a18": "人空也覺有盡聞之盡是亦不盡故曰盡聞不住覺",
    "X14n0296_002:0681a19": "所覺空即空性圓明成法解脫也空覺極圓空所空",
    "X14n0296_002:0681a20": "滅者即空覺之空亦空所謂俱空不生也生滅者外",
    "X14n0296_002:0681a21": "塵內根及以識心諸有惑業皆名生滅之法今悉空",
    "X14n0296_002:0681a22": "空故曰既滅以既滅則不復更滅故曰寂滅彌滅彌",
    "X14n0296_002:0681a23": "顯是曰現前彌超彌同故上合十方諸佛本妙覺心",
    "X14n0296_002:0681a24": "與佛如來同一慈力以三十二應入諸國土下合十",
    "X14n0296_002:0681b01": "方一切六道眾生與諸眾生同一悲仰施十四無畏",
    "X14n0296_002:0681b02": "福被眾生及現眾多玅容能說無邊神&#x546A;斯皆亡所",
    "X14n0296_002:0681b03": "遺聞朗徹廓照所致結云佛問圓通我從圓照三昧",
    "X14n0296_002:0681b04": "緣心自在因入流相得三摩地成就菩提斯為第一",
    "X14n0296_002:0681b05": "或疑三十二應菩薩&#x5374;現佛身十四無畏沈迷即離",
    "X14n0296_002:0681b06": "苦惱身心含廣莫之法界作用現眾多之手眼皆為",
    "X14n0296_002:0681b07": "表法曾無實證噫斯非自生障礙蔑彼圓通者耶當",
    "X14n0296_002:0681b08": "知觀音為正法明如來何獨泥對揚之跡眾生能感",
    "X14n0296_002:0681b09": "應道交奚難離幻妄之苦俛仰再撫於四海且為緣",
    "X14n0296_002:0681b10": "慮之知身心互&#x5FA7;於十方始是遺聞之玅魚之成龍",
    "X14n0296_002:0681b11": "頭角遂異人之登聖手眼固神毋自望洋拘墟請事",
    "X14n0296_002:0681b12": "入流亡所仍藉大悲光耀一示本來面目始信聖言",
    "X14n0296_002:0681b13": "聖證未之或欺也然諸聖既陳圓通而釋尊五體放",
    "X14n0296_002:0681b14": "光遠灌微塵如來微塵如來亦於五體同放寶光來",
    "X14n0296_002:0681b15": "灌佛頂者&#x8462;表淨極光通極果所同也彼界此土菩",
    "X14n0296_002:0681b16": "薩羅漢光亦灌頂者表因果互融所陳所證一一無",
    "X14n0296_002:0681b17": "上也林木池沼皆演法音寶光相羅如寶絲網者信",
    "X14n0296_002:0681b18": "山河大地無非如來藏無非妙莊嚴也斯為希有之",
    "X14n0296_002:0681b19": "瑞故令一切普獲金剛三昧金剛喻斷惑之速獲即",
    "X14n0296_002:0681b20": "初住真因之位也以踐正位故天亦以諸瑞應之真",
    "X14n0296_002:0681b21": "因智中十界圓彰則成百界故天雨百寶蓮花青黃",
    "X14n0296_002:0681b22": "赤白間雜紛糅者住行向地或超或次遞遞涉入也",
    "X14n0296_002:0681b23": "十方&#x8657;空成七寶色者從寂滅體中克七常住果也",
    "X14n0296_002:0681b24": "入圓通常門習漏永除依正不隔是故娑婆山河俱",
    "X14n0296_002:0681c01": "時不現微塵國土合成一界也梵唄歌&#x548F;自然敷奏",
    "X14n0296_002:0681c02": "者表證入之人無作法音皆如是也圓通法門止此",
    "X14n0296_002:0681c03": "於是佛告文殊師利汝今觀此諸大菩薩及阿羅漢",
    "X14n0296_002:0681c04": "各說最初成道方便彼等修行實無優劣前後差別",
    "X14n0296_002:0681c05": "者聖性無不通也以無不通故感諸瑞如此我今欲",
    "X14n0296_002:0681c06": "令阿難開悟二十五行誰當其根兼我滅度此界眾",
    "X14n0296_002:0681c07": "生入菩薩乘何方便門得易成就文殊奉&#x52D1;唯擇耳",
    "X14n0296_002:0681c08": "根者所謂偏為當機也偈稱覺海性澄圓圓澄覺元",
    "X14n0296_002:0681c09": "妙者即前所云性覺妙明本覺明玅是也將擇圓通",
    "X14n0296_002:0681c10": "之根先標圓通之體著一海字便見入流之意下云",
    "X14n0296_002:0681c11": "旋流獲無妄&#x8462;本於此元明照生所者元明本妙覺",
    "X14n0296_002:0681c12": "明也從元明而妄發所照故曰所立所照既立真性",
    "X14n0296_002:0681c13": "遂晦故曰照性亡照性者起照之真性也迷妄有&#x8657;",
    "X14n0296_002:0681c14": "空因空立世界者即晦昧為空空晦暗中結暗為色",
    "X14n0296_002:0681c15": "也想澄成國土知覺乃眾生者即色雜妄想想相為",
    "X14n0296_002:0681c16": "身也&#x8462;一因所妄依正斯分則澄妙之體莫得而圓",
    "X14n0296_002:0681c17": "莫得而通即一迷為身決定惑為色身之內也空生",
    "X14n0296_002:0681c18": "大覺中如海一漚發漚滅空本無況復諸三有者此",
    "X14n0296_002:0681c19": "明覺體本周一不循塵圓通之體本無涯量故淨極",
    "X14n0296_002:0681c20": "光通達寂照含&#x8657;空行人得此諸境咸妙故&#x5374;求觀",
    "X14n0296_002:0681c21": "世間猶如夢中事將聞持佛佛何不自聞聞者佛佛",
    "X14n0296_002:0681c22": "者諸佛所談覺性也此之覺體即吾真聞不能聞聞",
    "X14n0296_002:0681c23": "何知佛佛故策云大眾及阿難旋汝倒聞機反聞聞",
    "X14n0296_002:0681c24": "自性阿難大眾聞是開示觀佛菩提及大涅槃如遠",
    "X14n0296_002:0682a01": "遊人未得歸還明了其家所歸道路者前示慧學圓",
    "X14n0296_002:0682a02": "通及辯圓通本根但明起行之由故曰知路而已若",
    "X14n0296_002:0682a03": "欲還家必須俶裝故請攝心軌則安立道場至示五",
    "X14n0296_002:0682a04": "十五位真菩提路正明萬行修證也戒定慧三通稱",
    "X14n0296_002:0682a05": "無漏者&#x8462;眾生覺海本自圓澄以粘湛發識流逸奔",
    "X14n0296_002:0682a06": "境名漏今依清淨律儀制止身心內瑩發光三摩正",
    "X14n0296_002:0682a07": "定圓通妙慧皆具於此佛以婬殺盜妄一一宣其重",
    "X14n0296_002:0682a08": "過劇稱決定明誨復言不如此說即波旬說者&#x8462;此",
    "X14n0296_002:0682a09": "戒相本是易知易解之法為難受難持之行輪迴苦",
    "X14n0296_002:0682a10": "本安樂妙常莫不由斯觀佛諄諄切切寧弗愧死懼",
    "X14n0296_002:0682a11": "死。",
    "X14n0296_002:0682a12": "七卷",
    "X14n0296_002:0682a13": "[0682a13] 廣明菩薩行相令持四種律儀皎如&#x6C37;霜自不能生",
    "X14n0296_002:0682a14": "一切枝葉者&#x8462;萬行雖多此為根本今人果能不緣",
    "X14n0296_002:0682a15": "色香味觸魔事自銷奈何宿習所牽朝則心齊於諸",
    "X14n0296_002:0682a16": "佛莫則行歉乎下凡聞見愈多惑業愈熾非假神&#x546A;",
    "X14n0296_002:0682a17": "之功畢竟無由解脫今明建壇誦&#x546A;能克聖果者化",
    "X14n0296_002:0682a18": "佛為不思議佛&#x546A;為不思議法壇為不思議境淨戒",
    "X14n0296_002:0682a19": "諸侶為不思議人同如是人發如是心入如是境行",
    "X14n0296_002:0682a20": "如是法獲如是果決定無疑&#x546A;有勝益故天龍八部",
    "X14n0296_002:0682a21": "一切鬼神發願擁護受持之者得無魔事末世捨&#x546A;",
    "X14n0296_002:0682a22": "心而談楞嚴者徒益多聞耳行者勉之以上理行既",
    "X14n0296_002:0682a23": "備若不開聖位其何以顯證果之相初卷云心言直",
    "X14n0296_002:0682a24": "故如是乃至終始地位中間永無諸委曲相今須詳",
    "X14n0296_002:0682b01": "明是故請云云何名為乾慧之地四十四心至何漸",
    "X14n0296_002:0682b02": "次得修行目詣何方所名入地中云何名為等覺菩",
    "X14n0296_002:0682b03": "薩然問辭列漸次於諸位之中&#x8462;先令知三漸次以",
    "X14n0296_002:0682b04": "通含諸位故也佛將示諸聖位次先示眾生世界二",
    "X14n0296_002:0682b05": "顛倒因者性顛倒故轉菩提為煩惱則成十二類生",
    "X14n0296_002:0682b06": "性不顛倒轉生死為涅槃則成六十聖位此為迷悟",
    "X14n0296_002:0682b07": "之源不可不辯指要而言性明元心瞥起妄明能覆",
    "X14n0296_002:0682b08": "所覆皆為無住本此無住建立世界及諸眾生若了",
    "X14n0296_002:0682b09": "無住則知妄本無依真亦不有一欲復真斯為顛倒",
    "X14n0296_002:0682b10": "之本而十二類生肇焉是故世界因動有聲至六亂",
    "X14n0296_002:0682b11": "妄想成業性故十二區分由此輪轉者此明依正妄",
    "X14n0296_002:0682b12": "織為十二類生生起之本也是故世間聲香味觸窮",
    "X14n0296_002:0682b13": "十二變為一旋復者重結依報之中三世四方和合",
    "X14n0296_002:0682b14": "相涉能變有情成十二之數也色聲香味為能變即",
    "X14n0296_002:0682b15": "世界之本世界宛轉相涉為十二數旋復即宛轉義",
    "X14n0296_002:0682b16": "下云乘是輪轉顛倒相故是有世間卵生等如是則",
    "X14n0296_002:0682b17": "不可以窮十二變之能變為所變耳十二類生各各",
    "X14n0296_002:0682b18": "具十二顛倒者以同一理性彼彼互具也天台所明",
    "X14n0296_002:0682b19": "現起之一名事造餘冥伏者為理具具無所具全一",
    "X14n0296_002:0682b20": "覺體若以六即收之所謂理即事也由生類即佛故",
    "X14n0296_002:0682b21": "可進修一聞理即便為名字今三漸次中自除其助",
    "X14n0296_002:0682b22": "因刳其正性此屬觀行相似二即文自父母肉身不",
    "X14n0296_002:0682b23": "須天眼自然觀見十方至宿命清淨得無艱險此屬",
    "X14n0296_002:0682b24": "相似即第三違其現業是又躡前觀行相似二位進",
    "X14n0296_002:0682c01": "明分證耳文云反流全一六用不行者即圓伏五住",
    "X14n0296_002:0682c02": "同前觀行位也十方國土皎然清淨至一切如來密",
    "X14n0296_002:0682c03": "圓淨妙皆現其中者此見思先斷同前相似位也是",
    "X14n0296_002:0682c04": "人即獲無生法忍者此從十信超入初住無明初破",
    "X14n0296_002:0682c05": "為分證位也從是漸修安立聖位指分證位中當位",
    "X14n0296_002:0682c06": "昇進之相非直接乾慧之位也以乾慧之文合前者",
    "X14n0296_002:0682c07": "欲愛乾枯根境不偶同前反流全一六用不行之義",
    "X14n0296_002:0682c08": "執心&#x8657;明純是智慧慧性圓明瑩十方界同前十方",
    "X14n0296_002:0682c09": "國土皎然清淨等義若作未破見思即屬觀行將成",
    "X14n0296_002:0682c10": "之相若作見思已破即同十信位中相似之相今乾",
    "X14n0296_002:0682c11": "慧既居十信之前當直作觀行位釋然十卷有云從",
    "X14n0296_002:0682c12": "互用中能入菩薩金剛乾慧乃至云如是乃超十信",
    "X14n0296_002:0682c13": "十住等者斯是經文錯綜非謂六根互用始入信前",
    "X14n0296_002:0682c14": "乾慧耳此後信住行向乃至等覺諸位無不屬此金",
    "X14n0296_002:0682c15": "剛觀察之觀故後文云至等覺已是覺始獲金剛心",
    "X14n0296_002:0682c16": "中初乾慧地不言妙覺之中獲者圓滿菩提歸無所",
    "X14n0296_002:0682c17": "得故也今自乾慧至妙覺重以六即定之者乾慧以",
    "X14n0296_002:0682c18": "前凡夫本具聖位是理即從此得聞為名字即乾慧",
    "X14n0296_002:0682c19": "為觀行即十信為相似即十信至等覺為分證即妙",
    "X14n0296_002:0682c20": "覺為究竟即也經始自乾慧終至妙覺為單複十二",
    "X14n0296_002:0682c21": "者逐位別開為單每位具十曰複故十信十住十行",
    "X14n0296_002:0682c22": "十向十地為五複乾慧煖頂忍世第一等妙為七單",
    "X14n0296_002:0682c23": "以單七複五數為十二解如長水經云是種種地皆",
    "X14n0296_002:0682c24": "以金剛觀察十種深喻奢摩他中用諸毗婆舍那清",
    "X14n0296_002:0683a01": "淨修證漸次深入觀察乃心之異名也更詳皆以二",
    "X14n0296_002:0683a02": "字亦應曰至等覺已是覺始獲金剛心中初信二信",
    "X14n0296_002:0683a03": "乃至十地今云是覺始獲金剛心中初乾慧地者猶",
    "X14n0296_002:0683a04": "云發心究竟二不別非等覺心中別有一乾慧也華",
    "X14n0296_002:0683a05": "嚴明善財童子始謁文殊終會文殊者旨不異此又",
    "X14n0296_002:0683a06": "云漸次深入則知漸次通貫諸位不可以三漸次直",
    "X14n0296_002:0683a07": "接乾慧地也如是皆以三增進故善能成就五十五",
    "X14n0296_002:0683a08": "位真菩提路者以諸位之中遞遞增進由觀行之相",
    "X14n0296_002:0683a09": "似由相似之分證由分證之究竟又非截三漸次居",
    "X14n0296_002:0683a10": "乾慧之前耳單七複五共五十七位今云五十位真",
    "X14n0296_002:0683a11": "菩提路者乾慧非真妙覺非路止五十五解如吳興。",
    "X14n0296_002:0683a12": "八卷",
    "X14n0296_002:0683a13": "[0683a13] 明五種經題謂之結經分者前開理解修證文義浩",
    "X14n0296_002:0683a14": "博必須結撮綱要乃便記憶故文殊師利言當何名",
    "X14n0296_002:0683a15": "此經我及眾生云何受持是經名大佛頂悉怛多般",
    "X14n0296_002:0683a16": "怛囉無上寶印十方如來清淨海眼者此全從神&#x546A;",
    "X14n0296_002:0683a17": "得名義兼體宗用也悉怛多般怛囉乃神&#x546A;之總稱",
    "X14n0296_002:0683a18": "&#x546A;從大覺頂中所說故曰無上能別魔外故曰寶印",
    "X14n0296_002:0683a19": "三世諸佛莫不由此破諸妄塵徹照萬象故曰清淨",
    "X14n0296_002:0683a20": "海眼海之一滴即具百川故但舉眼全體斯在亦名",
    "X14n0296_002:0683a21": "救護親因度脫阿難及此會中性比丘尼得菩提心",
    "X14n0296_002:0683a22": "入&#x5FA7;知海者文見四卷之中此用契宗體以得名也",
    "X14n0296_002:0683a23": "亦名如來密因了義者文雖分屬見道其體本&#x5FA7;初",
    "X14n0296_002:0683a24": "後此兼宗體力用及以教相得名也亦名大方廣妙",
    "X14n0296_002:0683b01": "蓮華王十方佛母陀羅尼&#x546A;文見五卷之前此兼體",
    "X14n0296_002:0683b02": "用以得名也亦名灌頂章句諸菩薩萬行首楞嚴者",
    "X14n0296_002:0683b03": "此雖分屬修證二分亦徹於前以用兼體宗故也言",
    "X14n0296_002:0683b04": "灌頂者西竺凡方等深經有密語者通灌頂部攝若",
    "X14n0296_002:0683b05": "約當經則諸佛放光交灌其頂及明菩薩受職智水",
    "X14n0296_002:0683b06": "灌頂是故云也天台凡釋題具有五重所謂名體宗",
    "X14n0296_002:0683b07": "用教相名中復有七種謂單三複三及具足一此經",
    "X14n0296_002:0683b08": "首題人法喻三悉皆具足大佛頂兼化佛人也&#x546A;心",
    "X14n0296_002:0683b09": "法也寶印喻也餘可例知此經實相為體經云欲令",
    "X14n0296_002:0683b10": "汝等通達實相故微密觀照為宗明妙奢摩他等為",
    "X14n0296_002:0683b11": "十方諸佛成道之法因果圓該故破妄顯真為用經",
    "X14n0296_002:0683b12": "廣明諸法&#x8657;幻斷諸惑業顯常住真心故大乘生酥",
    "X14n0296_002:0683b13": "為教相經始於常心終克極果圓類法華其間漸次",
    "X14n0296_002:0683b14": "深入廣顯性真多談相妄且非維摩所談不二法門",
    "X14n0296_002:0683b15": "明天魔勞侶皆為侍者等圓覺所談大光明藏一切",
    "X14n0296_002:0683b16": "障礙即究竟覺得念失念無非解脫等華嚴圓彰法",
    "X14n0296_002:0683b17": "界婆須密女無厭足王勝熱婆羅門諸善知識若逆",
    "X14n0296_002:0683b18": "若順皆為法門等智者大師謂華嚴尚兼一別此經",
    "X14n0296_002:0683b19": "判屬方等不及法華純一無雜斯言當哉說是經題",
    "X14n0296_002:0683b20": "之後阿難大眾得蒙如來開示密印般怛囉義之義",
    "X14n0296_002:0683b21": "者無上寶印十方如來清淨海眼義為佛頂神&#x546A;所",
    "X14n0296_002:0683b22": "表曰密經題非一故曰兼聞了義名目頓悟禪那修",
    "X14n0296_002:0683b23": "進聖位增上妙理者此通結見修證三分之益斷除",
    "X14n0296_002:0683b24": "三界修心六品微細煩惱者&#x8462;聞深證淺且思惑未",
    "X14n0296_002:0683c01": "盡機教權實可知結經之後將明助道先舉寶蓮香",
    "X14n0296_002:0683c02": "比丘尼之婬&#x7460;璃王之殺善星之妄婬殺妄中義兼",
    "X14n0296_002:0683c03": "於盜四種律儀隨破一種皆致泥犁之苦今示此者",
    "X14n0296_002:0683c04": "務使末世多聞及諸博地因教知非怖果絕因也眾",
    "X14n0296_002:0683c05": "生心念循境下流謂分內之情眾生志慮逆情外慕",
    "X14n0296_002:0683c06": "謂分外之想今寶蓮香等唯順惡業故皆陷入地獄",
    "X14n0296_002:0683c07": "文舉十習六交種種苦報具明地獄相也地獄報盡",
    "X14n0296_002:0683c08": "還為餓鬼鬼報既盡更為畜生畜生報盡乃復為人",
    "X14n0296_002:0683c09": "所謂如汲井輪無有暫已行者窮研佛語不毛豎者",
    "X14n0296_002:0683c10": "真一闡底迦也。",
    "X14n0296_002:0683c11": "九卷",
    "X14n0296_002:0683c12": "[0683c12] 躡前十仙廣明天道斯從勝想得昇方乎三惡及以",
    "X14n0296_002:0683c13": "人倫苦樂雖有不同無非生死輪轉結云此等眾生",
    "X14n0296_002:0683c14": "不識本心受此輪迴又云精研七趣無非昏沈諸有",
    "X14n0296_002:0683c15": "為相使悟此有為始獲無漏耳上之七趣&#x8462;通明三",
    "X14n0296_002:0683c16": "世因果今詳約當世進修明諸魔境大要務在了達",
    "X14n0296_002:0683c17": "身心本空魔佛一體行人於禪定中所發境界不取",
    "X14n0296_002:0683c18": "則魔亦是佛取著則佛亦是魔如色陰中云斯但功",
    "X14n0296_002:0683c19": "用暫得如是非為聖證不作聖心名善境界若作聖",
    "X14n0296_002:0683c20": "解即受群邪此陰境之要旨也助道大分由初卷云",
    "X14n0296_002:0683c21": "眾生無始種種顛倒業種自然如惡叉聚諸修行人",
    "X14n0296_002:0683c22": "不能得成無上菩提乃至別成聲聞緣覺及成外道",
    "X14n0296_002:0683c23": "諸天魔王及魔眷屬故今杜此多岐正道可階也。",
    "X14n0296_002:0683c24": "十卷",
    "X14n0296_002:0684a01": "[0684a01] 云如是法門先過去世恒沙劫中微塵如來乘此心",
    "X14n0296_002:0684a02": "開得無上道識陰若盡則汝現前諸根互用從互用",
    "X14n0296_002:0684a03": "中能入菩薩金剛乾慧圓明精心於中發化如淨&#x7460;",
    "X14n0296_002:0684a04": "璃內含寶月如是乃超十信十住十行十迴向四加",
    "X14n0296_002:0684a05": "行心菩薩所行金剛十地等覺圓明入於如來妙莊",
    "X14n0296_002:0684a06": "嚴海圓滿菩提歸無所得知菩提尚不可得何況他",
    "X14n0296_002:0684a07": "物能達斯旨群魔自息矣言從互用能入菩薩金剛",
    "X14n0296_002:0684a08": "乾慧此通指金剛之智不獨指信前為乾慧故言如",
    "X14n0296_002:0684a09": "是乃超十信等位又言菩薩所行金剛十地細研超",
    "X14n0296_002:0684a10": "及行字則知乾慧通徹諸位甚明前云經文錯綜者",
    "X14n0296_002:0684a11": "以此魔境之後重請修斷五陰諸相答文其要云理",
    "X14n0296_002:0684a12": "須頓悟乘悟併銷事非頓除因次第盡故佛責言我",
    "X14n0296_002:0684a13": "已示汝劫波羅巾何所不明再此詢問汝應將此妄",
    "X14n0296_002:0684a14": "想根元心得開通者明自利也傳示將來末法之中",
    "X14n0296_002:0684a15": "令識&#x8657;妄者明利他也深厭自生知有涅槃不戀三",
    "X14n0296_002:0684a16": "界者明功用也正宗止此下惟廣明勝益結勸弘持",
    "X14n0296_002:0684a17": "為流通分耳是經始緣阿難不了佛身非色聲亦非",
    "X14n0296_002:0684a18": "聲致登伽婬躬幻&#x546A;之所轉佛乃因其發心徵其心",
    "X14n0296_002:0684a19": "因其見相辯其見以致四科七大至於盡經重請五",
    "X14n0296_002:0684a20": "陰盡相曾未外此是故能了頂光化佛色聲本幻如",
    "X14n0296_002:0684a21": "是則摩登在夢受轉者其誰耶噫大佛頂之為教也",
    "X14n0296_002:0684a22": "亦至矣行人當於現量一體形教乃及文言可也又",
    "X14n0296_002:0684a23": "悟象忘言今截流意也。卷之下(終)",
    "X14n0296_002:0684a24": "[0684a24] 戊戌正月二十四日瓦官僧舍校一卷至六卷二月",
    "X14n0296_002:0684b01": "初五日衙齋名理軒對完隨喜者汪仲嘉吳[傝-日]度周"
}