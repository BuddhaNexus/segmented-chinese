{
    "T49n2035_008:0189c02": "佛祖統紀卷第八",
    "T49n2035_008:0189c04": "宋景定四明東湖沙門志磐撰",
    "T49n2035_008:0189c05": "興道下八祖紀第四",
    "T49n2035_008:0189c06": "[0189c06] 十祖天台興道尊者大法師",
    "T49n2035_008:0189c07": "[0189c07] 十一祖天台至行尊者大法師",
    "T49n2035_008:0189c08": "[0189c08] 十二祖國清正定尊者大法師",
    "T49n2035_008:0189c09": "[0189c09] 十三祖國清妙說尊者大法師",
    "T49n2035_008:0189c10": "[0189c10] 十四祖國清高論尊者大法師",
    "T49n2035_008:0189c11": "[0189c11] 十五祖螺溪淨光尊者大法師",
    "T49n2035_008:0189c12": "[0189c12] 十六祖四明寶雲尊者大法師",
    "T49n2035_008:0189c13": "[0189c13] 十七祖四明法智尊者大法師",
    "T49n2035_008:0189c14": "[0189c14] 昔吳越王。請諡諸祖。而龍樹北齊南岳三",
    "T49n2035_008:0189c15": "師未及諡。今并取邃法師下無師號者。",
    "T49n2035_008:0189c16": "即本紀之文。摭其行實以為尊稱。是蓋",
    "T49n2035_008:0189c17": "尊祖之大義也。他日有能考論懿德上之",
    "T49n2035_008:0189c18": "清朝賜以徽諡者。幸當用此定名。庶乎",
    "T49n2035_008:0189c19": "不失其實也。或疑今私諡者。漢朱穆門",
    "T49n2035_008:0189c20": "人與蔡邕諡文忠先生。晉陶潛門人諡",
    "T49n2035_008:0189c21": "靖節先生(見漢書宋史)唐蕭&#x9834;士門人諡文元",
    "T49n2035_008:0189c22": "先生(趙璘因話錄)元延祖諡太先生(元結之父)此皆門",
    "T49n2035_008:0189c23": "人私諡無咎。",
    "T49n2035_008:0189c24": "[0189c24] 傳聖人之道者。其要在乎明教觀而已。上",
    "T49n2035_008:0189c25": "尊龍樹下逮荊溪。九世而祖之宜矣。至於",
    "T49n2035_008:0189c26": "邃修二師。相繼講演不墜素業。會昌之厄教",
    "T49n2035_008:0189c27": "卷散亡。外琇竦三師唯傳止觀之道。螺溪之",
    "T49n2035_008:0189c28": "世。賴吳越王求遺書於海東。而諦觀自高",
    "T49n2035_008:0189c29": "麗。持教卷用還於我。於是祖道復大振。四",
    "T49n2035_008:0190a01": "明中興實有以資之也。是諸師者。或顯或",
    "T49n2035_008:0190a02": "晦。述而不作稱之曰祖蓋傳授有所繼。正",
    "T49n2035_008:0190a03": "統有所繫也。撰興道下八祖紀。",
    "T49n2035_008:0190a04": "[0190a04] 十祖興道尊者道邃。不知何許人。唐大歷中",
    "T49n2035_008:0190a05": "(代宗)來依荊溪於佛隴。洞悟幽玄無所凝滯。",
    "T49n2035_008:0190a06": "荊溪嘉之曰。吾子其能嗣興吾道矣。遂授",
    "T49n2035_008:0190a07": "以止觀輔行。師為眾開說發明深旨。聽者",
    "T49n2035_008:0190a08": "無不領寤。同門元皓一見師大敬服。貞元",
    "T49n2035_008:0190a09": "二十一年。日本國最澄遠來求法。聽講受",
    "T49n2035_008:0190a10": "誨晝夜不息。盡寫一宗論疏以歸。將行詣",
    "T49n2035_008:0190a11": "郡庭白太守。求一言為據。太守陸淳嘉其",
    "T49n2035_008:0190a12": "誠。即署之曰。最澄闍梨。身雖異域。性實同",
    "T49n2035_008:0190a13": "源。明敏之姿。道俗所敬。觀光於上國。復傳",
    "T49n2035_008:0190a14": "教於名賢。邃公法師。總萬法於一心。了殊",
    "T49n2035_008:0190a15": "塗於三觀。而最澄親承祕密。不外筌蹄。猶",
    "T49n2035_008:0190a16": "慮他方學者。未能信受其說。所請印記安",
    "T49n2035_008:0190a17": "可不從。澄既泛舸東還。指一山為天台。",
    "T49n2035_008:0190a18": "創一剎為傳教。化風盛播。學者日蕃。遂",
    "T49n2035_008:0190a19": "遙尊邃師為始祖。日本傳教實起於此",
    "T49n2035_008:0190a20": "(晁說之。撰明智塔銘云。荊溪傳行滿。滿傳廣修。案大宋僧傳。邃法師傳廣修。修傳物外。今依宋傳。以邃師次荊",
    "T49n2035_008:0190a21": "溪為正。晁氏親見明智者。不知當時何緣得此異說)。",
    "T49n2035_008:0190a22": "[0190a22] 述曰。指要斥日本乾淑所錄邃知上止觀",
    "T49n2035_008:0190a23": "中異義。以三界為無漏總中三者。竊",
    "T49n2035_008:0190a24": "詳邃師親受止觀於荊溪。無緣輒創此",
    "T49n2035_008:0190a25": "說。特乾淑輩為此私義。託邃師以行之",
    "T49n2035_008:0190a26": "耳。則知日本別行十不二門題云國清止",
    "T49n2035_008:0190a27": "觀和上者。皆其國人之依放也。指要又云。",
    "T49n2035_008:0190a28": "他既曾附示珠指。往於彼國。必是依之勘",
    "T49n2035_008:0190a29": "寫。據此又知國人依奉先所寄之本。故",
    "T49n2035_008:0190b01": "并託止觀和上之名以行其文也。四明之",
    "T49n2035_008:0190b02": "言。斥乾淑奉先耳。世人不寤。便謂斥邃",
    "T49n2035_008:0190b03": "師。請以此議為解。",
    "T49n2035_008:0190b04": "[0190b04] 十一祖至行尊者廣修。姓留氏。東陽夏昆人。",
    "T49n2035_008:0190b05": "早入邃師之室。研精教觀。而向心至行。日",
    "T49n2035_008:0190b06": "誦法華淨名光明梵網四分戒本為常課。六",
    "T49n2035_008:0190b07": "時行懺晚年彌篤。每歲行隨自意三昧。七七",
    "T49n2035_008:0190b08": "日未嘗以事廢。天台刺史韋珩(音衡佩玉)素重教",
    "T49n2035_008:0190b09": "門。請入郡堂講止觀。珩於即席深有省",
    "T49n2035_008:0190b10": "發。時會聽者莫不欣慶。會昌三年(唐武宗)二月",
    "T49n2035_008:0190b11": "十六日。終於禪林。葬全身於金地道場。登",
    "T49n2035_008:0190b12": "門弟子甚眾。居上首名物外。後二十三年。",
    "T49n2035_008:0190b13": "門人良湑敬文。發塔火育之得舍利千餘",
    "T49n2035_008:0190b14": "粒。大如菽。即舊地建塔藏之。",
    "T49n2035_008:0190b15": "[0190b15] 十二祖正定尊者物外。姓楊氏。閩之候官",
    "T49n2035_008:0190b16": "人。久從修師傳止觀。且說且行。大中末",
    "T49n2035_008:0190b17": "(宣宗)歲歉。加趺一室妙入正定。謂弟子曰。",
    "T49n2035_008:0190b18": "汝若不死至五穀登時。可擊磬引我出。越",
    "T49n2035_008:0190b19": "歲餘。弟子如所教遂從定起。中和五年",
    "T49n2035_008:0190b20": "(僖宗)三月十五日。終於國清葬於智者塔院之",
    "T49n2035_008:0190b21": "側。上首弟子。元琇。敬休。慧凝。皆傳道於世",
    "T49n2035_008:0190b22": "以紹家學。",
    "T49n2035_008:0190b23": "[0190b23] 十三祖妙說尊者元琇(音秀玉石)天台人。依國清",
    "T49n2035_008:0190b24": "外法師學止觀。盡其旨。妙於講說。不以",
    "T49n2035_008:0190b25": "學徒眾寡二其心。一日升座眾集或少。有",
    "T49n2035_008:0190b26": "異僧十人自外而入。威儀可觀。致敬已坐",
    "T49n2035_008:0190b27": "行末。講散復問訊即出。師遣侍者邀之。皆",
    "T49n2035_008:0190b28": "凌空舉手笑謝而去。師當僖昭之際。天下",
    "T49n2035_008:0190b29": "方亂。學教之徒忽聚忽散。以故得定慧之業",
    "T49n2035_008:0190c01": "者艱其人。唯清竦常操。承事日久洞達無",
    "T49n2035_008:0190c02": "遺。操師傳義從。從傳德儔。儔傳慧贇。修",
    "T49n2035_008:0190c03": "雅。皆繼世有聞云。",
    "T49n2035_008:0190c04": "[0190c04] 十四祖高論尊者清竦。天台人。依琇法師",
    "T49n2035_008:0190c05": "精思止觀。旦夜不懈。及繼主國清。說行兼",
    "T49n2035_008:0190c06": "至。時錢氏建國。吳越天台一境有同內地。",
    "T49n2035_008:0190c07": "師領眾安處厲其志曰。王臣外護得免兵",
    "T49n2035_008:0190c08": "革之憂。終日居安。可不進道以答國恩。每",
    "T49n2035_008:0190c09": "長日臨座高論不已。眾莫敢有倦色。門人",
    "T49n2035_008:0190c10": "世業者。羲寂。志因。覺彌。",
    "T49n2035_008:0190c11": "[0190c11] 十五祖淨光尊者羲寂。字常照。永嘉胡氏。母",
    "T49n2035_008:0190c12": "初懷妊不喜葷血。及產有物蒙其首。若紫",
    "T49n2035_008:0190c13": "帽然(梁末帝貞明五年己卯生)幼白二親求出家。乃入開",
    "T49n2035_008:0190c14": "元。依師誦法華。&#x671E;月而徹。年十九(晉高祖天福二年)",
    "T49n2035_008:0190c15": "祝髮具戒。詣會稽學律深達持犯。乃造",
    "T49n2035_008:0190c16": "天台。學止觀於竦法師。其所領解。猶河南",
    "T49n2035_008:0190c17": "一遍照也(僧傳云。蒲州不聽泰。河南一遍照)嘗寓四明育王寺。",
    "T49n2035_008:0190c18": "夢登國清。上方有寶幢座。題曰文殊臺。欄",
    "T49n2035_008:0190c19": "楯外隔欲入不可。俄見觀音從堂而出。手",
    "T49n2035_008:0190c20": "&#x5374;行馬(即叉欄也亦名拒馬)低回相接。忽覺自身與觀",
    "T49n2035_008:0190c21": "音體合為一。自是之後樂說無盡。初天台",
    "T49n2035_008:0190c22": "教&#x8FF9;。遠自安史挺亂(天寶末年。安祿山。史思明。相繼反逆)近從",
    "T49n2035_008:0190c23": "會昌焚毀(武宗會昌五年。罷僧尼毀寺院)殘編斷簡傳者無憑。",
    "T49n2035_008:0190c24": "師每痛念力網羅之。先於金華古藏僅得",
    "T49n2035_008:0190c25": "淨名一疏。吳越忠懿王。因覽永嘉集。有同",
    "T49n2035_008:0190c26": "除四住此處為齊。若伏無明三藏即劣之",
    "T49n2035_008:0190c27": "語。以問韶國師(傳燈天台德韶國師。姓陳。嗣清涼益禪師。至天台&#x89A9;智者遺蹤。",
    "T49n2035_008:0190c28": "有若舊居。又與智者同姓。時疑其後身云)韶云。此是教義。可問天台",
    "T49n2035_008:0190c29": "寂師。王即召。師出金門。建講以問前義。師",
    "T49n2035_008:0191a01": "曰。此出智者妙玄。自唐末喪亂教籍散毀。",
    "T49n2035_008:0191a02": "故此諸文多在海外。於是吳越王遣使十人。",
    "T49n2035_008:0191a03": "往日本國求取教典。既回。王為建寺螺溪。",
    "T49n2035_008:0191a04": "扁曰定慧。賜號淨光法師。及清諡天台諸祖",
    "T49n2035_008:0191a05": "(止諡天台以十六祖)一家教學&#x6B1D;而復興師之力也(案二師口義云。吳",
    "T49n2035_008:0191a06": "越王遣使。以五十種寶。往高麗求教文。其國令諦觀來奉諸部。而智論疏。仁王疏。華嚴骨目。五百門等。不復至。",
    "T49n2035_008:0191a07": "據此則知。海外兩國。皆曾遣使。若論教文復還中國之寶。則必以高麗諦觀來奉教卷為正)有興",
    "T49n2035_008:0191a08": "教明師。年方弱冠。聽經於會下常自疑云。",
    "T49n2035_008:0191a09": "飲光持釋迦丈六之衣。披彌勒百尺之身。正",
    "T49n2035_008:0191a10": "應其量。為衣解長耶。身解短耶。時韶國師",
    "T49n2035_008:0191a11": "居雲居(屬天台)聚眾五百。明往問之。國師曰。",
    "T49n2035_008:0191a12": "座主&#x5374;是汝會。明慍色拂袖而退。國師曰。我",
    "T49n2035_008:0191a13": "若答。汝不是。當有因果。明回螺溪。口即吐",
    "T49n2035_008:0191a14": "血。師聞驚曰。此新戒。觸忤菩薩人來。明舉",
    "T49n2035_008:0191a15": "前話。師云。汝不會國師意速去懺悔。明具",
    "T49n2035_008:0191a16": "威儀詣前悲泣作禮首過。國師為頌出前",
    "T49n2035_008:0191a17": "話云。佛佛道齊宛爾高低。釋迦彌勒如印印",
    "T49n2035_008:0191a18": "泥。明自此疾瘳。歸謝師曰。非師指教幾",
    "T49n2035_008:0191a19": "喪此生(二師口義云。玄弼山君言。國師是智者。起法堂都料螺溪。是放生會首。堂中僧眾。是",
    "T49n2035_008:0191a20": "所放之魚)太平興國五年(本朝太宗)自山中出居州治寺",
    "T49n2035_008:0191a21": "東樓。夢剎柱陷入於地。即徙居西偏。其夜",
    "T49n2035_008:0191a22": "春雨驟作。山頹樓傾。咸謂師有天眼。雍熙元",
    "T49n2035_008:0191a23": "年。永安縣請於光明寺為眾授戒。忽佛殿",
    "T49n2035_008:0191a24": "大像墮壞。腹中出發願文。乃唐咸通六年沙",
    "T49n2035_008:0191a25": "門希皎為七鄉人施戒勸造此像。願舍報",
    "T49n2035_008:0191a26": "為男子。童真出家傳法利生。時會觀者謂",
    "T49n2035_008:0191a27": "是師前身也。四年十一月四日寢疾。囑門",
    "T49n2035_008:0191a28": "人不許哭泣祭奠。言已即瞑目。門人累小",
    "T49n2035_008:0191b01": "塔。窆於方丈。壽六十九。夏五十。傳法弟子",
    "T49n2035_008:0191b02": "百餘人。外國十人。義通實為高第。而澄彧。",
    "T49n2035_008:0191b03": "寶翔。為之亞焉。天台官民先曾傳戒者。共",
    "T49n2035_008:0191b04": "迎師真相於開元寺。縞素致祭哀動一城。",
    "T49n2035_008:0191b05": "天為慘色。後徒屬謀遷塔見貌。若生人髮",
    "T49n2035_008:0191b06": "長餘寸。遂遷葬於國清東南隅。澄彧述銘以",
    "T49n2035_008:0191b07": "為識。師講三大部各二十遍。維摩光明梵",
    "T49n2035_008:0191b08": "網金剛錍法界觀永嘉集各數遍。述義例不",
    "T49n2035_008:0191b09": "二門等科節數卷(雜見高僧傳等文)。",
    "T49n2035_008:0191b10": "[0191b10] 十六祖寶雲尊者義通。字惟遠。高麗國。族姓",
    "T49n2035_008:0191b11": "尹氏(後唐明宗天成二年丁亥歲生)梵相異常頂有肉髻。眉毫",
    "T49n2035_008:0191b12": "宛轉伸長五六寸。幼從龜山院釋宗為師。",
    "T49n2035_008:0191b13": "受具之後學華嚴起信。為國宗仰。晉天福時",
    "T49n2035_008:0191b14": "來遊中國(師於天福末。方十六七。正受具學華嚴之時來中國。應在二十後。以歷推之。當",
    "T49n2035_008:0191b15": "在漢周之際。今言天福恐誤)至天台雲居(韶國師所居)忽有契悟。",
    "T49n2035_008:0191b16": "及謁螺溪聞一心三觀之旨。乃歎曰。圓頓",
    "T49n2035_008:0191b17": "之學畢茲轍矣。遂留受業。久之具體之聲",
    "T49n2035_008:0191b18": "浹聞四遠。一日別同學曰。吾欲以此道",
    "T49n2035_008:0191b19": "導諸未聞。必從父母之邦。始乃括囊東",
    "T49n2035_008:0191b20": "下。假道四明將登海舶。郡守太師錢惟治",
    "T49n2035_008:0191b21": "(忠懿王俶之子)聞師之來。加禮延屈咨問心要。復",
    "T49n2035_008:0191b22": "請為菩薩戒師。親行授受之禮。道俗趨敬同",
    "T49n2035_008:0191b23": "仰師模。錢公固留之曰。或尼之。或使之",
    "T49n2035_008:0191b24": "(孟子。行或使之。止或尼之。尼語乙反)非弟子之力也。如曰利生",
    "T49n2035_008:0191b25": "何必雞林乎(高麗別名)師曰。緣既汝合。辭不我&#x5374;。",
    "T49n2035_008:0191b26": "因止其行。開寶元年(本朝太祖)漕使顧承徽屢親",
    "T49n2035_008:0191b27": "師誨。始舍宅為傳教院。請師居之。太平興",
    "T49n2035_008:0191b28": "國四年。法智初從師學(師年五十三法智年二十)六年十二",
    "T49n2035_008:0191c01": "月。弟子延德。詣京師奏乞寺額。七年四月。",
    "T49n2035_008:0191c02": "賜額為寶雲。雍熙元年。慈雲始從師學",
    "T49n2035_008:0191c03": "(師年五十八慈雲二十二)師敷揚教觀幾二十年。升堂受",
    "T49n2035_008:0191c04": "業者不可勝紀。常呼人為鄉人。有問其",
    "T49n2035_008:0191c05": "故。曰吾以淨土為故鄉。諸人皆當往生。",
    "T49n2035_008:0191c06": "皆吾鄉中之人也。端拱元年十月二十一日。",
    "T49n2035_008:0191c07": "右&#x8107;而化。闍維之日舍利盈滿骨中。門人",
    "T49n2035_008:0191c08": "奉葬於阿育王寺之西北隅(育王未為禪時。其徒嘗請寶雲諸師。",
    "T49n2035_008:0191c09": "屢建講席。寶雲既終。因葬骨於此地)壽六十二。治平元年(英宗)主南",
    "T49n2035_008:0191c10": "湖法孫宗正。累為方墳石塔作記以識之",
    "T49n2035_008:0191c11": "(後七十七年)宣和七年(徽宗)主育王昌月堂。以地蕪塔",
    "T49n2035_008:0191c12": "壞。與寶雲威師。徙骨於烏石山。其骨晶熒",
    "T49n2035_008:0191c13": "有光。考之琅琅其聲。舍利五色滋生骨上。",
    "T49n2035_008:0191c14": "有盈匊得之者。其後主者智謙。重刊石塔",
    "T49n2035_008:0191c15": "記於烏石菴中(見振祖集石塔記)。",
    "T49n2035_008:0191c16": "[0191c16] 曉石芝曰。石塔記。謂師著述。逸而不傳。",
    "T49n2035_008:0191c17": "然考諸四明章記。則嘗秉筆為觀經疏",
    "T49n2035_008:0191c18": "記。光明玄贊釋矣。蓋四明稟承其義。用",
    "T49n2035_008:0191c19": "之於記鈔諸文。非為無傳。贊釋一部尚",
    "T49n2035_008:0191c20": "存。但不廣行耳。",
    "T49n2035_008:0191c21": "[0191c21] 螺溪網羅教典。去珠復還。寶雲二紀敷揚家",
    "T49n2035_008:0191c22": "業有付。而世方尊法智為中興者。以其",
    "T49n2035_008:0191c23": "有著書立言開明祖道觝排山外紹隆道",
    "T49n2035_008:0191c24": "統之功也(觝音抵觸也)故慈雲贊之曰。章安既往。",
    "T49n2035_008:0191c25": "荊溪亦亡。誕此人師。紹彼耿光。一家大教。",
    "T49n2035_008:0191c26": "鍾此三良。又為之辭曰。一家教部。毘陵師",
    "T49n2035_008:0191c27": "所未記者悉記之。四種三昧人所難行者",
    "T49n2035_008:0191c28": "悉行之。敬繹名言。誠為實錄(繹音亦抽絲也)。",
    "T49n2035_008:0191c29": "[0191c29] 十七祖法智尊者知禮。字約言。四明金氏",
    "T49n2035_008:0192a01": "(世傳所居在郡城白塔巷)父經以枝嗣未生。與妻李氏禱",
    "T49n2035_008:0192a02": "於佛。夢神僧&#x643A;童子遺之曰。此佛子羅&#x777A;",
    "T49n2035_008:0192a03": "羅也。因而有娠。暨生遂以為名(太祖受周禪。建隆",
    "T49n2035_008:0192a04": "元年庚申也)神宇清粹不與眾倫。七歲喪母號哭",
    "T49n2035_008:0192a05": "不絕。白父求出家。遂往依太平興國寺洪",
    "T49n2035_008:0192a06": "選師。十五具戒專探律部。太平興國四年",
    "T49n2035_008:0192a07": "(太宗)從寶雲教觀(時年二十)始三日。首座謂之曰。",
    "T49n2035_008:0192a08": "法界次第汝當奉持。師曰。何謂法界。座曰。",
    "T49n2035_008:0192a09": "大總相法門圓融無礙者是也。師曰。既圓融",
    "T49n2035_008:0192a10": "無礙何有次第。座無對。居一月。自講心經",
    "T49n2035_008:0192a11": "聽者服其速悟。五年其父夢師跪於寶雲之",
    "T49n2035_008:0192a12": "前雲以瓶水注於口。自是圓頓之旨一受即",
    "T49n2035_008:0192a13": "了。六年。常代寶雲講。雍熙元年。慈雲來自",
    "T49n2035_008:0192a14": "天台。始學於寶雲之門。師待以益友。義同",
    "T49n2035_008:0192a15": "手足。端拱元年。寶雲歸寂。師復夢貫寶雲",
    "T49n2035_008:0192a16": "之首。擐於左臂而行(擐音患亦貫也)。即自解曰。將",
    "T49n2035_008:0192a17": "作初表受習流通。次表操持種智之首化",
    "T49n2035_008:0192a18": "行於世也(慈雲。撰指要鈔序。采用法智自解之說也)。淳化二年。始受",
    "T49n2035_008:0192a19": "請主乾符。綿歷四載諸子說隨。至道元年。",
    "T49n2035_008:0192a20": "以所居西偏小院。學徒戾止。盈十莫容。遂",
    "T49n2035_008:0192a21": "徙居城東南隅保恩院。二年。院主顯通舍為",
    "T49n2035_008:0192a22": "長講天台教法十方住持之地。三年。以院宇",
    "T49n2035_008:0192a23": "頹弊。與同學異聞始謀經理。既而丹丘覺圓",
    "T49n2035_008:0192a24": "來任役事。咸平三年(真宗)郡大旱。與慈雲同",
    "T49n2035_008:0192a25": "修光明懺。祈雨約三日無應。當然一手",
    "T49n2035_008:0192a26": "供佛。懺未竟雨已大浹(慈雲行業記云。約三日不雨。自焚。如期果大",
    "T49n2035_008:0192a27": "雨。太守蘇。為刻石為記其事)。六年。日本國遣寂照。持源信法",
    "T49n2035_008:0192a28": "師問目二十七條請答釋。景德元年。撰十",
    "T49n2035_008:0192a29": "不二門指要鈔。成立別理真如有隨緣義。",
    "T49n2035_008:0192b01": "永嘉繼齊立指濫以難之(梵天昭師門人)謂不變隨",
    "T49n2035_008:0192b02": "緣。是今家圓教之理。別理豈有隨緣。師乃",
    "T49n2035_008:0192b03": "垂二十問以祛其蔽。天台元&#x9834;復立徵決",
    "T49n2035_008:0192b04": "以代齊師之答。而嘉禾子玄亦立隨緣撲以",
    "T49n2035_008:0192b05": "助齊&#x9834;。時仁岳居座下述法智義。立十門",
    "T49n2035_008:0192b06": "折難總破三師。人謂淨覺禦務之功居多",
    "T49n2035_008:0192b07": "(禦音語。務侮同。易外禦其務)四年。遣門人本如會稽什師。",
    "T49n2035_008:0192b08": "持十義書觀心二百問詣錢唐昭師室。初是",
    "T49n2035_008:0192b09": "光明玄有廣略二本。並行於世。景德前錢唐",
    "T49n2035_008:0192b10": "恩師製發揮記專解略本。謂十種三法純",
    "T49n2035_008:0192b11": "談法性。不須更立觀心。廣本有之者後人",
    "T49n2035_008:0192b12": "擅加耳。慈光門人奉先清靈光敏。共造難辭",
    "T49n2035_008:0192b13": "二十條輔成其義。時寶山善信致書法智",
    "T49n2035_008:0192b14": "請評之(慈雲有寄石壁善信上人詩。有曾同結社之句。據此則知俱師寶雲)師亟辭之",
    "T49n2035_008:0192b15": "曰。夫評是議非近於諍競。矧二公吾宗先",
    "T49n2035_008:0192b16": "達。其可率爾。信復請曰。法鼓競鳴何先何",
    "T49n2035_008:0192b17": "後。師於是始作扶宗記。大明廣本附法觀",
    "T49n2035_008:0192b18": "心之義。謂恩師之廢觀心。是為有教而無",
    "T49n2035_008:0192b19": "觀。有梵天昭孤山圓。皆奉先門學。述辨訛",
    "T49n2035_008:0192b20": "以助略本。謂觀有事理。今十法始終皆以一",
    "T49n2035_008:0192b21": "法性而貫之。豈非純明理觀。師作問疑徵",
    "T49n2035_008:0192b22": "之云。若謂十法是理觀者。應此玄文是上",
    "T49n2035_008:0192b23": "三三昧。略本既無揀境。且非約行理觀。則",
    "T49n2035_008:0192b24": "知昭師反成有觀而無教。昭師復述答疑書。",
    "T49n2035_008:0192b25": "從容改轉。以為玄文直顯心性義同理觀。",
    "T49n2035_008:0192b26": "師復作詰難責之云。心性之名釋籤定判在",
    "T49n2035_008:0192b27": "因。上人既以十法是果人所證。則全非直",
    "T49n2035_008:0192b28": "顯心性。又十法既不聞揀陰。將何義同理",
    "T49n2035_008:0192b29": "觀。昭師又述五義云。止觀約行觀心。乃立",
    "T49n2035_008:0192c01": "陰等為境。附法託事皆不立陰。意謂令所",
    "T49n2035_008:0192c02": "立理觀。是事法之例。不須立陰。又被詰",
    "T49n2035_008:0192c03": "之後知心性在因。&#x5374;潛改云直顯法性",
    "T49n2035_008:0192c04": "(昭師所立。謂之約行。則無揀境。謂之事決。則有執為理。進退兩失無所憑據。是為無觀復無教)師復",
    "T49n2035_008:0192c05": "作問疑責之曰。詰難本徵直顯心性。純明",
    "T49n2035_008:0192c06": "理觀。何得將事法之觀答之。豈非義窮計",
    "T49n2035_008:0192c07": "盡耶。此書既往逾年不答。師復作覆問以",
    "T49n2035_008:0192c08": "促之。昭師徐為釋問。以十乘妙理為所觀",
    "T49n2035_008:0192c09": "境。師復責之云。本立三障四魔為境界。今",
    "T49n2035_008:0192c10": "若以十乘妙理為所觀境。即以三障四魔",
    "T49n2035_008:0192c11": "為能觀智耶。自發揮至令釋問。四番轉計。",
    "T49n2035_008:0192c12": "五回墮負。往復各五。綿歷七載。乃總結前",
    "T49n2035_008:0192c13": "後。為書二卷斥昭師。一不解能觀法二不",
    "T49n2035_008:0192c14": "識所觀境。三不分內外二境。四不辨事理",
    "T49n2035_008:0192c15": "二造。凡十章。目為十義書。又設為二百問",
    "T49n2035_008:0192c16": "以質之。時孤山居昭師座端。觀如什論辯",
    "T49n2035_008:0192c17": "不可。當遽白郡守。以來無公據發遣。令還",
    "T49n2035_008:0192c18": "不復致答。大中祥符二年。重建保恩院成。",
    "T49n2035_008:0192c19": "自興役至今凡十載。通守石待問為之記。",
    "T49n2035_008:0192c20": "三年乞郡奏於朝。十月。賜額延慶。五年。與",
    "T49n2035_008:0192c21": "異聞作戒誓辭以授徒弟立誠。其略有曰。",
    "T49n2035_008:0192c22": "吾始以十方之心受茲住處。逮乎改創安",
    "T49n2035_008:0192c23": "施棟宇。元為聚學何敢自私。但吾宗有五",
    "T49n2035_008:0192c24": "德者。無擇邇遐。吾將授以居之。後後之謀",
    "T49n2035_008:0192c25": "莫不咸然。五德者。一曰舊學天台勿事兼",
    "T49n2035_008:0192c26": "講。二曰研精覃思遠於浮偽。三曰戒德有",
    "T49n2035_008:0192c27": "聞正己待物。四曰克遠榮譽不屈吾道。",
    "T49n2035_008:0192c28": "五曰辭辯兼美敏於將導。何哉。兼講則畔",
    "T49n2035_008:0192c29": "吾所囑。浮偽則誤於有傳。戒德則光乎化",
    "T49n2035_008:0193a01": "道。遠譽則固其至業。然後辯以暢義。導以得",
    "T49n2035_008:0193a02": "人。五者寧使有加。設若不及去辯矣。六年",
    "T49n2035_008:0193a03": "二月十五日。始建念佛施戒會。親為疏文",
    "T49n2035_008:0193a04": "以寓勸意。自此歲以為常。七年撰融心",
    "T49n2035_008:0193a05": "解。明一心三觀。顯四淨土之旨。天禧元年。",
    "T49n2035_008:0193a06": "謂其徒曰。半偈亡軀一句投火。聖人之心",
    "T49n2035_008:0193a07": "為法如是。吾將捐身以警懈怠。乃與異聞",
    "T49n2035_008:0193a08": "結十同志。修法華懺三載期滿。將焚身以",
    "T49n2035_008:0193a09": "供妙經(遺身苦行人之所難。十僧之名惜乎失錄)祕書監楊億(字大年官",
    "T49n2035_008:0193a10": "至翰林諡文公)遐仰道風。白丞相寇準奏賜紫服。復",
    "T49n2035_008:0193a11": "奉書為賀。及聞結懺遺身。乃致書勸請住",
    "T49n2035_008:0193a12": "世。謂方當台教復興之時。正賴傳持為世",
    "T49n2035_008:0193a13": "良導。往復數四尚執前言。楊公乃貽書郡守",
    "T49n2035_008:0193a14": "李夷庚及天竺慈雲俾同勸止。太守親率僚",
    "T49n2035_008:0193a15": "屬。勸請住世說法利生。且密戒&#x96A3;社常保",
    "T49n2035_008:0193a16": "護之。會慈雲東下力為勸諫。而駙馬李遵勗。",
    "T49n2035_008:0193a17": "亦亟書交勸(尚太宗女魏國公主。諡文和公)師以公私意勤竟",
    "T49n2035_008:0193a18": "沮前志。乃復結十僧修大悲懺法三載以",
    "T49n2035_008:0193a19": "酬素願。是年述消伏三用章。對孤山闡義",
    "T49n2035_008:0193a20": "鈔。不知性惡是理毒義。有咸潤者述籤疑。",
    "T49n2035_008:0193a21": "以三種消伏俱約圓論。淨覺引疏義。歷",
    "T49n2035_008:0193a22": "四教十法界以除三障。述止疑以扶師義。",
    "T49n2035_008:0193a23": "四年。駙馬李遵勗。奏師高行遺身。上嘉歎",
    "T49n2035_008:0193a24": "不已。特賜法智大師之號。宣旨住世演教",
    "T49n2035_008:0193a25": "(郡守錢希白。題塔院云。內翰楊億。為樞使馬知節。撰其父神道碑。不受潤筆。求奏薦四明師號。知節因奏之。上",
    "T49n2035_008:0193a26": "召問。億因言遺身事。上曰。但傳朕言。請師住世傳教。於是賜號法智。據行業碑塔銘實錄及法智往復書。皆言李",
    "T49n2035_008:0193a27": "遵勗。論薦賜號。今詳希白之題。必當時問諸寺僧。繆言之復致繆題耳)是年。京師譯經",
    "T49n2035_008:0193a28": "院證義簡長行肇二十三人。各寄聲詩贊美",
    "T49n2035_008:0193a29": "道德(待制晁說之作序刻於石)五年。上聞師為道勤至。遣",
    "T49n2035_008:0193b01": "內侍俞源清至寺。命修法華懺三日。為國",
    "T49n2035_008:0193b02": "祈福。源清欲知懺法旨趣。為述修懺要旨。",
    "T49n2035_008:0193b03": "是歲撰觀音別行玄記觀經疏妙宗鈔皆成。",
    "T49n2035_008:0193b04": "時梵天門人咸潤述指瑕以非妙宗。且固",
    "T49n2035_008:0193b05": "執獨頭之色不具三千等義。蓋昭圓之餘",
    "T49n2035_008:0193b06": "波也。淨覺為述抉膜以示色心不二之旨。且",
    "T49n2035_008:0193b07": "評他師昧於究竟蝮蠆六即之義。一日。淨覺",
    "T49n2035_008:0193b08": "與廣智辨觀心觀佛求決於師。師示以約",
    "T49n2035_008:0193b09": "心觀佛之談。謂據乎心性。觀彼依正。淨覺",
    "T49n2035_008:0193b10": "不說而去。既而盡背所宗。述三身壽量解。",
    "T49n2035_008:0193b11": "并別立難辭。請潛修前鈔不使外聞。師慮",
    "T49n2035_008:0193b12": "其為後世異說之患。乃加料簡十三科以斥",
    "T49n2035_008:0193b13": "之。淨覺時在天竺上十諫書。謂父有諍子。",
    "T49n2035_008:0193b14": "則身不陷於不義。師復作解謗。謂十諫乃",
    "T49n2035_008:0193b15": "成增減二謗。淨覺復述雪謗。謂錯用權實",
    "T49n2035_008:0193b16": "以判勝劣。師時在疾令門人讀之。為之太",
    "T49n2035_008:0193b17": "息。既逼歸寂遂不復辨。後有希最。即廣慈",
    "T49n2035_008:0193b18": "之子法智之孫。述評謗以辨之。淨覺。時尚",
    "T49n2035_008:0193b19": "無恙。見之曰。四明之說其遂行乎(自師時在疾。以下",
    "T49n2035_008:0193b20": "一節。並預敘後事)天聖元年(仁宗初元)撰光明玄續遺記成。",
    "T49n2035_008:0193b21": "試開幃四十二章答泰禪師十問。時天童凝",
    "T49n2035_008:0193b22": "禪師貽書論指要鈔揀示達磨門下三人得",
    "T49n2035_008:0193b23": "道淺深。往復不已。太守林請師融會其說。",
    "T49n2035_008:0193b24": "師不得已略易數語(往復書。備在教行錄。忠法師為後序。略述其事)三",
    "T49n2035_008:0193b25": "年。先是天禧初詔天下立放生池。師欲廣",
    "T49n2035_008:0193b26": "揚聖化。每於佛生日集眾作法。縱魚鳥",
    "T49n2035_008:0193b27": "為放生之業。是年郡以事聞。&#x52C5;樞密劉筠",
    "T49n2035_008:0193b28": "撰文以示後人。太守曾會立碑於寺(見教行錄)",
    "T49n2035_008:0193b29": "嘗一夕夢伽藍神曰。翌日相公至。已而曾公",
    "T49n2035_008:0193c01": "領其子公亮入寺。師以夢告母夫人謝曰。",
    "T49n2035_008:0193c02": "後貴無敢相忘(下二句。預敘後事。今教行錄。有曾府捨莊田帖)及公亮",
    "T49n2035_008:0193c03": "入相。乃買田闢屋。歲度其徒(曾魯公。初生夢老僧披幃入",
    "T49n2035_008:0193c04": "慶。歷八年。以知制詰。[銜-金+缶]恤而歸里。僧元達。附舟至錢唐。聞天竺之勝。特往瞻禮。始至見素衣女自寺門出。謂",
    "T49n2035_008:0193c05": "達曰。曾舍人。五十七。入中書。上座是年。亦受師號。已而不見。至是年。果拜相。歷事三朝。贈太師中書令。",
    "T49n2035_008:0193c06": "諡宣靖。陪享英廟。蔡襄守錢唐。以大士靈異。上於朝因賜號靈感云)五年製光明文",
    "T49n2035_008:0193c07": "句記。以迫歸寂不及終帙。其後門人廣智",
    "T49n2035_008:0193c08": "續讚佛一品以成之。六年正月元日。建光",
    "T49n2035_008:0193c09": "明懺七日為順寂之期。至五日結跏趺坐。",
    "T49n2035_008:0193c10": "召大眾說法畢。驟稱阿彌陀佛數百聲。奄",
    "T49n2035_008:0193c11": "然而逝。壽六十九。夏五十四。露龕二七日。顏",
    "T49n2035_008:0193c12": "貌如生爪髮俱長。舌根不壞若蓮華然。明",
    "T49n2035_008:0193c13": "道二年七月。奉靈骨起塔於南城崇法院之",
    "T49n2035_008:0193c14": "左。稟法領徒者三十人。尚賢。本如。梵臻。則",
    "T49n2035_008:0193c15": "全。慧才。崇矩。覺琮等。入室四百八十人。升",
    "T49n2035_008:0193c16": "堂千人。手度立誠等七十人。師自咸平二",
    "T49n2035_008:0193c17": "年。後專務講懺。常坐不臥。足無外涉。修謁",
    "T49n2035_008:0193c18": "盡遣。講法華玄義七遍。文句八遍。止觀八",
    "T49n2035_008:0193c19": "遍。涅槃疏一遍。淨名疏二遍。光明玄義十遍。",
    "T49n2035_008:0193c20": "別行玄七遍。觀經疏七遍。金剛錍。止觀義例。",
    "T49n2035_008:0193c21": "大意。十不二門。始終心要等。不復計數。修",
    "T49n2035_008:0193c22": "法華懺三七期五遍。光明懺七日期二十遍。",
    "T49n2035_008:0193c23": "彌陀懺七日期五十遍。請觀音懺七七期八",
    "T49n2035_008:0193c24": "遍。大悲三七期十遍。結十僧修法華長",
    "T49n2035_008:0193c25": "期三年。十僧修大悲懺三年。然三指供",
    "T49n2035_008:0193c26": "佛。造彌陀觀音勢至普賢大悲天台祖師像",
    "T49n2035_008:0193c27": "二十軀。印寫教乘滿一萬卷。所著續遺記",
    "T49n2035_008:0193c28": "三卷。光明文句記六卷。妙宗鈔三卷。別行",
    "T49n2035_008:0194a01": "玄記四卷。指要鈔二卷。扶宗記二卷。十義書",
    "T49n2035_008:0194a02": "三卷。觀心二百問一卷。解謗書三卷。金光明",
    "T49n2035_008:0194a03": "三昧儀。大悲懺儀。修懺要旨。各一卷。自餘",
    "T49n2035_008:0194a04": "如融心解。義例境觀。起信融會章。別理隨",
    "T49n2035_008:0194a05": "緣二十問。消伏三用章光明玄當體章問。答",
    "T49n2035_008:0194a06": "釋日本源信問。釋楊文公三問。絳幃問答",
    "T49n2035_008:0194a07": "(並載教行錄中)師於起信論大有悟入。故平時著述",
    "T49n2035_008:0194a08": "多所援據。後人扁其堂曰起信。示不忘",
    "T49n2035_008:0194a09": "也。初受命服。神照以書賀。師答之曰。三術",
    "T49n2035_008:0194a10": "寡修致名達朝彥(止觀安忍中云。名譽利養眷屬莫受莫著。推若不去當縮德露",
    "T49n2035_008:0194a11": "玼。若遁&#x8FF9;不脫。當一舉萬里。若名利眷屬從外來破。憶此三術。齧齒忍耐。確乎難拔。若煩惱業定見慢等。從內",
    "T49n2035_008:0194a12": "來破者。亦憶三術。即空即假即中。設使屠析肌肉心不動散。為辨大事彌須安忍。輔行云。外障是軟賊。謂名譽",
    "T49n2035_008:0194a13": "等。內障是強賊。謂煩惱等。內外用術不同)尋蒙帝澤令被紫服。有",
    "T49n2035_008:0194a14": "恥無榮何勞致賀。指要初成。雪竇顯禪師",
    "T49n2035_008:0194a15": "出山來訪。觀其書大加欽讚。即為設齋致",
    "T49n2035_008:0194a16": "慶。親揭茶榜。具美其事云。",
    "T49n2035_008:0194a17": "[0194a17] 贊曰。唐之末造天下喪亂。台宗典籍流散",
    "T49n2035_008:0194a18": "海東。當是時為其學者。至有兼講華",
    "T49n2035_008:0194a19": "嚴以資說飾。暨我宋龍興。此道尚晦。螺",
    "T49n2035_008:0194a20": "溪寶雲之際。遺文復還。雖講演稍聞。而曲",
    "T49n2035_008:0194a21": "見之士氣習未移。故恩清兼業於前。昭圓",
    "T49n2035_008:0194a22": "異議於後。齊潤以他黨而外務(侮同)淨覺以",
    "T49n2035_008:0194a23": "吾子而內畔(叛同)皆足以溷亂法門壅塞祖",
    "T49n2035_008:0194a24": "道(溷胡困反濁也)四明法智。以上聖之才。當中興",
    "T49n2035_008:0194a25": "之運(中竹仲反當也)東征西伐再清教海。功業之",
    "T49n2035_008:0194a26": "盛可得而思。是以立陰觀妄。別理隨緣。",
    "T49n2035_008:0194a27": "究竟蛣蜣。理毒性惡。唯色唯心之旨。觀",
    "T49n2035_008:0194a28": "心觀佛之談。三雙之論佛身。即具之論經",
    "T49n2035_008:0194b01": "體。十不二門之指要。十種三法之觀心。判",
    "T49n2035_008:0194b02": "實判權。說修說性。凡章安荊溪未暇結",
    "T49n2035_008:0194b03": "顯。諸深法門悉表而出之。以為駕御群",
    "T49n2035_008:0194b04": "雄之策。付託諸子之計。自荊溪而來。九",
    "T49n2035_008:0194b05": "世二百年矣。弘法傳道何世無之。備眾",
    "T49n2035_008:0194b06": "體而集大成。闢異端而隆正統者。唯法",
    "T49n2035_008:0194b07": "智一師耳。是宜陪位列祖稱為中興。用",
    "T49n2035_008:0194b08": "見後學歸宗之意。今淛河東西(淛浙江也又音制見莊子)",
    "T49n2035_008:0194b09": "號為教黌者(音橫學舍)莫不一遵四明之道。",
    "T49n2035_008:0194b10": "回視山外諸師。固已無&#x564D;類矣(&#x564D;才笑反齧也。漢書項",
    "T49n2035_008:0194b11": "羽攻城。所過無&#x564D;類。謂屠殺皆盡。無&#x564D;食之遺種也)然則法運無窮之",
    "T49n2035_008:0194b12": "繫。其有在於是乎。"
}