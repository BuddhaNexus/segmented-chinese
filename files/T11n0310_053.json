{
    "T11n0310_053:0309c08": "大寶積經卷第五十三",
    "T11n0310_053:0309c10": "大唐三藏法師玄奘奉 詔譯",
    "T11n0310_053:0309c11": "菩薩藏會第十二之十九般若波羅蜜多",
    "T11n0310_053:0309c12": "品第十一之四",
    "T11n0310_053:0309c13": "[0309c13] 「復次舍利子！云何菩薩摩訶薩四正勝道善",
    "T11n0310_053:0309c14": "巧？舍利子！菩薩摩訶薩以修般若波羅蜜多",
    "T11n0310_053:0309c15": "故，道有四種。何等為四？一者未生惡不善法",
    "T11n0310_053:0309c16": "為不生故，便生欲樂，勇猛策勵發勤精進，攝",
    "T11n0310_053:0309c17": "持於心平等安住。二者已生惡不善法為永",
    "T11n0310_053:0309c18": "斷故，便生欲樂，勇猛策勵發勤精進，攝持於",
    "T11n0310_053:0309c19": "心平等安住。三者未生善法為生起故，便生",
    "T11n0310_053:0309c20": "欲樂，勇猛策勵發勤精進，攝持於心平等安",
    "T11n0310_053:0309c21": "住。四者已生善法令住不忘修習圓滿，便生",
    "T11n0310_053:0309c22": "欲樂，勇猛策勵發勤精進，攝持於心平等安",
    "T11n0310_053:0309c23": "住。舍利子！如是四種又亦名為四種正勝。",
    "T11n0310_053:0309c24": "[0309c24] 「復次舍利子！云何名為未生惡不善法為不",
    "T11n0310_053:0309c25": "生故，乃至攝持於心平等安住？舍利子！所言",
    "T11n0310_053:0309c26": "未生惡不善法為不生故，便生欲樂勇猛策",
    "T11n0310_053:0309c27": "勵者，是謂如理作意故。發勤精進者，是謂",
    "T11n0310_053:0309c28": "不捨如理作意故。攝持於心平等安住者，是",
    "T11n0310_053:0309c29": "則名為如理觀察。何以故？由如理方便故，惡",
    "T11n0310_053:0310a01": "不善法不復現行。舍利子！何等名為惡不善",
    "T11n0310_053:0310a02": "法？復以何義惡不善法不復現行？舍利子！",
    "T11n0310_053:0310a03": "惡不善法，所謂尸羅戒所對治、定所對治、慧",
    "T11n0310_053:0310a04": "所對治。云何名為戒所對治？舍利子！言對治",
    "T11n0310_053:0310a05": "者，所謂犯戒，及餘一切發起毀犯尸羅之",
    "T11n0310_053:0310a06": "法，諸妙戒聚之所對治，如是名為戒所對治。",
    "T11n0310_053:0310a07": "舍利子！何等名為定所對治？所謂違犯軌則，",
    "T11n0310_053:0310a08": "及餘一切引心亂法，諸妙定聚所對治法，如",
    "T11n0310_053:0310a09": "是名為定所對治。舍利子！何等名為慧所對",
    "T11n0310_053:0310a10": "治？所謂毀犯於見，及餘一切能引諸見纏障",
    "T11n0310_053:0310a11": "蓋法，諸妙慧聚之所對治，如是名為慧所對",
    "T11n0310_053:0310a12": "治。舍利子！諸如是等並得名為惡不善法。若",
    "T11n0310_053:0310a13": "諸所有如理作意，不令如是惡不善法得生",
    "T11n0310_053:0310a14": "起者，是則名為惡不善法不復現行。舍利子！",
    "T11n0310_053:0310a15": "是名菩薩摩訶薩第一正勝。",
    "T11n0310_053:0310a16": "[0310a16] 「復次舍利子！云何名為已生惡不善法為永",
    "T11n0310_053:0310a17": "斷故，乃至攝持於心平等安住？舍利子！若諸",
    "T11n0310_053:0310a18": "惡不善法積集於心無方無處，及諸惡不善",
    "T11n0310_053:0310a19": "法現行覺心，依止於因緣所緣境而得生起。",
    "T11n0310_053:0310a20": "何等名為緣境生起？所謂因淨妙相而起貪",
    "T11n0310_053:0310a21": "心，損壞相故而起瞋心，無明相故而起癡心。",
    "T11n0310_053:0310a22": "爾時菩薩便住如是如理思惟：『不淨相故貪",
    "T11n0310_053:0310a23": "欲寂靜，慈愍相故瞋恚寂靜，緣起相故愚癡",
    "T11n0310_053:0310a24": "寂靜。』是諸煩惱雖由作意永息滅故，假立言",
    "T11n0310_053:0310a25": "說名為寂靜，而實寂靜無別可得，但為斷滅",
    "T11n0310_053:0310a26": "平等性故現觀諸法，即以此法而名正勝。舍",
    "T11n0310_053:0310a27": "利子！是名菩薩摩訶薩第二正勝。",
    "T11n0310_053:0310a28": "[0310a28] 「復次舍利子！云何名為未生善法為欲生故，",
    "T11n0310_053:0310a29": "乃至攝持於心平等安住？舍利子！如是義者",
    "T11n0310_053:0310b01": "文句無量。何以故？菩薩摩訶薩無量善法皆",
    "T11n0310_053:0310b02": "應積集，由是文句而有無量。舍利子！當知",
    "T11n0310_053:0310b03": "菩薩一切善根樂欲為本，由精進故便能積",
    "T11n0310_053:0310b04": "集一切善根。何以故？由如是法攝持安住故，",
    "T11n0310_053:0310b05": "一切善根皆得究竟。舍利子！是名菩薩摩訶",
    "T11n0310_053:0310b06": "薩第三正勝。",
    "T11n0310_053:0310b07": "[0310b07] 「復次舍利子！云何名為已生善法令住不忘",
    "T11n0310_053:0310b08": "修習圓滿便生欲樂，乃至攝持於心平等安",
    "T11n0310_053:0310b09": "住？舍利子！如是義者當知即是迴向菩提。何",
    "T11n0310_053:0310b10": "以故？由迴向菩提，所有善根無復失壞故。所",
    "T11n0310_053:0310b11": "以者何？以彼菩薩不依三界而發心故。舍利",
    "T11n0310_053:0310b12": "子！若諸菩薩不依三界修習善根，又復迴向",
    "T11n0310_053:0310b13": "一切智者，當知所有一切善法則為究竟無",
    "T11n0310_053:0310b14": "能有盡。舍利子！是名菩薩摩訶薩第四正勝。",
    "T11n0310_053:0310b15": "舍利子！菩薩摩訶薩為欲修行般若波羅蜜",
    "T11n0310_053:0310b16": "多故，精勤修習如是四種道分善巧。",
    "T11n0310_053:0310b17": "[0310b17] 「復次舍利子！云何菩薩摩訶薩五分道善巧？",
    "T11n0310_053:0310b18": "舍利子！何等為五？所謂信根、精進根、念根、",
    "T11n0310_053:0310b19": "定根、慧根，是名為五。舍利子！云何名為菩薩",
    "T11n0310_053:0310b20": "摩訶薩修行般若波羅蜜多信根？舍利子！如",
    "T11n0310_053:0310b21": "是信者信四種法。何等為四？一者信受如是",
    "T11n0310_053:0310b22": "處生死中世間正見。由此信故，菩薩摩訶薩",
    "T11n0310_053:0310b23": "依趣業報乃至失命因緣，終不興意造諸惡",
    "T11n0310_053:0310b24": "業。二者信受如是諸菩薩行。由此信故修行",
    "T11n0310_053:0310b25": "正行，終不起意樂證餘乘。三者信受如是勝",
    "T11n0310_053:0310b26": "義了義甚深緣起。一切諸法無我無有情，但",
    "T11n0310_053:0310b27": "是言說之所假立，唯空無相無願之相。由此",
    "T11n0310_053:0310b28": "信故，有情見趣及諸隨眠不復增長。四者信",
    "T11n0310_053:0310b29": "受如是力無畏等一切佛法。既信受已，離疑",
    "T11n0310_053:0310c01": "離惑，修集一切所有佛法。舍利子！如是等",
    "T11n0310_053:0310c02": "相是名菩薩摩訶薩信根。舍利子。云何名為",
    "T11n0310_053:0310c03": "菩薩摩訶薩修行般若波羅蜜多精進根？所",
    "T11n0310_053:0310c04": "謂信所信法由精進根而得生起，即以此法",
    "T11n0310_053:0310c05": "名精進根。舍利子！云何名為菩薩摩訶薩修",
    "T11n0310_053:0310c06": "行般若波羅蜜多念根？所謂諸法由於精進",
    "T11n0310_053:0310c07": "之所積集，以念根力而不失壞，即以此法而",
    "T11n0310_053:0310c08": "為念根。舍利子！云何名為菩薩摩訶薩修行",
    "T11n0310_053:0310c09": "般若波羅蜜多定根？所謂諸法由念根力所",
    "T11n0310_053:0310c10": "不失壞，即彼諸法以定根故攝住一緣故名",
    "T11n0310_053:0310c11": "定根。舍利子！云何名為菩薩摩訶薩修行般",
    "T11n0310_053:0310c12": "若波羅蜜多慧根？所謂諸法由定根故攝住",
    "T11n0310_053:0310c13": "一緣，即彼諸法以慧根力觀達明了故名慧",
    "T11n0310_053:0310c14": "根。舍利子！菩薩摩訶薩若具如是五增上根，",
    "T11n0310_053:0310c15": "無間相續修行正行，能速圓滿一切佛法，亦",
    "T11n0310_053:0310c16": "速趣入授記別地。舍利子！譬如外道具五通",
    "T11n0310_053:0310c17": "仙，若諸胎藏男女二形猶未生起，終不為彼",
    "T11n0310_053:0310c18": "妄有授記。如來亦爾，若諸菩薩未具成就如",
    "T11n0310_053:0310c19": "是五根無間相續，終不為彼而授記也。舍利",
    "T11n0310_053:0310c20": "子！如是等相是名菩薩五分道法。菩薩摩訶",
    "T11n0310_053:0310c21": "薩為欲修行般若波羅蜜多故，便能修習如",
    "T11n0310_053:0310c22": "是五分道善巧。",
    "T11n0310_053:0310c23": "[0310c23] 「復次舍利子！菩薩摩訶薩以依般若波羅蜜",
    "T11n0310_053:0310c24": "多故，道善巧者復有五分。何等為五？所謂信",
    "T11n0310_053:0310c25": "力、精進力、念力、定力、慧力，是名為五。舍利",
    "T11n0310_053:0310c26": "子！云何名為菩薩摩訶薩信力？舍利子！是諸",
    "T11n0310_053:0310c27": "菩薩清淨勝解忍受決定、堅固難壞、不可制",
    "T11n0310_053:0310c28": "伏，設有惡魔化為佛像到菩薩所為作障礙，",
    "T11n0310_053:0310c29": "令是菩薩於正法智及勝解脫欲使遠離情",
    "T11n0310_053:0311a01": "不欣樂，又作是言：『如是法者非佛正教。』舍",
    "T11n0310_053:0311a02": "利子！假使四大之性互相轉變，終不能使成",
    "T11n0310_053:0311a03": "就信力勝解菩薩為魔惑故信力傾動。舍利",
    "T11n0310_053:0311a04": "子！如是名為菩薩摩訶薩信力。",
    "T11n0310_053:0311a05": "[0311a05] 「復次舍利子！云何菩薩摩訶薩精進力？舍利",
    "T11n0310_053:0311a06": "子！所謂菩薩發勤精進方便修習一切善法，",
    "T11n0310_053:0311a07": "於彼諸處獲得堅固住持之力。由是力故，乃",
    "T11n0310_053:0311a08": "至彼處所為之事未終究竟，於其中間，無有",
    "T11n0310_053:0311a09": "一切天及世間，於是菩薩住持之力能令移",
    "T11n0310_053:0311a10": "動不住本處。舍利子！如是名為菩薩摩訶薩",
    "T11n0310_053:0311a11": "精進力。",
    "T11n0310_053:0311a12": "[0311a12] 「復次舍利子！云何菩薩摩訶薩念力？舍利子！",
    "T11n0310_053:0311a13": "諸菩薩等於彼彼法由安住念令心安住，無",
    "T11n0310_053:0311a14": "有能令移動散亂。是菩薩摩訶薩由念持力，",
    "T11n0310_053:0311a15": "善能摧滅一切煩惱，而無有能制伏此念。舍",
    "T11n0310_053:0311a16": "利子！如是名為菩薩摩訶薩念力。",
    "T11n0310_053:0311a17": "[0311a17] 「復次舍利子！云何菩薩摩訶薩三摩地力？舍",
    "T11n0310_053:0311a18": "利子！諸菩薩等安住遠離諸靜慮支，雖復觀",
    "T11n0310_053:0311a19": "察一切音聲、諸語業道及音聲刺，而不能障",
    "T11n0310_053:0311a20": "最初靜慮。是諸菩薩雖以如是一切善法尋",
    "T11n0310_053:0311a21": "伺推求無量諸法，而不能障第二靜慮。是諸",
    "T11n0310_053:0311a22": "菩薩雖復安住所生歡喜，而不能障第三靜",
    "T11n0310_053:0311a23": "慮。是諸菩薩雖為成熟一切眾生，攝受正法",
    "T11n0310_053:0311a24": "不住於捨，而不能障第四靜慮。舍利子！菩薩",
    "T11n0310_053:0311a25": "摩訶薩安住如是四種靜慮，一切靜慮所對",
    "T11n0310_053:0311a26": "治法不能制伏。又是菩薩雖於三摩地安住",
    "T11n0310_053:0311a27": "不捨，而不隨彼定力受生。舍利子！如是名為",
    "T11n0310_053:0311a28": "菩薩摩訶薩三摩地力。[0311a28] 「復次舍利子！云何菩",
    "T11n0310_053:0311a29": "薩摩訶薩慧力？舍利子！是智慧力堅固難",
    "T11n0310_053:0311b01": "伏，所謂一切世間出世間法所不制伏。如是",
    "T11n0310_053:0311b02": "智力，又是菩薩生生之處，乃至世間已行正",
    "T11n0310_053:0311b03": "行，工巧業處難作難解，而諸菩薩於彼一",
    "T11n0310_053:0311b04": "切不由師教現前了知。舍利子！是諸菩薩又",
    "T11n0310_053:0311b05": "於一切出世間法，謂能救度諸世間者，菩薩",
    "T11n0310_053:0311b06": "摩訶薩以智慧力悉能攝受，不為一切世間",
    "T11n0310_053:0311b07": "天人之所制伏。舍利子！是名菩薩摩訶薩慧",
    "T11n0310_053:0311b08": "力。如此等相是則名為菩薩摩訶薩五分道",
    "T11n0310_053:0311b09": "善巧。舍利子！是諸菩薩摩訶薩為欲修行般",
    "T11n0310_053:0311b10": "若波羅蜜多故，精勤修習如是五分道善巧。",
    "T11n0310_053:0311b11": "[0311b11] 「復次舍利子！云何菩薩摩訶薩修行般若波",
    "T11n0310_053:0311b12": "羅蜜多覺分善巧？舍利子！菩薩摩訶薩有七",
    "T11n0310_053:0311b13": "種覺分。何等為七？所謂念覺分、擇法覺分、精",
    "T11n0310_053:0311b14": "進覺分、喜覺分、安覺分、等持覺分、捨覺分，",
    "T11n0310_053:0311b15": "是名菩薩摩訶薩七種覺分。舍利子！云何名",
    "T11n0310_053:0311b16": "為菩薩摩訶薩念覺分？所謂諸菩薩由依如",
    "T11n0310_053:0311b17": "是正念力故，隨覺諸法、觀察諸法、尋思諸法、",
    "T11n0310_053:0311b18": "了達諸法、簡擇諸法、鑒照諸法。是菩薩摩",
    "T11n0310_053:0311b19": "訶薩由念力故，隨覺一切諸法體相。舍利子！",
    "T11n0310_053:0311b20": "何等名為了達諸法自體相智？謂由念力覺",
    "T11n0310_053:0311b21": "一切法自體相空。若諸菩薩通達此者，是則",
    "T11n0310_053:0311b22": "名為念覺分法。",
    "T11n0310_053:0311b23": "[0311b23] 「復次舍利子！云何名為菩薩摩訶薩擇法覺",
    "T11n0310_053:0311b24": "分？謂諸菩薩具足簡擇八萬四千諸法藏",
    "T11n0310_053:0311b25": "智，隨彼諸法應當簡擇，如是簡擇所謂了",
    "T11n0310_053:0311b26": "義，如是了義由不了義，不了義者由世俗義，",
    "T11n0310_053:0311b27": "世俗義者由勝義義，勝義義者由假施設，假",
    "T11n0310_053:0311b28": "施設者由勝決擇，此勝決擇是名簡擇。舍利",
    "T11n0310_053:0311b29": "子！若諸菩薩成就此者，如是名為擇法覺",
    "T11n0310_053:0311c01": "分。",
    "T11n0310_053:0311c02": "[0311c02] 「復次舍利子！云何名為菩薩摩訶薩精進覺",
    "T11n0310_053:0311c03": "分？所謂菩薩即於如是念、擇法、喜、安、定、捨智，",
    "T11n0310_053:0311c04": "攝受欣樂勇猛勢力欲無退減，正勤策勵不",
    "T11n0310_053:0311c05": "捨善扼，為道現觀所發正勤。舍利子！若諸",
    "T11n0310_053:0311c06": "菩薩成就此者，如是名為精進覺分。",
    "T11n0310_053:0311c07": "[0311c07] 「復次舍利子！云何名為菩薩摩訶薩喜覺分？",
    "T11n0310_053:0311c08": "謂由菩薩於法生喜便喜悅法，由喜悅法故",
    "T11n0310_053:0311c09": "心不沈沒，不沈沒故生清淨喜，由喜清淨故",
    "T11n0310_053:0311c10": "身心安隱離諸煩惱。舍利子！若諸菩薩成就",
    "T11n0310_053:0311c11": "此者，如是名為喜覺分法。",
    "T11n0310_053:0311c12": "[0311c12] 「復次舍利子！云何名為菩薩摩訶薩安覺分？",
    "T11n0310_053:0311c13": "所謂菩薩由身安故獲得心安，由心安故息",
    "T11n0310_053:0311c14": "諸煩惱遠離一切所有蓋障，於所緣境其心",
    "T11n0310_053:0311c15": "安住，如是便入於三摩地。舍利子！若諸菩薩",
    "T11n0310_053:0311c16": "成就此者，是則名為安覺分法。",
    "T11n0310_053:0311c17": "[0311c17] 「復次舍利子！云何名為菩薩摩訶薩三摩地",
    "T11n0310_053:0311c18": "覺分？所謂菩薩以是定心覺知於法，非不定",
    "T11n0310_053:0311c19": "心。何以故？若心得定覺了諸法，終不發起諸",
    "T11n0310_053:0311c20": "愛見等纏障邪覺，唯除於法平等實性，心定",
    "T11n0310_053:0311c21": "趣入覺一切法平等之性。舍利子！若諸菩薩",
    "T11n0310_053:0311c22": "成就此者，如是名為三摩地覺分法。[0311c22] 「復次舍",
    "T11n0310_053:0311c23": "利子！云何名為菩薩摩訶薩捨覺分法？所謂",
    "T11n0310_053:0311c24": "菩薩於能順憂喜分法心無執著，於諸世法",
    "T11n0310_053:0311c25": "心不攝受，不高不下安住不動，無欣無厭無",
    "T11n0310_053:0311c26": "愛無恚，唯能隨順修習聖道。若諸菩薩成就",
    "T11n0310_053:0311c27": "此者，是則名為捨覺分法。如是舍利子！菩薩",
    "T11n0310_053:0311c28": "摩訶薩欲於是等七覺分法通達善巧故，便",
    "T11n0310_053:0311c29": "樂修行般若波羅蜜多精勤修習覺分善巧。",
    "T11n0310_053:0312a01": "[0312a01] 「復次舍利子！云何菩薩摩訶薩修行般若波",
    "T11n0310_053:0312a02": "羅蜜多道分善巧？舍利子！菩薩摩訶薩具足",
    "T11n0310_053:0312a03": "如是八聖道分。何等為八？所謂正見、正思惟、",
    "T11n0310_053:0312a04": "正語、正業、正命、正精進、正念、正三摩地，如",
    "T11n0310_053:0312a05": "是名為諸菩薩等八聖道分。舍利子！云何名",
    "T11n0310_053:0312a06": "為菩薩摩訶薩正見？舍利子！謂眾賢聖出世",
    "T11n0310_053:0312a07": "間見。如是見者非我見起、非有情見起、非命",
    "T11n0310_053:0312a08": "者見起、非數取者見起、非斷見起、非常見起、",
    "T11n0310_053:0312a09": "非有見起、非無有見起、非善見起、非不善見",
    "T11n0310_053:0312a10": "起，乃至非涅槃見起。舍利子！若諸菩薩遠離",
    "T11n0310_053:0312a11": "此見，是則名為菩薩正見。",
    "T11n0310_053:0312a12": "[0312a12] 「復次舍利子！云何菩薩摩訶薩正思惟？舍利",
    "T11n0310_053:0312a13": "子！若諸菩薩由此思惟則能發起貪瞋癡等",
    "T11n0310_053:0312a14": "一切煩惱，如是思惟終不發起。若諸菩薩由",
    "T11n0310_053:0312a15": "此思惟便能生長戒聚、定聚、慧聚、解脫、解脫",
    "T11n0310_053:0312a16": "智見聚等諸功德者，如是思惟諸菩薩等恒",
    "T11n0310_053:0312a17": "常發起。舍利子！若有菩薩成就此法，是則名",
    "T11n0310_053:0312a18": "為正思惟分。",
    "T11n0310_053:0312a19": "[0312a19] 「復次舍利子！云何名為菩薩摩訶薩正語？舍",
    "T11n0310_053:0312a20": "利子！謂諸菩薩如是語言，不自損惱、不損惱",
    "T11n0310_053:0312a21": "他、不與眾生共相交諍。由是菩薩成就是語",
    "T11n0310_053:0312a22": "能入聖道，故說名為菩薩正語。",
    "T11n0310_053:0312a23": "[0312a23] 「復次舍利子！云何名為菩薩摩訶薩正業？舍",
    "T11n0310_053:0312a24": "利子！謂諸菩薩終不造作黑黑報業；若業能",
    "T11n0310_053:0312a25": "感白淨果報，若業能盡一切諸業，如是業者",
    "T11n0310_053:0312a26": "方便發起。舍利子！是諸菩薩即以此業而為",
    "T11n0310_053:0312a27": "白業，業為依趣精勤方便修平等業，如是",
    "T11n0310_053:0312a28": "名為菩薩正業。",
    "T11n0310_053:0312a29": "[0312a29] 「復次舍利子！云何名為菩薩摩訶薩正命？舍",
    "T11n0310_053:0312b01": "利子！謂諸菩薩所有聖種杜多功德，不諂不",
    "T11n0310_053:0312b02": "誑無懷浮詐，於諸乞求性離逼切易滿易養，",
    "T11n0310_053:0312b03": "於彼軌則奉而修行不生慢緩，於他利養不",
    "T11n0310_053:0312b04": "興嫉&#x59AC;，於自利養而生知足，於聖所開不深",
    "T11n0310_053:0312b05": "染著而常清淨自守命行。舍利子！若諸菩薩",
    "T11n0310_053:0312b06": "成就此者，是則名為菩薩正命。",
    "T11n0310_053:0312b07": "[0312b07] 「復次舍利子！云何菩薩摩訶薩正精進？舍利",
    "T11n0310_053:0312b08": "子！是諸菩薩若於聖者所不開許貪瞋癡等",
    "T11n0310_053:0312b09": "煩惱隨眠及諸邪行，於是法中發勤精進者，",
    "T11n0310_053:0312b10": "菩薩不樂行於精進。若諸正勤為聖諦攝、趣",
    "T11n0310_053:0312b11": "入聖道、能至涅槃、引發正行，如是精進為諸",
    "T11n0310_053:0312b12": "菩薩所樂修學，即以此法名正精進。[0312b12] 「復次舍",
    "T11n0310_053:0312b13": "利子！云何名為菩薩摩訶薩正念！舍利子！謂",
    "T11n0310_053:0312b14": "有諸念極善安住性非下劣，心善正直無有",
    "T11n0310_053:0312b15": "邪曲，能觀生死所有過患，與大涅槃為歸趣",
    "T11n0310_053:0312b16": "路。若諸菩薩於如是念恒正憶持，為令聖道",
    "T11n0310_053:0312b17": "不忘失故，即以此法名為正念。",
    "T11n0310_053:0312b18": "[0312b18] 「復次舍利子！云何名為菩薩摩訶薩正三摩",
    "T11n0310_053:0312b19": "地？舍利子！三摩地者，若於正性平等則於一",
    "T11n0310_053:0312b20": "切法平等。諸菩薩等安住如是三摩地已，為",
    "T11n0310_053:0312b21": "欲解脫一切眾生故趣入正性。如是正定是",
    "T11n0310_053:0312b22": "無盡道，過去未來現在諸佛為諸菩薩證現",
    "T11n0310_053:0312b23": "觀故宣說開示，是則名為菩薩正定。舍利子！",
    "T11n0310_053:0312b24": "是名菩薩摩訶薩八聖道分。若諸菩薩摩訶",
    "T11n0310_053:0312b25": "薩為欲修行般若波羅蜜多者，應勤修是八",
    "T11n0310_053:0312b26": "聖道分善巧。",
    "T11n0310_053:0312b27": "[0312b27] 「復次舍利子！菩薩摩訶薩以修行般若波羅",
    "T11n0310_053:0312b28": "蜜多故，修道善巧。道善巧者復有二種。何等",
    "T11n0310_053:0312b29": "為二？謂奢摩他及毘&#x9262;舍那，是名為二。舍",
    "T11n0310_053:0312c01": "利子！何等名為奢摩他道？舍利子！謂諸菩薩",
    "T11n0310_053:0312c02": "其心寂靜、深極寂靜、最勝寂靜，無有散亂，諸",
    "T11n0310_053:0312c03": "根憺怕不掉不舉，離諸躁擾及以惛沈，安靜",
    "T11n0310_053:0312c04": "密護離諸諂曲，調順堪能樂常獨處，離彼諠",
    "T11n0310_053:0312c05": "&#x9599;樂遠離行，身無塵染心無惑亂，於寂靜門",
    "T11n0310_053:0312c06": "思惟作意，離諸惡欲無所希望，遠諸大欲歡",
    "T11n0310_053:0312c07": "悅知足，正命清淨正行圓滿，密護威儀知時",
    "T11n0310_053:0312c08": "知分，易養易滿善知其量，常樂思擇無高無",
    "T11n0310_053:0312c09": "下，弊鄙&#x9E81;言性能堪忍。於相應門發心安住，",
    "T11n0310_053:0312c10": "樂處閑室於靜慮分作意緣念，生起大慈引",
    "T11n0310_053:0312c11": "發大悲，安住大喜修習大捨，從初靜慮乃至",
    "T11n0310_053:0312c12": "八定次第證入。若諸菩薩成就此者，如是名",
    "T11n0310_053:0312c13": "為奢摩他道。舍利子！菩薩摩訶薩復有無量",
    "T11n0310_053:0312c14": "諸奢摩他資糧正行。諸菩薩等於此資糧方",
    "T11n0310_053:0312c15": "便趣入，如是又名奢摩他道。",
    "T11n0310_053:0312c16": "[0312c16] 「復次舍利子！云何名為毘&#x9262;舍那道？謂諸菩",
    "T11n0310_053:0312c17": "薩於妙慧分修習聖道，於諸法中發起如是",
    "T11n0310_053:0312c18": "無作觀智，又復發起無我無有情無命者無",
    "T11n0310_053:0312c19": "數取觀智，於諸蘊中起法觀智，於諸界中起",
    "T11n0310_053:0312c20": "法界觀智，於諸處中起空聚落觀智，於諸眼",
    "T11n0310_053:0312c21": "中起照了觀智，於緣起中起不相違觀智，於",
    "T11n0310_053:0312c22": "諸見趣起遠離觀智，於諸因果起業報觀智，",
    "T11n0310_053:0312c23": "於所應得果起作證觀智，於所入正性起趣",
    "T11n0310_053:0312c24": "入觀智。舍利子！毘&#x9262;舍那者，所謂於諸法中",
    "T11n0310_053:0312c25": "起如理見，於諸法中起真實見，於諸法中起",
    "T11n0310_053:0312c26": "不變異見，於諸法中而起空見，於諸法中起",
    "T11n0310_053:0312c27": "無相見，於諸法中起無願見。又舍利子！毘&#x9262;",
    "T11n0310_053:0312c28": "舍那者，非以有因故觀、非以無因故觀、非以",
    "T11n0310_053:0312c29": "生滅住因故觀、非以有所得因故觀。何以故？",
    "T11n0310_053:0313a01": "菩薩於此都無所觀而復觀察，不見而見、見",
    "T11n0310_053:0313a02": "而不見。舍利子！若諸菩薩作是觀者，名如實",
    "T11n0310_053:0313a03": "觀、名真實見，亦名證得毘&#x9262;舍那善巧方便。",
    "T11n0310_053:0313a04": "舍利子！菩薩摩訶薩於此觀中雖復發起如",
    "T11n0310_053:0313a05": "是觀解，而不墮彼無所為作，亦不遠離善根",
    "T11n0310_053:0313a06": "加行。若諸菩薩成就是者，是名菩薩摩訶薩",
    "T11n0310_053:0313a07": "毘&#x9262;舍那。舍利子！菩薩摩訶薩為欲修行般",
    "T11n0310_053:0313a08": "若波羅蜜多故，精勤修習奢摩他、毘&#x9262;舍那",
    "T11n0310_053:0313a09": "道法善巧。[0313a09] 「復次舍利子！菩薩摩訶薩道相如",
    "T11n0310_053:0313a10": "是。我若略說菩薩道者，則唯有一趣道善巧。",
    "T11n0310_053:0313a11": "舍利子！何等是耶？所謂菩薩獨一眾表無有",
    "T11n0310_053:0313a12": "與等不假伴助，為證阿耨多羅三藐三菩提",
    "T11n0310_053:0313a13": "故，由自攝受精進勢力、清淨欲解、被堅固",
    "T11n0310_053:0313a14": "鎧。何以故？由是菩薩不由他悟不緣於他，自",
    "T11n0310_053:0313a15": "所建立自力所起，嚴備如是堅固甲鎧。舍利",
    "T11n0310_053:0313a16": "子！是諸菩薩興發是念：『如是甲鎧一切眾生",
    "T11n0310_053:0313a17": "所不能擐，我今獨擐如是甲鎧。一切賢聖諸",
    "T11n0310_053:0313a18": "新發意未住正位諸菩薩等所未曾擐，我今",
    "T11n0310_053:0313a19": "獨擐。』爾時菩薩又作是念：『我於今者嚴備如",
    "T11n0310_053:0313a20": "是，豈令布施自在度我？我當自在度彼布施。",
    "T11n0310_053:0313a21": "如是持戒忍辱精進靜慮及般若等，豈令自",
    "T11n0310_053:0313a22": "在而度於我？我當自在先度於彼。』又作是念：",
    "T11n0310_053:0313a23": "『我於今者豈令波羅蜜多發起於我？我當發",
    "T11n0310_053:0313a24": "起波羅蜜多。如是廣說一切善根皆當因我",
    "T11n0310_053:0313a25": "而便發起，不令善根發起於我。』舍利子！若諸",
    "T11n0310_053:0313a26": "菩薩摩訶薩於如是法不假伴助自能建立，",
    "T11n0310_053:0313a27": "謂我獨一無有等者，當坐堅固勝金剛座，自",
    "T11n0310_053:0313a28": "以勢力摧伏魔軍，用一剎那相應妙慧當證",
    "T11n0310_053:0313a29": "無上正等菩提。舍利子，若諸菩薩起如是等",
    "T11n0310_053:0313b01": "欲解方便決定觀察，是名菩薩摩訶薩趣一",
    "T11n0310_053:0313b02": "道善巧。舍利子！菩薩摩訶薩為欲修行般若",
    "T11n0310_053:0313b03": "波羅蜜多故，修習如是趣一道善巧。舍利子！",
    "T11n0310_053:0313b04": "諸如是等道善巧相，諸菩薩摩訶薩為欲修",
    "T11n0310_053:0313b05": "行般若波羅蜜多故，修習如是道法善巧。",
    "T11n0310_053:0313b06": "[0313b06] 「復次舍利子！云何菩薩摩訶薩緣起善巧？舍",
    "T11n0310_053:0313b07": "利子！謂諸菩薩依般若波羅蜜多修緣起者，",
    "T11n0310_053:0313b08": "處密靜室作是思惟：『如是世間純大苦聚，從",
    "T11n0310_053:0313b09": "於何所而得集起？』既思惟已便自了知，如是",
    "T11n0310_053:0313b10": "苦聚，由不如理作意集故無明集起，無明集",
    "T11n0310_053:0313b11": "故諸行集起，諸行集故諸識集起，諸識集故",
    "T11n0310_053:0313b12": "名色集起，名色集故六處集起，六處集故諸",
    "T11n0310_053:0313b13": "觸集起，諸觸集故諸受集起，諸受集故諸愛",
    "T11n0310_053:0313b14": "集起，諸愛集故諸取集起，諸取集故諸有集",
    "T11n0310_053:0313b15": "起，諸有集故而生集起，生集起故老死愁歎",
    "T11n0310_053:0313b16": "憂苦逼惱皆悉集起。舍利子！菩薩摩訶薩復",
    "T11n0310_053:0313b17": "作是念：『如彼諸法雖復集起，無作無用無有",
    "T11n0310_053:0313b18": "主宰。如是諸法諸善為因、不動為因、涅槃為",
    "T11n0310_053:0313b19": "因，彼一切法從緣生起，無有主宰亦復如是。",
    "T11n0310_053:0313b20": "若諸眾生下根為因、中根為因、上根為因、諸",
    "T11n0310_053:0313b21": "業為因，因果流轉亦復如是。』舍利子！如是一",
    "T11n0310_053:0313b22": "切有所取法，因緣和合而得集起，菩薩一",
    "T11n0310_053:0313b23": "切悉能了知，如是名為緣起善巧。舍利子！菩",
    "T11n0310_053:0313b24": "薩摩訶薩又作是念：『由何滅故彼諸法滅？』既",
    "T11n0310_053:0313b25": "思惟已便自了知，由不如理作意滅故而無",
    "T11n0310_053:0313b26": "明滅，無明滅故諸行便滅，諸行滅故乃至純",
    "T11n0310_053:0313b27": "大苦聚滅。舍利子！若能了知如是法智，是則",
    "T11n0310_053:0313b28": "名為緣起善巧。舍利子！是諸菩薩又作是念：",
    "T11n0310_053:0313b29": "『因依正法、依止諸緣、依止和合得修諸善。是",
    "T11n0310_053:0313c01": "法若由諸因和合、依止諸緣，則此法等不依",
    "T11n0310_053:0313c02": "止我、不依有情、不依命者、不依數取，是則此",
    "T11n0310_053:0313c03": "法不可稱量。』舍利子！諸菩薩等若能如是如",
    "T11n0310_053:0313c04": "理觀察，是則名為緣起善巧。又復觀察一切",
    "T11n0310_053:0313c05": "佛法皆菩提相緣所起相，觀諸緣起皆盡滅",
    "T11n0310_053:0313c06": "相，以能觀待諸眾生故，而不趣入畢竟寂滅，",
    "T11n0310_053:0313c07": "是則又名緣起善巧。舍利子！是諸菩薩摩訶",
    "T11n0310_053:0313c08": "薩為欲修行般若波羅蜜多故，修習如是緣",
    "T11n0310_053:0313c09": "起善巧。[0313c09] 「復次舍利子！云何菩薩摩訶薩一切",
    "T11n0310_053:0313c10": "法善巧？舍利子！菩薩摩訶薩修行般若波羅",
    "T11n0310_053:0313c11": "蜜多故，於一切法遍攝一切有為無為。菩薩",
    "T11n0310_053:0313c12": "摩訶薩於如是等有為無為一切諸法應修",
    "T11n0310_053:0313c13": "善巧。舍利子！云何菩薩摩訶薩有為善巧？所",
    "T11n0310_053:0313c14": "謂妙善身行、妙善語行、妙善意行，是則名為",
    "T11n0310_053:0313c15": "有為善巧。云何名為無為善巧？即以如是妙",
    "T11n0310_053:0313c16": "善身語及以意行，迴向畢竟無為菩提、迴向",
    "T11n0310_053:0313c17": "無為菩提妙觀，又復迴向於薩伐若，是則名",
    "T11n0310_053:0313c18": "為無為善巧。復次舍利子，菩薩摩訶薩有為",
    "T11n0310_053:0313c19": "善巧者，即是積集五到彼岸。何等為五？所謂",
    "T11n0310_053:0313c20": "布施、持戒、忍辱、精進、靜慮波羅蜜多，是名",
    "T11n0310_053:0313c21": "有為。若由般若波羅蜜多無為智故，則五到",
    "T11n0310_053:0313c22": "彼岸不可厭毀。如此妙智又能積集諸到彼",
    "T11n0310_053:0313c23": "岸資糧善法，信解無漏無上菩提及以迴向",
    "T11n0310_053:0313c24": "一切智智，是則名為無為善巧。",
    "T11n0310_053:0313c25": "[0313c25] 「復次舍利子！菩薩摩訶薩有為善巧者，所謂",
    "T11n0310_053:0313c26": "以無礙光照諸眾生，以四攝法攝諸眾生，是",
    "T11n0310_053:0313c27": "名有為。若觀諸法無我無有情無取無執，於",
    "T11n0310_053:0313c28": "四攝法方便善巧，愛樂信受無為等覺，及以",
    "T11n0310_053:0313c29": "迴向一切智智，是則名為無為善巧。",
    "T11n0310_053:0314a01": "[0314a01] 「復次舍利子！菩薩摩訶薩有為善巧者，所謂",
    "T11n0310_053:0314a02": "不斷能令生死相續結縛，而復永斷能令生",
    "T11n0310_053:0314a03": "死相續煩惱，任持菩提結縛相續一分結縛",
    "T11n0310_053:0314a04": "不復現行，是名有為善巧。若復修習空無相",
    "T11n0310_053:0314a05": "願諸法正智，現觀善巧無上菩提不由他緣，",
    "T11n0310_053:0314a06": "於無為法而復作證，是則名為無為善巧。",
    "T11n0310_053:0314a07": "[0314a07] 「復次舍利子！菩薩摩訶薩有為善巧者，謂諸",
    "T11n0310_053:0314a08": "菩薩雖行三界，而不為彼三界煩惱之所染",
    "T11n0310_053:0314a09": "污，如是名為有為善巧。雖具通達一切三界",
    "T11n0310_053:0314a10": "出離之法，而不墜墮出離界中，是則名為無",
    "T11n0310_053:0314a11": "為善巧。舍利子！菩薩摩訶薩一切法善巧者，",
    "T11n0310_053:0314a12": "是則名為一切智智。若諸菩薩圓滿證入一",
    "T11n0310_053:0314a13": "切智智，即一切時智慧善巧，即此名為諸法",
    "T11n0310_053:0314a14": "善巧。舍利子！菩薩摩訶薩為欲修行般若波",
    "T11n0310_053:0314a15": "羅蜜多故，修習如是一切法善巧。如是舍利",
    "T11n0310_053:0314a16": "子！若有依菩薩藏修行般若波羅蜜多菩薩",
    "T11n0310_053:0314a17": "摩訶薩，為欲修行般若波羅蜜多故，依慧分",
    "T11n0310_053:0314a18": "別善巧通達修習如是十種善巧。",
    "T11n0310_053:0314a19": "[0314a19] 「復次舍利子！云何名為菩薩摩訶薩妙慧？云",
    "T11n0310_053:0314a20": "何名為到彼岸義？舍利子！所言慧者，謂能解",
    "T11n0310_053:0314a21": "了一切善法。是現見慧，隨順通達一切法故。",
    "T11n0310_053:0314a22": "是真量慧，如實通達一切法故。是通達慧，一",
    "T11n0310_053:0314a23": "切見趣諸纏縛法不為障故。是離願慧，永離",
    "T11n0310_053:0314a24": "一切欲求願故。是安悅慧，永息一切諸熱惱",
    "T11n0310_053:0314a25": "故。是歡喜慧，緣法喜樂無斷絕故。是依趣慧，",
    "T11n0310_053:0314a26": "於諸義智皆現見故。是建立慧，建立一切覺",
    "T11n0310_053:0314a27": "品法故。是證相慧，隨其所乘證得果故。是了",
    "T11n0310_053:0314a28": "相慧，善能照了是智性故。是濟度慧，救度一",
    "T11n0310_053:0314a29": "切諸瀑流故。是趣入慧，能趣正性無生法",
    "T11n0310_053:0314b01": "故。是策勵慧，振發一切諸善法故。是清淨",
    "T11n0310_053:0314b02": "慧，離先隨眠煩惱濁故。是最勝慧，昇陟一切",
    "T11n0310_053:0314b03": "諸法頂故。是微妙慧，以自然智隨覺法故。是",
    "T11n0310_053:0314b04": "離行慧，更無雜染三界法故。是攝受慧，一切",
    "T11n0310_053:0314b05": "賢聖所攝受故。是斷願慧，除遣一切相分別",
    "T11n0310_053:0314b06": "故。是捨逸慧，遠離一切愚黑闇故。是方便慧，",
    "T11n0310_053:0314b07": "安住一切瑜伽師地者所成就故。是發趣慧，",
    "T11n0310_053:0314b08": "當住一切聖智道故。是照明慧，除滅一切無",
    "T11n0310_053:0314b09": "明瀑流翳暗膜故。是施明慧，開導一切猶",
    "T11n0310_053:0314b10": "如眼故。是無漏慧，慧眼超過邪僻路故。是勝",
    "T11n0310_053:0314b11": "義慧，照了如是大聖諦故。是無別慧，善調順",
    "T11n0310_053:0314b12": "故。是光明慧，諸智門故。是無盡慧，遍於一切",
    "T11n0310_053:0314b13": "隨行照故。是無滅慧，常廣見故。是解脫道慧，",
    "T11n0310_053:0314b14": "永斷一切取執縛故。是不離處慧，不與一切",
    "T11n0310_053:0314b15": "煩惱障法而同止故。舍利子！如是慧相，我今",
    "T11n0310_053:0314b16": "略說。當知菩薩摩訶薩更有無量無邊諸慧。",
    "T11n0310_053:0314b17": "何以故？舍利子！如是乃至一切眾生所有心",
    "T11n0310_053:0314b18": "行，當知菩薩摩訶薩亦有爾所慧業智行。如",
    "T11n0310_053:0314b19": "是乃至一切眾生所有欲解，當知菩薩摩訶",
    "T11n0310_053:0314b20": "薩亦有爾所慧觀察智。如是乃至一切眾生",
    "T11n0310_053:0314b21": "所有諸煩惱門，當知菩薩摩訶薩亦有爾所",
    "T11n0310_053:0314b22": "廣大慧門。如是乃至一切聲聞獨覺及正等",
    "T11n0310_053:0314b23": "覺所有遍智，當知菩薩摩訶薩亦有爾所慧",
    "T11n0310_053:0314b24": "所行處。舍利子！如是等一切慧處，諸菩薩摩",
    "T11n0310_053:0314b25": "訶薩皆於其中精勤修學，是則名為菩薩妙",
    "T11n0310_053:0314b26": "慧。",
    "T11n0310_053:0314b27": "[0314b27] 「復次舍利子！云何名為菩薩摩訶薩到彼岸",
    "T11n0310_053:0314b28": "義？舍利子！如是乃至一切所知諸妙善法能",
    "T11n0310_053:0314b29": "到彼岸者，當知皆是到彼岸義。又舍利子！如",
    "T11n0310_053:0314c01": "上廣說一切慧句，應知皆是到彼岸義。又諸",
    "T11n0310_053:0314c02": "菩薩修行差別圓滿之義，當知皆是到彼岸",
    "T11n0310_053:0314c03": "義。如是一切智智圓滿之義，當知皆是到彼",
    "T11n0310_053:0314c04": "岸義。於諸一切為無為法無執著義，當知皆",
    "T11n0310_053:0314c05": "是到彼岸義。能善覺悟無量生死大過失義，",
    "T11n0310_053:0314c06": "當知皆是到彼岸義。一切諸法有能開悟不",
    "T11n0310_053:0314c07": "覺者義，當知皆是到彼岸義。有能開示無窮",
    "T11n0310_053:0314c08": "盡法寶藏義者，當知是為到彼岸義。無障解",
    "T11n0310_053:0314c09": "脫圓滿義者，當知是為到彼岸義。覺悟布施",
    "T11n0310_053:0314c10": "持戒忍辱精進靜慮慧平等義，當知是為到",
    "T11n0310_053:0314c11": "彼岸義。最勝決擇善巧義者，當知是為到彼",
    "T11n0310_053:0314c12": "岸義。遍行一切眾生界義，是則名為到彼岸",
    "T11n0310_053:0314c13": "義。無生法忍圓滿之義，是則名為到彼岸義。",
    "T11n0310_053:0314c14": "不退轉地究竟滿義，是則名為到彼岸義。清",
    "T11n0310_053:0314c15": "淨修治諸佛土義，是則名為到彼岸義。成熟",
    "T11n0310_053:0314c16": "一切眾生義者，是則名為到彼岸義。往詣道",
    "T11n0310_053:0314c17": "場昇菩提座義，是則名為到彼岸義。畢竟摧",
    "T11n0310_053:0314c18": "伏諸魔軍義，是則名為到彼岸義。一切佛法",
    "T11n0310_053:0314c19": "皆圓滿義，是則名為到彼岸義。於菩薩藏差",
    "T11n0310_053:0314c20": "別法門正安住義，是則名為到彼岸義。舍利",
    "T11n0310_053:0314c21": "子！若於如是大菩薩藏微妙法門正修學",
    "T11n0310_053:0314c22": "已，我說是等則於一切波羅蜜多皆得究竟。",
    "T11n0310_053:0314c23": "[0314c23] 「復次舍利子！若有安住大乘諸善男子及善",
    "T11n0310_053:0314c24": "女人，皆當於是大菩薩藏微妙法門，殷勤請",
    "T11n0310_053:0314c25": "求受持讀誦通達義理，廣為他說分別顯示。",
    "T11n0310_053:0314c26": "何以故？舍利子！若有於是菩薩藏經殷重聽",
    "T11n0310_053:0314c27": "聞受持讀誦，乃至為他分別解說者，當知是",
    "T11n0310_053:0314c28": "人必定獲得十種功德稱讚利益。何等為十？",
    "T11n0310_053:0314c29": "一者在在所生一切微妙功巧業處究竟通",
    "T11n0310_053:0315a01": "達，二者在所生處常居高族榮望當世，三者",
    "T11n0310_053:0315a02": "所生之處有大威嚴勢力自在，四者凡所言",
    "T11n0310_053:0315a03": "令一切皆從無不信伏，五者所生之處具大",
    "T11n0310_053:0315a04": "豪富，六者在所生處恒為天人所加愛敬，七",
    "T11n0310_053:0315a05": "者生處人中常為輪王得大自在，八者所生",
    "T11n0310_053:0315a06": "常得為天帝釋，九者若生色界為大梵王，十",
    "T11n0310_053:0315a07": "者在所生處常不遠離大菩提心。舍利子！受",
    "T11n0310_053:0315a08": "持經者則為獲得十種功德稱讚利益。",
    "T11n0310_053:0315a09": "[0315a09] 「復次舍利子！是諸善男子善女人等受持是",
    "T11n0310_053:0315a10": "經，殷重聽聞讀誦解義，乃至為他廣說開示，",
    "T11n0310_053:0315a11": "當知是人復得如是十種功德稱讚利益。何",
    "T11n0310_053:0315a12": "等為十？一者不與尼伽蘭陀邪論相雜，二者",
    "T11n0310_053:0315a13": "不起我見，三者無有情見，四者無命者見，五",
    "T11n0310_053:0315a14": "者無數取見，六者不起斷見，七者不起常見，",
    "T11n0310_053:0315a15": "八者一切世務情無顧及，九者恒發勝心樂",
    "T11n0310_053:0315a16": "欲出家，十者若聞經典速能受持悟解深義。",
    "T11n0310_053:0315a17": "舍利子！是名獲得十種功德稱讚利益。",
    "T11n0310_053:0315a18": "[0315a18] 「復次舍利子！是善男子善女人等受持是經，",
    "T11n0310_053:0315a19": "殷重聽聞讀誦解義，乃至為他廣分別說，當",
    "T11n0310_053:0315a20": "知是人復得如是十種功德稱讚利益。何等",
    "T11n0310_053:0315a21": "為十？一者成就正念；二者成就正覺；三者成",
    "T11n0310_053:0315a22": "就正趣；四者成就志勇；五者成就正慧；六者",
    "T11n0310_053:0315a23": "得具無難；七者憶本生事；八者性薄貪欲無",
    "T11n0310_053:0315a24": "猛利貪，不為重貪之所燒惱；九者性薄瞋恚",
    "T11n0310_053:0315a25": "無猛利瞋，不為重瞋之所燒惱；十者性薄愚",
    "T11n0310_053:0315a26": "癡無猛利癡，不為重癡之所燒惱。舍利子！是",
    "T11n0310_053:0315a27": "名獲得十種功德稱讚利益。",
    "T11n0310_053:0315a28": "[0315a28] 「復次舍利子！是善男子善女人等受持是經，",
    "T11n0310_053:0315a29": "殷重聽聞讀誦解義，乃至為他廣分別說，當",
    "T11n0310_053:0315b01": "知是人復得如是十種功德稱讚利益。何等",
    "T11n0310_053:0315b02": "為十？一者成就機速慧；二者成就捷辯慧；三",
    "T11n0310_053:0315b03": "者成就猛利慧；四者成就迅疾慧；五者成就",
    "T11n0310_053:0315b04": "廣博慧；六者成就甚深慧；七者成就通達慧；",
    "T11n0310_053:0315b05": "八者成就無著慧；九者常現前見一切如來，",
    "T11n0310_053:0315b06": "既得見已以清美頌而為讚歎；十者善能如",
    "T11n0310_053:0315b07": "理請問如來，又能如理開釋疑難。舍利子！是",
    "T11n0310_053:0315b08": "名獲得十種功德稱讚利益。",
    "T11n0310_053:0315b09": "[0315b09] 「復次舍利子！是善男子善女人等受持是經，",
    "T11n0310_053:0315b10": "讀誦解義乃至為他廣分別說，當知是人復",
    "T11n0310_053:0315b11": "獲如是十種功德稱讚利益。何等為十？一者",
    "T11n0310_053:0315b12": "常樂遠離諸不善友，二者常樂親近諸善知",
    "T11n0310_053:0315b13": "識，三者能緩諸魔所有繫縛，四者摧殄諸魔",
    "T11n0310_053:0315b14": "所有軍陣，五者善能訶厭一切煩惱，六者",
    "T11n0310_053:0315b15": "於一切行心恒捐捨，七者違背一切向惡趣",
    "T11n0310_053:0315b16": "道，八者歸向一切趣涅槃道，九者善說一切",
    "T11n0310_053:0315b17": "越度生死清淨之地，十者巧能隨學一切菩",
    "T11n0310_053:0315b18": "薩所行軌則又能奉行諸佛教&#x52C5;。如是名為",
    "T11n0310_053:0315b19": "十種功德稱讚利益。舍利子！若有善男子善",
    "T11n0310_053:0315b20": "女人，能於如是大菩薩藏微妙法門，殷重聽",
    "T11n0310_053:0315b21": "聞受持讀誦，研尋義趣明了通達，復能為他",
    "T11n0310_053:0315b22": "廣說開示，當知是人則為獲得如上功德稱",
    "T11n0310_053:0315b23": "讚利益。」[0315b23] 爾時世尊欲重宣此義而說頌曰：",
    "T11n0310_053:0315b24": "「諸聰叡者慧無邊，  妙能通達法及義，",
    "T11n0310_053:0315b25": " 尊勝文詞善圓具，  由持如是大經王。",
    "T11n0310_053:0315b26": " 常獲豐饒法寶藏，  恒欣悅意行法施，",
    "T11n0310_053:0315b27": " 發生最上勝歡喜，  由持如是大經王。",
    "T11n0310_053:0315b28": " 多眾生聞說法者，  證斯廣大勝功德，",
    "T11n0310_053:0315b29": " 我當云何說是法，  如持經者之所獲。",
    "T11n0310_053:0315c01": " 證獲如斯最勝慧，  於正法所終無壞，",
    "T11n0310_053:0315c02": " 由念發生微妙智，  能說無上智依處。",
    "T11n0310_053:0315c03": " 勤求善說正法句，  最勝眾聖所稱讚，",
    "T11n0310_053:0315c04": " 常聞發起超勝行，  由持如是大經王。",
    "T11n0310_053:0315c05": " 慧者聞已持深義，  於諸文句無妄執，",
    "T11n0310_053:0315c06": " 常隨理趣而觀照，  增長妙智量無邊。",
    "T11n0310_053:0315c07": " 無邊妙智無邊義，  第一義解諒難思，",
    "T11n0310_053:0315c08": " 遍遊十方廣稱讚，  聞經勝利無窮盡。",
    "T11n0310_053:0315c09": " 極善微薄貪瞋癡，  獲得第一心清淨，",
    "T11n0310_053:0315c10": " 由聞如是大經王，  功德勝利無邊際。",
    "T11n0310_053:0315c11": " 雖獲勝財無放逸，  稱量財義誰堅固，",
    "T11n0310_053:0315c12": " 深達世財非有實，  於財無戀趣非家。",
    "T11n0310_053:0315c13": " 出詣閑靜住中林，  於彼惛沈常遠離，",
    "T11n0310_053:0315c14": " 聽聞淨法曾無厭，  靜慮正教無慳&#x608B;。",
    "T11n0310_053:0315c15": " 請問疑難世導師，  聞已為他廣開釋，",
    "T11n0310_053:0315c16": " 由斯增長微妙智，  於白淨法終無退。",
    "T11n0310_053:0315c17": "[0315c17] 「如是舍利子！諸菩薩摩訶薩為欲修行般若",
    "T11n0310_053:0315c18": "波羅蜜多故，於是經典精勤修學行菩薩",
    "T11n0310_053:0315c19": "行，是名菩薩摩訶薩於般若波羅蜜多方便",
    "T11n0310_053:0315c20": "修學正法之要。」"
}