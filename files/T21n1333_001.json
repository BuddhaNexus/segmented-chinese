{
    "T21n1333_001:0561b13": "虛空藏菩薩問七佛陀羅尼呪經",
    "T21n1333_001:0561b15": "失譯人名今附梁錄",
    "T21n1333_001:0561b16": "如是我聞。一時佛住雞羅莎山。在山頂上諸",
    "T21n1333_001:0561b17": "天住處。去諸賢聖不遠。與大眾俱前後圍繞。",
    "T21n1333_001:0561b18": "大比丘足滿五百。又有五百諸大菩薩俱。其",
    "T21n1333_001:0561b19": "名曰彌勒菩薩。虛空藏菩薩。普賢菩薩。無盡",
    "T21n1333_001:0561b20": "華菩薩。文殊師利菩薩。與五百菩薩摩訶薩",
    "T21n1333_001:0561b21": "等皆一生補處。",
    "T21n1333_001:0561b22": "爾時世尊觀於四方。去其住處不遠。觀見林",
    "T21n1333_001:0561b23": "中有一比丘。為惡鬼所持口出種種惡言。其",
    "T21n1333_001:0561b24": "林中又有一比丘。露其身形而舉兩手。口出",
    "T21n1333_001:0561b25": "種種異音。或復呼天乍復喚地。爾時虛空",
    "T21n1333_001:0561b26": "藏菩薩摩訶薩。聞其聲已承佛神力。整理",
    "T21n1333_001:0561b27": "衣服右膝著地。合掌向佛白佛言。世尊此二",
    "T21n1333_001:0561b28": "比丘。何意唱如是聲。或舉於兩手復出惡言",
    "T21n1333_001:0561b29": "音。於是世尊告虛空藏菩薩摩訶薩言。此一",
    "T21n1333_001:0561c01": "比丘為惡病所持出是音聲。又一比丘為惡",
    "T21n1333_001:0561c02": "鬼所持露形而走。",
    "T21n1333_001:0561c03": "爾時虛空藏菩薩摩訶薩。白佛言世尊。為治",
    "T21n1333_001:0561c04": "眾生一切病故。為除一切惡鬼障難不起故。",
    "T21n1333_001:0561c05": "唯願世尊為一切眾生。說陀羅尼呪。",
    "T21n1333_001:0561c06": "爾時世尊現威神力。於虛空中即現六佛。時",
    "T21n1333_001:0561c07": "釋迦牟尼佛即騰虛空依次而坐。是時大眾",
    "T21n1333_001:0561c08": "悉皆觀見七佛世尊。",
    "T21n1333_001:0561c09": "爾時毘婆尸佛為一切眾生故。為除一切惡",
    "T21n1333_001:0561c10": "鬼障難故。說大威德陀羅尼呪。而說呪曰。",
    "T21n1333_001:0561c11": "南無佛陀耶　南無達摩耶　南無僧伽耶",
    "T21n1333_001:0561c12": "　南無毘婆尸　多他伽多耶　呵羅呵提三藐",
    "T21n1333_001:0561c13": "三佛陀耶　唵　呵羅呵羅　醯利醯羅耶",
    "T21n1333_001:0561c14": "　南無雞利吉羅耶　閱伽無遮那耶　南",
    "T21n1333_001:0561c15": "無南摩娑波呵",
    "T21n1333_001:0561c16": "爾時毘婆尸佛。告虛空藏菩薩摩訶薩言。若",
    "T21n1333_001:0561c17": "有善男子善女人受持此呪者。若讀若誦。若",
    "T21n1333_001:0561c18": "復有人推覓此呪者。若樂聽聞者。是人不為",
    "T21n1333_001:0561c19": "一切刀仗所害。不為一切水溺。不為一切苦",
    "T21n1333_001:0561c20": "患所持。不受一切橫死。若復有人與持此呪",
    "T21n1333_001:0561c21": "人毒藥者。其藥變成美食不著於人。若復有",
    "T21n1333_001:0561c22": "人若飲若食。先呪作七遍然後而食。食已",
    "T21n1333_001:0561c23": "是諸蠱道惡口眾邪。皆悉自滅不能為害。若",
    "T21n1333_001:0561c24": "受持是呪者。令人壽命延長。所有習誦一聞",
    "T21n1333_001:0561c25": "領悟終不忘失。晝夜恒見佛像。若復有人為",
    "T21n1333_001:0561c26": "惡鬼所打不得差者。而於此人耳邊。呪之七",
    "T21n1333_001:0561c27": "遍即時除愈。若有人患團風白癬及以癲病。",
    "T21n1333_001:0561c28": "取蘇曼青水香蓮華茴香細辛。各以等分",
    "T21n1333_001:0561c29": "取胡麻油煎之。摩其患處即得除愈。一切所",
    "T21n1333_001:0562a01": "有病者。用此呪呪之無不獲差。",
    "T21n1333_001:0562a02": "爾時尸棄佛在於空中。欲為一切眾生除一",
    "T21n1333_001:0562a03": "切病故。欲除一切惡鬼障難故。而說呪曰。",
    "T21n1333_001:0562a04": "南無佛陀耶　南無達摩耶　南無僧伽耶",
    "T21n1333_001:0562a05": "　南無尸棄禰多陀伽多耶　阿羅訶提三",
    "T21n1333_001:0562a06": "藐三佛陀　唵　波遮波遮　波遮波耶",
    "T21n1333_001:0562a07": "　薩婆浮多南嗔陀吉羅耶　波邏毘陀南　娑",
    "T21n1333_001:0562a08": "波呵",
    "T21n1333_001:0562a09": "爾時尸棄佛告虛空藏菩薩摩訶薩言。我此",
    "T21n1333_001:0562a10": "神呪百千那由他無數億諸佛所說我今說",
    "T21n1333_001:0562a11": "之。為一切眾生故。除一切病故。除一切諸惡",
    "T21n1333_001:0562a12": "鬼障難故。除一切惡夢故。除一切橫病死故。",
    "T21n1333_001:0562a13": "又告虛空藏菩薩摩訶薩言。若有善男子善女",
    "T21n1333_001:0562a14": "人。若晝誦此呪三遍夜誦三遍。或復心念一",
    "T21n1333_001:0562a15": "切蠱毒。厭禱呪詛惡口赤舌。眾耶魍魎皆",
    "T21n1333_001:0562a16": "不得近。昏夜警中恒見諸佛。所有食噉之物",
    "T21n1333_001:0562a17": "即自消化而充氣力。其人若命終已。昏夜所",
    "T21n1333_001:0562a18": "見佛者皆來迎其精神恒相隨逐。若復有人",
    "T21n1333_001:0562a19": "依此呪法作功能者。於一切病須結呪索。若",
    "T21n1333_001:0562a20": "有人困病時。取蘇曼木取油煎之。摩其身體",
    "T21n1333_001:0562a21": "皆得除愈。若有眾生晝夜恐怖。取淨水呪之",
    "T21n1333_001:0562a22": "灑著四方。作呪索繫其身上。一切魍魎不",
    "T21n1333_001:0562a23": "得其便。若有小兒被惡鬼所打。用碧綖作",
    "T21n1333_001:0562a24": "呪索。繫著頸下即得除愈。若復有人被惡鬼",
    "T21n1333_001:0562a25": "所打。於耳邊呪作七遍亦得除愈。隨心所欲",
    "T21n1333_001:0562a26": "造者無不得成。",
    "T21n1333_001:0562a27": "爾時毘舍浮佛在虛空中。欲為一切眾生除",
    "T21n1333_001:0562a28": "一切病故。除一切諸惡鬼故。障難不起故。而",
    "T21n1333_001:0562a29": "說呪曰。",
    "T21n1333_001:0562b01": "南無佛陀耶　南無達摩耶　南無僧伽耶",
    "T21n1333_001:0562b02": "　南無毘舍浮多他竭多耶　阿羅訶提三藐",
    "T21n1333_001:0562b03": "三佛陀耶　唵　伽邏伽邏伽邏伽邏　拘",
    "T21n1333_001:0562b04": "樓拘樓拘樓拘樓　拘盧蹉陀喃　拘樓薩婆",
    "T21n1333_001:0562b05": "伽呵喃　娑波呵",
    "T21n1333_001:0562b06": "爾時毘舍浮佛說此呪已。告虛空藏菩薩摩",
    "T21n1333_001:0562b07": "訶薩言。如此神呪賢劫千佛中過去佛已說",
    "T21n1333_001:0562b08": "此呪。現在佛今說。未來佛當說。又告虛空藏",
    "T21n1333_001:0562b09": "菩薩言。汝當受持此呪。若未來世復有眾生。",
    "T21n1333_001:0562b10": "受持呪者若讀若誦。若復有人推覓此呪。不",
    "T21n1333_001:0562b11": "為刀杖怖畏一切蠱毒。一切熱病一切水溺。",
    "T21n1333_001:0562b12": "不受橫死不被惡病。如是等悉得除却。唯宿",
    "T21n1333_001:0562b13": "殃不除耳。若有比丘比丘尼優婆塞優婆夷。",
    "T21n1333_001:0562b14": "晨起澡浴并洗頭面。在於佛前誦此呪一百",
    "T21n1333_001:0562b15": "八遍。一切諸惡不加其身。一切疾病自然除",
    "T21n1333_001:0562b16": "愈。壽命延長一切財寶自然富足。一切身中",
    "T21n1333_001:0562b17": "障難不善之事皆各銷除。一切怨家自然和",
    "T21n1333_001:0562b18": "解。一切厭禱皆不著身。澡浴誦呪因緣得如",
    "T21n1333_001:0562b19": "此福。若有人於嶮難怖畏之處。能憶念此呪",
    "T21n1333_001:0562b20": "皆得離於恐怖。若復有人鬪諍。為縣官口",
    "T21n1333_001:0562b21": "舌。以白綖結呪索。呪之一百八遍繫其右臂",
    "T21n1333_001:0562b22": "上。若有人眼痛者。以桔皮結呪索繫其耳",
    "T21n1333_001:0562b23": "上。若他方有賊欲來侵境者。用酥酪蜜胡麻",
    "T21n1333_001:0562b24": "等分和之。在佛像前用銅鉹卷一鉹呪之",
    "T21n1333_001:0562b25": "一遍擲著火中至一千八遍。是諸怨賊無問",
    "T21n1333_001:0562b26": "遠近自然退散。若復有人欲求長命者。當用",
    "T21n1333_001:0562b27": "酪蜜炒粳米為華。三種等分和之。在於佛前",
    "T21n1333_001:0562b28": "以銅鉹卷之一鉹呪之一遍擲著火中至",
    "T21n1333_001:0562b29": "一千八遍。然後乃止。又復有人。欲為自身及",
    "T21n1333_001:0562c01": "為他人。一切怖畏一切諸罪欲得除滅者欲",
    "T21n1333_001:0562c02": "求一切富貴財寶者。欲除身中障難令得清",
    "T21n1333_001:0562c03": "淨者。若復有人欲誦持此呪。一切怖畏障難",
    "T21n1333_001:0562c04": "悉自除滅所作成就。又復依一切呪法者。亦",
    "T21n1333_001:0562c05": "得成就。若有一切怨家不得其便。若有人欲",
    "T21n1333_001:0562c06": "作法。當須合藥塗身。須茴香須稻米須那",
    "T21n1333_001:0562c07": "羅陀尸利沙。須沈水香尸利耶欝金香。須香",
    "T21n1333_001:0562c08": "附子須因陀婆路。須菩提樹木。如是等藥等",
    "T21n1333_001:0562c09": "分和之。晨朝起淨洗浴以藥塗身。若復有人",
    "T21n1333_001:0562c10": "欲見國王大臣。須在於像前然桔木。為火用",
    "T21n1333_001:0562c11": "五指撮胡麻。呪之一遍擲著火中。如此一千",
    "T21n1333_001:0562c12": "八遍乃止。若有善男子善女人。欲得一切怨",
    "T21n1333_001:0562c13": "家自然和解。當淨洗浴著淨衣。中夜時在於",
    "T21n1333_001:0562c14": "佛前以香華供養。當用粳米炒以為華。取桔",
    "T21n1333_001:0562c15": "木然為火。以三指撮取米華。呪之一遍擲著",
    "T21n1333_001:0562c16": "火中。如此一千八遍然後乃止。若有善男子",
    "T21n1333_001:0562c17": "善女人。夜見惡夢怨家伺求其便。一切所作",
    "T21n1333_001:0562c18": "不得諧偶者。於十四日朝全不得食。至於",
    "T21n1333_001:0562c19": "日暮以香湯洗浴其身著新淨衣。在於佛前",
    "T21n1333_001:0562c20": "誦呪。隨其力分不限多少。唯盡力至之",
    "T21n1333_001:0562c21": "乃止。不得出其道場。仍於像前眠睡。到十",
    "T21n1333_001:0562c22": "五日晨朝。即起淨洗釜著滿中淨水作湯。其",
    "T21n1333_001:0562c23": "湯中須取有名草木。種種隨分著於湯中。漉",
    "T21n1333_001:0562c24": "其草出。然後著丁香紫檀白檀。磨作末。隨分",
    "T21n1333_001:0562c25": "投著湯中。須銅瓫受五斗者二口。取香水",
    "T21n1333_001:0562c26": "滿瓫盛之。著於像前。呪之一千八遍竟。即",
    "T21n1333_001:0562c27": "用此湯洗浴其身。然後乃食。若復有人被毒",
    "T21n1333_001:0562c28": "藥者。須紫橿木寸截之如筋大作一千八",
    "T21n1333_001:0562c29": "段。以牛糞塗之。在於像前然火。取木一段呪",
    "T21n1333_001:0563a01": "之一遍。擲著火中一千八遍。然後乃止。稱",
    "T21n1333_001:0563a02": "病人名。我為彼人除其藥毒即得除愈。此呪",
    "T21n1333_001:0563a03": "功能說不可盡。若心中所欲作事者。依此呪",
    "T21n1333_001:0563a04": "法無不成就。",
    "T21n1333_001:0563a05": "爾時拘樓孫佛在於空中。為一切眾生除一",
    "T21n1333_001:0563a06": "切病故。除一切惡鬼障難故。而說呪曰。",
    "T21n1333_001:0563a07": "南無佛陀耶　南無達摩耶　南無僧伽耶",
    "T21n1333_001:0563a08": "　南無拘樓孫　多咃伽多耶　阿羅呵提三",
    "T21n1333_001:0563a09": "藐三佛陀耶　唵　伽吒伽吒伽吒伽吒　吉",
    "T21n1333_001:0563a10": "帝吉帝吉帝吉帝　南無薩婆多　咃伽帝",
    "T21n1333_001:0563a11": "毘逾　阿羅呵諦三藐三佛陀毘耶　娑波",
    "T21n1333_001:0563a12": "呵",
    "T21n1333_001:0563a13": "爾時拘樓孫佛說此呪已。告虛空藏菩薩摩",
    "T21n1333_001:0563a14": "訶薩言。此呪是恒河沙同名拘樓孫佛已說。",
    "T21n1333_001:0563a15": "我今說之。我亦讚歎此呪不可思議無量功",
    "T21n1333_001:0563a16": "德。汝今至心受持。若未來世有人受持此呪",
    "T21n1333_001:0563a17": "者。於三寶中至心敬信者。香湯洗浴著新淨",
    "T21n1333_001:0563a18": "衣。以香華供養佛像。在於像前胡跪合掌。",
    "T21n1333_001:0563a19": "誦呪一百八遍。於七百身中自知宿命。若欲",
    "T21n1333_001:0563a20": "生天中諸天之王。若生人中則為轉輪聖王。",
    "T21n1333_001:0563a21": "若能日日受持。其人命終則往生無量壽國",
    "T21n1333_001:0563a22": "不生人中。若人晝夜讀誦此呪者。所有一切",
    "T21n1333_001:0563a23": "橫病不著其身。若欲食時先當呪之七遍。然",
    "T21n1333_001:0563a24": "後乃食。身中一切疾病自然除愈。若有人被",
    "T21n1333_001:0563a25": "一切惡鬼所打。或為惡鬼所著者。作好香湯",
    "T21n1333_001:0563a26": "以此呪呪之一千八遍。然後用此湯與病人",
    "T21n1333_001:0563a27": "洗浴。仍以此呪呪此病人一千八遍。其病即",
    "T21n1333_001:0563a28": "得除愈。",
    "T21n1333_001:0563a29": "若復有人身生惡瘡者。以鑌鐵刀呪此病",
    "T21n1333_001:0563b01": "人。又取銅鍼呪之。然後鍼此瘡上即得除愈。",
    "T21n1333_001:0563b02": "若復有人被一切牢獄繫縛。用此呪呪其手",
    "T21n1333_001:0563b03": "七遍以自摩面。一切官事自然解脫。若人恒",
    "T21n1333_001:0563b04": "受持此呪者。一切財物自然充足無所乏少。",
    "T21n1333_001:0563b05": "一切障難即得消滅。若人欲求見佛者。淨持",
    "T21n1333_001:0563b06": "房舍香泥塗地。安置佛像懸繒幡蓋。香華供",
    "T21n1333_001:0563b07": "養。香湯浴身著淨衣服。燒沈水香。在於像",
    "T21n1333_001:0563b08": "前胡跪面正向東。其像面向西。誦呪一千",
    "T21n1333_001:0563b09": "八遍。誦訖即於像前。頭向東眠。於其夢中即",
    "T21n1333_001:0563b10": "得見佛。心裏所有憶念爾時即見。或念其命",
    "T21n1333_001:0563b11": "長短爾時即得自知。或念其身有病無病爾",
    "T21n1333_001:0563b12": "時亦見。或有怨家鬪諍勝負。皆知如是等。",
    "T21n1333_001:0563b13": "心所念者爾時皆知。感是夢已。身中一切障",
    "T21n1333_001:0563b14": "難疾病。悉自消除無復遺餘。",
    "T21n1333_001:0563b15": "爾時拘那含牟尼佛在於空中。欲為一切眾",
    "T21n1333_001:0563b16": "生除諸病故。除一切惡鬼障難故。而說呪曰。",
    "T21n1333_001:0563b17": "南無佛陀耶　南無達摩耶　南無僧伽耶",
    "T21n1333_001:0563b18": "　南無伽那伽牟尼易　多咃伽多阿羅呵提",
    "T21n1333_001:0563b19": "三藐三佛陀耶　唵　莎羅莎羅莎羅莎羅",
    "T21n1333_001:0563b20": "　私利私利私利私利　私羅波耶　陀摩陀",
    "T21n1333_001:0563b21": "摩陀摩陀摩　頭牟頭牟頭牟頭牟　頭摩波",
    "T21n1333_001:0563b22": "夜南無那摩伽那伽牟尼易　多咃伽多易",
    "T21n1333_001:0563b23": "　阿羅呵渧三藐三佛陀耶　私田鬪　曼",
    "T21n1333_001:0563b24": "多羅波羅娑波呵",
    "T21n1333_001:0563b25": "爾時拘那含牟尼佛告虛空藏菩薩摩訶薩",
    "T21n1333_001:0563b26": "言。若善男子善女人。受持此呪抄寫流通者。",
    "T21n1333_001:0563b27": "則遠一切怨家不得其便。火不能燒水不能",
    "T21n1333_001:0563b28": "溺。不為雷電霹靂所近。若有人以毒藥與",
    "T21n1333_001:0563b29": "持是呪人。是人食之如飡羹饍。自然銷化",
    "T21n1333_001:0563c01": "無諸毒氣不。為一切橫死等畏。一切所食入",
    "T21n1333_001:0563c02": "腹自然銷化。得色得力壽命延長。恒常富貴",
    "T21n1333_001:0563c03": "財寶自然。一切諸佛憶念擁護。若人過去有",
    "T21n1333_001:0563c04": "三障重業。能日誦此呪三遍即得除滅。",
    "T21n1333_001:0563c05": "若復有人自病他病若欲治者。淨治房舍香",
    "T21n1333_001:0563c06": "泥塗地。懸繒幡蓋安置高座施設佛像。其人",
    "T21n1333_001:0563c07": "香湯浴身。燒沈水薰陸等香。種種素食持以",
    "T21n1333_001:0563c08": "獻佛隨力取辦。病人在於像前。稱病人名而",
    "T21n1333_001:0563c09": "呪之即得除愈。一切鬼神魍魎著人。以此呪",
    "T21n1333_001:0563c10": "呪香水浴身即自消除。",
    "T21n1333_001:0563c11": "若復有人身生團風白癬及以癩病。取菖蒲",
    "T21n1333_001:0563c12": "根擣以為末一升。以白蜜和之。在於像前呪",
    "T21n1333_001:0563c13": "之一千八遍。晨朝未食。日取方寸匕服之即",
    "T21n1333_001:0563c14": "得除愈。及餘一切宿癖亦得除愈。",
    "T21n1333_001:0563c15": "若有人患寒熱病者。或四日一發或三日一",
    "T21n1333_001:0563c16": "發。或二日一發或一日一發。取雜華為冠。",
    "T21n1333_001:0563c17": "在於像前呪一千八遍。貫病人頭上即得",
    "T21n1333_001:0563c18": "除愈。若復有人為惡鬼所打。口噤不言。在於",
    "T21n1333_001:0563c19": "病人耳邊。小聲呪之一百八遍即得除愈。",
    "T21n1333_001:0563c20": "若復有人為顛鬼所打。或富單鬼迦吒富",
    "T21n1333_001:0563c21": "單那鬼毘舍闍鬼鳩槃茶鬼一切諸惡鬼等。",
    "T21n1333_001:0563c22": "取獻佛身上花。呪之一千八遍。燒之熏於病",
    "T21n1333_001:0563c23": "人鼻。其烟入鼻即得除愈。若心中所念者悉",
    "T21n1333_001:0563c24": "得成就。此呪如是功能說不可盡。",
    "T21n1333_001:0563c25": "爾時迦葉佛在虛空中。欲為眾生除一切惡",
    "T21n1333_001:0563c26": "病故。除一切惡鬼障難故。而說呪曰。",
    "T21n1333_001:0563c27": "南無佛陀耶　南無達摩耶　南無僧伽耶",
    "T21n1333_001:0563c28": "　唵　呵邏呵邏呵邏呵邏　呵呵呵　南無",
    "T21n1333_001:0563c29": "迦葉波耶　多咃伽多耶阿羅呵提三藐",
    "T21n1333_001:0564a01": "三佛陀　私田妬　曼多羅波陀　娑波",
    "T21n1333_001:0564a02": "呵",
    "T21n1333_001:0564a03": "爾時迦葉佛告虛空藏菩薩摩訶薩言。我此",
    "T21n1333_001:0564a04": "呪是恒河沙諸佛所說。我今已說。汝今受持",
    "T21n1333_001:0564a05": "讀誦。晝夜憶念勿令忘失。未來世中若有善",
    "T21n1333_001:0564a06": "男子善女人受持此呪者。一日中三時誦之。",
    "T21n1333_001:0564a07": "隨力多少。其人昏夜警中得見諸佛。若得此",
    "T21n1333_001:0564a08": "警一切重罪自然消滅。若有作五逆罪不信",
    "T21n1333_001:0564a09": "大乘者。如是重罪不可救拔所有事業。誦此",
    "T21n1333_001:0564a10": "呪已悉得成就。一切團風白癬癩病等。取佛",
    "T21n1333_001:0564a11": "上華在於像前呪之一千八遍。擣以為末冷",
    "T21n1333_001:0564a12": "水和之。塗其病處即得除愈。及和冷水飲之",
    "T21n1333_001:0564a13": "亦良。若復有人得頭痛病者。取佛上華在於",
    "T21n1333_001:0564a14": "像前。呪之一千八遍。擣以為未和冷水。分",
    "T21n1333_001:0564a15": "為三分塗於頭上。乾竟更著如是三遍即得",
    "T21n1333_001:0564a16": "除愈。若婦人生產難者。取佛上華擣為末。",
    "T21n1333_001:0564a17": "和牛酥煎之。煎竟置於像前。呪之一千八",
    "T21n1333_001:0564a18": "遍。塗其產門兒即易生身即平復。若天多雨",
    "T21n1333_001:0564a19": "不晴。取佛上華在於佛前。呪之一千八遍。出",
    "T21n1333_001:0564a20": "於空地燒之即得止斷。若復有人為惡鬼所",
    "T21n1333_001:0564a21": "打。口噤不言。或為毘舍闍鬼所打。或有癖病",
    "T21n1333_001:0564a22": "或患濕病。取佛上華擣為未。和酒若葡萄",
    "T21n1333_001:0564a23": "酒及以米酒。銀椀盛之在於像前。呪之一千",
    "T21n1333_001:0564a24": "八遍。與病人服之即得除差。一切所有事",
    "T21n1333_001:0564a25": "業。皆在於像前呪之一千八遍悉得成就。若",
    "T21n1333_001:0564a26": "欲為一切事。讀誦此呪莫生疑心。",
    "T21n1333_001:0564a27": "爾時釋迦牟尼佛在虛空中。欲為眾生除一",
    "T21n1333_001:0564a28": "切病故。除一切惡鬼障難故。而說呪曰。",
    "T21n1333_001:0564a29": "南無佛陀耶　南無達摩耶　南無僧伽耶",
    "T21n1333_001:0564b01": "　南無賒迦牟尼耶　多他伽多耶　阿羅呵",
    "T21n1333_001:0564b02": "提三藐三佛陀耶　怛[口*姪]咃　求弭　求弭",
    "T21n1333_001:0564b03": "　摩訶求弭　多麗多麗　摩訶多麗　遮麗",
    "T21n1333_001:0564b04": "遮麗　摩訶遮麗　達麗達麗　摩訶達麗",
    "T21n1333_001:0564b05": "　帝利帝利　摩訶帝利　呵呵　吉利吉利",
    "T21n1333_001:0564b06": "　摩訶吉利　周漏周漏　摩訶周漏　彌利彌",
    "T21n1333_001:0564b07": "利　摩訶彌利　帝利帝利　摩訶帝利　頭",
    "T21n1333_001:0564b08": "弭頭弭　摩訶頭弭　遮麗遮麗　摩訶遮麗",
    "T21n1333_001:0564b09": "　棄利棄利　摩訶棄利　支利支利　摩摩",
    "T21n1333_001:0564b10": "支利　娑波呵",
    "T21n1333_001:0564b11": "爾時釋迦牟尼佛。告虛空藏菩薩摩訶薩言。",
    "T21n1333_001:0564b12": "若有善男子善女人。受持讀誦晝夜憶念此",
    "T21n1333_001:0564b13": "呪者。其人不為一切刀杖等畏。不為一切惡",
    "T21n1333_001:0564b14": "病所著。不受一切橫死。如前六佛所說功能。",
    "T21n1333_001:0564b15": "我此呪者亦復如是無有異也。",
    "T21n1333_001:0564b16": "爾無虛空藏菩薩摩訶薩。白佛言世尊。我今",
    "T21n1333_001:0564b17": "欲說呪者。防護七佛所說神呪故。是以復更",
    "T21n1333_001:0564b18": "說之。此呪能破一切罪障。而說呪曰。",
    "T21n1333_001:0564b19": "南無佛陀耶　南無達摩耶　南無僧伽耶",
    "T21n1333_001:0564b20": "　阿迦舍竭婆耶　菩提薩多波耶　摩訶",
    "T21n1333_001:0564b21": "薩多波耶　摩訶迦盧尼迦耶　多[口*姪]咃",
    "T21n1333_001:0564b22": "　支利支利　摩訶支利　兜漏兜漏　摩訶",
    "T21n1333_001:0564b23": "兜漏　闍婆利闍婆利　摩訶闍婆利　醯利",
    "T21n1333_001:0564b24": "醯利　摩訶醯利　娑波呵",
    "T21n1333_001:0564b25": "其呪所有功能者我今說之。若人為惡鬼所",
    "T21n1333_001:0564b26": "打。須結呪索呪之一千八遍。用蘇曼木用",
    "T21n1333_001:0564b27": "酥芥子三種等分和之。在病人前用三指",
    "T21n1333_001:0564b28": "撮取。呪之一遍擲著火中。如此一千八遍乃",
    "T21n1333_001:0564b29": "止。其病即得除愈。",
    "T21n1333_001:0564c01": "若復有人恐怖欲結界者。當取刀呪之一千",
    "T21n1333_001:0564c02": "八遍。當戶安之。若人在空中結界畏諸惡鬼",
    "T21n1333_001:0564c03": "求便者。當取水呪之七遍用灑四方。若自身",
    "T21n1333_001:0564c04": "中有恐怖者。結呪索用自防身。若有人被毒",
    "T21n1333_001:0564c05": "藥者。取古縷草。用呪病人即得除愈。若有",
    "T21n1333_001:0564c06": "風病者。呪香油一千八遍。塗其所病即得除",
    "T21n1333_001:0564c07": "愈。若有人患耳痛者。取青木香用油煎之。持",
    "T21n1333_001:0564c08": "灌其耳即得除差。若人患腹痛者。取烏鹽呪",
    "T21n1333_001:0564c09": "之一百八遍。與病人服之即得除愈。若有人",
    "T21n1333_001:0564c10": "患齒痛者。取蘇曼水呪一百八遍。打碎用",
    "T21n1333_001:0564c11": "持刷齒即得除痛。若有小兒晝夜驚啼怖畏",
    "T21n1333_001:0564c12": "者。取白綖用結呪索。呪之一百八遍。繫小",
    "T21n1333_001:0564c13": "兒項下即得除怖。若有人頭痛者。取鑌鐵",
    "T21n1333_001:0564c14": "刀或用手呪之一百八遍。摩於頭上即得除",
    "T21n1333_001:0564c15": "差。若有人被他厭[示*厭]呪詛者。取鑌鐵",
    "T21n1333_001:0564c16": "刀七日七夜。用呪病人即得除愈。若有雷電",
    "T21n1333_001:0564c17": "霹靂起時。用手折取石榴枝。不得除刺葉。手",
    "T21n1333_001:0564c18": "捉向於嗚處。呪之一百八遍即得除却。一",
    "T21n1333_001:0564c19": "切所欲造於事業者。讀誦此呪悉用香華先",
    "T21n1333_001:0564c20": "供養。然後誦呪無不成就。說是經已。虛空藏",
    "T21n1333_001:0564c21": "菩薩摩訶薩。天龍八部一時歡喜讚歎。一心",
    "T21n1333_001:0564c22": "奉行。",
    "T21n1333_001:0564c23": "虛空藏菩薩問七佛陀羅尼呪經"
}