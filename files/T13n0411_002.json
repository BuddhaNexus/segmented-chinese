{
    "T13n0411_002:0728a23": "大乘大集地藏十輪經卷第二",
    "T13n0411_002:0728a25": "三藏法師玄奘奉　詔譯",
    "T13n0411_002:0728a26": "十輪品第二",
    "T13n0411_002:0728a27": "爾時，地藏菩薩摩訶薩從座而起，整理衣服，",
    "T13n0411_002:0728a28": "頂禮佛足，偏袒一肩，右膝著地，合掌恭敬，",
    "T13n0411_002:0728a29": "而白佛言：",
    "T13n0411_002:0728b01": "「我今問世尊，　　無量功德海，",
    "T13n0411_002:0728b02": "　唯願賜開許，　　為解釋除疑。」",
    "T13n0411_002:0728b03": "世尊告曰：「汝真善士！於一切法智見無礙，",
    "T13n0411_002:0728b04": "為欲饒益他有情，故請問如來。隨汝意",
    "T13n0411_002:0728b05": "問，吾當為汝分別解說，令汝心喜。」於是地",
    "T13n0411_002:0728b06": "藏菩薩摩訶薩，以頌問曰：",
    "T13n0411_002:0728b07": "「我曾十三劫，　　已勤修苦行，",
    "T13n0411_002:0728b08": "　為一切有情，　　除三災五濁。",
    "T13n0411_002:0728b09": "　多俱胝佛所，　　已設無邊供，",
    "T13n0411_002:0728b10": "　曾見大集會，　　清信眾和合；",
    "T13n0411_002:0728b11": "　聰哲勤精進，　　皆來同會集，",
    "T13n0411_002:0728b12": "　未曾見如是，　　無諸雜穢眾。",
    "T13n0411_002:0728b13": "　云何此佛國，　　穢惡損淨善，",
    "T13n0411_002:0728b14": "　智者皆遠離，　　惡行者同居；",
    "T13n0411_002:0728b15": "　多造無間罪，　　誹謗於正法，",
    "T13n0411_002:0728b16": "　毀聖起惡見，　　妄說斷常論；",
    "T13n0411_002:0728b17": "　具造十惡業，　　不畏後世苦，",
    "T13n0411_002:0728b18": "　多遠離三乘，　　臭穢向惡趣；",
    "T13n0411_002:0728b19": "　無明蔽其目，　　貪嫉多姦矯？",
    "T13n0411_002:0728b20": "　云何轉佛輪，　　度此眾生類？",
    "T13n0411_002:0728b21": "　云何破相續，　　如金剛煩惱？",
    "T13n0411_002:0728b22": "　云何得總持，　　果能如是忍？",
    "T13n0411_002:0728b23": "　今我見導師，　　大集甚希有，",
    "T13n0411_002:0728b24": "　未曾見餘處，　　具如是眾德。",
    "T13n0411_002:0728b25": "　具杜多功德，　　勤修菩提道。",
    "T13n0411_002:0728b26": "　云何處愚眾，　　能開示佛輪？」",
    "T13n0411_002:0728b27": "世尊告曰：「善哉，善哉！善男子！汝於過去殑伽",
    "T13n0411_002:0728b28": "沙等諸佛世界，五濁惡時，已曾請問殑伽沙",
    "T13n0411_002:0728b29": "等諸佛世尊，如是法義。汝於如是所問法",
    "T13n0411_002:0728c01": "義，已作劬勞，已善通達，已到圓滿眾行彼",
    "T13n0411_002:0728c02": "岸；已得善巧方便妙智。今為成熟一切有",
    "T13n0411_002:0728c03": "情，令得利益、安樂事故；為令一切菩薩摩",
    "T13n0411_002:0728c04": "訶薩，善巧、方便、聖行、伏藏、施等六種波羅蜜多，",
    "T13n0411_002:0728c05": "成熟一切有情，勝行一切智智，功德大海速",
    "T13n0411_002:0728c06": "圓滿故；為轉一切剎帝利王諸暴惡行，使",
    "T13n0411_002:0728c07": "不墮落三惡趣故；為令此土三寶種姓，",
    "T13n0411_002:0728c08": "威德熾盛，久住世故；復問如來如是法",
    "T13n0411_002:0728c09": "義。諦聽諦聽，善思念之！吾當為汝，分別解",
    "T13n0411_002:0728c10": "說。」「唯然！世尊！願樂欲聞。」爾時，佛告地藏菩薩",
    "T13n0411_002:0728c11": "摩訶薩言：「善男子！如來由本願力，成就十",
    "T13n0411_002:0728c12": "種佛輪。居此佛土五濁惡世一切有情，退沒",
    "T13n0411_002:0728c13": "一切白淨善法、匱乏所有七聖財寶、遠離",
    "T13n0411_002:0728c14": "一切聰敏智者、斷常羅網之所覆蔽；常好乘",
    "T13n0411_002:0728c15": "馭諸惡趣車，於後世苦不見怖畏；常處",
    "T13n0411_002:0728c16": "遍重無明黑闇，具足十種不善業道，造五無",
    "T13n0411_002:0728c17": "間、誹謗正法、毀呰賢聖、離諸善法、具諸惡",
    "T13n0411_002:0728c18": "法。我住如是雜惡土中，得安隱住、得無驚",
    "T13n0411_002:0728c19": "恐、得無所畏。自稱我處大仙尊位，轉於佛",
    "T13n0411_002:0728c20": "輪，降諸天魔、外道、邪論，摧滅一切諸眾生類，",
    "T13n0411_002:0728c21": "猶如金剛堅固煩惱，隨其所樂，安置一切",
    "T13n0411_002:0728c22": "有力眾生，令住三乘不退轉位。",
    "T13n0411_002:0728c23": "「善男子！譬如有國，時虛君位，其中所有一",
    "T13n0411_002:0728c24": "切人民、自軍、他軍、更相侵害，憂愁擾亂，人眾",
    "T13n0411_002:0728c25": "不安。有無量種鬪訟違諍、互相欺凌，諂",
    "T13n0411_002:0728c26": "言、妄語、麁惡、乖離、誣誷、矯亂；種種疾病、盲瞖",
    "T13n0411_002:0728c27": "昏闇、寒熱瘧疾、溫氣疫癘、癲癎乾枯、飲食不",
    "T13n0411_002:0728c28": "消；其心狂亂，諸根不具，支體缺減，乏少種",
    "T13n0411_002:0728c29": "種衣食資具，一切所有皆不可樂。諸有情類，",
    "T13n0411_002:0729a01": "歸依種種外道邪神，惡見、惡心及惡意樂，皆",
    "T13n0411_002:0729a02": "悉熾盛，迷失正道，臨墮惡趣。「時彼國中有",
    "T13n0411_002:0729a03": "諸耆舊，聰明、多智、博學、平恕、威嚴、整肅，相與",
    "T13n0411_002:0729a04": "謀議，運諸籌策，即便召集國邑人民，共所",
    "T13n0411_002:0729a05": "薦推取一王子。先具多種布施、調伏、寂靜、尸",
    "T13n0411_002:0729a06": "羅、精進、勇猛、難行、苦行，一切備滿。具諸殊勝",
    "T13n0411_002:0729a07": "福德之相，諸根圓滿，支體無缺，身形長大，",
    "T13n0411_002:0729a08": "相好端嚴，成就最勝美妙容色。常為一切",
    "T13n0411_002:0729a09": "尊重恭敬，率土人民無不親愛，稟性淳質，常",
    "T13n0411_002:0729a10": "懷慈悲，博學多才，備諸伎藝。柔和忍辱，莊",
    "T13n0411_002:0729a11": "嚴其心。是大后妃所生嫡子，以諸妙香熏、清",
    "T13n0411_002:0729a12": "淨水、調和冷暖，沐浴其身。著於種種上妙",
    "T13n0411_002:0729a13": "香熏、眾寶、莊嚴、鮮淨、衣服，末尼珠寶置在髻",
    "T13n0411_002:0729a14": "中，金寶華鬘冠飾其首，素練輕繒束於髮",
    "T13n0411_002:0729a15": "際。又以種種末尼真珠、金、銀、等寶，共所合",
    "T13n0411_002:0729a16": "成、珥璫、瓔珞、環玔印等，眾妙寶飾，莊嚴其",
    "T13n0411_002:0729a17": "身。織成寶履下承其足，眾寶傘蓋上覆其",
    "T13n0411_002:0729a18": "頂，安置古昔一切天仙所護持座。趣入一",
    "T13n0411_002:0729a19": "切天帝同許共所護持善巧營搆殊妙大殿，",
    "T13n0411_002:0729a20": "登自先王所昇尊座。紹王位已，扣擊一切",
    "T13n0411_002:0729a21": "天帝、龍帝、藥叉、神帝、阿素洛帝、鳩畔荼帝，各",
    "T13n0411_002:0729a22": "所護持廣大鍾鼓，其聲振響周遍國界。「剎",
    "T13n0411_002:0729a23": "帝利等四大種姓，無量人眾，沐浴其身，著淨",
    "T13n0411_002:0729a24": "衣服，執持種種妙寶、繒綵、傘蓋、幢幡、末尼真",
    "T13n0411_002:0729a25": "珠、金銀、螺貝、璧玉、珊瑚、茷琉璃等，生色可染，",
    "T13n0411_002:0729a26": "無量珍奇，奉獻新王，以呈嘉瑞。貴族淨行",
    "T13n0411_002:0729a27": "博學多才諸婆羅門，以無量種微妙讚頌、歌",
    "T13n0411_002:0729a28": "詠帝德，種種善事呪願於王，以諸吉祥散",
    "T13n0411_002:0729a29": "灑王頂。先王所重宿望貴族，博學多藝，性直",
    "T13n0411_002:0729b01": "賢明，隨其所應，授以種種職位、官僚、理諸",
    "T13n0411_002:0729b02": "王事。先於國境自軍、他軍、更相侵害，今皆",
    "T13n0411_002:0729b03": "令息。亦令一切怨敵、惡友、能為害者，皆悉殄",
    "T13n0411_002:0729b04": "滅。損除自國一切黑品，增益自國一切白",
    "T13n0411_002:0729b05": "品。善男子！剎帝利種灌頂大王，成就如是",
    "T13n0411_002:0729b06": "第一王輪。由此輪故，於自國土得安樂住，",
    "T13n0411_002:0729b07": "能伏一切怨敵、惡友，善守護身，令增壽命。",
    "T13n0411_002:0729b08": "「善男子！如是雜染、五濁惡世、索訶佛土，空無",
    "T13n0411_002:0729b09": "佛時，其中所有一切眾生，為自心中，隨眠纏",
    "T13n0411_002:0729b10": "垢，自軍、他軍、惱害侵逼，愁憂擾亂，愚冥不安，",
    "T13n0411_002:0729b11": "起無量種，執著斷常、鬪訟、違諍、互相輕蔑、起",
    "T13n0411_002:0729b12": "貪、瞋、癡、諂、誑言等，具足十種不善業道。執著",
    "T13n0411_002:0729b13": "有情紛擾世界，成就種種煩惱、疾病，闕正法",
    "T13n0411_002:0729b14": "眼，忿恨燒惱，常不思惟真實正法，棄正法",
    "T13n0411_002:0729b15": "味，譏毀善行，乏少所受憙樂滋味，常為種",
    "T13n0411_002:0729b16": "種煩惱羅網之所覆蔽，歸依六種外道邪師，",
    "T13n0411_002:0729b17": "迷失聖道，向三惡趣。「於此土中，有諸菩薩",
    "T13n0411_002:0729b18": "摩訶薩，已於過去親近、供養無量諸佛，已",
    "T13n0411_002:0729b19": "入諸佛功德大海，已住諸佛本所行道，皆共",
    "T13n0411_002:0729b20": "集會來至我所，同謂我言：『汝於過去，已修",
    "T13n0411_002:0729b21": "無量布施、調伏、寂靜、尸羅、精進、勇猛，難行、苦",
    "T13n0411_002:0729b22": "行、一切備滿。是諸微妙，福慧、方便、大慈悲等，",
    "T13n0411_002:0729b23": "共所莊嚴大功德藏，是一切定、總持、安忍、諸",
    "T13n0411_002:0729b24": "地功德，圓滿大海，無諂、無誑。身形長大，相好",
    "T13n0411_002:0729b25": "圓滿，忍辱柔和，端正殊妙。不復依他修菩",
    "T13n0411_002:0729b26": "提道，一切智海已得圓滿，成就最勝美妙容",
    "T13n0411_002:0729b27": "色。能為一切聲聞、獨覺、作大導師；亦能安",
    "T13n0411_002:0729b28": "慰一切生死怖畏眾生，與作親友；大慈悲等",
    "T13n0411_002:0729b29": "無量功德，共所莊嚴。是羯洛迦孫駄、羯諾迦",
    "T13n0411_002:0729c01": "牟尼、迦葉波如來等，父之真子，於此賢劫，當",
    "T13n0411_002:0729c02": "得作佛，一切菩薩摩訶薩中，最為上首。以",
    "T13n0411_002:0729c03": "諸功德，種種妙香熏奢摩他、毘鉢舍那清淨",
    "T13n0411_002:0729c04": "之水，而自沐浴，著慚愧衣，清淨法界為髻中",
    "T13n0411_002:0729c05": "珠，冠飾諸佛所行境界，廣大華鬘，束以解脫",
    "T13n0411_002:0729c06": "殊妙素練。又以種種，一切智智、無生忍等，功",
    "T13n0411_002:0729c07": "德珍寶而自莊嚴。慈、悲、喜、捨以為寶履，能",
    "T13n0411_002:0729c08": "覆三界。三種妙行，圓滿聖因，以為傘蓋。安",
    "T13n0411_002:0729c09": "置古昔諸佛天仙，共所護持金剛定座。趣入",
    "T13n0411_002:0729c10": "一切聲聞、獨覺恭敬護持四種念住。坐先諸",
    "T13n0411_002:0729c11": "佛所敷之座，證得無上正等菩提一切智位。",
    "T13n0411_002:0729c12": "為令一切三寶種姓不斷絕故，轉於法",
    "T13n0411_002:0729c13": "輪擊法鍾鼓，妙法音聲遍滿三界，令諸天、",
    "T13n0411_002:0729c14": "龍、藥叉、羅剎、阿素洛、揭路荼、緊捺洛、莫呼",
    "T13n0411_002:0729c15": "洛伽、鳩畔荼、彌荔多、畢舍遮、布怛那、羯吒",
    "T13n0411_002:0729c16": "布怛那、人、非人等，於四聖諦皆得明解，三",
    "T13n0411_002:0729c17": "轉十二行相法輪。一切世間所有沙門，若婆",
    "T13n0411_002:0729c18": "羅門、諸天、魔、梵、人、非人等，所不能轉。為欲",
    "T13n0411_002:0729c19": "利益、安樂世間無量天人，令得殊勝廣大",
    "T13n0411_002:0729c20": "義利，昔所未轉，而今轉之。』「善男子！我成如",
    "T13n0411_002:0729c21": "是第一佛輪。由此輪故，如實了知此世、他世、",
    "T13n0411_002:0729c22": "是處、非處，得安隱住、得無驚恐、得無所畏，",
    "T13n0411_002:0729c23": "降諸天魔、外道、邪論，轉大梵輪成大梵行。",
    "T13n0411_002:0729c24": "我應住此雜染世界，五濁惡時，處大眾中正",
    "T13n0411_002:0729c25": "師子吼。滅諸有情五無間業，廣說乃至諸不",
    "T13n0411_002:0729c26": "善根，摧滅一切諸眾生類堅如金剛相續煩",
    "T13n0411_002:0729c27": "惱，建立一切永盡諸漏解脫妙果，隨其所",
    "T13n0411_002:0729c28": "樂，安置一切有力眾生，令住三乘不退轉位。",
    "T13n0411_002:0729c29": "「善男子！如剎帝利灌頂大王初登王位，受",
    "T13n0411_002:0730a01": "帝職已，觀察過去、未來、現在諸王法道，於",
    "T13n0411_002:0730a02": "其種種王業輪中，以善觀察因果報智，隨",
    "T13n0411_002:0730a03": "其所應，建立一切輔臣、僚佐，普及國邑愚智",
    "T13n0411_002:0730a04": "人民三種業輪。由此業輪，率土眾生長夜受",
    "T13n0411_002:0730a05": "用。所有種種適意資具、喜樂增長，能滅一",
    "T13n0411_002:0730a06": "切怨敵、惡友。何等名為三種業輪？一者、建立",
    "T13n0411_002:0730a07": "帝王業輪，謂善教習軍陣鬪戰，降他兵眾，",
    "T13n0411_002:0730a08": "撫育人民。二者、建立田宅業輪，謂善教習",
    "T13n0411_002:0730a09": "造舍營農，令得安隱，飲食充足。三者、建立",
    "T13n0411_002:0730a10": "財寶業輪，謂善教習工商雜藝，令得種種",
    "T13n0411_002:0730a11": "珍玩資財，隨意受用，增諸快樂。善男子！剎帝",
    "T13n0411_002:0730a12": "利種灌頂大王，成就如是第二王輪。由此",
    "T13n0411_002:0730a13": "輪故，於自國土得安樂住，能伏一切怨敵、",
    "T13n0411_002:0730a14": "惡友，善守護身，令增壽命。「善男子！如是如",
    "T13n0411_002:0730a15": "來，初成佛果，得無上智，觀察過去、未來、現",
    "T13n0411_002:0730a16": "在諸佛法眼。以善觀察，諸業法受因果報",
    "T13n0411_002:0730a17": "智，建立一切所化有情三種業輪。由此業",
    "T13n0411_002:0730a18": "輪，能令三寶、種姓、法眼長夜不滅，無上正法",
    "T13n0411_002:0730a19": "熾盛流通。令諸有情，長受種種生天涅槃安",
    "T13n0411_002:0730a20": "隱快樂，及令一切外道邪論不能降伏我",
    "T13n0411_002:0730a21": "正法眼，而能如法摧彼邪論。善男子！何等名",
    "T13n0411_002:0730a22": "為三種業輪？一者、建立修定業輪。二者、建立",
    "T13n0411_002:0730a23": "習誦業輪。三者、建立營福業輪。「善男子！云何",
    "T13n0411_002:0730a24": "如來修定業輪？定有十種。何等為十？謂正",
    "T13n0411_002:0730a25": "觀察諸有識身六種境界，我、我所執以為其",
    "T13n0411_002:0730a26": "因，業為良田，無明覆蓋，愛為滋潤，無有自",
    "T13n0411_002:0730a27": "在，依他而立繫屬眾緣。為欲斷滅，業、煩惱、",
    "T13n0411_002:0730a28": "苦三種流故，如是觀察，云何業流？謂諸有",
    "T13n0411_002:0730a29": "情所行諸行。若此諸行，所由無明及愛為",
    "T13n0411_002:0730b01": "因，能生諸有，名煩惱流。若由煩惱，識為其",
    "T13n0411_002:0730b02": "因，眾緣和合，名色生起。名色為因，眾緣和合，",
    "T13n0411_002:0730b03": "六處生起。六處為因，眾緣和合，觸受後有，生、",
    "T13n0411_002:0730b04": "老死等次第生起，是名苦流。如是三流，業",
    "T13n0411_002:0730b05": "為良田，無明為因，愛為滋潤，而得生長。為",
    "T13n0411_002:0730b06": "欲枯涸，業為良田，無明為因，愛為滋潤，三",
    "T13n0411_002:0730b07": "種流故，於五取蘊，觀為無常及苦、無我，愚",
    "T13n0411_002:0730b08": "鈍無動，如幻、如焰、如水中月、如夢所見，空",
    "T13n0411_002:0730b09": "無所有、無相、無願、無所造作、無生、無起、無",
    "T13n0411_002:0730b10": "出、無像、寂靜遠離、無所出生。於五取蘊如",
    "T13n0411_002:0730b11": "是觀察，能順空忍、順無相忍、順無願忍。為",
    "T13n0411_002:0730b12": "欲隨順，觀五取蘊，復方便修入出息觀，即",
    "T13n0411_002:0730b13": "是修習，持來去念。「云何由念如實觀察入息、",
    "T13n0411_002:0730b14": "出息？謂正觀察，數故、隨故、止故、觀故、轉故、",
    "T13n0411_002:0730b15": "淨故。應知此中，數能造作二種事業：一、能為",
    "T13n0411_002:0730b16": "依伏諸尋伺，二、能取於入出息相。隨能造",
    "T13n0411_002:0730b17": "作二種事業：一、依出離捨諸尋伺，二、能善",
    "T13n0411_002:0730b18": "取入出息相。止能造作二種事業：一、能示",
    "T13n0411_002:0730b19": "現入出息滅，二、能安住勝三摩地。觀能造作",
    "T13n0411_002:0730b20": "二種事業：一、能示現入出息盡，二、能安住心",
    "T13n0411_002:0730b21": "及心法別異觀察。轉能造作二種事業：一、",
    "T13n0411_002:0730b22": "能方便捨諸取蘊，二、能方便趣入聖地。淨能",
    "T13n0411_002:0730b23": "造作二種事業：一、能捨結，二、能淨見。如是",
    "T13n0411_002:0730b24": "六種方便修習入出息觀，便能隨順觀五",
    "T13n0411_002:0730b25": "取蘊。所以者何？如是入息、出息自性，名色",
    "T13n0411_002:0730b26": "取蘊。如是入息、出息領納，名受取蘊。如是",
    "T13n0411_002:0730b27": "入息、出息取相，名想取蘊。如是入息、出息造",
    "T13n0411_002:0730b28": "作，名行取蘊。如是入息、出息了別，名識取",
    "T13n0411_002:0730b29": "蘊。如是所說五種取蘊，各各別異，互不相似，",
    "T13n0411_002:0730c01": "新新非故，無住、無積、不可言說。如是觀察",
    "T13n0411_002:0730c02": "五種取蘊，能除三行。「若能如是究竟隨觀三",
    "T13n0411_002:0730c03": "種行盡，便能於此諸有識身六種境界，究竟",
    "T13n0411_002:0730c04": "隨觀我、我所執，於無明、愛因田覆潤一切",
    "T13n0411_002:0730c05": "皆盡。如是修習四種念住，皆得圓滿。乃至",
    "T13n0411_002:0730c06": "修習八支聖道，皆得圓滿。如是乃至，修習",
    "T13n0411_002:0730c07": "十八不共佛法，皆得圓滿。如是乃至，修一切",
    "T13n0411_002:0730c08": "種無生法忍，首楞伽摩三摩地等，皆得圓滿。",
    "T13n0411_002:0730c09": "如是修習持來去念入諸靜慮，名住正法",
    "T13n0411_002:0730c10": "勝義有情、名為真實修習靜慮、名為真實",
    "T13n0411_002:0730c11": "供養三世諸佛世尊、名一切佛心中之子從",
    "T13n0411_002:0730c12": "佛口生，是法所成，是法所化。或有菩薩，如",
    "T13n0411_002:0730c13": "是修習漸漸退轉，乃至漏盡成阿羅漢具",
    "T13n0411_002:0730c14": "六神通。或有菩薩，如是修習漸漸增長，功德",
    "T13n0411_002:0730c15": "圓滿成大菩薩，乃至十八不共佛法，一切種",
    "T13n0411_002:0730c16": "智修習圓滿，此人不久當得無上正等菩",
    "T13n0411_002:0730c17": "提。「善男子！我以如是諸業法受因果報智，",
    "T13n0411_002:0730c18": "觀察三世諸佛法眼安立有情，於此十種修",
    "T13n0411_002:0730c19": "定業輪令其修習。善男子！是名如來修定",
    "T13n0411_002:0730c20": "業輪。「善男子！云何如來習誦業輪？謂諸苾芻、",
    "T13n0411_002:0730c21": "或苾芻尼、鄔波索迦、鄔波斯迦，或復淨信諸",
    "T13n0411_002:0730c22": "善男子、或善女人，善根微薄，依世俗諦，根機",
    "T13n0411_002:0730c23": "未熟。我當安置如是有情，令其習誦，初夜、",
    "T13n0411_002:0730c24": "後夜精勤無怠。若諸有情，求無上智，我當",
    "T13n0411_002:0730c25": "安置純淨大乘，令其自讀、或教他讀，令其",
    "T13n0411_002:0730c26": "自誦、或教他誦，令其自說、或教他說，於大",
    "T13n0411_002:0730c27": "乘中令其自習、或教他習，為令自身及他",
    "T13n0411_002:0730c28": "身中大煩惱眾皆除滅故；為令證得無上",
    "T13n0411_002:0730c29": "智故；為除一切有情苦故；為令趣入無",
    "T13n0411_002:0731a01": "畏城故。若諸有情求緣覺乘，我當安置諸",
    "T13n0411_002:0731a02": "緣起法，令其習誦。若諸有情求聲聞乘，我",
    "T13n0411_002:0731a03": "當安置百千文頌四阿笈摩、百千文頌毘奈",
    "T13n0411_002:0731a04": "耶藏、百千文頌阿毘達磨及毘婆沙，令其習",
    "T13n0411_002:0731a05": "誦。善男子！是名如來習誦業輪。「善男子！云",
    "T13n0411_002:0731a06": "何如來營福業輪？謂諸有情，根機愚鈍，未種",
    "T13n0411_002:0731a07": "善根，智慧微劣，懈怠失念，染著種種受用資",
    "T13n0411_002:0731a08": "具，遠離善友。我當安置如是有情，使營",
    "T13n0411_002:0731a09": "福業，謂令修作佛、法、僧事，及親教師、軌範師",
    "T13n0411_002:0731a10": "事。善男子！是名如來營福業輪。「善男子！我",
    "T13n0411_002:0731a11": "成如是第二佛輪。由此輪故，以其無上三",
    "T13n0411_002:0731a12": "世業智，如實了知一切有情，諸業法受因及",
    "T13n0411_002:0731a13": "果報。隨其所應，立三業輪，成熟一切所化",
    "T13n0411_002:0731a14": "有情，得安隱住、得無驚恐、得無所畏、摧諸",
    "T13n0411_002:0731a15": "天魔、外道、邪論，轉大梵輪成大梵行，如實",
    "T13n0411_002:0731a16": "了知眾生因報。",
    "T13n0411_002:0731a17": "「善男子！如剎帝利灌頂大王，成善巧智，觀",
    "T13n0411_002:0731a18": "察一切沙門、婆羅門、剎帝利、茷舍、戍達羅等，",
    "T13n0411_002:0731a19": "種種功德、多聞、勇健、工巧伎藝。若諸眾生富",
    "T13n0411_002:0731a20": "有功德，成巧便智，精進、勇猛、堅固不退，種",
    "T13n0411_002:0731a21": "種福德而自莊嚴，此剎帝利灌頂大王隨彼",
    "T13n0411_002:0731a22": "所應，給施珍寶、財穀、田宅、奴婢、僕使。於自國",
    "T13n0411_002:0731a23": "土，若諸眾生德藝輕微，功業尠薄，此剎帝利",
    "T13n0411_002:0731a24": "灌頂大王隨彼所應，微加賑恤。於自國",
    "T13n0411_002:0731a25": "土，若諸眾生功德薄劣，少於精進，懈怠懶惰，",
    "T13n0411_002:0731a26": "忘失正念，無慈悲心，不知恩報，於後世",
    "T13n0411_002:0731a27": "苦不見怖畏，沒居家泥，積諸惡行，此剎",
    "T13n0411_002:0731a28": "帝利灌頂大王隨彼所應，種種讁罰，或以",
    "T13n0411_002:0731a29": "言教、苦切、呵責，或奪種種珍寶、資財，或奪受",
    "T13n0411_002:0731b01": "用如意、產業，或罰鞭杖、或禁牢獄、或斷支",
    "T13n0411_002:0731b02": "節、或斬身首，如是無量隨應讁罰。善男",
    "T13n0411_002:0731b03": "子！剎帝利種灌頂大王成就如是第三王",
    "T13n0411_002:0731b04": "輪，由此輪故，令自國土增長安樂，能伏一",
    "T13n0411_002:0731b05": "切怨敵、惡友，善守護身，令增壽命。「善男子！",
    "T13n0411_002:0731b06": "如是如來，成就善巧，知根機智。若諸弟子，遠",
    "T13n0411_002:0731b07": "離福慧巧方便智，及以布施、調伏、寂靜，失念",
    "T13n0411_002:0731b08": "心亂，來至我所，歸依於我，而我善知彼根",
    "T13n0411_002:0731b09": "意樂，隨眠勝解。隨其所應，為說治罰毘奈",
    "T13n0411_002:0731b10": "耶法。若諸眾生其性佷戾，於諸學處不能",
    "T13n0411_002:0731b11": "奉持，為令久住我之聖教多有所作，或為",
    "T13n0411_002:0731b12": "制立憶念治罰、或以言教恐怖呵責、或暫驅",
    "T13n0411_002:0731b13": "擯、或令折伏歸誠禮拜、或不與語不共同",
    "T13n0411_002:0731b14": "利、或如草布、或復滅擯。我以妙智，知諸有",
    "T13n0411_002:0731b15": "情補特伽羅根機、意樂、隨眠、勝解，如應讁罰，",
    "T13n0411_002:0731b16": "為令皆破廣大積聚無義黑闇枯竭煩惱諸",
    "T13n0411_002:0731b17": "瀑流故、令得生天涅槃樂故、為行惡道",
    "T13n0411_002:0731b18": "補特伽羅得調伏故、隨其所應，說治罰法。",
    "T13n0411_002:0731b19": "觀察黑說大說差別，隨其所應，授與治罰",
    "T13n0411_002:0731b20": "行惡道法。我以妙智，知諸有情，具足成就，",
    "T13n0411_002:0731b21": "增上信敬，純淨意樂。隨其所應，為說種種善",
    "T13n0411_002:0731b22": "品差別，令其修學，乃至令彼一切善根，皆",
    "T13n0411_002:0731b23": "得圓滿，入無畏城。「善男子！我成如是第三",
    "T13n0411_002:0731b24": "佛輪，由此輪故，知諸有情補特伽羅種種",
    "T13n0411_002:0731b25": "根機、意樂、隨眠，及與勝解諸業法受。隨其所",
    "T13n0411_002:0731b26": "應，利益安樂，得安隱住、得無驚恐、得無所",
    "T13n0411_002:0731b27": "畏。自稱我處大仙尊位，轉於佛輪，摧諸天",
    "T13n0411_002:0731b28": "魔、外道、邪論，處大眾中正師子吼。",
    "T13n0411_002:0731b29": "「善男子！如剎帝利灌頂大王，知自國土，有",
    "T13n0411_002:0731c01": "無量有情補特伽羅，歸依種種邪神外道，起",
    "T13n0411_002:0731c02": "於邪信及起邪見，學邪禁戒、執著修治邪",
    "T13n0411_002:0731c03": "吉凶相，具受種種無利益苦。大王知已，數數",
    "T13n0411_002:0731c04": "召集，以其先王治國正法，開悟示現，教習誡",
    "T13n0411_002:0731c05": "勅，令其捨除、倒信倒見，修學先王，正直舊",
    "T13n0411_002:0731c06": "法。令自國土一切有情，一趣、一歸、一意、一欲、",
    "T13n0411_002:0731c07": "一切和合，同依先王正法，而轉聽受詔命隨",
    "T13n0411_002:0731c08": "順奉行，率土和同，作所應作。時剎帝利灌頂",
    "T13n0411_002:0731c09": "大王，常與群臣數數集會，共味嘉餚，受",
    "T13n0411_002:0731c10": "諸快樂、嬉戲、遊行，不相猜貳，咸共疇咨理諸",
    "T13n0411_002:0731c11": "王務。「善男子！剎帝利種灌頂大王，成就如",
    "T13n0411_002:0731c12": "是第四王輪，由此輪故，令自國土增長安",
    "T13n0411_002:0731c13": "樂，能伏一切怨敵、惡友，善守護身，令增壽",
    "T13n0411_002:0731c14": "命。「善男子！如是如來，成就善巧，知勝解智。",
    "T13n0411_002:0731c15": "見諸世間種種邪歸、邪見、邪意、樂著邪法行、",
    "T13n0411_002:0731c16": "邪業行，由是因緣受無量苦。如來見已，數",
    "T13n0411_002:0731c17": "數召集於大眾前，以其過去諸佛世尊、三寶、",
    "T13n0411_002:0731c18": "種姓因果、六種波羅蜜多、瑜伽依因、三律儀等",
    "T13n0411_002:0731c19": "諸因果法，開悟示現，慶慰誡勅一切眾會。",
    "T13n0411_002:0731c20": "令其解脫諸顛倒見，建立正見，安置十善",
    "T13n0411_002:0731c21": "正直舊道，共諸有情數數同修，法隨法行，",
    "T13n0411_002:0731c22": "方便引攝因果等流。為諸有情，四眾和合，同",
    "T13n0411_002:0731c23": "修一切殊勝善行，便共遊戲四種念住，於",
    "T13n0411_002:0731c24": "三摩地、解脫智見、諸道品中，歡娛受樂，為",
    "T13n0411_002:0731c25": "令聖教久住世故、紹三寶種不斷絕故，便",
    "T13n0411_002:0731c26": "共遊戲四正勤、四神足、五根、五力、七等覺支、八",
    "T13n0411_002:0731c27": "聖道支，於其種種勝三摩地、解脫智見、諸道",
    "T13n0411_002:0731c28": "品中，歡娛受樂。「善男子！我成如是第四佛",
    "T13n0411_002:0731c29": "輪。由此輪故，知諸有情補特伽羅種種勝",
    "T13n0411_002:0732a01": "解，歸趣意樂，諸業法受。隨其所應，利益安樂，",
    "T13n0411_002:0732a02": "得安隱住、得無驚恐、得無所畏。自稱我處",
    "T13n0411_002:0732a03": "大仙尊位，轉於佛輪，摧諸天魔、外道、邪論，",
    "T13n0411_002:0732a04": "處大眾中正師子吼。",
    "T13n0411_002:0732a05": "「善男子！如剎帝利灌頂大王，知自國土或他",
    "T13n0411_002:0732a06": "國土，有無量有情補特伽羅，於自財色耽染",
    "T13n0411_002:0732a07": "無厭，於他財色貪求追愛。即便安置堅固",
    "T13n0411_002:0732a08": "城郭、村坊戍邏、國邑王宮，廣說乃至舍羅鸚",
    "T13n0411_002:0732a09": "鵡、防守眾具，令無損失。善男子！剎帝利種",
    "T13n0411_002:0732a10": "灌頂大王成就如是第五王輪，由此輪故，",
    "T13n0411_002:0732a11": "令自國土增長安樂，能伏一切怨敵、惡友，善",
    "T13n0411_002:0732a12": "守護身，令增壽命。「善男子！如是如來，成就",
    "T13n0411_002:0732a13": "善巧，知諸性智。知諸惡魔、及九十五眾邪外",
    "T13n0411_002:0732a14": "道，并餘無量眾魔外道所惑有情，於自財",
    "T13n0411_002:0732a15": "色耽染無厭、於他財色貪求追愛、於我自",
    "T13n0411_002:0732a16": "身及我徒眾深生憎嫉。為害我故，假設珍",
    "T13n0411_002:0732a17": "饌雜以毒藥、闇置火坑偽敷床座，或推山",
    "T13n0411_002:0732a18": "石、或放狂象、拔劍追逐，散坌塵穢、謗行婬",
    "T13n0411_002:0732a19": "欲、毀是不男、或謂非人、或言幻化，以是諸",
    "T13n0411_002:0732a20": "惡而相誹毀。於佛、法、僧亦起無量種種誹",
    "T13n0411_002:0732a21": "謗、罵詈、毀辱。於我近住聲聞弟子，嫉妬因緣",
    "T13n0411_002:0732a22": "起諸毀謗。如來知已，善守六根、依四梵住、",
    "T13n0411_002:0732a23": "具四辯才，為諸聲聞宣說法要，安立清淨",
    "T13n0411_002:0732a24": "三解脫門。我以如是世、出世間知諸性智，如",
    "T13n0411_002:0732a25": "實了知一切眾生種種無量諸性差別。隨其",
    "T13n0411_002:0732a26": "所應，為作饒益。「善男子！我成如是第五佛",
    "T13n0411_002:0732a27": "輪，由此輪故，以世、出世知諸性智，知諸有",
    "T13n0411_002:0732a28": "情補特伽羅種種無量諸性差別。隨其所應，",
    "T13n0411_002:0732a29": "利益安樂，得安隱住、得無驚恐、得無所畏。",
    "T13n0411_002:0732b01": "自稱我處大仙尊位，轉於佛輪，摧諸天魔、",
    "T13n0411_002:0732b02": "外道、邪論，處大眾中正師子吼。",
    "T13n0411_002:0732b03": "「善男子！如剎帝利灌頂大王，安置一切堅固",
    "T13n0411_002:0732b04": "城郭、村坊戍邏、國邑王宮，廣說乃至舍羅鸚鵡、",
    "T13n0411_002:0732b05": "防守具已，處自宮中與諸眷屬、后妃、婇女",
    "T13n0411_002:0732b06": "而自圍遶，遊戲五欲種種樂具，放恣六根",
    "T13n0411_002:0732b07": "受諸喜樂。善男子！剎帝利種灌頂大王成",
    "T13n0411_002:0732b08": "就如是第六王輪，由此輪故，令自國土增長",
    "T13n0411_002:0732b09": "安樂，能伏一切怨敵、惡友，善守護身，令增",
    "T13n0411_002:0732b10": "壽命。「善男子！如是如來，與諸菩薩摩訶薩眾",
    "T13n0411_002:0732b11": "及大聲聞，安置一切堅固聖教防守之事，即",
    "T13n0411_002:0732b12": "便現入最初靜慮，乃至現入第四靜慮，現",
    "T13n0411_002:0732b13": "入無邊虛空處定，廣說乃至現入非想非非",
    "T13n0411_002:0732b14": "想定，如是乃至現入一切佛所行定。入此",
    "T13n0411_002:0732b15": "定已，無量百千俱胝那庾多天龍、藥叉、羅",
    "T13n0411_002:0732b16": "剎、健達縛、阿素洛、揭路荼、緊捺洛、莫呼洛伽、",
    "T13n0411_002:0732b17": "彌荔多、畢舍遮、布怛那、羯吒布怛那等，於諸",
    "T13n0411_002:0732b18": "眾生常懷毒、惡、損害之心，無慈、無悲，於後",
    "T13n0411_002:0732b19": "世苦不見怖畏。而彼見我入於一切佛所",
    "T13n0411_002:0732b20": "行定，皆於我所生大歡喜，起淨信心於三",
    "T13n0411_002:0732b21": "寶中，皆生最勝歡喜淨信，尊重、恭敬得未曾",
    "T13n0411_002:0732b22": "有；於一切惡慚愧發露，深心悔過，誓願永斷。",
    "T13n0411_002:0732b23": "由是因緣，一剎那頃，無量無數諸煩惱障、業",
    "T13n0411_002:0732b24": "障、法障，皆得銷滅；無量無數福慧資糧，皆",
    "T13n0411_002:0732b25": "得成滿；背離生死趣向涅槃，護持如來無",
    "T13n0411_002:0732b26": "上正法。「善男子！我成如是第六佛輪，由此",
    "T13n0411_002:0732b27": "輪故，如來遊戲、靜慮、解脫、等持、等至，無量百",
    "T13n0411_002:0732b28": "千微妙深定，以淨智隨轉，滅諸有情無量煩",
    "T13n0411_002:0732b29": "惱。隨其所應，利益安樂，得安隱住、得無驚",
    "T13n0411_002:0732c01": "恐、得無所畏。自稱我處大仙尊位，轉於佛",
    "T13n0411_002:0732c02": "輪，摧諸天魔、外道、邪論，處大眾中正師子",
    "T13n0411_002:0732c03": "吼。",
    "T13n0411_002:0732c04": "「善男子！如剎帝利灌頂大王，與諸群臣領",
    "T13n0411_002:0732c05": "四兵眾，周巡觀察一切自國城邑、聚落、山川、",
    "T13n0411_002:0732c06": "谿澗、園苑、田澤、陂河、池沼、曠野、叢林、鎮邏等",
    "T13n0411_002:0732c07": "處。隨彼所在，國界諸方，嶮阻多難、不任營",
    "T13n0411_002:0732c08": "理，有疑、有怖，堪容外境怨敵、惡友投竄藏",
    "T13n0411_002:0732c09": "伏。此剎帝利灌頂大王，隨其力能，方便安置",
    "T13n0411_002:0732c10": "種種修理堅固防守，令彼諸方，平坦無難、",
    "T13n0411_002:0732c11": "堪任營理，無疑、無怖，遮其外境怨敵、惡友",
    "T13n0411_002:0732c12": "投竄藏伏。安撫自國一切人民皆離眾苦，受",
    "T13n0411_002:0732c13": "諸快樂。善男子！剎帝利種灌頂大王成就",
    "T13n0411_002:0732c14": "如是第七王輪，由此輪故，令自國土增長",
    "T13n0411_002:0732c15": "安樂。能伏一切怨敵、惡友，善守護身，令增",
    "T13n0411_002:0732c16": "壽命。「善男子！如是如來，以其佛眼，如實了",
    "T13n0411_002:0732c17": "知，一切有情補特伽羅有貪、有瞋、有癡心等，",
    "T13n0411_002:0732c18": "如實了知是諸有情種種煩惱病行差別。如",
    "T13n0411_002:0732c19": "來知已，便起無量精進、勇猛、方便勢力，隨其",
    "T13n0411_002:0732c20": "所宜，授以種種修定妙藥，令諸有情精勤修",
    "T13n0411_002:0732c21": "學，除煩惱病。若諸有情，宜修不淨除煩惱",
    "T13n0411_002:0732c22": "病，即便授以修不淨藥；若諸有情，宜修梵",
    "T13n0411_002:0732c23": "住除煩惱病，即便授以修梵住藥；若諸有",
    "T13n0411_002:0732c24": "情，宜修緣起除煩惱病，即便授以修緣起",
    "T13n0411_002:0732c25": "藥；若諸有情，宜修息念除煩惱病，即便授",
    "T13n0411_002:0732c26": "以修息念藥；若諸有情，宜可修於三解脫",
    "T13n0411_002:0732c27": "門除煩惱病，即便授以修於三種解脫門",
    "T13n0411_002:0732c28": "藥；若諸有情，宜修靜慮除煩惱病，即便授",
    "T13n0411_002:0732c29": "以修靜慮藥；若諸有情，宜修無色除煩惱",
    "T13n0411_002:0733a01": "病，即便授以修無色藥；若諸有情，乃至宜修",
    "T13n0411_002:0733a02": "首楞伽摩諸三摩地除煩惱病，即便授以首",
    "T13n0411_002:0733a03": "楞伽摩三摩地藥。所以如來授諸有情如是",
    "T13n0411_002:0733a04": "法藥，不令一切所化有情，為四魔怨之所",
    "T13n0411_002:0733a05": "繫攝。不令一切所化有情，背人、天乘，向諸",
    "T13n0411_002:0733a06": "惡趣。不令如來無上法眼、三寶種姓速疾",
    "T13n0411_002:0733a07": "壞滅。由是如來授諸有情，如是法藥。「善男",
    "T13n0411_002:0733a08": "子！我成如是第七佛輪，由此輪故，以其無",
    "T13n0411_002:0733a09": "上遍行行智，授諸眾生種種法藥，令勤修學",
    "T13n0411_002:0733a10": "除煩惱病，得安隱住、得無驚恐、得無所畏。",
    "T13n0411_002:0733a11": "自稱我處大仙尊位，轉於佛輪，摧諸天魔、",
    "T13n0411_002:0733a12": "外道、邪論，處大眾中正師子吼。",
    "T13n0411_002:0733a13": "「善男子！如剎帝利灌頂大王，憶念自他本昔",
    "T13n0411_002:0733a14": "種姓，初生童子嬉戲等事。謂憶自他於如",
    "T13n0411_002:0733a15": "是處，初生沐浴、懷抱、乳哺、按摩支節，乃至",
    "T13n0411_002:0733a16": "戲笑、或弄灰土、或與侍從種種遨遊、或習",
    "T13n0411_002:0733a17": "伎藝、或復修營種種事業、或遊他國夙夜",
    "T13n0411_002:0733a18": "栖泊、或奉事王、或理王務、或為太子、或登",
    "T13n0411_002:0733a19": "王位，得大自在，受諸快樂，廣大名稱遍諸",
    "T13n0411_002:0733a20": "方維。念是事已，安立先王所遵正法，撫育",
    "T13n0411_002:0733a21": "一切國土人民，守護自國不侵他境。善男",
    "T13n0411_002:0733a22": "子！剎帝利種灌頂大王成就如是第八王",
    "T13n0411_002:0733a23": "輪，由此輪故，令自國土增長安樂。能伏一",
    "T13n0411_002:0733a24": "切怨敵、惡友，善守護身，令增壽命。「善男子！",
    "T13n0411_002:0733a25": "如是如來，處大眾會，憶念自他宿世所經",
    "T13n0411_002:0733a26": "無量種事。謂憶一生、或二、或三，乃至無量百",
    "T13n0411_002:0733a27": "千生事，或憶成劫、或憶壞劫、或憶無量、成",
    "T13n0411_002:0733a28": "劫壞劫，曾於過去，住如是處、如是名字、如",
    "T13n0411_002:0733a29": "是種姓、如是種類、如是飲食、如是領納苦受",
    "T13n0411_002:0733b01": "樂受、如是壽量、如是久住、如是極於壽量",
    "T13n0411_002:0733b02": "邊際，從彼處沒來生此間，復從此沒往生",
    "T13n0411_002:0733b03": "彼處。憶念宿世如是等事，無量無邊，隨諸",
    "T13n0411_002:0733b04": "眾生根性差別，建立正法為作饒益。「善男",
    "T13n0411_002:0733b05": "子！我成如是第八佛輪，由此輪故，利益",
    "T13n0411_002:0733b06": "安樂無量有情，得安隱住、得無驚恐、得無",
    "T13n0411_002:0733b07": "所畏。自稱我處大仙尊位，轉於佛輪，摧諸",
    "T13n0411_002:0733b08": "天魔、外道、邪論，處大眾中正師子吼。",
    "T13n0411_002:0733b09": "「善男子！如剎帝利灌頂大王，隨念觀察自",
    "T13n0411_002:0733b10": "國有情、種姓、伎藝及諸事業，死此生彼，因果勝",
    "T13n0411_002:0733b11": "劣差別不同。知彼有情生如是家，其身勇",
    "T13n0411_002:0733b12": "健、或復怯弱，於諸伎藝已學、未學，所有事",
    "T13n0411_002:0733b13": "業善作、惡作，富貴、貧賤、端正、醜陋。如是等類",
    "T13n0411_002:0733b14": "乃至命終，或有自業未盡而死、或有自業",
    "T13n0411_002:0733b15": "已盡而死、或犯王法刑戮而死、或有遞相",
    "T13n0411_002:0733b16": "殘害而死、或因鞭杖捶楚而死、或因囹圄",
    "T13n0411_002:0733b17": "幽縶而死、或因習學伎藝而死、或因戰陣",
    "T13n0411_002:0733b18": "傷殺而死、或因鬪諍毆擊而死、或因財寶",
    "T13n0411_002:0733b19": "貪悋而死、或因色欲耽湎而死、或因忿恨",
    "T13n0411_002:0733b20": "結憤而死、或因勞倦頓弊而死、或因飢渴",
    "T13n0411_002:0733b21": "乏絕而死、或有過死、或無過死、或耆年",
    "T13n0411_002:0733b22": "死、或壯年死、或幼年死、或作種種善業而",
    "T13n0411_002:0733b23": "死、或作種種惡業而死。知諸有情，行善行",
    "T13n0411_002:0733b24": "者，身壞命終當往善趣。知諸有情，行惡行",
    "T13n0411_002:0733b25": "者，身壞命終當往惡趣。知是事已，復自思",
    "T13n0411_002:0733b26": "惟：『我當正勤修身善行、修語善行、修意善",
    "T13n0411_002:0733b27": "行；我當施設種種方便、修行、布施、調伏、寂",
    "T13n0411_002:0733b28": "靜；身壞命終，當往善趣，勿墮惡趣。』「此剎帝",
    "T13n0411_002:0733b29": "利灌頂大王，思惟是已，勇猛、精進，修身、語、",
    "T13n0411_002:0733c01": "意三種善行；常行布施，一切所有飲食、衣服、",
    "T13n0411_002:0733c02": "象馬騎乘、臥具、醫藥、房舍、燈明，及餘資具、奴婢、",
    "T13n0411_002:0733c03": "僮僕、種種珍財頭目、手足，乃至身命無所悋",
    "T13n0411_002:0733c04": "惜；及離殺生、離不與取、離欲邪行、離虛誑",
    "T13n0411_002:0733c05": "語、離麁惡語、離離間語、離雜穢語、離諸貪",
    "T13n0411_002:0733c06": "欲、離諸瞋恚、離諸邪見。由是因緣，此剎帝",
    "T13n0411_002:0733c07": "利灌頂大王，當獲十種功德勝利。何等為",
    "T13n0411_002:0733c08": "十？一者、具大名稱，二者、具大財寶，三者、具",
    "T13n0411_002:0733c09": "妙色相，四者、具多眷屬，五者、少病少惱，六",
    "T13n0411_002:0733c10": "者、朋友眷屬聰慧多聞，七者、正至正行親近",
    "T13n0411_002:0733c11": "供養，八者、廣美聲譽流振十方，九者、大威德",
    "T13n0411_002:0733c12": "天神常隨衛護，十者、身壞命終當生天上，常",
    "T13n0411_002:0733c13": "居善趣安樂國土。善男子！剎帝利種灌頂大",
    "T13n0411_002:0733c14": "王成就如是第九王輪，由此輪故，令自國",
    "T13n0411_002:0733c15": "土增長安樂。能伏一切怨敵、惡友，善守護",
    "T13n0411_002:0733c16": "身，令增壽命。「善男子！如是如來，如實了知",
    "T13n0411_002:0733c17": "一切有情死生等事。謂如實知，若諸有情，成",
    "T13n0411_002:0733c18": "身惡行、成語惡行、成意惡行、誹謗賢聖，具",
    "T13n0411_002:0733c19": "足邪見，邪見業因身壞命終，墮諸惡趣、或生",
    "T13n0411_002:0733c20": "地獄、或生傍生、或生餓鬼。若諸有情，成身",
    "T13n0411_002:0733c21": "善行、成語善行、成意善行，不謗賢聖，具",
    "T13n0411_002:0733c22": "足正見、正見業因，身壞命終昇諸善趣，或生",
    "T13n0411_002:0733c23": "天上、或生人中、或盡諸漏。如來如是如實",
    "T13n0411_002:0733c24": "知已，於彼眾生起大慈悲，勇猛、精進，現三",
    "T13n0411_002:0733c25": "神變，令彼眾生歸趣佛法，教誡安置成立",
    "T13n0411_002:0733c26": "世間、出世間信。何等為三？一者、神通變現。二",
    "T13n0411_002:0733c27": "者、記說變現。三者、教誡變現。由是三種變現",
    "T13n0411_002:0733c28": "威力，勸發有情教誡安置成立世間、出世",
    "T13n0411_002:0733c29": "間信，令於一切有趣死生皆得解脫。「善男",
    "T13n0411_002:0734a01": "子！我成如是第九佛輪，由此輪故，利益安",
    "T13n0411_002:0734a02": "樂無量有情，得安隱住、得無驚恐、得無所",
    "T13n0411_002:0734a03": "畏。自稱我處大仙尊位，轉於佛輪，摧諸天",
    "T13n0411_002:0734a04": "魔、外道、邪論，處大眾中正師子吼。",
    "T13n0411_002:0734a05": "「善男子！如剎帝利灌頂大王，為除四洲無",
    "T13n0411_002:0734a06": "量有情種種身病，棄捨王位。以諸香湯沐",
    "T13n0411_002:0734a07": "浴身首，著鮮淨衣，端坐思惟。於諸眾生，其",
    "T13n0411_002:0734a08": "心平等，慈悲護念。為令解脫一切病故，以",
    "T13n0411_002:0734a09": "其種種香花、伎樂及餘供具，供養一切大威",
    "T13n0411_002:0734a10": "德天神。爾時，一切天帝、龍帝乃至莫呼洛伽",
    "T13n0411_002:0734a11": "神帝，知是事已，各相謂言：『此剎帝利灌頂大",
    "T13n0411_002:0734a12": "王，具諸功德，有大威神應作輪王，統四",
    "T13n0411_002:0734a13": "洲渚。我等宜應共往建立，令復王位，統四",
    "T13n0411_002:0734a14": "洲渚，令諸眾生無病安樂。』時諸天帝乃至莫",
    "T13n0411_002:0734a15": "呼洛伽神帝，即便共往，立剎帝利灌頂大王",
    "T13n0411_002:0734a16": "轉輪王位，令具七寶，統四大洲，皆得自在。",
    "T13n0411_002:0734a17": "千子具足，勇健端正，能摧怨敵，跨王大地，",
    "T13n0411_002:0734a18": "亘窮海際，謫罰皆停，刀杖不舉，咸修正法，",
    "T13n0411_002:0734a19": "普受安樂。善男子！剎帝利種灌頂大王成",
    "T13n0411_002:0734a20": "就如是第十王輪，由此輪故，於四大洲爰",
    "T13n0411_002:0734a21": "及八萬四千小渚，安立其中諸有情類，十善",
    "T13n0411_002:0734a22": "業道，善守護身，令增壽命，身壞命終當生",
    "T13n0411_002:0734a23": "天中，受諸妙樂。「善男子！如是如來，昔菩薩",
    "T13n0411_002:0734a24": "位，知自他身有無量種諸煩惱病，以定香",
    "T13n0411_002:0734a25": "水洗浴其身，及以諦法大慈大悲灌沐其",
    "T13n0411_002:0734a26": "首，著慚愧衣。十方一切諸佛世尊，以諸靜",
    "T13n0411_002:0734a27": "慮、等持、精進、方便、智意、慈悲護念，咸作是言：",
    "T13n0411_002:0734a28": "『如是大士！是大福慧莊嚴寶器！堪容一切",
    "T13n0411_002:0734a29": "三種不護、四無所畏、如來十力，及與十八不共",
    "T13n0411_002:0734b01": "佛法，堪得無上一切智智，大慈、大悲無不",
    "T13n0411_002:0734b02": "具足；常欣利樂一切眾生，是求佛寶商人",
    "T13n0411_002:0734b03": "導首，能救有情生死眾苦，能施有情涅槃",
    "T13n0411_002:0734b04": "大樂。我等一切諸佛世尊，應以誠言，與其",
    "T13n0411_002:0734b05": "所願，令成如來，應正等覺，得無上法，為大",
    "T13n0411_002:0734b06": "法王。』我於爾時，依福慧力勇猛精進，於四",
    "T13n0411_002:0734b07": "聖諦如實知已，證得無上正等菩提。「善男子！",
    "T13n0411_002:0734b08": "如轉輪王統四大洲，皆得自在。如是如來，",
    "T13n0411_002:0734b09": "於四靜慮、四無色定、四種梵住、四無礙解、四",
    "T13n0411_002:0734b10": "聖諦觀、四無所畏、如來十力，及與十八不共佛",
    "T13n0411_002:0734b11": "法，一切種智皆得自在。如轉輪王，具足七",
    "T13n0411_002:0734b12": "寶。如是如來，成就七種菩提分寶。如轉輪",
    "T13n0411_002:0734b13": "王，千子具足，勇健端正，能伏怨敵。如是如來，",
    "T13n0411_002:0734b14": "有阿若多憍陳那為最初、蘇跋陀羅蘇剌多",
    "T13n0411_002:0734b15": "為最後，諸大聲聞，從佛心生、從佛口生、從",
    "T13n0411_002:0734b16": "法化生，得佛法分，諸漏永盡，名為勇健。具",
    "T13n0411_002:0734b17": "四梵住，名為端正，能伏一切天魔、外道、異論、",
    "T13n0411_002:0734b18": "怨敵。如轉輪王，化及八萬四千小渚。如是",
    "T13n0411_002:0734b19": "如來，於百俱胝南贍部洲、於百俱胝西瞿",
    "T13n0411_002:0734b20": "陀尼洲、於百俱胝東毘提訶洲、於百俱胝北",
    "T13n0411_002:0734b21": "俱盧洲、於百俱胝諸大溟海、於百俱胝諸",
    "T13n0411_002:0734b22": "妙高山、於百俱胝四大王天、於百俱胝乃至",
    "T13n0411_002:0734b23": "非想非非想天、於百俱胝大輪圍山、於此高",
    "T13n0411_002:0734b24": "廣一佛土中，言音施化，皆得自在。「善男子！我",
    "T13n0411_002:0734b25": "成如是第十佛輪，由此輪故，如實了知自",
    "T13n0411_002:0734b26": "身、他身、諸漏永盡，利益安樂無量有情，得",
    "T13n0411_002:0734b27": "安隱住、得無驚恐、得無所畏。自稱我處大",
    "T13n0411_002:0734b28": "仙尊位，轉於佛輪，摧諸天魔、外道、邪論，處",
    "T13n0411_002:0734b29": "大眾中正師子吼。",
    "T13n0411_002:0734c01": "「善男子！我成如是十種佛輪，本願力故，居",
    "T13n0411_002:0734c02": "此佛土五濁惡世，一切有情，損減一切白淨",
    "T13n0411_002:0734c03": "善法、匱乏所有七聖財寶、遠離一切聰慜",
    "T13n0411_002:0734c04": "智者、斷常羅網之所覆蔽；常好乘馭諸惡",
    "T13n0411_002:0734c05": "趣車，於後世苦不見怖畏；常處遍重無明",
    "T13n0411_002:0734c06": "黑闇，具十惡業，造五無間、誹謗正法、毀呰",
    "T13n0411_002:0734c07": "賢聖、離諸善法、具諸惡法；我於其中，成就",
    "T13n0411_002:0734c08": "如是佛十輪故，得安隱住、得無驚恐、得無",
    "T13n0411_002:0734c09": "所畏。自稱我處大仙尊位，轉於佛輪，降諸",
    "T13n0411_002:0734c10": "天魔、外道、邪論，摧滅一切諸有情類猶如金",
    "T13n0411_002:0734c11": "剛堅固煩惱。隨其所樂，安立一切有力眾",
    "T13n0411_002:0734c12": "生，令住三乘不退轉位。」爾時，會中一切菩薩",
    "T13n0411_002:0734c13": "摩訶薩眾、一切聲聞、一切天龍，廣說乃至一切",
    "T13n0411_002:0734c14": "羯吒布怛那眾、人、非人等，皆大歡喜，同唱善",
    "T13n0411_002:0734c15": "哉，雨大香雨、雨大花雨、雨眾寶雨、雨大衣",
    "T13n0411_002:0734c16": "雨，一切大地皆悉震動。聞說如是十種佛",
    "T13n0411_002:0734c17": "輪，於眾會中，有八十四百千那庾多菩薩摩",
    "T13n0411_002:0734c18": "訶薩得無生法忍。復有無量菩薩摩訶薩",
    "T13n0411_002:0734c19": "獲得種種諸陀羅尼、三摩地忍。復有無量無",
    "T13n0411_002:0734c20": "數有情，初發無上正等覺心得不退轉。復",
    "T13n0411_002:0734c21": "有無量無數有情，逮得果證。",
    "T13n0411_002:0734c22": "大乘大集地藏十輪經卷第二"
}