{
    "T50n2062_007:0925c02": "大明高僧傳卷第七",
    "T50n2062_007:0925c04": "皇明天台山慈雲禪寺",
    "T50n2062_007:0925c05": "沙門釋 如惺 撰",
    "T50n2062_007:0925c06": "習禪篇第三之三(正傳十七人附見七人)",
    "T50n2062_007:0925c07": "潭州上封寺沙門釋諱才傳一(海印隆)",
    "T50n2062_007:0925c08": "[0925c08] 釋諱才號佛心。福州姚氏子也。幼為驅烏",
    "T50n2062_007:0925c09": "弱冠得度。精求律部持犯霜威。慕最上乘",
    "T50n2062_007:0925c10": "不憚遐扣。勞逸弗介一念力參。首謁海印",
    "T50n2062_007:0925c11": "隆公於大中。偶見老宿達道看經。至一毛頭",
    "T50n2062_007:0925c12": "師子百億毛頭一時現處。才問曰。一毛頭師",
    "T50n2062_007:0925c13": "子作麼生。得百億毛頭一時現。達曰。汝乍",
    "T50n2062_007:0925c14": "入叢林未可理會許事。才疑之。適海印夜",
    "T50n2062_007:0925c15": "參。至結座擲拄杖曰。了即毛端吞巨海。始",
    "T50n2062_007:0925c16": "知大地一微塵。才豁然有省。次謁黃龍死",
    "T50n2062_007:0925c17": "心不契乃參靈源。凡入室出必揮淚曰。此",
    "T50n2062_007:0925c18": "事我見甚是分明。秖臨機吐之不出奈何。",
    "T50n2062_007:0925c19": "源曰。須是大徹方得自在。一日竊觀&#x96A3;僧",
    "T50n2062_007:0925c20": "讀曹洞廣錄。至藥山採薪歸。有僧問甚處",
    "T50n2062_007:0925c21": "來。山曰計柴來。僧指腰下刀曰。鳴剝剝是",
    "T50n2062_007:0925c22": "甚麼。山拔刀作斫勢。才忽大悟。摑&#x96A3;僧即",
    "T50n2062_007:0925c23": "揭簾趨出說偈曰。徹徹大海乾枯。虛空迸",
    "T50n2062_007:0925c24": "裂。四方八面絕遮欄。萬象森羅齊漏泄。初",
    "T50n2062_007:0925c25": "住上封屢遷名剎。詞河辯海潮涌波騰。學",
    "T50n2062_007:0925c26": "者無能湊泊其涯涘也。",
    "T50n2062_007:0925c27": "華亭青龍菴沙門釋妙普傳二(雪竇持)",
    "T50n2062_007:0925c28": "[0925c28] 釋妙普號性空。漢川人。未知姓氏。久依黃",
    "T50n2062_007:0925c29": "龍死心密受心印。品格高古氣宇宏邁。因慕",
    "T50n2062_007:0926a01": "船子遺風。抵秀水結菴于青龍之野。別無",
    "T50n2062_007:0926a02": "長物唯吹鐵笛以自娛。好吟&#x548F;。&#x751E;賦山居",
    "T50n2062_007:0926a03": "詩云。心法雙忘猶隔妄。色塵不二尚餘塵。",
    "T50n2062_007:0926a04": "百鳥不來春又過。不知誰是住菴人。示眾",
    "T50n2062_007:0926a05": "偈曰。學道猶如守禁城。晝防六賊夜惺惺。",
    "T50n2062_007:0926a06": "中軍主將能行令。不動干戈治太平。宋建",
    "T50n2062_007:0926a07": "炎初賊徐明叛。道經烏鎮肆意殺戮。民懼",
    "T50n2062_007:0926a08": "逃亡。普聞歎曰。眾生塗炭。吾盍救之。乃荷",
    "T50n2062_007:0926a09": "策而行。直詣賊所。賊見偉異疑必奸詭",
    "T50n2062_007:0926a10": "詢其來處。答曰。禪者。問何所之。云往密印",
    "T50n2062_007:0926a11": "寺也。賊怒欲斬。普曰。大丈夫要頭便取。奚",
    "T50n2062_007:0926a12": "以怒為。吾死必矣。願得一飯以為送終。賊",
    "T50n2062_007:0926a13": "奉肉。普供佛出生如常儀曰。孰當為我文",
    "T50n2062_007:0926a14": "以祭。賊笑不答。普索紙筆大書曰。嗚呼惟",
    "T50n2062_007:0926a15": "靈勞我以生則大塊之過。役我以壽則陰",
    "T50n2062_007:0926a16": "陽之失。乏我以貧則五行不正。困我以命",
    "T50n2062_007:0926a17": "則時日不吉。吁哉至哉。賴有出塵之道。悟",
    "T50n2062_007:0926a18": "我之性與其妙心。則其妙心孰與為&#x96A3;。上",
    "T50n2062_007:0926a19": "同諸佛之真化。下合凡夫之無明。纖塵不",
    "T50n2062_007:0926a20": "動本自圓成。妙矣哉妙矣哉。日月未足以",
    "T50n2062_007:0926a21": "為明。乾坤未足以為大。磊磊落落無罣無",
    "T50n2062_007:0926a22": "礙。六十餘年和光混俗。四十二臘逍遙自",
    "T50n2062_007:0926a23": "在。逢人則喜。見佛不拜。笑矣乎笑矣乎。可",
    "T50n2062_007:0926a24": "惜。少年郎風流太光彩。坦然歸去付春風。",
    "T50n2062_007:0926a25": "體似虛空終不壞。尚饗。遂舉&#x7B6F;飫肉。賊徒",
    "T50n2062_007:0926a26": "大笑。食罷曰。劫數既遭離亂。我是快活烈",
    "T50n2062_007:0926a27": "漢。如今正好乘時。便請一刀兩段。乃大呼",
    "T50n2062_007:0926a28": "斬斬。賊駭異稽首謝過令衛而出。於是民",
    "T50n2062_007:0926a29": "之廬舍少長無恙者普之惠也。僧問。既見佛",
    "T50n2062_007:0926b01": "為甚不拜。普掌之曰。會麼。曰不會。又掌曰。",
    "T50n2062_007:0926b02": "家無二主。紹興冬自造大盆。鑿穴塞之。修",
    "T50n2062_007:0926b03": "書寄雪竇持禪師曰。吾將水葬矣。壬戌持",
    "T50n2062_007:0926b04": "至。普尚存。乃作偈嘲曰。咄哉老性空剛要",
    "T50n2062_007:0926b05": "餧魚鱉。胡不索性去。秖管向人說。普笑",
    "T50n2062_007:0926b06": "曰。遲兄證明耳。遍告遐邇眾集。普示法",
    "T50n2062_007:0926b07": "要說偈曰。坐脫立亡不若水葬。一省柴燒",
    "T50n2062_007:0926b08": "二免開壙。撒手便行不妨快暢。是誰知音",
    "T50n2062_007:0926b09": "船子和尚高風難繼。百千年一曲漁歌。少人",
    "T50n2062_007:0926b10": "唱。遂趺坐盆中。口吹鐵笛。順潮而下。眾皆",
    "T50n2062_007:0926b11": "隨至海濱。普去塞戽其水洄漩。眾擁觀水。",
    "T50n2062_007:0926b12": "涓滴不入。乃乘流而住。歌曰。六十餘年返",
    "T50n2062_007:0926b13": "故鄉。沒&#x8E2A;跡處妙難量。真風遍寄知音者。鐵",
    "T50n2062_007:0926b14": "笛橫吹作散場。人望目斷尚聞笛聲嗚咽於",
    "T50n2062_007:0926b15": "蒼茫之間。遙見以笛擲空而沒。眾號泣競",
    "T50n2062_007:0926b16": "圖像事之。後三日見於沙上。趺坐如生。道",
    "T50n2062_007:0926b17": "俗迎歸留五日。闍維舍利大如菽。有二鶴",
    "T50n2062_007:0926b18": "徘徊空際。火盡始去。塔于青龍菴。",
    "T50n2062_007:0926b19": "潭州法輪寺沙門釋應端傳三",
    "T50n2062_007:0926b20": "[0926b20] 釋應端南昌徐氏子也。生而眉宇豁如形儀",
    "T50n2062_007:0926b21": "莊肅。幼厭塵穢少入空門。依郡之化度寺",
    "T50n2062_007:0926b22": "善月度為大僧。謁真淨文機不諧。時靈源",
    "T50n2062_007:0926b23": "分座雲居扣之。源稍加痛劄。端負己解。妙",
    "T50n2062_007:0926b24": "入經論乃援引馬祖百丈機語及華嚴經旨",
    "T50n2062_007:0926b25": "相表&#x9167;答。靈源笑曰。汝舉馬祖百丈固錯",
    "T50n2062_007:0926b26": "矣。而華嚴宗旨與箇事喜沒交涉。端憤然",
    "T50n2062_007:0926b27": "欲去。因辭揭簾。忽大悟汗流浹背。靈源見",
    "T50n2062_007:0926b28": "喜曰。子方識好惡矣。馬祖百丈文殊普賢幾",
    "T50n2062_007:0926b29": "為汝累。由是聲譽四馳道欽七眾。政和末",
    "T50n2062_007:0926c01": "太師張司成虛百丈。堅命開堂。舉僧問大",
    "T50n2062_007:0926c02": "隋劫火洞然時這箇壞也不壞話。遂曰。六合",
    "T50n2062_007:0926c03": "傾翻劈面來。暫披麻縷混塵埃。因風吹火",
    "T50n2062_007:0926c04": "渾閒事。引得遊人不肯回。壞不壞隨不隨",
    "T50n2062_007:0926c05": "徒將聞見強鍼錐。太湖三萬六千傾月在波",
    "T50n2062_007:0926c06": "心說向誰。",
    "T50n2062_007:0926c07": "隆興府黃龍寺沙門釋道震傳四",
    "T50n2062_007:0926c08": "[0926c08] 釋道震號山堂。金陵趙氏子也。垂髫依覺印",
    "T50n2062_007:0926c09": "英禪師為童子。英遷泗之普照得度。久之",
    "T50n2062_007:0926c10": "辭謁丹霞淳。與論曹洞宗旨。震呈以偈曰。",
    "T50n2062_007:0926c11": "白雲深覆古寒巖。異草靈花彩鳳銜。夜半天",
    "T50n2062_007:0926c12": "明日當午。騎牛背面著靴衫。次依草堂。日",
    "T50n2062_007:0926c13": "取藏經讀之。一夕聞晚參鼓步出經堂。舉",
    "T50n2062_007:0926c14": "頭見月忽大悟亟趨方丈。堂望見即曰。子",
    "T50n2062_007:0926c15": "徹矣。遂為印可。尋出三遷而至百丈道顯",
    "T50n2062_007:0926c16": "著。紹興己巳有律師妄踞黃龍。衲子散子",
    "T50n2062_007:0926c17": "散去。主事者走錢塘。求王承宣繼先書。達",
    "T50n2062_007:0926c18": "洪師張如瑩。瑩公命震以從眾望。而主事者",
    "T50n2062_007:0926c19": "請致書謝王。震讓曰。王公為護佛法。何謝",
    "T50n2062_007:0926c20": "之有。況我與之素昧平生。於是主事恧退。",
    "T50n2062_007:0926c21": "故仲溫曰。彼交結權貴倚為藩垣者聞其",
    "T50n2062_007:0926c22": "言亦足顏汗。噫紹興以來宗師言行相應而",
    "T50n2062_007:0926c23": "與秋霜爭嚴。捨震其誰哉。",
    "T50n2062_007:0926c24": "天台山萬年寺沙門釋法一傳五",
    "T50n2062_007:0926c25": "[0926c25] 釋法一號雪巢。即襄陽郡王駙馬李遵勗玄",
    "T50n2062_007:0926c26": "孫也。世居開封祥符縣。母夢一老僧至其",
    "T50n2062_007:0926c27": "家而產。聲洪氣偉具大人相。十七試上庠。",
    "T50n2062_007:0926c28": "從祖仕淮南。欲官之。不就請去家事長",
    "T50n2062_007:0926c29": "蘆慈覺頤禪師。祖弗許。母曰。此兒必宿世沙",
    "T50n2062_007:0927a01": "門也。願弗奪其志。未幾慈覺歿。禮靈巖通",
    "T50n2062_007:0927a02": "照愿禪師祝髮。依十年。覺心迷悶道無所",
    "T50n2062_007:0927a03": "入。遂往蔣山謁圓悟。一見器重之。適悟奉",
    "T50n2062_007:0927a04": "旨住天寧。亦在侍。不契。次見草堂於&#x758E;山。",
    "T50n2062_007:0927a05": "一言之下忽爾徹其源底。紹興七年泉守劉",
    "T50n2062_007:0927a06": "彥修請居延福。四遷巨剎最後住長蘆。因",
    "T50n2062_007:0927a07": "慕天台形勝昕夕懷之。於是乞退居山之",
    "T50n2062_007:0927a08": "古平田觀音院。高臥煙霞長嘯深翠。處世",
    "T50n2062_007:0927a09": "而忘世也。一日忽示微疾書偈曰。今年七",
    "T50n2062_007:0927a10": "十五。歸作菴中主。珍重觀世音。泥蛇吞石",
    "T50n2062_007:0927a11": "虎。乃入龕趺坐別眾而逝。塔于本山。",
    "T50n2062_007:0927a12": "慶元府天童寺沙門釋普交傳六",
    "T50n2062_007:0927a13": "[0927a13] 釋普交郡之萬齡畢氏子也。幼&#x9834;異卓倫不",
    "T50n2062_007:0927a14": "泥塵滓。惡喧嗜潔儼似納僧。未冠得度。",
    "T50n2062_007:0927a15": "五夏無虧。首謁南明聽習台教。偶為檀信",
    "T50n2062_007:0927a16": "修事懺摩。有人問曰。師所懺罪為自懺耶",
    "T50n2062_007:0927a17": "為他懺耶。若言自懺罪性何來。若為他懺",
    "T50n2062_007:0927a18": "他既非汝烏能為懺。交罔不能對。大慚易",
    "T50n2062_007:0927a19": "服逕投泐潭。足纔踵門潭即呵斥。交擬申",
    "T50n2062_007:0927a20": "問。潭即拽杖逐之。一日忽呼交至丈室曰。",
    "T50n2062_007:0927a21": "我有古人公案。要與爾商量。交擬進語。潭",
    "T50n2062_007:0927a22": "便喝。交豁然頓悟顧乃大笑。潭下繩床執",
    "T50n2062_007:0927a23": "其手曰。汝會佛法耶。交便喝拓開。潭亦大",
    "T50n2062_007:0927a24": "笑。於是名聞四達學者宗之。後歸桑梓居",
    "T50n2062_007:0927a25": "天童。掩關&#x5374;掃者八年。寺偶虛席。郡僚命",
    "T50n2062_007:0927a26": "開法。恐其遯去遣吏候于道。故不得辭。",
    "T50n2062_007:0927a27": "上堂曰。咄哉黃面老。佛法付王臣。林下無情",
    "T50n2062_007:0927a28": "客。官差逼殺人。莫有知心底為我免得者。",
    "T50n2062_007:0927a29": "麼若無不免將錯就錯去也。凡見僧來必",
    "T50n2062_007:0927b01": "叱曰。汝楖栗子未擔時。我已為汝說了也。",
    "T50n2062_007:0927b02": "且道說箇甚麼。招手洗&#x9262;拈扇張弓。趙州",
    "T50n2062_007:0927b03": "&#x6822;樹子靈源見桃花且擲放一邊。山僧無",
    "T50n2062_007:0927b04": "恁麼閒脣吻與爾打葛藤。何不休去歇去。",
    "T50n2062_007:0927b05": "忽拈拄杖逐散。宣和六年三月二十日沐浴",
    "T50n2062_007:0927b06": "陞座說偈曰。寶杖敲空觸處春。箇中消息特",
    "T50n2062_007:0927b07": "彌綸。昨宵風動寒巖冷。驚起泥牛耕白雲。",
    "T50n2062_007:0927b08": "說畢脫然而寂。壽七十七。臘五十八。塔于本",
    "T50n2062_007:0927b09": "山。",
    "T50n2062_007:0927b10": "江州圓通寺沙門釋道旻傳七",
    "T50n2062_007:0927b11": "[0927b11] 釋道旻賜號圓機。世人稱云古佛。興化蔡",
    "T50n2062_007:0927b12": "氏子也。母夢吞摩尼珠遂&#x59D9;。生五歲不履",
    "T50n2062_007:0927b13": "不言。一日母抱遊西明寺。見佛像遽趣合",
    "T50n2062_007:0927b14": "掌作禮稱南無佛。見者大異之。稍壯宦學",
    "T50n2062_007:0927b15": "大梁。棄依景德寺德祥出家得度。遍扣禪",
    "T50n2062_007:0927b16": "林皆得染指。後親溈山&#x5586;禪師無所入。",
    "T50n2062_007:0927b17": "謁泐潭乾公具陳所得。潭不為印可。一日",
    "T50n2062_007:0927b18": "潭舉世尊拈花迦葉微笑話問之。不契。侍",
    "T50n2062_007:0927b19": "潭行次潭以杖架肩長噓曰。會麼。旻擬對。",
    "T50n2062_007:0927b20": "潭便打。有頃復拈草示之曰。是甚麼。亦擬",
    "T50n2062_007:0927b21": "對。潭便喝。機旋於是頓悟玄旨。便作拈花",
    "T50n2062_007:0927b22": "勢曰。這回瞞旻上座不得也。潭曰。便道。旻",
    "T50n2062_007:0927b23": "曰。南山起雲北山下雨。即禮三拜。潭首肯",
    "T50n2062_007:0927b24": "印之。後開法于灌溪。遷圓通以符道濟之",
    "T50n2062_007:0927b25": "記也。學者如川赴海。朝廷聞其道。宰臣會",
    "T50n2062_007:0927b26": "請錫以命服。賜圓機之號而尊寵之。於是",
    "T50n2062_007:0927b27": "遐邇欽化。少長咸被其法澤。未詳厥終。",
    "T50n2062_007:0927b28": "紹興慈氏院沙門釋瑞仙傳八",
    "T50n2062_007:0927b29": "[0927b29] 釋瑞仙會稽人。幼纏塵網幾溺愛河。年二十",
    "T50n2062_007:0927c01": "奮然去家。會試經披剃。精習大小律藏。至",
    "T50n2062_007:0927c02": "戒性如虛空持者為迷倒句。忽自省曰。戒",
    "T50n2062_007:0927c03": "者束身法耳。胡自縛耶。遂探究台教。一日",
    "T50n2062_007:0927c04": "閱諸法不自生亦不從他生。不共不無",
    "T50n2062_007:0927c05": "因是故說無生處。疑曰。既不自又不他不",
    "T50n2062_007:0927c06": "共不無因。畢竟從何而生也。歎曰。因緣生",
    "T50n2062_007:0927c07": "法雖照以空假三觀。不過抑揚性海。心佛",
    "T50n2062_007:0927c08": "眾生名異體同。十境十乘妙心成智不思議",
    "T50n2062_007:0927c09": "境。智照方明固非言詮所能及也。遂更衣",
    "T50n2062_007:0927c10": "謁諸耆宿。後登投子山見廣鑑禪師。問曰。",
    "T50n2062_007:0927c11": "甚處來。曰兩浙東越。鑑曰。東越事作麼生。曰",
    "T50n2062_007:0927c12": "秦望山高鑒湖水闊。鑑曰。秦望山與自己是",
    "T50n2062_007:0927c13": "同是別。曰梵語唐言。鑑曰。猶是業林秖對畢",
    "T50n2062_007:0927c14": "竟是同是別。師便喝。鑑便打。忽有省。禮拜",
    "T50n2062_007:0927c15": "曰。恩大難酬。後開法于慈氏。&#x751E;問僧。三箇",
    "T50n2062_007:0927c16": "&#x69D6;馳兩隻&#x811A;日行萬里。趁不著。而今收在玉",
    "T50n2062_007:0927c17": "泉山。不許時人亂斟酌。爾等向甚處與仙",
    "T50n2062_007:0927c18": "上座相見。一眾無能下語投其機者。終于",
    "T50n2062_007:0927c19": "本山。",
    "T50n2062_007:0927c20": "隆興府雲巖寺沙門釋天遊傳九",
    "T50n2062_007:0927c21": "[0927c21] 釋天遊自號典牛。成都鄭氏子也。幼業儒。",
    "T50n2062_007:0927c22": "&#x9834;俊逸倫儕輩推重。初試郡庠復試梓州。",
    "T50n2062_007:0927c23": "二處皆與貢籍。懼不敢承。遂竄名出關。適",
    "T50n2062_007:0927c24": "會王山谷西還。見其風骨不凡談論超卓。",
    "T50n2062_007:0927c25": "邀其同舟。策往廬山削髮。不易舊名。首",
    "T50n2062_007:0927c26": "參死心不契。依湛堂準於泐潭。一日湛堂",
    "T50n2062_007:0927c27": "普說曰。諸人苦苦就準上座覓佛法。遂拊",
    "T50n2062_007:0927c28": "膝曰。會麼雪上加霜。又拊膝曰。若也不會",
    "T50n2062_007:0927c29": "豈不見乾&#x5CEF;示眾曰。舉一不得舉二。放",
    "T50n2062_007:0928a01": "過一著落在第二。師聞脫然悟入。出世於",
    "T50n2062_007:0928a02": "雲蓋。遷靈巖說法大有湛堂之風。&#x751E;和忠",
    "T50n2062_007:0928a03": "道者牧牛頌曰。兩角指天。四&#x811A;著地。拽斷",
    "T50n2062_007:0928a04": "鼻繩。牧甚屎屁。張無盡見之甚為擊節。因",
    "T50n2062_007:0928a05": "退雲巖過廬山。而棲賢主者意不欲納。乃",
    "T50n2062_007:0928a06": "故曰。老老大大正是質庫中典牛耶。師聞述",
    "T50n2062_007:0928a07": "偈曰。質庫何曾解典牛。秖緣價重實難酬。",
    "T50n2062_007:0928a08": "想君本領無多子。畢竟難禁這一頭。竟去",
    "T50n2062_007:0928a09": "菴於武寧。匾曰典牛。則終其身不出。年",
    "T50n2062_007:0928a10": "近百歲而告寂焉。徑山塗毒見時九十三矣。",
    "T50n2062_007:0928a11": "平江府覺海寺沙門釋法因傳十",
    "T50n2062_007:0928a12": "[0928a12] 釋法因姑蘇嵎山朱氏子也。少汩塵俗無意",
    "T50n2062_007:0928a13": "出纏。年二十四始披緇服。不終五夏遽爾",
    "T50n2062_007:0928a14": "遊方。謁慧日雅禪師於東林。慧日舉靈雲見",
    "T50n2062_007:0928a15": "桃花悟道因緣問之。擬對。日曰。不是不是。",
    "T50n2062_007:0928a16": "忽有所契。呈偈曰。巖上桃花開。花從何處",
    "T50n2062_007:0928a17": "來。靈雲纔一見。回首舞三臺。慧日戒曰。子",
    "T50n2062_007:0928a18": "雖見已入微。更假著鞭當明大法。於是",
    "T50n2062_007:0928a19": "居廬阜三十年。不與世接。四方仰之學者",
    "T50n2062_007:0928a20": "川騖蟻屯就其罏&#x97B4;。因亦不辭&#x7145;煉隨機",
    "T50n2062_007:0928a21": "說法。宋建炎末盜起江左。乃順流東歸。覺",
    "T50n2062_007:0928a22": "海緇白踵門問道。&#x751E;謂眾曰。汝等當飽持",
    "T50n2062_007:0928a23": "定力。弗憂晨炊干求外務也。晚年放浪自",
    "T50n2062_007:0928a24": "若。稱曰五松散人。",
    "T50n2062_007:0928a25": "眉州中巖寺沙門釋蘊能傳十一(澄甫崇真)",
    "T50n2062_007:0928a26": "[0928a26] 釋蘊能號慧目。郡之呂氏子也。少習儒博",
    "T50n2062_007:0928a27": "究經史。年二十二於村落校書。偶於山寺",
    "T50n2062_007:0928a28": "見禪冊在几。閱之似有所得。遂裂衣冠",
    "T50n2062_007:0928a29": "投僧圓具。一&#x9262;遐遊。首參寶勝澄甫禪師。",
    "T50n2062_007:0928b01": "徵詰酬酢所趣頗異。逕往荊湖方謁永安喜",
    "T50n2062_007:0928b02": "真如&#x5586;德山繪諸公。造詣益邁。次抵大溈參",
    "T50n2062_007:0928b03": "&#x7443;禪師。&#x7443;問曰。桑梓何處。曰西川。&#x7443;曰。聞",
    "T50n2062_007:0928b04": "西川有普賢菩薩示現是否。曰今日親瞻慈",
    "T50n2062_007:0928b05": "相。&#x7443;曰。白象何在。曰爪牙已具。&#x7443;曰。會轉",
    "T50n2062_007:0928b06": "身麼。能提具繞禪床一匝。&#x7443;曰。不是。能",
    "T50n2062_007:0928b07": "趨出。一日&#x7443;問僧。黃巢過後有人收得寶",
    "T50n2062_007:0928b08": "劍麼。僧&#x7AEA;起拳。&#x7443;曰。菜刀子。僧曰。爭奈受",
    "T50n2062_007:0928b09": "用不盡。&#x7443;喝出。次問能。亦&#x7AEA;拳。&#x7443;曰也是",
    "T50n2062_007:0928b10": "菜刀子。能便近前攔胸築曰。殺得人即休。",
    "T50n2062_007:0928b11": "&#x7443;笑曰。三十年弄騎馬。今日被驢撲。由是",
    "T50n2062_007:0928b12": "聲播諸方。返蜀初主報恩。次居中巖。室中",
    "T50n2062_007:0928b13": "&#x751E;問崇真氈頭曰。如何是爾空劫已前面目。",
    "T50n2062_007:0928b14": "真忽領悟對曰。和尚且低聲遂呈偈曰。萬年",
    "T50n2062_007:0928b15": "倉裏曾饑饉。大海中住儘長渴。當時尋時尋",
    "T50n2062_007:0928b16": "不見。今日避時避不得。能印可之。能住持",
    "T50n2062_007:0928b17": "三十餘年說法不許人錄。臨終書偈辭眾",
    "T50n2062_007:0928b18": "端坐而化。闍維時暴風忽起。煙之所至皆雨",
    "T50n2062_007:0928b19": "舍利。道俗斸地亦有得者。心舌不壞。而建",
    "T50n2062_007:0928b20": "塔焉。",
    "T50n2062_007:0928b21": "[0928b21] 系曰。能公不過一校書郎耳。纔&#x89A9;禪冊便",
    "T50n2062_007:0928b22": "知落處。豈非再來人乎。況乃遨遊諸師之",
    "T50n2062_007:0928b23": "門。不無肯綮。方接大溈眉睫即解轉身。其",
    "T50n2062_007:0928b24": "利器固可知矣。溈尤未可。至問收劍因緣。",
    "T50n2062_007:0928b25": "前僧寧無入處。而終為揮下。及能公則別",
    "T50n2062_007:0928b26": "有通霄一路。乃拈莖草而作吹毛。大溈不",
    "T50n2062_007:0928b27": "免親遭&#x9F08;鼻一口。公可謂得大機用者歟。",
    "T50n2062_007:0928b28": "大溈固善為人師。能公亦不愧為人弟也。",
    "T50n2062_007:0928b29": "嗚呼世之師徒賓主相見能具此風彩作略。",
    "T50n2062_007:0928c01": "庶不辜遊法海。兩無遺憾。不然總為無孔",
    "T50n2062_007:0928c02": "鐵鎚負黃面漢不少矣。勉哉。",
    "T50n2062_007:0928c03": "成都府信相寺沙門釋宗顯傳十二",
    "T50n2062_007:0928c04": "[0928c04] 釋宗顯號正覺。潼川王氏子也。少選為進",
    "T50n2062_007:0928c05": "士有聲。&#x751E;晝掬溪水為戲。至夜思之遂",
    "T50n2062_007:0928c06": "見水泠然盈室。欲汲之不可得。忽爾塵境",
    "T50n2062_007:0928c07": "自空歎曰。吾世網裂矣。往依昭覺白公得",
    "T50n2062_007:0928c08": "度。蕭然一衲隨眾咨參。一日白公問。高高&#x5CEF;",
    "T50n2062_007:0928c09": "頂立深深海底行作麼生會。忽於言下頓悟",
    "T50n2062_007:0928c10": "曰。釘殺&#x811A;跟也。白拈起拂子曰。這箇又作",
    "T50n2062_007:0928c11": "麼生。顯一笑而出。服勤七祀。出遊至京都淮",
    "T50n2062_007:0928c12": "淛遍歷叢林。晚登五祖見演和尚問。未",
    "T50n2062_007:0928c13": "知關&#x68D9;子。難過趙州橋。如何是關&#x68D9;子。祖",
    "T50n2062_007:0928c14": "曰。汝且在門外立。顯進步一踏而退。祖曰。",
    "T50n2062_007:0928c15": "許多時茶飯元來也有人知滋味。明日入室。",
    "T50n2062_007:0928c16": "祖見顯便問。是昨日問話僧否。我固知爾見",
    "T50n2062_007:0928c17": "處。秖未過得白雲關在。顯珍重便出。時圓",
    "T50n2062_007:0928c18": "悟為侍者。乃以白雲關意扣悟。悟曰。直下",
    "T50n2062_007:0928c19": "會取。顯笑曰。我不是不會。祇是未諳。待",
    "T50n2062_007:0928c20": "見這老漢共伊理會一上耳。次日祖往舒",
    "T50n2062_007:0928c21": "城。顯與悟繼往。適會於興化。祖問記得曾",
    "T50n2062_007:0928c22": "在那裏相見來。顯曰。全火秖候。祖顧悟曰。",
    "T50n2062_007:0928c23": "這漢饒舌。後遊廬山回舉高高&#x5CEF;頂立話所",
    "T50n2062_007:0928c24": "得之意。白五祖。祖曰。吾&#x751E;以此事詰先師。",
    "T50n2062_007:0928c25": "先師曰。我曾問遠和尚。遠曰。&#x732B;有軟血之",
    "T50n2062_007:0928c26": "功。虎有起屍之德。非索達本源不能到",
    "T50n2062_007:0928c27": "也。顯侍之久。祖鍾愛之。辭返蜀祖為小參。",
    "T50n2062_007:0928c28": "復送之以頌曰。離鄉四十餘年。一時忘&#x5374;",
    "T50n2062_007:0928c29": "蜀語。禪人回到成都。切須記取魯語。顯歸",
    "T50n2062_007:0929a01": "昭覺。白公尚無恙。再侍之聲譽藹然。初出",
    "T50n2062_007:0929a02": "住長松。次主保福。大張爐&#x97B4;。&#x7145;煉四方學",
    "T50n2062_007:0929a03": "者。故龍象多出其輪下焉。",
    "T50n2062_007:0929a04": "嘉興報恩寺沙門釋法常傳十三",
    "T50n2062_007:0929a05": "[0929a05] 釋法常開封人。即丞相薛居正之後也。宣和",
    "T50n2062_007:0929a06": "七年始解塵縛。遐思高舉遂依長沙益陽華",
    "T50n2062_007:0929a07": "嚴軾公剃鬚髮。受田衣。見者獅王。居必寶",
    "T50n2062_007:0929a08": "社。非法不言。異軌弗顧。深慕大乘不斥",
    "T50n2062_007:0929a09": "小教。一日閱首楞嚴經。乃廓爾義天淵通",
    "T50n2062_007:0929a10": "法海。自是肆遊淮泗放浪湖湘。後至台山",
    "T50n2062_007:0929a11": "萬年參謁雪巢。一見機語契會。命掌翰牋。",
    "T50n2062_007:0929a12": "未幾請令首眾。為僧入室。大有風彩。澹然",
    "T50n2062_007:0929a13": "處世。不飾眾緣。室中唯一矮榻餘無長物。",
    "T50n2062_007:0929a14": "紹興庚子九月望日語眾曰。吾一月後不復",
    "T50n2062_007:0929a15": "留矣。至十月二十一日書漁父詞於室門",
    "T50n2062_007:0929a16": "曰。此事楞嚴&#x751E;露布。梅花雪月交光處。一笑",
    "T50n2062_007:0929a17": "寥寥空萬古。風甌語&#x9008;然。銀漢橫天宇。蝶",
    "T50n2062_007:0929a18": "夢南華方栩栩。班班誰跨豐干虎。而今忘&#x5374;",
    "T50n2062_007:0929a19": "來時路。江山暮天涯目送鴻飛去。書畢就榻",
    "T50n2062_007:0929a20": "收足而逝。塔于寺西南。",
    "T50n2062_007:0929a21": "臨安府徑山沙門釋智策傳十四(寂室光大圓)",
    "T50n2062_007:0929a22": "[0929a22] 釋智策號塗毒。天台陳氏子也。生而聰敏卓",
    "T50n2062_007:0929a23": "邁群兒。不樂世華潛思寥廓。幼依護國楚",
    "T50n2062_007:0929a24": "光落髮。授以僧儀。一&#x9262;蕭然研窮三藏。首",
    "T50n2062_007:0929a25": "造國清寂室光公灑然有省。次往明州謁",
    "T50n2062_007:0929a26": "萬壽大圓禪師。問甚處來。曰天台。圓曰。曾",
    "T50n2062_007:0929a27": "見智者麼。曰即今亦不少圓曰。因甚在汝",
    "T50n2062_007:0929a28": "&#x811A;跟下。曰當面蹉過。圓曰。尚人不耘而秀不",
    "T50n2062_007:0929a29": "扶而直也。一日辭圓門送之拊其背曰。寶",
    "T50n2062_007:0929b01": "所在近。此城非實。策敬諾。欲往豫章參",
    "T50n2062_007:0929b02": "典牛遊和尚。道由雲居。風因雪塞路無客",
    "T50n2062_007:0929b03": "進履。越四十二日午聞板聲豁然大悟。及",
    "T50n2062_007:0929b04": "造典牛之門牛獨指策曰。何處見神見鬼",
    "T50n2062_007:0929b05": "來。曰雲居聞板聲來。牛曰。是甚麼。曰打破",
    "T50n2062_007:0929b06": "虛空全無柄靶。牛曰。向上事未在。曰東家",
    "T50n2062_007:0929b07": "暗坐西家斯罵。牛曰。嶄然超出佛祖。他日起",
    "T50n2062_007:0929b08": "家一麟足矣。後奉旨住雙徑。大弘典牛之",
    "T50n2062_007:0929b09": "道。四方學者鱗布蝟集。將示寂時為文以",
    "T50n2062_007:0929b10": "祭。自危坐傾聽至云尚饗為之一笑。後兩",
    "T50n2062_007:0929b11": "日沐浴更衣集眾說偈曰。四大既分飛。煙",
    "T50n2062_007:0929b12": "雲任意歸。秋天霜夜月。萬里轉光輝。泊然",
    "T50n2062_007:0929b13": "而逝。塔全身于寺東岡之麓。",
    "T50n2062_007:0929b14": "臨安府靈隱寺沙門釋道樞傳十五",
    "T50n2062_007:0929b15": "[0929b15] 釋道樞號懶菴。吳興四安徐氏子也。&#x751E;參道",
    "T50n2062_007:0929b16": "場慧禪師得授心印。道業日隆。初主何山",
    "T50n2062_007:0929b17": "移華藏。隆興初詔遷靈隱。宋孝宗召入內",
    "T50n2062_007:0929b18": "殿賜坐。問曰。禪道之要可得聞乎。對曰。此",
    "T50n2062_007:0929b19": "事在陛下堂堂日用應機處。本無知見起滅",
    "T50n2062_007:0929b20": "之分聖凡迷悟之別。第護正念則與道相",
    "T50n2062_007:0929b21": "應。亡情&#x5374;物則業不能繫。盡去沈掉二病。",
    "T50n2062_007:0929b22": "自忘問答之意。矧今見在般若光明中。何事",
    "T50n2062_007:0929b23": "不成見也。上為之首肯。後以老乞退居明",
    "T50n2062_007:0929b24": "教之永安。逍遙自適。&#x751E;題偈于壁曰。雪裏",
    "T50n2062_007:0929b25": "梅花春信息。池中月色夜精神。年來可是無",
    "T50n2062_007:0929b26": "佳趣。莫把家風舉似人。淳熙丙申八月示",
    "T50n2062_007:0929b27": "微疾書偈而逝。塔于永安。",
    "T50n2062_007:0929b28": "上京大儲慶寺沙門釋海慧傳十六(清慧)",
    "T50n2062_007:0929b29": "[0929b29] 釋海慧金國人也。幼而英敏學不由師。魯誥",
    "T50n2062_007:0929c01": "竺墳過目成誦。初遊講肆如入龍宮。性相",
    "T50n2062_007:0929c02": "玄途無不挾其英而挹其粹也。所以法喜",
    "T50n2062_007:0929c03": "禪悅飫而飽餐。潛&#x8E2A;五臺刀耕火種就巖縛",
    "T50n2062_007:0929c04": "屋。一榻蕭然。如是者十有五[禾*冀]。一日歎曰。",
    "T50n2062_007:0929c05": "大丈夫當以眾生為急。溺是胡為。遂&#x643A;錫",
    "T50n2062_007:0929c06": "燕都遍歷禪寺。隨緣演化。七眾雲屯。於是",
    "T50n2062_007:0929c07": "聲播寰宇道布宸宮。金皇統三年六月英悼",
    "T50n2062_007:0929c08": "太子創造大儲慶寺於上京宮側。告成極世",
    "T50n2062_007:0929c09": "精巧幻若天宮。慕師道價降旨請為開山",
    "T50n2062_007:0929c10": "第一代。說法賜牒。普度境內童行有籍于",
    "T50n2062_007:0929c11": "官者百萬為僧尼。次年詔迎旃檀瑞像供",
    "T50n2062_007:0929c12": "養于寺之積慶閣。皇統五年海慧入寂。火浴",
    "T50n2062_007:0929c13": "獲舍利五色無算。光明徹於空表異香彌",
    "T50n2062_007:0929c14": "旬。金主偕后太子親王百官設供五日。奉",
    "T50n2062_007:0929c15": "分五處建塔。諡曰佛覺祐國大師。次年正",
    "T50n2062_007:0929c16": "月詔清慧禪師住持儲慶。賜號佛智護國",
    "T50n2062_007:0929c17": "大師。命登國師座。特賜金縷僧伽梨衣并珍",
    "T50n2062_007:0929c18": "異瓶罏寶器。金主后妃太子頂禮雙足奉服",
    "T50n2062_007:0929c19": "法衣。其震丹國王致敬沙門。古所未若於",
    "T50n2062_007:0929c20": "是時也。",
    "T50n2062_007:0929c21": "常州華藏寺沙門釋有權傳十七",
    "T50n2062_007:0929c22": "[0929c22] 釋有權號伊菴。臨安昌化祁氏子也。髫齡出",
    "T50n2062_007:0929c23": "家十四得度。篤志勤勵博究群章。十八知",
    "T50n2062_007:0929c24": "有向上一著殫力參求。首禮佛智裕公於",
    "T50n2062_007:0929c25": "靈隱。時無菴和尚充第一座。權入室請益。菴",
    "T50n2062_007:0929c26": "以從無住本建一切法問之。權久而有省",
    "T50n2062_007:0929c27": "答曰。暗裏穿針耳中出氣。菴可之遂密付",
    "T50n2062_007:0929c28": "心印。既有所得精進益堅。一夕危坐深入",
    "T50n2062_007:0929c29": "禪那至於達旦雖行粥至忘乎展&#x9262;。&#x96A3;僧",
    "T50n2062_007:0930a01": "以手觸之。頓然大悟偈曰。黑漆崑崙把釣",
    "T50n2062_007:0930a02": "竿。古帆高掛下驚湍。蘆花影裏弄明月。引",
    "T50n2062_007:0930a03": "得盲龜上釣船。佛智深加稱賞。一日問權。",
    "T50n2062_007:0930a04": "心包太虛量廓沙界時如何。對曰。大海不",
    "T50n2062_007:0930a05": "宿死屍。佛智撫其座曰。此子他日據此訶",
    "T50n2062_007:0930a06": "佛罵祖去在。權於是深自韜晦寄跡湖湘",
    "T50n2062_007:0930a07": "江浙之間十年。然後或依應菴或見大慧。",
    "T50n2062_007:0930a08": "凡明眼宿德躬往禮謁。無庵出主道場。召權",
    "T50n2062_007:0930a09": "分座說法。自是聲播諸方。未久有華藏之",
    "T50n2062_007:0930a10": "命。開堂云。禪禪無黨無偏。迷時千里隔。悟",
    "T50n2062_007:0930a11": "在口皮邊。所以僧問石霜。如何是禪。霜曰。",
    "T50n2062_007:0930a12": "[鹿*瓦]&#x750E;僧。問睦州。如何是禪。州曰。猛火著猛",
    "T50n2062_007:0930a13": "油煎。僧問首山。如何是禪。山曰。猢猻上樹",
    "T50n2062_007:0930a14": "尾連顛。師曰。道無橫徑立處孤危。然此三",
    "T50n2062_007:0930a15": "大老而行聲前活路用劫外靈機。若以衲",
    "T50n2062_007:0930a16": "僧正眼檢點將來不無優劣。一人如張良",
    "T50n2062_007:0930a17": "入陣。一人如項羽用兵。一人如孔明料敵。",
    "T50n2062_007:0930a18": "若人辨白得出。可與佛祖齊眉。雖然如",
    "T50n2062_007:0930a19": "是。忽有箇出來道長老話作兩橛了也。適",
    "T50n2062_007:0930a20": "來說道。道無橫徑無黨無偏。而今又分許",
    "T50n2062_007:0930a21": "多優劣。且作麼生秖對。還委悉。麼把手上",
    "T50n2062_007:0930a22": "山齊著力咽喉出氣自家知。淳熙庚子秋",
    "T50n2062_007:0930a23": "示微疾書偈而逝。荼毘齒舌不壞。舍利五",
    "T50n2062_007:0930a24": "色者無數。而建塔焉。"
}