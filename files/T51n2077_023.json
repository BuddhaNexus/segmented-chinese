{
    "T51n2077_023:0622b07": "續傳燈錄卷第二十三",
    "T51n2077_023:0622b09": "大鑑下第十五世",
    "T51n2077_023:0622b10": "黃龍清禪師法嗣",
    "T51n2077_023:0622b11": "東京天寧長靈守卓禪師。泉州莊氏子。上堂",
    "T51n2077_023:0622b12": "曰。三千劍客獨許莊周。為甚麼跳不出。良醫",
    "T51n2077_023:0622b13": "之門多病人。因甚麼不消一劄。已透關者更",
    "T51n2077_023:0622b14": "請辨看。上堂。譬如眼根不自見眼。性自平等。",
    "T51n2077_023:0622b15": "無平等者便恁麼去。無孔鐵鎚聊且安置。直",
    "T51n2077_023:0622b16": "得入林不動草。入水不動波。也是一期方便。",
    "T51n2077_023:0622b17": "若也籬內竹抽籬外笋。澗東花發澗西紅。更",
    "T51n2077_023:0622b18": "待勘過了打。僧問。丹霞燒木佛院主為甚麼",
    "T51n2077_023:0622b19": "眉鬚墮落。師曰猫兒會上樹。曰早知如是終",
    "T51n2077_023:0622b20": "不如是。師曰。惜取眉毛。問如何是衲衣下事。",
    "T51n2077_023:0622b21": "師曰。天旱為民愁。問佛未出世時如何。師曰。",
    "T51n2077_023:0622b22": "絕毫絕釐。曰出世後如何。師曰。填溝塞壑。曰",
    "T51n2077_023:0622b23": "出與未出相去幾何。師曰。人平不語水平不",
    "T51n2077_023:0622b24": "流。上堂。平高就下勾賊破家。截鐵斬釘狐狸",
    "T51n2077_023:0622b25": "戀窟。總不恁麼合作麼生。所以道。萬仞崖頭",
    "T51n2077_023:0622b26": "親撒手。須是其人。秖如香積國中持鉢一句",
    "T51n2077_023:0622b27": "作麼生道。良久曰。切忌風吹別調中。上堂。釋",
    "T51n2077_023:0622b28": "迦掩室過犯彌天。毘耶杜詞自救不了。如何",
    "T51n2077_023:0622b29": "如何口門太小。宣和五年十二月二十七日",
    "T51n2077_023:0622c01": "奄然示寂。闍維日皇帝遣中使賜香。持金盤",
    "T51n2077_023:0622c02": "求設利。爇香罷盤中鏗然。視之五色者數顆",
    "T51n2077_023:0622c03": "大如豆。使者持還上見大悅。",
    "T51n2077_023:0622c04": "潭州上封佛心才禪師。福州姚氏子。幼得度",
    "T51n2077_023:0622c05": "受具游方。至大中依海印隆禪師。見老宿達",
    "T51n2077_023:0622c06": "道者看經。至一毛頭師子百億毛頭一時現。",
    "T51n2077_023:0622c07": "師指問曰。一毛頭師子作麼生得百億毛頭",
    "T51n2077_023:0622c08": "一時現。達曰。汝乍入叢林豈可便理會許事。",
    "T51n2077_023:0622c09": "師因疑之。遂發心領淨頭職。一夕汛掃次印",
    "T51n2077_023:0622c10": "適夜參。至則遇結座擲拄杖曰。了即毛端吞",
    "T51n2077_023:0622c11": "巨海。始知大地一微塵。師豁然有省。及出閩",
    "T51n2077_023:0622c12": "造豫章黃龍山。與死心機不契。乃參靈源。凡",
    "T51n2077_023:0622c13": "入室出必揮淚自訟曰。此事我見得甚分明。",
    "T51n2077_023:0622c14": "秖是臨機吐不出。若為奈何。靈源知師勤篤。",
    "T51n2077_023:0622c15": "告以須是大徹。方得自在也。未幾竊觀隣案",
    "T51n2077_023:0622c16": "僧讀曹洞廣錄。至藥山採薪歸有僧問。甚麼",
    "T51n2077_023:0622c17": "處來。山曰。討柴來。僧指腰下刀曰。鳴剝剝是",
    "T51n2077_023:0622c18": "箇甚麼。山拔刀作斫勢。師忽欣然摑隣案僧",
    "T51n2077_023:0622c19": "一掌。揭簾趍出衝口說偈曰。徹徹大海乾枯",
    "T51n2077_023:0622c20": "虛空迸裂。四方八面絕遮攔。萬象森羅齊漏",
    "T51n2077_023:0622c21": "泄。後分座於真乘。應上封之命屢遷名剎。住",
    "T51n2077_023:0622c22": "乾元日開堂示眾曰。百千三昧門無量福德",
    "T51n2077_023:0622c23": "藏。放行也如開武庫錯落交輝。把住也似雪",
    "T51n2077_023:0622c24": "覆蘆花通身莫辨。使見之者撩起便行。聞之",
    "T51n2077_023:0622c25": "者單刀直入。箇箇具頂門正眼。人人懸肘後",
    "T51n2077_023:0622c26": "靈符。掃佛祖見知。作叢林殃害。憶得寶壽開",
    "T51n2077_023:0622c27": "堂日。三聖推出一僧。寶壽便打。三聖云。與麼",
    "T51n2077_023:0622c28": "為人瞎却鎮州一城人眼去在。且如乾元今",
    "T51n2077_023:0622c29": "日開堂。或有僧出來山僧亦打。不唯此話大",
    "T51n2077_023:0623a01": "行。且要開却福州一城人眼去。何也劍為不",
    "T51n2077_023:0623a02": "平離寶匣。藥因救病出金瓶。上堂。達磨未來",
    "T51n2077_023:0623a03": "東土已前。人人懷媚水之珠。箇箇抱荊山之",
    "T51n2077_023:0623a04": "璞。可謂壁立千仞。及乎二祖禮却三拜之後。",
    "T51n2077_023:0623a05": "一一南詢諸友北禮文殊。好不丈夫。或有一",
    "T51n2077_023:0623a06": "箇半箇。不求諸聖不重己靈。匹馬單鎗投虛",
    "T51n2077_023:0623a07": "置刃。不妨慶快平生。如今有麼。自是不歸歸",
    "T51n2077_023:0623a08": "便得。五湖煙景有誰爭。上堂。宗乘提唱妙絕",
    "T51n2077_023:0623a09": "名言。一句該通乾坤函蓋。直似首羅正眼竪",
    "T51n2077_023:0623a10": "亞面門。又如圓∴三點橫該法界。乃卓拄",
    "T51n2077_023:0623a11": "杖曰。向這一點下明得。出身猶可易。脫體道",
    "T51n2077_023:0623a12": "應難。又卓拄杖曰。向第二點下明得。縱橫三",
    "T51n2077_023:0623a13": "界外。隱顯十方身。又卓拄杖曰。向第三點下",
    "T51n2077_023:0623a14": "明得。魚龍鎖戶佛祖潛蹤。不然放過一著。隨",
    "T51n2077_023:0623a15": "分有春色。一枝三四花。上堂。一法有形該動",
    "T51n2077_023:0623a16": "植。百川湍激競朝宗。昭琴不鼓雲天淡。想像",
    "T51n2077_023:0623a17": "毘耶老病翁。維摩病則上封病。上封病則拄",
    "T51n2077_023:0623a18": "杖子病。拄杖子病則森羅萬象病。森羅萬象",
    "T51n2077_023:0623a19": "病則凡之與聖病。諸人還覺病本起處麼。若",
    "T51n2077_023:0623a20": "也覺去。情與無情同一體。處處皆同真法界。",
    "T51n2077_023:0623a21": "其或未然。甜瓜徹蒂甜苦瓠連根苦。",
    "T51n2077_023:0623a22": "潭州法輪應端禪師。南昌除氏子。少依化度",
    "T51n2077_023:0623a23": "善月圓顱登具。謁真淨文禪師機不諧。至雲",
    "T51n2077_023:0623a24": "居會。靈源分座為眾激昂。師扣其旨。然以妙",
    "T51n2077_023:0623a25": "入諸經自負。源嘗痛劄之。師乃援馬祖百丈",
    "T51n2077_023:0623a26": "機語及華嚴宗旨為表。源笑曰。馬祖百丈固",
    "T51n2077_023:0623a27": "錯矣。而華嚴宗旨與箇事喜沒交涉。師憤然",
    "T51n2077_023:0623a28": "欲他往因請辭。及揭簾忽大悟汗流浹背。源",
    "T51n2077_023:0623a29": "見乃曰。是子識好惡矣。馬祖百丈文殊普賢",
    "T51n2077_023:0623b01": "幾被汝帶累。由此譽望四馳。名士夫爭挽應",
    "T51n2077_023:0623b02": "世皆不就。政和末太史張公司成以百丈堅",
    "T51n2077_023:0623b03": "命開法。師不得已始從。上堂。舉大隋劫火洞",
    "T51n2077_023:0623b04": "然話。遂曰。六合傾翻劈面來。暫披麻縷混塵",
    "T51n2077_023:0623b05": "埃。因風吹火渾閑事。引得游人不肯回。壞不",
    "T51n2077_023:0623b06": "壞隨不隨。徒將聞見強針錐。太湖三萬六千",
    "T51n2077_023:0623b07": "頃。月在波心說向誰。僧問。如何是賓中賓。師",
    "T51n2077_023:0623b08": "曰。芒鞋竹杖走紅塵。曰如何是賓中主。師曰。",
    "T51n2077_023:0623b09": "十字街頭逢上祖。曰如何是主中賓。師曰。御",
    "T51n2077_023:0623b10": "馬金鞭混四民。曰如何是主中主。師曰。金門",
    "T51n2077_023:0623b11": "誰敢擡眸覷。曰賓主已蒙師指示。向上宗乘",
    "T51n2077_023:0623b12": "又若何。師曰。昨夜霜風刮地寒。老猿嶺上啼",
    "T51n2077_023:0623b13": "殘月。",
    "T51n2077_023:0623b14": "隆興府百丈以棲禪師。興化人也。上堂。摩騰",
    "T51n2077_023:0623b15": "入漢達磨來梁。送轍既成。後代兒孫開眼迷",
    "T51n2077_023:0623b16": "路。若是箇惺惺底。終不向空裏採花。波中捉",
    "T51n2077_023:0623b17": "月。謾勞心力。畢竟何為。山僧今日已是平地",
    "T51n2077_023:0623b18": "起骨堆。誰人行時各自著精彩看。",
    "T51n2077_023:0623b19": "信州博山無隱子經禪師歲旦上堂。和氣生",
    "T51n2077_023:0623b20": "枯枿。寒雲散遠郊。木人占吉兆。夜半露龜爻。",
    "T51n2077_023:0623b21": "諸禪德。龜爻露處文彩已彰。便見一年十二",
    "T51n2077_023:0623b22": "月月月如然。一日十二時時時相似。到這裏",
    "T51n2077_023:0623b23": "直似黃金之黃白玉之白。自從曠大劫來未",
    "T51n2077_023:0623b24": "嘗異色。還見麼。其或未然。且狥張三通節序。",
    "T51n2077_023:0623b25": "從教李四鬢蒼浪。",
    "T51n2077_023:0623b26": "隆興府黃龍德逢通照禪師。郡之靖安胡氏",
    "T51n2077_023:0623b27": "子。生有厖眉。年十七從上藍普禪師落髮。往",
    "T51n2077_023:0623b28": "依靈源即明深旨。上堂。舉夾山境話。師曰。法",
    "T51n2077_023:0623b29": "眼徒有此語。殊不知夾山老漢被這僧輕輕",
    "T51n2077_023:0623c01": "拶著。直得脚前脚後。設使不作境話會。未免",
    "T51n2077_023:0623c02": "猶在半途。",
    "T51n2077_023:0623c03": "邵州光孝曇清禪師上堂。殺父殺母佛前懺",
    "T51n2077_023:0623c04": "悔。殺佛殺祖不消懺悔。為甚麼不消懺悔。且",
    "T51n2077_023:0623c05": "得冤家解脫。",
    "T51n2077_023:0623c06": "溫州光孝德週禪師。信州璩氏子。於景德尊",
    "T51n2077_023:0623c07": "勝院染削問道有年。後至黃龍聞舉少林面",
    "T51n2077_023:0623c08": "壁。頓悟述二偈以呈。龍許之。自是名流江浙。",
    "T51n2077_023:0623c09": "上堂曰。舉體露堂堂。十方無罣礙。千聖不能",
    "T51n2077_023:0623c10": "傳。萬靈成頂戴。擬欲共商量。開口百雜碎。秖",
    "T51n2077_023:0623c11": "如未開口已前作麼生咄。上堂。回互不回互。",
    "T51n2077_023:0623c12": "覷見沒可覩。透出祖師關。踏斷人天路。呵呵",
    "T51n2077_023:0623c13": "呵悟不悟。落花流水知何處。",
    "T51n2077_023:0623c14": "寺丞戴道純居士字孚中。咨叩靈源。一日有",
    "T51n2077_023:0623c15": "省。乃呈偈曰。杳冥源底全機處。一片心花露",
    "T51n2077_023:0623c16": "印紋。知是幾生曾供養。時時微笑動香雲。",
    "T51n2077_023:0623c17": "黃龍死心悟新禪師法嗣",
    "T51n2077_023:0623c18": "吉州禾山方禪師。臨江龔氏子。示眾曰。先用",
    "T51n2077_023:0623c19": "後照要驗作家。先照後用不存影迹。照用同",
    "T51n2077_023:0623c20": "時壁立千仞。照用不同時根塵可鑑。古人以",
    "T51n2077_023:0623c21": "此四轉語驗天下衲僧。若非具真正眼親切",
    "T51n2077_023:0623c22": "悟明者難為湊泊。今日分明為諸人拈出了",
    "T51n2077_023:0623c23": "也。還委悉麼。若委悉去。可謂不動絲毫頓超",
    "T51n2077_023:0623c24": "覺地。其或未然切須子細。又舉拂子曰。看看",
    "T51n2077_023:0623c25": "只這箇。在臨濟則照用齊行。在雲門則事理",
    "T51n2077_023:0623c26": "俱備。在曹洞則偏正叶通。在溈仰則暗機圓",
    "T51n2077_023:0623c27": "合。在法眼則何止唯心。然五家宗派門庭施",
    "T51n2077_023:0623c28": "設則不無。直饒辨得倜儻分明去。猶是光影",
    "T51n2077_023:0623c29": "邊事。若要抵敵死生則霄壤有隔。且道超越",
    "T51n2077_023:0624a01": "死生一句又作麼生道。良久曰。洎合錯下注",
    "T51n2077_023:0624a02": "脚。",
    "T51n2077_023:0624a03": "杭州南蕩法空禪師。江西人。為人強項久侍",
    "T51n2077_023:0624a04": "死心得旨。後欲辭去。死心記云。汝福薄宜以",
    "T51n2077_023:0624a05": "道自養。師遂辭行。清草堂亦有頌送之云。十",
    "T51n2077_023:0624a06": "年聚首龍峯寺。一悟真空萬境閑。此去隨緣",
    "T51n2077_023:0624a07": "且高隱。莫將名字落人間。後出世杭州南蕩。",
    "T51n2077_023:0624a08": "不踰月而院被火了無孑遺。師嘆曰。吾違先",
    "T51n2077_023:0624a09": "師之言故見今日之難。有富人欲獨迎齋而",
    "T51n2077_023:0624a10": "捨三門。師曰。公欲施財邀福。非長老受賜。若",
    "T51n2077_023:0624a11": "教我背眾而食。所不願也。師既汩沒於土木。",
    "T51n2077_023:0624a12": "道遂不行。草堂嘗遣僧齎衣一襲。尋訪之。",
    "T51n2077_023:0624a13": "衲子聞遂往依之而師亦老矣。後示滅於本",
    "T51n2077_023:0624a14": "山。",
    "T51n2077_023:0624a15": "嘉定府九頂寂惺惠泉禪師。成都張氏子。僧",
    "T51n2077_023:0624a16": "問。心迷法華轉心悟轉法華。未審意旨如何。",
    "T51n2077_023:0624a17": "師曰。風暖鳥聲碎日高花影重。上堂。昔日雲",
    "T51n2077_023:0624a18": "門有三句。謂函蓋乾坤句。截斷眾流句。隨波",
    "T51n2077_023:0624a19": "逐浪句。九頂今日亦有三句。所謂飢來喫飯",
    "T51n2077_023:0624a20": "句。寒即向火句。困來打睡句。若以佛法而論。",
    "T51n2077_023:0624a21": "則九頂望雲門直立下風。若以世諦而論。則",
    "T51n2077_023:0624a22": "雲門望九頂直立下風。二語相違。且如何是",
    "T51n2077_023:0624a23": "九頂為人處。",
    "T51n2077_023:0624a24": "潭州上封祖秀禪師。常德府何氏子。上堂。枯",
    "T51n2077_023:0624a25": "木巖前夜放華。鐵牛依舊臥煙沙。儂家鞭影",
    "T51n2077_023:0624a26": "重拈出。擊拂子曰。一念回心便到家。遂喝一",
    "T51n2077_023:0624a27": "喝下座。",
    "T51n2077_023:0624a28": "嘉興府華亭性空妙普菴主。漢州人。久依死",
    "T51n2077_023:0624a29": "心獲證。乃抵秀水追船子遺風。結茅青龍之",
    "T51n2077_023:0624b01": "野。吹鐵笛以自娛。多賦詠。得之者必珍藏。其",
    "T51n2077_023:0624b02": "山居曰。心法雙忘猶隔妄。色塵不二尚餘塵。",
    "T51n2077_023:0624b03": "百鳥不來春又過。不知誰是住菴人。又警眾",
    "T51n2077_023:0624b04": "曰。學道猶如守禁城。晝防六賊夜惺惺。中軍",
    "T51n2077_023:0624b05": "主將能行令。不動干戈治太平。又曰。不畊而",
    "T51n2077_023:0624b06": "食不蠶衣。物外清閑適聖時。未透祖師關棙",
    "T51n2077_023:0624b07": "子。也須存意著便宜。又曰。十二時中莫住工。",
    "T51n2077_023:0624b08": "窮來窮去到無窮。直須洞徹無窮底。踏倒須",
    "T51n2077_023:0624b09": "彌第一峯。建炎初。徐明叛。道經烏鎮。肆殺",
    "T51n2077_023:0624b10": "戮。民多逃亡。師獨荷策而往。賊見其偉異。疑",
    "T51n2077_023:0624b11": "必詭伏者。問其來。師曰。吾禪者欲抵密印寺。",
    "T51n2077_023:0624b12": "賊怒欲斬之。師曰。大丈夫要頭便斫取。奚以",
    "T51n2077_023:0624b13": "怒為。吾死必矣。願得一飯以為送終。賊奉肉",
    "T51n2077_023:0624b14": "食。師如常齋出。生畢。乃曰。孰當為我文之以",
    "T51n2077_023:0624b15": "祭。賊笑而不答。師索筆大書曰。嗚呼惟靈。勞",
    "T51n2077_023:0624b16": "我以生則大塊之過。役我以壽則陰陽之失。",
    "T51n2077_023:0624b17": "乏我以貧則五行不正。困我以命則時日不",
    "T51n2077_023:0624b18": "吉。吁哉至哉。賴有出塵之道。悟我之性。與其",
    "T51n2077_023:0624b19": "妙心。則其妙心孰與為隣。上同諸佛之真化。",
    "T51n2077_023:0624b20": "下合凡夫之無明。纖塵不動本自圓成。妙矣",
    "T51n2077_023:0624b21": "哉妙矣哉。日月未足以為明。乾坤未足以為",
    "T51n2077_023:0624b22": "大。磊磊落落無罣無礙。六十餘年和光混俗。",
    "T51n2077_023:0624b23": "四十二臘逍遙自在。逢人則喜見佛不拜。笑",
    "T51n2077_023:0624b24": "矣乎笑矣乎。可惜少年郎。風流太光彩。坦然",
    "T51n2077_023:0624b25": "歸去付春風。體似虛空終不壞。尚饗。遂舉箸",
    "T51n2077_023:0624b26": "飫飡。賊徒大笑。食罷復曰。劫數既遭離亂。我",
    "T51n2077_023:0624b27": "是快活烈漢。如今正好乘時。便請一刀兩段。",
    "T51n2077_023:0624b28": "乃大呼斬斬。賊方駭累稽首謝過。令衛而出。",
    "T51n2077_023:0624b29": "烏鎮之廬舍免焚。實師之惠也。道俗聞之愈",
    "T51n2077_023:0624c01": "敬。有僧覩師見佛不拜歌逆問曰。既見佛為",
    "T51n2077_023:0624c02": "甚麼不拜。師掌之曰。會麼。云不會。師又掌",
    "T51n2077_023:0624c03": "曰。家無二主。紹興庚申冬造大盆穴而塞之。",
    "T51n2077_023:0624c04": "修書寄雪竇持禪師曰。吾將水葬矣。壬戌歲",
    "T51n2077_023:0624c05": "持至見其尚存。作偈嘲之曰。咄哉老性空。剛",
    "T51n2077_023:0624c06": "要餧魚鼈。去不索性去。秖管向人說。師閱偈",
    "T51n2077_023:0624c07": "笑曰。待兄來證明耳。令遍告四眾。眾集師為",
    "T51n2077_023:0624c08": "說法要。仍說偈曰。坐脫立亡不若水葬。一省",
    "T51n2077_023:0624c09": "柴燒二省開壙。撒手便行不妨快暢。誰是知",
    "T51n2077_023:0624c10": "音船子和尚。高風難繼百千年。一曲漁歌少",
    "T51n2077_023:0624c11": "人唱。遂盤坐盆中順潮而下。眾皆隨至海濱",
    "T51n2077_023:0624c12": "望欲斷目。師取塞戽水而回。眾擁觀水無所",
    "T51n2077_023:0624c13": "入。復乘流而往。唱曰。船子當年返故鄉。沒蹤",
    "T51n2077_023:0624c14": "跡處妙難量。真風遍寄知音者。鐵笛橫吹作",
    "T51n2077_023:0624c15": "散場。其笛聲嗚咽頃於蒼茫間見以笛擲空",
    "T51n2077_023:0624c16": "而沒。眾號慕圖像事之。後三日於沙上趺坐",
    "T51n2077_023:0624c17": "如生。道俗爭往迎歸留五日。闍維設利大如",
    "T51n2077_023:0624c18": "菽者莫計。二鶴徘回空中。火盡始去。奉設利",
    "T51n2077_023:0624c19": "靈骨建塔于青龍。",
    "T51n2077_023:0624c20": "嚴州鍾山道隆首座。桐廬董氏子。於鍾山寺",
    "T51n2077_023:0624c21": "得度。自游方所至耆衲皆推重。晚抵黃龍。死",
    "T51n2077_023:0624c22": "心延為座元。心順世遂歸隱鍾山。慕陳尊宿",
    "T51n2077_023:0624c23": "高世之風。掩關不事事。日鬻數籰自適。人無",
    "T51n2077_023:0624c24": "識者。手常穿一襪。凡有禪者至提以示之曰。",
    "T51n2077_023:0624c25": "老僧這襪著三十年了也。有寺僧戲問。如何",
    "T51n2077_023:0624c26": "是無諍三昧。師便掌。",
    "T51n2077_023:0624c27": "揚州齊謐首座。本郡人也。死心稱為飽參。諸",
    "T51n2077_023:0624c28": "儒屢以名山致之不可。後示化於潭之谷山異",
    "T51n2077_023:0624c29": "跡頗眾。門人甞繪其像請贊。為書曰。箇漢灰",
    "T51n2077_023:0625a01": "頭土面。尋常不欲露現。而今寫出人前。大似",
    "T51n2077_023:0625a02": "虛空著箭。怨怨可惜人間三尺絹。",
    "T51n2077_023:0625a03": "空室道人智通者。龍圖范珣女也。幼聰慧長",
    "T51n2077_023:0625a04": "歸丞相蘇頌之孫悌。未幾厭世相還家求祝",
    "T51n2077_023:0625a05": "髮。父難之。遂清修。因看法界觀頓有省。連作",
    "T51n2077_023:0625a06": "二偈見意。一曰。浩浩塵中體一如。縱橫交互",
    "T51n2077_023:0625a07": "印毘盧。全波是水波非水。全水成波水自殊。",
    "T51n2077_023:0625a08": "次曰。物我元無異。森羅鏡像同。明明超主伴。",
    "T51n2077_023:0625a09": "了了徹真空。一體含多法。交參帝網中。重重",
    "T51n2077_023:0625a10": "無盡處。動靜悉圓通。後父母俱亡。兄涓領分",
    "T51n2077_023:0625a11": "寧尉。通偕行聞死心名重往謁之。心見知其",
    "T51n2077_023:0625a12": "所得便問。常啼菩薩賣却心肝。教誰學般若。",
    "T51n2077_023:0625a13": "通曰。爾若無心我也休。又問。一雨所滋根苗",
    "T51n2077_023:0625a14": "有異。無陰陽地上生箇甚麼。通曰。一花五葉。",
    "T51n2077_023:0625a15": "復問。十二時中向甚麼處安身立命。通曰。和",
    "T51n2077_023:0625a16": "尚惜取眉毛好。心打曰。這婦女亂作次第。通",
    "T51n2077_023:0625a17": "禮拜。心然之。於是道聲籍甚。政和間居金陵。",
    "T51n2077_023:0625a18": "常設浴於保寧。揭牓于門曰。一物也無洗箇",
    "T51n2077_023:0625a19": "甚麼纖塵若有起自何來。道取一句子玄。乃",
    "T51n2077_023:0625a20": "可大家入浴。古靈秖解揩背。開士何曾明心。",
    "T51n2077_023:0625a21": "欲證離垢地時。須是通身汗出。盡道水能洗",
    "T51n2077_023:0625a22": "垢。焉知水亦是塵。直饒水垢頓除。到此亦須",
    "T51n2077_023:0625a23": "洗却。後為尼名惟久。挂錫姑蘇之西竺。緇白",
    "T51n2077_023:0625a24": "日夕師問。得其道者頗眾。俄示寂書偈趺坐",
    "T51n2077_023:0625a25": "而終。有明心錄行於世。",
    "T51n2077_023:0625a26": "草堂清禪師法嗣",
    "T51n2077_023:0625a27": "福州雪峯東山慧空禪師。本郡陳氏子。十四",
    "T51n2077_023:0625a28": "圓頂。即游諸方遍謁諸老。晚契悟於草堂。紹",
    "T51n2077_023:0625a29": "興癸酉開法雪峯。受請日上堂曰。俊快底點",
    "T51n2077_023:0625b01": "著便行。癡鈍底推挽不動。便行則人人歡喜。",
    "T51n2077_023:0625b02": "不動則箇箇生嫌。山僧而今轉此癡鈍為俊",
    "T51n2077_023:0625b03": "快去也。彈指一下曰。從前推挽不出而今出。",
    "T51n2077_023:0625b04": "從前有院不住而今住。從前嫌佛不做而今",
    "T51n2077_023:0625b05": "做。從前嫌法不說而今說。出不出住不住即",
    "T51n2077_023:0625b06": "且置。敢問諸人。做底是甚麼佛。空王佛邪。然",
    "T51n2077_023:0625b07": "燈佛邪。釋迦佛邪。彌勒佛邪。說底又是甚麼",
    "T51n2077_023:0625b08": "法。根本法邪。無生法邪。世間法邪。出世間法",
    "T51n2077_023:0625b09": "邪。眾中莫有道得底麼。若道得山僧出世事",
    "T51n2077_023:0625b10": "畢。如或未然逢人不得錯舉。喝一喝下座。上",
    "T51n2077_023:0625b11": "堂。舉雲門示眾云。秖這箇帶累殺人。師曰。雲",
    "T51n2077_023:0625b12": "門尋常氣宇如王。作恁麼說話大似貧恨一",
    "T51n2077_023:0625b13": "身多。山僧即不然。秖這箇快活殺人。何故大",
    "T51n2077_023:0625b14": "雨方歸屋裏坐。業風吹又遶山行。然雖如是。",
    "T51n2077_023:0625b15": "也是乞兒見小利。且不傷物義一句作麼生",
    "T51n2077_023:0625b16": "道。上堂。一拳拳倒黃鶴樓。一趯趯翻鸚鵡洲。",
    "T51n2077_023:0625b17": "有意氣時添意氣。不風流處也風流。俊哉俊",
    "T51n2077_023:0625b18": "哉快活快活。一似十七八歲狀元相似。誰管",
    "T51n2077_023:0625b19": "爾天誰管爾地。心王不妄動。六國一時通。罷",
    "T51n2077_023:0625b20": "拈三尺劍。休弄一張弓。自在自在快活快活。",
    "T51n2077_023:0625b21": "恰似七八十老人作宰相相似。風以時雨以",
    "T51n2077_023:0625b22": "時。五穀植萬民安。竪起拄杖曰。大眾這兩謁",
    "T51n2077_023:0625b23": "并山僧拄杖子。共作得一褐衲僧到雪峯門",
    "T51n2077_023:0625b24": "下。但知隨例飡[飢几+追]子也得三文買草鞋。喝一",
    "T51n2077_023:0625b25": "喝卓拄杖下座。僧問。和尚未見草堂時如何。",
    "T51n2077_023:0625b26": "師曰。江南有。曰見後如何。師曰。江北無。",
    "T51n2077_023:0625b27": "慶元府育王野堂普崇禪師。本郡人也。示眾",
    "T51n2077_023:0625b28": "舉。巴陵和尚道。不是風動。不是旛動。不是風",
    "T51n2077_023:0625b29": "旛。又向甚麼處著。有人為祖師出氣出來與",
    "T51n2077_023:0625c01": "巴陵相見。雪竇和尚道風動幡動既是風幡。",
    "T51n2077_023:0625c02": "又向甚麼處著。有人為巴陵出氣出來與雪",
    "T51n2077_023:0625c03": "竇相見。師曰。非風非幡無處著。是幡是風無",
    "T51n2077_023:0625c04": "著處。遼天俊鶻悉迷蹤。踞地金毛還失措。呵",
    "T51n2077_023:0625c05": "呵呵悟不悟。令人轉憶謝三郎。一絲獨釣寒",
    "T51n2077_023:0625c06": "江雨。",
    "T51n2077_023:0625c07": "台州萬年雪巢法一禪師。太師襄陽郡王李",
    "T51n2077_023:0625c08": "公遵勉之玄孫也。世居開封祥符縣。母夢一",
    "T51n2077_023:0625c09": "老僧至而產。年十七試上庠從祖仕淮南。欲",
    "T51n2077_023:0625c10": "官之不就。將棄家。事長蘆慈覺賾禪師。祖弗",
    "T51n2077_023:0625c11": "許。母曰。此必宿世沙門。願勿奪其志。未幾慈",
    "T51n2077_023:0625c12": "覺沒。大觀改元。禮靈巖通照愿禪師祝髮登",
    "T51n2077_023:0625c13": "具。依愿十年迷悶不能入。謁圓悟於蔣山。悟",
    "T51n2077_023:0625c14": "曰。此法器也。悟奉詔徙京師天寧。師侍行。靖",
    "T51n2077_023:0625c15": "康末謁草堂於疎山。一語之及大法頓明。紹",
    "T51n2077_023:0625c16": "興七年泉守寶文劉公彥修請居延福。後四",
    "T51n2077_023:0625c17": "遷巨剎。上堂拈拄杖曰。拄杖子有時作出水",
    "T51n2077_023:0625c18": "蛟龍。萬里雲煙不斷。有時作踞地師子。百年",
    "T51n2077_023:0625c19": "妖怪潛蹤。有時心法兩忘照體獨立。有時照",
    "T51n2077_023:0625c20": "用同時主賓互用。以拄杖畫曰。延福門下總",
    "T51n2077_023:0625c21": "用不著。且道延福尋常用箇甚麼。卓拄杖喝",
    "T51n2077_023:0625c22": "一喝下座。上堂。仰面不見天。低頭不見地。古",
    "T51n2077_023:0625c23": "劍髑髏前。大海波濤沸。退長蘆歸天台萬年",
    "T51n2077_023:0625c24": "觀音院。忽示微疾。書偈曰。今年七十五。歸作",
    "T51n2077_023:0625c25": "菴中主。珍重觀世音。泥蛇吞石虎。入龕趺坐",
    "T51n2077_023:0625c26": "而逝。",
    "T51n2077_023:0625c27": "隆興府黃龍山堂道震禪師。金陵趙氏子。少",
    "T51n2077_023:0625c28": "依覺印英禪師為童子。英移居泗之普照。適",
    "T51n2077_023:0625c29": "淑妃擇度童行。師得圓具久之辭。謁丹霞淳",
    "T51n2077_023:0626a01": "禪師。一日與論洞上宗旨。師呈偈曰。白雲深",
    "T51n2077_023:0626a02": "覆古寒岩。異草靈花彩鳳銜。夜半天明日當",
    "T51n2077_023:0626a03": "午。騎牛背面著靴衫。淳器之。師自以為礙。棄",
    "T51n2077_023:0626a04": "依草堂一見契合。日取藏經讀之。一夕聞晚",
    "T51n2077_023:0626a05": "參鼓。步出經堂。舉頭見月。遂大悟。亟趨方",
    "T51n2077_023:0626a06": "丈。堂望見即為印可。初住曹山。次遷廣壽黃",
    "T51n2077_023:0626a07": "龍。上堂曰。舉箇古人因緣問闍梨。闍梨不得",
    "T51n2077_023:0626a08": "作古會。若作古會失却當面眼。舉箇即今因",
    "T51n2077_023:0626a09": "緣問闍梨。闍梨不得作今會。若作今會障却",
    "T51n2077_023:0626a10": "闍梨本來眼。假饒不失不障非古非今。猶是",
    "T51n2077_023:0626a11": "藥病相治止啼之說。秖如透脫一句闍梨還",
    "T51n2077_023:0626a12": "道得也無。若道不得。直待羅漢峯深談實相",
    "T51n2077_023:0626a13": "即向汝道。上堂。少林冷坐門人各說異端大",
    "T51n2077_023:0626a14": "似眾盲摸象。神光禮三拜依位而立。達磨云。",
    "T51n2077_023:0626a15": "汝得吾髓。這黑面婆羅門。脚跟也未點地在。",
    "T51n2077_023:0626a16": "上堂。石人問枯樁。何時汝發華。枯樁怒石人。",
    "T51n2077_023:0626a17": "何得口吧吧。石人呵呵笑。枯樁吐異葩。紅霞",
    "T51n2077_023:0626a18": "輝玉象。白玉碾金沙。借問通玄士。何人不到",
    "T51n2077_023:0626a19": "家。",
    "T51n2077_023:0626a20": "青原信禪師法嗣",
    "T51n2077_023:0626a21": "成都府正法希明禪師。漢州人也。解制上堂。",
    "T51n2077_023:0626a22": "林葉紛紛落。乾坤報早秋。分明西祖意。何用",
    "T51n2077_023:0626a23": "更馳求。若恁麼會得。始信佛祖之道本自平",
    "T51n2077_023:0626a24": "夷。大解脫門元無關鑰。彌綸宇宙偪塞虛空。",
    "T51n2077_023:0626a25": "量不可窮智不能測。若也未明此旨不達其",
    "T51n2077_023:0626a26": "源。任是百劫熏功千生煉行。徒自疲苦了無",
    "T51n2077_023:0626a27": "交涉。若深明此旨洞達其源。乃知動靜施為",
    "T51n2077_023:0626a28": "經行坐臥。頭頭合道念念朝宗。祖不云乎。迷",
    "T51n2077_023:0626a29": "生寂亂悟無好惡。得失是非一時放却。如是",
    "T51n2077_023:0626b01": "則誰迷誰悟誰是誰非。自是諸人獨生異見。",
    "T51n2077_023:0626b02": "觀大觀小執有執無。己靈獨耀不肯承當。心",
    "T51n2077_023:0626b03": "月孤圓自生違背。何異家中捨父衣內忘珠。",
    "T51n2077_023:0626b04": "致使菩提路上荊棘成林。解脫空中迷雲蔽",
    "T51n2077_023:0626b05": "日。山僧今日幸值眾僧自恣化主還山。諸上",
    "T51n2077_023:0626b06": "善人得得光訪。不可緘默隨分葛藤。曲為今",
    "T51n2077_023:0626b07": "時少開方便。也須是諸人著眼各自諦觀。若",
    "T51n2077_023:0626b08": "更擬議尋思白雲萬里。遂拈拄杖曰。於斯明",
    "T51n2077_023:0626b09": "得靈山一會儼在目前。其或未然更待來晨",
    "T51n2077_023:0626b10": "分付。",
    "T51n2077_023:0626b11": "潭州梁山懽禪師。僧問。大眾雲臻請師開示。",
    "T51n2077_023:0626b12": "師曰。天靜不知雲去處。地寒留得雪多時。曰",
    "T51n2077_023:0626b13": "學人未曉玄言。乞師再垂方便。師曰。一重山",
    "T51n2077_023:0626b14": "後一重人。",
    "T51n2077_023:0626b15": "祖菴主見青原之後縛屋衡嶽間。三十餘年",
    "T51n2077_023:0626b16": "人無知者。偶遣興作偈曰。小鍋煮菜上蒸飯。",
    "T51n2077_023:0626b17": "菜熟飯香人正饑。一補饑倉了無事。明朝依",
    "T51n2077_023:0626b18": "樣畫猫兒。由是衲子披榛扣之。無盡張公力",
    "T51n2077_023:0626b19": "挽其開法。不從。竟終于此山。",
    "T51n2077_023:0626b20": "夾山純禪師法嗣",
    "T51n2077_023:0626b21": "澧州欽山乾明普初禪師。上堂良久曰。舉揚",
    "T51n2077_023:0626b22": "宗旨上祝皇基。伏願祥雲與景星俱現。醴",
    "T51n2077_023:0626b23": "泉與甘露雙呈。君乃堯舜之君。俗乃成康之",
    "T51n2077_023:0626b24": "俗。使林下野夫不覺成太平曲。且作麼生是",
    "T51n2077_023:0626b25": "太平曲。無為而為神而化之。灑德雨以霶霈。",
    "T51n2077_023:0626b26": "鼓仁風而雍熙。民如野鹿。上如標枝。十八子",
    "T51n2077_023:0626b27": "知不知。哩哩囉囉囉哩。拍一拍下座。",
    "T51n2077_023:0626b28": "黃州柏子山嵩禪師法嗣",
    "T51n2077_023:0626b29": "黃州東禪惟資禪師。上堂曰。信手拈來無非",
    "T51n2077_023:0626c01": "佛事。何故頭頭顯理物物皆宗。念念釋迦出",
    "T51n2077_023:0626c02": "世。步步彌勒下生。若信得及把得住。便請坐",
    "T51n2077_023:0626c03": "斷報化佛頭。高步毘盧頂上。拈拄杖云。且道",
    "T51n2077_023:0626c04": "拄杖子有何長處。良久畫一畫云。能殺能活",
    "T51n2077_023:0626c05": "能縱能奪。更有一般堪嘆處。不風流處也風",
    "T51n2077_023:0626c06": "流。卓一下。",
    "T51n2077_023:0626c07": "褒親瑞禪師法嗣",
    "T51n2077_023:0626c08": "安州應城壽寧道完禪師。僧問。雲從龍風從",
    "T51n2077_023:0626c09": "虎。未審和尚從箇甚麼。師曰。一字空中畫。曰",
    "T51n2077_023:0626c10": "得甚麼奇特。師曰。千手大悲提不起。問十方",
    "T51n2077_023:0626c11": "國土中唯有一乘法。如何是一乘法。師曰。斗",
    "T51n2077_023:0626c12": "量不盡。曰恁麼則動容揚古路不墮悄然機。",
    "T51n2077_023:0626c13": "師曰。作麼生是悄然機。僧舉頭看。師舉起拂",
    "T51n2077_023:0626c14": "子。僧喝一喝。師曰。大好悄然。上堂。古人見",
    "T51n2077_023:0626c15": "此月。今人見此月。此月鎮長存。古今人不別。",
    "T51n2077_023:0626c16": "若人心似月。碧潭光皎潔。決定是心源。此說",
    "T51n2077_023:0626c17": "更無說。咄。上堂。諸禪德。三冬告盡臘月將臨",
    "T51n2077_023:0626c18": "三十夜。作麼生秖準。良久曰。衣穿瘦骨露屋",
    "T51n2077_023:0626c19": "破看星眠。",
    "T51n2077_023:0626c20": "智海清禪師法嗣",
    "T51n2077_023:0626c21": "泉州乾峯圓慧禪師上堂。達磨正宗衲僧巴",
    "T51n2077_023:0626c22": "鼻。堪嗟迷者成群開眼瞌睡。頭上是天脚下",
    "T51n2077_023:0626c23": "是地。耳朵聞聲鼻孔出氣。敢問。雲堂之徒時",
    "T51n2077_023:0626c24": "中甚處安置。還見麼。可憐雙林傅大士。却言",
    "T51n2077_023:0626c25": "秖這語聲是。咄。",
    "T51n2077_023:0626c26": "蘄州四祖仲宣禪師上堂。諸佛出世為一大",
    "T51n2077_023:0626c27": "事因緣。祖師西來直指人心。是佛凡聖本來",
    "T51n2077_023:0626c28": "不二。迷悟豈有殊途。非涅槃之可欣。非死生",
    "T51n2077_023:0626c29": "之可厭。但能一言了悟。不起坐而即證無生。",
    "T51n2077_023:0627a01": "一念回光。不舉步而遍周沙界。如斯要徑可",
    "T51n2077_023:0627a02": "曰宗門。山僧既到這裏不可徒然。乃舉拂子",
    "T51n2077_023:0627a03": "曰。看看山河大地日月星辰。若凡若聖是人",
    "T51n2077_023:0627a04": "是物。盡在拂子頭上一毛端裏出入遊戲。諸",
    "T51n2077_023:0627a05": "人還見麼。設或便向這裏見得倜儻分明。更",
    "T51n2077_023:0627a06": "須知有向上一路。試問諸人。作麼生是向上",
    "T51n2077_023:0627a07": "一路。良久曰。六月長天降大雪。三冬嶺上火",
    "T51n2077_023:0627a08": "雲飛。",
    "T51n2077_023:0627a09": "廬山羅漢寺南禪師法嗣",
    "T51n2077_023:0627a10": "南嶽雲峯景德慧昌禪師。僧問。高提祖印即",
    "T51n2077_023:0627a11": "不問。覿面相呈事若何。師曰。不勞拈出。僧",
    "T51n2077_023:0627a12": "云。不因漁父引爭得見波濤。師曰。酌然。僧",
    "T51n2077_023:0627a13": "云。言前道破無妨礙。物外全提有像遷。師",
    "T51n2077_023:0627a14": "曰獨許闍梨。僧云。橫身三界外誰是出頭人。",
    "T51n2077_023:0627a15": "師曰。爭不足讓有餘。僧云。學人東西不辨南",
    "T51n2077_023:0627a16": "北不分。師曰。自生退屈。乃曰。禹溪流水如藍",
    "T51n2077_023:0627a17": "染。雲密峯巒畫不成。山色水聲全是體。不知",
    "T51n2077_023:0627a18": "誰解悟無生。悟無生彼此自忘情。更擬求奇",
    "T51n2077_023:0627a19": "妙。笑殺嶺南能。又曰。非不非是不是。達磨西",
    "T51n2077_023:0627a20": "來惑眾顯異。梁王勘破渡江入魏。九年面壁",
    "T51n2077_023:0627a21": "向嵩丘。接得神光轉失利。大眾欲不失利麼。",
    "T51n2077_023:0627a22": "廉纖梅雨蔽千家。蕭灑薰風吹萬類。若作佛",
    "T51n2077_023:0627a23": "法商量。墮在野狐群裏。又曰。至道無難唯嫌",
    "T51n2077_023:0627a24": "揀擇。但莫憎愛洞然明白。雪峯輥毬趙州庭",
    "T51n2077_023:0627a25": "柏。不落見聞亦非聲色。擬問如何攔顋一摑。",
    "T51n2077_023:0627a26": "又曰。佛祖傳心西天此土。得之者如日如月",
    "T51n2077_023:0627a27": "照耀乾坤。失之者如盲如聾不辨西東。雲峯",
    "T51n2077_023:0627a28": "這裏得失是非一時放却。無禪可參。無道可",
    "T51n2077_023:0627a29": "學。猖猖狂狂蹈乎大方。且道佛祖傳心傳箇",
    "T51n2077_023:0627b01": "什麼。良久曰。窓開雲霧生衣上。簾捲山泉入",
    "T51n2077_023:0627b02": "鏡中。",
    "T51n2077_023:0627b03": "舒州浮山德宣禪師。僧問。如何是佛。師曰。天",
    "T51n2077_023:0627b04": "長地久。僧云。學人未曉。師曰。年老病生。僧",
    "T51n2077_023:0627b05": "云。同生同死又作麼生。師曰。喚闍梨作佛得",
    "T51n2077_023:0627b06": "麼。乃曰。雙井峯錦繡谷。南北東西難圖錄。縱",
    "T51n2077_023:0627b07": "爾僧繇巧筆端。爭如一到心中足。拈起拂子",
    "T51n2077_023:0627b08": "曰。還見麼。良久曰。雲居羅漢。擊禪床下座。",
    "T51n2077_023:0627b09": "上堂曰。諸佛不出世四十九年說。祖師不西",
    "T51n2077_023:0627b10": "來少林有妙訣。若人識祖佛。當處便超越。遂",
    "T51n2077_023:0627b11": "拈拂子曰。這箇是浮渡拂子。且道祖佛在什",
    "T51n2077_023:0627b12": "麼處。良久曰。雖是善因而招惡果。",
    "T51n2077_023:0627b13": "琅邪起禪師法嗣",
    "T51n2077_023:0627b14": "俞道婆金陵人也。市油餈為業。常隨眾參問",
    "T51n2077_023:0627b15": "琅邪。邪以臨濟無位真人話示之。一日聞丐",
    "T51n2077_023:0627b16": "者唱蓮花樂云。不因柳毅傳書信。何緣得到",
    "T51n2077_023:0627b17": "洞庭湖。忽大悟以餈盤投地。夫傍睨曰。爾顛",
    "T51n2077_023:0627b18": "邪。婆掌曰。非汝境界。往見琅邪。邪望之知其",
    "T51n2077_023:0627b19": "造詣。問那箇是無位真人。婆應聲曰。有一無",
    "T51n2077_023:0627b20": "位人。六臂三頭努力嗔。一擘華山分兩路。萬",
    "T51n2077_023:0627b21": "年流水不知春。由是聲名藹著。凡有僧至則",
    "T51n2077_023:0627b22": "曰。兒兒。僧擬議即掩門。佛燈珣禪師往勘之。",
    "T51n2077_023:0627b23": "婆見如前所問。珣曰。爺在甚麼處。婆轉身拜",
    "T51n2077_023:0627b24": "露柱。珣即踏倒曰將謂有多少奇特。便出婆",
    "T51n2077_023:0627b25": "蹶起曰。兒兒來惜爾則箇。珣竟不顧。安首座",
    "T51n2077_023:0627b26": "至。婆問甚處來。安曰。德山。婆曰德山太乃老",
    "T51n2077_023:0627b27": "婆兒子。安曰。婆是甚人兒子。婆曰。被上座一",
    "T51n2077_023:0627b28": "問。直得立地放尿。婆嘗頌馬祖不安因緣曰。",
    "T51n2077_023:0627b29": "日面月面虛空閃電。雖然截斷天下衲僧舌",
    "T51n2077_023:0627c01": "頭。分明秖道得一半。",
    "T51n2077_023:0627c02": "光孝蘭禪師法嗣",
    "T51n2077_023:0627c03": "明州蘆山無相法真禪師。江南李主之裔也。",
    "T51n2077_023:0627c04": "上堂。欲明向上事。須具頂門眼。若具頂門",
    "T51n2077_023:0627c05": "眼。始契出家心。既契出家心。常具頂門眼。要",
    "T51n2077_023:0627c06": "會頂門眼麼。四京人著衣喫飯。兩浙人飽暖",
    "T51n2077_023:0627c07": "自如。通玄峯頂香風清花發蟠桃三四株。",
    "T51n2077_023:0627c08": "象田卿禪師法嗣",
    "T51n2077_023:0627c09": "慶元府雪竇持禪師。郡之盧氏子。僧問。中秋",
    "T51n2077_023:0627c10": "不見月時如何。師曰。更待夜深看。曰忽若黑",
    "T51n2077_023:0627c11": "雲未散又且如何。師曰。爭怪得老僧。上堂。悟",
    "T51n2077_023:0627c12": "心容易息心難息。得心源到處閑。斗轉星移",
    "T51n2077_023:0627c13": "天欲曉。白雲依舊覆青山。",
    "T51n2077_023:0627c14": "紹興府石佛益禪師上堂。一葉落天下秋。一",
    "T51n2077_023:0627c15": "塵起大地收。一法透萬法週且道透那一法。",
    "T51n2077_023:0627c16": "遂喝曰。切忌錯認驢鞍橋作阿爺下頷。便下",
    "T51n2077_023:0627c17": "座。",
    "T51n2077_023:0627c18": "慧日雅禪師法嗣",
    "T51n2077_023:0627c19": "隆興府九仙法清祖鑑禪師。嚴陵人也。嘗於",
    "T51n2077_023:0627c20": "池之天寧以伽梨覆頂而坐。侍郎曾公開問",
    "T51n2077_023:0627c21": "曰。上座仙鄉甚處。曰嚴州。曰與此間是同是",
    "T51n2077_023:0627c22": "別。師拽伽梨下地揖曰。官人曾到嚴州否。曾",
    "T51n2077_023:0627c23": "罔措。師曰。待官人到嚴州。却向官人道。住後",
    "T51n2077_023:0627c24": "上堂曰。萬柳千華暖日開。一華端有一如來。",
    "T51n2077_023:0627c25": "妙談不二虛空藏。動著微言遍九垓。笑咍咍。",
    "T51n2077_023:0627c26": "且道笑箇甚麼。笑覺苑脚跟不點地。上堂舉。",
    "T51n2077_023:0627c27": "睦州示眾曰。汝等諸人未得箇入頭處。須得",
    "T51n2077_023:0627c28": "箇入頭處。既得箇入頭處。不得忘却老僧明",
    "T51n2077_023:0627c29": "明向汝道。尚自不會。何況蓋覆將來。師曰。睦",
    "T51n2077_023:0628a01": "州恁麼道意在甚麼處。其或未然。聽覺苑下",
    "T51n2077_023:0628a02": "箇注脚。張僧見王伴。王伴叫張僧。昨夜放牛",
    "T51n2077_023:0628a03": "處。嶺上及前村。溪西水不飲。溪東草不吞。教",
    "T51n2077_023:0628a04": "覺苑如何。即得會麼。不免與麼去。遂以兩手",
    "T51n2077_023:0628a05": "按空下座。僧問。如何是奪人不奪境。師曰惺",
    "T51n2077_023:0628a06": "惺寂寂。曰如何是奪境不奪人。師曰。寂寂惺",
    "T51n2077_023:0628a07": "惺。曰如何是人境兩俱奪。師曰。惺惺惺惺。曰",
    "T51n2077_023:0628a08": "如何是人境俱不奪。師曰。寂寂寂寂。曰學人",
    "T51n2077_023:0628a09": "今日買銕得金去也。師曰。甚麼處得這話頭",
    "T51n2077_023:0628a10": "來。",
    "T51n2077_023:0628a11": "平江府覺海法因菴主。郡之嵎山朱氏子。年",
    "T51n2077_023:0628a12": "二十四披緇服進具。遊方至東林謁慧日。日",
    "T51n2077_023:0628a13": "舉靈雲悟道機語問之。師擬對。日曰。不是不",
    "T51n2077_023:0628a14": "是。師忽有所契。占偈曰。巖上桃花開。花從何",
    "T51n2077_023:0628a15": "處來。靈雲纔一見。回首舞三臺。日曰。子所見",
    "T51n2077_023:0628a16": "雖已入微。然更著鞭當明大法。師承教居廬",
    "T51n2077_023:0628a17": "阜三十年不與世接。叢林尊之。建炎中盜起",
    "T51n2077_023:0628a18": "江左。順流東歸。邑人結菴命居。緇白繼踵問",
    "T51n2077_023:0628a19": "道。嘗謂眾曰。汝等飽持定力。無憂晨炊而事",
    "T51n2077_023:0628a20": "干求也。晚年放浪自若。稱五松散人。",
    "T51n2077_023:0628a21": "龍牙言禪師法嗣",
    "T51n2077_023:0628a22": "瑞州洞山擇言禪師。僧問。如何是十身調御。",
    "T51n2077_023:0628a23": "投子下禪床立未審意旨如何。師曰。脚跟下",
    "T51n2077_023:0628a24": "七穿八穴。",
    "T51n2077_023:0628a25": "道林一禪師法嗣",
    "T51n2077_023:0628a26": "潭州大溈大圓智禪師。四明人也。上堂舉。南",
    "T51n2077_023:0628a27": "泉道。三世諸佛不知有。狸奴白牯却知有。師",
    "T51n2077_023:0628a28": "曰。三世諸佛既不知有。狸奴白牯又何曾夢",
    "T51n2077_023:0628a29": "見灼然。須知向上有知有底人始得。且作麼",
    "T51n2077_023:0628b01": "生是知有底人。喫官酒臥官街。當處死當處",
    "T51n2077_023:0628b02": "埋。沙場無限英靈漢。堆山積嶽露屍骸。",
    "T51n2077_023:0628b03": "續傳燈錄卷第二十三"
}