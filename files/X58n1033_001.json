{
    "X58n1033_001:0774a05": "No. 1033",
    "X58n1033_001:0774a06": "華嚴原人論合解卷上",
    "X58n1033_001:0774a08": "唐圭&#x5CEF;蘭若沙門 宗密 論",
    "X58n1033_001:0774a09": "元長安開元寺沙門 圓覺 解",
    "X58n1033_001:0774a10": "明 寨雲居士 楊嘉祚 刪合",
    "X58n1033_001:0774a11": "清 東甫居士 錢伊菴",
    "X58n1033_001:0774a12": " 真益居士 陳&#x7188;願 同校",
    "X58n1033_001:0774a13": "清 六不居士 顧蓮善 重刊",
    "X58n1033_001:0774a14": "[0774a14] 華嚴原人論序",
    "X58n1033_001:0774a15": "[0774a15] 論題標華嚴者。以是此論之所宗。下五教中。一乘",
    "X58n1033_001:0774a16": "顯性。即此經故。原者。推究其本之謂也。欲窮究人",
    "X58n1033_001:0774a17": "之本始。故曰原人。問曰。佛教常言眾生通五趣者。",
    "X58n1033_001:0774a18": "何故此論但標原人。答曰。論主約人是我同類。故",
    "X58n1033_001:0774a19": "序云。我今得此人身而不自知。又六道中。其餘五",
    "X58n1033_001:0774a20": "趣。苦樂不均。不堪脩行。故偏勸人。裴相國原覺序",
    "X58n1033_001:0774a21": "云。生靈之所以往來者。六道也。鬼神沉幽愁之苦。",
    "X58n1033_001:0774a22": "鳥獸懷獝狘之悲。脩羅方瞋。諸天正樂。可以整心",
    "X58n1033_001:0774a23": "慮。趣菩提。唯人道為能耳。三世諸佛。皆於人中成",
    "X58n1033_001:0774a24": "佛。&#x8462;為此也。知人之原。則四聖六凡。類可知矣。論。",
    "X58n1033_001:0774b01": "謂評議。假立問答。研究深旨。故名曰論。",
    "X58n1033_001:0774b02": "[0774b02] 萬靈蠢蠢。皆有其本。",
    "X58n1033_001:0774b03": "[0774b03] 萬靈者。羽毛鱗介昆蠱之屬。蠢。動也。舉昆蟲以該",
    "X58n1033_001:0774b04": "胎卵濕化也。皆有其本者。本即因緣。瑜伽釋眾生",
    "X58n1033_001:0774b05": "云。思業為因。&#x6BBB;胎濕染為緣。有五蘊生。圓覺云。若",
    "X58n1033_001:0774b06": "諸世界。一切種性。卵生。胎生。濕生。化生。皆因淫欲",
    "X58n1033_001:0774b07": "而正性命。當知輪迴。愛為根本。又俱舍頌云。倒心",
    "X58n1033_001:0774b08": "趣欲境。濕化染香處。楞嚴云。卵唯想生。胎因情有。",
    "X58n1033_001:0774b09": "濕以合感。化以離應。金剛論云。依&#x6BBB;而生曰卵。動",
    "X58n1033_001:0774b10": "類也。含藏而出曰胎。欲類也。假潤而興稱濕。濕以",
    "X58n1033_001:0774b11": "合感。趣類也。不由父母。但自想合。無而忽有曰化。",
    "X58n1033_001:0774b12": "化以離應。假類也。化亦自想。懸想勝處。情愛彼境。",
    "X58n1033_001:0774b13": "即便化生。故云離應。故知眾生之類。無問巨細。皆",
    "X58n1033_001:0774b14": "以愛染而為其本耳。此舉有情以例人也。",
    "X58n1033_001:0774b15": "[0774b15] 萬物芸芸。各歸其根。",
    "X58n1033_001:0774b16": "[0774b16] 萬物者。百穀草木之類。芸芸者。繁茂之狀。物各有",
    "X58n1033_001:0774b17": "根。方得枝葉茂盛。此舉無情以例人也。",
    "X58n1033_001:0774b18": "[0774b18] 未有無根本而有枝末者也。況三才中之最靈。而無",
    "X58n1033_001:0774b19": "本源乎。",
    "X58n1033_001:0774b20": "[0774b20] 無根本。那有枝末。是昆蟲草木。尚有因緣。況三才",
    "X58n1033_001:0774b21": "中。唯人最靈。豈無本乎。三才者。天地人也。才。謂才",
    "X58n1033_001:0774b22": "能。謂天有運動之才。地有生成之才。人有鑒慮之",
    "X58n1033_001:0774b23": "才。",
    "X58n1033_001:0774b24": "[0774b24] 且知人者智。自知者明。",
    "X58n1033_001:0774c01": "[0774c01] 知人為末。自知為本。下文顯真源處。了性同佛。是",
    "X58n1033_001:0774c02": "為智明。以本該末。亦無遺矣。",
    "X58n1033_001:0774c03": "[0774c03] 我今稟得人身。而不自知所從來。曷能知他世所趣",
    "X58n1033_001:0774c04": "乎。",
    "X58n1033_001:0774c05": "[0774c05] 我者。五蘊假我也。稟得者。有所稟受而得此身也。",
    "X58n1033_001:0774c06": "所從來者。即前世所稟。依內教說。即過去業惑。展",
    "X58n1033_001:0774c07": "轉乃至本覺真如。是也。他世。即後世也。趣。謂趣向。",
    "X58n1033_001:0774c08": "謂捨此身已。當生何道。天耶。獄耶。或升。或墜。既不",
    "X58n1033_001:0774c09": "知身所從來。又焉知死所趣向乎。",
    "X58n1033_001:0774c10": "[0774c10] 曷能知天下古今人事乎。",
    "X58n1033_001:0774c11": "[0774c11] 天下。橫約處也。古今。豎約時也。人事至賾。略如風",
    "X58n1033_001:0774c12": "俗美惡。禮樂成壞。刑政得失之類。是也。知身所從",
    "X58n1033_001:0774c13": "來。及他世所趣。即前自知之事。天下古今人事。即",
    "X58n1033_001:0774c14": "前知人之事。&#x8462;原身為本。天下古今為末。先本後",
    "X58n1033_001:0774c15": "末。則不失其序矣。若於自身而不知究。乃欲知天",
    "X58n1033_001:0774c16": "下古今人事。其安能乎。",
    "X58n1033_001:0774c17": "[0774c17] 故數十年中。學無常師。博考內外。以原自身。原之不",
    "X58n1033_001:0774c18": "已。果得其本。",
    "X58n1033_001:0774c19": "[0774c19] 無常師者。書曰。德無常師。主善為師。善無常主。協",
    "X58n1033_001:0774c20": "于克一。清涼云。益我為友。人皆友焉。亦具此意。博。",
    "X58n1033_001:0774c21": "謂廣博。考。謂考究。內則佛教宗說之旨。外則儒老",
    "X58n1033_001:0774c22": "百氏之書。其志在於窮究自身之本也。原之不已。",
    "X58n1033_001:0774c23": "故得其本。故論主圓覺疏序云。髫專魯教。冠討竺",
    "X58n1033_001:0774c24": "墳。禪遇南宗。教逢斯典。又云。行詣百城。坐探&#x7FA3;籍。",
    "X58n1033_001:0775a01": "此其事也。",
    "X58n1033_001:0775a02": "[0775a02] 然今習儒道者。祇知近則乃祖乃父。傳體相續。受得",
    "X58n1033_001:0775a03": "此身。遠則混沌一氣。剖為陰陽之二。二生天地人三。",
    "X58n1033_001:0775a04": "三生萬物。萬物與人。皆氣為本。",
    "X58n1033_001:0775a05": "[0775a05] 此下別敘諸宗。先敘外教也儒。即儒教。孔子為主。",
    "X58n1033_001:0775a06": "道。即道教。老子為主。二家之意。皆以氣為初始。漸",
    "X58n1033_001:0775a07": "有人及萬物。故近則謂祖傳父。父傳子。子續父。父",
    "X58n1033_001:0775a08": "續祖。受得此身。遠則謂天地之前。惟一元氣。混然",
    "X58n1033_001:0775a09": "不分。故曰混沌。剖。謂剖判。混沌既分之後。陽氣輕",
    "X58n1033_001:0775a10": "清。故上升。陰氣重濁。故下沉。升者為天。沉者為地。",
    "X58n1033_001:0775a11": "二氣和合。人生其中。是為三才。從此漸有萬物。道",
    "X58n1033_001:0775a12": "經云。道生一。一生二。二生三。三生萬物。一者。&#x51B2;氣",
    "X58n1033_001:0775a13": "也。言道動出&#x51B2;和妙氣。於生物之理未足。又生陽",
    "X58n1033_001:0775a14": "氣。陽氣不能獨生。又生陰氣。積&#x51B2;氣之一。故云一",
    "X58n1033_001:0775a15": "生二。積陽氣之二。故云二生三。陰陽含孕。&#x51B2;氣調",
    "X58n1033_001:0775a16": "和。然後萬物阜成。故曰三生萬物。又周易云。易有",
    "X58n1033_001:0775a17": "太極。是生兩儀。兩儀生四象。四象生八卦。八卦定",
    "X58n1033_001:0775a18": "吉凶。吉凶生大業。又鉤命訣云。易有五太。一曰太",
    "X58n1033_001:0775a19": "易。氣象未分也。二曰太初。元氣萌也。三曰太始。形",
    "X58n1033_001:0775a20": "之端也。四曰太素。形變有質也。五曰太極。形質已",
    "X58n1033_001:0775a21": "具也。從此漸生天地萬物。論中雙合二家之意為",
    "X58n1033_001:0775a22": "文。",
    "X58n1033_001:0775a23": "[0775a23] 習佛法者。但云近則前生造業。隨業受報。得此人身。",
    "X58n1033_001:0775a24": "遠則業又從惑。展轉乃至阿賴耶識。為身根本。",
    "X58n1033_001:0775b01": "[0775b01] 此敘內教也。雖總言佛法。意乃別指權小。近即人",
    "X58n1033_001:0775b02": "天教。遠則下一句。小教。阿賴耶識。即法相教。於此",
    "X58n1033_001:0775b03": "三中。前不兼後。後必兼前。云乃至者。謂惑又從執",
    "X58n1033_001:0775b04": "而起。然惑與執。各有二種。惑二種者。一煩惱障。二",
    "X58n1033_001:0775b05": "所知障。執二種者。一我執。二法執。謂五蘊等從眾",
    "X58n1033_001:0775b06": "緣生本無實性。眾生不了。計以為實。名曰法執。由",
    "X58n1033_001:0775b07": "執法故。於諸理事世出世法。不能通達。名所知障。",
    "X58n1033_001:0775b08": "此五蘊中。法尚叵得。況主宰者。眾生於中。妄計實",
    "X58n1033_001:0775b09": "我。名為我執。由執我故。煩惱障生。塵勞競興。業報",
    "X58n1033_001:0775b10": "不息。由此輪轉。苦果無窮。而二乘人。但除我執煩",
    "X58n1033_001:0775b11": "惱障。未斷法執所知障。菩薩雙斷二執二障。然此",
    "X58n1033_001:0775b12": "二執二障。於阿賴耶識。皆有種子。從種生現。起惑",
    "X58n1033_001:0775b13": "造業。推窮其本。則自賴耶。故云乃至。",
    "X58n1033_001:0775b14": "[0775b14] 皆謂已窮其理。而實未也。",
    "X58n1033_001:0775b15": "[0775b15] 如上內外教所說。皆是聖人權漸之談。非究竟了",
    "X58n1033_001:0775b16": "義之旨。恐人執滯。故總非之。意在責人。非斥法也。",
    "X58n1033_001:0775b17": "[0775b17] 然孔老釋迦。皆是至聖。隨時應物。設教殊途。內外相",
    "X58n1033_001:0775b18": "資。共利&#x7FA3;庶。",
    "X58n1033_001:0775b19": "[0775b19] 恐有難云。如前所說元氣陰陽業惑識變。皆是孔",
    "X58n1033_001:0775b20": "老釋迦至聖所說。何得非之。故今通云。孔老之時。",
    "X58n1033_001:0775b21": "此方人根未熟。尚未堪聞因果之說。況佛性了義",
    "X58n1033_001:0775b22": "之談。故孔老先以仁義道德而漸誘之。且指元氣",
    "X58n1033_001:0775b23": "陰陽為本。西方佛出世。四十年前。人根未熟。未堪",
    "X58n1033_001:0775b24": "聞於佛性了義之旨。是故大覺且隨三乘五性之",
    "X58n1033_001:0775c01": "機。說業識變等。至四十年後。方說一乘。故法華經",
    "X58n1033_001:0775c02": "云。久默斯要。不務速說。皆顯隨時應物也。言殊途",
    "X58n1033_001:0775c03": "者。謂殊異路途。即指前所說元氣業惑等。立教不",
    "X58n1033_001:0775c04": "同。故曰殊途。言內外相資等者。謂雖設教不同。然",
    "X58n1033_001:0775c05": "亦互相資藉。佛教藉儒老為誘物之始。儒老藉佛",
    "X58n1033_001:0775c06": "教為成物之終。故曰共利&#x7FA3;庶也。",
    "X58n1033_001:0775c07": "[0775c07] 策勤萬行。明因果始終。推究萬法。彰生起本末。雖皆",
    "X58n1033_001:0775c08": "聖意。而有權有實。",
    "X58n1033_001:0775c09": "[0775c09] 又恐難云。三教聖人利物之心既同。則應三教皆",
    "X58n1033_001:0775c10": "可原人。何故此中偏宗佛教。故復答云。利物之心。",
    "X58n1033_001:0775c11": "三聖雖同。權實之用。三聖則異。儒道一向是權。佛",
    "X58n1033_001:0775c12": "教兼通權實。今取實教了義。故偏宗佛耳。策勤萬",
    "X58n1033_001:0775c13": "行者。行門之多。不但說施戒等。至於四諦。緣生。十",
    "X58n1033_001:0775c14": "善。五戒。四禪。八定。儒老五常。道德等。皆在其中也。",
    "X58n1033_001:0775c15": "因果始終。惟明佛教。脩因為始。感果為終也。萬法",
    "X58n1033_001:0775c16": "生起本末。亦通三教而言。儒道以氣為本。釋教以",
    "X58n1033_001:0775c17": "業惑八識真如為本。隨宗不同。末則可知矣。雖皆",
    "X58n1033_001:0775c18": "聖意者。縱辭也。而有權有實者。奪辭也。",
    "X58n1033_001:0775c19": "[0775c19] 二教惟權。佛兼權實。",
    "X58n1033_001:0775c20": "[0775c20] 權。謂權假。亦曰權宜。稱錘曰權。言能酌量輕重。以",
    "X58n1033_001:0775c21": "喻聖人方便分別事宜。隨器授道也。實者。果之核。",
    "X58n1033_001:0775c22": "取其堅也。亦確乎不可&#x39DE;之謂也。然則二教之權。",
    "X58n1033_001:0775c23": "與佛教之權。可聞得乎。答曰。冥顯有異。二教之權。",
    "X58n1033_001:0775c24": "即冥權也。佛教之權。乃顯權也。何以言之。明教大",
    "X58n1033_001:0776a01": "師云。權也者。有顯權。有冥權。顯權則為淺教。為小",
    "X58n1033_001:0776a02": "道。冥權則為異道。為他教。淺教如法相破相。小道",
    "X58n1033_001:0776a03": "如二乘人天。是佛隨宜之說。故曰顯權。冥權者。無",
    "X58n1033_001:0776a04": "方妙用。潛興密應。或為異道之師。以化正彼類。或",
    "X58n1033_001:0776a05": "為他教之主。用他教法以利於世。如華嚴經云。或",
    "X58n1033_001:0776a06": "持牛狗及鹿戒。或著壞衣奉事火等。",
    "X58n1033_001:0776a07": "[0776a07] 策萬行。懲惡勸善。同歸於治。則三教皆可遵行。",
    "X58n1033_001:0776a08": "[0776a08] 欲奪先縱。以顯權教之用也。儒教三綱五常。老氏",
    "X58n1033_001:0776a09": "保雌守弱。釋教三學六度。莫不皆使人策修萬行。",
    "X58n1033_001:0776a10": "止惡興善而已。為教不同。同歸於治也。所歸既同。",
    "X58n1033_001:0776a11": "遵行皆可。是故依儒教。則為成德之君子。遵老氏。",
    "X58n1033_001:0776a12": "則為清靜之真人。稟釋教。則出三惡而往人天。乃",
    "X58n1033_001:0776a13": "至究竟證三乘而圓二果者矣。",
    "X58n1033_001:0776a14": "[0776a14] 推萬法。窮理盡性。至於本源。則佛教方為決了。",
    "X58n1033_001:0776a15": "[0776a15] 前縱此奪。以顯實教之用也。前言三教皆可遵行",
    "X58n1033_001:0776a16": "者但順聖人隨宜益物。治已成之人身。非欲窮究",
    "X58n1033_001:0776a17": "所以成人之源本。欲窮其本。則非了義教莫能盡",
    "X58n1033_001:0776a18": "之。言推萬法窮理盡性者。推。謂尋其本致。窮。謂極",
    "X58n1033_001:0776a19": "其根源。盡。謂竭其蘊底。萬法。即色心等世出世法。",
    "X58n1033_001:0776a20": "然窮理盡性。語出周易。彼繫辭云。窮理盡性以至",
    "X58n1033_001:0776a21": "于命。雖借彼文。取意則異。理。謂道理。真理。性。謂法",
    "X58n1033_001:0776a22": "性。心性。不取天賦。故不言命。謂真如一法。橫對諸",
    "X58n1033_001:0776a23": "事。曰理廣也。&#x7AEA;貫一法。曰性深也。然在無情。曰法",
    "X58n1033_001:0776a24": "性。在有情。曰心性。亦曰佛性。亦名本覺。亦曰如來",
    "X58n1033_001:0776b01": "藏。即下顯性教中所說真性是也。謂色心等法。從",
    "X58n1033_001:0776b02": "緣而生。無實自性。全是真如隨緣所成。故此萬法。",
    "X58n1033_001:0776b03": "皆以真如而為本源。故論主圓覺疏序云。萬法&#x8657;",
    "X58n1033_001:0776b04": "偽。緣會而生。生法本無。一切唯識。識如幻夢。但是",
    "X58n1033_001:0776b05": "一心。心寂而知。目之圓覺。此推萬法至本源之謂",
    "X58n1033_001:0776b06": "也。唯識亦云。此諸法勝義。亦即是真如。常如其性",
    "X58n1033_001:0776b07": "故。即諸法實性。亦此義也。言至於本源者。非離真",
    "X58n1033_001:0776b08": "性之外。別有本源。但約教詮淺深之異。故有至不",
    "X58n1033_001:0776b09": "至爾。起信云。心真如者。即是一法界大總相法門",
    "X58n1033_001:0776b10": "體。所謂心性不生不滅。乃至云唯是一心。故名真",
    "X58n1033_001:0776b11": "如。又云。摩訶衍者。總說有二種。一者法。二者義。所",
    "X58n1033_001:0776b12": "言法者。謂眾生心。是心即攝一切世間出世間法。",
    "X58n1033_001:0776b13": "依於此心。顯示摩訶衍義。華嚴經云。云何說諸蘊。",
    "X58n1033_001:0776b14": "諸蘊有何性。蘊性不可滅。是故說無生。分別此諸",
    "X58n1033_001:0776b15": "蘊。其性本空寂。空故不可滅。此是無生義。眾生既",
    "X58n1033_001:0776b16": "如是。諸佛亦復然。佛及諸佛法。是性無所有。則知",
    "X58n1033_001:0776b17": "不生不滅真如妙性。實諸法之本源矣。非一乘了",
    "X58n1033_001:0776b18": "義。何以臻此。言決了者。謂決定了義。亦決斷顯了也。",
    "X58n1033_001:0776b19": "[0776b19] 然當今學士各執一宗。就師佛者。仍迷實義。故於天",
    "X58n1033_001:0776b20": "地人物。不能原之至源。",
    "X58n1033_001:0776b21": "[0776b21] 此先顯餘宗未了。為造論之緣由也。學士。通指習",
    "X58n1033_001:0776b22": "三教者。各執一宗。謂習儒者。唯執天命。習老者。唯",
    "X58n1033_001:0776b23": "執自然等。更不復博究圓暢也。師佛者。即別指內",
    "X58n1033_001:0776b24": "宗習權教人。或執業惑。或執識變。不信一乘實教。",
    "X58n1033_001:0776c01": "設談佛性。定揀闡提。縱說真如。但云不變。有所未",
    "X58n1033_001:0776c02": "悟。故曰仍迷。其猶眾盲摸象。豈識象之全軀。坐井",
    "X58n1033_001:0776c03": "觀天。寧見天之無際。前就學人所知。以顯教之權",
    "X58n1033_001:0776c04": "實。今約學人所執。為造論之發端。",
    "X58n1033_001:0776c05": "[0776c05] 余今還依內外教理。推窮萬法。",
    "X58n1033_001:0776c06": "[0776c06] 依內外教理。則見解圓融。而無偏局之弊。與未嘗",
    "X58n1033_001:0776c07": "讀佛書而輒議佛者。相去遠矣。",
    "X58n1033_001:0776c08": "[0776c08] 初從淺至深。於習權教者。斥滯令通。而極其本。後依",
    "X58n1033_001:0776c09": "了教。顯示展轉生起之義。會偏令圓。而至於末。",
    "X58n1033_001:0776c10": "[0776c10] 從淺至深者。即指論初二門斥迷執偏淺也。於中",
    "X58n1033_001:0776c11": "前前淺而後後深。斥滯令通者。即破執情而顯圓",
    "X58n1033_001:0776c12": "解也。極其本者。指第三門顯真源也。依了教顯示",
    "X58n1033_001:0776c13": "展轉生起者。即第四門中用顯性了義。會前所執。",
    "X58n1033_001:0776c14": "同一真理也。",
    "X58n1033_001:0776c15": "[0776c15] 文有四篇。名原人也。",
    "X58n1033_001:0776c16": "[0776c16] 總結論名。前序論竟。四篇者。一斥迷執。二斥偏淺。",
    "X58n1033_001:0776c17": "三直顯真源。四會通本末。",
    "X58n1033_001:0776c18": "[0776c18] 一斥迷執(習儒道者)。",
    "X58n1033_001:0776c19": "[0776c19] 斥者。排擯義。迷。謂惑而不悟。執。謂固守不移。",
    "X58n1033_001:0776c20": "[0776c20] 儒道二教。說人畜等類。皆是&#x8657;無大道生成養育。",
    "X58n1033_001:0776c21": "[0776c21] 此下顯二宗之大同也。道經云。有物混成。先天地",
    "X58n1033_001:0776c22": "生。寂兮寥兮。獨立而不改。周行而不殆。可以為天",
    "X58n1033_001:0776c23": "下母。吾不知其名。強名曰道。又彼經云。道生之。德",
    "X58n1033_001:0776c24": "畜之。物形之。勢成之。皆言&#x8657;無大道。生成養育之",
    "X58n1033_001:0777a01": "功用也。",
    "X58n1033_001:0777a02": "[0777a02] 謂道法自然。生於元氣。元氣生天地。天地生萬物。",
    "X58n1033_001:0777a03": "[0777a03] 就二宗推明生起次序也。謂者。二宗意旨也。道法",
    "X58n1033_001:0777a04": "自然。語出道經。彼云。人法地。地法天。天法道。道法",
    "X58n1033_001:0777a05": "自然。即上文&#x8657;無大道也。自然者。妙本之性。性非",
    "X58n1033_001:0777a06": "造作。故曰自然。道者。妙本之用。道與自然。體用之",
    "X58n1033_001:0777a07": "稱。與上文有別。順文言法。非謂道法傚於自然也。",
    "X58n1033_001:0777a08": "又彼經云。一生二。二生三。三生萬物。今云生於元",
    "X58n1033_001:0777a09": "氣。即彼道生一也。元氣生天地。即彼一生二。二生",
    "X58n1033_001:0777a10": "三也。天地生萬物。即彼三生萬物也。前敘中混沌。",
    "X58n1033_001:0777a11": "即儒者之說。此言大道。即老氏之意。前後互舉。顯",
    "X58n1033_001:0777a12": "二宗之大同也。",
    "X58n1033_001:0777a13": "[0777a13] 故智愚貴賤。貧富苦樂。皆稟於天。由於時命。",
    "X58n1033_001:0777a14": "[0777a14] 人中品類不同。言皆稟於天。由於時命者。儒宗多",
    "X58n1033_001:0777a15": "云。死生有命。富貴在天。又云。莫之為而為者天也。",
    "X58n1033_001:0777a16": "莫之致而至者命也。",
    "X58n1033_001:0777a17": "[0777a17] 故死後卻歸天地。復其&#x8657;無。",
    "X58n1033_001:0777a18": "[0777a18] 前約從本起末。此約原始反終。天地者。儒宗所歸。",
    "X58n1033_001:0777a19": "&#x8657;無者。老氏所復。道經云。夫物芸芸。復歸其根。歸",
    "X58n1033_001:0777a20": "根曰靜。靜曰復命。言萬物既稟天地元氣而生。如",
    "X58n1033_001:0777a21": "草木依根而得榮茂。死則復其本始。如草木凋落。",
    "X58n1033_001:0777a22": "精脈還其本根。是復其所稟之性命也。從天地生。",
    "X58n1033_001:0777a23": "復歸天地者。如邵子云。上天生我。上天死我。一聽",
    "X58n1033_001:0777a24": "於天。有何不可。此之謂也。",
    "X58n1033_001:0777b01": "[0777b01] 然外教宗旨。但在乎依身立行。不在究竟身之原由。",
    "X58n1033_001:0777b02": "[0777b02] 外教。即指儒道。謂佛法之外也。儒宗五常百行。老",
    "X58n1033_001:0777b03": "氏保雌守弱。皆以修飾其身耳。不言此身因何而",
    "X58n1033_001:0777b04": "有。何故得為人。何故為畜等。縱說原由。不過大道",
    "X58n1033_001:0777b05": "元氣而已。",
    "X58n1033_001:0777b06": "[0777b06] 所說萬物。不論象外。",
    "X58n1033_001:0777b07": "[0777b07] 象。謂物之形象。天地皆象內也。今世教所談。至大",
    "X58n1033_001:0777b08": "者。不過天地而已。而人畜萬物。皆在天地之中。故",
    "X58n1033_001:0777b09": "其所論。不出天地之外。莊子云。六合之外。聖人存",
    "X58n1033_001:0777b10": "而不論也。則知天地之外。孔老非實不知。但以世",
    "X58n1033_001:0777b11": "人智淺。未足與議。論語云。夫子之言性與天道。不",
    "X58n1033_001:0777b12": "可得而聞也。況象外乎。",
    "X58n1033_001:0777b13": "[0777b13] 雖指大道為本。而不備明順逆起滅染淨因緣。",
    "X58n1033_001:0777b14": "[0777b14] 恐有問言。儒道二宗。亦說大道元氣等生成萬物。",
    "X58n1033_001:0777b15": "則是大道元氣。即是身本。那言不究原由耶。故今",
    "X58n1033_001:0777b16": "釋云。元氣天命父母等。但是生身之具。而非即是",
    "X58n1033_001:0777b17": "身本。譬如孩&#x7A49;見母籠甑取餅啖之。便知是餅籠",
    "X58n1033_001:0777b18": "甑所成。後來索餅。即指籠甑。豈知籠甑但是成餅",
    "X58n1033_001:0777b19": "之具。豈是餅之所本哉。今元氣天地等。籠甑之謂",
    "X58n1033_001:0777b20": "也。執為身本。孩&#x7A49;之見而已。而不備明云云者。正",
    "X58n1033_001:0777b21": "顯二宗所迷也。順逆起滅者。謂內教所說十二因",
    "X58n1033_001:0777b22": "緣。迷則從無明起行。輾轉乃至有生老死。即順生",
    "X58n1033_001:0777b23": "死起動。而成流轉也。悟則從老死逆觀。乃至無明。",
    "X58n1033_001:0777b24": "遂起智斷無明。由無明滅。故行滅。乃至生老死滅。",
    "X58n1033_001:0777c01": "即登聖果。此明逆生死而還滅也。此十二支通大",
    "X58n1033_001:0777c02": "小乘。義門繁廣。非略可盡。言染淨因緣者。有二。一",
    "X58n1033_001:0777c03": "約小乘。其說又二。一者。如前十二有支。由無明緣",
    "X58n1033_001:0777c04": "行。乃至生緣老死。是染因緣。由無明滅行滅。乃至",
    "X58n1033_001:0777c05": "老死滅。是淨因緣。二者。約苦集滅道四諦。謂苦集",
    "X58n1033_001:0777c06": "是世間因果。滅道是出世間因果。由造集諦因。感",
    "X58n1033_001:0777c07": "苦諦果。名染因緣。由厭苦故。起道諦智。斷彼集因。",
    "X58n1033_001:0777c08": "苦果不生。證滅諦理。名淨因緣。故淨名云。從癡有",
    "X58n1033_001:0777c09": "愛。則我病生。眾生病愈。我病亦愈。二約大乘。亦二。",
    "X58n1033_001:0777c10": "一約法相宗。謂藏識法爾包攝三乘及三性名言",
    "X58n1033_001:0777c11": "種子。而一切眾生有無不同。若有三乘種子者。遇",
    "X58n1033_001:0777c12": "緣熏習。脩行斷障。當得三乘聖果。名淨因緣。(此且三乘",
    "X58n1033_001:0777c13": "總說應別明之)若無三乘種子。但有有漏三性等種。即造",
    "X58n1033_001:0777c14": "三種業(福非福。不動)三界流轉。名染因緣。二約法性宗。",
    "X58n1033_001:0777c15": "真妄和合。成黎耶識。若迷之時。染法(即前妄也)有力。淨",
    "X58n1033_001:0777c16": "法(即前真也)無力。向緣下轉。沉輪三界。名染因緣。悟時",
    "X58n1033_001:0777c17": "淨法有力。染法無力。背緣上轉。成四聖位。(佛。菩薩。緣覺。聲",
    "X58n1033_001:0777c18": "聞)名淨因緣。廣如下引。此等法義。外教豈知。況能",
    "X58n1033_001:0777c19": "備明。",
    "X58n1033_001:0777c20": "[0777c20] 故習者不如是權。執之為了。",
    "X58n1033_001:0777c21": "[0777c21] 孔老所說。但是權宜。不執則為入道之緣。固執則",
    "X58n1033_001:0777c22": "為障道之損。圭峰云。儒資戒律。道助禪那。此其緣",
    "X58n1033_001:0777c23": "也。八難之中。世智辯聰。反成為難。此其損也。",
    "X58n1033_001:0777c24": "[0777c24] 今略舉而詰之。",
    "X58n1033_001:0778a01": "[0778a01] 就二宗詰難。下文有四。一難道生。道教所執。二難",
    "X58n1033_001:0778a02": "自然。道教所執。儒宗亦執。三難元氣。此儒道皆執。",
    "X58n1033_001:0778a03": "四難天命。儒者所執。",
    "X58n1033_001:0778a04": "[0778a04] 所言萬物。皆從大道而生者。大道即是生死賢愚之",
    "X58n1033_001:0778a05": "本。吉凶禍福之基。",
    "X58n1033_001:0778a06": "[0778a06] 此按定外宗道生以立難也。",
    "X58n1033_001:0778a07": "[0778a07] 基本既其常存。則禍亂凶愚。不可除也。福慶賢善。不",
    "X58n1033_001:0778a08": "可益也。",
    "X58n1033_001:0778a09": "[0778a09] 道既是常。物亦應常。如世子孫還類父母。則禍亂",
    "X58n1033_001:0778a10": "應常。非人力可以翦除。福慶應常。非積善可能增",
    "X58n1033_001:0778a11": "益。故李思慎云。老謂生與死命也。悉是道之所為。",
    "X58n1033_001:0778a12": "聖與不肖性也。但是天之所與。天與不可逃。道為",
    "X58n1033_001:0778a13": "不可悍。知天道之不可逃悍者。則能安處長生。",
    "X58n1033_001:0778a14": "[0778a14] 何用老莊之教耶。",
    "X58n1033_001:0778a15": "[0778a15] 聖人見善有益。可以致福。故教令為善。見惡有損。",
    "X58n1033_001:0778a16": "可以致禍。故教令遠惡。既云吉凶禍福。於我無預。",
    "X58n1033_001:0778a17": "道使之然。不可增損。則孔老設教。勸善禁惡。何所",
    "X58n1033_001:0778a18": "圖耶。",
    "X58n1033_001:0778a19": "[0778a19] 又道育虎狼。胎桀紂。夭顏冉。禍夷齊。何名尊乎。",
    "X58n1033_001:0778a20": "[0778a20] 若云萬物皆是道之所為者。虎狼害人之獸。道畜",
    "X58n1033_001:0778a21": "之而使害也。桀紂虐民之君。道孕之而使虐也。顏",
    "X58n1033_001:0778a22": "冉之賢而不享年。道夭之也。夷齊之賢而致禍死。",
    "X58n1033_001:0778a23": "道禍之也。道經云。萬物莫不尊道而貴德。使道之",
    "X58n1033_001:0778a24": "所為誠如是。何名尊乎。",
    "X58n1033_001:0778b01": "[0778b01] 又言萬物皆是自然生化。非因緣者。",
    "X58n1033_001:0778b02": "[0778b02] 此又按定外宗自然以立難也。內教說一切萬法",
    "X58n1033_001:0778b03": "從因緣生。謂親能發起為因。&#x758E;能助起為緣。如草",
    "X58n1033_001:0778b04": "木等。從種子生。名曰親因。水土人時。名曰&#x8E08;緣。人",
    "X58n1033_001:0778b05": "畜等。從業惑生。名曰親因。父母。二氣。名曰&#x758E;緣。彼",
    "X58n1033_001:0778b06": "儒道既執自然。則不推因緣。故莊子云。不知所以",
    "X58n1033_001:0778b07": "然。名曰自然。又云。鶴不浴而白。烏不黔而黑。言皆",
    "X58n1033_001:0778b08": "自然也。儒宗如司馬君實無為贊云。進退有道。得",
    "X58n1033_001:0778b09": "失有命。守道在己。功成則天。天復何為。莫非自然。",
    "X58n1033_001:0778b10": "[0778b10] 則一切無因緣處。悉應生化謂石應生草。草應生人。",
    "X58n1033_001:0778b11": "人生畜等。",
    "X58n1033_001:0778b12": "[0778b12] 既不待因緣。則石非草等因緣。應能生草。草生人。",
    "X58n1033_001:0778b13": "人生畜等。以皆非緣故。所言等者。等一切非緣之",
    "X58n1033_001:0778b14": "事。如火應生草木。木生魚鳥。凡是一切不應生處。",
    "X58n1033_001:0778b15": "皆能生也。正取人不待父母緣。忽自生人等。如西",
    "X58n1033_001:0778b16": "方無因外道。亦作此計。瑜伽第七云。何因緣故。彼",
    "X58n1033_001:0778b17": "諸外道。起如是見。立如是論。答謂見世間無有因",
    "X58n1033_001:0778b18": "緣。或時&#x6B58;爾大風卒起。於一時間。寂然止息。或時",
    "X58n1033_001:0778b19": "忽爾暴河瀰漫。於一時間。頓即枯竭。或時&#x9B31;爾花",
    "X58n1033_001:0778b20": "木敷榮。於一時間。颯然衰&#x9847;。由如是故。起無因見。",
    "X58n1033_001:0778b21": "立無因論。清涼云與此方儒老所計頗同。又涅槃",
    "X58n1033_001:0778b22": "經中。衲衣梵志。求佛論議。佛問云。汝宗何故知非",
    "X58n1033_001:0778b23": "因緣。彼云。我見牛生便能[口*束]乳。龜生便能入水。知",
    "X58n1033_001:0778b24": "非因緣。佛言。若言[口*束]乳非因緣者。俱非因緣。何不",
    "X58n1033_001:0778c01": "[口*束]角。若言入水非因緣者。俱非因緣。何不入火。梵",
    "X58n1033_001:0778c02": "志辭屈。投佛出家。",
    "X58n1033_001:0778c03": "[0778c03] 又應生無前後。起無早晚。神仙不藉丹藥。太平不藉",
    "X58n1033_001:0778c04": "賢良。仁義不藉教習。",
    "X58n1033_001:0778c05": "[0778c05] 既云自然。不應緣習。然前後早晚約時。時乃&#x758E;緣",
    "X58n1033_001:0778c06": "中一事。如春蘭秋菊。社燕賓鴻等。各因其時。人須",
    "X58n1033_001:0778c07": "十月。方乃誕生非自然也。神仙已下。別約有情。神",
    "X58n1033_001:0778c08": "仙要須宿稟寡欲之資。鍊藥服氣為緣。方能長生",
    "X58n1033_001:0778c09": "不老。天下太平。必藉忠臣良士。武以定亂。文以經",
    "X58n1033_001:0778c10": "世。君臣相濟。然後民安國泰。時和俗淳。人有才德",
    "X58n1033_001:0778c11": "之美。皆資訓誨之力。習與性成。未有不學而自成",
    "X58n1033_001:0778c12": "者。執自然者。不亦乖乎。",
    "X58n1033_001:0778c13": "[0778c13] 老莊周孔。何用立教為軌則乎。",
    "X58n1033_001:0778c14": "[0778c14] 既賢者自然而賢。不由教習。愚者自然而愚。教亦",
    "X58n1033_001:0778c15": "無益。聖人立教。便成無用矣。然老氏上土下士之",
    "X58n1033_001:0778c16": "說。孔聖上智下愚之論。在吾教中。&#x8462;宿習力故。謂",
    "X58n1033_001:0778c17": "多生熏習純熟。今得為人。諸識聰利。聞道勤行。孔",
    "X58n1033_001:0778c18": "老於此。謂之生知上士。故白樂天生而識字。世呼",
    "X58n1033_001:0778c19": "為三生人。若宿世從異類中來。未曾熏習。或因秘",
    "X58n1033_001:0778c20": "&#x608B;不肯教人。今得人身。諸情暗鈍。倥侗顓蒙。困而",
    "X58n1033_001:0778c21": "不學。孔老於此。呼為下愚下士。其中人者。昔雖曾",
    "X58n1033_001:0778c22": "熏。然未純熟。故於今世。學之則成。不學則殆。由此",
    "X58n1033_001:0778c23": "觀之。雖愚鈍之資。苟能自勉于學。縱未偕於上達。",
    "X58n1033_001:0778c24": "亦自勝於不學者矣。況中人乎。聖人知學問有益。",
    "X58n1033_001:0779a01": "可以革愚成智。故垂典誥以為軌則。斯則因緣之",
    "X58n1033_001:0779a02": "理明矣。而曰自然。豈為通理。",
    "X58n1033_001:0779a03": "[0779a03] 又言皆從元氣而生成者。",
    "X58n1033_001:0779a04": "[0779a04] 此按定外宗元氣以立難也。",
    "X58n1033_001:0779a05": "[0779a05] 則&#x6B58;生之神。未曾習慮。豈得嬰孩便能愛惡驕恣焉。",
    "X58n1033_001:0779a06": "[0779a06] 初生之子。八識雖具。創與境遇。未知染著。若漸長",
    "X58n1033_001:0779a07": "大。慣習力故。愛惡滋彰。所謂習與性成。非由元氣",
    "X58n1033_001:0779a08": "使之然也。&#x6B58;。暴起也。言欻然而生也。",
    "X58n1033_001:0779a09": "[0779a09] 若言欻有。自然便能隨念愛。惡等者。則五德六藝。悉",
    "X58n1033_001:0779a10": "能隨念而解。何待因緣學習而成。",
    "X58n1033_001:0779a11": "[0779a11] 設云孩子初生。便能&#x98E1;乳。不得則啼。豈待習慮。自",
    "X58n1033_001:0779a12": "然便能隨念愛惡等。然則五德六藝。亦應自解。不",
    "X58n1033_001:0779a13": "待習慮。何不爾耶。然人生便知飲乳啼號者。無始",
    "X58n1033_001:0779a14": "以來。慣習力故。與心俱生。如前云牛不[口*束]角。龜不",
    "X58n1033_001:0779a15": "入火。皆因緣也。豈是元氣使之然也。五德者。仁義",
    "X58n1033_001:0779a16": "禮智信也。六藝者。禮樂射御書數也。",
    "X58n1033_001:0779a17": "[0779a17] 又若生是稟氣而&#x6B58;有。死是氣散而欻無。則誰為鬼",
    "X58n1033_001:0779a18": "神乎。",
    "X58n1033_001:0779a19": "[0779a19] 儒者皆執氣聚為生。氣散為死。夫氣散則已斷滅。",
    "X58n1033_001:0779a20": "又誰為鬼神乎。孔子曰。敬鬼神而遠之。易曰。精氣",
    "X58n1033_001:0779a21": "為物。遊魂為變。故知鬼神之情狀。謂百駭四體。男",
    "X58n1033_001:0779a22": "女搆精之所成。故曰精氣為物。彼云遊魂為變者。",
    "X58n1033_001:0779a23": "即如佛教所說心識。由無質礙。任運能往。故曰遊",
    "X58n1033_001:0779a24": "魂。意謂遊魂與精氣合而為人。精氣有滅。而遊魂",
    "X58n1033_001:0779b01": "不滅。故為鬼神。則鬼神之說。儒宗許有明矣。而氣",
    "X58n1033_001:0779b02": "散則誰為耶。",
    "X58n1033_001:0779b03": "[0779b03] 且世有鑑達前生。追憶往事。則知生前相續。非稟氣",
    "X58n1033_001:0779b04": "而&#x6B58;有。",
    "X58n1033_001:0779b05": "[0779b05] 達生前。憶往事者。知宿命也。如羊祜之識金鐶。(晉羊",
    "X58n1033_001:0779b06": "祜。字叔子。幼年嘗牽乳母至李宅門外枯樹穴中。得金鐶一枚。謂乳母曰。此吾先世。為李家子戲所藏也。",
    "X58n1033_001:0779b07": "吾年七歲。墮井而死。事出本傳)崔咸之徵墨誌。(唐崔咸。父銳為澤潞。節度使李抱真",
    "X58n1033_001:0779b08": "從事。有客盧老者。每&#x5F83;來澤潞銳嘗善待之終謂銳曰。吾當與君家作子。以口傍墨誌為驗。及生咸。果如",
    "X58n1033_001:0779b09": "其言。出本傳)房琯剖松下之書。(唐房琯。字次律。開元中。宰桐廬。嘗與道士邢和",
    "X58n1033_001:0779b10": "璞過夏口。入一廢寺。坐古松下。和璞使人鑿地。得瓮中所藏婁師德與永禪師書。笑謂琯曰。頗憶此否。因",
    "X58n1033_001:0779b11": "帳然。悟前世之為永禪師也。出明皇雜錄。東坡詩云。殷勤古松下。為剖瓮中書)唐紹刺燈",
    "X58n1033_001:0779b12": "前之犬。(唐紹者。開元中為給事中。嘗與對門中郎李貌善。每厚待之。妻嘗諫曰。勿友非類。紹",
    "X58n1033_001:0779b13": "曰。非爾所知。後因驪山講武。紹攝禮部尚書。玄宗援桴擊鼓。時未三合。張說遽令紹奏畢。神武赫怒。拽兵",
    "X58n1033_001:0779b14": "部尚書郭元振坐于纛下。欲斬之。張說跪奏。元振有社稷之功。免死。乃斬紹。先一日。紹謂妻曰。吾前生為",
    "X58n1033_001:0779b15": "杜氏女。適壩陵王氏子。十七歲。嘗燈下運針昏睡。犬入房。觸油污衣。心怒。遂以翦刀刺犬。翦一股折。而犬",
    "X58n1033_001:0779b16": "猶活。復換一股。犬方斃吾十九而亡。犬者。今貌是也。明日行刑。必貌翌日果如所言。初一刀。頭未落。再換",
    "X58n1033_001:0779b17": "一刀。頭方落。出李吉甫記)圓觀峽中之舊約。(唐李澄之。字子原。與道人圓觀友善。",
    "X58n1033_001:0779b18": "相約自峽入蜀。路逢女子浣紗。觀謂原曰。此吾寄託之所也。&#x8462;業緣不可逃。明年某日。君自蜀還。可相臨。",
    "X58n1033_001:0779b19": "以一笑為信。又云。吾已三生作比丘云云。已而觀果死。明年原如期至女子家。則兒生三日矣。原使抱臨",
    "X58n1033_001:0779b20": "明簷。兒果一笑。&#x5374;後十三年。原至孤山月下。聞叩牛角而歌者。曰。三生石上舊精魂。賞月吟風不要論。慚",
    "X58n1033_001:0779b21": "愧情人遠相訪。此身雖異性常存。東坡作傳)東坡陝右之夢遊。(蘇子由。謫南安。",
    "X58n1033_001:0779b22": "與雲菴及聰禪師交遊。一夕雲菴夢同子由聰公出城迓五祖戒禪師。明日以語子由。語未卒。聰公至。具",
    "X58n1033_001:0779b23": "言所夢。與雲菴同。山人方談笑間。忽東坡書至。曰。已抵奉新。旦夕可相見。三人大喜。共出城二十里。至建",
    "X58n1033_001:0779b24": "安寺而東坡亦至。因舉夢語坡。坡曰。軾年七八歲時。嘗夢身為僧。往來陝右。又先妣方孕時。夢一僧託宿。",
    "X58n1033_001:0779c01": "頎然。眇一目。雲菴驚曰。戒公陝右人。後失一目。暮年棄五祖來遊南安。終于大庾。逆數五十年。而坡時四",
    "X58n1033_001:0779c02": "十九矣。出冷齋夜話)盧女憶販羊之宿冤。(長安城南盧叔倫家女子。桑間逢僧",
    "X58n1033_001:0779c03": "乞食。問得食處。女曰。村東二里王家飯僧。遂&#x5F83;。果得齋。王氏問僧所從。僧以實告。既而王氏翁媼俱至女",
    "X58n1033_001:0779c04": "家。女閉戶不出。問女母曰。我家設齋。人無知者。女何知耶。女自房中出呼曰。某年月日。販羊胡父子何在。",
    "X58n1033_001:0779c05": "翁媼驚趨出。母問女曰。汝適何故。女曰。我前世為夏州販羊客。姓胡。宿其家。彼殺我父子。羊盡為所有。我",
    "X58n1033_001:0779c06": "後於其家作子。十五得病。二十而終。醫藥之資。已過所&#x5226;。猶每歲與我作齋。雖然。命債尚須償也。出逸史)",
    "X58n1033_001:0779c07": "西山決弒親之疑獄。(宋理宗初。真西山帥長沙日。市民程二者。有子年二十。謀",
    "X58n1033_001:0779c08": "弒厥父。密語其友。友恐事發相累。遂首于官。即呼其子問之。子不諱。及問其父。并鄰人。皆不知所以。問其",
    "X58n1033_001:0779c09": "子殺父之故。亦無可言者真察其事暗味。乃齋沐叩神。一夕夢神報曰。但問其父二十年前曾作何事。即",
    "X58n1033_001:0779c10": "知之矣。翌日真私問其父曰此事我已知。汝但勿諱。汝二十年前曾作何事。父曰。二十年前。有溈山行者。",
    "X58n1033_001:0779c11": "將錢一千緡。欲買度牒。中夜殺行者。瘞于廚下。以其錢營產業焉。真復私問其子。吾欲釋汝。欲以錢一千",
    "X58n1033_001:0779c12": "緡惠汝。從汝所之。汝若得錢。當何所作。子曰。誠如所言。當買度牒入溈山出家。真知行者之怨。遂籍其父",
    "X58n1033_001:0779c13": "產業。計一千緡以付其子。將其父配五百里外。出江湖紀聞)若此之類。今古實",
    "X58n1033_001:0779c14": "多。以此驗知。捨身受身。自類相續。非稟氣也。",
    "X58n1033_001:0779c15": "[0779c15] 又驗鬼神靈知不斷。則知死後非氣散而&#x6B58;無。",
    "X58n1033_001:0779c16": "[0779c16] 鬼神有知。證非斷滅。若謂死而氣散。則其神者為",
    "X58n1033_001:0779c17": "誰耶。",
    "X58n1033_001:0779c18": "[0779c18] 故祭祀求禱。典籍有文。",
    "X58n1033_001:0779c19": "[0779c19] 典籍有文者。如尚書金縢篇。謂武王有疾。周公作",
    "X58n1033_001:0779c20": "冊書。禱於太王王季文王。請以身代。乃納冊於金",
    "X58n1033_001:0779c21": "縢之匱中。翌日乃瘳。又如禮記。祭法。祭義。祭統。禮",
    "X58n1033_001:0779c22": "運。皆言祭禱之事。又月令云命有司合秩&#x84AD;以養",
    "X58n1033_001:0779c23": "犧牲。以供皇天上帝名山大川四方之神。以祭宗",
    "X58n1033_001:0779c24": "廟社稷之靈。為民祈福等。皆其文也。",
    "X58n1033_001:0780a01": "[0780a01] 況死而蘇者。說幽途事。或死後感動妻子。&#x8B90;報恩怨。",
    "X58n1033_001:0780a02": "今古皆有耶。",
    "X58n1033_001:0780a03": "[0780a03] 說幽途事。多關釋典。恐彼儒者尚未信之。今引儒",
    "X58n1033_001:0780a04": "者一說以證。宋吏部侍郎葛立方。字常之。所撰韻",
    "X58n1033_001:0780a05": "語陽秋云。歐陽永叔。素不信釋氏之說。既登二府。",
    "X58n1033_001:0780a06": "一日被病亟。夢至一所。見十人冠冕環坐。一人云。",
    "X58n1033_001:0780a07": "參政安得至此。宜速反舍。公出門數步。復往問曰。",
    "X58n1033_001:0780a08": "公等豈非釋氏所謂十王者乎。曰。然。因問世人。飯",
    "X58n1033_001:0780a09": "僧造經。為亡追福。果有益乎。答曰。安得無益。既寤。",
    "X58n1033_001:0780a10": "病良已。又如崔子玉之掌冥府事。韓擒虎之為閻",
    "X58n1033_001:0780a11": "羅王。(出搜神記)虞太傅之為更生佛。席相公之為皮場",
    "X58n1033_001:0780a12": "神。(出洪內翰夷堅志)皆幽途事之證。(不能具引)言感動妻子&#x8B90;",
    "X58n1033_001:0780a13": "報恩怨者。如左傳。宣公十五年。晉大夫魏顆。其父",
    "X58n1033_001:0780a14": "武子有愛妾。武子疾。謂顆曰。當嫁之。既疾篤。乃令",
    "X58n1033_001:0780a15": "殉葬。武子死。顆嫁之。親族難之。顆曰。吾從治命。後",
    "X58n1033_001:0780a16": "顆與秦將杜回戰於輔氏。見老人結草以禦杜回。",
    "X58n1033_001:0780a17": "躓而顛。獲之。夜夢老人曰。余爾所嫁婦人之父也。",
    "X58n1033_001:0780a18": "爾用先人治命。余是以報。又成公十年。晉景公疾。",
    "X58n1033_001:0780a19": "夢大厲披髮及地。搏膺而踊曰。殺余孫不義。(前二年。景",
    "X58n1033_001:0780a20": "公以無罪殺臣趙同趙括)余得請於帝矣。(此言帝者。或是嶽帝與冥王也。以事關幽",
    "X58n1033_001:0780a21": "途故)六月丙午。公薨。又江湖紀聞。載南宋衢州人鄭",
    "X58n1033_001:0780a22": "朝議。從子某。幼曠達能文。娶會稽陸氏女。亦姿媚",
    "X58n1033_001:0780a23": "明爽。伉儷情至。鄭生嘗。語陸氏曰。萬一不幸。汝勿",
    "X58n1033_001:0780a24": "再醮。汝若先喪。我亦如之。陸氏曰。要當齊眉。何不",
    "X58n1033_001:0780b01": "祥如是。相處十年。生二男一女。及鄭生疾且死。方",
    "X58n1033_001:0780b02": "釋服。陸氏盡攜其資適蘇州曾公曹。成婚方七日。",
    "X58n1033_001:0780b03": "曾生奉漕檄考試他郡。行信宿。陸氏晚步廳屏間。",
    "X58n1033_001:0780b04": "有急足呼於庭曰。鄭官人有書。命婢取之。視外題。",
    "X58n1033_001:0780b05": "但有示陸氏三字。筆札宛然前夫手跡也。視急足。",
    "X58n1033_001:0780b06": "已不見。啟緘讀之。其辭曰。十年結髮夫妻。一生祭",
    "X58n1033_001:0780b07": "祀之主。朝連暮以同歡。俸有餘而共聚。忽大幻而",
    "X58n1033_001:0780b08": "長往。慕何人而輕許。遺棄我之田疇。移資財而別",
    "X58n1033_001:0780b09": "戶。不恤我之有子。不念我之有父。義不足為人之",
    "X58n1033_001:0780b10": "婦。慈不足為人之母。吾以訴諸上蒼。行理對乎幽",
    "X58n1033_001:0780b11": "府。陸氏嘆恨。三日而亡。其書朝議男甸者得之。",
    "X58n1033_001:0780b12": "[0780b12] 外難曰。若人死為鬼。則古來之鬼。填塞巷路。合有見",
    "X58n1033_001:0780b13": "者。如何不爾。",
    "X58n1033_001:0780b14": "[0780b14] 此設難也。外宗聞說人死為鬼。則謂人人死已。盡",
    "X58n1033_001:0780b15": "皆為鬼。不知有六道輪迴。轉受後身。故作此難。",
    "X58n1033_001:0780b16": "[0780b16] 答曰。人死六道。不必皆為鬼。鬼復為人等。豈古來積",
    "X58n1033_001:0780b17": "鬼常存耶。",
    "X58n1033_001:0780b18": "[0780b18] 此設答也。人死六道者。謂或有生天。或還為人。或",
    "X58n1033_001:0780b19": "作禽畜。或墮地獄。前言鬼者。但一趣耳。言鬼復為",
    "X58n1033_001:0780b20": "人者。謂鬼業盡已。或復為人。又或轉餘趣也。其轉",
    "X58n1033_001:0780b21": "餘趣者。如梁高僧傳。說後漢建和間。沙門安世高。",
    "X58n1033_001:0780b22": "舟行至[邱-丘+共]亭湖。泊舟。岸上有湖神祠焉。神降曰。舟",
    "X58n1033_001:0780b23": "中沙門。吾神宿世道伴。為我請之。安至祠中。神泣",
    "X58n1033_001:0780b24": "訴曰。吾與師嘗為道友。以嗔心故。墮此趣中。幸相",
    "X58n1033_001:0780c01": "憫救。師請現本身。神曰。本身醜惡。恐相驚駭。安曰。",
    "X58n1033_001:0780c02": "無慮。忽有大蟒出於神後。引首向安。安撫之。以天",
    "X58n1033_001:0780c03": "竺語說法化導。蟒泣謝曰。幸聞教化。今脫苦矣。以",
    "X58n1033_001:0780c04": "絹千疋。黃白之資。付安。令作功德。安為建寺豫章。",
    "X58n1033_001:0780c05": "(夜話云。今洪州大安寺是)已而見後山有一大蟒。死於草澤中。",
    "X58n1033_001:0780c06": "自是廟不復靈。此亦鬼趣轉生之例也。今俗子無",
    "X58n1033_001:0780c07": "識。乃有妄謂佛菩薩同鬼神者。其謬迷甚矣吁。可",
    "X58n1033_001:0780c08": "悲哉。",
    "X58n1033_001:0780c09": "[0780c09] 且天地之氣。本無知也。人稟無知之氣。安得&#x6B58;起而",
    "X58n1033_001:0780c10": "有知乎。",
    "X58n1033_001:0780c11": "[0780c11] 氣無分別。豈人稟之而有分別乎。若人因稟氣而",
    "X58n1033_001:0780c12": "有分別。則草木等亦應有分別。以所稟同故。且天",
    "X58n1033_001:0780c13": "地之氣。本無賢愚貴賤之異。豈人同稟之而有賢",
    "X58n1033_001:0780c14": "愚貴賤之異乎。而儒者皆執稟氣。謂稟淳和之氣。",
    "X58n1033_001:0780c15": "則為聖為賢。稟渾濁之氣。則為愚為不肖。不知天",
    "X58n1033_001:0780c16": "地之氣。本無差別。自吾人宿習之不同耳。其猶管",
    "X58n1033_001:0780c17": "籥之音。隨竅發異。故有清濁高下之殊。而吹者之",
    "X58n1033_001:0780c18": "氣。曷嘗異哉。若謂吹氣有異。則何藉竹管之殊竅",
    "X58n1033_001:0780c19": "乎。又李白桃紅。姚黃魏紫。無乃春風之各異乎。何",
    "X58n1033_001:0780c20": "不辨其物性。而責於氣也。",
    "X58n1033_001:0780c21": "[0780c21] 草木亦皆稟氣。何不知乎。",
    "X58n1033_001:0780c22": "[0780c22] 舉例難也。亦應云禽獸亦皆稟氣。何飛走之不同。",
    "X58n1033_001:0780c23": "&#x8462;天地之氣。猶爐冶甑爨之謂。但能成物。非物所",
    "X58n1033_001:0780c24": "本。故爐冶雖能範金。不能變銅鐵為良鍰。甑爨雖",
    "X58n1033_001:0781a01": "能熟食。不能變糠&#x7C83;為珍饈。天地之氣雖能成物。",
    "X58n1033_001:0781a02": "不能使草木為人。庸愚作聖。良以草木各有根。人",
    "X58n1033_001:0781a03": "畜各有本故也。",
    "X58n1033_001:0781a04": "[0781a04] 又言貧富貴賤。賢愚善惡。吉凶禍福。皆由天命者。",
    "X58n1033_001:0781a05": "[0781a05] 此又按定外宗天命以立難也。儒者多執天命。先",
    "X58n1033_001:0781a06": "儒解云。命猶令也。彼宗但以清氣上升至高無上",
    "X58n1033_001:0781a07": "曰天。",
    "X58n1033_001:0781a08": "[0781a08] 則天之賦命。奚有貧多富少。賤多貴少。乃至禍多福",
    "X58n1033_001:0781a09": "少。苟多少之分在天。天何不平乎。",
    "X58n1033_001:0781a10": "[0781a10] 天道至公至平。無偏無黨。何故而有貧富貴賤賢",
    "X58n1033_001:0781a11": "愚禍福多少之異。又復於中貧賤禍夭者多。富貴",
    "X58n1033_001:0781a12": "康壽者少。世途目擊。往往如是。天實爾者。則公平",
    "X58n1033_001:0781a13": "安在耶。",
    "X58n1033_001:0781a14": "[0781a14] 況有無行而貴。守行而賤。無德而富。有德而貧。逆吉",
    "X58n1033_001:0781a15": "義凶。仁夭暴壽。乃至有道者喪。無道者興。",
    "X58n1033_001:0781a16": "[0781a16] 無行而貴。如荀子所謂勢榮。守行而賤。如任昉自",
    "X58n1033_001:0781a17": "稱素業。無德而富。如何曾日食萬錢。有德而貧。如",
    "X58n1033_001:0781a18": "相如家徒四壁。逆吉義凶者。如姦邪得志。善良遇",
    "X58n1033_001:0781a19": "害之類。仁夭暴壽者。如盜跖永年。伯牛短折之類。",
    "X58n1033_001:0781a20": "有道無道云者如世善人。動輒坎坷。強梁貪暴。觸",
    "X58n1033_001:0781a21": "事利宜。自古迄今。此類常有。世俗每謂天不平。或",
    "X58n1033_001:0781a22": "云天不開眼。故鄧攸無子。人謂天道無知。斯之謂",
    "X58n1033_001:0781a23": "也。",
    "X58n1033_001:0781a24": "[0781a24] 既皆由天。天乃興不道而喪有道。何有福善。益謙之",
    "X58n1033_001:0781b01": "賞。禍淫害盈之罰焉。",
    "X58n1033_001:0781b02": "[0781b02] 儒宗執天命。不知自違其教也。書云。天道福善禍",
    "X58n1033_001:0781b03": "淫。伊訓云。作善降之百祥。作不善降之百殃。洪範",
    "X58n1033_001:0781b04": "嚮用五福。威用六極。易謙卦云。天導虧盈而益謙。",
    "X58n1033_001:0781b05": "地道變盈而流謙。鬼神害盈而福謙。坤卦云。積善",
    "X58n1033_001:0781b06": "之家。必有餘慶。積不善之家。必有餘殃。大抵皆謂",
    "X58n1033_001:0781b07": "天道昭然。禍福不忒。今見無道興而有道喪。則似",
    "X58n1033_001:0781b08": "易書之說無驗。且如善良遇害。則福善益謙之賞",
    "X58n1033_001:0781b09": "全乖。姦邪得志。則禍淫害盈之罰相反。按其文而",
    "X58n1033_001:0781b10": "考其實。全成齟齬。故云何有。良以不推業理。但執",
    "X58n1033_001:0781b11": "天命。故禍福有時而倒置也。",
    "X58n1033_001:0781b12": "[0781b12] 又既禍亂反逆。皆由天命。則聖人設教。責人不責天。",
    "X58n1033_001:0781b13": "罪物不罪命。是不當也。",
    "X58n1033_001:0781b14": "[0781b14] 世人見說古今冶亂等事。莫不皆謂天數。若由天",
    "X58n1033_001:0781b15": "者。經書所說。只合責天。何但責人耶。如詩書所譏。",
    "X58n1033_001:0781b16": "春秋所貶。曾不譏貶天命。何耶。",
    "X58n1033_001:0781b17": "[0781b17] 然則詩刺亂政。書讚王道。禮稱安上。樂號移風。豈是",
    "X58n1033_001:0781b18": "奉上天之意。順造化之心乎。",
    "X58n1033_001:0781b19": "[0781b19] 既云福禍由天。不在人為。天乃自然之理。不容增",
    "X58n1033_001:0781b20": "損矣。則詩書禮樂。懲惡勸善。使人遠禍就福。以承",
    "X58n1033_001:0781b21": "天休者。不成空言耶。詩有國風雅頌。善則美。惡則",
    "X58n1033_001:0781b22": "刺。書有典謨訓誥誓命之異。皆明二帝三王治世",
    "X58n1033_001:0781b23": "化民之道。孝經云。安上治民。莫善於禮。移風易俗。",
    "X58n1033_001:0781b24": "莫善於樂。凡此詩書禮樂。皆所以規人心於善道",
    "X58n1033_001:0781c01": "者。是以人力而奪造化之權。豈是奉天意而順天",
    "X58n1033_001:0781c02": "心乎。&#x8462;世儒不知感召之端。實由乎我。一向歸之",
    "X58n1033_001:0781c03": "天命。不但違佛教因緣之說。亦違自宗詩書禮樂",
    "X58n1033_001:0781c04": "之本意矣。",
    "X58n1033_001:0781c05": "[0781c05] 是知專此教者。未能原人。",
    "X58n1033_001:0781c06": "[0781c06] 結前儒道外宗未了義也。",
    "X58n1033_001:0781c07": "[0781c07] 二斥偏淺(習佛不了義教者)。",
    "X58n1033_001:0781c08": "[0781c08] 佛教自淺至深。略有五等。一人天教。二小乘教。三大",
    "X58n1033_001:0781c09": "乘法相教。四大乘破相教。(上四在此篇中)五一乘顯性教(在第",
    "X58n1033_001:0781c10": "三篇中)。",
    "X58n1033_001:0781c11": "[0781c11] 此五種教。圭峰約義分判。由所被機有五乘之異。",
    "X58n1033_001:0781c12": "故能被教有此五種。言五乘者。一人天乘。二聲聞",
    "X58n1033_001:0781c13": "乘。三緣覺乘。四菩薩乘。五佛乘。(此依華嚴二地。及圓覺彌勒章意。從",
    "X58n1033_001:0781c14": "所求法。以立乘名耳)今合聲聞緣覺而開菩薩。故立此五。若",
    "X58n1033_001:0781c15": "依法相宗說五種種性者。一聲聞乘性。二緣覺乘",
    "X58n1033_001:0781c16": "性。三菩薩乘性。四不定乘性。五者無性。就不定中",
    "X58n1033_001:0781c17": "復有四類。一聲聞菩薩性。二緣覺菩薩性。三聲聞",
    "X58n1033_001:0781c18": "緣覺性。四聲聞緣覺菩薩性。其無性者。謂總無前",
    "X58n1033_001:0781c19": "三乘種性。今人天教收彼無性。小乘教收彼聲聞",
    "X58n1033_001:0781c20": "緣覺二性。後三教收彼菩薩性。其不定性。中間三",
    "X58n1033_001:0781c21": "教攝之。若依賢首五教者。一小乘教。同此第二。二",
    "X58n1033_001:0781c22": "大乘始教。當此三四。三終教。四頓教。五圓教。當此",
    "X58n1033_001:0781c23": "第五。良以賢首後三。皆約一乘。故圭峰合之。賢首",
    "X58n1033_001:0781c24": "約同教別教。歷位無位開成三異。而彼始教雙收",
    "X58n1033_001:0782a01": "西域空相二宗。以俱未盡大乘法理。故合為初。(初即",
    "X58n1033_001:0782a02": "始也)圭峰依西域仍為二。或開或合。各有攸當。不可",
    "X58n1033_001:0782a03": "一準。萬松老師。于此論中。立九對十八重。總該賢",
    "X58n1033_001:0782a04": "首圭&#x5CEF;二種五教之義。一苦樂對。(以三途對人天)二人天",
    "X58n1033_001:0782a05": "對。(以人對天)三定散對。(欲界為散。上二為定)四色空對。(以四禪望四空)五",
    "X58n1033_001:0782a06": "凡聖對。(前四皆凡。後三乘聖)六大小對。(聲聞緣覺小。始教去皆大)七始終",
    "X58n1033_001:0782a07": "對。(法相為始。法性為終)八頓漸對。(始終歷位。頓教不立)九偏圓對。(賢首前四",
    "X58n1033_001:0782a08": "皆偏。華嚴獨為圓教)是則於賢首小教中。曲開前五對。收此",
    "X58n1033_001:0782a09": "論義。可謂辭簡而理盡矣。",
    "X58n1033_001:0782a10": "[0782a10] 一佛為初心人。且說三世業報。善惡因果。",
    "X58n1033_001:0782a11": "[0782a11] 明人天教。於中先總名大意。初心人者。所被機也。",
    "X58n1033_001:0782a12": "對後三乘。故曰初心。一向方便。故云且說。三世業",
    "X58n1033_001:0782a13": "報者。謂過去造業。今世受報。今世造業。來世受報。",
    "X58n1033_001:0782a14": "故曰三世。業即能招之因。報即所招之果。然業與",
    "X58n1033_001:0782a15": "報。皆通善惡。故曰善惡因果。如下廣明。",
    "X58n1033_001:0782a16": "[0782a16] 謂造上品十惡。死墮地獄。中品餓鬼。下品畜生。",
    "X58n1033_001:0782a17": "[0782a17] 先敘惡因果。言十惡者。謂身三。殺盜淫。語四。妄言。",
    "X58n1033_001:0782a18": "兩舌。惡口。綺語。意三。貪瞋邪見。言上品者。泛說善",
    "X58n1033_001:0782a19": "惡皆有三品。三位明之。一約境。且如殺生。殺人為",
    "X58n1033_001:0782a20": "上。殺畜為中。蚊蚋為下。不殺反此。謂不殺人為下。",
    "X58n1033_001:0782a21": "不殺蚊蚋為上。二約心。不論善惡。但猛利心作為",
    "X58n1033_001:0782a22": "上。泛爾心作為下。庸庸為中。三約時。若善若惡。但",
    "X58n1033_001:0782a23": "三時無悔為上。二時無悔為中。一時為下。言地獄",
    "X58n1033_001:0782a24": "等者。梵云捺洛迦。此云苦器。即眾生受苦之器也。",
    "X58n1033_001:0782b01": "今言地獄。約義立名。有云地者。底也。獄者。局也。地",
    "X58n1033_001:0782b02": "下有獄。故名地獄。總有四類。謂八熱。八寒。近邊。孤",
    "X58n1033_001:0782b03": "獨。言八熱者。一曰等活。謂刀&#x5292;剉斬。成千萬段。以",
    "X58n1033_001:0782b04": "叉撥聚。唱言活活。彼即便活。活已復斬。斬已復活。",
    "X58n1033_001:0782b05": "故曰等活。以四王天壽五百年。(諸天壽量。下自有文)為一日",
    "X58n1033_001:0782b06": "一夜。如是積數。至五百歲。二曰眾合。眾山四合。碎",
    "X58n1033_001:0782b07": "罪人身。猶如微塵。以忉利天壽一千年為一日一",
    "X58n1033_001:0782b08": "夜。積此歲月。壽一千歲。三曰黑繩。如世解木。繩抨",
    "X58n1033_001:0782b09": "鋸解。以夜摩天二千年壽。為一日一夜。壽二千歲。",
    "X58n1033_001:0782b10": "四曰號&#x544C;。以兜率天壽四千年為一晝夜。壽四千",
    "X58n1033_001:0782b11": "歲。五大號&#x544C;。以化樂天八千年壽為一晝夜。壽八",
    "X58n1033_001:0782b12": "千歲。六曰炎熱。以他化天一萬六千年壽為一晝",
    "X58n1033_001:0782b13": "夜。壽一萬六千歲。七曰。極炎熱。壽半中劫。謂從人",
    "X58n1033_001:0782b14": "壽八萬四千歲時。百年減一歲。減至十歲。名半中",
    "X58n1033_001:0782b15": "劫。為此獄壽。八曰阿鼻。此云無間。有五義故。立無",
    "X58n1033_001:0782b16": "間名。一者。作業無間。約治罰說。二者。受報無間。約",
    "X58n1033_001:0782b17": "果報說。三者。受苦無間。約楚痛說。四者。壽命無間。",
    "X58n1033_001:0782b18": "無中夭故。五者。身量無間。謂眾生自業。各各自見",
    "X58n1033_001:0782b19": "身滿獄。中間無空處。故曰無間。此獄壽命。一增減",
    "X58n1033_001:0782b20": "劫。言八寒者。一曰按部陀。此翻為&#x75B1;。寒苦觸身。如",
    "X58n1033_001:0782b21": "瘡&#x75B1;故。二曰&#x75B1;裂。身凍裂故。(此二皆約苦相立名)三蠍螫沾。",
    "X58n1033_001:0782b22": "四虎虎几。五嚇嚇几。(此三約受苦身立名)六青蓮華。七紅蓮",
    "X58n1033_001:0782b23": "華。八大紅蓮華。(寒苦觸身。變如是色)然此八寒壽量。二說不",
    "X58n1033_001:0782b24": "同。依俱舍說。比前更長。如第一按部陀壽命不知",
    "X58n1033_001:0782c01": "其數。佛說如憍薩羅國斛。量胡麻滿二十斛。高盛",
    "X58n1033_001:0782c02": "不概。百年取一粒。取盡此二十斛胡麻。其壽猶未",
    "X58n1033_001:0782c03": "畢盡。且以此數略而計之。餘七地獄。倍倍增數。若",
    "X58n1033_001:0782c04": "準瑜伽說。八寒壽量較於八熱。次第減半。如按部",
    "X58n1033_001:0782c05": "陀減於等活之半。乃至大紅蓮華較阿鼻亦爾。依",
    "X58n1033_001:0782c06": "此。則是八寒輕於八熱也。三近邊獄者。八熱四門。",
    "X58n1033_001:0782c07": "各有四獄。一曰煻煨。沸&#x7070;齊膝。下足焦爛。舉足如",
    "X58n1033_001:0782c08": "故。二曰屍糞。糞泥齊膝。中有毒蟲。下足食盡。舉足",
    "X58n1033_001:0782c09": "還復。三曰鋒刃。刀&#x5292;等刃。布為道路。履則割傷。四",
    "X58n1033_001:0782c10": "曰&#x7070;河。沸熱&#x7070;汁。或&#x7151;或煎。皮肉潰爛。四孤獨獄",
    "X58n1033_001:0782c11": "者。處所不定。或山間樹下。曠野城隍等處。依瑜伽",
    "X58n1033_001:0782c12": "說。近邊孤獨。壽命不定。隨業長短。言餓鬼者。謂長",
    "X58n1033_001:0782c13": "受飢餓。故曰餓鬼。輕重不同。凡有九類。一曰炬口",
    "X58n1033_001:0782c14": "鬼。謂於口中常出猛焰。二曰針咽鬼。頭腹如山。咽",
    "X58n1033_001:0782c15": "喉如針。三曰臭口鬼。口如臭屍。此三名無財鬼。皆",
    "X58n1033_001:0782c16": "不得食故。四曰大癭鬼。項中有癭。以手抉膿。還自",
    "X58n1033_001:0782c17": "食故。五曰針毛鬼。身毛如針。還自刺身。出血而食。",
    "X58n1033_001:0782c18": "六曰臭毛鬼。身毛臭穢。嫌故拔出。取血而食。此三",
    "X58n1033_001:0782c19": "名少財鬼。少得飲食故。七曰得棄鬼。常得祭祀所",
    "X58n1033_001:0782c20": "棄之食。八曰得失鬼。常得巷陌所遺食故。九曰勢",
    "X58n1033_001:0782c21": "力鬼。此有三種。一者夜叉。二者羅剎。三者毗舍闍。",
    "X58n1033_001:0782c22": "此三名多財。多得飲食故。此上諸鬼。以人間二十",
    "X58n1033_001:0782c23": "日為一日一夜。彼還以三十日為一月。十二月為",
    "X58n1033_001:0782c24": "一年。壽五百歲。上依俱舍。有云。鬼趣壽命不定。極",
    "X58n1033_001:0783a01": "長者七萬歲。言畜生者。畜者。養也。人所畜養。如牛",
    "X58n1033_001:0783a02": "馬犬豕之類。此名則局。或云傍生。傍行而生。通一",
    "X58n1033_001:0783a03": "切飛走之類。此名則寬。別而言之。羽毛鱗介。蠢蝡",
    "X58n1033_001:0783a04": "飛潛。其類繁廣。於中最福德者。如龍及金翅。皆通",
    "X58n1033_001:0783a05": "四生。然畜趣壽命。長短不定。極長者。壽一中劫。廣",
    "X58n1033_001:0783a06": "如別章。(此依圭&#x5CEF;行願鈔引)今言中品餓鬼。下品畜生者。圭",
    "X58n1033_001:0783a07": "峰依雜集等論。故作此配。若依華嚴二地。則以畜",
    "X58n1033_001:0783a08": "生為中。餓鬼為下。清涼引正法念處經會云。然此",
    "X58n1033_001:0783a09": "三途。各有邊正。正者為重。邊者為輕。正鬼望邊畜。",
    "X58n1033_001:0783a10": "則鬼重畜輕。(如今文是)正畜望邊鬼。則畜重鬼輕(如華嚴說)。",
    "X58n1033_001:0783a11": "[0783a11] 故佛且類世五常之教(天竺世教。儀式雖殊。懲惡勸善無別。亦不離仁義等五。而",
    "X58n1033_001:0783a12": "有德行可脩例如此國斂手而舉。土蕃散手而垂。皆為禮也)。",
    "X58n1033_001:0783a13": "[0783a13] 後明善因果也。五戒。十善。四禪。八定。是善因。人天",
    "X58n1033_001:0783a14": "等。是善果。今先言人乘。類。謂比類。世。謂世俗。通西",
    "X58n1033_001:0783a15": "域此方。不但周孔說五常也。言五常者。謂。仁義禮",
    "X58n1033_001:0783a16": "智信。是人之所常行。造次顛沛。不容離故。注中別",
    "X58n1033_001:0783a17": "會兩方世教。以顯大同。亦潛通妨難。恐人疑云。佛",
    "X58n1033_001:0783a18": "出天竺。彼國世教。儀式或殊。那言類此五常。即應",
    "X58n1033_001:0783a19": "是佛教倣傚孔老。作是附會。故為此通云云。又龍",
    "X58n1033_001:0783a20": "樹釋摩訶衍論。引道品經。(此方所無)立四法藏。一補特",
    "X58n1033_001:0783a21": "伽羅藏。(補特伽羅。此云數取趣。以數數造業。取餘趣生。即目人也)經云。佛子諦",
    "X58n1033_001:0783a22": "聽為汝解說。仁藏。義藏。禮藏。智藏。信藏。(此人天藏)并聲",
    "X58n1033_001:0783a23": "聞藏及菩薩藏。大覺法藏。所以者何。一切行者。漸",
    "X58n1033_001:0783a24": "次轉勝。次第之法故。",
    "X58n1033_001:0783b01": "[0783b01] (天竺者。&#x8471;嶺已西。有五天竺。謂成劫之時。光音天人。下生於此。故受天名。梵云印士。或云身毒。訛略云竺。",
    "X58n1033_001:0783b02": "言世教者。謂國王治世之教也。西域有佛法處。依佛法治國。如金光明有王法正論品也。又輪王以十善",
    "X58n1033_001:0783b03": "化世。遵古佛遺教也。言儀式雖殊者。如正朔衣冠之類。隨方或殊。而懲惡勸善。與此方大同。德行雖多。舉",
    "X58n1033_001:0783b04": "其大綱。不出仁義等五者可見天下之理。至當歸一。故治世之法。若合符節。非周孔特為斯民而創式也",
    "X58n1033_001:0783b05": "亦非如來倣傚此方而設教也)。",
    "X58n1033_001:0783b06": "[0783b06] 令持五戒(不殺是仁。不盜是義。不邪淫是禮。不妄語是信。不飲酒噉肉。神氣清潔。益於智也)。",
    "X58n1033_001:0783b07": "[0783b07] 若翻前十惡。合云十善。華嚴二地中說十善通五",
    "X58n1033_001:0783b08": "乘。謂下品人因。中品天因。上品三乘因。上上品佛",
    "X58n1033_001:0783b09": "因。而佛於律儀中。又制近事五戒。亦通五乘。故知",
    "X58n1033_001:0783b10": "五戒十善。大同小異。開合隨宜。其猶大乘六度十",
    "X58n1033_001:0783b11": "度耳。",
    "X58n1033_001:0783b12": "[0783b12] (注以五戒會五常。以義同故。明教大師云。一日不殺。謂當愛生不暴一物。不止不食其肉也。孟子曰。殺一",
    "X58n1033_001:0783b13": "無罪。非仁也。故以不殺為仁。二不盜者。謂不義不取。不止攘他物也。孟子云。非其有而取之。非義也。三曰",
    "X58n1033_001:0783b14": "不淫。謂不亂非其匹偶也。而禮所以決嫌疑。別同異。明是非。故同不淫。四不妄語者。謂不以言欺人。而信",
    "X58n1033_001:0783b15": "者言無反覆。故同不妄。五不飲啖者。由飲啖故。心神濁亂。情慮癡狂。害於智也。故不餘啖。智思清潔也。然",
    "X58n1033_001:0783b16": "此五戒依律儀中。復有支時具闕之異。五戒能持。名為支具。或但能持四三二等。名為支闕。盡形壽持。名",
    "X58n1033_001:0783b17": "為時具。或但能持十年五年。下至一日。名為時闕。支時相望。應有四句具闕之義。由此有一分少分多分",
    "X58n1033_001:0783b18": "滿分優婆塞夷。於此五中不殺闕故。雖得人身。多病短命。不盜闕故。資財乏少。不淫闕故。無好眷屬。不妄",
    "X58n1033_001:0783b19": "闕故。言無人受。不飲闕故。諸情暗鈍。又此五中。前四是性戒。謂殺盜等。體性是罪。故曰性戒。飲酒一戒。是",
    "X58n1033_001:0783b20": "名遮戒。由飲食亂性。犯前四故。故佛制此以防前四。故曰遮戒)。",
    "X58n1033_001:0783b21": "[0783b21] 得免三途。生人道中。",
    "X58n1033_001:0783b22": "[0783b22] 五戒十善。皆依師受三歸。言下得此戒體。先受三",
    "X58n1033_001:0783b23": "歸。後受五戒十戒。由歸佛故。不墮地獄。歸法故。不",
    "X58n1033_001:0783b24": "墮餓鬼。歸僧故。不墮旁生。得免三途。&#x8462;三歸之力",
    "X58n1033_001:0783c01": "也。未有不歸三寶而得戒者。以受五戒。必先三歸。",
    "X58n1033_001:0783c02": "故略不言。",
    "X58n1033_001:0783c03": "[0783c03] 脩上品十善。及施戒等。生六欲天。脩四禪八定。生色",
    "X58n1033_001:0783c04": "界無色界天(題中不標天鬼地獄者。界地不同。見聞不及。凡俗尚不知末。況肯窮本。故對俗",
    "X58n1033_001:0783c05": "教。且標原人。今敘佛經。理宜具列)。",
    "X58n1033_001:0783c06": "[0783c06] 上品十善有二意。一者。對前五戒。為下。故曰上品。",
    "X58n1033_001:0783c07": "二者。人中十善為下。故以天中為上品也。天中十",
    "X58n1033_001:0783c08": "善是總。施等為別。謂脩十善。與散心俱。兼行施等。",
    "X58n1033_001:0783c09": "生六欲天。與定心俱。生上二界。言十善者。殺盜淫",
    "X58n1033_001:0783c10": "妄。與五戒同。五不綺語。謂不飾非言。六不兩舌。謂",
    "X58n1033_001:0783c11": "語不背面。七不惡口。言必善順。八不貪愛。謂心常",
    "X58n1033_001:0783c12": "知足於有有具。不生染著。九不嗔恚。謂不以忿恨",
    "X58n1033_001:0783c13": "宿于心。十不邪見。謂心見正直。無誑無&#x8B1F;。此後六",
    "X58n1033_001:0783c14": "戒。諸教標列。或小異同。皆不相違。又有一經。中合",
    "X58n1033_001:0783c15": "語四為三。謂不誹謗。(通兩舌惡口也)不欺誑。(即綺語也)不妄語。",
    "X58n1033_001:0783c16": "(如名)加不飲酒食肉。為四。華嚴於語四中。妄言。兩舌。",
    "X58n1033_001:0783c17": "惡口。綺語。為次。此約重輕為先後也。嵩公輔教編。",
    "X58n1033_001:0783c18": "列意三為嫉恚癡。(故前釋貪。別依唯識)纓絡梵網。唯局大乘。",
    "X58n1033_001:0783c19": "故此不會。然其意三得為業道者。清&#x51C9;大疏依瑜",
    "X58n1033_001:0783c20": "伽釋云。貪若未決。但名煩惱。決即名業。嗔癡亦然。",
    "X58n1033_001:0783c21": "故意三中要具五緣。方成業道。言五緣者。一事。(泛言",
    "X58n1033_001:0783c22": "他物。他所攝故)二體。(所貪物體。即金銀財寶等)三差別。於中有三。一不",
    "X58n1033_001:0783c23": "求。(始欲名求。即他物想)二不願。(希得屬己。即是樂欲)三不貪。(終起奪想為貪)於",
    "X58n1033_001:0783c24": "差別中。前二方便。後一究竟。并前事體。即是五緣。",
    "X58n1033_001:0784a01": "於此五中。若闕究竟。(即終起奪想)但名煩惱。善惡相反。",
    "X58n1033_001:0784a02": "成業例然。言及施戒者。謂持十善時。又廣行惠施。",
    "X58n1033_001:0784a03": "故感欲天。衣食自然。宮殿隨身。眷屬圍繞。如是果",
    "X58n1033_001:0784a04": "報。由布施故。天人壽長。由持戒故。然前云十善。此",
    "X58n1033_001:0784a05": "又云戒者。此或是近住戒。或出家戒等。如報恩經",
    "X58n1033_001:0784a06": "中說。有一日一夜持近住戒。或沙彌戒。比丘戒等。",
    "X58n1033_001:0784a07": "故別言之。而言等者。即等取忍進定。或餘善法。謂",
    "X58n1033_001:0784a08": "供養三寶。孝順父母。脩八福田等。但十善為正因。",
    "X58n1033_001:0784a09": "餘皆助因。而是有漏心脩。故不免輪迴。非如菩薩",
    "X58n1033_001:0784a10": "通無漏者。言生六欲天等者。泛言天者。俱舍云。光",
    "X58n1033_001:0784a11": "潔自在。神用得名。總為三界。別為二十八天。謂欲",
    "X58n1033_001:0784a12": "界六天。色界一十八天無色界四天。言欲界者。謂",
    "X58n1033_001:0784a13": "飲食。睡眠男女情愛。故名欲界。言六天者。一曰四",
    "X58n1033_001:0784a14": "王天。是帝釋臣佐。居須彌四傍。去地四萬二千由",
    "X58n1033_001:0784a15": "旬。(一由旬四十里)身長半由旬。衣重半兩。壽五百歲。以人",
    "X58n1033_001:0784a16": "間五十年為一晝夜。陰陽如人世。二忉利天。此云",
    "X58n1033_001:0784a17": "三十三。居須彌頂。其須彌山出水八萬四千由旬。",
    "X58n1033_001:0784a18": "前四王天居山之半。山頂之上。四周廣平。於其四",
    "X58n1033_001:0784a19": "方。各有八天。最中一天。帝釋所居。故總名三十三",
    "X58n1033_001:0784a20": "天。此天身長一由旬。衣重六銖。壽一千歲。以人間",
    "X58n1033_001:0784a21": "百年為一晝夜。以相抱為陰陽。三[火/(〦-一+又)]摩天。此云時",
    "X58n1033_001:0784a22": "分。以蓮花開合為晝夜。故曰時分。居前天之上一",
    "X58n1033_001:0784a23": "倍。身長二由旬。衣重三銖。壽二千歲。以人間二百",
    "X58n1033_001:0784a24": "年為一晝夜。以身相近為陰陽。四兜率天。此云知",
    "X58n1033_001:0784b01": "足。於所受樂。常知足故。居處倍前。身長四由旬。壽",
    "X58n1033_001:0784b02": "四千歲。以人間四百年為一晝夜。以執手為陰陽。",
    "X58n1033_001:0784b03": "五化樂天。為隨心意樂。自化樂具。還自受用故。居",
    "X58n1033_001:0784b04": "倍兜率。身長八由旬。衣重一銖。壽八千歲。以人間",
    "X58n1033_001:0784b05": "八百年為晝夜。以相熟視為陰陽。六他化自在天。",
    "X58n1033_001:0784b06": "謂他化樂具。自得受用故。居倍前天。身長十六由",
    "X58n1033_001:0784b07": "旬。衣重半銖。壽一萬六千歲。以人間一千六百年",
    "X58n1033_001:0784b08": "為晝夜。以暫瞬目為陰陽。自此以還。名曰欲界。言",
    "X58n1033_001:0784b09": "脩四禪八定者。梵語禪那。此云靜慮。法苑章云。靜",
    "X58n1033_001:0784b10": "者。性離囂塵沉浮等障。慮者。專心一志。籌度境門。",
    "X58n1033_001:0784b11": "然諸無色定有靜無慮。純定心故。欲界等持。有慮",
    "X58n1033_001:0784b12": "無靜。多散動故。唯色界中靜慮均平。故得此名。言",
    "X58n1033_001:0784b13": "四禪者。一有尋有伺靜慮。尋伺。亦名覺觀。對治欲",
    "X58n1033_001:0784b14": "界惡不善法故。然尋約麤相。伺約細相。二無尋無",
    "X58n1033_001:0784b15": "伺靜慮離前初禪覺觀之心。生歡喜故。三離喜靜",
    "X58n1033_001:0784b16": "慮。離前二禪喜心。憂喜雙忘。住於樂受故。四離喜",
    "X58n1033_001:0784b17": "樂靜慮離前三禪喜樂。苦樂雙忘故。言八定者。四",
    "X58n1033_001:0784b18": "禪之後。加無色四空定。謂一者空無邊處定。前色",
    "X58n1033_001:0784b19": "界中所有色想。今皆超越。住無邊空處故。二識無",
    "X58n1033_001:0784b20": "邊處定。前色與空。皆不離識。今皆超越。唯住無邊",
    "X58n1033_001:0784b21": "識故。三無所有處定。前有識可住。今識亦不可得。",
    "X58n1033_001:0784b22": "若心若境。皆無所有故。四非想非非想處定。前能",
    "X58n1033_001:0784b23": "離心識之想。今亦無故。此與四禪俱名定者。以四",
    "X58n1033_001:0784b24": "禪中有一分定義。故得定名。言生色無色界者。由",
    "X58n1033_001:0784c01": "脩四禪。得生色界。謂有五蘊色身。故名色界。其十",
    "X58n1033_001:0784c02": "八天者。謂初禪三天。一梵眾天。即梵王人民。二梵",
    "X58n1033_001:0784c03": "輔天。即梵王臣佐。三大梵天。即是梵王。然此三天。",
    "X58n1033_001:0784c04": "皆壽一劫。自此已上。身衣隨意。無復男女。但以禪",
    "X58n1033_001:0784c05": "定法喜為食。內有覺觀心故。外感火災所壞。二禪。",
    "X58n1033_001:0784c06": "少光。無量光。光音。三天。壽命二劫。內有喜故。外感",
    "X58n1033_001:0784c07": "水災所壞。三禪。少淨。無量淨。&#x5FA7;淨。三天。壽名三劫。",
    "X58n1033_001:0784c08": "內有樂故。風災所壞。四禪。九天。無雲。福生。廣果。三",
    "X58n1033_001:0784c09": "天。壽四劫。無想天。五百劫。無煩天。千劫。無熱天。二",
    "X58n1033_001:0784c10": "千劫。善現天。三千劫。善見天。四千劫。色究竟天。五",
    "X58n1033_001:0784c11": "千劫。脩後四定。生無色界。言無色者謂無麤色蘊。",
    "X58n1033_001:0784c12": "但有四蘊心。及心所依定。而住。名無色界。其四天",
    "X58n1033_001:0784c13": "者。一空無邊處天。壽一萬劫。二識無邊處天。壽二",
    "X58n1033_001:0784c14": "萬劫。三無所有處天。壽四萬二千劫。四非想天。壽",
    "X58n1033_001:0784c15": "八萬四千劫。",
    "X58n1033_001:0784c16": "[0784c16] (三途天人。類趣各別。欲色無色。依地有殊。注言見聞不及者。天堂地獄鬼趣。孔老不談。俗眼不見故也。天",
    "X58n1033_001:0784c17": "為本。人畜為末。世人但知人畜草木依天所生。不知人畜從自業招。妄謂天生。是不知末。況能知彼天等",
    "X58n1033_001:0784c18": "果為何物。縱若說者。不過但云清氣上昇。高明悠久。無聲無臭以為至極。更不信有佛教所說能盡天地",
    "X58n1033_001:0784c19": "之實者。故曰況肯窮本。豈復能知空生大覺。如海一漚者乎)。",
    "X58n1033_001:0784c20": "[0784c20] 故名人天教也(然業有三種。一惡。二善。三不動。報有三時。現報。生報。後報)。",
    "X58n1033_001:0784c21": "[0784c21] (注辨業報差別也。業以造作為義。然體有假實。身語是假。思是實體。然思有三種。謂審慮。決定。動發。正取",
    "X58n1033_001:0784c22": "動發。方成業道。謂動身思。是身之實。發語思。是語之實。審決二思。但是方便。注一惡者。即前三品十惡是。",
    "X58n1033_001:0784c23": "二善者。即前五戒十善等是。三不動業者。即前四禪八定。對欲界散動。得不動名。言報亦有三時等者。報",
    "X58n1033_001:0784c24": "以&#x9167;因為義。現報者。現在作惡作善。現身受報。如服狼虎藥。立時見&#x52B9;此約極猛利心作業。故得現報。如",
    "X58n1033_001:0785a01": "琉璃王誅滅釋種。生陷阿鼻法照和尚專念彌陀。生歸極樂。更不歷中有身也。二生報者。今生作業。來生",
    "X58n1033_001:0785a02": "受報。如今歲種麥。來歲收刈。三後報者。今生作業隔生方受。如負二人債。強者先牽。善輕惡重。則先受惡",
    "X58n1033_001:0785a03": "報。惡輕善重。則先受善報。則以後受者。為後報矣。此約善惡間雜。復由輕重分先後耳。餘經論說。此三之",
    "X58n1033_001:0785a04": "外。復有不定報對時料揀。復有四句。謂一時定報不定。二報定時不定。三時報俱定。四時報俱不定等)。",
    "X58n1033_001:0785a05": "[0785a05] 據此教中。業為身本。",
    "X58n1033_001:0785a06": "[0785a06] 但知此身從業而招。更不推業從何來。良由根鈍。",
    "X58n1033_001:0785a07": "未能窮究。",
    "X58n1033_001:0785a08": "[0785a08] 今詰之曰。既由造業受五道身。未審誰人造業。誰人",
    "X58n1033_001:0785a09": "受報。",
    "X58n1033_001:0785a10": "[0785a10] 誰造誰受。總詰也。彼應答云。是我身心能造。故下",
    "X58n1033_001:0785a11": "別難也。",
    "X58n1033_001:0785a12": "[0785a12] 若此眼耳手足能造業者。初死之人。眼耳手足宛然。",
    "X58n1033_001:0785a13": "何不見聞造作。",
    "X58n1033_001:0785a14": "[0785a14] 此難身也。由彼不了身等是假。執為實能造。故招",
    "X58n1033_001:0785a15": "此難。",
    "X58n1033_001:0785a16": "[0785a16] 若言心作。何者是心。",
    "X58n1033_001:0785a17": "[0785a17] 此難心也。佛教說心。凡有四種。一肉團心。五藏中",
    "X58n1033_001:0785a18": "火也。二緣慮心。通八種識。俱能緣慮自分境故。三",
    "X58n1033_001:0785a19": "集起心。唯賴耶識。集諸種子。起現行故。四堅實心。",
    "X58n1033_001:0785a20": "即如來藏性是也。今人天機。不知後三。故招此難。",
    "X58n1033_001:0785a21": "此與世俗言心大同。",
    "X58n1033_001:0785a22": "[0785a22] 若言肉心。肉心有質。繫於身內。如何速入眼耳。辨外",
    "X58n1033_001:0785a23": "是非。是非不知。因何取捨。",
    "X58n1033_001:0785a24": "[0785a24] 言有質者。以肉團心。屬色法故。但是心等所依。無",
    "X58n1033_001:0785b01": "實作用。如何速入眼耳耶。然佛說第六意識。有二",
    "X58n1033_001:0785b02": "義用。一與五識俱行。如眼緣色時。意亦緣色。分別",
    "X58n1033_001:0785b03": "皂白。起殊勝解。耳緣聲等。例亦如之。二不與五識",
    "X58n1033_001:0785b04": "俱。名獨頭意。如前五不緣境時。內自思等。今人天",
    "X58n1033_001:0785b05": "教。不知緣外境者。是意識作用。執以為心。故招此",
    "X58n1033_001:0785b06": "難。",
    "X58n1033_001:0785b07": "[0785b07] 且心與眼耳手足俱為質礙。豈得內外相通。運動應",
    "X58n1033_001:0785b08": "接。同造業緣。",
    "X58n1033_001:0785b09": "[0785b09] 顯肉團心無作用也。如其有用。肺等應然。則諸已",
    "X58n1033_001:0785b10": "死。應能緣慮。",
    "X58n1033_001:0785b11": "[0785b11] 若言。但是喜怒愛惡。發動身口。令造業者。喜怒等情。",
    "X58n1033_001:0785b12": "乍起乍滅。自無其體。將何為主。而作業耶。",
    "X58n1033_001:0785b13": "[0785b13] 迷心者。往往認情為心。遂謂心能喜怒愛惡。發動",
    "X58n1033_001:0785b14": "身口。故能造義。不知喜怒等。但是意識心所法也。",
    "X58n1033_001:0785b15": "豈可以心所為心王耶。且喜怒等情。乍起乍滅。對",
    "X58n1033_001:0785b16": "順情境。則喜則愛。對違情境。則怒則惡。境來則起。",
    "X58n1033_001:0785b17": "境去則滅。而心體常恒。本無起滅。若境去心無。心",
    "X58n1033_001:0785b18": "即斷滅。誰為主宰。而作業耶。",
    "X58n1033_001:0785b19": "[0785b19] 設言。不應如此別別推尋。都是我身心能造業者。此",
    "X58n1033_001:0785b20": "身已死。誰受苦樂之報。",
    "X58n1033_001:0785b21": "[0785b21] 前將身心分破。此將身心合破也。設彼救云。不應",
    "X58n1033_001:0785b22": "如此別別推尋。都是我身我心。總合能造。然則身",
    "X58n1033_001:0785b23": "死心滅。誰受報耶。彼若許心不滅。則無此難。",
    "X58n1033_001:0785b24": "[0785b24] 若言。死後更有身者。豈有今日身心造罪脩福。令他",
    "X58n1033_001:0785c01": "後世身心受苦受樂。",
    "X58n1033_001:0785c02": "[0785c02] 設彼救云。前身雖死。仍有後身。前身造業。後身受",
    "X58n1033_001:0785c03": "報。復有何過。難云。若心不滅。自作自受。屬於一人。",
    "X58n1033_001:0785c04": "於理則可。汝今既執身心俱滅。則後身心非前身",
    "X58n1033_001:0785c05": "心。不應彼作而令此受。其猶前官枉法。後官被黜。",
    "X58n1033_001:0785c06": "安有此理。",
    "X58n1033_001:0785c07": "[0785c07] 據此。則脩福者屈甚。造業者幸甚。如何神理如此無",
    "X58n1033_001:0785c08": "道。",
    "X58n1033_001:0785c09": "[0785c09] 現身脩福。而由前身所造惡故。令現受苦。不亦冤",
    "X58n1033_001:0785c10": "乎。現身行惡。而以前身善故。得享其福。不亦倖乎。",
    "X58n1033_001:0785c11": "理神者。即業理也。業由心造。故得名神。神理至公。",
    "X58n1033_001:0785c12": "必不如此枉濫。但自彼宗不能深究。率情而論。故",
    "X58n1033_001:0785c13": "似枉也。",
    "X58n1033_001:0785c14": "[0785c14] 故知但習此教。雖信業緣不達身本。",
    "X58n1033_001:0785c15": "[0785c15] 結顯前宗未了也。既信業報。則勝前儒老唯執自",
    "X58n1033_001:0785c16": "然氣命等。但不知業由心造。心法剎那。自類相續",
    "X58n1033_001:0785c17": "故云不達身本也。前後論意。皆躡&#x8FF9;相破。如此人",
    "X58n1033_001:0785c18": "天宗之以業報破。業報即是儒道所迷。故但舉業",
    "X58n1033_001:0785c19": "報足破之矣。未達色心從緣等。是此教所迷。後即",
    "X58n1033_001:0785c20": "以小乘復為能破。"
}