{
    "T33n1717_003:0830b02": "法華玄義釋籤卷第三",
    "T33n1717_003:0830b04": "天台沙門湛然述",
    "T33n1717_003:0830b05": "[0830b05] 次解四悉中列章別釋，初標列十章通&#x4E98;",
    "T33n1717_003:0830b06": "一代，於中為二：前七章通約諸經，後之三",
    "T33n1717_003:0830b07": "章獨今經意。前七又四：初二正明悉檀，次二",
    "T33n1717_003:0830b08": "名義同異，次二所起功能，次一自證與利他",
    "T33n1717_003:0830b09": "得失。初二者，前總名、次別相，次二名義同異",
    "T33n1717_003:0830b10": "中，初一名有同異，義一向同，次一名一向，",
    "T33n1717_003:0830b11": "異而義同。次二初凡夫起觀，聖人起教，次唯",
    "T33n1717_003:0830b12": "聖人說默，次一凡聖得失。次後三中初二明",
    "T33n1717_003:0830b13": "今經意，後一明今經文，於前二中初一判",
    "T33n1717_003:0830b14": "權實，次一開權實。得此意已，方知一代悉",
    "T33n1717_003:0830b15": "檀不同。雖前七門義及今經妙未獨顯，別",
    "T33n1717_003:0830b16": "明當部故有後三。思之思之！[0830b16] 初釋名中",
    "T33n1717_003:0830b17": "三：初汎引古師，次引論破，三引南嶽正解。",
    "T33n1717_003:0830b18": "初如文。次文者先引《地持》證謬，次正破謬。",
    "T33n1717_003:0830b19": "初引《地持》四優檀那者，彼第十七〈菩提分品〉",
    "T33n1717_003:0830b20": "云：「餘之一切所行所學悉入三三昧門，所謂",
    "T33n1717_003:0830b21": "聲聞所行所學有四優檀那法，諸佛菩薩為",
    "T33n1717_003:0830b22": "眾生故亦說此四，謂一切行苦是優檀那法，",
    "T33n1717_003:0830b23": "乃至涅槃寂滅是優檀那法。諸佛菩薩具足",
    "T33n1717_003:0830b24": "此法，復以此法轉授眾生是名優檀那。過",
    "T33n1717_003:0830b25": "去寂默諸牟尼尊展轉相傳，是名優檀那。增",
    "T33n1717_003:0830b26": "上涌出乃至具足出第一有，是名優檀那。」論",
    "T33n1717_003:0830b27": "文無經字，但題云「地持經」，故今引云經也。",
    "T33n1717_003:0830b28": "《地持》此四名為印者，如下所引《大論》所明法",
    "T33n1717_003:0830b29": "印不同，大乘一印、小乘三印，此《地持》文雖是",
    "T33n1717_003:0830c01": "大乘，欲明所攝之法，及為初行菩薩且脩",
    "T33n1717_003:0830c02": "此四，四秖是三，更立苦印故為四也。二印",
    "T33n1717_003:0830c03": "印生死，一印印涅槃，生死以無常為初印，",
    "T33n1717_003:0830c04": "無我為後印，又名為宗，故知此與四悉名",
    "T33n1717_003:0830c05": "義全別。「印是」下釋印義，教行兩文不同。說",
    "T33n1717_003:0830c06": "屬世智故云「世智所說」。[0830c06] 問：[0830c06] 約教約行俱云",
    "T33n1717_003:0830c07": "傳授，有何差別？[0830c07] 答：[0830c07] 教是所傳之法，故云佛",
    "T33n1717_003:0830c08": "菩薩具此法行；是能傳之功，故云經過去",
    "T33n1717_003:0830c09": "寂默諸牟尼，秖是佛佛皆有化他傳教之",
    "T33n1717_003:0830c10": "行。「增上」等者，並是歎釋宗義故也。言「第一",
    "T33n1717_003:0830c11": "有」者，謂三界頂，此有難出，故云「第一」；居",
    "T33n1717_003:0830c12": "極頂，故復云「第一」。次「彼明文」下正破。「如此」下",
    "T33n1717_003:0830c13": "例破。「南嶽」下正釋，可見。[0830c13] 二辨相中二：先引",
    "T33n1717_003:0830c14": "大師釋，次私釋。初文四悉自為四段。初文",
    "T33n1717_003:0830c15": "二：初釋、次料簡。初文中言「世界」者，謂五陰",
    "T33n1717_003:0830c16": "差別，界入亦然。次文者「若無」下問，「人者」下答，",
    "T33n1717_003:0830c17": "「第一義」下問，「答」下答也。「外人」下因釋。外人橫",
    "T33n1717_003:0830c18": "計，不名世界、不達差別，但總計我，無因",
    "T33n1717_003:0830c19": "謂自然，邪因謂梵天等。此四悉文全出《大",
    "T33n1717_003:0830c20": "論》。為人中三：標、釋、結。釋中二：初正釋，次「如",
    "T33n1717_003:0830c21": "雜業」下立傍正相以釋疑。初文云「或聽不",
    "T33n1717_003:0830c22": "聽」者，「聽」謂聽許，雖復雙舉，意在於聽；聽是",
    "T33n1717_003:0830c23": "所宜，宜即生善。次釋疑者，恐引此為疑：生",
    "T33n1717_003:0830c24": "善文中復有破惡者何耶？於中先出相狀，",
    "T33n1717_003:0830c25": "次正判。初文言「如雜業」等者，文引二經云：",
    "T33n1717_003:0830c26": "如經中說，以雜業故雜生世間，及更有破",
    "T33n1717_003:0830c27": "群那經。[0830c27] 問：[0830c27] 此二經云何通？[0830c27] 答：[0830c27] 有人不信罪",
    "T33n1717_003:0830c28": "福墮於斷見，斷彼疑故說雜業等。若計",
    "T33n1717_003:0830c29": "有神我墮於常見，如破群那來問佛言誰",
    "T33n1717_003:0831a01": "受？若佛說言某受。更增其邪，是故不說受",
    "T33n1717_003:0831a02": "者觸者，但說無觸無受。此之二人雖有此",
    "T33n1717_003:0831a03": "疑，機在生善。[0831a03] 次「此意」下正判，傍為二人不",
    "T33n1717_003:0831a04": "信罪福破其斷常，正為二人令生善根，",
    "T33n1717_003:0831a05": "故為人中非無破惡，但有傍正，故云正為",
    "T33n1717_003:0831a06": "生善，傍為破惡。[0831a06] 三對治中亦標、釋、結。釋中二：",
    "T33n1717_003:0831a07": "初辨有無，次「對治」下正釋相。初文中云「有",
    "T33n1717_003:0831a08": "法對治則有」等者，有能治所治，故名為「有」。",
    "T33n1717_003:0831a09": "第一義中既無能所，故云「則無」。此中實性&#x4F39;",
    "T33n1717_003:0831a10": "是對辨，為顯對治有能所耳。次結中云「說",
    "T33n1717_003:0831a11": "此法藥」等者，通論四悉無非法藥。今從別",
    "T33n1717_003:0831a12": "說，從對治邊立名便故且作此說。[0831a12] 次第一",
    "T33n1717_003:0831a13": "義中亦標、釋、結。釋中二：初立二種不同，次「不",
    "T33n1717_003:0831a14": "可」下釋二種相。初文言「有二」者，意說今文",
    "T33n1717_003:0831a15": "言第一義者，從教法邊正當可說，不可說",
    "T33n1717_003:0831a16": "者當內證邊，非今文意，故須辨異。初釋不",
    "T33n1717_003:0831a17": "可說中，初正出相，次引論證。初文者，證法",
    "T33n1717_003:0831a18": "無憑須寄人辨，故云「諸佛等所得之法」，所",
    "T33n1717_003:0831a19": "引偈者亦是論第一義文中引之。初之二句",
    "T33n1717_003:0831a20": "明證法功能，能離言說妄想故也。次二句",
    "T33n1717_003:0831a21": "者明所證法體，上句正明法體，次句引例",
    "T33n1717_003:0831a22": "況釋，如過去諸佛所得涅槃不生滅法在我",
    "T33n1717_003:0831a23": "身中。「說諸」下一偈與世界互辨，前明世界",
    "T33n1717_003:0831a24": "亦與第一義互辨，故今亦然。次可說者，正明",
    "T33n1717_003:0831a25": "今意四句皆實，故無非第一義也。「佛於」下",
    "T33n1717_003:0831a26": "引證。「此亦是一家明四門入實」者，判也。謂一",
    "T33n1717_003:0831a27": "切實等四句，次第以對有等四門，上皆名「等」",
    "T33n1717_003:0831a28": "者，入實也。「故中論」下證入實意，謂為利根",
    "T33n1717_003:0831a29": "故也。「快馬見鞭影」如《止觀》第二記。「若聞」下結，",
    "T33n1717_003:0831b01": "反以無結有，故云「豈第一義耶」。[0831b01] 十五番者，又",
    "T33n1717_003:0831b02": "二：初正釋，次「問」下料簡。初文者，總十五番，謂",
    "T33n1717_003:0831b03": "一事理，二假實，三善惡人，四善惡陰，五善惡",
    "T33n1717_003:0831b04": "法，六三世，七內外凡，八見脩聖，九凡及聖，非",
    "T33n1717_003:0831b05": "學非無學即凡位也。十至十三四悉各為一",
    "T33n1717_003:0831b06": "番，十四以四悉通為一番，十五別約四諦。",
    "T33n1717_003:0831b07": "此十五番為欲令人了四悉義遍一切法，若",
    "T33n1717_003:0831b08": "得此意觸境皆成自行化他法皆具足，然須",
    "T33n1717_003:0831b09": "細釋此十五番，皆使順於歡喜生善破惡入",
    "T33n1717_003:0831b10": "真。又此十五番雖趣舉一法，不無次第。於",
    "T33n1717_003:0831b11": "中為四：初之六番約所觀人法，次內外凡下",
    "T33n1717_003:0831b12": "三番約能觀凡聖，三五番約所施方法，四一",
    "T33n1717_003:0831b13": "番約所觀諦，非所觀法無以成能觀人，非",
    "T33n1717_003:0831b14": "能觀人無以用所施法，非上三故不成於",
    "T33n1717_003:0831b15": "諦，諦是所觀，義通能所人法迷悟故也。今略",
    "T33n1717_003:0831b16": "出相狀，不可具記。[0831b16] 初事理者，名通迷悟因",
    "T33n1717_003:0831b17": "果等法，今且在迷為迷說於事中有理而",
    "T33n1717_003:0831b18": "理異於事，直聞此法心生歡喜屬世界，聞",
    "T33n1717_003:0831b19": "能生善破惡入真即屬後三。假實異故聞復",
    "T33n1717_003:0831b20": "歡喜即屬世界。輪等譬實法，車即譬假名，",
    "T33n1717_003:0831b21": "五陰及人共譬和合有人也。從人邊說即",
    "T33n1717_003:0831b22": "為人。論既云「或說有人無人」，人能生善故",
    "T33n1717_003:0831b23": "也。單說實法，實法虛幻，可以觀治。「雙非」下",
    "T33n1717_003:0831b24": "明第一義，論中既云「言語道斷」，故云雙非",
    "T33n1717_003:0831b25": "即第一義，故一一悉並引論證。此假實相對",
    "T33n1717_003:0831b26": "為一番。次單約假人，次單約實法。從外凡",
    "T33n1717_003:0831b27": "陰生內凡陰，以內外凡陰破三界陰，無漏",
    "T33n1717_003:0831b28": "即初果等，陰雖有內外等不同，然陰終是所",
    "T33n1717_003:0831b29": "觀之境。[0831b29] 次「問」下略料簡。初問者，人名既通，何",
    "T33n1717_003:0831c01": "故生善獨得人名？答意者，惡是所破，非所",
    "T33n1717_003:0831c02": "為故不立人名，人能生善，非無惡人。次問",
    "T33n1717_003:0831c03": "者，生善唯在為人，何故令人破惡？答意者，",
    "T33n1717_003:0831c04": "有傍正故得名不同。次約三世中來世是",
    "T33n1717_003:0831c05": "為人者，為人本生其宿善，現種微善當來",
    "T33n1717_003:0831c06": "可生，以當望現故現名宿。若治現惡名",
    "T33n1717_003:0831c07": "為對治，可見。次約凡位者，以四善根內",
    "T33n1717_003:0831c08": "用對於外凡，名內外異。&#x7157;法已去，善陰漸",
    "T33n1717_003:0831c09": "生，義當生善。總別念中以無常等治，故云",
    "T33n1717_003:0831c10": "對治。以第一義通初後故，凡位中亦得通",
    "T33n1717_003:0831c11": "用。次約聖位者，見道生理善，脩道治事惡，",
    "T33n1717_003:0831c12": "既純約聖位，故聖位中極方名第一義。次",
    "T33n1717_003:0831c13": "凡聖共立雙非即是內外凡位。[0831c13] 次「世界」下料",
    "T33n1717_003:0831c14": "簡釋疑，非十五番數，由前文云世界中無",
    "T33n1717_003:0831c15": "第一義。今問：為人、對治為有第一義，第一",
    "T33n1717_003:0831c16": "義有三耶？故今文云展轉相生，由觀世界",
    "T33n1717_003:0831c17": "故生善，由生善故破惡，由惡破故見理，",
    "T33n1717_003:0831c18": "理中則無世界等也。是則善生惡滅，若互",
    "T33n1717_003:0831c19": "有無終不見理。次約四悉。各立四悉者，",
    "T33n1717_003:0831c20": "還引前《大論》本文，文自各具，故作此釋。次",
    "T33n1717_003:0831c21": "通以四悉作者。[0831c21] 問：[0831c21] 今四悉相異，以為世界",
    "T33n1717_003:0831c22": "容可異前，下三通三與前何別？[0831c22] 答：[0831c22] 前一悉",
    "T33n1717_003:0831c23": "各四逗十六人，今四通四但對四人，法相雖",
    "T33n1717_003:0831c24": "爾在人不定或通或別，或一人具四，或三",
    "T33n1717_003:0831c25": "二一，或多人共一或二三四。若隨所宜始終",
    "T33n1717_003:0831c26": "而論何人不假聞法歡喜生善破惡見第",
    "T33n1717_003:0831c27": "一義耶？俱根有利鈍，或超或次耳。約諦中",
    "T33n1717_003:0831c28": "能治屬人故，料簡如文。[0831c28] 三釋成者。[0831c28] 問：[0831c28] 大師",
    "T33n1717_003:0831c29": "《淨名疏》中云：世人多以經釋論，令人謂論",
    "T33n1717_003:0832a01": "富經貧；今以論釋經，令知經富論貧。此中",
    "T33n1717_003:0832a02": "何以將經釋論？[0832a02] 答：[0832a02] 言釋成者，以義同故引",
    "T33n1717_003:0832a03": "來相成，令論意可識，非謂將經解釋論也。",
    "T33n1717_003:0832a04": "況復此是申經別論，於理無傷。[0832a04] 於中為三：",
    "T33n1717_003:0832a05": "初來意，次列經，三「樂欲」下正釋成。初、二如",
    "T33n1717_003:0832a06": "文。正釋成中前二名異義同須會，後二名義",
    "T33n1717_003:0832a07": "俱同不會。初二為二，初世界為三：初明得",
    "T33n1717_003:0832a08": "名不同，即是名異。次引證。三「佛經」下正明相",
    "T33n1717_003:0832a09": "成。初如文。引證二文，文雖似因，意兼因果。",
    "T33n1717_003:0832a10": "善惡果也，欲即因也。果以因為本，佛道果",
    "T33n1717_003:0832a11": "也。《淨名》本文謂「行於非道」，今以欲名通於",
    "T33n1717_003:0832a12": "深淺，道體無欲，欲能為因。三釋成中因必得",
    "T33n1717_003:0832a13": "果，故以因成果。[0832a13] 次為人中四：初名異，次「論",
    "T33n1717_003:0832a14": "云」下引證，文似單證化主，意兼行者所宜，",
    "T33n1717_003:0832a15": "聽不聽屬化主，宜不宜屬行者。三「如金師」下",
    "T33n1717_003:0832a16": "引事，「金師之子」等如《止觀》第五記。四「經舉」下",
    "T33n1717_003:0832a17": "應必待機故以機釋應。[0832a17] 四對諦中二：先別，",
    "T33n1717_003:0832a18": "次總。別中二：先略、次廣。略中言「如前」者，如",
    "T33n1717_003:0832a19": "前私釋。次廣者，前不分教故略，今教教具故",
    "T33n1717_003:0832a20": "廣。總者，以一一悉同對四諦。[0832a20] 五起觀教中",
    "T33n1717_003:0832a21": "二：先觀，次教。觀中二：先敘意，次正起。初文",
    "T33n1717_003:0832a22": "者，觀假悉成理由觀顯。次文者又二：先次",
    "T33n1717_003:0832a23": "第，次一心。次第中三觀為三，初空觀廣，餘二",
    "T33n1717_003:0832a24": "觀略。初中二：先釋、次結。釋四悉為四。[0832a24] 初世",
    "T33n1717_003:0832a25": "界中六：初標。次「先觀」下觀境。三「此法」下明",
    "T33n1717_003:0832a26": "用世界所以。因內緣外，因親緣&#x758E;，親&#x758E;隔別",
    "T33n1717_003:0832a27": "即顯世界意也。四「若不」下正明觀意。五「必",
    "T33n1717_003:0832a28": "須」下勸忻，「斁」字音易，亦音度也；厭也。六結，如",
    "T33n1717_003:0832a29": "文。[0832a29] 為人中三：初明為人意。次「若宜」下正明",
    "T33n1717_003:0832b01": "生善，止觀各三隨一可辦。三「是為」下結。[0832b01] 三",
    "T33n1717_003:0832b02": "對治中三：初明治意。次正明用治，亦隨一",
    "T33n1717_003:0832b03": "可辦。三「若善用」下與為人對辨。四第一義",
    "T33n1717_003:0832b04": "中二：初正明第一義，不得三悉之相故云",
    "T33n1717_003:0832b05": "「如失」，此是證前第一義相。次「即依」下由此是",
    "T33n1717_003:0832b06": "證前第一義相，故云「發真」，餘二觀及一心並",
    "T33n1717_003:0832b07": "略。次起教中二：先不可說約理，理即向來脩",
    "T33n1717_003:0832b08": "觀所證，故不可說。次「又」下明可說，說即教",
    "T33n1717_003:0832b09": "也。初不可說中二：先通，次「大經」下別。先通文",
    "T33n1717_003:0832b10": "中初引《大論》義通諸教，次「淨名」下彼經義",
    "T33n1717_003:0832b11": "在於圓，雖有此義，以不分對諸教直言",
    "T33n1717_003:0832b12": "不可說，故屬通也。「生生」等十因緣，如《止觀》第",
    "T33n1717_003:0832b13": "五記。次可說者為二：先明說因，即十因",
    "T33n1717_003:0832b14": "緣所成眾生。次正明說，又二：先經、次論。先",
    "T33n1717_003:0832b15": "經中復二：先四教，次十二部。初四教者，起",
    "T33n1717_003:0832b16": "教秖是轉法輪耳。即是四佛當分各轉當教",
    "T33n1717_003:0832b17": "法輪，亦應對於頓漸祕密不定，&#x4F39;是文略。",
    "T33n1717_003:0832b18": "次約十二部中三：先標，次釋，三「大論」下指",
    "T33n1717_003:0832b19": "論證成。釋中先四教、次五時。先四教中文相",
    "T33n1717_003:0832b20": "可見，細論不可具盡。前別教中言「仰覆世",
    "T33n1717_003:0832b21": "界」等者，具如《華嚴》。「常寂光」者，《普賢觀》云：「有",
    "T33n1717_003:0832b22": "佛世界名常寂光，毘盧遮那之所住處」。「眼耳",
    "T33n1717_003:0832b23": "鼻舌皆是寂靜門」，如《止觀》第二記。次起論中",
    "T33n1717_003:0832b24": "四：初明所依三昧，次「菩薩」下造論意，三「天親」",
    "T33n1717_003:0832b25": "下正出論相，四「又五通」下明論所攝。初文",
    "T33n1717_003:0832b26": "云「摩得勒伽」，此云智母，菩薩入此智母三",
    "T33n1717_003:0832b27": "昧作論申經令法久住，故云「正法得久住",
    "T33n1717_003:0832b28": "禪」，故《地持》九種大禪中第八此世他世禪復",
    "T33n1717_003:0832b29": "有九種，第七造不顛倒論微妙讚頌摩得勒",
    "T33n1717_003:0832c01": "伽為令正法得久住禪。次造論意，可見。《地",
    "T33n1717_003:0832c02": "持》釋《華嚴．十地品》，此下一代四時皆有論申，",
    "T33n1717_003:0832c03": "唯方等部未有別論，可以唯識通用申之，",
    "T33n1717_003:0832c04": "無性之文全同敗種故也。「五百羅漢造毘婆",
    "T33n1717_003:0832c05": "沙」，如《止觀》第六記。通攝世間有漏法輪中",
    "T33n1717_003:0832c06": "云「五通」等者，明服餌長生等，釋居欲界唯",
    "T33n1717_003:0832c07": "說十善，梵居色天故說出欲，此且據&#x8FF9;文，",
    "T33n1717_003:0832c08": "依《華嚴》等經本是菩薩(云云)。「文行誠信」者，孔子",
    "T33n1717_003:0832c09": "四德也。定禮樂刪詩書，「裕」猶益也、饒也。「昆」",
    "T33n1717_003:0832c10": "者，《爾雅》云「後也。」周人謂兄弟為昆季，昆兄、",
    "T33n1717_003:0832c11": "季弟。裕字亦作[褒-保+谷]。有德者賞，義同生善。背",
    "T33n1717_003:0832c12": "叛者罰，義同斷惡。君臣道合，似第一義。[0832c12] 六說",
    "T33n1717_003:0832c13": "默中二：初明默，次問答料簡。初文又二：先",
    "T33n1717_003:0832c14": "明來意，次正釋。初文三：初引教雙立，次「聖",
    "T33n1717_003:0832c15": "說」下簡示，三「假令」下明默意，以自證法不",
    "T33n1717_003:0832c16": "可為他說故。次正說中具約五時，並約當",
    "T33n1717_003:0832c17": "部具教多少，以大經四不可說而帖釋之。",
    "T33n1717_003:0832c18": "初文可解。次三藏中云「陳如」等者，《大集》云：",
    "T33n1717_003:0832c19": "「甚深之理不可說，第一義諦無聲字」，陳如",
    "T33n1717_003:0832c20": "比丘於諸法獲得真實之知見。「大集無言菩",
    "T33n1717_003:0832c21": "薩」者，第十三云「王舍城中師子將軍產生一",
    "T33n1717_003:0832c22": "子，尋有天來作如是言：善男子！常應念法，",
    "T33n1717_003:0832c23": "守口慎言。童子聞已不復啼泣，無嬰兒相，",
    "T33n1717_003:0832c24": "乃至七日眼不視瞬。是時有人語父母言：",
    "T33n1717_003:0832c25": "是兒不祥&#x7602;不能言。父母答言：是兒雖復",
    "T33n1717_003:0832c26": "&#x7602;不能言，身相具足，當知是兒必有福德。",
    "T33n1717_003:0832c27": "因為立字名曰無言。年至八歲，人所樂見，",
    "T33n1717_003:0832c28": "以佛力故與父母眷屬往至欲色二界中",
    "T33n1717_003:0832c29": "間寶坊之中，見釋迦牟尼，并見十方一切諸",
    "T33n1717_003:0833a01": "佛。因身子問，廣現神變說偈讚佛」等。今謂",
    "T33n1717_003:0833a02": "此之無言即是契理。《大品》「不可得」者，第十經",
    "T33n1717_003:0833a03": "「憍尸迦白佛言：菩薩行般若時，知一切眾",
    "T33n1717_003:0833a04": "生心不可得，乃至知者見者、色乃至無上菩",
    "T33n1717_003:0833a05": "提悉不可得。何以故？般若不為得法故。」",
    "T33n1717_003:0833a06": "一一文中皆云諦者，諸佛所說無不依諦，",
    "T33n1717_003:0833a07": "以四諦中世出世間因果具故，縱長途散",
    "T33n1717_003:0833a08": "說四諦之中必在一諦。[0833a08] 料簡中二問答。初",
    "T33n1717_003:0833a09": "問可知。由前文云並是三乘所證之法，以",
    "T33n1717_003:0833a10": "自利利他俱有默故，故須問起。答中具出",
    "T33n1717_003:0833a11": "四悉，「&#x8107;比丘對破馬鳴」者，相傳釋云：「馬鳴",
    "T33n1717_003:0833a12": "未有大信之時來至&#x8107;比丘所，自立宗云：",
    "T33n1717_003:0833a13": "有言者屈，斬首以謝。比丘便默。馬鳴久久乃",
    "T33n1717_003:0833a14": "至云：比丘於我有屈，故默不言。比丘猶默。",
    "T33n1717_003:0833a15": "於是馬鳴便出其門，自思惟曰：本我立默，彼",
    "T33n1717_003:0833a16": "竟不言，而我有言乃成我屈。&#x5374;至比丘所",
    "T33n1717_003:0833a17": "求自斬首。比丘曰：我法仁慈不斬汝首，汝",
    "T33n1717_003:0833a18": "當剃髮為我弟子。」若準《付法藏傳》，&#x8107;比丘",
    "T33n1717_003:0833a19": "法付富那奢，奢論勝馬鳴剃髮為弟子。馬",
    "T33n1717_003:0833a20": "鳴初於閑林之中自思惟言：智慧殊絕有難",
    "T33n1717_003:0833a21": "能通。計實有我，甚自貢高來至奢所。奢言：",
    "T33n1717_003:0833a22": "諸法無我。馬鳴言：所有言論我皆能破，此言",
    "T33n1717_003:0833a23": "若虛要當斬首。奢言：佛法之中凡有二諦，",
    "T33n1717_003:0833a24": "世諦有我，第一義諦無我。鳴猶未伏。奢云：",
    "T33n1717_003:0833a25": "汝諦思惟，無出虛言，定為誰勝？鳴思惟二",
    "T33n1717_003:0833a26": "諦然後乃伏，欲自斬首。奢令剃髮以為弟",
    "T33n1717_003:0833a27": "子。若準傳意，但以二諦破非默破也。若《婆",
    "T33n1717_003:0833a28": "沙》中云：「曾聞有大論師，名奢提羅，至罽賓",
    "T33n1717_003:0833a29": "國。於時佛跡林中有阿羅漢，名婆夷秀羅，",
    "T33n1717_003:0833b01": "具足三明，通達三藏。時奢提羅聞彼林中",
    "T33n1717_003:0833b02": "有大論師，即往其所，到已慰問在一面坐。",
    "T33n1717_003:0833b03": "時奢提羅語尊者曰：誰先立論？答：我是舊",
    "T33n1717_003:0833b04": "應先立論。奢提羅言：一切論有報。時婆夷",
    "T33n1717_003:0833b05": "秀羅默然而坐。婆夷秀羅諸弟子輩唱言：汝",
    "T33n1717_003:0833b06": "師若是奢提羅者自當知。從林起去展轉前",
    "T33n1717_003:0833b07": "行。其師作是思惟：沙門釋子何故作是言，",
    "T33n1717_003:0833b08": "汝師若是奢提羅者自當知。即便自憶我作",
    "T33n1717_003:0833b09": "是言，一切論有報。彼沙門默然，便是我論無",
    "T33n1717_003:0833b10": "報，沙門已勝。即報弟子言：我還往彼。弟子",
    "T33n1717_003:0833b11": "曰：已於眾中得勝，何故更往？師言：我寧於",
    "T33n1717_003:0833b12": "智者邊負，不於愚者邊勝。即時詣彼作如",
    "T33n1717_003:0833b13": "是言：汝是勝者，我是負者。汝是我師，我是弟",
    "T33n1717_003:0833b14": "子。」此婆夷秀羅正當默破，但與今文名字",
    "T33n1717_003:0833b15": "不同。[0833b15] 次問者，準《大論》云：「四悉攝八萬四千",
    "T33n1717_003:0833b16": "法藏十二部經」，攝十二部已如上說，攝八",
    "T33n1717_003:0833b17": "萬四千其相如何？答中引經具出數相，既",
    "T33n1717_003:0833b18": "云初心乃至舍利，故知四悉攝一期教，故云",
    "T33n1717_003:0833b19": "八萬四千也。於中初引《賢劫經》，次引異說。",
    "T33n1717_003:0833b20": "初文二：初引《賢劫》通難，次「若作」下廣集諸",
    "T33n1717_003:0833b21": "教別對四悉。《止觀》文中用對四諦，今對四",
    "T33n1717_003:0833b22": "悉者，以四悉義同四諦，故具如對諦中說。",
    "T33n1717_003:0833b23": "餘諸八萬四千更有不同之相，如《止觀》第一",
    "T33n1717_003:0833b24": "記。「度無極」者，《賢劫經》中列三百五十度無極，",
    "T33n1717_003:0833b25": "然後對六度四分煩惱為八萬四千法門，亦",
    "T33n1717_003:0833b26": "在《止觀》第一記。又《大纓珞經》六度皆云度無",
    "T33n1717_003:0833b27": "極，故晉宋譯經皆翻波羅蜜為度無極。[0833b27] 七",
    "T33n1717_003:0833b28": "得用不得用者，「得」謂自證，「用」利他也。於中",
    "T33n1717_003:0833b29": "為二：先標、次釋。釋中又二：初舉極果，次舉",
    "T33n1717_003:0833c01": "因人。因人中二：先標列四句，次解釋。釋中",
    "T33n1717_003:0833c02": "凡夫及四教不同，初藏通兩教各分二乘與",
    "T33n1717_003:0833c03": "菩薩別釋。初三藏二乘中先聲聞、次支佛。初",
    "T33n1717_003:0833c04": "聲聞中二：初明得而不能用，次「假令」下明",
    "T33n1717_003:0833c05": "用而不當同不能用。初文可解。次文具明",
    "T33n1717_003:0833c06": "不能用四悉之相。能稱機故方名能用，聲",
    "T33n1717_003:0833c07": "聞借使欲利於他而差機故不能用，故云",
    "T33n1717_003:0833c08": "「假令」。於中初舉滿願通明差機。次「如富樓",
    "T33n1717_003:0833c09": "那」下約四悉，一一皆先出入，次結不能用。",
    "T33n1717_003:0833c10": "初文云「如富樓那九旬化外道」，如《止觀》第六",
    "T33n1717_003:0833c11": "記。身子差機，如《止觀》第七記。迦絺那，如《止觀》",
    "T33n1717_003:0833c12": "第九記。「如身子不度福增」者，論云：「此比丘宿",
    "T33n1717_003:0833c13": "生為魚，身長七百由旬，宿曾聞法，雖墮魚",
    "T33n1717_003:0833c14": "中宿種猶在。時有商主將諸商人入海採",
    "T33n1717_003:0833c15": "寶，忽見流急船向白山，兼見三日並現，即",
    "T33n1717_003:0833c16": "白海師。海師曰：禍哉非三日也，二是魚目，",
    "T33n1717_003:0833c17": "一是天日，白山者魚齒也；必入魚腹。船中諸",
    "T33n1717_003:0833c18": "人各稱所事，中有優婆塞稱南謨佛。魚聞",
    "T33n1717_003:0833c19": "佛名即自念言：此佛弟子，我昔亦佛弟子。即",
    "T33n1717_003:0833c20": "忍死合口，水流便退。魚因捨命，風吹屍上",
    "T33n1717_003:0833c21": "岸。神生值佛，身子及五百皆不度，佛度得",
    "T33n1717_003:0833c22": "果。佛令按行海畔，見骨山高七千由旬，山",
    "T33n1717_003:0833c23": "北日所不照，迴來白佛。佛言：是汝身骨。」[0833c23] 問",
    "T33n1717_003:0833c24": "曰：[0833c24] 魚身長七百由旬，所見骨山高七千由旬，",
    "T33n1717_003:0833c25": "何故身小而骨山大耶？[0833c25] 答：[0833c25] 或恐字誤，應是七",
    "T33n1717_003:0833c26": "十耳。[0833c26] 「大醫」等者，身子為大醫，五百為小醫。",
    "T33n1717_003:0833c27": "「支佛亦然」者，據理既不知機，明知不能用",
    "T33n1717_003:0833c28": "四，雖有部行但是悲心，如身子云「我非",
    "T33n1717_003:0833c29": "知機，但憐愍故而為說法」，可以比聲聞知",
    "T33n1717_003:0834a01": "也。[0834a01] 次明三藏菩薩未得滅諦，名未得一，具",
    "T33n1717_003:0834a02": "能用四。「所以者何」下釋。不斷煩惱，稱「病導",
    "T33n1717_003:0834a03": "師」。通教菩薩六地未巧者，與羅漢齊，雖亦",
    "T33n1717_003:0834a04": "說法，不能稱機，故云「未巧」。別教十向既進",
    "T33n1717_003:0834a05": "脩中道，故相似中道其用勝前，登地已去任",
    "T33n1717_003:0834a06": "運真應。[0834a06] 八明權實者，先標，次釋。釋中二：先",
    "T33n1717_003:0834a07": "正釋，次料簡。先正釋中二：初重指前對諦未",
    "T33n1717_003:0834a08": "判權實，故云「通途」。次正釋中二：初四教，次",
    "T33n1717_003:0834a09": "五味。初文自四：初三藏中又四：初引論總",
    "T33n1717_003:0834a10": "判，言「釋論云諸經多說三悉檀」等者，此是大",
    "T33n1717_003:0834a11": "小相對而說，即指三藏經為諸經，般若為",
    "T33n1717_003:0834a12": "第一義，各有其意。次「三藏」下示教觀體。非",
    "T33n1717_003:0834a13": "無空理，但非即空，故云「少」耳。三「就三藏菩",
    "T33n1717_003:0834a14": "薩」下且許當教以論三四。言「約三悉以明",
    "T33n1717_003:0834a15": "四」者，非但無中道第一義諦，亦無真諦第一",
    "T33n1717_003:0834a16": "義諦，且據緣真伏惑邊說立第一義名耳，",
    "T33n1717_003:0834a17": "故云「約三明四」。又明四者能為他說四，故",
    "T33n1717_003:0834a18": "云「明四」；自行但得三耳。四「雖爾」下正判",
    "T33n1717_003:0834a19": "屬權。次通教中亦四：初形前立名。次「故」下",
    "T33n1717_003:0834a20": "引論證巧，且約即空明第一義。三「就佛」下",
    "T33n1717_003:0834a21": "當教判得。四「而約」下正判屬權。次別教中",
    "T33n1717_003:0834a22": "三：初形前，次「而猶」下望後，三「教道」下正判",
    "T33n1717_003:0834a23": "屬權。次圓教中二：初亦形前，次「故四悉」下",
    "T33n1717_003:0834a24": "正判是妙，次約五味中可見。[0834a24] 次料簡中五",
    "T33n1717_003:0834a25": "重問答。初問中云：菩薩雖得四，此亦約三",
    "T33n1717_003:0834a26": "論四，如前。答中通教既無中道，義當無第",
    "T33n1717_003:0834a27": "一義。三藏菩薩不斷惑者，若以二乘望通",
    "T33n1717_003:0834a28": "即同得四。言從證則四從教則權，而不云",
    "T33n1717_003:0834a29": "從教則三者，教道證道俱說有四，但權實",
    "T33n1717_003:0834b01": "不同故不云三。若取地前為教道者，既",
    "T33n1717_003:0834b02": "有「若取」之言，當知初地以去仍有教道之",
    "T33n1717_003:0834b03": "義，具如《止觀》第三記。[0834b03] 九開顯中二：初標、次",
    "T33n1717_003:0834b04": "釋。釋中二：初正開、次料簡。初正開中二：初",
    "T33n1717_003:0834b05": "明施開之意，次正約前四時論開以會法",
    "T33n1717_003:0834b06": "華。初文又三：初通明諸法本實，次「大悲」下施",
    "T33n1717_003:0834b07": "權，三「今開」下顯實。初文者，法既本妙，&#x9E81;由物",
    "T33n1717_003:0834b08": "情，故知但開其情理自復本。施權中二：初",
    "T33n1717_003:0834b09": "正施，次「無量義」下引證，三「今開」下正開。開中",
    "T33n1717_003:0834b10": "又二：初約法通開明施化本意，次「除滅」下寄",
    "T33n1717_003:0834b11": "二乘難開以明開相，&#x9E81;既即是妙，化城即是",
    "T33n1717_003:0834b12": "寶所故也。次「若乳」下正約四時明開又二：",
    "T33n1717_003:0834b13": "初正開，次「方等」下明開分齊。乳及二蘇中別",
    "T33n1717_003:0834b14": "教四悉雖有第一義，並約教道，故云「唯決",
    "T33n1717_003:0834b15": "四權、生蘇十二權、熟蘇八權皆得入妙」。生熟",
    "T33n1717_003:0834b16": "蘇中決權引證但云「千二百羅漢及決了聲",
    "T33n1717_003:0834b17": "聞法」者，前證乳教已引菩薩，菩薩義同，不",
    "T33n1717_003:0834b18": "繁文故不重引之。既云菩薩亦除疑網，驗",
    "T33n1717_003:0834b19": "知菩薩亦須會三。「方等般若」至「在此」者，開",
    "T33n1717_003:0834b20": "分齊中亦應云華嚴，文無者略。驗彼三部圓",
    "T33n1717_003:0834b21": "教無殊法華之圓，判頓獨在華嚴，信是妄",
    "T33n1717_003:0834b22": "生疣贅。況法本妙隔在物情，法華已開翻降",
    "T33n1717_003:0834b23": "為漸，十如實境妙&#x5374;為&#x9E81;，佛之知見貶歸",
    "T33n1717_003:0834b24": "菩薩，藥王十譬歎教聖說成虛，法師三世校",
    "T33n1717_003:0834b25": "量通為不實，分身佛集寶塔涌空徒屈來儀。",
    "T33n1717_003:0834b26": "證斯漸教，同異之相不可具論，一家教門",
    "T33n1717_003:0834b27": "足堪搜撿，如何獨異黜茲妙經？[0834b27] 次料簡中",
    "T33n1717_003:0834b28": "「問決諸權悉檀」至「不爾」者，問意者，若決&#x9E81;入",
    "T33n1717_003:0834b29": "妙為決諸&#x9E81;四悉同入妙第一義悉，為自",
    "T33n1717_003:0834c01": "決世界入世界，乃至決第一義入第一義",
    "T33n1717_003:0834c02": "耶？云「不爾」者，若不如此為如後意耶？亦有",
    "T33n1717_003:0834c03": "本云「為當爾不」，恐人誤改耳。答意者，二意俱",
    "T33n1717_003:0834c04": "通故云「自在」。言「假令」者，如初問意縱令盡",
    "T33n1717_003:0834c05": "入妙第一義，妙第一義既不隔三，與第二",
    "T33n1717_003:0834c06": "義亦何別？故云一三自在。今文且作一種",
    "T33n1717_003:0834c07": "解者，順第二意對開五章，名義順故；若唯",
    "T33n1717_003:0834c08": "入第一義，但得對體，餘義則闕。[0834c08] 「若決」下用",
    "T33n1717_003:0834c09": "第二意，一一別對。初世界中二：初正會，次「亦",
    "T33n1717_003:0834c10": "是」下示相會入。世界秖是諸法，決彼諸&#x9E81;",
    "T33n1717_003:0834c11": "同入此妙故成妙名。次示相會入中二：初",
    "T33n1717_003:0834c12": "約法說周意，次譬說周意。初法說中七方便",
    "T33n1717_003:0834c13": "同成佛乘，譬說中二乘之名同稱菩薩，「汝等",
    "T33n1717_003:0834c14": "所行是菩薩道」，所行既成菩薩之道，行人豈",
    "T33n1717_003:0834c15": "獨猶名二乘？次決第一義中以四悉義隨",
    "T33n1717_003:0834c16": "於五章，故第一義居次，佛所知見及所至寶",
    "T33n1717_003:0834c17": "所並屬理故。次會為人中引證云「大車」者，",
    "T33n1717_003:0834c18": "車方為因，道場為果。次會對治中引證云",
    "T33n1717_003:0834c19": "「以此寶珠用貿所須」者，方便教中法有限",
    "T33n1717_003:0834c20": "量，非即非妙，是故艱難；如勤力求索，實理",
    "T33n1717_003:0834c21": "無竭疑盡信全，如寶珠無價貿物無盡，究",
    "T33n1717_003:0834c22": "除貧苦莫若如意。「此良藥」等，思之可知。是",
    "T33n1717_003:0834c23": "故貿&#x9E81;病差，並是對治之別名。此中判教以",
    "T33n1717_003:0834c24": "辨同異，本顯於同，故本&#x8FF9;二門爾前未說，",
    "T33n1717_003:0834c25": "因茲開廢莫不咸聞。[0834c25] 十通經者又二：初問、",
    "T33n1717_003:0834c26": "次答。答中二：先總舉、次別釋。釋中，先釋、次結。",
    "T33n1717_003:0834c27": "釋中二，先&#x8FF9;、次本。&#x8FF9;中二：先列經、次釋。本",
    "T33n1717_003:0834c28": "文亦然。&#x8FF9;之與本俱以性為生善，善性在",
    "T33n1717_003:0834c29": "往故也。俱以進力及行為對治，並舉能治",
    "T33n1717_003:0835a01": "行也。根舉能悟之人，想舉能見之心，此少",
    "T33n1717_003:0835a02": "異耳。故同有四悉。「兩處」下結，可知。",
    "T33n1717_003:0835a03": "[0835a03] ◎次第二別解者，初重略標五章，前已列竟。",
    "T33n1717_003:0835a04": "今於五中初廣釋名中二：初開章、次解釋。",
    "T33n1717_003:0835a05": "釋中自四：初釋初門中為三：初於今經自",
    "T33n1717_003:0835a06": "立，次「立此」下明立名意，三「問」下料簡。初文者，",
    "T33n1717_003:0835a07": "雖在今經與他對辨不無通別，若妙法蓮",
    "T33n1717_003:0835a08": "華名之與義俱異他經，經之一字名與他同、",
    "T33n1717_003:0835a09": "義與他異，今從名通故云通耳。次立名意",
    "T33n1717_003:0835a10": "者，以何緣故立此經名？名既該乎一部，一部",
    "T33n1717_003:0835a11": "意不逾三，故名既通別不同，三意亦隨名通",
    "T33n1717_003:0835a12": "別，故釋此三意：&#x9E81;妙甄分、教行理殊、通別異",
    "T33n1717_003:0835a13": "轍。今釋此三，又為四意：初標、次列、三釋、四",
    "T33n1717_003:0835a14": "結。初二如文，三釋中二：先通解通別，次別",
    "T33n1717_003:0835a15": "解通別。通謂通於諸經教行及理，別謂別",
    "T33n1717_003:0835a16": "在圓詮之教。初通釋中二：先略、次廣。初略",
    "T33n1717_003:0835a17": "者，一代聖教諸名之下，無不具此教行理",
    "T33n1717_003:0835a18": "三，無不以別而契於通，無不以通而應",
    "T33n1717_003:0835a19": "於別，故此三中通攝佛法，故教則機應相對，",
    "T33n1717_003:0835a20": "行則因果相對，理則名實相對，亦是事理相",
    "T33n1717_003:0835a21": "對，若無此三雙，通別虛設。[0835a21] 次廣釋中自三：",
    "T33n1717_003:0835a22": "初約教中二：釋、結。釋中二：初明別，次「金口」",
    "T33n1717_003:0835a23": "下通，次「故通」下結也。次約行中亦二：釋、結、釋",
    "T33n1717_003:0835a24": "中初別，次「大論」下引小以例。初別中又二：先",
    "T33n1717_003:0835a25": "立、次引證。並是約通論別，且從別以明別，",
    "T33n1717_003:0835a26": "如云「法寶」即通種種故別。次引證中先寄",
    "T33n1717_003:0835a27": "小，各說即別俱正故通。言「各說身因」者，《涅",
    "T33n1717_003:0835a28": "槃》三十二釋隨自意語中云：「如五百比丘",
    "T33n1717_003:0835a29": "問身子云：佛說身因，何者是耶？身子答云：",
    "T33n1717_003:0835b01": "汝等亦各得正解脫，自應知之。何緣方更",
    "T33n1717_003:0835b02": "作如是問？有比丘言：我等未得正解脫",
    "T33n1717_003:0835b03": "時，意謂無明即是身因，作是觀時得阿羅",
    "T33n1717_003:0835b04": "漢果。有說愛、有說行乃至飲食五欲，如是五",
    "T33n1717_003:0835b05": "百各各說己所解已，共往佛所，稽首右遶",
    "T33n1717_003:0835b06": "而坐，各說己解。身子曰：誰為正說？佛言：無",
    "T33n1717_003:0835b07": "非正說。」次寄大中各入故別、不二故通。「三",
    "T33n1717_003:0835b08": "十二菩薩入不二法門」者，既有能入之門，門",
    "T33n1717_003:0835b09": "皆趣理，準例五百，三十二亦無非正說，此",
    "T33n1717_003:0835b10": "舉大小兩乘能趣之行。次例中不可得即是",
    "T33n1717_003:0835b11": "理也。舉劣況勝，觀息尚即是理，況大小兩乘",
    "T33n1717_003:0835b12": "能趣之行？「當知」下結，又二：先結、次引證。次理",
    "T33n1717_003:0835b13": "中三：初立、次引證、三結。初文不二故通、非一",
    "T33n1717_003:0835b14": "故別。證中二文例立可知。先引《大論》，次引",
    "T33n1717_003:0835b15": "《大經》中言「解脫亦爾，多諸名字」者，大師在",
    "T33n1717_003:0835b16": "靈石寺，一夏講百句解脫，每於一句作百",
    "T33n1717_003:0835b17": "句解釋，是則解脫有萬名字。「如天帝釋有千",
    "T33n1717_003:0835b18": "種名」者，亦名憍尸迦，亦名婆蹉婆，亦名婆",
    "T33n1717_003:0835b19": "佉婆，亦名因陀羅，亦名千眼天，亦名舍脂",
    "T33n1717_003:0835b20": "夫，亦名金剛寶頂，亦名寶幢等。「名異」下結，",
    "T33n1717_003:0835b21": "名異故別，禮一故通。別中云「今稱」等者，妙法",
    "T33n1717_003:0835b22": "是別，異餘經故；經即是通，通名經故。故知",
    "T33n1717_003:0835b23": "今經通別始自如是，終乎而退，莫非佛說，",
    "T33n1717_003:0835b24": "俱是妙法，從始至終咸別並通。於此教通",
    "T33n1717_003:0835b25": "別中詮於行理通別，故知本&#x8FF9;無非因果",
    "T33n1717_003:0835b26": "及名實故，不可遍引，故略示方隅，&#x9E81;引",
    "T33n1717_003:0835b27": "譬喻以示行之通別，及方便中實相等為理",
    "T33n1717_003:0835b28": "通別。譬喻中者，諸子習因不同即是行別，等",
    "T33n1717_003:0835b29": "賜大車直至道場即是行通，大車是所乘通，",
    "T33n1717_003:0835c01": "理道場是所契實相，乃至大慧之名亦是名",
    "T33n1717_003:0835c02": "別，一一別名咸從理立即是理通。此是今經",
    "T33n1717_003:0835c03": "理之通別，具如下釋中更廣明之。四「約此」下",
    "T33n1717_003:0835c04": "結。[0835c04] 次料簡中先問、次答。問中所以但問教",
    "T33n1717_003:0835c05": "者，教行理三展轉互通，教既居初，但從教",
    "T33n1717_003:0835c06": "問，餘之二種憑教自顯。初廣略二解汎通諸",
    "T33n1717_003:0835c07": "教，是故通以一佛為通；今即離為四佛不",
    "T33n1717_003:0835c08": "同，佛佛自有諸門教別，故云「教主不同設教",
    "T33n1717_003:0835c09": "亦異」。「云何」下難者，以前通途難今四別。次",
    "T33n1717_003:0835c10": "答中意者，即具當分、跨節兩義，應知兩義即",
    "T33n1717_003:0835c11": "與待絕二妙不殊。又前二釋亦具二義。何",
    "T33n1717_003:0835c12": "者？若依施權即當分義，若據佛意即跨節",
    "T33n1717_003:0835c13": "義，雖具二義不譚其意而以此意汎釋，",
    "T33n1717_003:0835c14": "復未甄衡二途，其意以通而未灼然開",
    "T33n1717_003:0835c15": "顯，以是義故，故須分於二義而答：當分",
    "T33n1717_003:0835c16": "通於一代，於今便成相待；跨節唯在今經，",
    "T33n1717_003:0835c17": "佛意非適今也。釋此二義，先標、次列、三釋。",
    "T33n1717_003:0835c18": "釋中先當分、次跨節，一一皆約教行理三。初",
    "T33n1717_003:0835c19": "當分者，順前問意，為顯跨節，以當分難四",
    "T33n1717_003:0835c20": "教當分皆具三意。於中先正釋、次融會，不可",
    "T33n1717_003:0835c21": "即具，故與後義俱立難易。初文三藏廣，餘",
    "T33n1717_003:0835c22": "三例。初三藏中三：初正釋相，次「經言」下引",
    "T33n1717_003:0835c23": "證，三「此則」下明當分意。初文可見。引證中",
    "T33n1717_003:0835c24": "言「即脫瓔珞等」者，報身四十一地，戒定慧陀",
    "T33n1717_003:0835c25": "羅尼以為瓔珞，寂滅忍為柔軟上服，大小相",
    "T33n1717_003:0835c26": "海為嚴飾之具，丈六相好為&#x9E81;，生空法空為",
    "T33n1717_003:0835c27": "弊，現有煩惱有為有漏，為塵土坌身，實無",
    "T33n1717_003:0835c28": "生死煩惱，似有生死煩惱，為狀有所畏。如",
    "T33n1717_003:0835c29": "《成論．無畏品》云：「如經云，善來比丘，隨順我",
    "T33n1717_003:0836a01": "法，我則歡喜者，此似有貪。如語調達：汝為",
    "T33n1717_003:0836a02": "癡人，食人涕唾。此似有瞋。自言：我是人中",
    "T33n1717_003:0836a03": "師子。此似有慢。善持我法，如擎油&#x9262;。又",
    "T33n1717_003:0836a04": "如語調達言：我尚不以法付舍利弗等，",
    "T33n1717_003:0836a05": "況當與汝？此似有見也。」文中但略舉垢衣",
    "T33n1717_003:0836a06": "一句耳。「語言勤作」等者，即是小乘，七科道品",
    "T33n1717_003:0836a07": "即除見思糞之法器也。「語言」即念處，「勤作」即",
    "T33n1717_003:0836a08": "正勤，「咄男子」等即如意，「好自安意」即五根，「所",
    "T33n1717_003:0836a09": "以者何」等即五力，「更與作字」即八正，「雖忻此",
    "T33n1717_003:0836a10": "遇」即七覺，「當加汝價」即&#x7157;法不能發真，如",
    "T33n1717_003:0836a11": "意能發，故云「加價」。今文甚略。言「塗足油」者，",
    "T33n1717_003:0836a12": "下偈文中得如意足觀，如油塗足則能履",
    "T33n1717_003:0836a13": "水，能得神通。又油能除風，如定除亂，廣",
    "T33n1717_003:0836a14": "如〈信解品〉疏釋。此則唯譬三藏說教行理可",
    "T33n1717_003:0836a15": "知。次三教例中云「通別圓等亦爾」者，具如",
    "T33n1717_003:0836a16": "下本門果妙中釋四種身相不同，融會可知。",
    "T33n1717_003:0836a17": "[0836a17] 次跨節中四：先斥當分，次「若開」下立跨節相，",
    "T33n1717_003:0836a18": "三「如此」下結意，四「作如此」下融會。初文又二：",
    "T33n1717_003:0836a19": "初正斥，次「秖隱」下明當分意。立當分者以",
    "T33n1717_003:0836a20": "施權竟，權實相對故有四主，各各不同。故",
    "T33n1717_003:0836a21": "明意者無別當分，秖是隱實施權且云當",
    "T33n1717_003:0836a22": "分。初至「金輝」現當分身也。「不說」下說當分",
    "T33n1717_003:0836a23": "法也。略語身法，餘二略無。「不說甘甜常樂",
    "T33n1717_003:0836a24": "之味，說於&#x918E;酢無常辛辣」者，《大經》第四云：「苦",
    "T33n1717_003:0836a25": "為酢味，無常鹹味，無我苦味，樂為甜味，我",
    "T33n1717_003:0836a26": "為辛味，常為淡味；煩惱為薪，智慧為火，以",
    "T33n1717_003:0836a27": "是因緣，成涅槃食。彼破三脩，故但三味，勝",
    "T33n1717_003:0836a28": "劣相對，故成六味，故略不說淨及不淨。」今",
    "T33n1717_003:0836a29": "文從劣，故云「不說甘甜」等也。「棄王者服飾」",
    "T33n1717_003:0836b01": "重語隱妙現&#x9E81;，亦與前隱功德現丈六",
    "T33n1717_003:0836b02": "意同。如窮子見父豪貴尊嚴等，無量功德",
    "T33n1717_003:0836b03": "莊嚴纓珞為王者服飾，當知秖是一種身口",
    "T33n1717_003:0836b04": "行理更無別途。今棄此服飾，即當分義施",
    "T33n1717_003:0836b05": "權意也。言「糞器」者，生滅道品。「若開方便」下正",
    "T33n1717_003:0836b06": "明跨節相，此句總開。即向身向法向行等者，",
    "T33n1717_003:0836b07": "指前方便身口行理等也。三結意中歷三",
    "T33n1717_003:0836b08": "意結，初言「通是一音之教，而小大差別」者，",
    "T33n1717_003:0836b09": "今此是法華跨節一音，不同小乘當分一音，",
    "T33n1717_003:0836b10": "具如《止觀》第一記。故依《婆沙》但三藏佛一",
    "T33n1717_003:0836b11": "音耳。準例通別，皆應有當分一音。前當分",
    "T33n1717_003:0836b12": "義中分四教主，各有所說所行理體，故義易",
    "T33n1717_003:0836b13": "解。理無種種，何故四教各有所詮？所詮異",
    "T33n1717_003:0836b14": "故理不應異，故云難融。跨節義中不分四",
    "T33n1717_003:0836b15": "教各別詮理，故云易明。諸經所說因果各",
    "T33n1717_003:0836b16": "別，今越彼別義唯論一理，故相難解。若二",
    "T33n1717_003:0836b17": "義相成則理相俱易，若二義隔越則二俱難",
    "T33n1717_003:0836b18": "明，是故二義相須，當分乃成今經相待義邊，",
    "T33n1717_003:0836b19": "跨節乃成今經開權義邊。又若方等般若及",
    "T33n1717_003:0836b20": "華嚴等當分義者，仍是施權；若來至法華，當",
    "T33n1717_003:0836b21": "分義邊成判權實，判已即廢，廢已即開，開廢",
    "T33n1717_003:0836b22": "相即不可異時。[0836b22] 二定妙法先後，中四：初標，",
    "T33n1717_003:0836b23": "次「若從義」下辨先後，三「從今題」下正明今",
    "T33n1717_003:0836b24": "意，四「雖復」下融通二途。初如文。次文者，從",
    "T33n1717_003:0836b25": "義從名各有其致。從義中先立，次引證。從",
    "T33n1717_003:0836b26": "名中亦先立，次引事。事中二：先證從名，次",
    "T33n1717_003:0836b27": "「篤論」下復順從義。言「篤」者，《爾雅》云：「固也。」《老",
    "T33n1717_003:0836b28": "子》云：「守靜曰篤」，「篤」貞正也。[0836b28] 三明今意者，應",
    "T33n1717_003:0836b29": "知題名須從名便，故先妙、次法，已如題中。",
    "T33n1717_003:0836c01": "今欲解義故須從義，「所以」下正釋中先法、",
    "T33n1717_003:0836c02": "次妙。[0836c02] 四融通者，秖緣前後無乖，故解釋中",
    "T33n1717_003:0836c03": "則從義便，故知前後並不乖理。舊解中二：初",
    "T33n1717_003:0836c04": "出諸師，次今家難。初文中前三師大師不破",
    "T33n1717_003:0836c05": "者，以下文云「餘者望風故」也。若欲薄知得",
    "T33n1717_003:0836c06": "失者，例光宅意破，無非不遣。如道場觀",
    "T33n1717_003:0836c07": "云：三非真實。不知何教之三為非真實？既",
    "T33n1717_003:0836c08": "不知三外別有菩薩，歸一與無上，顯妙未",
    "T33n1717_003:0836c09": "彰。若引今經以證妙者，理稍可然，其如所",
    "T33n1717_003:0836c10": "證，無妙可論，餘皆不了。「無上故妙」者，引經",
    "T33n1717_003:0836c11": "「是乘微妙，清淨第一」，具足應云於諸世間",
    "T33n1717_003:0836c12": "為無有上。有本無第三句。并前二句，方可",
    "T33n1717_003:0836c13": "證無上故妙也。又云「寄言譚於像外」等",
    "T33n1717_003:0836c14": "者，意云：妙理無形言譚託像，寄有形言以",
    "T33n1717_003:0836c15": "譚像表，像表為妙，有形為&#x9E81;，但像表之理",
    "T33n1717_003:0836c16": "精&#x9E81;是亡，亡精&#x9E81;故故名為妙。亦不知像",
    "T33n1717_003:0836c17": "表絕精絕&#x9E81;為何所詣？引經文證義亦如",
    "T33n1717_003:0836c18": "前。「會稽基」即法華寺基也。言「表同」者，不知",
    "T33n1717_003:0836c19": "昔何教三為異，表會何教令同？亦不知指",
    "T33n1717_003:0836c20": "何為昔三因？故亦令妙不成。北地師三，意",
    "T33n1717_003:0836c21": "趣亦爾。三師之三並不出光宅之見，故云",
    "T33n1717_003:0836c22": "「望風」。如順風破陣，陣首既破，餘者望風。次",
    "T33n1717_003:0836c23": "光宅師者，所感天華志公尚云嚙蚤。武帝欲",
    "T33n1717_003:0836c24": "請雨，問志公。志公云：雲能致雨。便請雲公",
    "T33n1717_003:0836c25": "講《法華經》，至其雨普等四方俱下，降雨便",
    "T33n1717_003:0836c26": "足。又雲法師未生之前有人於水中得《法",
    "T33n1717_003:0836c27": "華疏》，題云「寄與雲法師」，廣如別傳。感應若",
    "T33n1717_003:0836c28": "斯猶不稱理，況他人乎？驗靈山親承理無",
    "T33n1717_003:0836c29": "差忒，然三師稍同光宅，而不及光宅菩薩",
    "T33n1717_003:0837a01": "用三僧祇，故知光宅有三可會，但無一可",
    "T33n1717_003:0837a02": "歸，無一可歸故破不成妙，指昔通漫故",
    "T33n1717_003:0837a03": "破&#x9E81;非&#x9E81;，所以招於二十四難，良有以也。",
    "T33n1717_003:0837a04": "[0837a04] 於中先總立，次廣釋。釋中先釋昔日因果各",
    "T33n1717_003:0837a05": "有三&#x9E81;，次釋今日因果各有三妙。初文者，",
    "T33n1717_003:0837a06": "先因、次果。初因中先標、次釋、次結。初如文。",
    "T33n1717_003:0837a07": "釋中體則具列三乘位，用則但舉菩薩者，舉",
    "T33n1717_003:0837a08": "勝兼劣，以三祇菩薩不斷惑因與二乘凡",
    "T33n1717_003:0837a09": "位似同，故名因同。並是初明諦等為體。位",
    "T33n1717_003:0837a10": "中言「第九無礙」者，三祇之內伏惑時長，乃至",
    "T33n1717_003:0837a11": "非想第九品並伏而未斷，位未出界況復變",
    "T33n1717_003:0837a12": "易，故名為下。用短，可知。當知二乘位用下",
    "T33n1717_003:0837a13": "短，比此可知。昔果三義者，初標列、次釋、後",
    "T33n1717_003:0837a14": "結。釋中體者，縱至佛果亦但有餘無餘，故與",
    "T33n1717_003:0837a15": "二乘其體是狹，佛果亦同位在化城，佛果亦",
    "T33n1717_003:0837a16": "同止除四住。「又」下重釋用耳。「八十」等者，以",
    "T33n1717_003:0837a17": "壽量意用斥昔果。本行菩薩道時所成壽命",
    "T33n1717_003:0837a18": "為前過恒沙，今猶未盡復倍上數，名之為",
    "T33n1717_003:0837a19": "後。八十年佛無此壽故，故名為短。次明今",
    "T33n1717_003:0837a20": "因果各三義者，為二：先釋、次結。釋中二：先",
    "T33n1717_003:0837a21": "因、次果。因中三：列、釋、結。釋中言「界外行菩薩",
    "T33n1717_003:0837a22": "道」者，若自行者必在界外，若兼化物則自",
    "T33n1717_003:0837a23": "在受生。次果中亦先標列、次釋、三結。言「神",
    "T33n1717_003:0837a24": "通」者，在因則以伏斷為用，在果則以利物",
    "T33n1717_003:0837a25": "為用，光宅意以〈壽量品〉為神通延壽利益",
    "T33n1717_003:0837a26": "眾生。「即是」下總結。[0837a26] 次「今古」下破，中三：先舉",
    "T33n1717_003:0837a27": "難例易，次「因體」下正破，三「彼作」下結成難",
    "T33n1717_003:0837a28": "勢。初文中「南方」者，南朝即江東是，舊總云南",
    "T33n1717_003:0837a29": "朝，後分兩道，故云江東。「承肇什」者，取語便",
    "T33n1717_003:0837b01": "耳。關中四子即生、肇、融、叡，後人承用四子之",
    "T33n1717_003:0837b02": "義，故時人語曰「生肇發天真」，若以今意望",
    "T33n1717_003:0837b03": "之，多附於通，不必全是，故云「多附」。「附」謂附",
    "T33n1717_003:0837b04": "近，光宅亦附近肇什，故云「寧遠」。時人以為",
    "T33n1717_003:0837b05": "光宅得旨，故抑云不遠，先破得旨之難，餘",
    "T33n1717_003:0837b06": "易自啟。次正破中二：先因、次果。因中三重，謂",
    "T33n1717_003:0837b07": "體、位、用，一一各以四一難之。初破因體中",
    "T33n1717_003:0837b08": "先通責光宅，昔言通漫復汎許之，故云「可",
    "T33n1717_003:0837b09": "然」。「何者」下正破，中三：初舉昔有四一，次舉",
    "T33n1717_003:0837b10": "今無四一，三結難。初昔中二：先列、次結。初",
    "T33n1717_003:0837b11": "文者，般若舉乘，乘即是教，故云「運載」。既言",
    "T33n1717_003:0837b12": "一切靡不遍行及法界等，當知體廣。《般若》有",
    "T33n1717_003:0837b13": "教一、《思益》有行一、《華嚴》有人一、《淨名》有理",
    "T33n1717_003:0837b14": "一。「昔因如此」下結。「若言」下責今經無四一，",
    "T33n1717_003:0837b15": "又二：先列、次釋，列中並是光宅疏意，下去例",
    "T33n1717_003:0837b16": "知。「當知」下難勢，還以彼義而難於彼。次難",
    "T33n1717_003:0837b17": "位中四：先來意、次標、三釋、四結。初二可知。",
    "T33n1717_003:0837b18": "釋中亦二：先昔、次今。昔中亦先釋、次結。釋中",
    "T33n1717_003:0837b19": "初文云「無上」是法，舉法取人。言「般若是無",
    "T33n1717_003:0837b20": "上明&#x546A;」者，《大論》「問釋提桓因，何故以般若為",
    "T33n1717_003:0837b21": "無上明&#x546A;？答：諸外道聖人有種種&#x546A;術利益",
    "T33n1717_003:0837b22": "人民，誦是&#x546A;者能隨意所欲使諸鬼神，諸",
    "T33n1717_003:0837b23": "僊有&#x546A;得大名聲，人民歸伏，貴是&#x546A;故，故",
    "T33n1717_003:0837b24": "名般若以之為&#x546A;。帝釋白佛：是般若&#x546A;常",
    "T33n1717_003:0837b25": "與眾生道德樂故，餘諸&#x546A;術能增長惡，般",
    "T33n1717_003:0837b26": "若神&#x546A;能滅諸禪涅槃之著，何況貪等？是故",
    "T33n1717_003:0837b27": "名為大明&#x546A;也。」「無上明」者，大或有上，故次",
    "T33n1717_003:0837b28": "名無上。「無等等」者，等此無等，名無等等。皆",
    "T33n1717_003:0837b29": "破無明，故並云「明」。又外道有&#x546A;能知他心，",
    "T33n1717_003:0837c01": "有&#x546A;能飛變，有&#x546A;能住壽；於諸&#x546A;中，般若",
    "T33n1717_003:0837c02": "出過無量無邊，故云「無等」。又諸佛於一切眾",
    "T33n1717_003:0837c03": "生中無等，故般若名「無等」。又「無等等」者，妙覺",
    "T33n1717_003:0837c04": "位也。無能等此無等之位，故云「無等等」。故",
    "T33n1717_003:0837c05": "《淨名》中所歎菩薩皆是等覺，位&#x96A3;妙覺，故",
    "T33n1717_003:0837c06": "云「近無等等佛自在慧」，此&#x546A;無上義同妙覺，",
    "T33n1717_003:0837c07": "故云「無等等」。是為&#x546A;義無等等故也。次引",
    "T33n1717_003:0837c08": "《大論》中應云「因行」而言「位」者，恐誤。受法性",
    "T33n1717_003:0837c09": "身，行菩薩行，如前釋。引《淨名》中「近無等等」",
    "T33n1717_003:0837c10": "者，佛名無等，無等中最，故云「等等」。等覺近",
    "T33n1717_003:0837c11": "之，舉彼所近，故云「佛自在慧」。「十方魔王」者，",
    "T33n1717_003:0837c12": "〈不思議品〉文，入地菩薩能作魔王，魔王不盡",
    "T33n1717_003:0837c13": "是彼入地菩薩，故但云「多」，以實行者不能",
    "T33n1717_003:0837c14": "惱於深位菩薩，故云「非驢所堪」。所以今云",
    "T33n1717_003:0837c15": "「皆是」等也。次「淨名文」者，初住八相未是極",
    "T33n1717_003:0837c16": "位故名為「雖」，是故仍須行菩薩道，自行化",
    "T33n1717_003:0837c17": "他以進後位，此由初住見理故也。故舉理",
    "T33n1717_003:0837c18": "以顯德，祕藏正當所見之理。「如是」下結。次",
    "T33n1717_003:0837c19": "「若言」下明今經中亦應云「行」亦但云「位」者，",
    "T33n1717_003:0837c20": "應是以位顯行，前文亦然。「當知」下結。[0837c20] 次明",
    "T33n1717_003:0837c21": "用中三：謂標、釋、結。釋中二：先昔、次今。先昔",
    "T33n1717_003:0837c22": "者又二：釋、結，初，教。次明行長中初云「無明」",
    "T33n1717_003:0837c23": "舉失顯得，「一切種智」正明能知之行，「一切",
    "T33n1717_003:0837c24": "法」即兼舉所觀以顯能觀，「明無明」下出觀",
    "T33n1717_003:0837c25": "相。「若知」下釋觀相，「是為」下結觀相者，並是",
    "T33n1717_003:0837c26": "中道觀故，亦應合有用字，但是文略。次明",
    "T33n1717_003:0837c27": "人一中云「一日」等者，並是斥奪之辭，舉能",
    "T33n1717_003:0837c28": "奪所以明人勝。初云「一日行般若如日照世」",
    "T33n1717_003:0837c29": "等者，《大品．習應品》云：「菩薩行般若一日，出",
    "T33n1717_003:0838a01": "過二乘之上。二乘如螢火蟲，不作是念：我",
    "T33n1717_003:0838a02": "力能照閻浮提，普令大明。二乘亦爾，不",
    "T33n1717_003:0838a03": "作是念：我行六度乃至菩提。菩薩照世，洞",
    "T33n1717_003:0838a04": "照法界如照三千，故云如日照世。故勝二",
    "T33n1717_003:0838a05": "乘一切智光。」拙度菩薩尚未見空，故如螢火。",
    "T33n1717_003:0838a06": "「若入薝蔔」等者，若入淨名常寂光土之室，故",
    "T33n1717_003:0838a07": "唯聞諸佛法界萬德之香，尚不嗅地前教道",
    "T33n1717_003:0838a08": "之香，豈樂拙度小行功德？故法身菩薩立種",
    "T33n1717_003:0838a09": "智之身，如實相之座，不假燈王之威，見思",
    "T33n1717_003:0838a10": "塵沙諸習先盡，故分段方便二土五塵不能",
    "T33n1717_003:0838a11": "染於實報法身，故知此等皆是法身念不退",
    "T33n1717_003:0838a12": "類，故云「阿越」。理一中云「色無邊故」等者，五",
    "T33n1717_003:0838a13": "陰是理故，即陰是實相般若，故皆無邊。以由",
    "T33n1717_003:0838a14": "理故令法無邊。「當知」下結。次「若謂」下破，今教",
    "T33n1717_003:0838a15": "無四一故&#x9E81;，文闕人一，以行兼之，行必有",
    "T33n1717_003:0838a16": "人故也。言「覆相」者，覆&#x5374;常住真實之相而",
    "T33n1717_003:0838a17": "用於權，亦略用字，如前可知。[0838a17] 次果體廣狹",
    "T33n1717_003:0838a18": "四難者，亦標、釋、結。釋中二：先昔、次今。初又二：",
    "T33n1717_003:0838a19": "初難、次結。初難中全具四一，文且引《般若》、《淨",
    "T33n1717_003:0838a20": "名》，但是理一教一，餘二比於上下諸文，類",
    "T33n1717_003:0838a21": "之可知，故略不說。次從「若謂今果」去難今",
    "T33n1717_003:0838a22": "經果上四一不成。初不滿不了教一不成，",
    "T33n1717_003:0838a23": "光宅疏中云「明一乘故滿了，不明佛性故",
    "T33n1717_003:0838a24": "不滿不了」。從「何故復言」去行一不成。從「若",
    "T33n1717_003:0838a25": "體廣」去人一不成。此等並是光宅疏意。言",
    "T33n1717_003:0838a26": "「七百阿僧祇」者，《首楞嚴》下卷「堅首菩薩白佛",
    "T33n1717_003:0838a27": "言：世尊！佛壽幾何？何時入滅？佛告堅首：東",
    "T33n1717_003:0838a28": "方去此三萬二千佛土國名莊嚴，佛號照",
    "T33n1717_003:0838a29": "明莊嚴自在王，十號具足，今現說法，如彼",
    "T33n1717_003:0838b01": "佛所有壽量，我壽亦爾。又問：彼佛壽命幾何？",
    "T33n1717_003:0838b02": "佛言：汝自往問，彼自當答。堅首承佛神力，",
    "T33n1717_003:0838b03": "於一念頃即往彼國，頂禮遶佛白佛言：世",
    "T33n1717_003:0838b04": "尊！壽命幾何？幾時入滅？彼佛答言：如釋迦壽，",
    "T33n1717_003:0838b05": "我亦如是。汝欲知者，我壽七百阿僧祇劫，釋",
    "T33n1717_003:0838b06": "迦亦爾。堅首還白佛竟。阿難言：如我解佛",
    "T33n1717_003:0838b07": "所說，彼佛是釋迦異名。佛告阿難：汝承佛",
    "T33n1717_003:0838b08": "力，乃知是事。乃至上方有土名一燈明等，",
    "T33n1717_003:0838b09": "並釋迦分身。」從「若言」去理一不成。言應備",
    "T33n1717_003:0838b10": "五眼見佛性者，據不見佛性則無佛眼。「當",
    "T33n1717_003:0838b11": "知」下結。次果位中亦三：標、釋、結。釋中亦應先",
    "T33n1717_003:0838b12": "舉昔有，次斥今無，文中從略直舉今無，準",
    "T33n1717_003:0838b13": "前諸釋，驗知昔破。次果用中亦三：標、釋、結。釋",
    "T33n1717_003:0838b14": "中亦不出昔直舉今文，準前可知。於中二：",
    "T33n1717_003:0838b15": "先正破無四一，次廣破神通。初文二：先破、",
    "T33n1717_003:0838b16": "次結，可知。◎"
}