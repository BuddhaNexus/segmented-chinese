{
    "X82n1571_069:0325b14": "五燈全書卷第六十九",
    "X82n1571_069:0325b16": "京都聖感禪寺住持(臣)僧 (超永) 編輯",
    "X82n1571_069:0325b17": "京都古華嚴寺住持(臣)僧 (超揆) 較閱 進",
    "X82n1571_069:0325b18": "呈",
    "X82n1571_069:0325b19": "  臨濟宗",
    "X82n1571_069:0325b20": "南嶽下三十五世隨錄",
    "X82n1571_069:0325b21": "密印養拙行明禪師[0325b21] 山西蒲州常氏子。二十歲辭親。",
    "X82n1571_069:0325b22": "薙髮于普陀。往參金粟悟老人。于棒下有省。後隨五",
    "X82n1571_069:0325b23": "峰學。充同慶監院。學將示寂。持來源拂子。付師于大",
    "X82n1571_069:0325b24": "溈 上堂。舉昔日玄沙持書上雪峰。峰折書。見白紙",
    "X82n1571_069:0325c01": "三張。召大眾曰。諦觀諦觀。喝一喝。便下座 上堂。佛",
    "X82n1571_069:0325c02": "佛為一大事因緣故。出現于世。且道。如何是大事。豎",
    "X82n1571_069:0325c03": "拂子曰。我無隱乎爾。復舉趙州曰。泥佛不度水。金佛",
    "X82n1571_069:0325c04": "不度爐。木佛不度火。真佛內裏坐。山僧今日不免將",
    "X82n1571_069:0325c05": "者拄杖子。撥轉趙州關。別開一路去也。以拄杖畫○",
    "X82n1571_069:0325c06": "曰。泥佛能度水。不假他人力。以拄杖又畫[中-口+○]曰。木佛",
    "X82n1571_069:0325c07": "能度火。箇事明如日。又以拄杖畫[※-((鬯-匕)-凶)+○]曰。金佛能度爐。",
    "X82n1571_069:0325c08": "諸人見也無。真佛無住所。大家在者裏急著眼。莫擬",
    "X82n1571_069:0325c09": "議。擲下拄杖曰。還見麼。下座 &#x7145;五峰和尚靈骨上",
    "X82n1571_069:0325c10": "堂。僧問。世尊有八萬四千舍利。未審先師有多少。師",
    "X82n1571_069:0325c11": "卓拄杖一下。僧喝。師便打。乃舉雪峰滅度。玄沙作祭",
    "X82n1571_069:0325c12": "主。舉起茶盞曰。會麼。若還會得。先師無過。若還不會。",
    "X82n1571_069:0325c13": "過在先師。眾無語。沙。乃撲破茶盞。師曰。溈山也不舉",
    "X82n1571_069:0325c14": "盞。也不撲破。只將本分所得。呈示諸人。舉起拄杖曰。",
    "X82n1571_069:0325c15": "還見麼。一時打散。歸方丈 上堂。問向上一著事如",
    "X82n1571_069:0325c16": "何。師曰退後。曰向後一著又如何。師曰。莫妄想。乃曰。",
    "X82n1571_069:0325c17": "塵塵說。剎剎說。威音那畔作麼說。橫拄杖曰。三世諸",
    "X82n1571_069:0325c18": "佛。鼻孔一齊穿。森羅萬象。聞著心膽裂。為甚如此。馬",
    "X82n1571_069:0325c19": "駒踏殺天下人。正法眼藏瞎驢滅 示眾。大丈夫休",
    "X82n1571_069:0325c20": "擬議。翻身提起吹毛利。大鵬展翅絕遮闌。直透千重",
    "X82n1571_069:0325c21": "萬重去 夜半。維那入方丈曰。元物還和尚。師曰。道",
    "X82n1571_069:0325c22": "甚麼。那便打。師亦打。那曰。而今不被天下老和尚拄",
    "X82n1571_069:0325c23": "杖瞞也。便行。師曰。&#x811A;跟下。好與三十棒。次日。師自擊",
    "X82n1571_069:0325c24": "鼓曰。山僧出征去。轉身入堂曰。昨夜被維那劫一陣。",
    "X82n1571_069:0326a01": "不分勝負。今日特來擊鼓。與諸人相戰。不用如何若",
    "X82n1571_069:0326a02": "何。便請單刀直入。有麼有麼。維那便出。作相撲勢。師",
    "X82n1571_069:0326a03": "曰。殘兵敗將。不堪對敵。便歸方丈 師入堂。就地趺",
    "X82n1571_069:0326a04": "坐。時有僧。便坐師榻。師起身。向僧禮拜。僧遂走。師復",
    "X82n1571_069:0326a05": "坐地曰。我起不得。眾中誰扶山僧起。一僧推師倒地。",
    "X82n1571_069:0326a06": "師起身打坐榻。僧便歸方丈 僧問。如何是活句。師",
    "X82n1571_069:0326a07": "曰。拔&#x5374;汝舌根。曰如何是死句。師打曰。按著汝鼻孔。",
    "X82n1571_069:0326a08": "僧禮拜。師一蹋曰。會麼 順治己丑春。跏趺坐逝。塔",
    "X82n1571_069:0326a09": "于本山之麓(五&#x5CEF;學嗣)。",
    "X82n1571_069:0326a10": "海虞三峰梵伊弘致禪師[0326a10] 海虞陶氏子。幼從寶巖朗",
    "X82n1571_069:0326a11": "剃度。朗欲他往。攜師及頂目徹。面囑三峰藏。命為侍",
    "X82n1571_069:0326a12": "者。示參竹篦話。常俾護關。時搘石為床。縛籬為壁。值",
    "X82n1571_069:0326a13": "隆冬。寒風砭骨。乃詣庫司乞紙。藏聞而怒曰。汝不念",
    "X82n1571_069:0326a14": "歲月飄忽。已是未明。反瑣瑣床席間。喜晏安耶。後凡",
    "X82n1571_069:0326a15": "有所問。即詬罵而已。一夕經行。至五更。聞松濤大作。",
    "X82n1571_069:0326a16": "忽有省。作偈曰。終朝著意從他覓。無限精神徒自竭。",
    "X82n1571_069:0326a17": "夜來踏斷草&#x97B5;跟。打破石牛鮮血滴。藏猶未許可。一",
    "X82n1571_069:0326a18": "日遽問。子今在甚麼處行履。師曰。坐斷石床鐘夜半。",
    "X82n1571_069:0326a19": "一聲寒鴈破雲來。藏曰。青州衫在。師曰。&#x811A;下方磚七",
    "X82n1571_069:0326a20": "八片。藏曰。不問者箇。師曰。金剛手內八稜棒。藏以杖",
    "X82n1571_069:0326a21": "逐之。後命看德山托&#x9262;話。遂入堂奧。呈宗旨頌曰。兩",
    "X82n1571_069:0326a22": "兩銕牛雙角勁。霹靂縱橫天地迸。同條殺活不同條。",
    "X82n1571_069:0326a23": "竭盡大千窮性命。回首重岡揭眼看。一片平湖風月",
    "X82n1571_069:0326a24": "靜。藏頷之。許為入室。天啟丁卯。出世住三峰清&#x51C9;院",
    "X82n1571_069:0326b01": " 示眾。多時碌碌不談禪。荒草交加掗舌邊。今日春",
    "X82n1571_069:0326b02": "風初識面。一根竹篦又重拈。風凜凜氣閒閒。劈脊揮",
    "X82n1571_069:0326b03": "空毒火燃。烈斷兩頭三臂後。打翻雙眼哭蒼天。驀拈",
    "X82n1571_069:0326b04": "竹篦。打一下曰。參 示眾。&#x811A;跟不到處。踏斷絲頭。口",
    "X82n1571_069:0326b05": "角未開時。打失自己。直須迅電翻空。轟雷掣起。拶破",
    "X82n1571_069:0326b06": "面門。聲聲夜雨。方好向精進堂中打睡。華光座上翻",
    "X82n1571_069:0326b07": "身。拈出金剛王&#x5292;。斷不容情。以嗔報嗔。以喜報喜。怒",
    "X82n1571_069:0326b08": "澗奔巒。衝風破雨。喝一喝曰。住住 示眾。識得一萬",
    "X82n1571_069:0326b09": "事畢。山蒼蒼水湜湜。度生心腦髓竭。一摑處一掌血。",
    "X82n1571_069:0326b10": "八千返去來。一句子妙密。海天&#x70DF;雨正茫茫。田家到",
    "X82n1571_069:0326b11": "處桔槔歇 示眾。天尊地卑。風動雲起。看到極頭。至",
    "X82n1571_069:0326b12": "禮無禮。萬法本然。心言難擬。便恁麼去。已成鈍置。以",
    "X82n1571_069:0326b13": "杖打曰。吹毛用了急須磨。冷光吞&#x5374;人間世 示眾。",
    "X82n1571_069:0326b14": "雨久晝方晴。松梢晒白雲。石泉聲乍緩。&#x70DF;樹影初分。",
    "X82n1571_069:0326b15": "端的論斯事。分明說向君。只緣有雙耳。覿面不相聞。",
    "X82n1571_069:0326b16": "大眾。既是有耳。為甚不聞。便打 示眾。夜半秋蟲踏",
    "X82n1571_069:0326b17": "殺牛。惡聲流布滿禪洲。日面佛瞋月面佛。一家愁了",
    "X82n1571_069:0326b18": "百家愁 僧問。如何是佛。師曰。無底鍋子&#x7151;爛粥",
    "X82n1571_069:0326b19": " 問如何是西來意。師曰。藤樹交加高百丈。低昂屈曲",
    "X82n1571_069:0326b20": "似&#x866C;龍 有僧請益竹篦話。師曰。松樹曲曲灣。竹子",
    "X82n1571_069:0326b21": "青青直。汝若會不得。問取階下石 問不得有語。不",
    "X82n1571_069:0326b22": "得無語。意旨如何。師曰。老鼠踏翻酸虀甕。僧擬議。師",
    "X82n1571_069:0326b23": "打曰。破費常住也不知 崇禎改元示寂。有語錄。行",
    "X82n1571_069:0326b24": "世(漢月藏嗣)。",
    "X82n1571_069:0326c01": "杭州橫山兜率一默弘成禪師[0326c01] 錢塘人。幼孤。事母盡",
    "X82n1571_069:0326c02": "孝。年二十三。棄室薙染。遍扣耶溪明宗紹覺諸講席。",
    "X82n1571_069:0326c03": "因乞戒謁雲棲修。六時課習。一心不亂。逢僧激勸參",
    "X82n1571_069:0326c04": "究。乃于祥符寺。請寒&#x7070;奇老宿結制。師為期主。適三",
    "X82n1571_069:0326c05": "峰藏過祥符。奇挈師參問。藏曰。我若開示。只要悟去。",
    "X82n1571_069:0326c06": "無甚工夫窟子。與汝擔閣。師遂上三峰參。七年不得",
    "X82n1571_069:0326c07": "契悟。時同參澹子垣策之曰。此事因循多年。若不明",
    "X82n1571_069:0326c08": "白。如何折合。師愧汗浹背。而不能答。是夕。坐至四鼓。",
    "X82n1571_069:0326c09": "垣又舉竹篦話詰之。師方擬酬對。垣以手驀掩師口。",
    "X82n1571_069:0326c10": "遂有省。乃曰。我會也。垣曰。會則且置。祇如生死到來",
    "X82n1571_069:0326c11": "時如何。師便喝。曰一喝意旨如何。師曰。截斷老兄舌",
    "X82n1571_069:0326c12": "頭去在。遂趨入方丈。呈所得。藏頷之。一日侍藏次。見",
    "X82n1571_069:0326c13": "僧請益三元語。藏以手拈几上紅紙。翻覆示之。師忽",
    "X82n1571_069:0326c14": "然。會得兩隻水牯牛。雙角為欄棬之旨。藏為助喜。遂",
    "X82n1571_069:0326c15": "命居第一座。以源流衣拂付之。住橫山兜率院 僧",
    "X82n1571_069:0326c16": "問。如何是佛法的的大意。師以拄杖。拄其口曰。急急",
    "X82n1571_069:0326c17": "如律令。僧擬議。師連打三棒 問如何是向上機。師",
    "X82n1571_069:0326c18": "曰。虎頭生雙角 問如何是末後一句。師曰。尾上研",
    "X82n1571_069:0326c19": "槌 示眾。橫山土地薄。出產多是竹。削成竹篦子。賣",
    "X82n1571_069:0326c20": "與諸禪宿。若問價多少。劈口便一摑 崇禎辛巳示",
    "X82n1571_069:0326c21": "寂。塔于鄧尉。有語錄。行世(三&#x5CEF;藏嗣)。",
    "X82n1571_069:0326c22": "鎮江焦山問石弘&#x6909;禪師[0326c22] 竟陵熊氏子。婚未一載。棄",
    "X82n1571_069:0326c23": "室薙染。初謁黃檗雲門金粟。後參三峰藏。力究二載。",
    "X82n1571_069:0326c24": "一日侍立次。有僧問藏曰。十方無壁落。四面亦無門",
    "X82n1571_069:0327a01": "時如何。藏震聲大喝。師便有省。乃嘆曰。和尚接人。直",
    "X82n1571_069:0327a02": "如還丹一粒。點鐵成金。遂呈偈曰。丹頭一粘。點鐵成",
    "X82n1571_069:0327a03": "金。燈籠露柱。聞亦銷魂。又呈竹篦頌曰。向人誰訴箇",
    "X82n1571_069:0327a04": "衷腸。半是思郎半恨郎。月落澄潭空夜影。一聲霜雁",
    "X82n1571_069:0327a05": "夢魂&#x51C9;。藏可之。師服勤六載。一日呈有句無句頌曰。",
    "X82n1571_069:0327a06": "雙角撐天還入地。末稍卷作尾髼鬆。何人吹出高樓",
    "X82n1571_069:0327a07": "笛。亂落梅花月滿空。藏為之首肯。藏舉問。雪峰有僧",
    "X82n1571_069:0327a08": "來。以兩手托菴門放身出。是何意旨。師將&#x97B5;兩隻趯",
    "X82n1571_069:0327a09": "出。藏又問。雪峰低頭歸菴。又且如何。師以&#x97B5;覆之。藏",
    "X82n1571_069:0327a10": "曰。還更有&#x807B;。師&#x7575;一圓相圍&#x5374;&#x97B5;。藏休去。崇禎己巳。",
    "X82n1571_069:0327a11": "藏為付囑。師遂出住焦山。楚王嚮師道化。致書幣請",
    "X82n1571_069:0327a12": "法。癸酉。住九峰正覺 上堂。&#x8462;天&#x8462;地。通古通今。太",
    "X82n1571_069:0327a13": "&#x8657;不可喻其大。微塵不可喻其小。邪魔聞之膽裂。鬼",
    "X82n1571_069:0327a14": "怪觸之魂消。且道。是箇甚麼。三頭木馬嘶風去。獨足",
    "X82n1571_069:0327a15": "泥牛吼月來 一日因僧請益三峰示眾語。師曰。佛",
    "X82n1571_069:0327a16": "口裏漉磚一堆。字字無平仄。拄杖中舌頭三尺。言言",
    "X82n1571_069:0327a17": "有準繩。踢倒淨瓶。贏得溈山鼻孔正撩天。猛虎當路",
    "X82n1571_069:0327a18": "即住。黃檗好與三十棒。僧禮拜。師便打 丁丑。何相",
    "X82n1571_069:0327a19": "國芝嶽。請主白門天龍。後因楚王迎師。至武昌洪山",
    "X82n1571_069:0327a20": "說法。晚年退居神山白雲。為逸老計。一日示微疾。集",
    "X82n1571_069:0327a21": "眾訣別曰。吾若久住世間。恐汝諸人不生難遭之想。",
    "X82n1571_069:0327a22": "汝等當發精進勇猛。則悟理當機無礙不知矣。乃書",
    "X82n1571_069:0327a23": "偈。趺坐而逝。時順治乙酉八月二十日也。門人建塔",
    "X82n1571_069:0327a24": "于白雲寺後山之巔(三&#x5CEF;藏嗣)。",
    "X82n1571_069:0327b01": "虞山三峰大樹在可弘證禪師[0327b01] 無錫朱氏子。髫年便",
    "X82n1571_069:0327b02": "思學佛。十四出家。因閱禪關策進。始知做工夫。謁三",
    "X82n1571_069:0327b03": "峰藏。力參六載。迥無入處。一日目前壁立。白光照耀。",
    "X82n1571_069:0327b04": "忽如胸脊迸裂。俯見背後床帷之物。叢林咸稱師。為",
    "X82n1571_069:0327b05": "破背比丘。後隨藏。往婁江慧壽。七晝夜目不交睫。忽",
    "X82n1571_069:0327b06": "憶世尊不說說。迦葉不聞聞。頓爾開解。閱四載。獲付",
    "X82n1571_069:0327b07": "衣拂。繼住三峰開法 上堂。花笑鳥啼。睡無夢想。雲",
    "X82n1571_069:0327b08": "開雨霽。興有遊觀。重門掩而霧氣收。大士生以楊枝",
    "X82n1571_069:0327b09": "拂。且道。是甚麼法門。會麼。喝一喝曰。但恁麼證取",
    "X82n1571_069:0327b10": " 示眾。夫為宗師者。須具佛祖爪牙。衲僧巴鼻。握杓柄",
    "X82n1571_069:0327b11": "于手中。出一頭于天外。有時大機大用。讓主驗賓。有",
    "X82n1571_069:0327b12": "時踞地隱身。自成不顧。乃至殺活縱奪。舒卷抑揚。互",
    "X82n1571_069:0327b13": "換各成。藏頭露尾。若能全備眾體之妙。方可出世為",
    "X82n1571_069:0327b14": "人解粘去縛。以至辦魔異于言前。驗龍蛇于棒下。原",
    "X82n1571_069:0327b15": "是伊尋常手&#x811A;。本分草料。又何有奇特哉 僧問。如",
    "X82n1571_069:0327b16": "何是為人的句。師曰。綠玉遶峰千箇竹。蒼鱗滿壑萬",
    "X82n1571_069:0327b17": "株松 問如何是祖師西來意。師曰。達磨&#x811A;下踏蘆",
    "X82n1571_069:0327b18": "花 問曹山有三種墮。如何是類墮。師曰。飽齁齁地。",
    "X82n1571_069:0327b19": "曰如何是隨墮。師曰。東去西去。曰如何是尊貴墮。師",
    "X82n1571_069:0327b20": "曰。露眠芳草 師歷住名剎。晚居華藏祖席寺。從密",
    "X82n1571_069:0327b21": "菴伊菴塗毒之後。宗唱不聞。至師法席鼎新。道風遐",
    "X82n1571_069:0327b22": "播。順治丙戌九月十六日示寂。塔全身于三峰(漢月藏嗣)。",
    "X82n1571_069:0327b23": "姑蘇瑞光清&#x51C9;頂目弘徹禪師[0327b23] 金陵柏氏子。少孤失",
    "X82n1571_069:0327b24": "學。知事佛。二十四歲。投三峰藏披剃。執&#x53CE;飯之役。藏",
    "X82n1571_069:0327c01": "一日問曰。出家奚事。師曰。將學經。藏曰。循行得自頭",
    "X82n1571_069:0327c02": "已白矣。其奈生死何。師駭然曰。若為即得。藏曰。顧子",
    "X82n1571_069:0327c03": "如木石。且持偈發慧去。口授南嚴偈俾持之。師繫念",
    "X82n1571_069:0327c04": "不輟。每下山&#x53CE;飯。往返三十里。如癡如兀。童&#x7A3A;揶揄。",
    "X82n1571_069:0327c05": "或倚山巖竟日。至忘移步。如是三年不少懈。一日忽",
    "X82n1571_069:0327c06": "覺風聲鳥語皆轉此偈。自念。至此何故不知此意。因",
    "X82n1571_069:0327c07": "求進七日關力究之。足纔跨門。目前一迸。大地平沈。",
    "X82n1571_069:0327c08": "頓省偈義。亟趨方丈擬申問。藏即打&#x8D82;。時值上元雪",
    "X82n1571_069:0327c09": "霽。有摶雪羅漢于庭。藏令眾作頌。師倩書。呈偈曰。&#x8657;",
    "X82n1571_069:0327c10": "空一尊雪羅漢。思惟盡處阿誰判。一片冰壺難指擬。",
    "X82n1571_069:0327c11": "恰來正是正月半。藏嘉賞之。乃曰。惟爾幻空。潛蛟伏",
    "X82n1571_069:0327c12": "&#x866C;。若遇春雷。倒嶽傾湫。後一日。聞竹椅倒地作聲。豁",
    "X82n1571_069:0327c13": "然大悟。藏為助喜。命字頂目。示偈曰。一目不足觀。兩",
    "X82n1571_069:0327c14": "目觀不足。直具頂門眼。予奪兼雙獨。師隨侍一十五",
    "X82n1571_069:0327c15": "年。日臻法奧。崇禎己巳。藏記&#x8382;焉。遂繼三峰法席。後",
    "X82n1571_069:0327c16": "遷蘇州瑞光。京口金山 上堂。揮拂子曰。綠陰鋪地",
    "X82n1571_069:0327c17": "春將盡。樹底和風夏到來。迅速光陰須發猛。&#x811A;跟線",
    "X82n1571_069:0327c18": "斷吼驚雷。遂喝一喝曰。若向這一下。見得透頂透底。",
    "X82n1571_069:0327c19": "則無關不透。無事不了。何處更有工夫可做。話頭可",
    "X82n1571_069:0327c20": "參。其或不薦。即此一喝。便是箇話頭。但向這裏。橫參",
    "X82n1571_069:0327c21": "豎參去。壁立萬仞去。盡力拶將去。拶至意路不到處。",
    "X82n1571_069:0327c22": "正好提撕。言詮不及時。急著眼&#x89B0;&#x5374;。如&#x732B;捕鼠。四足",
    "X82n1571_069:0327c23": "按地。頭尾一直。諸根順向。擬無不中。[囗@力]到這裏。翻轉",
    "X82n1571_069:0327c24": "身來。便得大用。若也電轉星飛。我便傾湫倒嶽。有麼",
    "X82n1571_069:0328a01": "有麼。一僧出禮拜。師便下座 小參。若論向上一著。",
    "X82n1571_069:0328a02": "諸佛口門窄。歷祖難提掇。山僧舌頭結。不免假太空",
    "X82n1571_069:0328a03": "為口。以須彌作舌。搖鼓十&#x8657;。為大眾說。翠竹搖杖。青",
    "X82n1571_069:0328a04": "松揮拂。鳥歌&#x7328;嘯。鶯啼花落。怪石崚嶒。流泉汩汩。風",
    "X82n1571_069:0328a05": "生海湧。蜃起樓閣。正所謂剎說眾生說。三世一切說。",
    "X82n1571_069:0328a06": "熾然說無間歇。大眾且道。說箇甚麼。良久曰。唵嘛呢",
    "X82n1571_069:0328a07": "叭捺[口*迷]吽 小參。透得出打一摑。透不得掌見血。畢",
    "X82n1571_069:0328a08": "竟如何說。九峰三泖浪滔天。大地茫茫人不識。獅子",
    "X82n1571_069:0328a09": "雲間吼一聲。大地山河一片雪。咄 上堂。今朝八月",
    "X82n1571_069:0328a10": "十五日。皓月當空明皎潔。圓滿無虧又無餘。十分光",
    "X82n1571_069:0328a11": "彩俱漏泄。忽然翻轉青銅鏡。大地山河皆黯黑。此時",
    "X82n1571_069:0328a12": "節要端的。若端的。如淨&#x7460;璃含寶月。未端的。百寶珍",
    "X82n1571_069:0328a13": "珠皆失色。果然徹。咄咄咄。夜深同看千巖雪 司理",
    "X82n1571_069:0328a14": "黃海岸居士來謁。值上堂次。士出問。把斷要津時如",
    "X82n1571_069:0328a15": "何。師曰。那裏得這消息來。士拊掌一下曰。大眾看取。",
    "X82n1571_069:0328a16": "師曰。強作主在。士一喝。師便打 晚年。休老姑蘇穹",
    "X82n1571_069:0328a17": "窿拈華寺。崇禎辛巳。國戚田太傅弘遇。奉旨頒賜金",
    "X82n1571_069:0328a18": "襴袈裟。四眾屢強師出山化導。師堅辭不允。順治戊",
    "X82n1571_069:0328a19": "子九月八日告寂。有偈曰。吾年六十一。兩手分付畢。",
    "X82n1571_069:0328a20": "獨坐無尊卑。白雲閒不徹。隨喚侍者燒香。泊然而逝。",
    "X82n1571_069:0328a21": "塔全身于寺右之正宗堂後。張司農有譽撰銘。門人",
    "X82n1571_069:0328a22": "濟森重。編語錄四卷。行世(漢月藏嗣)。",
    "X82n1571_069:0328a23": "杭州顯寧澹予弘垣禪師[0328a23] 姑蘇朱氏子。狀貌豐碩。有",
    "X82n1571_069:0328a24": "玉彌勒之稱。十歲出家于太倉聖像寺。十五夢遊地",
    "X82n1571_069:0328b01": "獄。遂醒悟人世之幻。由是求道念切。十九參雲棲。問",
    "X82n1571_069:0328b02": "如何是佛知見。棲笑而不答。師疑之。後謁三峰藏。參",
    "X82n1571_069:0328b03": "萬法歸一話。稍有省悟。未得灑然。因與靈隱禮。阻雪",
    "X82n1571_069:0328b04": "于長安鎮。屢承策勵。忽得契證。親炙三峰二十年。深",
    "X82n1571_069:0328b05": "入法奧。乃獲付囑。出住&#x81EF;亭顯寧 僧問。三峰室中。",
    "X82n1571_069:0328b06": "&#x751E;論臨濟三元要。是否。師曰。三峰無此語。莫謗三峰",
    "X82n1571_069:0328b07": "好。曰和尚何得諱&#x5374;。師曰。不特謗三峰。又來謗老僧",
    "X82n1571_069:0328b08": " 問。如何是宗門中事。師舉拂子示之曰。門庭邊事。",
    "X82n1571_069:0328b09": "如何舉揚。師打一拂子曰。道道。曰堂奧中事畢竟如",
    "X82n1571_069:0328b10": "何。師畫一圓相。內加三點。僧禮拜曰。謝和尚指示。師",
    "X82n1571_069:0328b11": "喝之 &#x751E;作偈曰。纔&#x89A9;明星剖大荒。思維三七後元",
    "X82n1571_069:0328b12": "黃。丈夫固有通天作。拈起毫芒攪鑊湯 師住持八",
    "X82n1571_069:0328b13": "載。說法不容紀錄。將示寂。與數僧問答。一僧進前問",
    "X82n1571_069:0328b14": "曰。和尚尊候如何。師曰苦。曰和尚是善知識。焉得如",
    "X82n1571_069:0328b15": "此。師曰。未離三界外。還在五行中。僧無對。師曰。你道",
    "X82n1571_069:0328b16": "這兩轉語。那一轉敵得生死。僧擬議。師喝出。復手書",
    "X82n1571_069:0328b17": "二偈。端坐而化。時崇禎癸未十一月十一日也。壽六",
    "X82n1571_069:0328b18": "十三。遺命闍維。收靈骨建塔本山(三&#x5CEF;藏嗣)。",
    "X82n1571_069:0328b19": "蘇州鄧尉剖石弘壁禪師[0328b19] 無錫鄭氏子。九歲喪父。便",
    "X82n1571_069:0328b20": "知有生死大事。十二求出家。十七剃染。志樂華嚴坐",
    "X82n1571_069:0328b21": "五載。二十二。謁三峰藏。咨請參禪旨訣。經二寒暑。日",
    "X82n1571_069:0328b22": "夕靡懈。後入精進堂。刻期取證。至第三日。忽舉扇揮",
    "X82n1571_069:0328b23": "面。頓悟祖師言句。作青州衫頌曰。青州布衫重七斤。",
    "X82n1571_069:0328b24": "&#x9F69;人惡狗踞當門。飽喫飯團終日困。翻身踏碎破沙",
    "X82n1571_069:0328c01": "盆。藏印之曰。汝見處。與我當初一般。尋稟具戒。遍謁",
    "X82n1571_069:0328c02": "諸方。見博山黃檗匡廬諸老宿。復游兩浙。參禮金粟。",
    "X82n1571_069:0328c03": "終以大法未徹為疑。故仍歸三峰爐&#x97B4;下。苦逼痛拶。",
    "X82n1571_069:0328c04": "至天啟丁卯元旦日。因與一老宿相拜下。頓悟綱宗。",
    "X82n1571_069:0328c05": "藏聞之。即撾鼓陞座詰之。師出語契合。藏顧眾而歎",
    "X82n1571_069:0328c06": "曰。真師子兒。善師子吼。閱八載。藏手書臨濟源流囑",
    "X82n1571_069:0328c07": "之。遂繼住聖恩 上堂。佛佛授手。以空印空。祖祖傳",
    "X82n1571_069:0328c08": "心。如水合水。所以從上祖師。接物利生。或用言句。或",
    "X82n1571_069:0328c09": "行棒喝。或拈機境。或畫圓相。或示狀貌。或默指教。皆",
    "X82n1571_069:0328c10": "是直指。當人目前本分大事。奈何諸人。不能直下便",
    "X82n1571_069:0328c11": "會。以致辜負諸聖。埋沒己靈。鄧山今日。只得曲為指",
    "X82n1571_069:0328c12": "示去也。乃連卓拄杖曰。真師子善翻躑。野犴兒守窠",
    "X82n1571_069:0328c13": "窟。羚羊挂角絕&#x8E2A;跡 上堂。臨時眼目。千古絕同。或",
    "X82n1571_069:0328c14": "縱或奪。有始有終。電光莫及。石火罔通。若也擬議。白",
    "X82n1571_069:0328c15": "雲萬里 上堂。擎茶洗&#x9262;。無非本分生涯。謦咳頻申。",
    "X82n1571_069:0328c16": "盡是神通妙用。觸目文殊三昧。滿耳觀音圓通。處處",
    "X82n1571_069:0328c17": "慈氏法門。步步普賢境界。且道毗盧遮那在甚麼處。",
    "X82n1571_069:0328c18": "山花開似錦。澗水湛如藍 師&#x751E;室中垂問。曰舉一",
    "X82n1571_069:0328c19": "為用甚是現成。你作麼生會。又曰。說得做不得。做得",
    "X82n1571_069:0328c20": "說不得。此人只見一邊。你即今作麼生說。作麼生做。",
    "X82n1571_069:0328c21": "又曰。有頭無尾不得。有尾無頭不得。如何是頭尾句。",
    "X82n1571_069:0328c22": "諸方飽參宿學。罕有契其機者。師平時。晏坐一榻。終",
    "X82n1571_069:0328c23": "日不語。足&#x8FF9;不入城市者三十年。法道漸著。發機鍛",
    "X82n1571_069:0328c24": "鍊不假辭色。稍不契合。&#x8F19;正色責之。說法絕不容記",
    "X82n1571_069:0329a01": "錄。門人私輯其語請梓。師弗許。康熙己酉。除夕前二",
    "X82n1571_069:0329a02": "日。師將入滅。辭別道舊。裱散衣&#x9262;。巡視眾寮。苦切示",
    "X82n1571_069:0329a03": "誨。至深夜歸寢室。斂僧伽黎。行數步而逝。壽七十二。",
    "X82n1571_069:0329a04": "塔全身于本山之華嚴壇後(三&#x5CEF;藏嗣)。",
    "X82n1571_069:0329a05": "吳江華嚴于槃弘鴻禪師[0329a05] 毗陵蔣氏子。性極聰敏。少",
    "X82n1571_069:0329a06": "失恃。其父挈之。登三峰求剃染。俾之給侍。久而有省。",
    "X82n1571_069:0329a07": "藏一日上堂次。師出作禮。藏便打。師曰。已知神明。且",
    "X82n1571_069:0329a08": "莫先施。藏作鳴聲。師曰。當陽敵手。請師進戰。藏復以",
    "X82n1571_069:0329a09": "拄杖打三下。師曰。今日親見和尚。便禮拜。藏頷之。溫",
    "X82n1571_069:0329a10": "研既久。乃獲印記。出住吳江華嚴 僧問。安隱著書",
    "X82n1571_069:0329a11": "救五宗。和尚出世。救那一宗。師打曰。且救者一宗。曰",
    "X82n1571_069:0329a12": "祇如天童。應機多用棒。為甚麼道伊不顧主賓。師曰。",
    "X82n1571_069:0329a13": "你且領取天童棒頭消息。&#x6B35;&#x6B35;地與你論賓論主。僧",
    "X82n1571_069:0329a14": "擬議。師叱退 &#x751E;謂眾曰。悟道有深淺。說法無差別。",
    "X82n1571_069:0329a15": "所以道。一句中。具有元要賓主。權實照用。未透綱宗",
    "X82n1571_069:0329a16": "不知也。若透盡綱宗。大法原無許多事。有甚麼大法",
    "X82n1571_069:0329a17": "小法奇特元妙。與汝作解會 又曰。如今道眼不明。",
    "X82n1571_069:0329a18": "出世者多。也向高座上廣眾中。拈起拄杖子胡亂打。",
    "X82n1571_069:0329a19": "豎起拂子。來欺謗人。貪他恭敬利養。如聾如瞽相似。",
    "X82n1571_069:0329a20": "豈不賺殺人。你道。睦州一向閉門。魯祖終年面壁。是",
    "X82n1571_069:0329a21": "為人耶。不為人耶 崇禎己卯。師示疾。有僧請益。生",
    "X82n1571_069:0329a22": "死到來事作麼生。師曰。少一時不生。剩一時不死。將",
    "X82n1571_069:0329a23": "示寂。又僧問。身後事請師分付。師曰。人生老病死即",
    "X82n1571_069:0329a24": "休。何必方墳與圓塚。然吾滅後當茶毗。靈骨入普同",
    "X82n1571_069:0329b01": "塔中。以表生死不離大眾耳。歿後弟子遵遺命。奉諸",
    "X82n1571_069:0329b02": "不壞。藏于萬峰祖塔之左(三&#x5CEF;藏嗣)。",
    "X82n1571_069:0329b03": "杭州靈隱具德弘禮禪師[0329b03] 會稽張氏子。幼耽元術。長",
    "X82n1571_069:0329b04": "好空宗。投普陀薙髮。旋講肆。聞三峰藏于安隱開法。",
    "X82n1571_069:0329b05": "趨見之。初究本來面目話。一日窺鏡猛省。藏未之許。",
    "X82n1571_069:0329b06": "後充圊頭。運糞下山。因轉肩次。匾擔連[喬*亢]。豁然了悟。",
    "X82n1571_069:0329b07": "機用橫出。叢林有鐵[此/束]之稱。既而遍參諸方。仍依藏",
    "X82n1571_069:0329b08": "于鄧尉。密契玄旨。藏舉師為維那。綱紀一眾。未久而",
    "X82n1571_069:0329b09": "又辭去。及聞藏入死關。師亟歸省覲。受最後之囑。有",
    "X82n1571_069:0329b10": "偈曰。住山養得機緣熟。多覓真真鐵骨禪。莫負老僧",
    "X82n1571_069:0329b11": "珍重付。痛除魔外作真傳。崇禎戊寅。住雲門光孝寺。",
    "X82n1571_069:0329b12": "刀耕火種。有古德之風。衲子皆爭依之 上堂。春風",
    "X82n1571_069:0329b13": "浩浩。春氣融融。列祖面目儼然。赤子初心猶在。宗師",
    "X82n1571_069:0329b14": "為之引進。良友為之提&#x643A;。此心此志。入林不動草。入",
    "X82n1571_069:0329b15": "水不揚波。無一草不現金身。無一水不通法利。雖然。",
    "X82n1571_069:0329b16": "欲識佛性義。當觀時節因緣。時節既至。顯真精進。真",
    "X82n1571_069:0329b17": "法供養。喝一喝。下座 上堂。性從緣起。雙徑人從天",
    "X82n1571_069:0329b18": "上來。法隨法行。鷲嶺人還雙徑去。雖然。賓則始終賓。",
    "X82n1571_069:0329b19": "主則始終主。不許夜行剛把火。直須當道與人看",
    "X82n1571_069:0329b20": " 小參。好雪頭上漫漫。&#x811A;下漫漫。山房老宿。撥&#x7070;弄火。",
    "X82n1571_069:0329b21": "五湖衲子。踏雪尋梅。撥&#x7070;弄火。文殊境界。踏雪尋梅",
    "X82n1571_069:0329b22": "普賢面目。青獅子變作白獅子。青獅翁化作白獅翁。",
    "X82n1571_069:0329b23": "幸爾香象翁一味本色本分。且道如何是本色本分",
    "X82n1571_069:0329b24": "底事。良久曰。淘米洗菜。運水搬柴。迎賓送客。隨例過",
    "X82n1571_069:0329c01": "堂。說禪說道不必 上堂&#x63D1;聚拳頭無縫。放開掌上",
    "X82n1571_069:0329c02": "無偏。不&#x63D1;不放。須彌岌峆。海水波騰。大地震搖。日輪",
    "X82n1571_069:0329c03": "晃煜。真有與麼驚&#x7FA3;之作。龍讓龍宮。虎讓虎穴。佛讓",
    "X82n1571_069:0329c04": "佛土。在佛土。佛土成等正覺。在龍宮。龍宮成等正覺。",
    "X82n1571_069:0329c05": "在虎穴。虎穴成等正覺。一切處成等正覺。然後塞&#x5374;",
    "X82n1571_069:0329c06": "者箇要妙。龍亦不知。虎亦不會。佛亦不識。自然須彌",
    "X82n1571_069:0329c07": "鎮靜。海水波澄。大地安寧。日輪圓照。在徑山與諸子",
    "X82n1571_069:0329c08": "分上。又作麼生。各各歸堂喫茶 上堂。放身命處。樵",
    "X82n1571_069:0329c09": "子斧柯插天。平懷常實。漁父竿綸出海。離&#x920E;三寸。釣",
    "X82n1571_069:0329c10": "盡鯤鯨。晏坐五峰。指揮龍象。何況薰風南來。衲子披",
    "X82n1571_069:0329c11": "襟。獨得甘雨彌空。老農播種。同時塵埃中。識取祖翁。",
    "X82n1571_069:0329c12": "百草頭撩撥兒孫。學人著力處不通風。把得便用。昔",
    "X82n1571_069:0329c13": "日子韶。今日伊人。一齊拍掌。擊拂曰。猶較些子 上",
    "X82n1571_069:0329c14": "堂。豎拂子曰。看看。山河大地此中流出。四聖六凡此",
    "X82n1571_069:0329c15": "中流出。擊拂子喝曰。截斷眾流。山河無影。聖凡絕跡。",
    "X82n1571_069:0329c16": "雖然。事無一向。理貴通途。佛是眾生影草。眾生是佛",
    "X82n1571_069:0329c17": "影草。一影草一臨濟面目。只者面目是佛。一上座全",
    "X82n1571_069:0329c18": "身出現處。若論全體作用。逢佛棒佛。逢祖棒祖。畢竟",
    "X82n1571_069:0329c19": "如何。令不&#x8657;行 上堂。作家禪客。一撥便轉。鈍置阿",
    "X82n1571_069:0329c20": "師。錐劄不入。直饒諸人。東邊也喝。西邊也喝。還與此",
    "X82n1571_069:0329c21": "事有交涉麼。殊不知。山僧有時一喝。背水出陣。有時",
    "X82n1571_069:0329c22": "一喝。添&#x7AC8;抽兵。有時一喝。減&#x7AC8;誘敵。有時一喝。木門",
    "X82n1571_069:0329c23": "伏弩。諸人還知利害麼 師一日拈粒米。示眾曰。還",
    "X82n1571_069:0329c24": "見這一粒。至尊至貴。絕待絕倫麼。汝若左看。成正中",
    "X82n1571_069:0330a01": "偏。右看成偏中正。中看成正中來。下看成兼中至。上",
    "X82n1571_069:0330a02": "看成兼中到。若總看。擲下米震聲喝曰。無汝著眼處",
    "X82n1571_069:0330a03": " 示眾。山僧自幼畜得一箇焦尾大蟲。以肉為命。因",
    "X82n1571_069:0330a04": "甚不食自己。卓拄杖曰。天寧解忌口 問。萬法歸一。",
    "X82n1571_069:0330a05": "一歸何處。師曰。老鼠&#x9F69;&#x732B;兒 問。如何是無位真人。",
    "X82n1571_069:0330a06": "師曰。瞥喜瞥嗔 問。如何箭鋒機。師曰。兩不相饒",
    "X82n1571_069:0330a07": " 問。咄咄。有據[囗@力]地何憑。師曰。嬰兒騎白象 師前後",
    "X82n1571_069:0330a08": "住持十剎。而于靈隱獨久。雖罹火厄。革舊鼎新。法席",
    "X82n1571_069:0330a09": "愈盛。學眾滿數萬指。晚退居雙徑。未久揚之天寧再",
    "X82n1571_069:0330a10": "請。師欣然往之。既至衲子雲擁。師應機說法。倍于常",
    "X82n1571_069:0330a11": "時。甫經七日。命設闔山供。是夕劇談。過夜半方寢。至",
    "X82n1571_069:0330a12": "五鼓起。易新衣履。疾呼侍者。頓足一下曰。快隨我上",
    "X82n1571_069:0330a13": "方去。侍僧亟至。而師逝矣。時康&#x7188;丁未十月十九日",
    "X82n1571_069:0330a14": "也。壽六十八。臘四十七。三日後。門弟子以陶龕封函。",
    "X82n1571_069:0330a15": "迎歸靈隱。建塔于慧日軒。語錄三十卷。行世(漢月藏嗣)。",
    "X82n1571_069:0330a16": "蘇州靈巖退翁弘儲禪師[0330a16] 江南通州李氏子。母高夢",
    "X82n1571_069:0330a17": "梵相僧授金環而生。七歲持齋。便知事佛。稍長孜孜",
    "X82n1571_069:0330a18": "以生死兩字。橫于胸中。歷參法空澗川普門若昧諸",
    "X82n1571_069:0330a19": "尊宿。發心出家。而父母不允。年二十五。因橫山成指。",
    "X82n1571_069:0330a20": "見三峰藏。即許剃染圓具。逾年侍藏開堂杭之安隱。",
    "X82n1571_069:0330a21": "自期七日明道。至第六日。危坐如塑像。堂中開靜。見",
    "X82n1571_069:0330a22": "兩行僧對問訊。嚗然自落。積劫未明之事。徹底現前。",
    "X82n1571_069:0330a23": "亟趨方丈。藏望見顏色。即曰看箭。師放身倒。時華嚴",
    "X82n1571_069:0330a24": "鴻。從旁曰。師兄何不禮拜。師即下去。藏當晚小參。師",
    "X82n1571_069:0330b01": "方作禮。藏問。萬法歸一。一歸何處。師曰。恰恰今朝臘",
    "X82n1571_069:0330b02": "月初三。藏曰。與趙州衫子同別。師曰。一滴水一滴凍。",
    "X82n1571_069:0330b03": "藏問。如何是奇特事。適大殿撞鐘。師曰。鐘聲咬破七",
    "X82n1571_069:0330b04": "條。藏齋次。舉趙州云。老僧三十年。不雜用心。除二時",
    "X82n1571_069:0330b05": "粥飯。是雜用心處。遂指&#x9262;內外曰。是飯雜用心。是&#x7B0B;",
    "X82n1571_069:0330b06": "雜用心。師點胸曰。是伊雜用心。藏曰罪過。師作禮曰。",
    "X82n1571_069:0330b07": "弘儲自今更不敢答話也。一僧問同學雪生曰。紅日",
    "X82n1571_069:0330b08": "出時。兄作麼生。雪生請師代。師曰。溪澗豈能留得住。",
    "X82n1571_069:0330b09": "終歸大海作波濤。適具德禮城中回。雪生理前問禮。",
    "X82n1571_069:0330b10": "問答無異。藏聞之曰。二子當起吾宗。師又服勤三年。",
    "X82n1571_069:0330b11": "益臻元奧。藏乃書源流付囑 師初住常州夫椒祥",
    "X82n1571_069:0330b12": "符。法堂揭五宗要旨。室中出十二種日旋三昧。以驗",
    "X82n1571_069:0330b13": "方來。後遁跡天台。三年不下山。邑侯文可紀。請住國",
    "X82n1571_069:0330b14": "清 上堂。拈起拄杖曰。達磨心宗。傳至今日。稍不著",
    "X82n1571_069:0330b15": "便。又是明日。卓一下曰。更待何日 上堂。天寒日短。",
    "X82n1571_069:0330b16": "三箇柴頭品字燒。不用挑挑撥撥。火燄上熾然說法。",
    "X82n1571_069:0330b17": "墻壁有耳。聽得甚親。既不七顛八倒。亦不落二落三。",
    "X82n1571_069:0330b18": "直露真詮。的能破的。若人透過。不妨出得陰界。喝一",
    "X82n1571_069:0330b19": "喝曰。莫道老僧為人不切 上堂。善言言者。言如雷",
    "X82n1571_069:0330b20": "火。善跡跡者。跡比蟾輝。喚作向上一機。猶是兒孫邊",
    "X82n1571_069:0330b21": "事。要於祖師門下。出一隻手。須是全超平實。絕盡幽",
    "X82n1571_069:0330b22": "微。諸聖己靈。同時列下。氣&#x69E9;天然。誰能&#x51D1;泊。卓拄杖。",
    "X82n1571_069:0330b23": "下座 上堂。老僧病不開堂日久。無端被人推上祖",
    "X82n1571_069:0330b24": "庭。既做他&#x811A;下兒孫。又爭肯畏刀避箭。舍己之田。耘",
    "X82n1571_069:0330c01": "人之田。不妨借君拍板門槌助我。逢場作戲。天人攢",
    "X82n1571_069:0330c02": "簇處。看破從上綱宗。貴賤未形時。識取本來面目。始",
    "X82n1571_069:0330c03": "信生公臺畔。風月&#x751E;存。短簿祠前。林巒依舊。更問佛",
    "X82n1571_069:0330c04": "法因緣。何似平添&#x9262;柄 上堂。喝一喝曰。瞌睡虎翻",
    "X82n1571_069:0330c05": "身也。直得風生大壑。威鎮長林。狐兔潛&#x8E2A;。魈魅遁影。",
    "X82n1571_069:0330c06": "擬向這裏。露箇面目。布箇爪牙。但可惜罕逢匹敵。乃",
    "X82n1571_069:0330c07": "拈起拄杖曰。看看。山僧今日入虎穴。探虎子去也。有",
    "X82n1571_069:0330c08": "大膽不顧危亡的。能步亦步趨亦趨麼。良久擲下拄",
    "X82n1571_069:0330c09": "杖曰。要得驚&#x7FA3;兼敵勝。直教連夜化為龍 上堂。凡",
    "X82n1571_069:0330c10": "僧出。師一例打&#x8D82;。乃就座。拈起拄杖曰。七佛以來。有",
    "X82n1571_069:0330c11": "這副手段。有這副爐&#x97B4;。烹&#x7145;這隊龍象。打成這箇保",
    "X82n1571_069:0330c12": "社。斬斷一切命根。塞殺一切活路。不許他蹲。不許他",
    "X82n1571_069:0330c13": "坐。肯教他指鹿為馬。傷鹽費醋。如近時流輩。車載斗",
    "X82n1571_069:0330c14": "量。到處露布。五百年前隆師翁。也曾親道破。第一著",
    "X82n1571_069:0330c15": "是真參。第二藥是妙悟。今日不肖孫。將柄苕帚。一齊",
    "X82n1571_069:0330c16": "掃過。卓拄杖一下曰。要得新新不斷爐中火。大家拔",
    "X82n1571_069:0330c17": "起干人石上無根樹 僧來禮拜曰。求和尚開示。師",
    "X82n1571_069:0330c18": "展兩手。僧曰。弟子不會。師曰。搬柴運水。全得他力",
    "X82n1571_069:0330c19": " 師一日山行次。僧問。和尚那裏去。師翹足曰。到這裏",
    "X82n1571_069:0330c20": "去。僧擬議。師掌曰。去處也不知 師一日見居士臨",
    "X82n1571_069:0330c21": "鏡。乃問曰。道人家照顧作麼。士無語。師曰。何不道祇",
    "X82n1571_069:0330c22": "圖看破伊 歷住台州興化靈石。天寧瑞嚴。蘇州靈",
    "X82n1571_069:0330c23": "巖。堯封虎丘。淮陽龍華。秀州金粟。南嶽福嚴諸剎。所",
    "X82n1571_069:0330c24": "至雲擁雨集。然師無留意。唯喜靈巖峻立。雲濤聳出",
    "X82n1571_069:0331a01": "七十二峰之表。安居獨久。建立六成就八要門。以六",
    "X82n1571_069:0331a02": "不容定法禁。上堂曰。腰軟背酸難久立。纔近禪床瞌",
    "X82n1571_069:0331a03": "睡來。面前大好山。&#x811A;下俊衲子。一齊攢簇著。如逼債",
    "X82n1571_069:0331a04": "相似。抖得肚裏零星。究竟收拾。不下再三。無計可施。",
    "X82n1571_069:0331a05": "略與諸人評議。一不得絕生死流。二不得踞佛祖位。",
    "X82n1571_069:0331a06": "三不得互分賓主。四不得馳騁問答。五不得曲順機",
    "X82n1571_069:0331a07": "宜。六不得平懷常實。豈不聞。纖芥不留。猶是交爭之",
    "X82n1571_069:0331a08": "法。拈拄杖卓一下曰。漢家雖有三章法。爭似靈巖六",
    "X82n1571_069:0331a09": "不收 康&#x7188;壬子九月。師示疾。先自製塔銘。又自題",
    "X82n1571_069:0331a10": "封骨藏曰。何消卵石穿雲塔。也省香龕就地埋。白骨",
    "X82n1571_069:0331a11": "如霜一堆土。妙高峰冷莫安排。至二十七日。將告終。",
    "X82n1571_069:0331a12": "書囑語。後有椿緊切話。須補說。道貴真實。我生于明",
    "X82n1571_069:0331a13": "萬曆乙巳二月八日日出時。歷六十七年矣。記取葛",
    "X82n1571_069:0331a14": "藤椿子倒日。切忌枯木上糝花。前代烜赫宗師。何曾",
    "X82n1571_069:0331a15": "必定末稍頭。見神見鬼。近時諸家傳。會師承箇箇。預",
    "X82n1571_069:0331a16": "知時至。人人坐脫立亡。可哂也。我後人若同時。尚過",
    "X82n1571_069:0331a17": "于割截我體。至於銘傳。我先自作。不得更求名筆&#x8657;",
    "X82n1571_069:0331a18": "飭生平。增我罪累。不許做七修齋入于俗。尚亦不得",
    "X82n1571_069:0331a19": "諸名宿。或法子。封龕舉火。作諸無益事。書畢乃曰。老",
    "X82n1571_069:0331a20": "僧行道不力。有愧三峰先師。遂索浴更衣。啜茗一甌。",
    "X82n1571_069:0331a21": "正坐跏趺而逝。門人遵遺命。停龕三七日。闍維放異",
    "X82n1571_069:0331a22": "光明。震聲如雷。火後獲舍利。并化&#x7460;璃相。頂齒不壞。",
    "X82n1571_069:0331a23": "塔于堯峰山巔。曰大光明藏。諸會語錄百餘卷。行世",
    "X82n1571_069:0331a24": "(三&#x5CEF;藏嗣)。",
    "X82n1571_069:0331b01": "湖州雙髻慧刃弘銛禪師[0331b01] 常之武進柳氏子。參三峰",
    "X82n1571_069:0331b02": "藏于鄧尉。究雲門折足話。一日藏晚參舉話畢。有僧",
    "X82n1571_069:0331b03": "纔出。藏起身便出法堂。師忽有省。作頌曰。纔來便把",
    "X82n1571_069:0331b04": "兩門關。箇中力重破千山。若問當年折足意。至今露",
    "X82n1571_069:0331b05": "柱血斑斑。藏可之。一日值藏上堂次。師纔出。藏曰。第",
    "X82n1571_069:0331b06": "一句不許問。第二句不須問。師隨聲喝曰。且道是第",
    "X82n1571_069:0331b07": "一句。是第二句。藏便打。師禮拜而出。既而執侍巾瓶。",
    "X82n1571_069:0331b08": "日臻元奧。遂獲印記。初居武康山之淨名院 上堂。",
    "X82n1571_069:0331b09": "師身墨兮師心戴。雜毒塗摩誰敢壞。百花攢簇春長",
    "X82n1571_069:0331b10": "在。清光照人怕不礙。石菴斗大和天&#x8462; 上堂。境中",
    "X82n1571_069:0331b11": "人活潑潑。放下著是何物。分明一物不將來。蛇虎云",
    "X82n1571_069:0331b12": "何常在側。賊賊。清風&#x5E00;地有何極 上堂。扇子[跳-兆+孛]跳。",
    "X82n1571_069:0331b13": "劈口便打。擒住托開。全無縫罅。會則得意忘言。不會",
    "X82n1571_069:0331b14": "墮身崖下。以拄杖豎起曰。是甚麼。眾擬議。師便打出",
    "X82n1571_069:0331b15": "堂 上堂。毒鼓聲聲斷命根。阿誰識破此根源。鯉魚",
    "X82n1571_069:0331b16": "喫棒傾盆雨。畫斷毗盧老面門 上堂。一條霜刃。誰",
    "X82n1571_069:0331b17": "敢動著。入地上天。雙起雙落。超然直出古皇前。爍爍",
    "X82n1571_069:0331b18": "寒光飛&#x5292;鍔 上堂。僧問。如何是祖師心印。師曰。七",
    "X82n1571_069:0331b19": "曲八曲龍蛇字。點點畫畫不差移。曰如何是銕牛之",
    "X82n1571_069:0331b20": "機。師曰。橫推直撞無攔阻。四面平田上下開。曰咦。便",
    "X82n1571_069:0331b21": "抽身歸眾。師曰。賊是小人。智過君子。乃曰。天上星地",
    "X82n1571_069:0331b22": "下木。人間車子十八輹。橫斜宛轉沒商量。森森歷歷",
    "X82n1571_069:0331b23": "無拘束。顧左右曰。仔細中間那一軸。又以拄杖一點",
    "X82n1571_069:0331b24": "曰。獨 上堂。白牯貍奴。兩頭三面。結角交加。全身出",
    "X82n1571_069:0331c01": "現。銕關雙鎖意重重。眨眼之時看不見。休相見。百花",
    "X82n1571_069:0331c02": "深處藏雷電 上堂。鑽之仰之。天高地厚。貴深思。在",
    "X82n1571_069:0331c03": "前在後。日升月落。同音吼。竭盡才情到末由。潭深水",
    "X82n1571_069:0331c04": "冷難開口。孔顏一對銕輪鎚。千古雙雙難下手。咄。三",
    "X82n1571_069:0331c05": "世諸佛不知有。黧奴白牯&#x5374;知有 上堂。機用雙施。",
    "X82n1571_069:0331c06": "波騰雲湧。殺活全提。山搖嶽動。一點不來。渾身漆桶。",
    "X82n1571_069:0331c07": "翻轉歸鎗換陣圖。作家空負千鈞勇。以拄杖點曰。一",
    "X82n1571_069:0331c08": "二三四五六七。眾無語。師曰會麼。僧欲出。師擲杖曰。",
    "X82n1571_069:0331c09": "來朝打算。便歸方丈 繼住湖之高峰雙髻。後住毗",
    "X82n1571_069:0331c10": "陵夫椒山祥符寺。順治己丑七月二十二日示寂。塔",
    "X82n1571_069:0331c11": "于祥符。有諸會語錄。行世(漢月藏嗣)。",
    "X82n1571_069:0331c12": "杭州安隱潭吉弘忍禪師[0331c12] 蜀之資川鄭氏子。少負才",
    "X82n1571_069:0331c13": "略。二十出家。自恨無真師畏友。乃汩沒于章句中。十",
    "X82n1571_069:0331c14": "有五載。每當山水友朋。詩文適意之際。&#x8F19;懷慚自責",
    "X82n1571_069:0331c15": "曰。我出家。寧為此乎。即道念勃興。如是數十百反。崇",
    "X82n1571_069:0331c16": "禎辛未。發足南詢。至吳中。邂逅同鄉劉長倩孝廉。見",
    "X82n1571_069:0331c17": "三峰語錄。不覺身毛卓豎。遂偕入山請益。藏每詬詈",
    "X82n1571_069:0331c18": "不已。師意失所求。遽辭去。往參天童。亦不契。後臥病",
    "X82n1571_069:0331c19": "武林。偶閱黃龍見慈明語。忽歎曰。古人笑怒皆方便",
    "X82n1571_069:0331c20": "也。亟還見藏于鄧尉。負病求入精進堂。眾以為不可。",
    "X82n1571_069:0331c21": "藏曰。參禪致死。不愈于他病乎。師因激勵。神益壯。志",
    "X82n1571_069:0331c22": "益堅。或勸放參自攝者。則避去不欲聞。藏因師聞慧",
    "X82n1571_069:0331c23": "深入。恐猝不能枯。令究雲門折足因緣。竟不示一語。",
    "X82n1571_069:0331c24": "師頗怨望。心極迷悶。一日有禪者。指經緗花鳥。問同",
    "X82n1571_069:0332a01": "事。答語未了。禪者忽覆&#x5374;。而又問之。同事罔措。師從",
    "X82n1571_069:0332a02": "旁窺見。不覺失聲一喝。遂知睦州門縫裏消息。作頌",
    "X82n1571_069:0332a03": "曰。石虎撐睛也大奇。夢中翻轉髓和皮。這回月向泉",
    "X82n1571_069:0332a04": "根出。照見雲門跛阿師。藏又舉溈山有無句公案詰",
    "X82n1571_069:0332a05": "之。師不能答。研窮既久。忽于假寐中。聞木魚聲。會得",
    "X82n1571_069:0332a06": "高峰龍頭蛇尾意旨。乃曰。溈山頭正尾正。今日復遇",
    "X82n1571_069:0332a07": "知音矣。自此日臻元奧。藏上堂次。師纔出。藏便喝。師",
    "X82n1571_069:0332a08": "亦喝。藏又喝。師再喝。藏曰。錯了也。師以坐具搭肩上。",
    "X82n1571_069:0332a09": "便出。又一日問藏曰。直透萬重關。不住青霄上。未審",
    "X82n1571_069:0332a10": "住在甚處。藏曰。須彌迸出火彈子。師曰。踏翻窠臼。又",
    "X82n1571_069:0332a11": "作麼生。藏曰。無底銕靴穿大海。師曰。和尚&#x5374;被某甲",
    "X82n1571_069:0332a12": "當面瞞過也。藏曰。偷捕人。銕索原在頸上。師乃禮拜。",
    "X82n1571_069:0332a13": "崇禎乙亥。藏將順化。囑師臨濟宗旨。越明年。出住安",
    "X82n1571_069:0332a14": "隱 上堂。拈拄杖卓一下。召眾曰。千佛列祖頂[寧*頁]。與",
    "X82n1571_069:0332a15": "諸人一擊。洞開了也。設有撩起便行底。&#x811A;下也好與",
    "X82n1571_069:0332a16": "三十拄杖 師住三載。一日退院事。乃示微疾。作偈",
    "X82n1571_069:0332a17": "別法中昆季。至示疾前一日。寄書眉根上座。有曰。余",
    "X82n1571_069:0332a18": "病必不起。大抵在今夕耳。力疾書此。以為最後之囑。",
    "X82n1571_069:0332a19": "唯黽勉力行。鼓舞同類。是所望也。遂于中夜入滅。當",
    "X82n1571_069:0332a20": "崇禎戊寅五月十五日。師住世四十載。僧臘二十。塔",
    "X82n1571_069:0332a21": "全身于祥符寺之東山。有安隱錄。燼餘外集若干卷",
    "X82n1571_069:0332a22": "(三&#x5CEF;藏嗣)。",
    "X82n1571_069:0332a23": "潤州焦山碩機弘聖禪師[0332a23] 荊溪巫氏子。六歲始能言。",
    "X82n1571_069:0332a24": "七歲聞鄰老語。忽發夙因。求出家。父母不允。年十九。",
    "X82n1571_069:0332b01": "病劇幾死。泣告其親。遂送邑之淨明院斷髮。未幾而",
    "X82n1571_069:0332b02": "病愈。受具澄江。&#x5FA7;游講肆。意終不愜。謁三峰藏。參萬",
    "X82n1571_069:0332b03": "法歸一。經二載。一夕在月下經行。忽爾身心世界。蕩",
    "X82n1571_069:0332b04": "然一空。至五更。驀地聞鐘聲。如迅雷擊開頂門相似。",
    "X82n1571_069:0332b05": "起而移足。宛在&#x8657;空中行。一步過了千萬里一般。藏",
    "X82n1571_069:0332b06": "曰。此乃輕安境界耳。遂痛策之。終不能契旨。辭藏出",
    "X82n1571_069:0332b07": "山。歷參博山來黃檗有。益加迷悶。因參天童悟于金",
    "X82n1571_069:0332b08": "粟。屢遭痛棒。偶有一僧問話。纔開口。悟便打。師從旁",
    "X82n1571_069:0332b09": "猛省。即向前接拄杖。一送送倒曰。老漢今日瞞我不",
    "X82n1571_069:0332b10": "得。隨後便掌。悟頷之。依止四載。復歸覲藏。藏問。有句",
    "X82n1571_069:0332b11": "無句作麼生會。師曰。無孔鐵鎚拋一對。曰如何是如",
    "X82n1571_069:0332b12": "藤倚樹。師曰。二人同心。其利斷金。曰樹倒藤枯句歸",
    "X82n1571_069:0332b13": "何處。師曰。一齊躍入紅爐裏。烈燄參天&#x4E98;古今。曰溈",
    "X82n1571_069:0332b14": "山呵呵大笑歸方丈&#x807B;。師曰。鎔成&#x922F;斧三斤半。伴我",
    "X82n1571_069:0332b15": "山居任意揮。藏笑曰。不&#x8657;為我侍者。師掩耳而出。藏",
    "X82n1571_069:0332b16": "住鄧尉。付師竹篦。俾領眾三載。後乃辭行。藏手書囑",
    "X82n1571_069:0332b17": "語授之。直往豫章雲陽山。結茅以棲。日與豺虎為伍。",
    "X82n1571_069:0332b18": "崇禎壬午。出住潤之焦山。後遷湖之高峰 上堂。舉",
    "X82n1571_069:0332b19": "雪峰曰。三世諸佛。向火燄上。轉大法輪。雲門曰。火燄",
    "X82n1571_069:0332b20": "為三世諸佛說法。三世諸佛立地聽。師曰。火燄為三",
    "X82n1571_069:0332b21": "世諸佛說法。三世諸佛立地聽。所供是實。且道三世",
    "X82n1571_069:0332b22": "諸佛。向火燄上。轉大法輪。阿誰證明。良久擊拂子曰。",
    "X82n1571_069:0332b23": "[口*耶]郎當漢。又恁麼去也。顧左右下座 上堂。吾有一",
    "X82n1571_069:0332b24": "寶。時人不識。耀古騰今。威光赫奕。且道是甚麼。不是",
    "X82n1571_069:0332c01": "心不是佛不是物。喝一喝 上堂。燈籠瞌睡。露柱懊",
    "X82n1571_069:0332c02": "惱。庭前柏子。從旁冷笑。寬兮廓兮。曦光赫赫。寂兮廖",
    "X82n1571_069:0332c03": "兮。蟾蜍皎皎。堂堂大道不肯行。何事全身入荒草。喝",
    "X82n1571_069:0332c04": "一喝。下座 上堂。世尊有密語。迦葉不覆藏。秋來黃",
    "X82n1571_069:0332c05": "葉落。春至百花香。舉起拂子曰。且道畢竟是覆藏。是",
    "X82n1571_069:0332c06": "不覆藏。若是真丈夫兒。自然氣宇如王。大庾嶺頭提",
    "X82n1571_069:0332c07": "不起。黃梅江上櫓聲高 上堂。快人一言。快馬一鞭。",
    "X82n1571_069:0332c08": "擬議思量。錯過大千。且道不錯過又作麼生。喝一喝",
    "X82n1571_069:0332c09": "曰。蒼天蒼天 師一日與三關闍黎社堂坐次。關曰。",
    "X82n1571_069:0332c10": "一切諸法。究竟是有。如何是空。師曰。祇這一問是",
    "X82n1571_069:0332c11": " 士問。山中猛虎。以肉為命。因甚不食其子。師曰。君子",
    "X82n1571_069:0332c12": "愛財。取之有道 士問。教中道。是法平等。無有高下。",
    "X82n1571_069:0332c13": "因甚善財立觀音坐。師曰。父慈子孝 問。作麼生是",
    "X82n1571_069:0332c14": "閒道人。師曰。出入縱橫無朕&#x8FF9;。舉頭天外少知音。曰",
    "X82n1571_069:0332c15": "恁麼則無處覓伊去也。師擲下竹篦曰。這箇&#x807B;。僧擬",
    "X82n1571_069:0332c16": "議。師便打 文太史問。如何是的的西來意。師曰。黃",
    "X82n1571_069:0332c17": "河三千年一度清。曰弟子未會。乞再示一語。言未卒。",
    "X82n1571_069:0332c18": "師便打 問。如何是沙門行。師曰。將軍入戰場。曰意",
    "X82n1571_069:0332c19": "旨如何。師曰。殺人不眨眼。曰恁麼則某甲沒性命去",
    "X82n1571_069:0332c20": "也。言未卒。師展兩手。僧擬議。師便打 問。大海中因",
    "X82n1571_069:0332c21": "甚不著死屍。師曰。富嫌千口少。貧恨一身多 師前",
    "X82n1571_069:0332c22": "後兩主法席。一日忽遁去。游楚湘間。弊衲蒙首。世莫",
    "X82n1571_069:0332c23": "能識。後法嗣峻明諟。出世龍牙。而師適至。遂迎養于",
    "X82n1571_069:0332c24": "東堂。無何示微疾。值五月之朔。忽曰。吾行矣。旁僧曰。",
    "X82n1571_069:0333a01": "二日吉。師喚僧曰。近前來。僧近前。師隨與一掌曰。吾",
    "X82n1571_069:0333a02": "為汝再留一日。遲明整衣&#x9262;。端坐而化。時順治戊戌",
    "X82n1571_069:0333a03": "歲也。建塔于龍牙。有二會錄。行世(漢月藏嗣)。",
    "X82n1571_069:0333a04": "孝廉劉道貞墨僊居士[0333a04] 字長倩。蜀之卬州人。因閱壇",
    "X82n1571_069:0333a05": "經。遂信嚮宗門。已而疊遭憂患。怖死念切。發意參叩。",
    "X82n1571_069:0333a06": "以大慧中峰二錄。恒自鞭逼。每到言語道斷。心行處",
    "X82n1571_069:0333a07": "滅。眼前如銀山鐵壁。愈不放捨。如是者十八年。崇禎",
    "X82n1571_069:0333a08": "辛未。下第南遊。得三峰藏語錄。篝燈讀竟。歎曰。何意",
    "X82n1571_069:0333a09": "當末世而獲此法寶耶。遂參藏于鄧尉。山中結夏。起",
    "X82n1571_069:0333a10": "七看竹篦子話。工夫轉加迷悶。一日因大樹證自虞",
    "X82n1571_069:0333a11": "山來。往扣之。忽于言下。心地豁然。述偈曰。妙喜老人。",
    "X82n1571_069:0333a12": "無風起浪。咄哉三峰。添鹽費醬。跳出雲門觸背關。夜",
    "X82n1571_069:0333a13": "懸明月青天上。藏命之入室。乃問。不得有語。不得無",
    "X82n1571_069:0333a14": "語。士撫掌一下。藏曰速道。士大聲曰。黃鶴樓前鸚鵡",
    "X82n1571_069:0333a15": "洲。藏曰未在。士以手掣竹篦于地。便禮拜而出。自此",
    "X82n1571_069:0333a16": "朝夕參請。因看有無句公案。于樹倒藤枯呵呵大笑",
    "X82n1571_069:0333a17": "處。茫無下手。藏屢詰之。士曰。莫不更有進處。意必于",
    "X82n1571_069:0333a18": "此契證一番耳。藏曰。子已悟得一句。便知根本智矣。",
    "X82n1571_069:0333a19": "若其中差別難明。迫欲契證。無有是處。今但于大法",
    "X82n1571_069:0333a20": "中。知有如許微細。日久溫研。證入無心三昧。如黃魯",
    "X82n1571_069:0333a21": "直在黔南。會得死心所問。自然入佛入魔。生死自由",
    "X82n1571_069:0333a22": "也。士始爽然。厥後于百丈再參。德山托&#x9262;。臨濟元要",
    "X82n1571_069:0333a23": "等語。深悟旨趣。臨行書法語。并拄杖授之 僧問。如",
    "X82n1571_069:0333a24": "何是佛法的的大意。士曰。淮安城外兩水交流。曰如",
    "X82n1571_069:0333b01": "何是轉身一句。士曰。滿船&#x70DF;月下揚州。曰向上還有",
    "X82n1571_069:0333b02": "事也無。士曰。長干寺裏千尋塔。夜半長明五色光",
    "X82n1571_069:0333b03": " &#x751E;謂人曰。臨濟三度問法。三遭痛棒。猶有問在。德山",
    "X82n1571_069:0333b04": "見僧入門便棒。不待問矣。猶待入門在。德山謂新羅",
    "X82n1571_069:0333b05": "僧。未跨船舷。好與三十棒。不待入門矣。若于此會得。",
    "X82n1571_069:0333b06": "便知未出母胎。已作大師子吼。豈可以知知而識識",
    "X82n1571_069:0333b07": "哉。雖然肋下還三拳。點頭三下。未可將一喝一句。儱",
    "X82n1571_069:0333b08": "侗領過。切須仔細 士後歸&#x536D;州。當張憲忠陷蜀。屠",
    "X82n1571_069:0333b09": "戮無遺。&#x7FA3;議自免。士曰。如何提筆寫得箇降字。被執",
    "X82n1571_069:0333b10": "席地。怡然談笑。有頃坐而脫去。有問道錄。行世(三&#x5CEF;藏嗣)。"
}