{
    "X67n1313_001:0706b06": " 青州百問序",
    "X67n1313_001:0706b08": "夫禪分五派。本乎出自一源。教列三乘。大底終歸一",
    "X67n1313_001:0706b09": "法。利生接物。若洪鐘隨扣而騰聲。遇緣即宗。猶大鑑",
    "X67n1313_001:0706b10": "對形而現影。是以高低普應。妍醜齊分。須令入聖超",
    "X67n1313_001:0706b11": "凡。必使識心見性。恭惟",
    "X67n1313_001:0706b12": "青州法祖大師提綱振領。鼎新曹洞之宗。運智興悲。",
    "X67n1313_001:0706b13": "彌覆兒孫之[痾可+(企止+(套大))]。師一日厭居京邑。退隱山林。聚十方",
    "X67n1313_001:0706b14": "僧。束三條篾。每向室中勘驗。皆明格外良規。用一對",
    "X67n1313_001:0706b15": "無孔竅鉗鎚。出百隻沒意頭符券。三世諸佛未免再",
    "X67n1313_001:0706b16": "鑄同函鑰匙。六代祖師更須重經大冶鑪鞴。言言有",
    "X67n1313_001:0706b17": "據。字字無虗。爍破瞎衲子眼睛。扭轉杜禪和鼻孔。偏",
    "X67n1313_001:0706b18": "圓互換。玉線金針不易穿。主伴交參。銀山鐵壁應難",
    "X67n1313_001:0706b19": "透。或奪或縱。或放或收。或立一塵。或隳大地。盖忽忽",
    "X67n1313_001:0706b20": "出自心上。皆一一置作問端。雖聞流布。未甚光揚。往",
    "X67n1313_001:0706b21": "往叢林不知名者。多矣。憧憧籌室透斯語者。鮮焉。既",
    "X67n1313_001:0706b22": "弗讓天衣．晦堂．圓通底蘊之奇可。盥手焚香再拜。薰",
    "X67n1313_001:0706b23": "毫而為之頌。噫。知我罪我。其惟此書乎。",
    "X67n1313_001:0706b24": "林泉野衲從倫序",
    "X67n1313_001:0706c06": "青州百問",
    "X67n1313_001:0706c08": "中都大萬壽禪寺辯和尚問",
    "X67n1313_001:0706c09": "唐慈雲十身禪寺覺和尚答",
    "X67n1313_001:0706c10": "燕京報恩禪寺林泉老人頌",
    "X67n1313_001:0706c11": "華亭生生道人梓",
    "X67n1313_001:0706c12": "問。聲前薦得。落在今時。句後承當。迷頭認影。作麼生",
    "X67n1313_001:0706c13": "是空劫已前自己。答。半夜石人無影像。縱橫誰辨",
    "X67n1313_001:0706c14": "往來源。頌。大地山河瑞像全。丙丁求火又重宣。紅",
    "X67n1313_001:0706c15": "鑪點雪非情謂。碧岫滄浪絕妙玄。緣木取魚終錯",
    "X67n1313_001:0706c16": "矣。刻舟求劒必徒然。驊騮一自窺鞭影。忍俊追風",
    "X67n1313_001:0706c17": "過九天。",
    "X67n1313_001:0706c18": "問。虗空問萬象。萬象答虗空。且道甚麼人證據。答。",
    "X67n1313_001:0706c19": "六耳不同謀。頌。萬象虗空不惜眉。分明問答報君",
    "X67n1313_001:0706c20": "知。須彌俛首非全諾。還似踈山半肯時。參飽客。莫",
    "X67n1313_001:0706c21": "狐疑。休待文殊下一椎。",
    "X67n1313_001:0706c22": "問。暫時不在。如同死人。且道在甚麼處。答。東西南",
    "X67n1313_001:0706c23": "北。頌。毫忽之差。紅塵汩沒。至理一言。奪胎換骨。",
    "X67n1313_001:0706c24": "知不知。休恍惚。夜來兔角逞神通。擊碎多年山鬼",
    "X67n1313_001:0707a01": "窟。",
    "X67n1313_001:0707a02": "問。門裏出身易。身裏出門難。如何是身裏出門底人。",
    "X67n1313_001:0707a03": "答。呂大后。頌。覿面分明仔細看。風流禪客莫顢",
    "X67n1313_001:0707a04": "頇。箇中本自無難易。剛被時人立易難。",
    "X67n1313_001:0707a05": "問。從天降下則貧寒。從地湧出則富貴。既是從天降",
    "X67n1313_001:0707a06": "下。為甚麼却貧寒。答。甲乙丙丁。頌。貧富須知祇",
    "X67n1313_001:0707a07": "在人。乾坤那更有踈親。隨家豐儉元平等。獘服華",
    "X67n1313_001:0707a08": "房各任真。",
    "X67n1313_001:0707a09": "問。盡大地是箇解脫門。把手拽不入。且道過在師。過",
    "X67n1313_001:0707a10": "在學人。答。子承父業。頌。推不出。拽不入。解脫門",
    "X67n1313_001:0707a11": "開無處立。師資過犯總彌天。悔也應知追不及。追",
    "X67n1313_001:0707a12": "不及。入水還曾脚不濕。",
    "X67n1313_001:0707a13": "問。山河大地無纖毫過患。猶是轉身句。且道轉了後",
    "X67n1313_001:0707a14": "如何。答。舌頭在口裏。頌。拽尾靈龜。擬忘其迹。其",
    "X67n1313_001:0707a15": "迹弗忘。翻成勞役。萬丈懸崖撒手時。脚跟點地無",
    "X67n1313_001:0707a16": "移易。無移易。昨夜東風滿四維。曉來頓覺花狼藉。",
    "X67n1313_001:0707a17": "問。不見一法。猶是半提。作麼生是全提底道理。答。",
    "X67n1313_001:0707a18": "石馬驟千山。頌。陝府鐵牛赤骨立。芒繩掣斷應難",
    "X67n1313_001:0707a19": "覔。崑崙山上震雷音。大似一聲春霹靂。水草之餘",
    "X67n1313_001:0707a20": "無所知。却來江岸聽羗笛。",
    "X67n1313_001:0707a21": "問。靈山四十九年。未甞道著一字。少室九年面壁。行",
    "X67n1313_001:0707a22": "行分明。還信得及麼。答。文不加點。頌。談而不談。",
    "X67n1313_001:0707a23": "聽而不聽。玉潔氷清。星衡藻鏡。全諾兮辜負己靈。",
    "X67n1313_001:0707a24": "半肯兮埋沒先聖。明眼禪和仔細參。莫隨狂解招",
    "X67n1313_001:0707b01": "三病。",
    "X67n1313_001:0707b02": "問。跋難陀龍王無耳善聽。且道是甚麼人為他說。",
    "X67n1313_001:0707b03": "答。張三李四。頌。舜若多神失却口。跋難陁龍居其",
    "X67n1313_001:0707b04": "右。再三再四乞玄言。不免為渠垂隻手。",
    "X67n1313_001:0707b05": "問。以泥洗泥即不問。以水洗水時若何。答。黃河入",
    "X67n1313_001:0707b06": "海流。頌。水洗水。法幢高建超前軌。可怜一片老婆",
    "X67n1313_001:0707b07": "心。漏泄玄關親切旨。祇這是活句。休同死句參。鷓",
    "X67n1313_001:0707b08": "鴣啼在深花裏。",
    "X67n1313_001:0707b09": "問。喫飯忘其飢。力充忘其飽。作麼生是力充底人。",
    "X67n1313_001:0707b10": "答。巨靈擡手無多子。分破華山千萬重。頌。跛挈痿",
    "X67n1313_001:0707b11": "羸軟弱儂。徧身紅爛臥荊叢。眉棱擬舉如山重。我",
    "X67n1313_001:0707b12": "道斯人力最充。",
    "X67n1313_001:0707b13": "問。一透龍門雲外路。莫作黃河點額魚。未審龍門在",
    "X67n1313_001:0707b14": "甚麼處。答。洪波浩渺。白浪滔天。頌。目斷平林與",
    "X67n1313_001:0707b15": "翠岑。千巖萬壑曉雲深。雷驚三級桃花浪。葛杖陶",
    "X67n1313_001:0707b16": "梭俊不禁。高著眼。莫麤心。此回蹉過實難尋。",
    "X67n1313_001:0707b17": "問。打破大唐國。覓箇不會佛法底人不得。設使覔得。",
    "X67n1313_001:0707b18": "堪作何用。答。觀音妙智力。能救世間苦。頌。量材",
    "X67n1313_001:0707b19": "受職。是得非得。迥出規模。高超繩墨。大唐國內尋",
    "X67n1313_001:0707b20": "將來。且教屋裏閑噇食。",
    "X67n1313_001:0707b21": "問。三千大千界。無剎不現身。為甚麼十方遊歷徧。不",
    "X67n1313_001:0707b22": "見佛行蹤。答。此去西天十萬里。頌。普眼當時覔",
    "X67n1313_001:0707b23": "普賢。目睛猶若隱雲烟。方知覿面相逢處。好本元",
    "X67n1313_001:0707b24": "來天下傳。",
    "X67n1313_001:0707c01": "問。二邊純莫立。中道不須安。且道甚麼處相見。得箇",
    "X67n1313_001:0707c02": "端的。答。鼻孔大頭垂。頌。佛殿行廊兩夾間。不",
    "X67n1313_001:0707c03": "妨稽首拜師顏。德雲面目周沙界。莫訝別峰絕仰",
    "X67n1313_001:0707c04": "攀。",
    "X67n1313_001:0707c05": "問。有口讚不盡。無言心自明。是則裂破虗空。不是則",
    "X67n1313_001:0707c06": "鬼家活計。上人端的處。道將一句來。答。不道。不道。",
    "X67n1313_001:0707c07": "頌。鳧短鶴長。松直棘曲。李白桃紅。山青水綠。與麼",
    "X67n1313_001:0707c08": "酬酢。千足萬足。禪房一枕黑甜餘。方信無由容寵",
    "X67n1313_001:0707c09": "辱。",
    "X67n1313_001:0707c10": "問。古人道。一切不為。佛也不作。未審作箇甚麼。答。",
    "X67n1313_001:0707c11": "闡提漢。頌。古洞雲深下脚難。轉身獨步入長安。五",
    "X67n1313_001:0707c12": "湖四海皆曾到。八水三川已徧觀。有意氣時添意",
    "X67n1313_001:0707c13": "氣。得盤桓處且盤桓。聖情凡解俱截斷。蠅利蝸名",
    "X67n1313_001:0707c14": "總不干。",
    "X67n1313_001:0707c15": "問。迴途轉位。直須戴角披毛。喚作畜生。得麼。答。飢",
    "X67n1313_001:0707c16": "飡渴飲。頌。兀兀無知水牯牛。優游終不混常流。拖",
    "X67n1313_001:0707c17": "犁拽杷閑終日。未審何時是徹頭。逼拶處。莫輕酬。",
    "X67n1313_001:0707c18": "溈山書字深深意。浩浩名聞四百州。",
    "X67n1313_001:0707c19": "問。若見諸相非相。則見如來。汝一切時中甚麼處歸",
    "X67n1313_001:0707c20": "依。答。心不負人。頌。眼中撥盡黃金屑。調御十身",
    "X67n1313_001:0707c21": "猶屈節。不識人嫌強露顏。那堪仰嶠還饒舌。橫按",
    "X67n1313_001:0707c22": "鏌鎁。傷龜恕鱉。幾箇禪流。皮下有血。",
    "X67n1313_001:0707c23": "問。維摩一默。未出化門。目擊道存。顢頇佛性。洒落一",
    "X67n1313_001:0707c24": "句作麼生道。答。六六三十六。頌。跳出離微語默",
    "X67n1313_001:0708a01": "關。橫身物外任安閑。從他杓柄談長短。但看山尖",
    "X67n1313_001:0708a02": "月一彎。洒落句。本非慳。恐隨流水到人間。",
    "X67n1313_001:0708a03": "問。我是他非。他是我非。唯之與阿。相去幾何。答。海",
    "X67n1313_001:0708a04": "闊山遙。頌。是非海裏安身。得失林中著脚。這般一",
    "X67n1313_001:0708a05": "等禪和。不妨有些作略。擬詢相去幾何。別日為渠",
    "X67n1313_001:0708a06": "斟酌。",
    "X67n1313_001:0708a07": "問。闍王殺父。圓悟無生。善星出家。為甚麼生陷地獄。",
    "X67n1313_001:0708a08": "答。據欵結案。頌。愛惡俱忘。聖凡截斷。地獄天堂。",
    "X67n1313_001:0708a09": "猶窺葦管。迷悟情塵不立時。自然心地常平坦。",
    "X67n1313_001:0708a10": "問。路逢達道人。不將語默對。且道如何見得淺和深。",
    "X67n1313_001:0708a11": "答。賤避貴。少避老。頌。携手相將過海東。淺深難",
    "X67n1313_001:0708a12": "昧把梢翁。鷓鴣聲裏桃花綻。誰効靈雲繼祖風。",
    "X67n1313_001:0708a13": "問。作是思惟時。十方佛皆現。而今思惟也。佛在甚麼",
    "X67n1313_001:0708a14": "處。答。頂上無螺髻。頌。揑目生華。迷頭認影。淨地",
    "X67n1313_001:0708a15": "撒沙。平田掘井。根境識三。不勞馳騁。妙相本自圓",
    "X67n1313_001:0708a16": "成。莫學胭脂塗癭。",
    "X67n1313_001:0708a17": "問。若人識得心。大地無寸土。即今山河大地是有是",
    "X67n1313_001:0708a18": "無。答。江南塞北。頌。有無俱坐斷。獨露一山河。人",
    "X67n1313_001:0708a19": "境元非二。心塵不隔多。但能高著眼。何用動干戈。",
    "X67n1313_001:0708a20": "擊碎疑團還罄快。莫教平地起風波。",
    "X67n1313_001:0708a21": "問。背覺合塵即不問。背塵合覺是若何。答。劈腹剜",
    "X67n1313_001:0708a22": "心。頌。塵寰終日竟忙忙。那事元來總不妨。舉步儻",
    "X67n1313_001:0708a23": "能離向背。更無岐路泣亡羊。",
    "X67n1313_001:0708a24": "問。未達境唯心。起種種分別。達境唯心已。分別即不",
    "X67n1313_001:0708b01": "生。過關底道將一句來。答。柳綠花紅。頌。懵憧無",
    "X67n1313_001:0708b02": "知。總不記得。一鏃遼空。萬機頓息。文殊不二門。維",
    "X67n1313_001:0708b03": "摩酬一默。牢看向上關。照顧白拈賊。走徧江南并",
    "X67n1313_001:0708b04": "塞北。",
    "X67n1313_001:0708b05": "問。少林九年。垂一則語。直至如今。諸方詀舉。未審諸",
    "X67n1313_001:0708b06": "人作麼生舉。答。徒勞側耳。頌。退步應須自決。莫",
    "X67n1313_001:0708b07": "便亡鋒結舌。若也莽鹵顢頇。虧殺神光立雪。別。別。",
    "X67n1313_001:0708b08": "勿謂達磨無法可說。自是闍黎弄巧成拙。",
    "X67n1313_001:0708b09": "問。不用揚眉瞬目。竪拂敲牀。勿涉離微。甚處相見。",
    "X67n1313_001:0708b10": "答。氣急殺人。頌。大地非寬。微塵非窄。覿面相呈。撞",
    "X67n1313_001:0708b11": "頭磕額。擬議不知。攔腮便摑。全提正令摠權衡。萬",
    "X67n1313_001:0708b12": "里清風帀地生。",
    "X67n1313_001:0708b13": "問。水鳥樹林皆悉念佛念法。且道案山與主山說箇",
    "X67n1313_001:0708b14": "甚麼法。答。諦聽。諦聽。頌。切忌追求。徒勞採摭。",
    "X67n1313_001:0708b15": "竺法蘭陁。未甞翻譯。諦聽諦聽兮不辨金鍮。如是",
    "X67n1313_001:0708b16": "如是兮難分玉石。越凡情。絕朕迹。十寸應知為一",
    "X67n1313_001:0708b17": "尺。",
    "X67n1313_001:0708b18": "問。四十九年無不盡。為甚麼末後拈花始道傳。答。",
    "X67n1313_001:0708b19": "怜兒不覺醜。頌。瞿曇平昔忒多羅。鋪席開張不柰",
    "X67n1313_001:0708b20": "何。末後拈花折倒處。洎乎笑殺老頭陁。阿呵呵。會",
    "X67n1313_001:0708b21": "也麼。幾縷斷霞橫雪嶽。一鈎殘月挂烟蘿。",
    "X67n1313_001:0708b22": "問。絲懸綠水。浮定有無之意。且道為人在甚麼處。",
    "X67n1313_001:0708b23": "答。移舟諳水勢。頌。微風信止浪痕平。短棹飄飄一",
    "X67n1313_001:0708b24": "葉輕。月鈎雲餌沉寒水。釣得金鱗始稱情。參禪客。",
    "X67n1313_001:0708c01": "參禪客。莫待龍門遭點額。",
    "X67n1313_001:0708c02": "問。雲從龍。風從虎。且道仰山拄杖從箇甚麼。答。一",
    "X67n1313_001:0708c03": "棒一條痕。頌。雲從龍。風從虎。仰山柱杖從雷雨。佛",
    "X67n1313_001:0708c04": "祖瞻之喪膽魂。德山見也忘區宇。杜禪和。休莽鹵。",
    "X67n1313_001:0708c05": "若非收得返魂香。爭散來撾塗毒皷。",
    "X67n1313_001:0708c06": "問。直得不恁麼來者。猶是兒孫事。如何是向上人。",
    "X67n1313_001:0708c07": "答。半夜烏鷄雪裏啼。頌。瑞靄祥煙起鳳城。玉樓金",
    "X67n1313_001:0708c08": "殿月華明。祇聞闔國傳皇化。到了終須不得名。",
    "X67n1313_001:0708c09": "問。情生智隔從來事。息念忘緣又落空。如何得相應",
    "X67n1313_001:0708c10": "去。答。珍重。頌。擊碎疑團便好休。何須又被有無",
    "X67n1313_001:0708c11": "收。欲令於是明真意。雲自高飛水自流。",
    "X67n1313_001:0708c12": "問。牛頭橫說竪說。不知有向上關捩子。如何是向上",
    "X67n1313_001:0708c13": "關捩子。答。踏著便轉。頌。一撥靈機活鱍鱍。三賢",
    "X67n1313_001:0708c14": "十聖應難奪。箇中關捩少人知。不必尋行緣本末。",
    "X67n1313_001:0708c15": "大用神通變化時。虎頭虎尾同時捋。莫啾啾。休聒",
    "X67n1313_001:0708c16": "聒。德山棒兮臨濟喝。",
    "X67n1313_001:0708c17": "問。行玄體妙。落在今時。究理窮源。關山萬里。祇如未",
    "X67n1313_001:0708c18": "知有底人如何趣向。答。牀窄先臥。頌。瘖瘂盲聾。",
    "X67n1313_001:0708c19": "踈狂愚魯。百無所能。一無可取。是人多幸得如斯。",
    "X67n1313_001:0708c20": "鼠糞休將投。鼎釜。",
    "X67n1313_001:0708c21": "問。菩薩護生。猶戒草木。為甚麼南泉一刀兩段。答。",
    "X67n1313_001:0708c22": "不妨疑著。頌。斬猫芟蛇。大人境界。不解玄微。翻為",
    "X67n1313_001:0708c23": "揑怪。拍盲禪客細參詳。妙用縱橫看變態。",
    "X67n1313_001:0708c24": "問。念念釋迦出世。步步彌勒下生。為甚麼擬心即錯。",
    "X67n1313_001:0709a01": "動念即乖。答。自倒自起。頌。現在釋迦。未來彌勒。",
    "X67n1313_001:0709a02": "今古恒存。何甞隱匿。擬心動念轉迂迴。為報禪流",
    "X67n1313_001:0709a03": "休費力。出是非。超語默。人間幾箇知恩德。",
    "X67n1313_001:0709a04": "問。未離兜率。已降王宮。未出母胎。度人已畢是如何。",
    "X67n1313_001:0709a05": "答。枉費草鞋錢。頌。耆闍山裏老瞿曇。不惜眉毛",
    "X67n1313_001:0709a06": "為指南。未出未離俱鈍滯。垛根禪客切須參。",
    "X67n1313_001:0709a07": "問。龍吟霧起。虎嘯風生。且道是甚麼人分上事。答。",
    "X67n1313_001:0709a08": "玄沙元是謝三郎。頌。虎嘯龍吟。風清霧黑。不辨東",
    "X67n1313_001:0709a09": "西。難分南北。大悲千手運神通。擘破面門猶不識。",
    "X67n1313_001:0709a10": "何不識。黯黯乾坤如潑墨。",
    "X67n1313_001:0709a11": "問。指南一路。智者知踈。瑞草無根。為甚麼賢者不貴。",
    "X67n1313_001:0709a12": "答。好事不如無。頌。不貴知踈。俊哉奇偉。具眼",
    "X67n1313_001:0709a13": "阿師。人間幾幾。掣開金鎻碎玄關。騎虎頭兮捋虎",
    "X67n1313_001:0709a14": "尾。",
    "X67n1313_001:0709a15": "問。三十年前尋劒客。為甚麼一見桃花更不疑。答。",
    "X67n1313_001:0709a16": "眼在面門前。頌。已悟桃花樂有餘。玄沙未保意何",
    "X67n1313_001:0709a17": "如。靈苗瑞草從滋茂。野父終須不肯鋤。",
    "X67n1313_001:0709a18": "問。鐘鳴鼓響。無非觀音入理之門。栢短松長。盡是毗",
    "X67n1313_001:0709a19": "盧一真境界。且如德山．臨濟是甚麼家風。答。兩脚",
    "X67n1313_001:0709a20": "踏地。頌。咄。棒頭突出。冲○霄鶻。天眼龍睛不可窺。",
    "X67n1313_001:0709a21": "轉身返入蒼龍窟。雄雄七事用無窮。大辨從來還",
    "X67n1313_001:0709a22": "若訥。",
    "X67n1313_001:0709a23": "問。依經解義。數比河沙。續焰聯芳。稻麻竹葦。祇如佛",
    "X67n1313_001:0709a24": "祖未生前。還有佛法也無。答。洎合恁麼去。頌。佛",
    "X67n1313_001:0709b01": "法有。釋迦老子徒開口。佛法無。達磨尊者漫勞軀。",
    "X67n1313_001:0709b02": "五湖雲水休狂解。粥罷應須洗鉢盂。逆耳忠言如",
    "X67n1313_001:0709b03": "不信。鐵圍山裏問文殊。",
    "X67n1313_001:0709b04": "問。動容揚古路。不墮悄然機。且道那箇有分。那箇無",
    "X67n1313_001:0709b05": "分。答。有功者賞。頌。片雲為雨下山頭。潤濕群萌",
    "X67n1313_001:0709b06": "徧九州。一槩齊平無向背。榮枯何用苦搜求。",
    "X67n1313_001:0709b07": "問。迷時千卷少。悟後一言多。且道悟了底人。如何履",
    "X67n1313_001:0709b08": "踐。答。行不出戶。坐不當堂。頌。迷悟端如眼裏塵。",
    "X67n1313_001:0709b09": "衲僧一見便傷神。要知履踐明白處。社飲村歌樂",
    "X67n1313_001:0709b10": "本真。",
    "X67n1313_001:0709b11": "問。諸行無常。是生滅法。生滅滅已。寂滅為樂。恁麼會",
    "X67n1313_001:0709b12": "得。還徹也未。答。此義文長。頌。徹與不徹。總未勦",
    "X67n1313_001:0709b13": "絕。曲為今時。證龜作鱉。踏徧叢林問徧人。了然無",
    "X67n1313_001:0709b14": "地容生滅。生滅求兮畢竟無。可怜特地捨全軀。得",
    "X67n1313_001:0709b15": "聞半偈雖忘楚。爭免人言不丈夫。",
    "X67n1313_001:0709b16": "問。古人講得天花墜。石點頭。因甚重來訪祖師。答。",
    "X67n1313_001:0709b17": "碧眼胡僧笑點頭。頌。事窮理變計多端。疏鈔焚燒",
    "X67n1313_001:0709b18": "許德山。一見龍潭成正覺。不妨袖手伴雲閑。",
    "X67n1313_001:0709b19": "問。山河無隔礙。圓明離識情。如何領會。答。圓同太",
    "X67n1313_001:0709b20": "虗。無欠無餘。頌。識情隔礙兩無端。領會應知下口",
    "X67n1313_001:0709b21": "難。般若談空空不有。常啼何必賣心肝。",
    "X67n1313_001:0709b22": "問。城東老母與佛同生。而不欲見佛。且道這婆子還",
    "X67n1313_001:0709b23": "有長處也無。答。夜深方見把針人。頌。公案渾成",
    "X67n1313_001:0709b24": "見也麼。擬詢長短。不知他衲僧鼻孔人難摸。獨許",
    "X67n1313_001:0709c01": "城東強老婆。",
    "X67n1313_001:0709c02": "問。世尊臨般涅槃時。曼殊大士請佛再轉法輪。世尊",
    "X67n1313_001:0709c03": "咄云。吾四十九年未甞道著一字。且如三乘十二分",
    "X67n1313_001:0709c04": "教自何而得。答。如是我聞。頌。靈鷲祖翁。拘尸羅",
    "X67n1313_001:0709c05": "滅。原始要終。無法可說。五教三乘謾度量。龍宮海",
    "X67n1313_001:0709c06": "藏空羅列。空羅列兮因何得。千眼大悲也不識。休",
    "X67n1313_001:0709c07": "不識。憨皮袋是真彌勒。",
    "X67n1313_001:0709c08": "問。富樓那問佛。清淨本然。云何忽生山河大地。莫道",
    "X67n1313_001:0709c09": "富樓那。且如瞿曇還知痛痒麼。答。將此身心奉塵",
    "X67n1313_001:0709c10": "剎。是則名為報佛恩。頌。山河大地元清淨。猶向",
    "X67n1313_001:0709c11": "瞿曇求畢竟。多少玄關僻執人。紅塵堆裏迷真",
    "X67n1313_001:0709c12": "性。",
    "X67n1313_001:0709c13": "問。善財童子至妙高峰。七日覔德雲比丘不得。後別",
    "X67n1313_001:0709c14": "峰相見。且道是德雲否。答。相識滿天下。知心有幾",
    "X67n1313_001:0709c15": "人。頌。是不是。妙高峯頂難行履。具眼禪人仔細參。",
    "X67n1313_001:0709c16": "正偏兼到非離此。",
    "X67n1313_001:0709c17": "問。岸如欲止先停棹。車若不行須打牛。如今打牛也。",
    "X67n1313_001:0709c18": "車行也未。答。下載清風付與誰。頌。好箇溈山水",
    "X67n1313_001:0709c19": "牯牛。群靈般運了無休。方知羊鹿閑家具。古佛場",
    "X67n1313_001:0709c20": "中不肯收。行也未。為君酬。過後如何曾借問。他云",
    "X67n1313_001:0709c21": "平地兩條溝。",
    "X67n1313_001:0709c22": "問。了了常知故。言之不可及。為甚麼洪音震地。聵者",
    "X67n1313_001:0709c23": "不聞。答。穿過髑髏。頌。箇中若會不聞聞。曉了觀",
    "X67n1313_001:0709c24": "音第一門。眼睫眉毛俱解聽。何勞洪韻震乾坤。",
    "X67n1313_001:0710a01": "問。釣盡江波。金鱗始遇。且道甚麼處相見。答。負命",
    "X67n1313_001:0710a02": "者上鈎。頌。離却磻溪與華亭。不從鈎線得長鯨。煙",
    "X67n1313_001:0710a03": "波萬頃乘清興。肯學空舟載月明。",
    "X67n1313_001:0710a04": "問。為一大事因緣故。出現於世。如何是一大因緣。",
    "X67n1313_001:0710a05": "答。止止不須說。頌。大事因緣。群心仰慕。東土西天。",
    "X67n1313_001:0710a06": "徒勞指注。玉兔懷胎兮深隱紫微。崑崙舉步兮高",
    "X67n1313_001:0710a07": "超雲露。",
    "X67n1313_001:0710a08": "問。二祖禮拜了。依位而立。初祖云。汝得吾髓。且道祖",
    "X67n1313_001:0710a09": "師還道盡也未。答。却請和尚道。頌。三拜畢。依位",
    "X67n1313_001:0710a10": "立。便云得髓令承襲。兩桂芬芳直至今。五花爛熳",
    "X67n1313_001:0710a11": "盈都邑。端的處。未為難。盡不盡兮君自看。",
    "X67n1313_001:0710a12": "問。夜半正明。天曉不露。為甚麼道黑白未分前猶是",
    "X67n1313_001:0710a13": "正中偏。答。石女畫娥眉。頌。空劫威音外。壺天不",
    "X67n1313_001:0710a14": "夜時。嶺頭雲吐月。海內島銜曦。半暗半明唯半露。",
    "X67n1313_001:0710a15": "無私照燭不萌枝。",
    "X67n1313_001:0710a16": "問。不披毛。不戴角。異類迴途事若何。答。十字街頭。",
    "X67n1313_001:0710a17": "頌。露地白牛角不全。轉身獨步下層巔。饑飡渴飲",
    "X67n1313_001:0710a18": "無餘事。月一風前骨侖眠。",
    "X67n1313_001:0710a19": "問。一言道斷處。千古意分明。為甚麼高峰頂上有一",
    "X67n1313_001:0710a20": "人不肯在。答。長安雖樂。頌。千古雖非在一言。斯",
    "X67n1313_001:0710a21": "人不肯更無端。高峰頂上猶閑管。足見居塵量不",
    "X67n1313_001:0710a22": "寬。",
    "X67n1313_001:0710a23": "問。白鷺下田千點雪。黃鶯上樹一枝花。且道是境不",
    "X67n1313_001:0710a24": "是。答。鳥銜花落碧巖前。頌。不貴語親。秪圖眼正。",
    "X67n1313_001:0710b01": "妍醜高低。難謾寶鏡。法燈擬議已輸機。今日禪流",
    "X67n1313_001:0710b02": "看性命。",
    "X67n1313_001:0710b03": "問。寒山逢拾得。拍手笑呵呵。未審笑箇甚麼。答。飢",
    "X67n1313_001:0710b04": "嗔飽喜。頌。寒山拾得笑呵呵。目擊心存會也麼。此",
    "X67n1313_001:0710b05": "意分明非委曲。更休特地覓誵訛。",
    "X67n1313_001:0710b06": "問。賓中辨主即不問。主中之主事何如。答。觀音頂",
    "X67n1313_001:0710b07": "上彌陀佛。頌。主中主。玉宇天顏棲紫府。丹墀月浸",
    "X67n1313_001:0710b08": "影沉沉。彩雲無限遮廊廡。信不通。音亦絕。底事分",
    "X67n1313_001:0710b09": "明誰敢說。",
    "X67n1313_001:0710b10": "問。唯此一事實。餘二即非真。如何是真實底事。答。踏",
    "X67n1313_001:0710b11": "著秤鎚硬似鐵。頌。三脚蜘蛛飛上天。徧參先聖與",
    "X67n1313_001:0710b12": "先賢。忽然撞著須彌柱。倒跨崑崙駕鐵船。",
    "X67n1313_001:0710b13": "問。達磨逢梁武。摩騰遇漢明。是則不隔纖毫。不是則",
    "X67n1313_001:0710b14": "兩重公案。上人參學眼在甚麼處。答。日裏看山。頌。",
    "X67n1313_001:0710b15": "宗教分梁漢。佳聲震玉京。是非從此出。得失自茲",
    "X67n1313_001:0710b16": "生。雨過山添翠。雲開目倍明。空花元不有。何必怪",
    "X67n1313_001:0710b17": "雙睛。",
    "X67n1313_001:0710b18": "問。猿抱子歸青嶂後。鳥銜花落碧巖前。且道是甚麼",
    "X67n1313_001:0710b19": "人語。答。言不該典。非君子之所談。頌。至理一言。",
    "X67n1313_001:0710b20": "不勞分棟。輸他夾山。疑殺法眼。錯商量。有何眼。莫",
    "X67n1313_001:0710b21": "學徐六空擔板。",
    "X67n1313_001:0710b22": "問。研窮至理。以悟為則。為甚麼祖師道不怕迷。祇怕",
    "X67n1313_001:0710b23": "悟。答。跣足履春氷。頌。迷也何憂。悟也何怕。水月",
    "X67n1313_001:0710b24": "空花。從他變化。吹毛照雪倚天寒。殺活權衡獨柄",
    "X67n1313_001:0710c01": "霸。",
    "X67n1313_001:0710c02": "問。有語不得道。無言鬼也嗔。且道意旨如何。答。舌",
    "X67n1313_001:0710c03": "頭無骨。頌。巖松庭檜影蕭條。呌月玄猿恨未消。清",
    "X67n1313_001:0710c04": "韻連霄酬谷響。癡心猶自笑鷦鷯。",
    "X67n1313_001:0710c05": "問。有佛處不得住。無佛處急走過。且道衲僧家甚麼",
    "X67n1313_001:0710c06": "處安身立命。答。緊俏草鞋。頌。瘦笻挑月入紅塵。",
    "X67n1313_001:0710c07": "不必擇居卜立身。有佛處同無佛處。趙州何用苦",
    "X67n1313_001:0710c08": "勞神。",
    "X67n1313_001:0710c09": "問。祖師道。見處不從眼見。聞處不從耳聞。靈雲．香嚴",
    "X67n1313_001:0710c10": "正眼在甚麼處。答。眉毛下。頌。聞似不聞。見如不",
    "X67n1313_001:0710c11": "見。木竹桃花。乾坤普徧。心中雙眼頓圓明。六一俱",
    "X67n1313_001:0710c12": "亡無不見。閃電光中仔細時。何勞耳目生疲倦。",
    "X67n1313_001:0710c13": "問。斷絃續不得。為甚麼千古響泠泠。答。罕遇知音。",
    "X67n1313_001:0710c14": "頌。我道知音一箇無。知音縱有待何如。乾闥婆奏",
    "X67n1313_001:0710c15": "頭陀舞。習氣元來果未除。",
    "X67n1313_001:0710c16": "問。圓明了知。不因心念。未審從甚麼處念。答。分明",
    "X67n1313_001:0710c17": "記取。頌。覺照圓明絕念時。更無一物可堪為。四臣",
    "X67n1313_001:0710c18": "喝退忘依所。雲倚西山月落遲。",
    "X67n1313_001:0710c19": "問。雖得六銷。猶未忘一。忘一之後。功歸何所。答。冬",
    "X67n1313_001:0710c20": "去寒食一百五。頌。荒陂獵犬趂羚羊。蹤跡無餘得",
    "X67n1313_001:0710c21": "校量。畢竟元勳成底事。茙葵傾側奉朝陽。",
    "X67n1313_001:0710c22": "問。色見聲求俱是妄。問君那箇是如來。答。明眼人",
    "X67n1313_001:0710c23": "難謾。頌。乾屎橛。雲門指出靈山月。一道光含四百",
    "X67n1313_001:0710c24": "州。癡兒何必重相謁。色見聲求不契時。達磨半夜",
    "X67n1313_001:0711a01": "辭梁闕。",
    "X67n1313_001:0711a02": "問。悟則言言般若。迷時句句瘡疣。為甚麼祖師道。悟",
    "X67n1313_001:0711a03": "之一字直須吐却。答。心空及第歸。頌。吐不出。嚥",
    "X67n1313_001:0711a04": "不入。迷悟情懷誰敢立。智炬煌煌照大千。白毫光",
    "X67n1313_001:0711a05": "裏絕階級。",
    "X67n1313_001:0711a06": "問。情忘識盡歸真諦。為甚麼絕點純清階下人。答。",
    "X67n1313_001:0711a07": "祇見錐頭利。頌。白珪無玷。不足為貴。圓珠不穴。何",
    "X67n1313_001:0711a08": "可言純。相如有智兮還成鈍滯。罔象無心兮孰為",
    "X67n1313_001:0711a09": "因循。豈知李杜蘇黃輩。花酒叢中飽看春。",
    "X67n1313_001:0711a10": "問。自心起信。還信自心。且道信後如何行履。答。運",
    "X67n1313_001:0711a11": "水般柴。頌。河裏失錢河裏摝。不須更買孫賓卜。忽",
    "X67n1313_001:0711a12": "然獲得便流通。頃刻徧達諸耳目。耳目達。無阻隔。",
    "X67n1313_001:0711a13": "縱橫妙用賷商客。",
    "X67n1313_001:0711a14": "問。坐脫立亡猶未徹。石霜消息事如何。答。蒼天。蒼",
    "X67n1313_001:0711a15": "天。頌。枯木花開。冷灰豆爆。石霜一宗。幾乎寂寞。侍",
    "X67n1313_001:0711a16": "者忒慣叢林。首座未甞行脚。東風忽尔徧坤維。點",
    "X67n1313_001:0711a17": "檢人間錯不錯。遍地桃花紅灼灼。",
    "X67n1313_001:0711a18": "問。祖師道。知有底人。直須向異類中行。祇如不知有",
    "X67n1313_001:0711a19": "底人。向甚麼處行履。答。花襯馬蹄香。頌。忽憶南",
    "X67n1313_001:0711a20": "泉水牯牛。溪頭溪尾自優游。牧童睡穩芒繩斷。明",
    "X67n1313_001:0711a21": "月孤圓萬里秋。",
    "X67n1313_001:0711a22": "問。古人道。若論此事。直須似鏡常明。為甚麼道打破",
    "X67n1313_001:0711a23": "鏡來與汝相見。答。醜婦揚眉。頌。成壞根源不可",
    "X67n1313_001:0711a24": "疑。休從照膽定良規。本來面目常相見。何用區區",
    "X67n1313_001:0711b01": "手撥眉。",
    "X67n1313_001:0711b02": "問。離心意識參。出凡聖路學。祇如到這裏。參見阿誰。",
    "X67n1313_001:0711b03": "學箇甚麼。答。相識還如不相識。頌。飢時喫飯。寒",
    "X67n1313_001:0711b04": "時著衣。無法可說。無師可依。震威一喝聾三日。[翟*支]",
    "X67n1313_001:0711b05": "瞎雙睛息萬機。",
    "X67n1313_001:0711b06": "問。不落因果。墮野狐身。不昧因果。脫野狐身。且道落",
    "X67n1313_001:0711b07": "昧二字是同是別。答。春蘭秋菊。頌。通身徧身。何",
    "X67n1313_001:0711b08": "必不必。具眼阿師。試分得失。雷同兮採花成蜜。無",
    "X67n1313_001:0711b09": "別兮割汁為漆。實實雨過。寒蟬鳴唧唧。",
    "X67n1313_001:0711b10": "問。絕後重甦。方始欺君不得。作麼生是重甦底人。",
    "X67n1313_001:0711b11": "答。作麼。作麼。頌。名遂功成撒手行。迴途復妙幾人",
    "X67n1313_001:0711b12": "能。退身三步參詳去。不會休爭鬼眼精。",
    "X67n1313_001:0711b13": "問。脫却籠頭卸角馱底人。向甚麼處安排。答。可上",
    "X67n1313_001:0711b14": "可下。頌。明窓靜几。莫厭蕭疎。籠頭角馱。不索驅除。",
    "X67n1313_001:0711b15": "妥妥帖帖。無欠無餘。橫眠側臥。一任卷舒。",
    "X67n1313_001:0711b16": "問。祖師道。一念迴機。便同本得。迴機一句作麼生道。",
    "X67n1313_001:0711b17": "答。更無一物献尊堂。頌。休云迦葉富。莫訝釋迦",
    "X67n1313_001:0711b18": "慳。月逐波沉海。雲隨鴈過山。不居生死宅。那住有",
    "X67n1313_001:0711b19": "無關。若昧迴機路。難逃作野犴。",
    "X67n1313_001:0711b20": "問。葉落歸根。來時無口。未審祖師那裏得這箇消息",
    "X67n1313_001:0711b21": "來。答。無言童子暗嗟吁。頌。霜天雲際沒賓鴻。風",
    "X67n1313_001:0711b22": "捲平林萬樹空。向晚凭樓閑放目。難將有限趂無",
    "X67n1313_001:0711b23": "窮。",
    "X67n1313_001:0711b24": "問。古人云。有道者得。無心者通。為甚麼道無心猶隔",
    "X67n1313_001:0711c01": "一重關。答。彈指三下。頌。否泰興衰。情忘轉隔。得",
    "X67n1313_001:0711c02": "返紅衢。還迷紫陌。脚跟線斷了無拘。方信名為雲",
    "X67n1313_001:0711c03": "水客。",
    "X67n1313_001:0711c04": "問。古人道。修證則不無。染汙則不可。作麼生喚作染",
    "X67n1313_001:0711c05": "汙。答。含血噀人。頌。萬里晴空。片雲點破。一翳不",
    "X67n1313_001:0711c06": "生。九鳥自墮。除去見聞覺知。併却行住坐臥。氷清",
    "X67n1313_001:0711c07": "玉潔總如如。莫道精嚴無一箇。",
    "X67n1313_001:0711c08": "問。不用求真。唯須息見。祇如諸見如何息得。答。眼",
    "X67n1313_001:0711c09": "裏無筋一世貧。頌。諸見息。平田未免生荊棘。荊棘",
    "X67n1313_001:0711c10": "林中得自由。方能透得黃金國。箇中真妄本無殊。",
    "X67n1313_001:0711c11": "為報禪人休費力。",
    "X67n1313_001:0711c12": "問。古人道。有一人常不喫飯不道飢。有一人終日喫",
    "X67n1313_001:0711c13": "飯不道飽。且道是一人。是二人。答。難兄難弟。頌。",
    "X67n1313_001:0711c14": "飢不飢。飽不飽。無欠無餘非善巧。鼻孔昂藏模[打丁+索]",
    "X67n1313_001:0711c15": "難。謾云壯若雙垂瓜。是一人。是二人。屈指從頭數",
    "X67n1313_001:0711c16": "不真。",
    "X67n1313_001:0711c17": "問。得魚必假筌。得兔必假[(ㄇ@(企止))/弟]。不假筌[(ㄇ@(企止))/弟]。還得也無。",
    "X67n1313_001:0711c18": "答。收來放去。頌。恢恢天網疎非漏。水陸生靈難以",
    "X67n1313_001:0711c19": "透。點額華鯨更不移。桂宮白兔仍依舊。遇明時。當",
    "X67n1313_001:0711c20": "曉晝。呂尚從今莫下鈎。成湯自此休秋狩。",
    "X67n1313_001:0711c21": "問。德山棒如雨點。臨濟喝似雷奔。且道那箇最親切。",
    "X67n1313_001:0711c22": "答。南地竹兮北地木。頌。拱密威嚴。全施號令。無",
    "X67n1313_001:0711c23": "劣無優。無偏無正。具眼兮針芥相投。擬心兮聖凡",
    "X67n1313_001:0711c24": "難並。當機棒喝沒人情。十聖三賢應乞命。",
    "X67n1313_001:0712a01": "問。百尺竿頭須進步。十方世界現全身。且道百尺竿",
    "X67n1313_001:0712a02": "頭如何進步。答。險。頌。踢倒須彌。踏翻大地。左右",
    "X67n1313_001:0712a03": "逢源。縱橫無累。分身百億兮至化綿綿。撒手懸厓",
    "X67n1313_001:0712a04": "兮靈機異異。",
    "X67n1313_001:0712a05": "問。情存向背。見處偏枯。且道仰山拂子是偏是正。",
    "X67n1313_001:0712a06": "答。信手拈來。頌。玉線金針半夜穿。鼻微芒細巧相",
    "X67n1313_001:0712a07": "聯。從來妙用離情見。須信靈山有秘傳。",
    "X67n1313_001:0712a08": "問。曹山云。諸方盡把格則語。何不與他道却。且道如",
    "X67n1313_001:0712a09": "何為他道則是。答。逢人不得錯舉。頌。法不離心。",
    "X67n1313_001:0712a10": "波即是水。擬涉詮量。是非鋒起。古格分明舉似伊。",
    "X67n1313_001:0712a11": "桃紅李白薔薇紫。",
    "X67n1313_001:0712a12": "問。龍牙云。待石烏龜解語即向汝道。且道那箇是石",
    "X67n1313_001:0712a13": "烏龜。答。九宮八卦。頌。石烏龜。分付汝。劈腹剜心",
    "X67n1313_001:0712a14": "無險阻。茫茫天下杜禪和。慎勿從今休錯舉。",
    "X67n1313_001:0712a15": "問。德山云。我宗無語句。實無一法與人。且道德山還",
    "X67n1313_001:0712a16": "盡善也未。答。駟不及舌。頌。雲出岫兮無心。月印",
    "X67n1313_001:0712a17": "江兮非意。直饒雲月如然。也是一場特地。舉身踏",
    "X67n1313_001:0712a18": "轉上頭關。應笑維摩垂不二。鷲嶺舉一花。少林開",
    "X67n1313_001:0712a19": "五葉。西乾布芬芳。東土光煒煠。五派各奔流。一言",
    "X67n1313_001:0712a20": "成勝捷。正偏能參差。祖代相承接。玉馬驟青霄。泥",
    "X67n1313_001:0712a21": "牛駕舟檝。蒼梧鳳不棲。古殿誰肯躡。撒手舊途中。",
    "X67n1313_001:0712a22": "主賓那交涉。飯肚飽齁齁。枕高安帖帖。綠水綠潺",
    "X67n1313_001:0712a23": "潺。青山青疊疊。",
    "X67n1313_001:0712a24": "青州百問(終)"
}