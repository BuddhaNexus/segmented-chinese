{
    "X04n0223_093:0623a01": "大方廣佛新華嚴經合論卷第九十三",
    "X04n0223_093:0623a02": "唐于闐國三藏沙門實叉難陀譯經",
    "X04n0223_093:0623a03": "唐太原方山長者李通玄造論",
    "X04n0223_093:0623a04": "唐福州開元寺沙門志寧釐經合論",
    "X04n0223_093:0623a05": "入法界品第三十九之六",
    "X04n0223_093:0623a06": "[0623a06] 【論】第三海岸聚落善住比丘主修行住。",
    "X04n0223_093:0623a07": "[0623a07] 【經】爾時善財童子專念善知識教專念普眼法門專",
    "X04n0223_093:0623a08": "念佛神力專持法句雲專入法海門專思法差別深",
    "X04n0223_093:0623a09": "入法漩澓普入法&#x8657;空淨治法&#x7796;障觀察法寶處漸",
    "X04n0223_093:0623a10": "次南行至楞伽道邊海岸聚落觀察十方求覓善住",
    "X04n0223_093:0623a11": "見此比丘於&#x8657;空中來往經行無數諸天恭敬圍遶",
    "X04n0223_093:0623a12": "散諸天華作天妓樂幡幢繒綺悉各無數&#x5FA7;滿&#x8657;空",
    "X04n0223_093:0623a13": "以為供養諸大龍王於&#x8657;空中興不思議沈水香雲",
    "X04n0223_093:0623a14": "震雷激電以為供養緊那羅王奏眾樂音如法讚美",
    "X04n0223_093:0623a15": "以為供養摩&#x777A;羅伽王以不思議極微細衣於&#x8657;空",
    "X04n0223_093:0623a16": "中周迴布設心生歡喜以為供養阿脩羅王興不思",
    "X04n0223_093:0623a17": "議摩尼寶雲無量光明種種莊嚴&#x5FA7;滿&#x8657;空以為供",
    "X04n0223_093:0623a18": "養迦樓羅王作童子形無量婇女之所圍遶究竟成",
    "X04n0223_093:0623a19": "就無殺害心於&#x8657;空中合掌供養不思議數諸羅剎",
    "X04n0223_093:0623a20": "王無量羅剎之所圍遶其形長大甚可怖畏見善住",
    "X04n0223_093:0623a21": "比丘慈心自在曲躬合掌瞻仰供養不思議數諸夜",
    "X04n0223_093:0623a22": "叉王各各悉有自眾圍遶四面周&#x5E00;恭敬守護不思",
    "X04n0223_093:0623a23": "議數諸梵天王於&#x8657;空中曲躬合掌以人間法稱揚",
    "X04n0223_093:0623a24": "讚歎不思議數諸淨居天於&#x8657;空中與宮殿俱恭敬",
    "X04n0223_093:0623b01": "合掌發弘誓願時善財童子見是事已心生歡喜合",
    "X04n0223_093:0623b02": "掌敬禮作如是言聖者我已先發阿耨多羅三藐三",
    "X04n0223_093:0623b03": "菩提心而未知菩薩云何修行佛法云何積集佛法",
    "X04n0223_093:0623b04": "云何備具佛法云何熏習佛法云何增長佛法云何",
    "X04n0223_093:0623b05": "總攝佛法云何究竟佛法云何淨治佛法云何深淨",
    "X04n0223_093:0623b06": "佛法云何通達佛法我聞聖者善能誘誨唯願慈哀",
    "X04n0223_093:0623b07": "為我宣說菩薩云何不捨見佛常於其所精勤修習",
    "X04n0223_093:0623b08": "菩薩云何不捨菩薩與諸菩薩同一善根菩薩云何",
    "X04n0223_093:0623b09": "不捨佛法悉以智慧而得明證菩薩云何不捨大願",
    "X04n0223_093:0623b10": "能普利益一切眾生菩薩云何不捨眾行住一切劫",
    "X04n0223_093:0623b11": "心無疲厭菩薩云何不捨佛剎普能嚴淨一切世界",
    "X04n0223_093:0623b12": "菩薩云何不捨佛力悉能知見如來自在菩薩云何",
    "X04n0223_093:0623b13": "不捨有為亦復不住普於一切諸有趣中猶如變化",
    "X04n0223_093:0623b14": "示受生死修菩薩行菩薩云何不捨聞法悉能領受",
    "X04n0223_093:0623b15": "諸佛正教菩薩云何不捨智光普入三世智所行處",
    "X04n0223_093:0623b16": "時善住比丘告善財言善哉善哉善男子汝已能發",
    "X04n0223_093:0623b17": "阿耨多羅三藐三菩提心今復發心求問佛法一切",
    "X04n0223_093:0623b18": "智法自然者法善男子我已成就菩薩無礙解脫門",
    "X04n0223_093:0623b19": "若來若去若行若止隨順思惟修習觀察即時獲得",
    "X04n0223_093:0623b20": "智慧光明名究竟無礙得此智慧光明故知一切眾",
    "X04n0223_093:0623b21": "生心行無所障礙知一切眾生歿生無所障礙知一",
    "X04n0223_093:0623b22": "切眾生宿命無所障礙知一切眾生未來劫事無所",
    "X04n0223_093:0623b23": "障礙知一切眾生現在世事無所障礙知一切眾生",
    "X04n0223_093:0623b24": "言語音聲種種差別無所障礙決一切眾生所有疑",
    "X04n0223_093:0623c01": "問無所障礙知一切眾生諸根無所障礙隨一切眾",
    "X04n0223_093:0623c02": "生應受化時悉能往赴無所障礙知一切剎那羅婆",
    "X04n0223_093:0623c03": "牟呼栗多日夜時分無所障礙知三世海流轉次第",
    "X04n0223_093:0623c04": "無所障礙能以其身&#x5FA7;往十方一切佛剎無所障礙",
    "X04n0223_093:0623c05": "何以故得無住無作神通力故善男子我以得此神",
    "X04n0223_093:0623c06": "通力或於&#x8657;空中或行或住或坐或臥或隱或顯或",
    "X04n0223_093:0623c07": "現一身或現多身穿度墻壁猶如&#x8657;空於&#x8657;空中結",
    "X04n0223_093:0623c08": "跏趺坐往來自在猶如飛鳥入地如水履水如地&#x5FA7;",
    "X04n0223_093:0623c09": "身上下普出煙焰如大火聚或時震動一切大地或",
    "X04n0223_093:0623c10": "時以手摩觸日月或現其身高至梵宮或現燒香雲",
    "X04n0223_093:0623c11": "或現寶焰雲或現變化雲或現光網雲皆悉廣大彌",
    "X04n0223_093:0623c12": "覆十方或一念中過於東方一世界二世界百世界",
    "X04n0223_093:0623c13": "千世界百千世界乃至無量世界乃至不可說不可",
    "X04n0223_093:0623c14": "說世界或過閻浮提微塵數世界或過不可說不可",
    "X04n0223_093:0623c15": "說佛剎微塵數世界於彼一切諸佛國土佛世尊前",
    "X04n0223_093:0623c16": "聽聞說法一一佛所現無量佛剎微塵數差別身一",
    "X04n0223_093:0623c17": "一身雨無量佛剎微塵數供養雲所謂一切華雲一",
    "X04n0223_093:0623c18": "切香雲一切鬘雲一切末香雲一切塗香雲一切蓋",
    "X04n0223_093:0623c19": "雲一切衣雲一切幢雲一切幡雲一切帳雲以一切",
    "X04n0223_093:0623c20": "身雲而為供養一一如來所有宣說我皆受持一一",
    "X04n0223_093:0623c21": "國土所有莊嚴我皆憶念如東方南西北方四維上",
    "X04n0223_093:0623c22": "下亦復如是如是一切諸世界中所有眾生若見我",
    "X04n0223_093:0623c23": "形皆決定得阿耨多羅三藐三菩提彼諸世界一切",
    "X04n0223_093:0623c24": "眾生我皆明見隨其大小勝劣苦樂示同其形教化",
    "X04n0223_093:0624a01": "成就若有眾生親近我者悉令安住如是法門善男",
    "X04n0223_093:0624a02": "子我唯知此普速疾供養諸佛成就眾生無礙解脫",
    "X04n0223_093:0624a03": "門如諸菩薩持大悲戒波羅蜜戒大乘戒菩薩道相",
    "X04n0223_093:0624a04": "應戒無障礙戒不退墮戒不捨菩提心戒常以佛法",
    "X04n0223_093:0624a05": "為所緣戒於一切智常作意戒如&#x8657;空戒一切世間",
    "X04n0223_093:0624a06": "無所依戒無失戒無損戒無缺戒無雜戒無濁戒無",
    "X04n0223_093:0624a07": "悔戒清淨戒離塵戒離垢戒如是功德而我云何能",
    "X04n0223_093:0624a08": "知能說善男子從此南方有國名達里鼻茶城名自",
    "X04n0223_093:0624a09": "在其中有人名曰彌伽汝詣彼問菩薩云何學菩薩",
    "X04n0223_093:0624a10": "行修菩薩道時善財童子頂禮其足右遶瞻仰辭退",
    "X04n0223_093:0624a11": "而行。",
    "X04n0223_093:0624a12": "[0624a12] 【論】第三修行住從爾時善財童子已下至我唯知",
    "X04n0223_093:0624a13": "此普速疾供養諸佛成就眾生無礙解脫門有八",
    "X04n0223_093:0624a14": "十行經明入本位法門約分五段一念善知識所",
    "X04n0223_093:0624a15": "授之教二次第南行三詣善知識處四見善知識",
    "X04n0223_093:0624a16": "恭敬禮拜五正申所求見此比丘於&#x8657;空中來往",
    "X04n0223_093:0624a17": "經行者明不住上二界息心住念禪不住出三界",
    "X04n0223_093:0624a18": "禪不住不出故言來往經行十王恭敬供養明攝",
    "X04n0223_093:0624a19": "眾生行&#x5FA7;故表十波羅蜜行智自在故如王空中",
    "X04n0223_093:0624a20": "莊嚴約法空中起行報生龍王表智悲自在震雷",
    "X04n0223_093:0624a21": "明法音普震激電智慧破惑緊那羅王奏眾樂音",
    "X04n0223_093:0624a22": "明以法音悅樂一切眾生故摩&#x777A;羅伽是恭敬義",
    "X04n0223_093:0624a23": "阿脩羅是處生死海不沒義迦樓羅王作童子形",
    "X04n0223_093:0624a24": "婇女之所圍遶是離慢謙下智悲義羅剎王者是",
    "X04n0223_093:0624b01": "住生死海大悲守護眾生義夜叉王者是大智守",
    "X04n0223_093:0624b02": "護眾生義為能行於&#x8657;空速疾故如智自在速疾",
    "X04n0223_093:0624b03": "故梵天王恭敬義淨居天空中與宮殿俱表智悲",
    "X04n0223_093:0624b04": "自在含育義如是皆云不思議數者皆表行周眾",
    "X04n0223_093:0624b05": "有普&#x5FA7;含生故此第五正申所求中請菩薩所修",
    "X04n0223_093:0624b06": "十種佛法并求十種不捨之法具如經文時善住",
    "X04n0223_093:0624b07": "比丘告善財言已下是正授其法經云善男子我",
    "X04n0223_093:0624b08": "已成就菩薩無礙解脫者明得法空智慧在空中",
    "X04n0223_093:0624b09": "經行明不著靜亂於染淨二障不能留滯名為無",
    "X04n0223_093:0624b10": "礙解脫得解脫已若來若去若行若止隨順思惟",
    "X04n0223_093:0624b11": "觀察即時獲得智慧光明名究竟無礙從是已去",
    "X04n0223_093:0624b12": "即他心宿命神足等十無障礙明以法空觀察三",
    "X04n0223_093:0624b13": "界細習淨業現前即得此十無障礙法門此明以",
    "X04n0223_093:0624b14": "法空觀照力治三界習氣及出三界治習已自然",
    "X04n0223_093:0624b15": "而得此十無障礙法是故歎善財言今復發心求",
    "X04n0223_093:0624b16": "問佛法一切智法自然者法明佛法出世一切智",
    "X04n0223_093:0624b17": "法用照世間意明以所得法空用治染淨二習神",
    "X04n0223_093:0624b18": "通道力自然顯著一切自在皆自然現前已下准",
    "X04n0223_093:0624b19": "此至我唯知此普速疾供養諸佛成就眾生無礙",
    "X04n0223_093:0624b20": "解脫門是都結所入當位法門竟已下以明昇進",
    "X04n0223_093:0624b21": "前門此段以明將方便觀照門佛智自然智神通",
    "X04n0223_093:0624b22": "道力自至以此不捨方便而成就佛法不捨佛法",
    "X04n0223_093:0624b23": "而成菩薩行教化眾生此以忍波羅蜜為主餘九",
    "X04n0223_093:0624b24": "為伴此三比丘明入十住中得出三界解脫心還",
    "X04n0223_093:0624c01": "以比丘表之已下彌伽是俗人住居市肆明處煩",
    "X04n0223_093:0624c02": "闠而不亂故教諸人眾輪字莊嚴法門者明修世",
    "X04n0223_093:0624c03": "技文字令圓滿故意明先修出三界解脫方修世",
    "X04n0223_093:0624c04": "法住於生死故約智一位通修諸法約位偏修世",
    "X04n0223_093:0624c05": "智為明前三已得出三界解脫神通故先修出世",
    "X04n0223_093:0624c06": "方學世間明自在無業不染著世間故又以出世",
    "X04n0223_093:0624c07": "間智學世間智易明了故第二昇進前位中從如",
    "X04n0223_093:0624c08": "諸菩薩持大悲戒已下至辭退而去有九行半經",
    "X04n0223_093:0624c09": "約分為五門一歎推先德二示善知識所居之國",
    "X04n0223_093:0624c10": "三示其居處四舉知識之名五辭退而去國名達",
    "X04n0223_093:0624c11": "里鼻茶者其國在南印度境名義未譯彌伽此云",
    "X04n0223_093:0624c12": "能伏為出世智已恒現前世間智已得具足真俗",
    "X04n0223_093:0624c13": "二智已滿能伏邪見異論故名能伏亦名為雲以",
    "X04n0223_093:0624c14": "能有德陰俗雨法故故名為雲城名自在者明出",
    "X04n0223_093:0624c15": "世智已得現前於世名言義智自在故城名自在",
    "X04n0223_093:0624c16": "此依主立名也。",
    "X04n0223_093:0624c17": "[0624c17] 第四達里鼻荼國彌伽長者主生貴住。",
    "X04n0223_093:0624c18": "[0624c18] 【經】爾時善財童子一心正念法光明法門深信趣入",
    "X04n0223_093:0624c19": "專念於佛不斷三寶歎離欲性念善知識普照三世",
    "X04n0223_093:0624c20": "憶諸大願普救眾生不著有為究竟思惟諸法自性",
    "X04n0223_093:0624c21": "悉能嚴淨一切世界於一切佛眾會道場心無所著",
    "X04n0223_093:0624c22": "漸次南行至自在城求覓彌伽乃見其人於市肆中",
    "X04n0223_093:0624c23": "坐於說法師子之座十千人眾所共圍遶說輪字莊",
    "X04n0223_093:0624c24": "嚴法門時善財童子頂禮其足遶無量&#x5E00;於前合掌",
    "X04n0223_093:0625a01": "而作是言聖者我已先發阿耨多羅三藐三菩提心",
    "X04n0223_093:0625a02": "而我未知菩薩云何學菩薩行云何修菩薩道云何",
    "X04n0223_093:0625a03": "流轉於諸有趣常不忘失菩提之心云何得平等意",
    "X04n0223_093:0625a04": "堅固不動云何獲清淨心無能沮壞云何生大悲力",
    "X04n0223_093:0625a05": "恒不勞疲云何入陀羅尼普得清淨云何發生智慧",
    "X04n0223_093:0625a06": "廣大光明於一切法離諸闇障云何具無礙解辯才",
    "X04n0223_093:0625a07": "之力決了一切甚深義藏云何得正念力憶持一切",
    "X04n0223_093:0625a08": "差別法輪云何得淨趣力於一切趣普演諸法云何",
    "X04n0223_093:0625a09": "得智慧力於一切法悉能決定分別其義爾時彌伽",
    "X04n0223_093:0625a10": "告善財言善男子汝已發阿耨多羅三藐三菩提心",
    "X04n0223_093:0625a11": "耶善財言唯我已先發阿耨多羅三藐三菩提心彌",
    "X04n0223_093:0625a12": "伽遽即下師子座於善財所五體投地散金銀華無",
    "X04n0223_093:0625a13": "價寶珠及以上妙碎末栴檀無量種衣以覆其上復",
    "X04n0223_093:0625a14": "散無量種種香華種種供具以為供養然後起立而",
    "X04n0223_093:0625a15": "稱歎言善哉善哉善男子乃能發阿耨多羅三藐三",
    "X04n0223_093:0625a16": "菩提心善男子若有能發阿耨多羅三藐三菩提心",
    "X04n0223_093:0625a17": "則為不斷一切佛種則為嚴淨一切佛剎則為成熟",
    "X04n0223_093:0625a18": "一切眾生則為了達一切法性則為悟解一切業種",
    "X04n0223_093:0625a19": "則為圓滿一切諸行則為不斷一切大願則如實解",
    "X04n0223_093:0625a20": "離貪種性則能明見三世差別則令信解永得堅固",
    "X04n0223_093:0625a21": "則為一切如來所持則為一切諸佛憶念則與一切",
    "X04n0223_093:0625a22": "菩薩平等則為一切賢聖讚喜則為一切梵王禮覲",
    "X04n0223_093:0625a23": "則為一切天主供養則為一切夜叉守護則為一切",
    "X04n0223_093:0625a24": "羅剎侍衛則為一切龍王迎接則為一切緊那羅王",
    "X04n0223_093:0625b01": "歎詠讚歎則為一切諸世間主稱揚慶悅則令一切",
    "X04n0223_093:0625b02": "諸眾生界悉得安隱所謂令捨惡趣故令出難處故",
    "X04n0223_093:0625b03": "斷一切貧窮根本故生一切天人快樂故遇善知識",
    "X04n0223_093:0625b04": "親近故聞廣大法受持故生菩提心故淨菩提心故",
    "X04n0223_093:0625b05": "照菩薩道故入菩薩智故住菩薩地故善男子應知",
    "X04n0223_093:0625b06": "菩薩所作甚難難出難值見菩薩者倍更難有菩薩",
    "X04n0223_093:0625b07": "為一切眾生恃怙生長成就故為一切眾生拯濟拔",
    "X04n0223_093:0625b08": "諸苦難故為一切眾生依處守護世間故為一切眾",
    "X04n0223_093:0625b09": "生救護令免怖畏故菩薩如風輪持諸世間不令墮",
    "X04n0223_093:0625b10": "落惡趣故如大地增長眾生善根故如大海福德充",
    "X04n0223_093:0625b11": "滿無盡故如淨日智慧光明普照故如須彌善根高",
    "X04n0223_093:0625b12": "出故如明月智光出現故如猛將摧伏魔軍故如君",
    "X04n0223_093:0625b13": "主佛法城中得自在故如猛火燒盡眾生我愛心故",
    "X04n0223_093:0625b14": "如大雲降&#x9714;無量妙法雨故如時雨增長一切信根",
    "X04n0223_093:0625b15": "芽故如船師示導法海津濟處故如橋梁令其得渡",
    "X04n0223_093:0625b16": "生死海故彌伽如是讚歎善財令諸菩薩皆歡喜已",
    "X04n0223_093:0625b17": "從其面門出種種光普照三千大千世界其中眾生",
    "X04n0223_093:0625b18": "遇斯光已諸龍神等乃至梵天悉皆來至彌伽之所",
    "X04n0223_093:0625b19": "彌伽大士即以方便為開示演說分別解釋輪字品",
    "X04n0223_093:0625b20": "莊嚴法門彼諸眾生聞此法已皆於阿耨多羅三藐",
    "X04n0223_093:0625b21": "三菩提得不退轉彌伽於是還昇本座告善財言善",
    "X04n0223_093:0625b22": "男子我已獲得妙音陀羅尼能分別知三千大千世",
    "X04n0223_093:0625b23": "界中諸天語言諸龍夜叉乾闥婆阿脩羅迦樓羅緊",
    "X04n0223_093:0625b24": "那羅摩&#x777A;羅伽人與非人及諸梵天所有語言如此",
    "X04n0223_093:0625c01": "三千大千世界十方無數乃至不可說不可說世界",
    "X04n0223_093:0625c02": "悉亦如是善男子我唯知此菩薩妙音陀羅尼光明",
    "X04n0223_093:0625c03": "法門如諸菩薩摩訶薩能普入一切眾生種種想海",
    "X04n0223_093:0625c04": "種種施設海種種名號海種種語言海能普入說一",
    "X04n0223_093:0625c05": "切深蜜法句海說一切究竟法句海說一所緣中有",
    "X04n0223_093:0625c06": "一切三世所緣法句海說上法句海說上上法句海",
    "X04n0223_093:0625c07": "說差別法句海說一切差別法句海能普入一切世",
    "X04n0223_093:0625c08": "間&#x546A;術海一切音聲莊嚴輪一切差別字輪際如是",
    "X04n0223_093:0625c09": "功德我今云何能知能說善男子從此南行有一聚",
    "X04n0223_093:0625c10": "落名曰住林彼有長者名曰解脫汝詣彼問菩薩云",
    "X04n0223_093:0625c11": "何修菩薩行菩薩云何成菩薩行菩薩云何集菩薩",
    "X04n0223_093:0625c12": "行菩薩云何思菩薩行爾時善財童子以善知識故",
    "X04n0223_093:0625c13": "於一切智法深生尊重深植淨信深自增益禮彌伽",
    "X04n0223_093:0625c14": "足涕泗悲泣遶無量&#x5E00;戀慕瞻仰辭退而行。",
    "X04n0223_093:0625c15": "[0625c15] 【論】第一正入當位法門從爾時善財童子已下至",
    "X04n0223_093:0625c16": "妙音陀羅尼光明法門有六十七行經約分為十",
    "X04n0223_093:0625c17": "門一正念其所授之法思惟勝進二南行至處推",
    "X04n0223_093:0625c18": "覓彌伽三見已致敬禮畢四正申所求五彌伽速",
    "X04n0223_093:0625c19": "自下座五體投地敬初發心六散金銀華無價寶",
    "X04n0223_093:0625c20": "為座令善財坐上七稱讚善財而能發無上大菩",
    "X04n0223_093:0625c21": "提心為世所依八彌伽面門放光集眾九彌伽為",
    "X04n0223_093:0625c22": "眾說輪字品莊嚴門十彌伽授與善財妙音陀羅",
    "X04n0223_093:0625c23": "尼光明法門自我唯知此妙音陀羅尼已下是推",
    "X04n0223_093:0625c24": "德昇進彌伽所以速自下其座五體投地致敬善",
    "X04n0223_093:0626a01": "財言遽者疾也明彌伽敬能發大菩提心者與十",
    "X04n0223_093:0626a02": "方諸佛同一體性同一智慧同一解脫人天所依",
    "X04n0223_093:0626a03": "何得不敬以善財先於前三善知識已得出世菩",
    "X04n0223_093:0626a04": "提心已得同於十方諸佛法身根本智至彌伽所",
    "X04n0223_093:0626a05": "學世間差別言音名字句義智明世間俗智敬出",
    "X04n0223_093:0626a06": "世間真智慧故以明約真而有世間俗智即真俗",
    "X04n0223_093:0626a07": "自在故故城名自在是以彌伽敬彼善財所得諸",
    "X04n0223_093:0626a08": "佛出世間智慧是世間智慧根本故是以敬之以",
    "X04n0223_093:0626a09": "表俗諦差別智敬真諦根本智以俗智是根本智",
    "X04n0223_093:0626a10": "中起故令後學者貴出世道根本智故以根本智",
    "X04n0223_093:0626a11": "與一切眾生作無明生死之因果善財初覺彌伽",
    "X04n0223_093:0626a12": "敬之十方一切諸菩薩恒常頂禮初發心以貴初",
    "X04n0223_093:0626a13": "覺根本智是出三界智慧相應與一切諸佛智慧",
    "X04n0223_093:0626a14": "解脫同一體性故普賢行海因茲而起是故彌伽",
    "X04n0223_093:0626a15": "敬之而禮又表無知法慢故又此第四生貴住明",
    "X04n0223_093:0626a16": "三界業謝名生在佛家故第四地亦名生在佛家",
    "X04n0223_093:0626a17": "與此住位同知同得同見其法依本而安立之修",
    "X04n0223_093:0626a18": "學者初生後熟輪字品莊嚴法門者明於一名字",
    "X04n0223_093:0626a19": "法門於一音聲言音無二體名字無二性莊嚴種",
    "X04n0223_093:0626a20": "種名字以為助伴而與人天六道眾生說種種法",
    "X04n0223_093:0626a21": "門令生歡喜令得解脫然其不離無聲一聲無名",
    "X04n0223_093:0626a22": "一名為隨順眾生世間言詞故說一切世間諸法",
    "X04n0223_093:0626a23": "無時即以無名字為主即以有一切出世間法而",
    "X04n0223_093:0626a24": "為莊嚴若說無有出世間法時即有一切世間為",
    "X04n0223_093:0626b01": "莊嚴如是互為主伴互為莊嚴有無緣起皆無自",
    "X04n0223_093:0626b02": "性將用教化眾生隨根開解令得解脫眾生及名",
    "X04n0223_093:0626b03": "字言音皆無自性以此名字圓滿清淨音聲輪無",
    "X04n0223_093:0626b04": "所障礙以一音聲說無量名皆以一音聲與無量",
    "X04n0223_093:0626b05": "名無量字作體故即無量名無量字總是一字故",
    "X04n0223_093:0626b06": "以聲性無體故無量名字與一切聲作體故即以",
    "X04n0223_093:0626b07": "名字體自無能所分別性相故以眾生自無性故",
    "X04n0223_093:0626b08": "以此無聲之聲無名之名無說之說教化一切無",
    "X04n0223_093:0626b09": "性眾生令其破業至其本地又以無依之智無聲",
    "X04n0223_093:0626b10": "之聲無名之名猶如&#x8657;空&#x5FA7;一切六道眾生音聲",
    "X04n0223_093:0626b11": "同其類音為其說法令其歡喜然身心智慧名字",
    "X04n0223_093:0626b12": "六根總無受者說者然一字中&#x5FA7;含多字之義互",
    "X04n0223_093:0626b13": "為主伴然亦各不相知無彼無此故是故當知一",
    "X04n0223_093:0626b14": "切名字皆以有無二字互為緣起若說一切法有",
    "X04n0223_093:0626b15": "字時即一切有法自具無故自相成壞自有自無",
    "X04n0223_093:0626b16": "自在說一切法本自無即有法自具以有無自相",
    "X04n0223_093:0626b17": "成壞故即無與有自在以從有無無體如法緣生",
    "X04n0223_093:0626b18": "無盡名言互為主伴隨世安立更相成壞皆一一",
    "X04n0223_093:0626b19": "字中有無盡義猶如帝網影像相入若究之本源",
    "X04n0223_093:0626b20": "皆幻緣有各無主宰當知名不與聲作無聲不與",
    "X04n0223_093:0626b21": "名作字智慧本無猶如&#x8657;空&#x5FA7;一切處等眾生界",
    "X04n0223_093:0626b22": "以智體性隨其類音皆令歡喜而得解脫故名妙",
    "X04n0223_093:0626b23": "音陀羅尼光明法門此是第四生貴住善知識以",
    "X04n0223_093:0626b24": "精進波羅蜜為體餘九為伴若約智通修五位若",
    "X04n0223_093:0626c01": "約位偏修俗智輪字莊嚴法門前三善友明出世",
    "X04n0223_093:0626c02": "智慧以三比丘表之此彌伽及解脫長者二人明",
    "X04n0223_093:0626c03": "處世間解脫故還以俗士表之餘義如文自具第",
    "X04n0223_093:0626c04": "二昇進前位門中從如諸菩薩摩訶薩已下至辭",
    "X04n0223_093:0626c05": "退而行有十四行經約分為四門一推德於先二",
    "X04n0223_093:0626c06": "示其善友所在三舉善友之名四頂禮辭去此不",
    "X04n0223_093:0626c07": "推別有國土者但南行有一聚落明同處俗流以",
    "X04n0223_093:0626c08": "精進波羅蜜與禪波羅蜜大體不二故所以不別",
    "X04n0223_093:0626c09": "國也為此二友&#x7ADD;是俗流故明從真入俗以和會",
    "X04n0223_093:0626c10": "真俗無二門世與出世體無有二。",
    "X04n0223_093:0626c11": "[0626c11] 第五住林城解脫長者主具足方便住。",
    "X04n0223_093:0626c12": "[0626c12] 【經】爾時善財童子思惟諸菩薩無礙解陀羅尼光明",
    "X04n0223_093:0626c13": "莊嚴門深入諸菩薩語言海門憶念諸菩薩知一切",
    "X04n0223_093:0626c14": "眾生微細方便門觀察諸菩薩清淨心門成就諸菩",
    "X04n0223_093:0626c15": "薩善根光明門淨治諸菩薩教化眾生門明利諸菩",
    "X04n0223_093:0626c16": "薩攝眾生智門堅固諸菩薩廣大志樂門任持諸菩",
    "X04n0223_093:0626c17": "薩殊勝志樂門淨治諸菩薩種種信解門思惟諸菩",
    "X04n0223_093:0626c18": "薩無量善心門誓願堅固心無疲厭以諸甲冑而自",
    "X04n0223_093:0626c19": "莊嚴精進深心不可退轉具不壞信其心堅固猶如",
    "X04n0223_093:0626c20": "金剛及那羅延無能壞者守持一切善知識教於諸",
    "X04n0223_093:0626c21": "境界得不壞智普門清淨所行無礙智光圓滿普照",
    "X04n0223_093:0626c22": "一切具足諸地總持光明了知法界種種差別無依",
    "X04n0223_093:0626c23": "無住平等無二自性清淨而普莊嚴於諸所行皆得",
    "X04n0223_093:0626c24": "究竟智慧清淨離諸執著知十方差別法智無障礙",
    "X04n0223_093:0627a01": "往十方差別處身不疲懈於十方差別業皆得明了",
    "X04n0223_093:0627a02": "於十方差別佛無不現見於十方差別時悉得深入",
    "X04n0223_093:0627a03": "清淨妙法充滿其心普智三昧明照其心心恒普入",
    "X04n0223_093:0627a04": "平等境界如來智慧之所照觸一切智流相續不斷",
    "X04n0223_093:0627a05": "若身若心不離佛法一切諸佛神力所加一切如來",
    "X04n0223_093:0627a06": "光明所照成就大願願身周&#x5FA7;一切剎網一切法界",
    "X04n0223_093:0627a07": "普入其身漸次遊行十有二年至住林城周&#x5FA7;推求",
    "X04n0223_093:0627a08": "解脫長者既得見已五體投地起立合掌白言聖者",
    "X04n0223_093:0627a09": "我今得與善知識會是我獲得廣大善利何以故善",
    "X04n0223_093:0627a10": "知識者難可得見難可得聞難可出現難得奉事難",
    "X04n0223_093:0627a11": "得親近難得承接難可逢值難得共居難令喜悅難",
    "X04n0223_093:0627a12": "得隨逐我今會遇為得善利聖者我已先發阿耨多",
    "X04n0223_093:0627a13": "羅三藐三菩提心為欲事一切佛故為欲值一切佛",
    "X04n0223_093:0627a14": "故為欲見一切佛故為欲觀一切佛故為欲知一切",
    "X04n0223_093:0627a15": "佛故為欲證一切佛平等故為欲發一切佛大願故",
    "X04n0223_093:0627a16": "為欲滿一切佛大願故為欲具一切佛智光故為欲",
    "X04n0223_093:0627a17": "成一切佛眾行故為欲得一切佛神通故為欲具一",
    "X04n0223_093:0627a18": "切佛諸力故為欲獲一切佛無畏故為欲聞一切佛",
    "X04n0223_093:0627a19": "法故為欲受一切佛法故為欲持一切佛法故為欲",
    "X04n0223_093:0627a20": "解一切佛法故為欲護一切佛法故為欲與一切諸",
    "X04n0223_093:0627a21": "菩薩眾同一體故為欲與一切菩薩善根等無異故",
    "X04n0223_093:0627a22": "為欲圓滿一切菩薩波羅蜜故為欲成就一切菩薩",
    "X04n0223_093:0627a23": "所修行故為欲出生一切菩薩清淨願故為欲得一",
    "X04n0223_093:0627a24": "切諸佛菩薩威神藏故為欲得一切菩薩法藏無盡",
    "X04n0223_093:0627b01": "智慧大光明故為欲得一切菩薩三昧廣大藏故為",
    "X04n0223_093:0627b02": "欲成就一切菩薩無量無數神通藏故為欲以大悲",
    "X04n0223_093:0627b03": "藏教化調伏一切眾生皆令究竟到邊際故為欲顯",
    "X04n0223_093:0627b04": "現神變藏故為於一切自在藏中悉以自心得自在",
    "X04n0223_093:0627b05": "故為欲入於清淨藏中以一切相而莊嚴故聖者我",
    "X04n0223_093:0627b06": "今以如是心如是意如是樂如是欲如是希求如是",
    "X04n0223_093:0627b07": "思惟如是尊重如是方便如是究竟如是謙下至聖",
    "X04n0223_093:0627b08": "者所我聞聖者善能誘誨諸菩薩眾能以方便闡明",
    "X04n0223_093:0627b09": "所得示其道路與其津梁授其法門令除迷倒障拔",
    "X04n0223_093:0627b10": "猶豫箭截疑惑網照心稠林浣心垢濁令心潔白使",
    "X04n0223_093:0627b11": "心清淨正心諂曲絕心生死止心不善解心執著於",
    "X04n0223_093:0627b12": "執著處令心解脫於染愛處使心動轉令其速入一",
    "X04n0223_093:0627b13": "切智境使其疾到無上法城令住大悲令住大慈令",
    "X04n0223_093:0627b14": "入菩薩行令修三昧門令入證位令觀法性令增長",
    "X04n0223_093:0627b15": "力令修習行普於一切其心平等唯願聖者為我宣",
    "X04n0223_093:0627b16": "說菩薩云何學菩薩行修菩薩道隨所修習疾得清",
    "X04n0223_093:0627b17": "淨疾得明了時解脫長者以過去善根力佛威神力",
    "X04n0223_093:0627b18": "文殊師利童子憶念力故即入菩薩三昧門名普攝",
    "X04n0223_093:0627b19": "一切佛剎無邊旋陀羅尼入此三昧已得清淨身於",
    "X04n0223_093:0627b20": "其身中顯現十方各十佛剎微塵數佛及佛國土眾",
    "X04n0223_093:0627b21": "會道場種種光明諸莊嚴事亦現彼佛往昔所行神",
    "X04n0223_093:0627b22": "通變化一切大願助道之法諸出離行清淨莊嚴亦",
    "X04n0223_093:0627b23": "現諸佛成等正覺轉妙法輪教化眾生如是一切於",
    "X04n0223_093:0627b24": "其身中悉皆顯現無所障礙種種形相種種次第如",
    "X04n0223_093:0627c01": "本而住不相雜亂所謂種種國土種種眾會種種道",
    "X04n0223_093:0627c02": "場種種嚴飾其中諸佛現種種神力立種種乘道示",
    "X04n0223_093:0627c03": "種種願門或於一世界處兜率宮而作佛事或於一",
    "X04n0223_093:0627c04": "世界沒兜率宮而作佛事如是或有住胎或復誕生",
    "X04n0223_093:0627c05": "或處宮中或復出家或詣道場或破魔軍或諸天龍",
    "X04n0223_093:0627c06": "恭敬圍遶或諸世主勸請說法或轉法輪或般涅槃",
    "X04n0223_093:0627c07": "或分舍利或起塔廟彼諸如來於種種眾會種種世",
    "X04n0223_093:0627c08": "間種種趣生種種家族種種欲樂種種業行種種語",
    "X04n0223_093:0627c09": "言種種根性種種煩惱隨眠習氣諸眾生中或處微",
    "X04n0223_093:0627c10": "細道場或處廣大道場或處一由旬量道場或處十",
    "X04n0223_093:0627c11": "由旬量道場或處不可說不可說佛剎微塵數由旬",
    "X04n0223_093:0627c12": "量道場以種種神通種種言辭種種音聲種種法門",
    "X04n0223_093:0627c13": "種種總持門種種辯才門以種種聖諦海種種無畏",
    "X04n0223_093:0627c14": "大師子吼說諸眾生種種善根種種憶念授種種菩",
    "X04n0223_093:0627c15": "薩記說種種諸佛法彼諸如來所有言說善財童子",
    "X04n0223_093:0627c16": "悉能聽受亦見諸佛及諸菩薩不可思議三昧神變",
    "X04n0223_093:0627c17": "爾時解脫長者從三昧起告善財童子言善男子我",
    "X04n0223_093:0627c18": "已入出如來無礙莊嚴解脫門善男子我入出此解",
    "X04n0223_093:0627c19": "解門時即見東方閻浮檀金光明世界龍自在王如",
    "X04n0223_093:0627c20": "來應正等覺道場眾會之所圍遶毗盧遮那藏菩薩",
    "X04n0223_093:0627c21": "而為上首又見南方速疾力世界普香如來應正等",
    "X04n0223_093:0627c22": "覺道場眾會之所圍遶心王菩薩而為上首又見西",
    "X04n0223_093:0627c23": "方香光世界須彌燈王如來應正等覺道場眾會之",
    "X04n0223_093:0627c24": "所圍遶無礙心菩薩而為上首又見北方袈裟幢世",
    "X04n0223_093:0628a01": "界不可壞金剛如來應正等覺道場眾會之所圍遶",
    "X04n0223_093:0628a02": "金剛步勇猛菩薩而為上首又見東北方一切上妙",
    "X04n0223_093:0628a03": "寶世界無所得境界眼如來應正等覺道場眾會之",
    "X04n0223_093:0628a04": "所圍遶無所得善變化菩薩而為上首又見東南方",
    "X04n0223_093:0628a05": "香燄光音世界香燈如來應正等覺道場眾會之所",
    "X04n0223_093:0628a06": "圍遶金剛燄慧菩薩而為上首又見西南方智慧日",
    "X04n0223_093:0628a07": "普光明世界法界輪幢如來應正等覺道場眾會之",
    "X04n0223_093:0628a08": "所圍遶現一切變化幢菩薩而為上首又見西北方",
    "X04n0223_093:0628a09": "普清淨世界一切佛寶高勝幢如來應正等覺道場",
    "X04n0223_093:0628a10": "眾會之所圍遶法幢王菩薩而為上首又見上方佛",
    "X04n0223_093:0628a11": "次第出現無盡世界無邊智慧光圓滿幢如來應正",
    "X04n0223_093:0628a12": "等覺道場眾會之所圍遶法界門幢王菩薩而為上",
    "X04n0223_093:0628a13": "首又見下方佛光明世界無礙智幢如來應正等覺",
    "X04n0223_093:0628a14": "道場眾會之所圍遶一切世間剎幢王菩薩而為上",
    "X04n0223_093:0628a15": "首善男子我見如是等十方各十佛剎微塵數如來",
    "X04n0223_093:0628a16": "彼諸如來不來至此我不往彼我若欲見安樂世界",
    "X04n0223_093:0628a17": "阿彌陀如來隨意即見我若欲見栴檀世界金剛光",
    "X04n0223_093:0628a18": "明如來妙香世界寶光明如來蓮華世界寶蓮華光",
    "X04n0223_093:0628a19": "明如來妙金世界寂靜光如來妙喜世界不動如來",
    "X04n0223_093:0628a20": "善住世界師子如來鏡光明世界月覺如來寶師子",
    "X04n0223_093:0628a21": "莊嚴世界毗盧遮那如來如是一切悉皆即見然彼",
    "X04n0223_093:0628a22": "如來不來至此我身亦不往詣於彼知一切佛及與",
    "X04n0223_093:0628a23": "我心悉皆如夢知一切佛猶如影像自心如水知一",
    "X04n0223_093:0628a24": "切佛所有色相及以自心悉皆如幻知一切佛及以",
    "X04n0223_093:0628b01": "己心悉皆如響我如是知如是憶念所見諸佛皆由",
    "X04n0223_093:0628b02": "自心善男子當知菩薩修諸佛法淨諸佛剎積集妙",
    "X04n0223_093:0628b03": "行調伏眾生發大誓願入一切智自在遊戲不可思",
    "X04n0223_093:0628b04": "議解脫之門得佛菩提現大神通&#x5FA7;往一切十方法",
    "X04n0223_093:0628b05": "界以微細智普入諸劫如是一切悉由自心是故善",
    "X04n0223_093:0628b06": "男子應以善法扶助自心應以法水潤澤自心應於",
    "X04n0223_093:0628b07": "境界淨治自心應以精進堅固自心應以忍辱坦蕩",
    "X04n0223_093:0628b08": "自心應以智證潔白自心應以智慧明利自心應以",
    "X04n0223_093:0628b09": "佛自在開發自心應以佛平等廣大自心應以佛十",
    "X04n0223_093:0628b10": "力照察自心善男子我唯於此如來無礙莊嚴解脫",
    "X04n0223_093:0628b11": "門而得入出如諸菩薩摩訶薩得無礙智住無礙行",
    "X04n0223_093:0628b12": "得常見一切佛三昧得不住涅槃際三昧了達三昧",
    "X04n0223_093:0628b13": "普門境界於三世法悉皆平等能善分身&#x5FA7;一切剎",
    "X04n0223_093:0628b14": "住於諸佛平等境界十方境界皆悉現前智慧觀察",
    "X04n0223_093:0628b15": "無不明了於其身中悉現一切世界成壞而於己身",
    "X04n0223_093:0628b16": "及諸世界不生二想如是妙行而我云何能知能說",
    "X04n0223_093:0628b17": "善男子從此南行至閻浮提畔有一國土名摩利伽",
    "X04n0223_093:0628b18": "羅彼有比丘名曰海幢汝詣彼問菩薩云何學菩薩",
    "X04n0223_093:0628b19": "行修菩薩道時善財童子頂禮解脫長者足右遶觀",
    "X04n0223_093:0628b20": "察稱揚讚歎思惟戀仰悲泣流淚一心憶念依善知",
    "X04n0223_093:0628b21": "識事善知識敬善知識由善知識見一切智於善知",
    "X04n0223_093:0628b22": "識不生違逆於善知識心無諂誑於善知識心常隨",
    "X04n0223_093:0628b23": "順於善知識起慈母想捨離一切無益法故於善知",
    "X04n0223_093:0628b24": "識起慈父想出生一切諸善法故辭退而去。",
    "X04n0223_093:0628c01": "[0628c01] 【論】第一正入當位法門中從爾時善財童子已下",
    "X04n0223_093:0628c02": "至善男子我唯知此於如來無礙莊嚴解脫門而",
    "X04n0223_093:0628c03": "得入出有一百四十行半經於此段中約分十門",
    "X04n0223_093:0628c04": "一正念所授之法思惟勝進二漸次遊行十有二",
    "X04n0223_093:0628c05": "年至住林城三推求解脫長者四見已致敬正申",
    "X04n0223_093:0628c06": "所求五解脫長者即入菩薩三昧現其身中十方",
    "X04n0223_093:0628c07": "各十佛剎土答善財所請令其同入六解脫長者",
    "X04n0223_093:0628c08": "從定而起又以言說說其定中十佛境界大會道",
    "X04n0223_093:0628c09": "場七明解脫長者隨心應念諸佛現前八心念無",
    "X04n0223_093:0628c10": "體見佛如影九心無表裏&#x5FA7;至十方而無去來十",
    "X04n0223_093:0628c11": "善男子我於此如來無礙莊嚴解脫門而得入出",
    "X04n0223_093:0628c12": "是正示三昧之名及出入自在分自此已下是昇",
    "X04n0223_093:0628c13": "進前位云漸次遊行者明勝進不住於前法也十",
    "X04n0223_093:0628c14": "有二年者如前第二海門國海雲比丘住海門國",
    "X04n0223_093:0628c15": "十有二年明直觀十二緣以為出世間解脫以表",
    "X04n0223_093:0628c16": "比丘是求出世解脫故以生死海為佛體故善財",
    "X04n0223_093:0628c17": "來至此住林城漸次遊行十有二年為明於十二",
    "X04n0223_093:0628c18": "緣生法中行於世間然以十二緣生以為禪體以",
    "X04n0223_093:0628c19": "解脫長者是世間俗士表處俗行真名為解脫前",
    "X04n0223_093:0628c20": "海雲比丘不住生死觀十二緣生得出世心此解",
    "X04n0223_093:0628c21": "脫長者於十二緣生法中處於生死不壞緣生不",
    "X04n0223_093:0628c22": "著緣生故云遊行十二年是不住義故是生死涅",
    "X04n0223_093:0628c23": "槃無二義是生死涅槃無出沒義故若約智通治",
    "X04n0223_093:0628c24": "以十波羅蜜為體此約位別治以明同別自在以",
    "X04n0223_093:0629a01": "此第五禪波羅蜜門以法界自體無作禪中諸有",
    "X04n0223_093:0629a02": "緣生性自離故一切心境莫不自是法界無礙解",
    "X04n0223_093:0629a03": "脫禪定林故是故城名住林一切心境作而無用",
    "X04n0223_093:0629a04": "性自住故推求者觀察勝進也得見解脫長者者",
    "X04n0223_093:0629a05": "明以真會俗真俗自體本性解脫也見已五體投",
    "X04n0223_093:0629a06": "地真俗無依五位同會也亦明五蘊十二緣總禪",
    "X04n0223_093:0629a07": "林也合掌者真俗會而不二也已上以觀察禪定",
    "X04n0223_093:0629a08": "冥會已下以言更申所求已下入三昧十方各現",
    "X04n0223_093:0629a09": "十佛剎者明定體&#x5FA7;周圓滿故以十為圓數也又",
    "X04n0223_093:0629a10": "已下以從定中所見十佛如來及上首菩薩是三",
    "X04n0223_093:0629a11": "昧所現自位佛果及行故又已下隨念而見諸佛",
    "X04n0223_093:0629a12": "者以自心應真是佛故所念皆是佛境界更無餘",
    "X04n0223_093:0629a13": "也明自心是佛諸念總佛餘如文自具此是第五",
    "X04n0223_093:0629a14": "具足方便住以禪波羅蜜為體餘九為伴若以智",
    "X04n0223_093:0629a15": "境之中即五位通修若以約位之中偏治真俗靜",
    "X04n0223_093:0629a16": "亂二障會五蘊十二緣為法界性自禪用而無作",
    "X04n0223_093:0629a17": "緣生之定門以明一切世間心境總皆禪也第二",
    "X04n0223_093:0629a18": "明昇進前位中從如諸菩薩摩訶薩已下至辭退",
    "X04n0223_093:0629a19": "而去有十六行經約分為四門一推德於前二示",
    "X04n0223_093:0629a20": "善知識方所及國土三舉善知識名號四善財敬",
    "X04n0223_093:0629a21": "戀善友流淚辭去第一推德於前者明解脫長者",
    "X04n0223_093:0629a22": "推德於前位善知識有十種殊勝勸令善財進求",
    "X04n0223_093:0629a23": "加行第二南行如前初位已釋至閻浮提畔者明",
    "X04n0223_093:0629a24": "此位正心住是得出世間及處世間智慧神通之",
    "X04n0223_093:0629b01": "極畔故故云閻浮提畔唯得世間出世大悲心未",
    "X04n0223_093:0629b02": "得入俗同纏行圓滿大慈悲心故故以比丘表之",
    "X04n0223_093:0629b03": "於世間中出俗相故後位即明入俗大悲心圓滿",
    "X04n0223_093:0629b04": "即以優婆夷滿願表之有一國土名摩利伽羅者",
    "X04n0223_093:0629b05": "此梵本未譯有比丘名海幢者明約以德智慧如",
    "X04n0223_093:0629b06": "海能破眾生業惑處名之為幢幢者摧壞義故。",
    "X04n0223_093:0629b08": "大方廣佛新華嚴經合論卷第九十三",
    "X04n0223_093:0629b10": "音切",
    "X04n0223_093:0629b11": "栗[0629b11] (力質切)。遽[0629b11] (渠預切)。唯[0629b11] (營癸切)。恃[0629b11] (市音)。垣[0629b11] (羽元切)。淚[0629b11] (力偽切)。著[0629b11] (知慮"
}