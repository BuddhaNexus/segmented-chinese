{
    "T45n1910_003:0975b09": "慈悲水懺法卷下",
    "T45n1910_003:0975b11": "[0975b11] 一切諸佛愍念眾生為說水懺道場總法今當",
    "T45n1910_003:0975b12": "歸命一切諸佛。",
    "T45n1910_003:0975b13": "[0975b13] 南無毘盧遮那佛 南無本師釋迦牟尼佛",
    "T45n1910_003:0975b14": " 南無阿彌陀佛 南無彌勒佛 南無龍種",
    "T45n1910_003:0975b15": "上尊王佛 南無龍自在王佛 南無寶勝",
    "T45n1910_003:0975b16": "佛 南無覺華定自在王佛 南無袈裟幢",
    "T45n1910_003:0975b17": "佛 南無師子吼佛 南無文殊師利菩薩",
    "T45n1910_003:0975b18": " 南無普賢菩薩 南無大勢至菩薩 南無",
    "T45n1910_003:0975b19": "地藏菩薩 南無大莊嚴菩薩 南無觀自",
    "T45n1910_003:0975b20": "在菩薩",
    "T45n1910_003:0975b21": "[0975b21] 禮諸佛已。次復懺悔。已懺身三口四竟。次復",
    "T45n1910_003:0975b22": "懺悔佛法僧間一切諸障。經中佛說。人身難",
    "T45n1910_003:0975b23": "得佛法難聞。眾僧難值信心難生。六根難具",
    "T45n1910_003:0975b24": "善友難得。而今相與宿植善根得此人身六根",
    "T45n1910_003:0975b25": "完具。又值善友得聞正法。於其中間復各不",
    "T45n1910_003:0975b26": "能盡心精勤。恐於未來長溺萬苦無有出期。",
    "T45n1910_003:0975b27": "是故今日至誠求哀懺悔。某甲等自從無始",
    "T45n1910_003:0975b28": "以來至于今日。常以無明覆心。煩惱障意見",
    "T45n1910_003:0975b29": "佛形像不能盡心恭敬。輕蔑眾僧殘害善友。",
    "T45n1910_003:0975c01": "破塔毀寺焚燒經像。出佛身血。或自處華堂。",
    "T45n1910_003:0975c02": "安置尊像卑猥之處。使煙薰日曝風吹雨露",
    "T45n1910_003:0975c03": "塵土污坌雀鼠毀壞。共住同宿曾無禮敬。或",
    "T45n1910_003:0975c04": "裸露像前初不嚴飾。遮掩燈燭關閉殿宇。障",
    "T45n1910_003:0975c05": "佛光明如是等罪今日至誠皆悉懺悔。又復",
    "T45n1910_003:0975c06": "無始以來至于今日。或於法間以不淨手把",
    "T45n1910_003:0975c07": "捉經卷。或臨經書非法俗語。或安置床頭坐",
    "T45n1910_003:0975c08": "起不敬。或關閉箱篋蟲&#x8827;朽爛。或首軸脫落",
    "T45n1910_003:0975c09": "部帙失次。或挽脫漏誤紙墨破裂自不修習不",
    "T45n1910_003:0975c10": "肯流傳。如是等罪今日志誠皆悉懺悔。或眠",
    "T45n1910_003:0975c11": "地聽經仰臥讀誦。高聲語笑亂他聽法。或邪",
    "T45n1910_003:0975c12": "解佛語僻說聖意。非法說法。法說非法。非犯",
    "T45n1910_003:0975c13": "說犯。犯說非犯。輕罪說重。重罪說輕。或抄前",
    "T45n1910_003:0975c14": "著後。抄後著前。前後著中。中著前後。綺飾文",
    "T45n1910_003:0975c15": "詞安置己典。或為利養名譽恭敬。為人說法",
    "T45n1910_003:0975c16": "無道德心。求法師過而為論義非理彈擊。不",
    "T45n1910_003:0975c17": "為長解求出世法。或輕慢佛語尊重邪教。毀",
    "T45n1910_003:0975c18": "呰大乘讚聲聞道。如是等罪無量無邊皆悉",
    "T45n1910_003:0975c19": "懺悔。又復無始以來至于今日。或於僧間有",
    "T45n1910_003:0975c20": "障殺阿羅漢破和合僧。害發無上菩提心人。",
    "T45n1910_003:0975c21": "斷滅佛種使聖道不行。或剝脫道人鞭拷沙",
    "T45n1910_003:0975c22": "門。楚撻驅使苦言加謗。或破淨戒及破威儀。",
    "T45n1910_003:0975c23": "或勸他人捨於八正受行五法。或假託形儀",
    "T45n1910_003:0975c24": "闚竊常住。如是等罪今悉懺悔。或裸露身形",
    "T45n1910_003:0975c25": "輕衣&#x508F;[仁-二+突]。在經像前不淨&#x811A;履踏上殿塔。或",
    "T45n1910_003:0975c26": "著屧屐入僧伽藍。涕唾堂房污佛僧地。乘車",
    "T45n1910_003:0975c27": "策馬排&#x63EC;寺舍。凡如是等於三寶間所起罪",
    "T45n1910_003:0975c28": "障無量無邊。今日至禱向十方佛尊法聖眾。",
    "T45n1910_003:0975c29": "皆悉懺悔。願承是懺悔佛法僧間所有罪障。",
    "T45n1910_003:0976a01": "生生世世常值三寶。尊仰恭敬無有厭倦。天",
    "T45n1910_003:0976a02": "繒妙綵眾寶纓絡百千伎樂。珍異名香華果",
    "T45n1910_003:0976a03": "鮮明。盡世所有常以供養。若有成佛先往勸",
    "T45n1910_003:0976a04": "請開甘露門。若入涅槃願我常得獻最後供。",
    "T45n1910_003:0976a05": "於眾僧中修六和敬。得自在力興隆三寶。上",
    "T45n1910_003:0976a06": "弘佛道。下化眾生。如上所說。於三寶間輕重",
    "T45n1910_003:0976a07": "諸罪皆已懺悔。其餘諸惡。今當次第更復懺",
    "T45n1910_003:0976a08": "悔。經中佛說有二種健兒。一者自不作罪。二",
    "T45n1910_003:0976a09": "者作已能悔。又云。有二種白法。能為眾生滅",
    "T45n1910_003:0976a10": "除眾障。一者慚自不作惡。二者愧不令他作。",
    "T45n1910_003:0976a11": "有慚愧者可名為人。若不慚愧與諸禽獸不",
    "T45n1910_003:0976a12": "相異也。是故今日至誠歸依於佛。如法懺悔。",
    "T45n1910_003:0976a13": "某甲等自從無始以來至于今日。或信邪倒",
    "T45n1910_003:0976a14": "見殺害眾生。解奏魑魅魍魎鬼神。欲希延年",
    "T45n1910_003:0976a15": "終不能得。或妄言見鬼假稱神語。如是等罪",
    "T45n1910_003:0976a16": "皆悉懺悔。又復無始以來至于今日。或行動",
    "T45n1910_003:0976a17": "傲誕自高自大。或恃種姓輕慢一切。以貴輕",
    "T45n1910_003:0976a18": "賤用強陵弱。或飲酒&#x9B2A;亂不避親&#x758E;。惛醉終",
    "T45n1910_003:0976a19": "日不識尊卑。如是等罪今悉懺悔。或嗜飲食",
    "T45n1910_003:0976a20": "無有期度。或食生鱠。或噉五辛。薰穢經像排",
    "T45n1910_003:0976a21": "&#x63EC;淨眾。縱心恣意不知限極。&#x758E;遠善人狎近",
    "T45n1910_003:0976a22": "惡友。如是等罪今悉懺悔。或貢高矯假偃蹇",
    "T45n1910_003:0976a23": "自用。跋扈抵&#x63EC;不識人情。自是他非希望僥",
    "T45n1910_003:0976a24": "倖。如是等罪今悉懺悔。或臨財無讓不廉不",
    "T45n1910_003:0976a25": "恥。屠肉沽酒欺誑自活。或出入息利計時賣",
    "T45n1910_003:0976a26": "日。聚積慳剋貪求無厭。受人供養不慚不愧。",
    "T45n1910_003:0976a27": "或無戒德空納信施。如是等罪今悉懺悔。或",
    "T45n1910_003:0976a28": "捶打奴婢驅使僮僕。不問饑渴。不問寒暑。或",
    "T45n1910_003:0976a29": "伐撤橋梁杜絕行路。如是等罪今悉懺悔。或",
    "T45n1910_003:0976b01": "放逸自恣。無記散亂摴蒲圍&#x68CA;。群會屯聚飲",
    "T45n1910_003:0976b02": "食酒肉。更相擾餞。無趣談話論說天下。從年",
    "T45n1910_003:0976b03": "竟歲空喪天日。初中後夜禪誦不修。懈怠懶",
    "T45n1910_003:0976b04": "惰尸臥終日。於六念處心不經理。見他勝事",
    "T45n1910_003:0976b05": "便生嫉&#x59AC;。心懷慘毒備起煩惱。致使諸惡猛",
    "T45n1910_003:0976b06": "風吹罪。薪火常以熾然無有休息。三業微善",
    "T45n1910_003:0976b07": "一切俱焚。善法既盡為一闡提。墮大地獄無",
    "T45n1910_003:0976b08": "有出期。是故今日至禱稽顙。向十方三寶皆",
    "T45n1910_003:0976b09": "悉懺悔。上來所有一切眾罪。若輕若重若&#x9E81;",
    "T45n1910_003:0976b10": "若細。若自作若教他作。若隨喜作若以勢力",
    "T45n1910_003:0976b11": "逼迫令作。如是乃至讚歎行惡法者。今日志",
    "T45n1910_003:0976b12": "誠皆悉懺悔。願承是懺悔一切諸惡。所生功",
    "T45n1910_003:0976b13": "德生生世世慈和忠孝謙卑忍辱。知廉識恥",
    "T45n1910_003:0976b14": "先意問訊。循良正謹清潔義讓。遠離惡友常",
    "T45n1910_003:0976b15": "遇善緣。收攝六情守護三業。捍勞忍苦心不",
    "T45n1910_003:0976b16": "退沒。立菩提志不負眾生。發願已歸命禮諸",
    "T45n1910_003:0976b17": "佛。",
    "T45n1910_003:0976b18": "[0976b18] 南無毘盧遮那佛 南無本師釋迦牟尼佛",
    "T45n1910_003:0976b19": " 南無阿彌陀佛 南無彌勒佛 南無龍種",
    "T45n1910_003:0976b20": "上尊王佛 南無龍自在王佛 南無寶勝",
    "T45n1910_003:0976b21": "佛 南無覺華定自在王佛 南無袈裟幢",
    "T45n1910_003:0976b22": "佛 南無師子吼佛 南無文殊師利菩薩",
    "T45n1910_003:0976b23": " 南無普賢菩薩 南無大勢至菩薩 南無",
    "T45n1910_003:0976b24": "地藏菩薩 南無大莊嚴菩薩 南無觀自",
    "T45n1910_003:0976b25": "在菩薩",
    "T45n1910_003:0976b26": "[0976b26] 禮諸佛已。次復懺悔。向來已懺悔煩惱障。已",
    "T45n1910_003:0976b27": "懺悔業障。所餘報障今當次第披陳懺悔。經",
    "T45n1910_003:0976b28": "中說言。業報至時非空非海中。非入山石間。",
    "T45n1910_003:0976b29": "無有地方所脫之不受報。唯有懺悔力乃能",
    "T45n1910_003:0976c01": "得除滅。何以知然。釋提桓因五衰相見。恐懼",
    "T45n1910_003:0976c02": "切心歸誠三寶。五相即滅得延天年。如是等",
    "T45n1910_003:0976c03": "比經教所明其事非一。故知懺悔實能滅禍。",
    "T45n1910_003:0976c04": "但凡夫之人若不值善友獎導。則靡惡而不",
    "T45n1910_003:0976c05": "造。致使大命將盡臨窮之際。地獄惡相皆現",
    "T45n1910_003:0976c06": "在前。當爾之時悔懼交至。不預修善臨窮方",
    "T45n1910_003:0976c07": "悔。悔之於後將何及乎。殃禍異處宿預嚴待。",
    "T45n1910_003:0976c08": "當獨趣入到地獄所。但得前行入於火鑊。身",
    "T45n1910_003:0976c09": "心摧碎精神痛苦。如此之時欲求一禮一懺",
    "T45n1910_003:0976c10": "豈可復得。眾等莫自恃盛年財寶勢力。懶惰",
    "T45n1910_003:0976c11": "懈怠放逸自恣。死苦一至無問老少貧富貴",
    "T45n1910_003:0976c12": "賤皆悉摩滅。奄忽而至不令人知。夫人命無",
    "T45n1910_003:0976c13": "常喻如朝露。出息雖存入息難保。云何忽此",
    "T45n1910_003:0976c14": "而不懺悔。但五天使者既來。無常殺鬼卒至。",
    "T45n1910_003:0976c15": "盛年壯色無得免者。當爾之時華堂邃宇何",
    "T45n1910_003:0976c16": "關人事。高車大馬豈得自隨。妻子眷屬非復",
    "T45n1910_003:0976c17": "我親。七珍寶飾乃為他玩。以此而言。世間果",
    "T45n1910_003:0976c18": "報皆為幻化。天上雖樂會歸敗壞。壽盡魂逝",
    "T45n1910_003:0976c19": "墮落三塗。是故佛語須跋陀言。汝師&#x6B1D;頭藍",
    "T45n1910_003:0976c20": "弗利根聰明。能伏煩惱至於非非想處。命終",
    "T45n1910_003:0976c21": "還作畜生道中飛狸之身況復餘者。故知未",
    "T45n1910_003:0976c22": "登聖果已還。皆應輪轉備經惡趣。如不謹慎",
    "T45n1910_003:0976c23": "忽爾一朝親嬰斯事。將不悔哉。如今被罪行",
    "T45n1910_003:0976c24": "詣公門。己是小苦情地慞惶。眷屬恐懼求救",
    "T45n1910_003:0976c25": "百端。地獄眾苦比於此者。百千萬倍不得為",
    "T45n1910_003:0976c26": "喻。眾等相與塵劫以來罪若須彌。云何聞此",
    "T45n1910_003:0976c27": "安然不畏不驚不恐。令此精神復嬰斯苦。實",
    "T45n1910_003:0976c28": "為可痛。是故志誠求哀懺悔。某甲等從無始",
    "T45n1910_003:0976c29": "以來至于今日。所有報障然其重者。第一唯",
    "T45n1910_003:0977a01": "有阿鼻地獄。如經所明。今當略說其相。此獄",
    "T45n1910_003:0977a02": "周匝有七重鐵城。復有七重鐵網羅覆其上。",
    "T45n1910_003:0977a03": "下有七重鐵刀為林。無量猛火縱廣八萬四",
    "T45n1910_003:0977a04": "千由旬。罪人之身遍滿其中。罪業因緣不相",
    "T45n1910_003:0977a05": "妨礙。上火徹下下火徹上。東西南北通徹交",
    "T45n1910_003:0977a06": "過。如魚在鏊脂膏皆盡。此中罪苦亦復如是。",
    "T45n1910_003:0977a07": "其城四門有四大銅狗。其身縱廣四千由旬。",
    "T45n1910_003:0977a08": "牙爪鋒長眼如掣電。復有無量鐵觜諸鳥。奮",
    "T45n1910_003:0977a09": "翼飛騰噉罪人肉。牛頭獄卒形如羅剎而有",
    "T45n1910_003:0977a10": "九尾。尾如鐵叉。復有九頭。頭上十八角。角",
    "T45n1910_003:0977a11": "有六十四眼。一一眼中皆悉迸出諸熱鐵丸",
    "T45n1910_003:0977a12": "燒罪人肉。然其一瞋一怒哮吼之時聲如霹",
    "T45n1910_003:0977a13": "靂。復有無量無邊刀輪空中而下。從罪人頂",
    "T45n1910_003:0977a14": "入從足而出。於是罪人痛徹骨髓苦切肝心。",
    "T45n1910_003:0977a15": "如是經無數歲求生不得求死不得。如是等",
    "T45n1910_003:0977a16": "報今日皆悉稽顙慚愧懺悔。次復懺悔刀山",
    "T45n1910_003:0977a17": "劍樹地獄身首脫落罪報。懺悔鑊湯爐炭地",
    "T45n1910_003:0977a18": "獄燒煮罪報。懺悔鐵床銅柱地獄燋然罪報。",
    "T45n1910_003:0977a19": "懺悔刀輪火車地獄劈礫罪報。懺悔拔舌犁",
    "T45n1910_003:0977a20": "耕地獄楚痛罪報。懺悔吞噉鐵丸烊銅灌口",
    "T45n1910_003:0977a21": "地獄五內消爛罪報。懺悔鐵磨地獄骨肉灰",
    "T45n1910_003:0977a22": "粉罪報。懺悔黑繩地獄肢節分離罪報。懺悔",
    "T45n1910_003:0977a23": "灰河沸屎地獄惱悶罪報。懺悔鹹水寒&#x6C37;地",
    "T45n1910_003:0977a24": "獄皮膚拆裂裸凍罪報。懺悔豺狼鷹犬地獄",
    "T45n1910_003:0977a25": "更相殘害罪報。懺悔刀兵距爪地獄更相搏",
    "T45n1910_003:0977a26": "撮斫刺罪報。懺悔火坑地獄炮炙罪報。懺悔",
    "T45n1910_003:0977a27": "兩石相磕地獄形骸碎破罪報。懺悔眾合黑",
    "T45n1910_003:0977a28": "耳地獄解剔罪報。懺悔闇冥肉山地獄斬剉",
    "T45n1910_003:0977a29": "罪報。懺悔鋸解釘身地獄斷截罪報。懺悔鐵",
    "T45n1910_003:0977b01": "棒倒懸地獄屠割罪報。懺悔燋熱叫喚地獄",
    "T45n1910_003:0977b02": "煩冤罪報。懺悔大小鐵圍山間長夜冥冥不",
    "T45n1910_003:0977b03": "識三光罪報。懺悔阿波波地獄。阿婆婆地獄。",
    "T45n1910_003:0977b04": "阿吒吒地獄。阿羅羅地獄。如是八寒八熱一",
    "T45n1910_003:0977b05": "切諸地獄中。復有八萬四千鬲子地獄以為",
    "T45n1910_003:0977b06": "眷屬。此中罪苦炮煮楚痛。剝皮刷肉削骨打",
    "T45n1910_003:0977b07": "髓抽腸拔肺無量諸苦。不可聞不可說。南無",
    "T45n1910_003:0977b08": "佛今日在此中者。或是我等無始以來經生",
    "T45n1910_003:0977b09": "父母一切眷屬。我等與彼命終之後。或當復",
    "T45n1910_003:0977b10": "墮如此獄中。今日洗心懇禱叩頭稽顙。向十",
    "T45n1910_003:0977b11": "方佛大地菩薩求哀懺悔。令此一切罪報畢",
    "T45n1910_003:0977b12": "竟消滅。願承是懺悔地獄等報所生功德。即",
    "T45n1910_003:0977b13": "時破壞。阿鼻鐵城悉為淨土無惡道名。其餘",
    "T45n1910_003:0977b14": "地獄一切苦具轉為樂緣。刀山劍樹變成寶",
    "T45n1910_003:0977b15": "林。鑊湯爐炭蓮華化生。牛頭獄卒除捨暴虐。",
    "T45n1910_003:0977b16": "皆起慈悲無有惡念。地獄眾生得離苦果。更",
    "T45n1910_003:0977b17": "不造因。等受安樂如第三禪。一時俱發無上",
    "T45n1910_003:0977b18": "道心。懺悔已。至心信禮常住三寶。",
    "T45n1910_003:0977b19": "[0977b19] 南無毘盧遮那佛 南無本師釋迦牟尼佛",
    "T45n1910_003:0977b20": " 南無阿彌陀佛 南無彌勒佛 南無龍種",
    "T45n1910_003:0977b21": "上尊王佛 南無龍自在王佛 南無寶勝",
    "T45n1910_003:0977b22": "佛 南無覺華定自在王佛 南無袈裟幢",
    "T45n1910_003:0977b23": "佛 南無師子吼佛 南無文殊師利菩薩",
    "T45n1910_003:0977b24": " 南無普賢菩薩 南無大勢至菩薩 南無",
    "T45n1910_003:0977b25": "地藏菩薩 南無大莊嚴菩薩 南無觀自",
    "T45n1910_003:0977b26": "在菩薩",
    "T45n1910_003:0977b27": "[0977b27] 禮諸佛已。次復懺悔。已懺地獄報竟。今當復",
    "T45n1910_003:0977b28": "次懺悔三惡道報。經中佛說。多欲之人多求",
    "T45n1910_003:0977b29": "利故。苦惱亦多。知足之人雖臥地上。猶以為",
    "T45n1910_003:0977c01": "樂。不知足者雖處天堂猶不稱意。但世間人",
    "T45n1910_003:0977c02": "忽有急難。便能捨財不計多少。而不知此身",
    "T45n1910_003:0977c03": "臨於三塗深坑之上。一息不還便應墮落。忽",
    "T45n1910_003:0977c04": "有知識勸營功德。令修未來善法資糧。執此",
    "T45n1910_003:0977c05": "慳心無肯作理。夫如是者極為愚惑。何以故",
    "T45n1910_003:0977c06": "爾。經中佛說。生時不齎一文而來。死亦不持",
    "T45n1910_003:0977c07": "一文而去。苦身積聚為之憂惱。於己無益徒",
    "T45n1910_003:0977c08": "為他有。無善可恃無德可怙。致使命終墮諸",
    "T45n1910_003:0977c09": "惡道。是故今日歸命三寶。至誠懺悔。次復懺",
    "T45n1910_003:0977c10": "悔畜生道中無所識知罪報。懺悔畜生道中",
    "T45n1910_003:0977c11": "負重牽犁償他宿債罪報。懺悔畜生道中不",
    "T45n1910_003:0977c12": "得自在。為他斫刺屠割罪報。懺悔畜生道中",
    "T45n1910_003:0977c13": "無足二足四足多足罪報。懺悔畜生道中身",
    "T45n1910_003:0977c14": "諸毛羽鱗甲之內。為諸小蟲之所唼食罪報。",
    "T45n1910_003:0977c15": "如是畜生道中有無量罪報。今日至誠皆悉",
    "T45n1910_003:0977c16": "懺悔。次復懺悔餓鬼道中長受飢渴百千萬",
    "T45n1910_003:0977c17": "歲。初不曾聞漿水之名罪報。懺悔餓鬼食噉",
    "T45n1910_003:0977c18": "膿血糞穢罪報。懺悔餓鬼動身之時一切肢",
    "T45n1910_003:0977c19": "節火然罪報。懺悔餓鬼腹大咽小罪報。如是",
    "T45n1910_003:0977c20": "餓鬼道中無量苦報。今日稽顙求哀皆悉懺",
    "T45n1910_003:0977c21": "悔。次復懺悔一切鬼神修羅道中諛諂憍詐",
    "T45n1910_003:0977c22": "罪報。懺悔鬼神道中擔沙負石填河塞海罪",
    "T45n1910_003:0977c23": "報。懺悔鬼神羅剎鳩槃茶諸惡鬼神生噉血",
    "T45n1910_003:0977c24": "肉受此醜陋罪報。如是鬼神道中無量無邊",
    "T45n1910_003:0977c25": "一切罪報。今日稽顙向十方佛大地菩薩。求",
    "T45n1910_003:0977c26": "哀懺悔悉令消滅。願承是懺悔畜生等報所",
    "T45n1910_003:0977c27": "生功德。生生世世滅愚癡垢。自識業緣智慧",
    "T45n1910_003:0977c28": "明照斷惡道身。願以懺悔餓鬼等報所生功",
    "T45n1910_003:0977c29": "德。生生世世永離慳貪飢渴之苦。常&#x98E1;甘露",
    "T45n1910_003:0978a01": "解脫之味。願以懺悔鬼神修羅等報所生功",
    "T45n1910_003:0978a02": "德。生生世世質直無諂。離邪命因除醜陋果。",
    "T45n1910_003:0978a03": "福利人天。願從今以去乃至道場。決定不受",
    "T45n1910_003:0978a04": "四惡道報。唯除大悲為眾生故。以誓願力處",
    "T45n1910_003:0978a05": "之無厭。已懺三塗等報。今當復次稽懇懺悔",
    "T45n1910_003:0978a06": "人天餘報。相與稟此閻浮壽命。雖曰百年滿",
    "T45n1910_003:0978a07": "者無幾。於其中間盛年夭枉。其數無量。但有",
    "T45n1910_003:0978a08": "眾苦煎追心形愁憂恐怯未曾暫離。如此皆",
    "T45n1910_003:0978a09": "是善根微弱惡業滋多。致使現在凡有所為",
    "T45n1910_003:0978a10": "皆不稱意。當知悉是過去已來惡業餘報。是",
    "T45n1910_003:0978a11": "故某甲等今當懺悔無始以來至于今日。所",
    "T45n1910_003:0978a12": "有現在及以未來人天之中無量餘報。懺悔",
    "T45n1910_003:0978a13": "人間流殃宿對癃殘。百病六根不具罪報。懺",
    "T45n1910_003:0978a14": "悔人間邊地邪見三惡八難罪報。懺悔人間",
    "T45n1910_003:0978a15": "多病消瘦促命夭枉罪報。懺悔人間六親眷",
    "T45n1910_003:0978a16": "屬不能得常相保守罪報。懺悔人間親友凋",
    "T45n1910_003:0978a17": "喪愛別離苦罪報。懺悔人間冤家聚會愁憂",
    "T45n1910_003:0978a18": "怖畏罪報。懺悔人間水火盜賊刀兵危險驚",
    "T45n1910_003:0978a19": "恐怯弱罪報。懺悔人間孤獨困苦流離波迸",
    "T45n1910_003:0978a20": "亡失國土罪報。懺悔人間牢獄繫閉幽執側",
    "T45n1910_003:0978a21": "立鞭撻栲楚罪報。懺悔人間公私口舌更相",
    "T45n1910_003:0978a22": "羅染。更相誣謗罪報。懺悔人間惡病連年累",
    "T45n1910_003:0978a23": "月不瘥枕臥床席不能起居罪報。懺悔人間",
    "T45n1910_003:0978a24": "冬瘟夏疫毒癘傷寒罪報。懺悔人間賊風腫",
    "T45n1910_003:0978a25": "滿否塞罪報。懺悔人間為諸惡神伺求其便",
    "T45n1910_003:0978a26": "欲作禍崇罪報。懺悔人間鳥嗚百怪飛屍邪",
    "T45n1910_003:0978a27": "鬼為作妖異罪報。懺悔人間為虎豹豺狼水",
    "T45n1910_003:0978a28": "陸一切諸惡禽獸所傷罪報。懺悔人間自縊",
    "T45n1910_003:0978a29": "自殺罪報。懺悔人間投坑赴火自沈自墮罪",
    "T45n1910_003:0978b01": "報。懺悔人間無有威德名聞罪報。懺悔人間",
    "T45n1910_003:0978b02": "衣服資生不能稱心罪報。懺悔人間行來出",
    "T45n1910_003:0978b03": "入有所運為值惡知識為作留難罪報。如是",
    "T45n1910_003:0978b04": "現在未來人天之中。無量禍橫災疫厄難衰",
    "T45n1910_003:0978b05": "惱罪報。某甲等今日至誠向十方佛尊法聖",
    "T45n1910_003:0978b06": "眾求哀懺悔。願皆消滅。前已懺悔三業六根",
    "T45n1910_003:0978b07": "一切煩惱障。一切業障。四生六道一切報障。",
    "T45n1910_003:0978b08": "今當次第發願回向。某甲等願以此懺悔三",
    "T45n1910_003:0978b09": "障所生功德。悉皆回向施與一切眾生。俱同",
    "T45n1910_003:0978b10": "懺悔願與一切眾生現生之內身心安樂。三",
    "T45n1910_003:0978b11": "災八難不吉祥事咸悉消除。衣食豐饒。正信",
    "T45n1910_003:0978b12": "三寶。捨此報身皆得往生極樂世界。親覲彌",
    "T45n1910_003:0978b13": "陀得授記&#x8382;。當來世中見彌勒佛。聽聞正法",
    "T45n1910_003:0978b14": "如教進修。又願生生世世在在處處。常值國",
    "T45n1910_003:0978b15": "王興隆三寶。不生外道邪見之家。又願生生",
    "T45n1910_003:0978b16": "世世在在處處。蓮華化生種族尊勝。安隱快",
    "T45n1910_003:0978b17": "樂衣食自然。又願生生世世在在處處。慈仁",
    "T45n1910_003:0978b18": "忠孝等心濟物。不生一念逆害之心。又願生",
    "T45n1910_003:0978b19": "生世世在在處處。常為諸佛之所護念。能降",
    "T45n1910_003:0978b20": "魔怨及諸外道。與諸菩薩俱會一處。菩提道",
    "T45n1910_003:0978b21": "心相續不斷。又願生生世世在在處處。興顯",
    "T45n1910_003:0978b22": "佛法修行大乘。分身無量救度眾生。直至道",
    "T45n1910_003:0978b23": "場無有退轉。如諸佛菩薩所發誓願。所修福",
    "T45n1910_003:0978b24": "智所行回向。我亦如是。發願修集回向虛空",
    "T45n1910_003:0978b25": "界盡。眾生界盡。眾生業煩惱盡我此修行回",
    "T45n1910_003:0978b26": "向終無有盡。發願回向已。至心信禮常住三",
    "T45n1910_003:0978b27": "寶。"
}