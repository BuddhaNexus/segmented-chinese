{
    "X82n1571_093:0517b03": "五燈全書卷第九十三",
    "X82n1571_093:0517b05": "京都聖感禪寺住持(臣)僧 (超永) 編輯",
    "X82n1571_093:0517b06": "京都古華嚴寺住持(臣)僧 (超揆) 較閱 進",
    "X82n1571_093:0517b07": "呈",
    "X82n1571_093:0517b08": "  臨濟宗",
    "X82n1571_093:0517b09": "   南嶽下三十六世隨錄",
    "X82n1571_093:0517b10": "戇州寶華&#x636C;松寤禪師[0517b10] 上堂。挈挈波波。&#x811A;跟下不移",
    "X82n1571_093:0517b11": "一步。忙忙碌碌。&#x9599;市裏不見半人。惟有不出戶庭底。",
    "X82n1571_093:0517b12": "朝往天台。暮遊南嶽。且道。歸家一句。又作麼生。還委",
    "X82n1571_093:0517b13": "悉麼。骨格天然多意氣。不向如來行處行 上堂。纔",
    "X82n1571_093:0517b14": "說戒又上堂。祖意教意。毫沒囊藏。若向這裏。全身擔",
    "X82n1571_093:0517b15": "荷。聖凡兩絕。迷悟雙忘。且道。釋迦老子。與達磨大師。",
    "X82n1571_093:0517b16": "即今在甚麼處。顧左右曰。各歸衣&#x9262;下。板嚮赴齋坐",
    "X82n1571_093:0517b17": "(諾諾導嗣)。",
    "X82n1571_093:0517b18": "廬陵龍須開一徑禪師[0517b18] 浙江烏程朱氏子。幼失怙恃。",
    "X82n1571_093:0517b19": "隨祖受經。日記數千言。弱冠能屬文。忽厭世相。白祖。",
    "X82n1571_093:0517b20": "至吳門靈瑞。禮融印剃落。印令讀楞嚴法華。過目解",
    "X82n1571_093:0517b21": "義。恍悟夙因。乃辭印。參焦山乘。一見器之。勉示庭前",
    "X82n1571_093:0517b22": "柏樹子話。疑情日發。既而到廬山。值天界盛開法圓",
    "X82n1571_093:0517b23": "通。便求進堂。提撕極切。至第五日。進方丈。跪問。弟子",
    "X82n1571_093:0517b24": "做工夫。請和尚示個入處。適版鳴。盛曰。版嚮了。喫粥",
    "X82n1571_093:0517c01": "去。師起擬出。未跨門。心中忽然踴躍。如輥出一輪紅",
    "X82n1571_093:0517c02": "日。便連禮數拜。盛曰。我有甚指示。師曰。和尚老婆心",
    "X82n1571_093:0517c03": "切。盛微笑。打一如意。從此&#x5FA7;歷諸方。末上青原。謁秀。",
    "X82n1571_093:0517c04": "秀問。那裏來。師翹一足。秀曰。莫學者&#x8657;頭。師曰。從來",
    "X82n1571_093:0517c05": "不誑語。秀曰。打野&#x69B8;漢。參堂去。命掌牋翰。既而囑授。",
    "X82n1571_093:0517c06": "出住西昌龍安廬陵龍須禾山甘露 上堂。修證即",
    "X82n1571_093:0517c07": "不問。灼然四染汙一句。定綱宗坐斷千差語。&#x9262;盂裏",
    "X82n1571_093:0517c08": "走馬。淨瓶裏涕唾。衲僧家巴鼻。大蟲看水磨。喝一喝",
    "X82n1571_093:0517c09": " 開爐上堂。月令建子。律應黃鍾。滴水滴凍。衲子家",
    "X82n1571_093:0517c10": "風。所以道。窮則變。變則通。龍須山裏。擇死柴頭。撥無",
    "X82n1571_093:0517c11": "&#x70DF;火炙得。無言童子滿面紅。規模習氣盡銷鎔。巨靈",
    "X82n1571_093:0517c12": "&#x64E1;手無多子。擘破華山千萬重 上堂。今日開爐。先",
    "X82n1571_093:0517c13": "與大眾議定。一不得助。一不得忘。三不得釘樁搖櫓。",
    "X82n1571_093:0517c14": "四不得鑿壁偷光。五不得&#x7ADB;竮孤露。六不得衣&#x9262;還",
    "X82n1571_093:0517c15": "鄉。果能依斯六者。方解事于空王。喝一喝 問如何",
    "X82n1571_093:0517c16": "是奪人不奪境。師曰。你是個死漢。如何是奪境不奪",
    "X82n1571_093:0517c17": "人。師曰。拂&#x5374;眼裏塵。如何是人境兩俱奪。師便打。如",
    "X82n1571_093:0517c18": "何是人境俱不奪。師曰。禮拜了退 師于康熙戊午",
    "X82n1571_093:0517c19": "秋季示微疾。動靜如常。至十月初二日。索浴剃髮更",
    "X82n1571_093:0517c20": "衣。命侍者進紙筆。書遺言與偈。一一詳切。擲筆而逝。",
    "X82n1571_093:0517c21": "世壽六十。僧臘四十。塔于本山之麓(眉庵秀嗣)。",
    "X82n1571_093:0517c22": "當湖善護菴尼一音見禪師[0517c22] 姓戈。適沈以疾謝。投伏",
    "X82n1571_093:0517c23": "獅剛披剃。看萬法歸一話有省。剛問。如何是有物先",
    "X82n1571_093:0517c24": "大地。無形本寂寥。師曰。到家何必說程途。剛曰。如何",
    "X82n1571_093:0518a01": "是你到家消息。師曰。仲冬天寒。請和尚珍重。剛為印",
    "X82n1571_093:0518a02": "可 百丈再參馬祖因緣頌曰。春花爛熳柳隨風。泊",
    "X82n1571_093:0518a03": "岸漁舟解轉蓬。鏡裏山河原不別。一聲孤雁落長空",
    "X82n1571_093:0518a04": " 臺山婆子頌曰。婆子臺邊弄釣竿。風流脫體幾多",
    "X82n1571_093:0518a05": "般。不因趙老來親看。往往行人被熱瞞(祗園剛嗣)。",
    "X82n1571_093:0518a06": "琬公琳禪師[0518a06] 參模。侍立次。模問。古人有三種墮。且道。",
    "X82n1571_093:0518a07": "如何是類墮。師曰。何處不稱尊。如何是隨墮。師曰。不",
    "X82n1571_093:0518a08": "入虎穴。焉得虎子。如何是尊貴墮。師曰。我為法王。于",
    "X82n1571_093:0518a09": "法自在。模打一掌曰。者是那一墮。師曰。鴛鴦繡出從",
    "X82n1571_093:0518a10": "君看。不把金鍼度與人(永泰模嗣)。",
    "X82n1571_093:0518a11": "宜興陽山潮音轉峰頂禪師[0518a11] 太倉朱氏子。示眾。舉僧",
    "X82n1571_093:0518a12": "問趙州。狗子還有佛性也無。州曰無。僧曰。蠢動含靈",
    "X82n1571_093:0518a13": "俱有佛性。為甚狗子&#x5374;無。州曰。為伊有業識在。師曰。",
    "X82n1571_093:0518a14": "陽山那時若見。恁麼答話。未免拍手大笑。何故。待者",
    "X82n1571_093:0518a15": "老漢豁開頂門正眼。自然不墮有無窠臼 示眾。舉",
    "X82n1571_093:0518a16": "僧問天童悟和尚。如何是三寶。悟曰一餐胡餅兩餐",
    "X82n1571_093:0518a17": "粥。曰不是這三飽。悟曰老僧日日奉持。師頌曰。問亦",
    "X82n1571_093:0518a18": "尋常答亦奇。和盤托出更無私。奉持一句超三寶。雪",
    "X82n1571_093:0518a19": "曲陽春非楚詞(鐵關能嗣)。",
    "X82n1571_093:0518a20": "嵩山玄水杲禪師[0518a20] 江南無錫黃氏子。父夢雙輪從室",
    "X82n1571_093:0518a21": "並昇。照徹上下。感而有孕。生時有六種震動之徵。幼",
    "X82n1571_093:0518a22": "性愚頑。長而懶學。年十三出遊。途遇餓殍。遂驚駭問",
    "X82n1571_093:0518a23": "同行僧。有何法可免此苦。僧曰。欲免此苦。必求出世。",
    "X82n1571_093:0518a24": "去塵遠俗。參訪知識。見徹本源。得離生死。師即拜謝。",
    "X82n1571_093:0518b01": "回告父母苦求出家。送惠山寺披剃。因看古德錄。至",
    "X82n1571_093:0518b02": "兔角杖挑潭底月龜毛繩縛樹頭風之句。頓起疑情。",
    "X82n1571_093:0518b03": "一夕無眠。次日腰包別眾。直抵龍池。至山門&#x64E1;頭。忽",
    "X82n1571_093:0518b04": "見龍池曉雲額。前疑盡釋。乃口占曰。早知個裏原無",
    "X82n1571_093:0518b05": "我。何苦終朝冒雨行。可笑諸方學道者。龜毛兔角強",
    "X82n1571_093:0518b06": "追尋。遂入方丈。微問。冒雨來山。所為何事。師曰。道即",
    "X82n1571_093:0518b07": "不堪。微曰。不涉程途。你試道看。師曰。和尚為甚不領",
    "X82n1571_093:0518b08": "話。微曰&#x732B;。師曰。將謂將謂。微便打。師曰&#x732B;。微復打曰。",
    "X82n1571_093:0518b09": "教得孩兒會罵爹。參堂去。師一喝而出。後微命師承",
    "X82n1571_093:0518b10": "嗣楫首座。師不敢違。以受記&#x8382;。出住本邑嵩山。既而",
    "X82n1571_093:0518b11": "入都。得膺。",
    "X82n1571_093:0518b12": "[0518b12] 世祖章皇帝恩渥優隆。 命于慈壽開法 示眾。月",
    "X82n1571_093:0518b13": "正明秋已老。砌下寒蛩聲且悲。世人何故多顛倒。只",
    "X82n1571_093:0518b14": "知折桂與攀花。誰肯迴光而返照。百年三萬六千朝。",
    "X82n1571_093:0518b15": "彈指之間便過了。吾等林下衲僧家。切莫從他顛倒",
    "X82n1571_093:0518b16": "好。朝參暮叩不宜遲。究明己事必須早。急急償還他",
    "X82n1571_093:0518b17": "飯錢。莫待閻君親自討。山僧此語非等閒。只要諸人",
    "X82n1571_093:0518b18": "自悟好。若將此語等閒看。到頭空自傷懷抱 晚參。",
    "X82n1571_093:0518b19": "道二不成雙。道一不成隻。兩個五十文。究竟是一百。",
    "X82n1571_093:0518b20": "數目甚分明。阿誰能辨別。瑞雪落紛紛山河成一色。",
    "X82n1571_093:0518b21": "報諸人瞥不瞥。坡前野鹿與行人。一步明明一個跡。",
    "X82n1571_093:0518b22": "若能者裏徹根源。一主參學事已畢 僧參。師問。那",
    "X82n1571_093:0518b23": "裏來。曰三峰。師豎拳曰。三峰還有者個麼。僧喝。師曰。",
    "X82n1571_093:0518b24": "伶俐漢子。僧擬進語。師直打出 僧參。師問。阿誰與",
    "X82n1571_093:0518c01": "你拖者死屍來。僧喝。師曰。三喝四喝後如何。僧擬議。",
    "X82n1571_093:0518c02": "師打曰。弄&#x8657;頭漢(古帆楫嗣)。",
    "X82n1571_093:0518c03": "永嘉法通極牧傑禪師[0518c03] 邑之林氏子。幼共諸童子戲。",
    "X82n1571_093:0518c04": "好聚沙為塔。或瞑目趺坐。識者異之。十五歲失怙。起",
    "X82n1571_093:0518c05": "無常想。辭母。乞禪靜菴朗心脫白。指謁法通大拙。令",
    "X82n1571_093:0518c06": "看楞嚴。至見猶離見見不能及處。疑情頓發。究未豁",
    "X82n1571_093:0518c07": "然。參密印幟。隨參理安福嚴明發天童諸大老。皆有",
    "X82n1571_093:0518c08": "機緣。然終不自肯。聞大潮楫道風。賣布單參請。纔上",
    "X82n1571_093:0518c09": "法堂。即曰。久聞大潮潑天白浪。因甚今日到來。點滴",
    "X82n1571_093:0518c10": "也無。楫曰。闍黎好生。照顧袈裟角。師曰。恁麼則沾恩",
    "X82n1571_093:0518c11": "有地。楫打曰。且道是賞是罰。師曰。禮謝和尚。楫曰。今",
    "X82n1571_093:0518c12": "日打著半個。師掩耳。楫即留作維那。旋授師衣拂。出",
    "X82n1571_093:0518c13": "住法通 上堂。遮一片田地。最初威音王前契書。已",
    "X82n1571_093:0518c14": "交與諸人了也。一任深耕易耨。莫不乘時獲益。祇是",
    "X82n1571_093:0518c15": "年代深遠。荒唐懈廢。若也回頭暫觀。退步就己。方知",
    "X82n1571_093:0518c16": "從本未&#x751E;少失。所以道。祇是舊時人。不改舊時行履",
    "X82n1571_093:0518c17": "處。且道。作麼生是舊時人。卓拄杖曰。眼底瞳人吹觱",
    "X82n1571_093:0518c18": "篥。鼻中獅子露威獰 除夕小參。舉拂子。召眾曰。還",
    "X82n1571_093:0518c19": "見麼。此是人人本有底新把柄。即是從上佛祖未了",
    "X82n1571_093:0518c20": "底舊公案。今朝不免拈頭作尾。翻尾作頭。貴使大家",
    "X82n1571_093:0518c21": "知有。拂一拂曰。向者裏。要覓纖毫生滅去來之相。猶",
    "X82n1571_093:0518c22": "如尋始末于環輪之所。求向背于&#x8657;空之中。更說甚",
    "X82n1571_093:0518c23": "麼此陰方謝。彼陰未生。大抵人情有得方失。世路無",
    "X82n1571_093:0518c24": "往不還。所以法昌。邀首座喫湯。聊表家風。北禪向僧",
    "X82n1571_093:0519a01": "堂烹宰。勞費太甚。若也檢點將來。盡屬世諦流布。且",
    "X82n1571_093:0519a02": "道。法通者裏。畢竟將甚麼。與大眾分歲。擊香几曰。少",
    "X82n1571_093:0519a03": "間聞殿上鼓聲。速下食堂驗取 越四載。退居化城。",
    "X82n1571_093:0519a04": "至康熙庚申八月二十三日示疾。至閏八月二十三",
    "X82n1571_093:0519a05": "日辰時。忽取水澡浴。更衣趺坐。眾請說偈。師曰。緣聚",
    "X82n1571_093:0519a06": "示有生。緣散示有去。生死皆夢幻。何須重說偈。良久",
    "X82n1571_093:0519a07": "曰。大眾會麼。一喝而逝。師生于明天啟丙寅歲十月",
    "X82n1571_093:0519a08": "十七日。世壽五十有五。僧臘三十有七。塔于化城(古帆",
    "X82n1571_093:0519a09": "楫嗣)。",
    "X82n1571_093:0519a10": "易菴燧禪師[0519a10] 常州宜興人。示眾。風捲殘雲盡。山山長",
    "X82n1571_093:0519a11": "綠苔。日輪當午卓。萬戶笑盈腮。敢問諸人。且道笑個",
    "X82n1571_093:0519a12": "甚麼。土原是泥做的 世尊拈花頌曰。靈山塗毒突",
    "X82n1571_093:0519a13": "然撾。吐&#x80C6;傾心露爪牙。一笑飲光天地裂。傾湫倒嶽",
    "X82n1571_093:0519a14": "許誰誇 女子出定頌曰。出定入定。磨磚作鏡。文殊",
    "X82n1571_093:0519a15": "罔明。&#x8657;空安柄。咄(梅山鼎嗣)。",
    "X82n1571_093:0519a16": "松萬庭南筏禪師[0519a16] 示眾。廿年參遍叩諸方。毒氣深藏",
    "X82n1571_093:0519a17": "自覺忘。不是此回傾腹瀉。怎能屙淨者條腸 上堂。",
    "X82n1571_093:0519a18": "倒接無根樹。橫挑海底燈。祇是尋常茶飯。是非海裏",
    "X82n1571_093:0519a19": "翻身。人我山中獨步。猶是本分生涯。輸&#x5374;山子。自喪",
    "X82n1571_093:0519a20": "家風。踢倒淨瓶。無非壺弄。如金鵬香象截取龍吞。孰",
    "X82n1571_093:0519a21": "敢睥睨。有如此威德。有如此作略。堪能克紹宗猷。興",
    "X82n1571_093:0519a22": "隆祖道。方可欺君不得。若是迷封滯&#x6BBB;。非唯埋沒自",
    "X82n1571_093:0519a23": "己。抑且屈辱先宗。即今還有超宗異目的漢子麼。若",
    "X82n1571_093:0519a24": "有。道不&#x8657;行。若無。山僧今日向千聖頂[寧*頁]上。作獅子",
    "X82n1571_093:0519b01": "哮吼去也。喝一喝。下座 上堂。雙眸突出雪山睛。怪",
    "X82n1571_093:0519b02": "嘆奇哉海嶽驚。平地賺他多士子。今朝盡道悟明星。",
    "X82n1571_093:0519b03": "豎拂子曰。見麼。若向者裏薦得。不但同迦文老人。一",
    "X82n1571_093:0519b04": "個鼻孔出氣。亦與三世如來。把手共行。設或顧&#x7ADA;停",
    "X82n1571_093:0519b05": "思。白雲萬里。眾中還有證據者麼。擲拂子曰。了知撲",
    "X82n1571_093:0519b06": "落非他物。始信縱橫不是塵(響谷徹嗣)。",
    "X82n1571_093:0519b07": "順天房山雲居溟波古禪師[0519b07] 畿南武清郭氏子。弟兄",
    "X82n1571_093:0519b08": "七人。師居第五。因父病。得冥警許子出家。七歲捨入",
    "X82n1571_093:0519b09": "天仙菴。禮智安薙染。菴本應院。平居無異俗習。師每",
    "X82n1571_093:0519b10": "嫌之。痛念生死事大。莫可咨決。至二十五。跪誦華嚴。",
    "X82n1571_093:0519b11": "足不越閫者三載。偶禪客勉令參學。遂于愍忠圓具",
    "X82n1571_093:0519b12": "戒。參大博乾于天津如來菴。便求掛搭。刻苦研究。一",
    "X82n1571_093:0519b13": "日進方丈。問如何是本來面目。乾豎拳。師曰。除此還",
    "X82n1571_093:0519b14": "有麼。乾便打。從此疑情愈發。後隨至楊村報成寺。乾",
    "X82n1571_093:0519b15": "落堂曰。堂中有個病漢。欠出一身白汗在。師聞之。工",
    "X82n1571_093:0519b16": "夫彌切。目不交睫者四晝夜。因上單脫履。忽有省。遂",
    "X82n1571_093:0519b17": "白乾。乾問。如何是你本來面目。師曰。六六三十六。乾",
    "X82n1571_093:0519b18": "曰。不是更道。師曰。九九八十一。乾打一掌曰。這是九",
    "X82n1571_093:0519b19": "九八十一。還是六六三十六。師一喝便出。自是當機",
    "X82n1571_093:0519b20": "不讓。復侍三載。得蒙印可。守靜西峪雲居十載。始應",
    "X82n1571_093:0519b21": " 多羅惠王請。開法海會。繼住龍溪南塔如來盤山",
    "X82n1571_093:0519b22": "甘露諸剎 結制上堂。寒暑遷流。神光不昧。乾坤轉",
    "X82n1571_093:0519b23": "運。物我全彰。融通萬有。而非色非聲。坐斷要津。而即",
    "X82n1571_093:0519b24": "心即佛。隨處作主。遇緣即宗。以大圓覺。為我伽藍。身",
    "X82n1571_093:0519c01": "心安居。平等性智。始知本無生滅。有甚結解。且應時",
    "X82n1571_093:0519c02": "開爐一句。又作麼生道。是聖是凡銷鑠盡。當陽直指",
    "X82n1571_093:0519c03": "本來人 臘八上堂。問第一義諦即不問。夜&#x89A9;明星",
    "X82n1571_093:0519c04": "事若何。師曰。點鐵成金。曰還有脩證也無。師曰無。曰",
    "X82n1571_093:0519c05": "既無脩證。六年苦行。又作麼生。師曰。為憐三尺子。不",
    "X82n1571_093:0519c06": "惜兩莖眉。乃曰。天不高地不厚。自利利生。非新非舊。",
    "X82n1571_093:0519c07": "未過關者。眼光爍破四天下。已過關者。始終不曾離",
    "X82n1571_093:0519c08": "窠臼。驀召大眾曰。且道。釋迦老子。夜&#x89A9;明星時。還離",
    "X82n1571_093:0519c09": "窠臼也無。眾無語。師呵呵大笑。下座 除夕小參。臘",
    "X82n1571_093:0519c10": "月三十日到來也。諸人&#x811A;跟下事作麼生。汝等須知。",
    "X82n1571_093:0519c11": "人人本有。個個圓成。所以道。行住坐臥不離這個。若",
    "X82n1571_093:0519c12": "離這個。當面錯過。三世諸佛。也是這個。歷代祖師。也",
    "X82n1571_093:0519c13": "是這個。天下老和尚。也只是這個。乃至鱗甲羽毛。草",
    "X82n1571_093:0519c14": "木昆蟲。無不承這個恩力。諸人還會得這個麼。若也",
    "X82n1571_093:0519c15": "會得。眉毛依舊。其或未然。來年更有新條在。惱亂春",
    "X82n1571_093:0519c16": "風卒未休 觀音誕日上堂。曾為古如來。廣歷塵沙",
    "X82n1571_093:0519c17": "劫。大地悉圓通。何處有生滅。三十二應現全身。剎剎",
    "X82n1571_093:0519c18": "塵塵都漏泄。顧左右曰。且道漏泄個甚麼。紅霞穿碧",
    "X82n1571_093:0519c19": "落。白日繞須彌 上堂。杲日正當空。照耀無邊際。應",
    "X82n1571_093:0519c20": "現絕遮攔。生死渾無忌。世出及世間。總歸第一義。衲",
    "X82n1571_093:0519c21": "僧如薦得。蘇嚕和[口*悉]哩 問。如何是奪人不奪境。師",
    "X82n1571_093:0519c22": "曰。空裏幢旛無罣&#x788D;。曰如何是奪境不奪人。師曰。巍",
    "X82n1571_093:0519c23": "然獨立絕攀援。曰如何是人境兩俱奪。師曰。目前無",
    "X82n1571_093:0519c24": "闍黎。此間無老僧。曰如何是人境俱不奪。師曰。國清",
    "X82n1571_093:0520a01": "才子貴。家富小兒嬌 頌女子出定曰。青山孤聳挂",
    "X82n1571_093:0520a02": "高雲。婢見奴兒意便慇。月下共彈離恨譜。只堪惆悵",
    "X82n1571_093:0520a03": "不堪聞 頌趙州狗子佛性話曰。明鏡高懸照古今。",
    "X82n1571_093:0520a04": "有無不涉淨無痕。浮光散盡秋光露。明月蘆花一色",
    "X82n1571_093:0520a05": "新(大博乾嗣)。",
    "X82n1571_093:0520a06": "京都洪光解三洪禪師[0520a06] 蘇之嘉定葛氏子。母生時。預",
    "X82n1571_093:0520a07": "兆吞月之夢。纔離襁褓喪母。五歲父送就學。稍識字。",
    "X82n1571_093:0520a08": "喜閱宗門文字。漸長樂游琳宮紺宇。聞梵聲則怡然",
    "X82n1571_093:0520a09": "忘返。乃厭世相無常。以出家之意白父。父不許。因循",
    "X82n1571_093:0520a10": "至十七歲。會父遠出。遂決志。禮南翔白鶴寺會心師",
    "X82n1571_093:0520a11": "剃落。偶值徑山容老人到寺。示參趙州無字話。一日",
    "X82n1571_093:0520a12": "容問。白鶴南翔久矣。子為何在此坐地。師應聲曰。祇",
    "X82n1571_093:0520a13": "待扶搖九萬風。容笑曰。我助子可乎。隨打一掌。那時",
    "X82n1571_093:0520a14": "雖不知這一掌落處。胸中&#x5374;也生疑。二十六歲。受具",
    "X82n1571_093:0520a15": "于海藏香雪律主。嗣後&#x5FA7;參福嚴靈隱靈巖機緣頗",
    "X82n1571_093:0520a16": "多。丙午年。進京謁盤山乾于放生池。耳提面命。親炙",
    "X82n1571_093:0520a17": "多時。適胡少宰弟翽羽。請閉關千牧園六年。一日看",
    "X82n1571_093:0520a18": "華嚴元談。至十元門海印森羅常住處。如醉復醒。因",
    "X82n1571_093:0520a19": "悟法界圓融無盡之旨。始契昔日徑山容一掌之意。",
    "X82n1571_093:0520a20": "壬子夏。出關到盤山省覲。乾問。你在關中。有新契證",
    "X82n1571_093:0520a21": "處。何不呈似我看。師曰。好個消息。乾曰。靈雲見桃花",
    "X82n1571_093:0520a22": "而悟。玄沙畢竟不肯他。師曰。今日捉敗老漢。乾休去。",
    "X82n1571_093:0520a23": "次日。乾舉百丈再參馬祖機緣勘師。舉到即此用離",
    "X82n1571_093:0520a24": "此用處。師便喝。乾曰。本該我喝。師曰。敗將不追。乾大",
    "X82n1571_093:0520b01": "笑。師便出。嗣受記&#x8382;。出世京都海會。復興圓教。及今",
    "X82n1571_093:0520b02": "被。",
    "X82n1571_093:0520b03": "[0520b03] 旨。現住洪光。前後七領院事 遵。",
    "X82n1571_093:0520b04": "[0520b04] 旨住香山洪光寺。入院上堂。乃揮拂曰。祖師心印。狀",
    "X82n1571_093:0520b05": "似鐵牛之機。去即印住。住即印破。不去不住。如皓月",
    "X82n1571_093:0520b06": "之凌空。光輝八極。燭照萬方。有時坐斷千差。有時放",
    "X82n1571_093:0520b07": "開一線。放開一線。紅塵浩浩之中。橫拖布袋。何妨等",
    "X82n1571_093:0520b08": "個人來。坐斷千差。寂寂孤峰頂上。冷靠繩床。&#x5374;好共",
    "X82n1571_093:0520b09": "留雲住。所謂法無定相。遇緣即宗。萬法本閒。惟人自",
    "X82n1571_093:0520b10": "&#x9599;。若是久參英彥。自然頓歇馳求。南泉水牯。閒牧&#x78F5;",
    "X82n1571_093:0520b11": "北溪南。眠雲嘯月。叨蒙。",
    "X82n1571_093:0520b12": "[0520b12] 聖主洪庥。三聖瞎驢。蹴踏嶺頭山下。運水搬柴。盡是",
    "X82n1571_093:0520b13": "祖師活計。現前大眾。還有報德酬恩者麼。良久揮拂",
    "X82n1571_093:0520b14": "曰。一氣不言含有象。萬靈何處謝無私 送華嚴揆",
    "X82n1571_093:0520b15": "進院。日佛大人傳。",
    "X82n1571_093:0520b16": "[0520b16] 旨命上堂。欲入西山已有年。近承 恩賜白雲巔。借",
    "X82n1571_093:0520b17": "兄楖栗橫肩上。偶爾成文是宿緣。若論斯道。本無住",
    "X82n1571_093:0520b18": "相。動止隨緣。拈起則剎剎塵塵。盡在華嚴境裏。放下",
    "X82n1571_093:0520b19": "則人人物物。統歸選佛場中。異口同音。誦佛聲于聖",
    "X82n1571_093:0520b20": "境。淨土不隔于纖毫。通力合作。移金錫于雲端。靈山",
    "X82n1571_093:0520b21": "豈分乎今古。況知宗而不知經律者。謂之增上慢比",
    "X82n1571_093:0520b22": "丘。知經而不知宗律者。謂之不淨行說法。知律而不",
    "X82n1571_093:0520b23": "知宗教者。謂之破戒佛子。止如華嚴和尚。不舍一法。",
    "X82n1571_093:0520b24": "三身具足。四智隨心。能報 天庥之厚德。深酬佛祖",
    "X82n1571_093:0520c01": "之弘慈。萬方普被。八極同霑。更喜滿自青山。鵲噪鴉",
    "X82n1571_093:0520c02": "鳴。同談般若。幸叨吾。",
    "X82n1571_093:0520c03": "[0520c03] 皇上苑。溪光山色。全露遮那。事如是。理如是。圓融難",
    "X82n1571_093:0520c04": "盡。日殊勝。月殊勝。妙用無邊。諸仁者。且世出世間一",
    "X82n1571_093:0520c05": "切諸法。應驗在甚麼處。揮拂顧左右曰。 皇天無親。",
    "X82n1571_093:0520c06": "惟德自輔 圓教寺裕親王。啟建大悲期圓滿。請上",
    "X82n1571_093:0520c07": "堂。乃驀豎拂子曰。此是大悲千手眼。復放拂子曰。此",
    "X82n1571_093:0520c08": "是圓滿陀羅尼。不涉數量名言。不落見聞知解。直下",
    "X82n1571_093:0520c09": "轉轆轆活潑潑地。與物作則。為瑞為祥。建法因人。無",
    "X82n1571_093:0520c10": "偏無黨。都盧是個大解脫法門。以此消愆。如湯沃雪。",
    "X82n1571_093:0520c11": "以此&#x5EF8;福。福增無量。乃至天地得之以清寧。日月得",
    "X82n1571_093:0520c12": "之而流行。凡有所為。無不殊勝。名之曰牟尼珠如意",
    "X82n1571_093:0520c13": "寶。至于身班 帝穆。能副人天之喜。爵重珪璋。永承",
    "X82n1571_093:0520c14": "家國之榮。事理雙彰。古今一貫。祇如今日佛事功圓",
    "X82n1571_093:0520c15": "一句。又且如何。良久曰。頂門放出摩醯眼。照徹三千",
    "X82n1571_093:0520c16": "及大千 供齋米上堂。盡大地撮來。如粟米粒大。古",
    "X82n1571_093:0520c17": "人恁麼道。難補饑瘡。不若今日王府中傾出幾十大",
    "X82n1571_093:0520c18": "斛。一任諸人飽&#x98E1;細嚼。永絕饑&#x8657;。水邊林下。東觸西",
    "X82n1571_093:0520c19": "觸。不犯他人苗稼。何須更用索頭。山僧恁麼說話。意",
    "X82n1571_093:0520c20": "在于何。良久曰。休休。山僧不學老金牛。鼻繩為爾掀",
    "X82n1571_093:0520c21": "翻也。窮目還須更上樓 問。如何是西來大意。師曰。",
    "X82n1571_093:0520c22": "六月火燒山 問。萬緣放下。因甚這個放不下。師曰。",
    "X82n1571_093:0520c23": "五戒未持在 問。拄杖與和尚眉毛。相去多少。師曰。",
    "X82n1571_093:0520c24": "隔一線 問。如何是乾矢橛。師曰。火燒不著。水浸不",
    "X82n1571_093:0521a01": "爛 問。鐵船浮海面。不載往來人。未知等個阿誰。師",
    "X82n1571_093:0521a02": "曰。數不到你 問。如何是日面佛月面佛。師曰。山僧",
    "X82n1571_093:0521a03": "只有拄杖。僧作禮。師便打 問。靈鋒在握。誰敢當前。",
    "X82n1571_093:0521a04": "師作怕勢。僧作禮曰。驚動和尚。師曰。草裏漢(大博乾嗣)。",
    "X82n1571_093:0521a05": "京都海會聖心覺禪師[0521a05] 薊州玉田王氏子。上堂。蘇州",
    "X82n1571_093:0521a06": "有常州有。象王回顧。獅子哮吼。踏倒須彌。露出北斗。",
    "X82n1571_093:0521a07": "咄咄咄。六六三十六。七七四十九。不是楊岐驢。亦非",
    "X82n1571_093:0521a08": "子湖狗。看取東山水上行。狸奴白牯&#x5374;知有。且道有",
    "X82n1571_093:0521a09": "個甚麼。以拂子打圓相曰。向這裏會去 上堂。風寒",
    "X82n1571_093:0521a10": "思衣。喫飯思飽。寒也不寒。飽也不飽。生處更要熟。熟",
    "X82n1571_093:0521a11": "處便生巧。打破趙州關。長安路不遶。深防子湖狗。直",
    "X82n1571_093:0521a12": "下露牙爪。多少參方客。個個被他咬。擬議若思量。東",
    "X82n1571_093:0521a13": "方日出卯。會得在途中受用。不會則饑思煎。餓思炒",
    "X82n1571_093:0521a14": " 上堂。一不做二不休。截斷中間沒兩頭。明明歷歷",
    "X82n1571_093:0521a15": "通今古。個事從來不記秋。薰風至殿閣幽。無影林中",
    "X82n1571_093:0521a16": "牧白牛。自從食盡欄邊草。在處風光豁兩眸(大博乾嗣)。",
    "X82n1571_093:0521a17": "薊州盤山佛藏正禪師[0521a17] 上堂。人境雙彰。萬法&#x5D78;然。照",
    "X82n1571_093:0521a18": "用齊施。三乘密布。且道。人境雙忘照用俱泯一句。又",
    "X82n1571_093:0521a19": "作麼生。良久曰。白雲盡處是青山。行人更在青山外",
    "X82n1571_093:0521a20": " 上堂。財法二施。等無差別。萬器同金。萬車共轍。眼",
    "X82n1571_093:0521a21": "上橫眉。口中藏舌。于此了然。何用別說佛祖最上機。",
    "X82n1571_093:0521a22": "萬里一條鐵(大博乾嗣)。",
    "X82n1571_093:0521a23": "京都隆禧容宇貴禪師[0521a23] 上堂。法印高朗。如晴日麗中",
    "X82n1571_093:0521a24": "天。至道常弘。似秋蟾映滄海。塵塵普照。剎剎全提。接",
    "X82n1571_093:0521b01": "有情總登上乘。化無相咸明實義。此是佛祖慈悲。權",
    "X82n1571_093:0521b02": "宜利濟。若是祖師門下。本自圓成。毫無造作。棒喝交",
    "X82n1571_093:0521b03": "加。猶為節外。大眾還會麼。當知清白傳家客。洗耳河",
    "X82n1571_093:0521b04": "邊不飲牛 國戚請上堂。火不待日而熱。風不待月",
    "X82n1571_093:0521b05": "而&#x51C9;。鶴長鳧短。鵠白烏黑。花開逢綵石。竹裏見紅泉。",
    "X82n1571_093:0521b06": "眾中還有會得者麼。卓拄杖曰。鳳凰樓下交天仗。烏",
    "X82n1571_093:0521b07": "鵲橋邊敞御筵 上堂。西來的的意。千聖莫能譚。開",
    "X82n1571_093:0521b08": "口成雙橛。揚眉落二三。枯榮一任彼。甘苦自家諳。大",
    "X82n1571_093:0521b09": "眾。三條椽下。七尺單前。且道是個甚麼。良久曰。參",
    "X82n1571_093:0521b10": " 上堂。眼中著百千萬億須彌山。不剩一塵。耳中承百",
    "X82n1571_093:0521b11": "千萬億香水海。不餘一滴。無足人能行。無口人能言。",
    "X82n1571_093:0521b12": "且道。人人本有。個個不無。是神通妙用。是法爾如然。",
    "X82n1571_093:0521b13": "喝一喝曰。盡思共度量。不能測吾智(大博乾嗣)。",
    "X82n1571_093:0521b14": "京都勝果景山禪禪師[0521b14] 吳江人。臘八供法衣。上堂。提",
    "X82n1571_093:0521b15": "起袈裟角曰。西天四七傳持。東土二三授受。直至如",
    "X82n1571_093:0521b16": "今。不曾移易一絲頭許。今乃世尊證道之辰。拈出此",
    "X82n1571_093:0521b17": "衣恰好。與他正覺山前煌煌明星。兩彩一賽。雖然。世",
    "X82n1571_093:0521b18": "尊&#x89A9;明星時。道個一切眾生。具有如來智慧德相。但",
    "X82n1571_093:0521b19": "以妄想執著。不能證得。若據山僧檢點將來。不合把",
    "X82n1571_093:0521b20": "智慧妄想。話作兩橛。致使後代兒孫。將正法眼藏。喚",
    "X82n1571_093:0521b21": "作破沙盆。無位人乾矢橛。累他分&#x758E;不下。要知凡情",
    "X82n1571_093:0521b22": "聖解盡是&#x8657;名。殊相嚴飭皆為幻色。山僧不惜眉毛。",
    "X82n1571_093:0521b23": "略通一線遂披衣曰。全身奉重重拈出。&#x5FA7;覆三千歷",
    "X82n1571_093:0521b24": "劫新(大博乾嗣)。",
    "X82n1571_093:0521c01": "京都慈慧奇波塵禪師[0521c01] 上堂。諸佛最初機。祖師臨末",
    "X82n1571_093:0521c02": "案。展兩手曰。盡露與諸人。不須重打算。當陽著眼看。",
    "X82n1571_093:0521c03": "吾道一以貫 上堂。孤迥迥峭巍巍。黑漆漆明歷歷。",
    "X82n1571_093:0521c04": "佛祖&#x89B0;不破。聖凡豈能測。常現妙峰頭。大地無人識。",
    "X82n1571_093:0521c05": "且待當來問彌勒 上堂。一機相逼。萬&#x5F5A;齊消。一線",
    "X82n1571_093:0521c06": "放行。&#x7FA3;芳耀彩。所謂森羅及萬象。一法之所印。一塵",
    "X82n1571_093:0521c07": "含法界。一念遍十方。到這裏。縱奪齊施。殺活雙行。舉",
    "X82n1571_093:0521c08": "頭天外看。誰是我般人(大博乾嗣)。",
    "X82n1571_093:0521c09": "長沙洪恩楚峰立禪師[0521c09] 宜興人。小參。若是上大人。不",
    "X82n1571_093:0521c10": "勞老僧重下註&#x811A;。道個可知禮也。早犯清波。祇如不",
    "X82n1571_093:0521c11": "犯一句。作麼生道。卓拄杖曰。患啞也不得 示眾。當",
    "X82n1571_093:0521c12": "陽一句。突出難辨。頂門一機。揭地掀天。若識得。慶快",
    "X82n1571_093:0521c13": "平生(望雲英嗣)。",
    "X82n1571_093:0521c14": "梁溪南禪吼松澄禪師[0521c14] 僧問。如何是青州布衫重七",
    "X82n1571_093:0521c15": "斤。師曰。山僧做的。比他輕四兩 問。如何是本來面",
    "X82n1571_093:0521c16": "目。師曰。日曝苔枯。雨滋葉茂。曰不會。師曰。素富貴行",
    "X82n1571_093:0521c17": "乎富貴(古鏡符嗣)。",
    "X82n1571_093:0521c19": "五燈全書卷第九十三",
    "X82n1571_093:0521c21": "[0521c21] 五燈全書卷第九十三補遺",
    "X82n1571_093:0521c23": "  臨濟宗",
    "X82n1571_093:0521c24": "   南嶽下第三十六世隨錄",
    "X82n1571_093:0522a01": "參同尼一揆琛禪師[0522a01] 嘉興大司寇孫簡肅公之曾孫",
    "X82n1571_093:0522a02": "女。仲兄子麟。少年得道。登三教壇。師幼聰敏。不由師",
    "X82n1571_093:0522a03": "傅。而通書義兼繪墨。及笄適盛。盛遘疾不起。思為出",
    "X82n1571_093:0522a04": "世計。自後毀容變服。茹素焚修。立志堅貞。其兄子麟。",
    "X82n1571_093:0522a05": "見師心切。語師曰。待吾[拚-ㄙ+ㄊ]&#x5374;性命。倘有所悟。汝不難",
    "X82n1571_093:0522a06": "出世。奮身打七。大事得明。即告師曰。汝急做工夫。絕",
    "X82n1571_093:0522a07": "後再甦。欺君不得。晝夜參究。話頭難破。如吞鐵丸。愈",
    "X82n1571_093:0522a08": "疑愈悶。一日同母夫人。參謁伏獅剛。一見稱為法器。",
    "X82n1571_093:0522a09": "是冬結制。坐至二七。忽爾定去。香盡四炷。瞬息而過。",
    "X82n1571_093:0522a10": "大地平沉。洞徹本來面目。其兄聞之。笑曰。這不唧[口*留]",
    "X82n1571_093:0522a11": "漢。遲至今朝。方摸著鼻孔。何鈍如之。剛即披剃印可。",
    "X82n1571_093:0522a12": "出住參同。繼住伏獅。重陽示眾。風颯颯雨霏霏。應時",
    "X82n1571_093:0522a13": "及節。饑則食冷添衣。爾我共知。拈起也全彰妙用。放",
    "X82n1571_093:0522a14": "下也迥絕離微。金風黃葉墮。脫體露真機。禪家不用",
    "X82n1571_093:0522a15": "茱萸酒。一盞清茶釋眾疑 示眾。嚴整衲僧作用。貴",
    "X82n1571_093:0522a16": "乎敬守清規。心同杲日之明。志若&#x6C37;霜之冷。庶是法",
    "X82n1571_093:0522a17": "門種草。堪與佛祖貫通。果有恁麼人。方行恁麼事。震",
    "X82n1571_093:0522a18": "威一喝曰。吼斷&#x7FA3;狐&#x8E2A;影絕。禪林從此清如鏡 頌",
    "X82n1571_093:0522a19": "世尊初生曰。纔降王宮盡底傾。何須七步顯家珍。誰",
    "X82n1571_093:0522a20": "知弄巧番成拙。一棒于今累子孫 頌世尊&#x89A9;明星",
    "X82n1571_093:0522a21": "曰。六載埋身慣脫空。明星&#x89A9;著面皮紅。尋常一樣窗",
    "X82n1571_093:0522a22": "前月。看到梅花便不同 頌女子出定曰。出定如何",
    "X82n1571_093:0522a23": "與入定。罔明彈指徒僥倖。&#x609E;賺時人摸壁行。至今不",
    "X82n1571_093:0522a24": "識其正令 頌婆子燒庵曰。二十年來龜證&#x9F08;。任他",
    "X82n1571_093:0522b01": "寂寂與惺惺。逢緣遇境誰為礙。累及婆婆本利傾",
    "X82n1571_093:0522b02": " 問。如何是賓中主。師曰。信手拈來無不是。如何是主",
    "X82n1571_093:0522b03": "中賓。師曰。得意回來對月吟。如何是主中主。師曰。莫",
    "X82n1571_093:0522b04": "教打落當門齒。如何是賓中賓。師曰。簷前啼鳥送殘",
    "X82n1571_093:0522b05": "春 康熙己未春抱微恙。至六月絕粒飲水。至示期",
    "X82n1571_093:0522b06": "七月初三立秋永別。初三黎明。先期報鐘。師曰。又擔",
    "X82n1571_093:0522b07": "閣我一日。初四日辰時。沐浴更衣。說偈曰。這漢一生",
    "X82n1571_093:0522b08": "骨硬如釘。一處轉&#x811A;。最難移根。二十四上。知有此事。",
    "X82n1571_093:0522b09": "十年克苦忘形。四十九上。憫絕娑婆世界。&#x89B7;得世態",
    "X82n1571_093:0522b10": "如&#x6C37;。實求早離如願。業緣又使七春。目今葉落知秋。",
    "X82n1571_093:0522b11": "正是歸根時候。呵呵呵。逍遙惟我。端坐而逝。世壽五",
    "X82n1571_093:0522b12": "十五。僧臘三十一(祗園剛嗣)。",
    "X82n1571_093:0522b13": "善護尼一音見禪師[0522b13] 示眾。今朝五月半。那事明明真",
    "X82n1571_093:0522b14": "好看。真好看。何似秦時[車*度]轢鑽。驀然鑽破太&#x8657;空。做",
    "X82n1571_093:0522b15": "個逍遙無事漢。大眾還識鑽頭落處麼。喝一喝 歲",
    "X82n1571_093:0522b16": "朝示眾。今朝初一日。正是好消息。燈籠露柱笑欣欣。",
    "X82n1571_093:0522b17": "上來下去承渠力。遂顧左右曰。且道承什麼力。喝一",
    "X82n1571_093:0522b18": "喝曰。疑則別參 初冬示眾。殘秋已過又新冬。凜凜",
    "X82n1571_093:0522b19": "霜風撼曉鐘。白髮相催人易老。嶺頭花放幾時紅",
    "X82n1571_093:0522b20": " 一婆子參。問不得解脫時如何。師打曰。誰縛汝。婆沉",
    "X82n1571_093:0522b21": "吟。師曰。萬法本閒。惟人自&#x9599; 師問道英。汝今見解",
    "X82n1571_093:0522b22": "如何。英曰。杲日當空。師曰。爭柰片雲遮&#x5374;。英便喝。師",
    "X82n1571_093:0522b23": "曰。三十棒自領去 頌國師三喚侍者曰。三呼三應",
    "X82n1571_093:0522b24": "分明極。負汝負吾略較差。落花曾見隨流水。流水無",
    "X82n1571_093:0522c01": "心戀落花 頌百丈再參馬祖曰。葵花向日柳隨風。",
    "X82n1571_093:0522c02": "泊岸漁舟解轉蓬。鏡裏山河原不別。一聲孤雁落長",
    "X82n1571_093:0522c03": "空(祗園剛嗣)。",
    "X82n1571_093:0522c04": "金陵溧水祖琳山禪師[0522c04] 參永泰模。問二庵主一樣豎",
    "X82n1571_093:0522c05": "拳。趙州為甚麼肯一不肯一。師曰。寒光吞老蚌。夜月",
    "X82n1571_093:0522c06": "透靈犀。曰未在。師揮案一下便出(永泰模嗣)。",
    "X82n1571_093:0522c07": "句曲天王天乳湜禪師[0522c07] 村居示眾。遙望村煙近太&#x8657;。",
    "X82n1571_093:0522c08": "半浮樹色補林&#x758E;。鳥聲飛出青筠舞。一帶奇觀景物",
    "X82n1571_093:0522c09": "舒 示眾。不學痴禪學種田。培根深處潤為先。要知",
    "X82n1571_093:0522c10": "物理豐收事。盡在勤勞用志堅(鐵關能嗣)。",
    "X82n1571_093:0522c11": "舒城福緣[凵@了]山圓禪師[0522c11] 開爐上堂。斬新日月。特地乾",
    "X82n1571_093:0522c12": "坤。龍蛇共處。凡聖同遵。紅爐初架。烈焰騰騰。文殊普",
    "X82n1571_093:0522c13": "賢。火光中垂手。釋迦彌勒。紅焰裏翻身。常光獨露。正",
    "X82n1571_093:0522c14": "眼圓明。古今坐斷。&#x9008;脫根塵。喝一喝曰。真金若不經",
    "X82n1571_093:0522c15": "爐冶。爭得光華徹底鮮 示眾。舉離四句絕百非話",
    "X82n1571_093:0522c16": "畢。師曰。者僧時乖運蹇。撞入鬼窠裏。當面顢頇。若是",
    "X82n1571_093:0522c17": "祖師意。遠之遠矣。何故。從門入者。不是家珍(鐵關能嗣)。",
    "X82n1571_093:0522c18": "舒城桐&#x5D53;古水源禪師[0522c18] 上堂。山門頭合掌。佛殿裏燒",
    "X82n1571_093:0522c19": "香。且道是何意旨。良久召眾。眾舉首。師曰。鷂子過新",
    "X82n1571_093:0522c20": "羅 上堂。舉百丈開田說大義話畢。師曰。桐&#x5D53;這裏。",
    "X82n1571_093:0522c21": "也沒田與汝等開。也沒大義與汝等說。饑時且喫飯。",
    "X82n1571_093:0522c22": "困來便打[目*居]。大眾且道。桐&#x5D53;還有為人處也無。良久",
    "X82n1571_093:0522c23": "起身曰。知恩者少。負恩者多 小參。鷺鷥立雪非同",
    "X82n1571_093:0522c24": "色。明月蘆花不似他。大眾且道。他作何狀。似何色。喝",
    "X82n1571_093:0523a01": "一喝曰。癡人面前。不得說夢 小參。桐&#x5D53;一副住山",
    "X82n1571_093:0523a02": "骨。傲雪經霜不記年。偶然拈出無私句。珍重時流莫",
    "X82n1571_093:0523a03": "浪傳 示眾。舉五祖演曰。有鹽曰&#x918E;。無鹽曰澹。太平",
    "X82n1571_093:0523a04": "聞說口似匾擔。師曰。桐&#x5D53;則不然。有鹽也不&#x918E;。無鹽",
    "X82n1571_093:0523a05": "也不澹。一味只情常。饑來好喫飯(鐵關能嗣)。",
    "X82n1571_093:0523a06": "蘄州白雲象林真禪師[0523a06] 示眾。此事成現。迥絕遮欄。擬",
    "X82n1571_093:0523a07": "欲體會。早落二三。若不領略。轉自顢頇。且畢竟作麼",
    "X82n1571_093:0523a08": "生得瞥地去。良久曰。北斗應須面南看 上堂。本自",
    "X82n1571_093:0523a09": "圓成難&#x7575;描。豈于意解與情識。離諸物象峭巍巍。不",
    "X82n1571_093:0523a10": "涉廉纖明歷歷。佛界魔宮閒戲遊。人間天上有何及。",
    "X82n1571_093:0523a11": "且正恁麼時。又作麼生。千尋壁立絕遮欄。萬仞無依",
    "X82n1571_093:0523a12": "獨足立 晚參。時值新年十四夜。不用之乎更也者。",
    "X82n1571_093:0523a13": "直下若能便轉身。人人鼻孔下頭大。普請歸堂去喫",
    "X82n1571_093:0523a14": "茶。佛法禪道。且颺在紫雲山下 上堂。佛法省要。絕",
    "X82n1571_093:0523a15": "元絕妙。甚是分明。不須尋討。不離當處常湛然。擬眨",
    "X82n1571_093:0523a16": "眼時蹉過了 晚參。舉雪竇曰。單傳心印過犯彌天。",
    "X82n1571_093:0523a17": "甚人悉悉。諸禪德。委悉麼。能向這裏。端的得一回。許",
    "X82n1571_093:0523a18": "你親見雪竇 除夕示眾。團圞相聚地爐邊。瓦罐清",
    "X82n1571_093:0523a19": "泉就火煎。消遣不妨多坐坐。柴頭盡處是新年 問。",
    "X82n1571_093:0523a20": "釋迦未出世。達磨不西來。未審傳個什麼。師曰。南斗",
    "X82n1571_093:0523a21": "六北斗七。僧無語。師曰。疑殺天下人 士問。如何是",
    "X82n1571_093:0523a22": "萬象之中獨露底身。師曰。石敢當 問。如何是先照",
    "X82n1571_093:0523a23": "後用。師曰。尋蛇打草。曰如何是先用後照。師曰。拋磚",
    "X82n1571_093:0523a24": "引玉。曰如何是照用同時。師曰。電掣雷轟。曰如何是",
    "X82n1571_093:0523b01": "照用不同時。師曰。賊過張弓(鐵關能嗣)。",
    "X82n1571_093:0523b02": "興國達&#x8657;上禪師[0523b02] 上堂。靈山提密旨。獨有迦葉親聞。",
    "X82n1571_093:0523b03": "少室演玅訣。惟許神光擔荷。只為機機順利。事事從",
    "X82n1571_093:0523b04": "心。廣開解脫門。大闡無盡藏。普天悉荷裁成。寰宇咸",
    "X82n1571_093:0523b05": "沾利益。大眾還會麼。展布宏猷周剎海。運籌中節只",
    "X82n1571_093:0523b06": "毫端 上堂。若論這個。如影相隨。動則偕行。止則共",
    "X82n1571_093:0523b07": "住。&#x4E98;古及今。並未曾離。&#x8462;緣眾生迷妄。逐境隨人。合",
    "X82n1571_093:0523b08": "塵背覺。不得縱奪自由。罔知料揀。若能於垢淨聖凡。",
    "X82n1571_093:0523b09": "一齊抹&#x5374;。灼然人境全該。卷舒自在。到這裏。一任橫",
    "X82n1571_093:0523b10": "身三界。獨步大方。還委悉麼。當堂慵踞坐。慧日自昭",
    "X82n1571_093:0523b11": "明 頌文殊三處度夏曰。園內栽花園外開。馨香飛",
    "X82n1571_093:0523b12": "過玉樓臺。枝頭春色從君看。曠劫靈根未易猜 頌",
    "X82n1571_093:0523b13": "德山托&#x9262;曰。折柳興思驗作家。相逢打鼓弄琶琶。只",
    "X82n1571_093:0523b14": "圖互唱還鄉曲。不覺清風換物華(大憬敏嗣)。",
    "X82n1571_093:0523b15": "南通州崇報衍燈際禪師[0523b15] 上堂。舉雲門示眾曰。佛法",
    "X82n1571_093:0523b16": "大有。只是舌頭短。復曰長也。師曰。雲門大師。將箇舌",
    "X82n1571_093:0523b17": "頭壓人。較短量長。不顧傍觀者哂。際上座。近離金陵。",
    "X82n1571_093:0523b18": "身雖勞頓。舌頭也不出口。佛法也不壓人。只有一偈",
    "X82n1571_093:0523b19": "舉似。祖翁舊業苦相招。八百途程豈憚勞。豐儉隨常",
    "X82n1571_093:0523b20": "消歲月。何妨白水度終朝 誕日上堂。三月九。四月",
    "X82n1571_093:0523b21": "八。跳出母胎。著甚來由。縱現千隻手。指天指地。&#x7287;南",
    "X82n1571_093:0523b22": "走北。特地一場愁。將靈峰劍。當作破木杓。向陸地撈",
    "X82n1571_093:0523b23": "魚。中央捉兔。用力者多。見功者寡。何須與無手人撕",
    "X82n1571_093:0523b24": "打。無舌人撕罵。不如青松為&#x8462;。白木枕頭。臥&#x70DF;霞。嘯",
    "X82n1571_093:0523c01": "林丘。說甚麼提策祖鞭。管甚麼光前裕後。既到知非",
    "X82n1571_093:0523c02": "時候。豈肯與人爭八較九。喝一喝下座 臘八小參。",
    "X82n1571_093:0523c03": "瞿曇老子。厭喧求靜。向深山裏。拾得顆明珠。與國中",
    "X82n1571_093:0523c04": "&#x9B2C;富。大驚小怪。道箇一切眾生。皆有智慧德相。以妄",
    "X82n1571_093:0523c05": "想執著。故不能證。恁麼說話。也是平地波瀾。大眾且",
    "X82n1571_093:0523c06": "道。是瞿曇執著。眾生執著。檢點得出。參學事畢。如檢",
    "X82n1571_093:0523c07": "點不出。一坑埋&#x5374;。畢竟過在甚麼處。良久曰。若論午",
    "X82n1571_093:0523c08": "夜一天星。那箇良宵不出現(響谷徹嗣)。",
    "X82n1571_093:0523c09": "金陵萬松無退勇禪師[0523c09] 僧問。如何是諸佛師。師曰。萬",
    "X82n1571_093:0523c10": "松住老僧。而今恰四載。曰不用指東劃西。便請直指。",
    "X82n1571_093:0523c11": "師曰。罕逢穿耳客。多見刻舟人。僧禮拜。僧謂侍僧曰。",
    "X82n1571_093:0523c12": "汝會者僧意麼。侍擬議。師曰。停囚長智。便打(響谷徹嗣)。",
    "X82n1571_093:0523c13": "冀州盤山了宗見禪師[0523c13] 上堂。佛是世間了事漢。眾生",
    "X82n1571_093:0523c14": "是世間未了事漢。欲得萬法總歸一。佛與眾生無二",
    "X82n1571_093:0523c15": "樣。識得自性本如如。亦無一法與人。看看不看。凡夫",
    "X82n1571_093:0523c16": "外道執邪見。丹霞燒木佛。翠微供羅漢。古人雖然作",
    "X82n1571_093:0523c17": "用不同。大家也須具隻眼 解制上堂。有放有收。有",
    "X82n1571_093:0523c18": "結有解。佛祖家風。古今舊例。千山活計。足下芒鞋。踏",
    "X82n1571_093:0523c19": "翻秤錘。元來是鐵。瓊苑花開萬劫春。長江水洗千秋",
    "X82n1571_093:0523c20": "月 上堂。朔風颯颯寒風疾。凍得毒蛇成鱉鼻。直教",
    "X82n1571_093:0523c21": "猛虎吞大蟲。參禪衲子齊著力。世尊拈花。達磨面壁。",
    "X82n1571_093:0523c22": "迦葉起舞。六祖舂碓。法輪常轉度&#x7FA3;迷。唯憑這箇真",
    "X82n1571_093:0523c23": "消息。舉拄杖曰。還會麼。今日嚴寒。歸堂少立 問。如",
    "X82n1571_093:0523c24": "何是學人本來面目。師曰。啞子忍痛。云一口氣不來。",
    "X82n1571_093:0524a01": "落在什麼處。師云。水不離波 問。清淨本然。云何忽",
    "X82n1571_093:0524a02": "生山河大地。師曰。你妄想作甚麼 李教授問。做工",
    "X82n1571_093:0524a03": "夫從什麼處下手。師曰。從問處下手。曰落在什麼處。",
    "X82n1571_093:0524a04": "師曰。鳶飛戾天。魚躍於淵 劉秀才問。如何是本來",
    "X82n1571_093:0524a05": "面目。師云。喜怒哀樂。曰這箇便是麼。師曰。逢人莫錯",
    "X82n1571_093:0524a06": "舉(大博乾嗣)。",
    "X82n1571_093:0524a07": "冀州古中盤德心常禪師[0524a07] 上堂。曠劫來事。只在目今。",
    "X82n1571_093:0524a08": "目今薦得。不用別尋。若是西天問佛。東土&#x8994;祖。大似",
    "X82n1571_093:0524a09": "牙上安牙。土上添土。你若信得及。歸家穩坐。若信不",
    "X82n1571_093:0524a10": "及。更為重宣。現成公案不須疑。只在離言當下親。若",
    "X82n1571_093:0524a11": "向他山&#x8994;佛祖。可憐辜負本來人 上堂。性體如如",
    "X82n1571_093:0524a12": "廓太&#x8657;。沉沉寂寂更無餘。寒來暑往仍如是。妙用何",
    "X82n1571_093:0524a13": "曾在梵書 上堂。至道無難。何隘何寬。一落揀擇。便",
    "X82n1571_093:0524a14": "有多端。且作麼生是不揀擇的事。&#x807B;。男是男兮女是",
    "X82n1571_093:0524a15": "女。水是水兮山是山。遂喝一喝曰。錯 問。如何是奪",
    "X82n1571_093:0524a16": "人不奪境。師曰。白雲盡處是青山。曰如何是奪境不",
    "X82n1571_093:0524a17": "奪人。師曰。大家在這裏。曰如何是人境俱奪。師曰。權",
    "X82n1571_093:0524a18": "實不立。曰如何是人境俱不奪。師曰。照用並行(大博乾嗣)。",
    "X82n1571_093:0524a19": "長樂石仙方谷蕙禪師[0524a19] 示眾。一箇無字公案。若向這",
    "X82n1571_093:0524a20": "裏透不得。山僧盡力下箇註&#x811A;。遂鳴指一下。眾無語。",
    "X82n1571_093:0524a21": "復鳴指曰。記取 小參。以拂子打圓相。會麼。呵呵大",
    "X82n1571_093:0524a22": "笑曰。三千里外絕&#x8AB5;訛(午明旭嗣)。",
    "X82n1571_093:0524a23": "&#x70DF;山碧雲山愚志禪師[0524a23] 小參。三根椽下。七尺單前。蒲",
    "X82n1571_093:0524a24": "團似石。脊骨如弦。壁立萬仞。豈容攀緣。猛著精彩。險",
    "X82n1571_093:0524b01": "若絲懸。命根忽斷。獨步大千。顧眾曰。如何是獨步大",
    "X82n1571_093:0524b02": "千的事。豎起竹篦曰。參 中夏上堂。火雲燄徹天。&#x6C37;",
    "X82n1571_093:0524b03": "雪凍壓地。人生三界中。無計避寒暑。拈拄杖卓一下",
    "X82n1571_093:0524b04": "曰。觀音玅智力。能救世間苦。敢問。是甚麼苦。生苦老",
    "X82n1571_093:0524b05": "苦病苦死苦。五陰熾盛苦求不得苦。冤增會苦。愛別",
    "X82n1571_093:0524b06": "離種種諸苦。眾生沒在其中。歡喜遊戲。不覺不知。雖",
    "X82n1571_093:0524b07": "遭大苦。不以為患。勞他菩薩。悲心如海。願力如山。從",
    "X82n1571_093:0524b08": "劫至劫。隨諸眾生。頭出頭沒。處處說法。方便權巧。接",
    "X82n1571_093:0524b09": "引救度。至今度不能盡。山僧只為憂人之憂。樂人之",
    "X82n1571_093:0524b10": "樂。畢竟如何相助。顧左右曰。良醫之門足病夫。爐&#x97B4;",
    "X82n1571_093:0524b11": "之所多鈍鐵。聖人不出世。祖師不西來。天下本無事。",
    "X82n1571_093:0524b12": "何用強安排 頌臨濟三頓棒曰。倒嶽傾湫劈面來。",
    "X82n1571_093:0524b13": "豈容擬議著安排。若非出格英靈漢。幾被他家棒下",
    "X82n1571_093:0524b14": "埋 頌趙州&#x6822;樹子曰。脫盡枝柯忘歲月。偏饒碩果",
    "X82n1571_093:0524b15": "待高人。一時借得東風便。放出乾坤太古春(曦崑玉嗣)。",
    "X82n1571_093:0524b16": "善慶天庵達禪師[0524b16] 上堂。塵說剎說。熾然說無間歇。三",
    "X82n1571_093:0524b17": "世諸佛恁麼說。歷代祖師恁麼說。山僧恁麼說。諸人",
    "X82n1571_093:0524b18": "恁麼說。且道無位真人作麼生說。千古萬古黑漫漫。",
    "X82n1571_093:0524b19": "填溝塞壑無人會 上堂。久參未免躊躇。後學那知",
    "X82n1571_093:0524b20": "端的。七穿八穴。百匝千重。不必棒喝交馳。何須殺活",
    "X82n1571_093:0524b21": "縱橫。百億山河全正令。漫言何處不風流 上堂。見",
    "X82n1571_093:0524b22": "機而作。已落第三頭。全機獨露。恁麼來者。早是不著",
    "X82n1571_093:0524b23": "便。勾賊破家。不妨令人疑著。若不放過。合作麼生",
    "X82n1571_093:0524b24": " 上堂。天高地厚。火燥水濕。撿點將來。總在者裏。眉橫",
    "X82n1571_093:0524c01": "眼上人人有。十箇五雙難委悉 上堂。犁耙肩上歷",
    "X82n1571_093:0524c02": "多年。耕遍山田與水田。累得生平心力倦。令人常憶",
    "X82n1571_093:0524c03": "老南泉。大眾看。山僧即今在什麼處。起身大吼一聲。",
    "X82n1571_093:0524c04": "下座(璞中源嗣)。",
    "X82n1571_093:0524c05": "隨州智門電鋒例禪師[0524c05] 結制上堂。重雲凍日。鳥逸寒",
    "X82n1571_093:0524c06": "枝。歷歷明明。正令全舉。認影迷頭。未敢相許。正恁麼",
    "X82n1571_093:0524c07": "時。久參上士。用舍逢緣。後學初機。觸途成滯。驀豎拄",
    "X82n1571_093:0524c08": "杖。召眾曰。見麼。大鵬展翅&#x51B2;霄漢。小鳥翱翔噪晚枝。",
    "X82n1571_093:0524c09": "卓拄杖下座 除夕上堂。以拂子作○相曰。雲門餅",
    "X82n1571_093:0524c10": "趙州茶。信手拈來出當家。露地白牛何必&#x7151;。相看隨",
    "X82n1571_093:0524c11": "分納些些。置拂曰。若是俊流。也須吐&#x5374;。何故。飯自喫",
    "X82n1571_093:0524c12": "衣自著。設遇今宵索飯錢。一喝當陽好合殺。連喝兩",
    "X82n1571_093:0524c13": "喝 頌女子出定曰。玉振金聲集大成。始終條理播",
    "X82n1571_093:0524c14": "家聲。若將律呂分高下。便見笙簧動地鳴 頌國師",
    "X82n1571_093:0524c15": "三喚侍者曰。呢喃燕子語梁間。底事來驚夢裏閒。撩",
    "X82n1571_093:0524c16": "倒家童睡始覺。聽來依舊隔重山 頌百丈野狐曰。",
    "X82n1571_093:0524c17": "春花秋月是年常。幾見紛紛話短長。爭似&#x5826;前石獅",
    "X82n1571_093:0524c18": "子。由他滿口颺嚴霜(晦巖熹嗣)。",
    "X82n1571_093:0524c19": "人華法庵主[0524c19] 頌明星悟道曰。祇為貪他一粒粟。&#x5374;來",
    "X82n1571_093:0524c20": "&#x609E;了半年糧。分明千古無人識。夜夜山頭空斷腸(繼總",
    "X82n1571_093:0524c21": "徹嗣)。",
    "X82n1571_093:0524c22": "毗陵嚴長居士蔣鑨[0524c22] 字玉淵。學道讀書。俱登堂奧。闡",
    "X82n1571_093:0524c23": "揚二教微旨。著作等身。足跡&#x5FA7;天下。&#x751E;曰。會當騎白",
    "X82n1571_093:0524c24": "鹿雲中俯視蒼蒼九點耳。因號馭鹿翁。乃與粵東報",
    "X82n1571_093:0525a01": "資曠圓果。水乳契合。羅而印焉。授法名元稔 頌荊",
    "X82n1571_093:0525a02": "州天王寺 (寺。本南嶽正派。創於唐。毀於宋。順治間。水鑑大師。尋&#x8994;舊址重建。詳載荊州府誌)",
    "X82n1571_093:0525a03": "曰。赤骨翻身理舊壇。臨江一阜障狂瀾。劫&#x7070;盡淨疑",
    "X82n1571_093:0525a04": "無際。預讖源流孰敢干。遂復堂皇開梵宇。不辭艱鉅",
    "X82n1571_093:0525a05": "露毫端。從茲南嶽光明透。歷歷傳燈好諦觀 頌天",
    "X82n1571_093:0525a06": "王寺古鐵曰。塊然一物臥荒&#x70DF;。呵護靈根幾歲年。藉",
    "X82n1571_093:0525a07": "得當機迎棒喝。錚錚位置法堂前 題晦山顯中興",
    "X82n1571_093:0525a08": "荊州天王寺&#x7891;陰曰。重開梵剎運神工。特立穹&#x7891;奠",
    "X82n1571_093:0525a09": "渚宮。總為師承留面目。(天王本南嶽。天皇本青原)劃然兩派不相",
    "X82n1571_093:0525a10": "蒙(曠圓果嗣)。",
    "X82n1571_093:0525a11": "江寧李遠可居士[0525a11] 法名超鑑。住聚寶門內。從幼信向",
    "X82n1571_093:0525a12": "此事。&#x5FA7;參諸方。末入祇陀林介石登之室。登舉無字",
    "X82n1571_093:0525a13": "話。究竟果覺疑情固塞。不敢妄自穿鑿。進堂力參。至",
    "X82n1571_093:0525a14": "七日。聞鐘聲悟入。趨方丈質證。登曰。你大驚小怪作",
    "X82n1571_093:0525a15": "麼。士曰。和尚莫瞞某甲。登曰。瞞你箇甚麼。士豎起拳",
    "X82n1571_093:0525a16": "頭。登曰。除去拳頭。你又作麼生。士振威一喝。登首肯。",
    "X82n1571_093:0525a17": "而記&#x8382;焉 一日過棲霞。謁竺庵成。值成垂問曰。山",
    "X82n1571_093:0525a18": "僧有一蝦&#x87C7;。大眾見麼。士曰。鷂子過新羅。成曰。文殊",
    "X82n1571_093:0525a19": "普賢。起佛見法見。被世尊貶向二鐵圍山。你作麼生",
    "X82n1571_093:0525a20": "會。士掀倒禪床。一喝便出。成隨贈一偈曰。&#x8657;空撲碎",
    "X82n1571_093:0525a21": "死泥團。既得翻身仔細看。觸處生涯隨分足。倚天長",
    "X82n1571_093:0525a22": "劍逼人寒 謁天目玉林琇。琇問。臨濟喫黃檗三頓",
    "X82n1571_093:0525a23": "棒。意旨如何。士曰。寶劍贈與烈士。紅粉賣與佳人。琇",
    "X82n1571_093:0525a24": "曰。如是如是(介石登嗣)。",
    "X82n1571_093:0525b01": "青&#x5896;潤空圓禪師[0525b01] 結制上堂。結&#x5374;布袋口。乾坤皆失",
    "X82n1571_093:0525b02": "色。拈拄杖。卓一下曰。不出這個時節。放出露地牛。頭",
    "X82n1571_093:0525b03": "角天然別。復卓一下曰。也不出這個時節。一吸從教",
    "X82n1571_093:0525b04": "滄海乾。等閒覿露珊瑚月。看即有分。拋出當年粟棘",
    "X82n1571_093:0525b05": "蓬。十地三乘皆膽怯。何處下手。連喝兩喝曰。捉敗無",
    "X82n1571_093:0525b06": "位真人。且道是何言說。曳拄杖下座 除夕小參。爆",
    "X82n1571_093:0525b07": "竹城南度晚&#x70DF;。千門萬戶送窮年。惟餘僧院清如許。",
    "X82n1571_093:0525b08": "燈影寒梅分外妍。兒童爭&#x76B7;舞。野老夜燒錢。明朝淡",
    "X82n1571_093:0525b09": "寫春牛賦。挂向燕山作&#x7575;傳 頌世尊初生曰。獨步",
    "X82n1571_093:0525b10": "堂前信口誇。許多春色鳥啼花。縱然喚得春光轉。也",
    "X82n1571_093:0525b11": "落渠儂第二家 頌夜&#x89A9;明星曰。一覺醒來剛夜半。",
    "X82n1571_093:0525b12": "朔風正是緊寒時。明星眼底重添翳。這段凄&#x51C9;說與",
    "X82n1571_093:0525b13": "誰 頌女子出定曰。樹頭樹底&#x8994;殘紅。一片西飛一",
    "X82n1571_093:0525b14": "片東。自是桃花貪結子。錯教人恨五更風 頌南泉",
    "X82n1571_093:0525b15": "斬&#x732B;曰。汨羅江上弔湘君。無舌波斯讀梵文。三奠酒",
    "X82n1571_093:0525b16": "傾憑化煉。冥衣散作楚山雲(大憬敏嗣)。",
    "X82n1571_093:0525b17": "潞河仰田居士[0525b17] 戎超通。幼不茹葷。凡見僧必敬禮。至",
    "X82n1571_093:0525b18": "中年。喜與禪門衲子。談出世事。一日聞僧道。生不知",
    "X82n1571_093:0525b19": "來處。死不知去處。乃&#x5C05;苦參究。後&#x5FA7;謁諸家宗匠。惟",
    "X82n1571_093:0525b20": "以此事叩問。至康&#x7188;初年。造謁中盤乾。值乾上堂。曰",
    "X82n1571_093:0525b21": "心如木石。何須弩力。參禪意若冷&#x7070;。不用窮源&#x8994;旨。",
    "X82n1571_093:0525b22": "至此疑情頓發。復問。有無兩道俱不問。心空及第事",
    "X82n1571_093:0525b23": "如何。乾曰。一箇閒人天地間。士曰。忘家者。就路而知",
    "X82n1571_093:0525b24": "歸。迷祖者。轉身而見父。乾曰。從門入者。不是家珍。又",
    "X82n1571_093:0525c01": "問。歷代祖師。都在甚處。乾曰。山南嶺北。士曰。為甚不",
    "X82n1571_093:0525c02": "出世。乾曰。築著磕著。士遂有省。乾以從上公案徵之。",
    "X82n1571_093:0525c03": "士一一答對符合。乾一日喚士入室。囑以偈曰。鐵饅",
    "X82n1571_093:0525c04": "頭破便忘機。佛祖根源付囑伊。侍我年深無別說。傳",
    "X82n1571_093:0525c05": "方施藥貴臨時。至康&#x7188;己巳。年壽七十歲。春二月初",
    "X82n1571_093:0525c06": "二日。是日陪客。應事如常。忽揖客起坐曰。不及相陪",
    "X82n1571_093:0525c07": "乃入室。沐浴更衣。跏趺而坐。索筆書偈曰。七十年來",
    "X82n1571_093:0525c08": "牧此牛。東山西嶺任悠遊。而今識得歸真處。月印千",
    "X82n1571_093:0525c09": "江萬古秋。擲筆而逝(大博乾嗣)。",
    "X82n1571_093:0525c10": "永福永慶源禪師[0525c10] 上堂。山僧久棲岩穴。拙口鈍舌。被",
    "X82n1571_093:0525c11": "諸檀護。推上列祖之座。有愧於先宗。事不獲已。解開",
    "X82n1571_093:0525c12": "布袋。擬議鷂過新羅。眨眼髑髏粉碎。沒&#x8E2A;跡處莫藏",
    "X82n1571_093:0525c13": "身。有佛處不得著&#x811A;。且道如何領會。良久曰。莫將閒",
    "X82n1571_093:0525c14": "學解。埋沒祖師心 佛成道日上堂。指天指地獨稱",
    "X82n1571_093:0525c15": "尊。又向空山學定門。六載知非方證覺。一朝冷眼露",
    "X82n1571_093:0525c16": "雙睛。四十九年成話墮。迄今若箇解酬恩。顧左右。喝",
    "X82n1571_093:0525c17": "一喝曰。口說如&#x7602;。眼見如盲(大憬敏嗣)。",
    "X82n1571_093:0525c18": "荊谿龍池&#x8657;堂偉禪師[0525c18] 繼席龍池。上堂。青山似&#x7575;。綠",
    "X82n1571_093:0525c19": "水如藍。點綴乾坤。應時變換。拈拄杖召眾曰。且道這",
    "X82n1571_093:0525c20": "木上座。還有變換也無。卓一下曰。嶺上白雲舒復卷。"
}