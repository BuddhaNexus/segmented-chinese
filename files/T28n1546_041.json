{
    "T28n1546_041:0303a03": "阿毘曇毘婆沙論卷第四十一",
    "T28n1546_041:0303a05": "迦旃延子造　五百羅漢釋",
    "T28n1546_041:0303a06": "北涼天竺沙門浮陀跋摩",
    "T28n1546_041:0303a07": "共道泰等譯",
    "T28n1546_041:0303a08": "使犍度十門品第四之五",
    "T28n1546_041:0303a09": "◎問曰。世尊何故先說苦諦。乃至後說道諦。",
    "T28n1546_041:0303a10": "答曰。欲令文義隨順故若先說苦諦。後乃至",
    "T28n1546_041:0303a11": "說道諦。則文義隨順。復次若如是說諦。則說",
    "T28n1546_041:0303a12": "者亦易。受者亦易。復次此諸法。或以起處",
    "T28n1546_041:0303a13": "得名。或以隨義得名。或以見時得名。以起處",
    "T28n1546_041:0303a14": "得名者。如念處禪無色定等行者。先修身念",
    "T28n1546_041:0303a15": "處。佛先說身念處。後乃至說法念處禪無色",
    "T28n1546_041:0303a16": "定。廣說亦爾。隨義得名者。如正斷神足根力",
    "T28n1546_041:0303a17": "覺道等。見時得名者。如四聖諦行者。先見苦",
    "T28n1546_041:0303a18": "諦。佛先說苦諦。後乃至見道諦。佛後說道",
    "T28n1546_041:0303a19": "諦。問曰。此中因論生論。行者何故先見苦諦。",
    "T28n1546_041:0303a20": "後乃至見道諦。答曰。以麁細故。四諦中苦諦",
    "T28n1546_041:0303a21": "最麁。以苦麁故。行者先見三諦。細故行者後",
    "T28n1546_041:0303a22": "見。如索迦人蛇摩那人兜佉羅人學射之時。",
    "T28n1546_041:0303a23": "先射簸箕草人濕泥團等。箭矢無不著。後漸",
    "T28n1546_041:0303a24": "更學。乃至射一毛。彼亦如是。問曰。應先因",
    "T28n1546_041:0303a25": "後果何故行者先見苦果。後見集因。答曰。先",
    "T28n1546_041:0303a26": "見苦。後斷集。是隨順法。云何知苦隨順斷集",
    "T28n1546_041:0303a27": "耶。答曰。如樹先斷其枝後拔根易。如生死樹。",
    "T28n1546_041:0303a28": "先知苦枝。後拔集根則易。問曰。道在前滅",
    "T28n1546_041:0303a29": "在後。何故行者先證滅。後修道。答曰。先滅",
    "T28n1546_041:0303b01": "修道。是則隨順。若當先修道後證滅者。不",
    "T28n1546_041:0303b02": "知此道為是誰道。若先證滅後修道者。乃知",
    "T28n1546_041:0303b03": "此道是滅道如人問他示我道處。他人問言。",
    "T28n1546_041:0303b04": "為問至何處道。答言欲至城道。他人答言。此",
    "T28n1546_041:0303b05": "道即是。如彼以城示道。則得隨順。此亦如",
    "T28n1546_041:0303b06": "是。以滅示道。則得隨順。復次行者先以道斷",
    "T28n1546_041:0303b07": "緣三諦愚。後起緣道現在前斷緣道愚。如人",
    "T28n1546_041:0303b08": "於他面無疑。於自面有疑。若以明鏡。照自面",
    "T28n1546_041:0303b09": "像。疑心則除。彼亦如是。復次緣苦愚持緣集",
    "T28n1546_041:0303b10": "愚。緣集愚持緣滅愚。緣滅愚持緣道愚。不得",
    "T28n1546_041:0303b11": "不除緣苦愚。除緣集愚。不得不除緣集愚除",
    "T28n1546_041:0303b12": "緣滅愚。不得不除緣滅愚。除緣道愚。如持生",
    "T28n1546_041:0303b13": "亦如是。復次觀苦觀能生觀集觀。觀集觀能",
    "T28n1546_041:0303b14": "生觀滅觀。觀滅觀能生觀道觀。不可不生觀",
    "T28n1546_041:0303b15": "苦觀。乃至能生觀道觀復次觀苦觀是集觀",
    "T28n1546_041:0303b16": "因。是根本是出處是所作。是緣是起處。集觀",
    "T28n1546_041:0303b17": "是滅觀因。等滅觀是道觀因等。不可不生觀",
    "T28n1546_041:0303b18": "苦觀。乃至生觀道觀。復次觀苦觀是觀集觀。",
    "T28n1546_041:0303b19": "方便是門是所依。乃至滅觀是觀道觀。方便",
    "T28n1546_041:0303b20": "是門是所依。餘廣說如上。復次觀苦觀。是觀",
    "T28n1546_041:0303b21": "集觀所依處立足處。乃至觀滅觀。是觀道觀",
    "T28n1546_041:0303b22": "所依處立足處。餘廣說如上。尊者波奢說曰",
    "T28n1546_041:0303b23": "行者先知五取陰如癰。後求其因知集是因。",
    "T28n1546_041:0303b24": "何處能除此因。滅處能除。唯能滅耶。道能",
    "T28n1546_041:0303b25": "滅之。如身體細軟之人。色生癰瘡受大苦惱。",
    "T28n1546_041:0303b26": "作如是念。此瘡何由而生。知從風冷熱生。何",
    "T28n1546_041:0303b27": "處能令無此。謂無病處。誰能除此。謂若塗",
    "T28n1546_041:0303b28": "若熟若破。彼亦如是。復次行者知此五取陰",
    "T28n1546_041:0303b29": "是過患。誰是其因。集是其因。何處得除。滅處",
    "T28n1546_041:0303c01": "得除。誰能除之。道能除之。如人有子。作賊",
    "T28n1546_041:0303c02": "行惡。親近惡友。彼人作是念。誰令我子。作如",
    "T28n1546_041:0303c03": "是惡。知親惡友。誰能除制。知是善友。彼亦如",
    "T28n1546_041:0303c04": "是。",
    "T28n1546_041:0303c05": "彼見苦時。先見欲界苦。後見色無色界苦。問",
    "T28n1546_041:0303c06": "曰。何故行者先見欲界苦後見色無色界苦",
    "T28n1546_041:0303c07": "耶。答曰。以麁細故。欲界苦麁。色無色界苦",
    "T28n1546_041:0303c08": "細。行者先見欲界麁苦。後見色無色界細苦。",
    "T28n1546_041:0303c09": "問曰。若然者色界苦麁。無色界苦細。何故一",
    "T28n1546_041:0303c10": "時見耶。答曰。以與此身俱不俱故。欲界苦",
    "T28n1546_041:0303c11": "與身俱。色無色界苦。雖有麁細而不與此身",
    "T28n1546_041:0303c12": "俱。故一時見。復次欲界苦。屬我是我有。色無",
    "T28n1546_041:0303c13": "色界苦。不屬我。不是我有。是故俱見。復次",
    "T28n1546_041:0303c14": "欲界苦。苦痛逼切。如負重擔。是以先見色無",
    "T28n1546_041:0303c15": "色界苦。非苦痛逼切。如重擔故。是以俱見。",
    "T28n1546_041:0303c16": "復次欲界苦。是近故先見。色無色界苦。是遠",
    "T28n1546_041:0303c17": "故俱見。如近遠俱不俱。此身他身說亦如是。",
    "T28n1546_041:0303c18": "問曰。行者於色無色界苦為現見不。答曰。現",
    "T28n1546_041:0303c19": "見有二種。一離欲現見。二自身現見。行者於",
    "T28n1546_041:0303c20": "欲界苦。有二種現見。謂自身現見。離欲現見。",
    "T28n1546_041:0303c21": "於色無色界苦。雖有離欲現見。而無自身現",
    "T28n1546_041:0303c22": "見。譬如賈客。有財兩擔。一自身擔。二使他",
    "T28n1546_041:0303c23": "擔。於自身擔者。有二種現見。一知財現見。二",
    "T28n1546_041:0303c24": "知重現見。於他擔者。有一種現見。謂知財現",
    "T28n1546_041:0303c25": "見。復次見欲界苦。是善不善無記。是以先",
    "T28n1546_041:0303c26": "見。色無色界苦。是善無記。是故俱見。復次行",
    "T28n1546_041:0303c27": "者成就欲界凡夫性。是以先見。不成就色無",
    "T28n1546_041:0303c28": "色界凡夫性。是故俱見。復次誹謗時。先謗無",
    "T28n1546_041:0303c29": "欲界苦。是以先於欲界苦生信。後誹謗色無",
    "T28n1546_041:0304a01": "色界苦。是以後生信。◎",
    "T28n1546_041:0304a02": "◎問曰。見諦時。為別相見。為總相見。若以",
    "T28n1546_041:0304a03": "別相者。別相有無量。見諦則無竟已。如地有",
    "T28n1546_041:0304a04": "無量別相。若觀地別相。不能令盡。而便命",
    "T28n1546_041:0304a05": "終。若以總相者。云何不名一時見諦。別相諸",
    "T28n1546_041:0304a06": "法復云何知。答曰。應作是說。以總相見諦。",
    "T28n1546_041:0304a07": "問曰。若然者云何不名一時見諦。答曰。以總",
    "T28n1546_041:0304a08": "相者。於一諦總相。非四諦總相。為少分相故。",
    "T28n1546_041:0304a09": "分別無量。總相別相。如地有總相。以三大",
    "T28n1546_041:0304a10": "故。地是別相。一切地。皆是堅相是總相。四大",
    "T28n1546_041:0304a11": "是色陰。色陰有總相別相。別相者以四陰故。",
    "T28n1546_041:0304a12": "總相者一切色皆是障礙。五取陰是苦諦。苦",
    "T28n1546_041:0304a13": "諦有別相總相。別相者以三諦故。總相者一",
    "T28n1546_041:0304a14": "切苦。皆是逼切相。以如是總相見諦。以無",
    "T28n1546_041:0304a15": "常苦空無我行見諦。以苦諦故是總相。以餘",
    "T28n1546_041:0304a16": "三諦故是別相。以諦故是別相。以陰故是總",
    "T28n1546_041:0304a17": "相。復次一諦非四諦。四諦非一諦。是故不一",
    "T28n1546_041:0304a18": "時見諦。復次一行非四行。四行非一行。是",
    "T28n1546_041:0304a19": "故不一時見諦。復次以覺所覺分明了了故。",
    "T28n1546_041:0304a20": "根根義所境界境界。亦分明了了故。不一時",
    "T28n1546_041:0304a21": "見諦。復次以有漏無漏別故。不一時見諦。復",
    "T28n1546_041:0304a22": "次以有為無為差別故。不一時見諦。復次苦",
    "T28n1546_041:0304a23": "諦不一時見。先見欲界苦。後見色無色界苦。",
    "T28n1546_041:0304a24": "先見欲界諸行因。後見色無色界諸行因。先",
    "T28n1546_041:0304a25": "見欲界諸行滅。後見色無色界諸行滅。先見",
    "T28n1546_041:0304a26": "欲界對治道。後見色無色界對治道。是故非",
    "T28n1546_041:0304a27": "一時見諦。云何知別相法耶。答曰。見諦時",
    "T28n1546_041:0304a28": "不知別相法。一切別相。智所應知者。盡以總",
    "T28n1546_041:0304a29": "相智知。復次若緣諦別相無知。若緣諦總相",
    "T28n1546_041:0304b01": "無知。一時斷故。是故總相見諦時。亦知別相",
    "T28n1546_041:0304b02": "所知。",
    "T28n1546_041:0304b03": "佛經說未知苦聖諦。當知阿毘曇說。云何智",
    "T28n1546_041:0304b04": "所知法。答曰。一切法。問曰。一切諸法。是智",
    "T28n1546_041:0304b05": "所知。如阿毘曇說。佛經何故但說知苦耶。答",
    "T28n1546_041:0304b06": "曰。佛經說知苦是出世間智。阿毘曇說。知一",
    "T28n1546_041:0304b07": "切法。是世間出世間智。如世間出世間。有漏",
    "T28n1546_041:0304b08": "無漏縛解繫不繫。當知亦如是。復次佛經說。",
    "T28n1546_041:0304b09": "知苦是近智。阿毘曇說。知一切法。是近智遠",
    "T28n1546_041:0304b10": "智。如近遠俱不俱。當知亦如是。復次以總相",
    "T28n1546_041:0304b11": "知故。佛說知苦。以總相別相知故。阿毘曇說",
    "T28n1546_041:0304b12": "知一切法。如總相知。別相知。總相解。別相",
    "T28n1546_041:0304b13": "解。總相觀。別相觀。當知亦爾。復次佛經說不",
    "T28n1546_041:0304b14": "共智。阿毘曇說共不共智。復次佛經說見苦",
    "T28n1546_041:0304b15": "時。阿毘曇說觀行時。復次解有二種。一者假",
    "T28n1546_041:0304b16": "名。二者實義。佛經說假名解知苦。阿毘曇說",
    "T28n1546_041:0304b17": "實義知一切法。問曰。云何假名解。答曰。現見",
    "T28n1546_041:0304b18": "苦是知果。現見集是知因。證滅時知滅。有二",
    "T28n1546_041:0304b19": "功德不在身中。行修道時。為斷一切煩惱道。",
    "T28n1546_041:0304b20": "以如是等總相解故。名假名解。尊者波奢說",
    "T28n1546_041:0304b21": "曰。佛經說當知苦。或謂但當知苦。更不知餘。",
    "T28n1546_041:0304b22": "是故阿毘曇。作如是說。應知一切法。佛經說",
    "T28n1546_041:0304b23": "當斷集。或謂但當斷集更不斷餘。是故阿毘",
    "T28n1546_041:0304b24": "曇作如是說。云何斷法。一切有漏法。佛經說",
    "T28n1546_041:0304b25": "當證滅。或謂但當證滅更不證餘。是故阿毘",
    "T28n1546_041:0304b26": "曇作如是說。云何證法。答曰。一切善法。佛經",
    "T28n1546_041:0304b27": "說當修道。或謂但當修道更不修餘。欲令此",
    "T28n1546_041:0304b28": "事決定故。阿毘曇作如是說。云何修法。答",
    "T28n1546_041:0304b29": "曰。善有為法。復次為斷生死根本及道故。佛",
    "T28n1546_041:0304c01": "經說當知苦身見是六十二見根。六十二見",
    "T28n1546_041:0304c02": "是煩惱根。煩惱是業根。業是報根。依報故",
    "T28n1546_041:0304c03": "生善不善無記法。身見知苦時斷。是故佛經",
    "T28n1546_041:0304c04": "唯說知苦。復次若知苦時。斷五我見十五我",
    "T28n1546_041:0304c05": "所見。是故佛經唯說知苦。復次知苦時斷二",
    "T28n1546_041:0304c06": "見謂身見邊見。得二三昧。謂空無願。是故佛",
    "T28n1546_041:0304c07": "經唯說知苦。復次無始已來。眾生於陰中。計",
    "T28n1546_041:0304c08": "我想人想念想。誰能斷此惡想使住善想。唯",
    "T28n1546_041:0304c09": "知苦能。是故佛經唯說知苦。復次眾生無始",
    "T28n1546_041:0304c10": "已來。於此無常無我無樂無淨陰中。計有常",
    "T28n1546_041:0304c11": "我樂淨。誰能斷如是顛倒。唯有知苦。是故",
    "T28n1546_041:0304c12": "佛經唯說知苦。復次為斷貪著陰者故。眾生",
    "T28n1546_041:0304c13": "無始已來為此陰受苦痛逼切。如負重擔受",
    "T28n1546_041:0304c14": "是苦已。復追求陰。以追求故。復更生陰。猶如",
    "T28n1546_041:0304c15": "小兒為乳母所打還復歸趣。彼亦如是。為苦",
    "T28n1546_041:0304c16": "所逼。還復歸苦。是故佛經唯說知苦。復次",
    "T28n1546_041:0304c17": "行者見苦時。令無始已來諂曲之心邪見顛",
    "T28n1546_041:0304c18": "倒煩惱惡行皆令正直。是故佛經唯說知苦。",
    "T28n1546_041:0304c19": "復次若知苦時。亦名斷苦。若斷集時。不名知",
    "T28n1546_041:0304c20": "集。是故佛經唯說知苦。復次行者知苦時。住",
    "T28n1546_041:0304c21": "不顛倒想。無有是處。以分別故。說若行",
    "T28n1546_041:0304c22": "者知苦更不知餘諦。若有人問。此陰為是常。",
    "T28n1546_041:0304c23": "是無常耶。答言無常。無一剎那住故。是苦是",
    "T28n1546_041:0304c24": "樂耶。答言是苦。如熱鐵丸。是淨不淨耶。答言",
    "T28n1546_041:0304c25": "不淨。猶如糞穢。有我無我耶。答言中無有",
    "T28n1546_041:0304c26": "人。無作者受者。但是諸行糞穢之聚。復次苦",
    "T28n1546_041:0304c27": "如癰瘡。常自困苦。如箭入身。如刀自割。如毒",
    "T28n1546_041:0304c28": "自殺。如火自燒。如怨自害。如住邊城多受厄",
    "T28n1546_041:0304c29": "難。復次行者見苦時。名真佛出世間。如法入",
    "T28n1546_041:0305a01": "佛法。得無障礙。受行佛法。復次行者見苦",
    "T28n1546_041:0305a02": "時。捨舊緣得新緣。捨共得不共。捨世間得出",
    "T28n1546_041:0305a03": "世間。復次行者見苦時。未開無漏道門今開。",
    "T28n1546_041:0305a04": "未曾捨凡夫性今捨。未曾得聖道今得。復次",
    "T28n1546_041:0305a05": "行者見苦時。捨名得名。捨界得界。捨性得性。",
    "T28n1546_041:0305a06": "捨名得名者。捨凡夫名得聖人名。捨界得界",
    "T28n1546_041:0305a07": "者。捨凡夫界。得聖人界。捨性得性者。捨凡",
    "T28n1546_041:0305a08": "夫性。得聖人性。復次行者見苦時。得心不得",
    "T28n1546_041:0305a09": "心因。得業不得業因。得明不得明因。復次行",
    "T28n1546_041:0305a10": "者見苦時。得離五人聚入八人聚。五人聚者。",
    "T28n1546_041:0305a11": "謂五逆人。八人聚者。謂四向四果。復次行者",
    "T28n1546_041:0305a12": "見苦時。捨如樹華凡夫性。得住如門閫聖性。",
    "T28n1546_041:0305a13": "復次行者見苦時。初得於法不壞信。復次行",
    "T28n1546_041:0305a14": "者見苦時。得無有是處法。如說無有是處。是",
    "T28n1546_041:0305a15": "見諦具足人。不故殺生。不故犯戒。乃至廣",
    "T28n1546_041:0305a16": "說。以如是等事故。佛經唯說知苦。佛經說集",
    "T28n1546_041:0305a17": "聖諦應知應斷。阿毘曇說。云何斷法。謂有漏",
    "T28n1546_041:0305a18": "法。若作是說。生後有愛是。集聖諦者。則生",
    "T28n1546_041:0305a19": "是難。如阿毘曇說。云何斷法。一切有漏法。何",
    "T28n1546_041:0305a20": "故佛經但說生彼有愛是集諦耶。答曰。前說",
    "T28n1546_041:0305a21": "愛。所以此中應廣說。若作是說一切有漏因",
    "T28n1546_041:0305a22": "是集諦。則生是難。如苦亦應斷。何故佛經但",
    "T28n1546_041:0305a23": "說斷集。答曰。為不生苦故。佛作是說。汝等若",
    "T28n1546_041:0305a24": "不欲苦。應當斷集。若斷集者。苦則不生。復次",
    "T28n1546_041:0305a25": "為不生果故。佛作是說。若汝等不欲果者。應",
    "T28n1546_041:0305a26": "當斷因。若斷因者。果則不生。復次欲斷苦流",
    "T28n1546_041:0305a27": "故。猶如水相續流。若不斷其源。則水流不止。",
    "T28n1546_041:0305a28": "若斷其源。水則不流。如是若不斷苦源。苦流",
    "T28n1546_041:0305a29": "不止。若斷苦源。苦流則止。復次若斷集者。則",
    "T28n1546_041:0305b01": "斷俱因。俱繫得解。得無漏解脫得。斷非想非",
    "T28n1546_041:0305b02": "非想處一切遍因。復次若斷因者果亦斷。因",
    "T28n1546_041:0305b03": "若滅果亦滅。捨因亦捨果。吐因亦吐果。復",
    "T28n1546_041:0305b04": "次為捨重擔。如人身負重擔上嶮難處。為此",
    "T28n1546_041:0305b05": "重擔之所逼切。他人語言。汝若為此重擔所",
    "T28n1546_041:0305b06": "逼切者。應斷其擔索。若擔索斷。擔自當墮。",
    "T28n1546_041:0305b07": "眾生亦爾。身負陰擔。上於生死險難之山。為",
    "T28n1546_041:0305b08": "此陰擔之所逼切。佛作是說。汝等若不欲負",
    "T28n1546_041:0305b09": "陰擔者。應斷於集若斷於集。陰擔則墮。復",
    "T28n1546_041:0305b10": "次為對外道故。外道不欲苦果。而不斷因。猶",
    "T28n1546_041:0305b11": "如愚狗捨人逐塊。外道亦爾。不斷苦因。不欲",
    "T28n1546_041:0305b12": "苦果。佛作是說。汝等若不欲苦果。當斷其",
    "T28n1546_041:0305b13": "因。若斷其因。苦則不生。復次集中已有三界",
    "T28n1546_041:0305b14": "上中下果。佛作是說。汝等若於三界上中下",
    "T28n1546_041:0305b15": "果。不欲求者。應當斷集。若斷集者。則三界上",
    "T28n1546_041:0305b16": "中下果。更不復生。復次以集能生三苦故。三",
    "T28n1546_041:0305b17": "苦者謂欲界色界無色界苦。佛作是說。汝等",
    "T28n1546_041:0305b18": "不欲三苦者。應當斷集。廣說如上。復次以",
    "T28n1546_041:0305b19": "集能生四苦故。四苦者謂四生。佛作是說。汝",
    "T28n1546_041:0305b20": "等若不欲四苦者。廣說如上。復次以集能生",
    "T28n1546_041:0305b21": "五苦故。五苦者謂五趣。佛作是說。汝等若不",
    "T28n1546_041:0305b22": "欲五苦者。廣說如上。以如是等事故。佛經說",
    "T28n1546_041:0305b23": "集應知應斷。",
    "T28n1546_041:0305b24": "佛經說苦滅聖諦應知應證。阿毘曇說。云何",
    "T28n1546_041:0305b25": "得作證法。答曰。一切善法。問曰。如阿毘曇",
    "T28n1546_041:0305b26": "說一切善法應證。佛經何故唯說證滅。答曰。",
    "T28n1546_041:0305b27": "此滅是解脫。亦是不繫相。復次此滅無處所。",
    "T28n1546_041:0305b28": "無有所依。復次此滅是因無果。是果無因。復",
    "T28n1546_041:0305b29": "次此滅是因非有因。是所作非有所作。是緣",
    "T28n1546_041:0305c01": "非有緣。是離非有離。是果非有果。復次此滅",
    "T28n1546_041:0305c02": "能令陰無非無法體。復次此滅息三攝四捨",
    "T28n1546_041:0305c03": "五。復次此滅是一味種種道果。淨於四姓。名",
    "T28n1546_041:0305c04": "無上法。復次此滅是無漏。得是有漏無漏。滅",
    "T28n1546_041:0305c05": "是非學非無學。得是學無學非學非無學。滅",
    "T28n1546_041:0305c06": "是不繫。得是繫不繫。滅是無斷。得是修道斷",
    "T28n1546_041:0305c07": "或不斷。滅是滅諦攝。得是苦諦集諦道諦攝。",
    "T28n1546_041:0305c08": "復次此滅是善是常。是善離陰。是善無有上",
    "T28n1546_041:0305c09": "中下。是無前後際。復次此滅是沙門果非沙",
    "T28n1546_041:0305c10": "門。是婆羅門果非婆羅門。是梵行果非梵行。",
    "T28n1546_041:0305c11": "是道果非道。以如是等事故。佛經說應證滅。",
    "T28n1546_041:0305c12": "佛經說苦滅道聖諦應知應修。阿毘曇說。云",
    "T28n1546_041:0305c13": "何修法。答曰。一切有為善法。問曰。如阿毘曇",
    "T28n1546_041:0305c14": "說一切有為善法皆應修。何故佛經但說修",
    "T28n1546_041:0305c15": "道。答曰。以道應修應習故。復次以道有二",
    "T28n1546_041:0305c16": "種修故。一得修。二行修。世俗道有四種修。謂",
    "T28n1546_041:0305c17": "得修。行修。對治修。除去修。復次此道修時。",
    "T28n1546_041:0305c18": "不斷緣愛。世俗道修時。斷於緣愛。復次此道",
    "T28n1546_041:0305c19": "修時。其性出而不沒。世俗道修時。其性亦出",
    "T28n1546_041:0305c20": "亦沒。於欲界而出。於初禪而沒。乃至於無",
    "T28n1546_041:0305c21": "所有處而出。於非想非非想處而沒。問曰。無",
    "T28n1546_041:0305c22": "漏道亦爾。離欲界欲。而生初禪。乃至離無所",
    "T28n1546_041:0305c23": "有處欲。而生非想非非想處。答曰。世俗道。於",
    "T28n1546_041:0305c24": "彼處生報。非無漏道。復次此道若修。則滅",
    "T28n1546_041:0305c25": "損毀壞於有。世俗道修時。則增益長養於有。",
    "T28n1546_041:0305c26": "復次此道若修則令有不相續斷。增長生老",
    "T28n1546_041:0305c27": "病死法。世俗道修時。令有相續增長生老病",
    "T28n1546_041:0305c28": "死法。復次此道若修是滅苦集道。是滅增長",
    "T28n1546_041:0305c29": "生老病死道。世俗道修時。是苦集道。是增",
    "T28n1546_041:0306a01": "長生老病死道。復次此道修時。不為身見作",
    "T28n1546_041:0306a02": "所緣。乃至不墮苦集諦中。世俗道雖修為身",
    "T28n1546_041:0306a03": "見作所緣。乃至墮苦集諦中。復次此道修時。",
    "T28n1546_041:0306a04": "不為界趣生增長生死法作因。世俗道雖修",
    "T28n1546_041:0306a05": "為界趣生增長生死法作因。復次此道修時。",
    "T28n1546_041:0306a06": "能盡界趣生增長生死法。世俗道雖修不能",
    "T28n1546_041:0306a07": "盡界趣生增長生死法。復次此道修時。是沙",
    "T28n1546_041:0306a08": "門是沙門果。是婆羅門是婆羅門果。是梵",
    "T28n1546_041:0306a09": "行是梵行果是有果。以如是等事故。佛經唯",
    "T28n1546_041:0306a10": "說修道。問曰。聖行名有十六種。體有幾耶。答",
    "T28n1546_041:0306a11": "曰。或有說者。名有十六體有七。緣苦四行。名",
    "T28n1546_041:0306a12": "有四體亦有四。緣集四行。名有四體有一。緣",
    "T28n1546_041:0306a13": "滅道亦爾。問曰。何故緣苦四行。名有四體亦",
    "T28n1546_041:0306a14": "有四。答曰。緣苦四行。是顛倒近對治。如顛",
    "T28n1546_041:0306a15": "倒。名有四體亦有四。此行亦爾。評曰。應作是",
    "T28n1546_041:0306a16": "說。聖行名有十六。體有十六。如名體。名數體",
    "T28n1546_041:0306a17": "數名相體相名異體異。當知亦如是。問曰。聖",
    "T28n1546_041:0306a18": "行體性是何。答曰。體性是慧。彼慧體是行",
    "T28n1546_041:0306a19": "行餘行。亦為行所行彼相應法體。非行行餘",
    "T28n1546_041:0306a20": "行。亦為行所行。彼共有法體。非行不行餘行。",
    "T28n1546_041:0306a21": "為行所行。復有說者。聖行是心心數法。若作",
    "T28n1546_041:0306a22": "是說。聖行體性。是心心數法者。相應法體性。",
    "T28n1546_041:0306a23": "是行行餘行。為行所行。不相應法體。非行不",
    "T28n1546_041:0306a24": "行餘行。為行所行。復有說者。聖行體性。是",
    "T28n1546_041:0306a25": "一切法。若作是說。聖行體性是一切法者。相",
    "T28n1546_041:0306a26": "應法體。是行行餘行。為行所行。不相應法",
    "T28n1546_041:0306a27": "體。是行不行餘行。為行所行。評曰。應作是",
    "T28n1546_041:0306a28": "說。聖行體性是慧。如先所說。此是行體性。乃",
    "T28n1546_041:0306a29": "至廣說。",
    "T28n1546_041:0306b01": "已說體性。所以今當說。何故名無常行。乃至",
    "T28n1546_041:0306b02": "名乘行耶。答曰。以二事故。是無常。一以所",
    "T28n1546_041:0306b03": "作。二屬於緣。所作者。一切有為法所作。唯一",
    "T28n1546_041:0306b04": "剎那頃。屬於緣者。待因緣而生。苦痛逼切。",
    "T28n1546_041:0306b05": "如負重擔。是苦對我所見故是空。對我見故",
    "T28n1546_041:0306b06": "是無我。因如種子法。集如出現法。有如相續",
    "T28n1546_041:0306b07": "法。能生故是緣。如泥團杖輪水縷等合集故",
    "T28n1546_041:0306b08": "瓶生。彼亦如是。諸陰盡是滅。無三相故是",
    "T28n1546_041:0306b09": "止。是善是常故。是妙是離。更無所離故是離。",
    "T28n1546_041:0306b10": "對邪道故是道。對不正故是正。能到解脫城",
    "T28n1546_041:0306b11": "故是迹。體性是出。不沈沒故是乘。復次非究",
    "T28n1546_041:0306b12": "竟故是無常。如重擔故苦。內無人無作者無",
    "T28n1546_041:0306b13": "受者無說者故空。不自在故無我。生故是因。",
    "T28n1546_041:0306b14": "出現故是集。流故是有。作相故是緣。不相續",
    "T28n1546_041:0306b15": "盡相續故是滅。滅三火故是止。無苦惱故是",
    "T28n1546_041:0306b16": "妙。無過患故是離。能去是道相應方便故是",
    "T28n1546_041:0306b17": "正。能到正故名迹。畢竟過生死故是乘。",
    "T28n1546_041:0306b18": "問曰。見苦諦時。見苦四行。謂無常苦空無",
    "T28n1546_041:0306b19": "我。何故但說苦諦。不說無常空無我諦耶。答",
    "T28n1546_041:0306b20": "曰。應說而不說者。當知此說有餘。復次若說",
    "T28n1546_041:0306b21": "苦諦。當知已說無常空無我諦。復次此行是",
    "T28n1546_041:0306b22": "不共行。唯在苦諦中。無常行在三諦中。空無",
    "T28n1546_041:0306b23": "我行在一切法中。復次此行與有相違。能棄",
    "T28n1546_041:0306b24": "生死。若有美妙飲食。持與小兒。而語之言。此",
    "T28n1546_041:0306b25": "食是苦。小兒聞已。便生捨心。而不欲食。復次",
    "T28n1546_041:0306b26": "此行是一切所信處。謂愚智內道外道。復次",
    "T28n1546_041:0306b27": "智所知善分別故。佛經說苦智。為知何法。答",
    "T28n1546_041:0306b28": "曰。知苦如智所知。解所解行所行根根義所",
    "T28n1546_041:0306b29": "境界境界。當知亦如是。復次此行是舊法。是",
    "T28n1546_041:0306c01": "舊文句。過去諸佛。說苦諦苦行。今佛亦說苦",
    "T28n1546_041:0306c02": "諦苦行。問曰。見集諦時。見集四行。謂因集有",
    "T28n1546_041:0306c03": "緣。何故但說集諦。不說因有緣諦。答曰。應",
    "T28n1546_041:0306c04": "說而不說者。當知此說有餘。復次若說集",
    "T28n1546_041:0306c05": "諦。當知已說因有緣諦。復次智所知善分明",
    "T28n1546_041:0306c06": "故。佛經說集智。為知何法。答曰。知集如智所",
    "T28n1546_041:0306c07": "知。乃至所境界境界。說亦如是。復次此行是",
    "T28n1546_041:0306c08": "舊法。是舊文句。過去諸佛。說集諦集行。今佛",
    "T28n1546_041:0306c09": "亦說集諦集行。問曰。見滅時見滅四行。謂滅",
    "T28n1546_041:0306c10": "止妙離。何故但說滅諦。不說止妙離諦。答曰。",
    "T28n1546_041:0306c11": "應說而不說者。當知此說有餘。餘如集諦說。",
    "T28n1546_041:0306c12": "道諦隨義說亦如是。滅諦名涅槃。名不相似。",
    "T28n1546_041:0306c13": "名非品。名無色。名第一。名勝智果。名阿羅漢",
    "T28n1546_041:0306c14": "不應親近不應修。名可受。名近名妙名離。廣",
    "T28n1546_041:0306c15": "解如雜犍度。",
    "T28n1546_041:0306c16": "佛以聖語。為四天王。說四諦二解二不解。佛",
    "T28n1546_041:0306c17": "欲饒益憐愍故。復作陀毘羅語說四諦。謂伊",
    "T28n1546_041:0306c18": "彌彌禰踰被陀踏被。二不解者。一解一不",
    "T28n1546_041:0306c19": "解。世尊欲饒益憐愍故。作彌梨車語說四諦。",
    "T28n1546_041:0306c20": "謂摩奢兜奢僧奢摩薩婆多毘羅緻。是名苦",
    "T28n1546_041:0306c21": "邊。四皆得解。問曰。佛能以聖語。為四天王說",
    "T28n1546_041:0306c22": "四諦。令其解不。若能者何故不使他解。不能",
    "T28n1546_041:0306c23": "者偈所說云何通。如偈說。",
    "T28n1546_041:0306c24": "　佛以一音演說法　　而現種種若干義",
    "T28n1546_041:0306c25": "　眾生皆謂獨為我　　解說諸法不為他",
    "T28n1546_041:0306c26": "一音者謂梵音。現種種義者。若會中有真丹人",
    "T28n1546_041:0306c27": "者。謂佛以真丹語。為我說法。如有釋迦人夜",
    "T28n1546_041:0306c28": "摩那人陀羅陀人摩羅娑人佉沙人兜佉羅",
    "T28n1546_041:0306c29": "人。如是等人。在會中者。彼各各作是念。佛以",
    "T28n1546_041:0307a01": "我等語。獨為我說法。若貪欲多者。佛為我說",
    "T28n1546_041:0307a02": "不淨。瞋恚多者。佛為我說慈心。愚癡多者。佛",
    "T28n1546_041:0307a03": "為我說緣起。眾生皆謂為我解說。諸法不為",
    "T28n1546_041:0307a04": "他者。時會各謂佛為說法不為他。答曰。應作",
    "T28n1546_041:0307a05": "是說。佛能。問曰。若然者。何故不令他解。答",
    "T28n1546_041:0307a06": "曰。為滿足諸天王心所念故。二天王作是念。",
    "T28n1546_041:0307a07": "若佛為我作聖語。說四諦者。我則能解。一",
    "T28n1546_041:0307a08": "天王作是念。若佛以毘羅語。說四諦者。我則",
    "T28n1546_041:0307a09": "能解。一天王作是念。若佛以彌梨車語。說四",
    "T28n1546_041:0307a10": "諦者。我則能解。如其念而為說之。復次欲現",
    "T28n1546_041:0307a11": "知眾生語言音聲故。或謂如來唯能作聖語",
    "T28n1546_041:0307a12": "不能作餘語。欲令如是疑心得決定故。而作",
    "T28n1546_041:0307a13": "是說。復次受化者。或於如來。不變形言。而得",
    "T28n1546_041:0307a14": "受化。或於如來。變異形言。而得受化者。若",
    "T28n1546_041:0307a15": "於如來不變形言得受化者。若變形言而受",
    "T28n1546_041:0307a16": "化者。則不能解。曾聞佛在摩伽陀國。為尊",
    "T28n1546_041:0307a17": "弗迦羅婆羅故。步行經十二由旬。令十萬眾",
    "T28n1546_041:0307a18": "生皆得見諦。皆以不變形言故。若變形言。彼",
    "T28n1546_041:0307a19": "諸眾生則不能見諦。若眾生應見如來變現",
    "T28n1546_041:0307a20": "形言而得度者。若不變形言則不得度。復有",
    "T28n1546_041:0307a21": "說者。不能。世尊非境界事。不能為境界。佛雖",
    "T28n1546_041:0307a22": "得自在。不能以耳見色眼聽聲。問曰。若然者",
    "T28n1546_041:0307a23": "偈義云何通。答曰。此是歎說如來之言。所說",
    "T28n1546_041:0307a24": "大過。如毘婆闍婆提作如是說。如來常定善",
    "T28n1546_041:0307a25": "安住念慧故。如來不眠。以離蓋故。如是皆是",
    "T28n1546_041:0307a26": "歎說如來過美之言。復次如來言音。能遍一",
    "T28n1546_041:0307a27": "切聲境界。如其所念皆悉能語。如來秦語。勝",
    "T28n1546_041:0307a28": "秦中生者。如來若作彌梨車語。勝彌梨車中",
    "T28n1546_041:0307a29": "生者。復次如來語言。速疾迴轉。若作秦語。次",
    "T28n1546_041:0307b01": "作釋迦語。以速疾迴轉故。人謂一時。",
    "T28n1546_041:0307b02": "佛經說諸比丘。是苦聖諦。曾從他聞。於法中",
    "T28n1546_041:0307b03": "正觀思惟。生眼智明覺。諸比丘是苦聖諦。我",
    "T28n1546_041:0307b04": "應當知。曾從他聞。廣說如上。諸比丘是苦",
    "T28n1546_041:0307b05": "聖諦。我已知。曾從他聞。廣說如上。集滅道說",
    "T28n1546_041:0307b06": "亦如是。諸比丘是苦聖諦。曾從他聞。廣說如",
    "T28n1546_041:0307b07": "上。是說未知欲知根。諸比丘是苦聖諦。我應",
    "T28n1546_041:0307b08": "當知。曾從他聞。廣說如上。是說知根。諸比",
    "T28n1546_041:0307b09": "丘是苦聖諦。我已知。曾從他聞。廣說如上。是",
    "T28n1546_041:0307b10": "說知已根。如是餘一二諦三轉生三根亦爾。",
    "T28n1546_041:0307b11": "尊者達磨多羅作如是說。我思惟此所說法。",
    "T28n1546_041:0307b12": "舉身毛竪。如來所說。義無相違。不失次第。",
    "T28n1546_041:0307b13": "今此所說。失於次第。所以者何。此中知已",
    "T28n1546_041:0307b14": "根。後說未知欲知根。如是觀法。非佛辟支佛",
    "T28n1546_041:0307b15": "聲聞所觀。所以者何。無有知已根。後起未知",
    "T28n1546_041:0307b16": "欲知根。現在前者。若欲捨是所說。是則不",
    "T28n1546_041:0307b17": "可。所以者何。此是如來最初之說。五比丘八",
    "T28n1546_041:0307b18": "萬諸天為證。若欲不捨此所說者。失於次第。",
    "T28n1546_041:0307b19": "彼尊者雖有此念。而不捨此說。但正其文。此",
    "T28n1546_041:0307b20": "經應如是說。諸比丘。是苦聖諦。曾從他聞。於",
    "T28n1546_041:0307b21": "法中正觀思惟。生眼智明覺。是集聖諦。是滅",
    "T28n1546_041:0307b22": "聖諦。是道聖諦。廣說如上。諸比丘是苦聖諦。",
    "T28n1546_041:0307b23": "我應當知。是苦集諦我應當斷。是苦滅諦。我",
    "T28n1546_041:0307b24": "應當證。是苦滅道諦。我應當修。廣說如上。",
    "T28n1546_041:0307b25": "諸比丘是苦聖諦。我已知。是苦集諦。我已斷。",
    "T28n1546_041:0307b26": "是苦滅諦。我已證。是苦滅道諦。我已修。廣",
    "T28n1546_041:0307b27": "說如上。若作是說。則不失次第。隨順見諦",
    "T28n1546_041:0307b28": "時。阿毘曇者作如是說。經文不應正。所以者",
    "T28n1546_041:0307b29": "何。過去諸大論師。利根智慧。不正經文。何況",
    "T28n1546_041:0307c01": "尊者達磨多羅。利根智慧。不如前者。問曰。",
    "T28n1546_041:0307c02": "若然者此所說豈不違次第耶。答曰。有二種",
    "T28n1546_041:0307c03": "隨順。一所說隨順。二見諦隨順。以所說隨順",
    "T28n1546_041:0307c04": "故。世尊作如是說。以隨順見諦故。尊者達",
    "T28n1546_041:0307c05": "磨多羅。作如是說。尊者波奢說曰。此中不",
    "T28n1546_041:0307c06": "說未知欲知根知已根。此中說菩薩欲界聞",
    "T28n1546_041:0307c07": "慧思慧。菩薩坐道樹下時。作如是方便觀行。",
    "T28n1546_041:0307c08": "問曰。若然者。此說云何通。如說諸比丘。我是",
    "T28n1546_041:0307c09": "時得阿耨多羅三藐三菩提。如來以欲界聞",
    "T28n1546_041:0307c10": "慧思慧。得阿耨多羅三藐三菩提耶。答曰。如",
    "T28n1546_041:0307c11": "來本為菩薩。作如是方便觀行時。以欲界聞",
    "T28n1546_041:0307c12": "慧思慧。觀於諸法。生智慧光明。除去愚闇義",
    "T28n1546_041:0307c13": "名必得阿耨多羅三藐三菩提。如人先以生",
    "T28n1546_041:0307c14": "皮覆面。除去之後。以沙羅覆面。其所障礙。",
    "T28n1546_041:0307c15": "而甚微少。彼亦如是。諸比丘。我三轉四諦十",
    "T28n1546_041:0307c16": "二行。生眼智明覺。問曰。如此三轉四諦十",
    "T28n1546_041:0307c17": "二行。應有四十八行。何故但說三轉四諦十",
    "T28n1546_041:0307c18": "二行耶。答曰。此是三說十二行法不過十二。",
    "T28n1546_041:0307c19": "餘廣說如雜揵度。",
    "T28n1546_041:0307c20": "問曰。此四聖諦。若是體斷。亦是緣斷耶。答",
    "T28n1546_041:0307c21": "曰。或是體斷。非緣斷。或是緣斷。非體斷。乃",
    "T28n1546_041:0307c22": "至廣作四句。體斷非緣斷者。謂苦諦集諦無",
    "T28n1546_041:0307c23": "漏緣無緣法。緣斷非體斷者。謂道諦緣有漏",
    "T28n1546_041:0307c24": "法。體斷緣斷者。謂苦集諦緣有漏法。非體斷",
    "T28n1546_041:0307c25": "非緣斷者。謂道諦緣無漏無緣法。一切滅諦。",
    "T28n1546_041:0307c26": "四禪初禪第二禪第三禪第四禪。問曰。何故",
    "T28n1546_041:0307c27": "作此論。答曰。欲令疑者得決定故。波伽羅那",
    "T28n1546_041:0307c28": "說云何初禪。答曰。初禪所攝善五陰。乃至云",
    "T28n1546_041:0307c29": "何第四禪。答曰。第四禪所攝善五陰。彼中說",
    "T28n1546_041:0308a01": "善禪。不說染污不隱沒無記。或謂。禪唯是善",
    "T28n1546_041:0308a02": "非染污不隱沒無記。今欲決定說禪是善染",
    "T28n1546_041:0308a03": "污不隱沒無記故。而作此論。四禪初禪。乃至",
    "T28n1546_041:0308a04": "第四禪。問曰。何故名禪。為以斷結故名禪。為",
    "T28n1546_041:0308a05": "以正觀故名禪。若以斷結故名禪者。無色中",
    "T28n1546_041:0308a06": "亦有定能斷結亦應名禪。若以正觀故名禪",
    "T28n1546_041:0308a07": "者。欲界亦有定能正觀。亦應名禪。答曰。應作",
    "T28n1546_041:0308a08": "是說。斷結故名禪。問曰。若然者無色中亦有",
    "T28n1546_041:0308a09": "定能斷結。亦應名禪。答曰。若定能斷不善無",
    "T28n1546_041:0308a10": "記結者是禪。無色定雖能斷無記結。不能斷",
    "T28n1546_041:0308a11": "不善結故。不名為禪。問曰。若作是說。唯未",
    "T28n1546_041:0308a12": "至依是禪。所以者何。能斷不善無記結故。答",
    "T28n1546_041:0308a13": "曰。此中說過患對治。對治有二種。有過患對",
    "T28n1546_041:0308a14": "治斷對治。上地雖無不善結斷對治。有過患",
    "T28n1546_041:0308a15": "對治問曰。若作是說。上地滅法智。道法智。",
    "T28n1546_041:0308a16": "一切比智。則不名禪。所以者何。於欲界結。不",
    "T28n1546_041:0308a17": "能作斷對治過患對治故。答曰。雖非全界全",
    "T28n1546_041:0308a18": "地。而彼界彼地中。有能與欲界結。作過患對",
    "T28n1546_041:0308a19": "治者。以能者故。不能者亦得名禪。復次禪",
    "T28n1546_041:0308a20": "中遮少分有少分與欲界結作斷對治過患對",
    "T28n1546_041:0308a21": "治。無色界悉遮。乃至無一剎那與欲界結作",
    "T28n1546_041:0308a22": "斷對治過患對治者。尊者瞿沙。作如是說。此",
    "T28n1546_041:0308a23": "六地盡能與欲界結作斷對治過患對治。以",
    "T28n1546_041:0308a24": "未至禪初出故。斷欲界結。餘者不斷。以未",
    "T28n1546_041:0308a25": "至禪斷故。如日光初中後時盡與闇相妨然。",
    "T28n1546_041:0308a26": "初出者。能除夜闇。中後者。雖與闇相妨。而",
    "T28n1546_041:0308a27": "不除闇。以初者除故。猶如六人共一怨家。而",
    "T28n1546_041:0308a28": "共議言。我等若先得怨者。必斷其命。六人之",
    "T28n1546_041:0308a29": "中。一得怨而殺。餘五人雖於彼人是怨。而",
    "T28n1546_041:0308b01": "不殺者。先已殺故。如人持六燈次第入闇室",
    "T28n1546_041:0308b02": "中。初入者除室中闇。餘燈雖與闇相妨。而不",
    "T28n1546_041:0308b03": "破闇者。已先破故。如是六地中。雖與欲界結",
    "T28n1546_041:0308b04": "作斷對治過患對治。以未至禪初生斷欲界",
    "T28n1546_041:0308b05": "結。餘地不斷者。以未至禪先已斷故。若六",
    "T28n1546_041:0308b06": "地作欲界結斷對治者。依根本禪。得正決定",
    "T28n1546_041:0308b07": "時。欲界見道所斷結。則無分齊。亦不應證解",
    "T28n1546_041:0308b08": "脫得。以依根本禪。得正決定者。於欲界見道",
    "T28n1546_041:0308b09": "所斷煩惱。而有分齊。證解脫得。以是事故",
    "T28n1546_041:0308b10": "知六地盡有欲界煩惱斷對治過患對治。復",
    "T28n1546_041:0308b11": "次若定能畢竟斷見道修道所斷結者名禪。",
    "T28n1546_041:0308b12": "無色定雖畢竟斷修道所斷結。不斷見道所",
    "T28n1546_041:0308b13": "斷結。復次若定能遍緣能斷結者名禪。無色",
    "T28n1546_041:0308b14": "定雖能斷結。不能遍緣欲界定。雖能遍緣。不",
    "T28n1546_041:0308b15": "能斷結。禪定能遍緣。亦能斷結。復次若定與",
    "T28n1546_041:0308b16": "五陰俱生作依者名禪。無色定與四陰俱生",
    "T28n1546_041:0308b17": "作依者。不名為禪。復次若定有四枝五枝者",
    "T28n1546_041:0308b18": "名禪。無色定無四枝五枝故。不名為禪。復次",
    "T28n1546_041:0308b19": "若有樂道處名禪。無色定無樂道故不名禪。",
    "T28n1546_041:0308b20": "復次若定能與道作依者名禪。無色定不能",
    "T28n1546_041:0308b21": "與道作依者不名禪。復次若定有三種示現",
    "T28n1546_041:0308b22": "者名禪。無色定無三種示現故不名禪。復次",
    "T28n1546_041:0308b23": "若定有三無漏根者名禪。無色定不具三無",
    "T28n1546_041:0308b24": "漏根故不名禪。三道亦如是。復次若有二道",
    "T28n1546_041:0308b25": "處名禪。二道者。謂見道。修道。忍道。智道。法",
    "T28n1546_041:0308b26": "智道。比智道。無色中無見道忍道法智道故",
    "T28n1546_041:0308b27": "不名禪。復有說者。以正觀名禪。問曰。若然",
    "T28n1546_041:0308b28": "者。欲界亦有正觀。應名為禪。答曰。若定能",
    "T28n1546_041:0308b29": "正觀亦能斷結者名禪。欲界定雖能正觀。不",
    "T28n1546_041:0308c01": "能斷結。故不名禪。復次若定牢固相續久住",
    "T28n1546_041:0308c02": "出入意不捨者名禪。欲界定與此相違。故不",
    "T28n1546_041:0308c03": "名禪。復次若有定名亦有定用者名禪。欲界",
    "T28n1546_041:0308c04": "定雖有定名。無有定用猶如泥椽。雖有椽",
    "T28n1546_041:0308c05": "名。而無椽用。禪定猶如木椽。亦有椽名。亦",
    "T28n1546_041:0308c06": "有椽用。復次若定不為嬈亂風所吹動者名",
    "T28n1546_041:0308c07": "禪。欲界定。為嬈亂風所吹動故不名禪。猶如",
    "T28n1546_041:0308c08": "四衢道中燈為風所吹動。禪定不為嬈亂風",
    "T28n1546_041:0308c09": "所吹動故名禪。猶室中燈不為風所吹動彼",
    "T28n1546_041:0308c10": "亦如是。",
    "T28n1546_041:0308c11": "禪有十八枝。初禪有五枝。覺觀喜樂一心。第",
    "T28n1546_041:0308c12": "二禪有四枝。內信喜樂一心。第三禪有五枝。",
    "T28n1546_041:0308c13": "捨念慧樂一心。第四禪有四枝。不苦不樂捨",
    "T28n1546_041:0308c14": "念一心。問曰。禪枝名十八。體有幾。答曰。名",
    "T28n1546_041:0308c15": "有十八。體有十一。初禪有五枝。名有五。體亦",
    "T28n1546_041:0308c16": "有五。第二禪增一枝謂內信。第三禪增四枝。",
    "T28n1546_041:0308c17": "謂捨念慧樂。第四禪增一枝。謂不苦不樂。是",
    "T28n1546_041:0308c18": "故禪枝名有十八。體有十一。復有說禪枝名",
    "T28n1546_041:0308c19": "有十八。體有十。所以者何。初禪第二禪第三",
    "T28n1546_041:0308c20": "禪樂。俱是一樂枝故。不應作是說。所以者何。",
    "T28n1546_041:0308c21": "初禪樂第二禪樂異。第三禪異。初禪第二禪",
    "T28n1546_041:0308c22": "樂是猗樂。第三禪樂是受樂。初禪第二禪樂",
    "T28n1546_041:0308c23": "是行陰攝。第三禪樂是受陰攝。是故如前說",
    "T28n1546_041:0308c24": "者好。如名體名數體數。乃至知名知體。說亦",
    "T28n1546_041:0308c25": "如是。問曰。何者是禪。何者是枝。答曰。一心是",
    "T28n1546_041:0308c26": "禪。餘者是枝。問曰。若然者。初禪第三禪有四",
    "T28n1546_041:0308c27": "枝。第二禪第四禪有三枝。答曰。一心是禪。亦",
    "T28n1546_041:0308c28": "是禪枝。餘者是枝非禪。如正見是道是道枝。",
    "T28n1546_041:0308c29": "餘是道枝。如擇法覺是覺是覺枝。餘者是覺",
    "T28n1546_041:0309a01": "枝不非時食是齋是齋枝。餘者是齋枝。如是",
    "T28n1546_041:0309a02": "一心是禪亦是禪枝。此是禪枝體性。乃至廣",
    "T28n1546_041:0309a03": "說。已說體性。所以今當說。何故名枝。枝是何",
    "T28n1546_041:0309a04": "義。答曰。隨順義是枝義。俱負義是枝義。成大",
    "T28n1546_041:0309a05": "事義是枝義。牢堅最勝義是枝義。別異義是",
    "T28n1546_041:0309a06": "枝義。隨順義是枝義者。若法隨順彼地立枝。",
    "T28n1546_041:0309a07": "俱負重成大事牢堅最勝亦如是。別異義是",
    "T28n1546_041:0309a08": "枝義者。如軍別異名軍枝。如車別異名車枝。",
    "T28n1546_041:0309a09": "如是禪別異故名禪枝。是故隨順義是枝義。",
    "T28n1546_041:0309a10": "乃至廣說。",
    "T28n1546_041:0309a11": "問曰。若是初禪枝。亦是二禪枝耶。答曰。或是",
    "T28n1546_041:0309a12": "初禪枝。非二禪枝。乃至廣作四句。是初禪枝",
    "T28n1546_041:0309a13": "非二禪枝者。覺觀是也。是第二禪枝非初禪",
    "T28n1546_041:0309a14": "枝者。內信是也。是初禪第二禪枝者。喜樂一",
    "T28n1546_041:0309a15": "心是也。非初禪非第二禪枝者。除上爾所事。",
    "T28n1546_041:0309a16": "若是初禪枝。亦是第三禪枝耶。乃至廣作四",
    "T28n1546_041:0309a17": "句。是初禪枝非第三禪枝者。覺觀喜樂是也。",
    "T28n1546_041:0309a18": "是第三禪枝非初禪枝者。捨念慧樂是也。是",
    "T28n1546_041:0309a19": "初禪枝是第三禪枝者。一心是也。非初禪枝",
    "T28n1546_041:0309a20": "非第三禪枝者。除上爾所事。若是初禪枝。亦",
    "T28n1546_041:0309a21": "是第四禪枝。乃至廣作四句。是初禪枝非第",
    "T28n1546_041:0309a22": "四禪枝者。覺觀喜樂是也。是第四禪枝。非初",
    "T28n1546_041:0309a23": "禪枝者。不苦不樂捨念是也。是初禪枝亦是",
    "T28n1546_041:0309a24": "第四禪枝者。一心是也。非初禪枝非第四禪",
    "T28n1546_041:0309a25": "枝者。除上爾所事。是第二禪枝。亦是第三禪",
    "T28n1546_041:0309a26": "枝耶。乃至廣作四句。是第二禪枝非第三禪",
    "T28n1546_041:0309a27": "枝者。內信喜樂是也。是第三禪枝非第二禪",
    "T28n1546_041:0309a28": "枝者。捨念慧樂是也。是第二禪枝亦是第三",
    "T28n1546_041:0309a29": "禪枝者。一心是也。非第二禪枝非第三禪枝",
    "T28n1546_041:0309b01": "者。除上爾所事。乃至第三禪四句。歷第四",
    "T28n1546_041:0309b02": "禪。應隨相說。◎",
    "T28n1546_041:0309b03": "◎問曰。如猗捨一切地中有。何故初禪二禪。",
    "T28n1546_041:0309b04": "立猗不立捨耶。第三第四禪。立捨不立猗耶。",
    "T28n1546_041:0309b05": "答曰。先作是說。隨順義是枝義。若法隨順",
    "T28n1546_041:0309b06": "彼地者立枝。猗隨順初禪第二禪故立枝。",
    "T28n1546_041:0309b07": "捨隨順第三第四禪故立枝。復次勢用勝故。",
    "T28n1546_041:0309b08": "更相覆蔽。如初禪第二禪。猗勢用勝。覆蔽於",
    "T28n1546_041:0309b09": "捨。第三第四禪。捨勢用勝故。覆蔽於猗。問",
    "T28n1546_041:0309b10": "曰。云何此二法。更相覆蔽。答曰。以所行相違",
    "T28n1546_041:0309b11": "故。如一人一時。亦行亦住。亦眠亦寤。一向相",
    "T28n1546_041:0309b12": "違。彼亦如是。復次對治欲界五識及麁身故。",
    "T28n1546_041:0309b13": "初禪立猗為枝。對治初禪三識及麁身故。第",
    "T28n1546_041:0309b14": "二禪立猗為枝。第二禪無麁身故。第三禪",
    "T28n1546_041:0309b15": "不立猗為枝。第三禪無麁身故。第四禪不",
    "T28n1546_041:0309b16": "立猗為枝。復次以初禪二禪有染污喜。以是",
    "T28n1546_041:0309b17": "事故。佛作是說。應猗不應捨。是故初禪二禪。",
    "T28n1546_041:0309b18": "立猗為枝。第三第四禪。無染污喜。是故諸",
    "T28n1546_041:0309b19": "聖行捨。復次以初禪二禪。猗生有所緣如說。",
    "T28n1546_041:0309b20": "若心喜時。身則生猗。第三第四禪。猗生無所",
    "T28n1546_041:0309b21": "緣。是故諸聖行捨。問曰。內信一切地盡有何",
    "T28n1546_041:0309b22": "故。第二禪地立枝。非初禪耶。答曰。先作是",
    "T28n1546_041:0309b23": "說。隨順義是枝。若法隨順彼地者立枝。內",
    "T28n1546_041:0309b24": "信隨順第二禪地故立枝。復次初禪覺觀如",
    "T28n1546_041:0309b25": "火。識身如污泥。令心擾濁。信不明淨。如熱濁",
    "T28n1546_041:0309b26": "泥中面像不現。第二禪無覺觀火識身污泥。",
    "T28n1546_041:0309b27": "信則明淨。如清冷水面像則現彼亦如是。復",
    "T28n1546_041:0309b28": "次行者住第二禪。於界離欲。於地離欲。生大",
    "T28n1546_041:0309b29": "信心。行者離不定欲界欲。起初禪現在前。作",
    "T28n1546_041:0309c01": "如是念。我已得離不定界欲。不知定界欲為",
    "T28n1546_041:0309c02": "可離不。後離初禪欲。起二禪現在前。是時於",
    "T28n1546_041:0309c03": "界離欲。於地離欲。生大信心。如初禪地欲可",
    "T28n1546_041:0309c04": "離。當知一切地。乃至非想非非想處欲盡可",
    "T28n1546_041:0309c05": "離。以是事故。二禪信立枝。初禪不立。問曰。",
    "T28n1546_041:0309c06": "念慧一切地中有。何故第三禪地立枝。非餘",
    "T28n1546_041:0309c07": "地耶。答曰。先作是說。隨順義是枝。若法隨",
    "T28n1546_041:0309c08": "順彼地者立枝。念慧隨順第三禪故立枝。復",
    "T28n1546_041:0309c09": "次第三禪道。多諸留難。自地亦有留難。他地",
    "T28n1546_041:0309c10": "亦有留難。他地道多諸留難者。第二禪喜漂",
    "T28n1546_041:0309c11": "沒輕躁。猶如羅剎。令行者離第三禪欲時。生",
    "T28n1546_041:0309c12": "諸衰退。為對是事故。第三禪立念為枝。是故",
    "T28n1546_041:0309c13": "佛作是說。汝等當正念。莫為第二禪喜之所",
    "T28n1546_041:0309c14": "漂沒。自地留難者。第三禪樂受。是一切生",
    "T28n1546_041:0309c15": "死中最勝樂。令行者樂著不能離上地欲。為",
    "T28n1546_041:0309c16": "如是事故。第三禪慧立枝。是故佛作是說。汝",
    "T28n1546_041:0309c17": "等應於是樂莫生貪著。不求上地離欲法。問",
    "T28n1546_041:0309c18": "曰。念慧一切地中有。何故第四禪地立念為",
    "T28n1546_041:0309c19": "枝。不立慧。答曰。先作是說。隨順義是枝。若",
    "T28n1546_041:0309c20": "法隨順彼地者立枝。念隨順第四禪故立枝",
    "T28n1546_041:0309c21": "慧不隨順故不立枝。復次第四禪道。多諸留",
    "T28n1546_041:0309c22": "難。他地有留難。自地無留難者。第三禪地",
    "T28n1546_041:0309c23": "樂受。於一切生死中最勝。行者貪著故。不求",
    "T28n1546_041:0309c24": "離上地欲。是故佛作是說。汝等應當正念。莫",
    "T28n1546_041:0309c25": "為第三禪地樂之所覆沒。以自地無留難故。",
    "T28n1546_041:0309c26": "不立慧為枝。復次第四禪地。立不苦不樂受",
    "T28n1546_041:0309c27": "為枝。不苦不樂受。是無明分。慧是明分。明",
    "T28n1546_041:0309c28": "無明。是相違法故。",
    "T28n1546_041:0309c29": "問曰。若是禪枝。亦是助道分耶。答曰。或是禪",
    "T28n1546_041:0310a01": "枝非助道分。乃至廣作四句。是禪枝非助道",
    "T28n1546_041:0310a02": "分者。初禪觀第三禪樂第四禪不苦不樂是",
    "T28n1546_041:0310a03": "也。是助道分非禪枝者。精進正語正業正命",
    "T28n1546_041:0310a04": "是也。是禪枝亦是助道分者。諸餘助道分是",
    "T28n1546_041:0310a05": "也。非禪枝非助道分者。除上爾所事。問曰。初",
    "T28n1546_041:0310a06": "禪觀第三禪樂。第四禪不苦不樂。何故不",
    "T28n1546_041:0310a07": "立助道分耶。答曰。以覆蔽故。初禪地觀。為覺",
    "T28n1546_041:0310a08": "所覆蔽故。不立助道分。第三禪地樂。為猗樂",
    "T28n1546_041:0310a09": "所覆蔽故。不立助道分。第四禪地。不苦不",
    "T28n1546_041:0310a10": "樂。為行捨所覆蔽故。不立助道分。以如是事",
    "T28n1546_041:0310a11": "故。不立助道分。問曰。精進何故不立禪枝。答",
    "T28n1546_041:0310a12": "曰。禪枝於得地勝。精進於他地勝。初禪地精",
    "T28n1546_041:0310a13": "進。作第二禪地方便勝。乃至無所有處精進。",
    "T28n1546_041:0310a14": "作非想非非想處方便勝。復次精進與生定",
    "T28n1546_041:0310a15": "法相妨。與何生定法相妨。答曰。樂如說樂",
    "T28n1546_041:0310a16": "故。定心生眾生行精進者必苦。問曰。何故正",
    "T28n1546_041:0310a17": "語正業正命。不立禪枝耶。答曰。禪枝是相應。",
    "T28n1546_041:0310a18": "是有緣。是有行。是有依。是有勢用。正語正業",
    "T28n1546_041:0310a19": "正命。與此相違。故不立禪枝。問曰。若是禪",
    "T28n1546_041:0310a20": "枝。亦是念處耶。若是念處。亦是禪枝耶。若是",
    "T28n1546_041:0310a21": "禪枝。亦是正斷神足根力覺道分耶。若是正",
    "T28n1546_041:0310a22": "斷神足根力覺道分。亦是禪枝耶。應隨相廣",
    "T28n1546_041:0310a23": "說。復作是問曰。若是初禪枝。亦是助道分",
    "T28n1546_041:0310a24": "耶。若是助道分。亦是初禪枝耶。乃至第四禪",
    "T28n1546_041:0310a25": "問亦如是。應隨相廣說。復作是問。若是初禪",
    "T28n1546_041:0310a26": "枝。亦是念處正斷神足根力覺道分耶。若是",
    "T28n1546_041:0310a27": "念處。乃至八道分。亦是初禪枝耶。乃至第四",
    "T28n1546_041:0310a28": "禪。問亦如是。應隨相廣說。",
    "T28n1546_041:0310a29": "問曰。諸邊及無色定為立枝不。若立者。此中",
    "T28n1546_041:0310b01": "何故不說。若不立者。施設經云何通。如說頗",
    "T28n1546_041:0310b02": "有空處定於空處定道勝。根勝定勝枝等耶。",
    "T28n1546_041:0310b03": "答曰。有從空處定起次第。還入空處定。答",
    "T28n1546_041:0310b04": "曰。或有說者。諸邊及無色定立枝。施設經",
    "T28n1546_041:0310b05": "所說善通。此中何故不說。答曰。應說如初",
    "T28n1546_041:0310b06": "禪。有五枝邊。亦有五枝。除喜增不苦不樂受。",
    "T28n1546_041:0310b07": "如根本第二禪。有四枝邊。亦有四枝除喜增",
    "T28n1546_041:0310b08": "不苦不樂受。如根本第三禪。有五枝邊。亦有",
    "T28n1546_041:0310b09": "五枝除樂增不苦不樂受。如根本第四禪。有",
    "T28n1546_041:0310b10": "四枝邊。亦有四枝。如第四禪四無色定亦應",
    "T28n1546_041:0310b11": "爾。評曰。諸邊及無色定不立枝。是故此中不",
    "T28n1546_041:0310b12": "說。問曰。施設經所說云何通。答曰。此中說根",
    "T28n1546_041:0310b13": "勝道勝定勝者。以後定用前定為因生故枝",
    "T28n1546_041:0310b14": "等者說覺道枝。",
    "T28n1546_041:0310b15": "問曰。何故初禪第三禪立五枝。第二第四禪",
    "T28n1546_041:0310b16": "立四枝耶。答曰。先作是說。隨順義是枝。若法",
    "T28n1546_041:0310b17": "隨順彼地者立枝。五枝隨順初禪第三禪故",
    "T28n1546_041:0310b18": "立五枝。四枝隨順第二第四禪故立四枝。復",
    "T28n1546_041:0310b19": "次欲界是難斷難除難過之界。必須牢強對",
    "T28n1546_041:0310b20": "治。是故彼對治初禪立五枝。第二禪喜。難斷",
    "T28n1546_041:0310b21": "難除難過故。必須牢強對治。是故彼對治第",
    "T28n1546_041:0310b22": "三禪立五枝。初禪不難斷難除難過故。不須",
    "T28n1546_041:0310b23": "牢強對治。是故彼對治第二禪立四枝。復次",
    "T28n1546_041:0310b24": "為對欲界五種境界愛故。初禪立五枝為對",
    "T28n1546_041:0310b25": "二禪五種喜愛故。第三禪立五枝。初禪無五",
    "T28n1546_041:0310b26": "種境界愛故。第二禪不立五枝。第三禪無五",
    "T28n1546_041:0310b27": "種喜愛故。第四禪不立五枝。復次欲令行者",
    "T28n1546_041:0310b28": "入超越。定得隨順故。起五枝定。入五枝定。起",
    "T28n1546_041:0310b29": "四枝定。入四枝定。問曰。如起第三禪入空處",
    "T28n1546_041:0310c01": "定。若是四枝。或是無枝。此中云何得隨順耶。",
    "T28n1546_041:0310c02": "答曰。一切外法內法所作。初須隨順後事成",
    "T28n1546_041:0310c03": "時。則不須隨順外法所作者。曾聞有王名旃",
    "T28n1546_041:0310c04": "陀掘。臣名遮那伽於十二年。造出金法。始成",
    "T28n1546_041:0310c05": "得一麥粒許。便作師子吼。我今力能造作",
    "T28n1546_041:0310c06": "金山。內法所作者。如行者修神足時。初能舉",
    "T28n1546_041:0310c07": "身離地。如半胡麻。轉如胡麻。半麥一麥。半指",
    "T28n1546_041:0310c08": "一指。半寸一寸。半尺一尺。半肘一肘。半尋一",
    "T28n1546_041:0310c09": "尋。衣鉤衣架。後若成時。舉身至阿迦膩吒",
    "T28n1546_041:0310c10": "天。如是外法內法。事未成時。必須隨順。事已",
    "T28n1546_041:0310c11": "成後。不須隨順。彼超越定亦爾。事未成時。起",
    "T28n1546_041:0310c12": "五枝定。入五枝定。起四枝定。入四枝定。事已",
    "T28n1546_041:0310c13": "成後。起五枝定。入四枝定。若無枝定。",
    "T28n1546_041:0310c14": "佛經說有四種勝心數法定。受現法樂。問曰。",
    "T28n1546_041:0310c15": "何故名四種勝心數法定。答曰。彼定有大勢",
    "T28n1546_041:0310c16": "力。能成大事。有大功用。是根本禪。是故根本",
    "T28n1546_041:0310c17": "四禪名勝心數法定。復次彼定中。多諸心數",
    "T28n1546_041:0310c18": "法可得故。如無量解脫勝處一切處無礙無",
    "T28n1546_041:0310c19": "諍願智半多俱置等。是故名勝心數法定。復",
    "T28n1546_041:0310c20": "次行者於彼定。得多種心受樂。如無量解",
    "T28n1546_041:0310c21": "脫乃至空空三昧無相無相三昧無願無願三",
    "T28n1546_041:0310c22": "昧。是故名勝心數法定。受現法樂者。問曰。此",
    "T28n1546_041:0310c23": "法亦受後法樂。不但現法樂。何故說言受現",
    "T28n1546_041:0310c24": "法樂。不說受後法樂耶。答曰。應說如說受現",
    "T28n1546_041:0310c25": "法樂。亦應說受後法樂。而不說者。當知此說",
    "T28n1546_041:0310c26": "有餘。復次若說現法樂。當知已說後法樂。所",
    "T28n1546_041:0310c27": "以者何。後法樂必因現法樂故。如說先於此",
    "T28n1546_041:0310c28": "修定。後生彼處。復次現法樂。能令後法樂相",
    "T28n1546_041:0310c29": "續。非後法樂能令現法樂相續。是故說現法",
    "T28n1546_041:0311a01": "樂。復次現法樂。是後法樂方便所依門。復次",
    "T28n1546_041:0311a02": "現法樂。是一切所信處。如愚智內道外道。皆",
    "T28n1546_041:0311a03": "信現法樂後法樂。或有信者。或有不信者。不",
    "T28n1546_041:0311a04": "信後法樂者如外道。復次諸凡小。貪著少欲",
    "T28n1546_041:0311a05": "樂。不求離欲。佛作是說。汝等若欲得廣大",
    "T28n1546_041:0311a06": "樂者。當斷欲愛。起根本禪現在前。當受廣大",
    "T28n1546_041:0311a07": "之樂。復次現法樂一切盡受。後法樂。有受者。",
    "T28n1546_041:0311a08": "有不受者。以如是等事故。佛說禪是現法樂。",
    "T28n1546_041:0311a09": "非後法樂。",
    "T28n1546_041:0311a10": "佛經說。諸比丘有四種天道。能令眾生。不淨",
    "T28n1546_041:0311a11": "者淨。淨者轉更明勝。問曰。云何立天道。為以",
    "T28n1546_041:0311a12": "得正決定。為以盡漏耶。若以得正決定立天",
    "T28n1546_041:0311a13": "道者。則應有六。所以者何。依六地得正決",
    "T28n1546_041:0311a14": "定故。六地者。未至中間根本四禪。若以盡漏",
    "T28n1546_041:0311a15": "者。則應有九。所以者何。行者依九地。得盡",
    "T28n1546_041:0311a16": "漏故。九地者。謂未至中間四禪三無色定。答",
    "T28n1546_041:0311a17": "曰。應作是說。亦以得正決定。亦以盡漏。故立",
    "T28n1546_041:0311a18": "天道。是說則遮無色定。問曰。若然者天道應",
    "T28n1546_041:0311a19": "有六。尊者波奢說曰。此中說禪及眷屬故。有",
    "T28n1546_041:0311a20": "四無六。尊者瞿沙。作是說。此中說清淨天",
    "T28n1546_041:0311a21": "名天。天有三種。一假名天。二生天。三清淨",
    "T28n1546_041:0311a22": "天。假名天者。謂人王等。生天者。從四天王",
    "T28n1546_041:0311a23": "天。乃至非想非非想處天。清淨天者。謂阿羅",
    "T28n1546_041:0311a24": "漢。此中說清淨天名天。得二種道。謂見道修",
    "T28n1546_041:0311a25": "道。忍道智道。法智道比智道。能令身心清淨",
    "T28n1546_041:0311a26": "者。復次於生天道。生怖畏想。欲令安住實義",
    "T28n1546_041:0311a27": "天道故。佛說此經有四種天道。生天者。謂三",
    "T28n1546_041:0311a28": "十三天是也。彼有四種園林。一名質多羅咃。",
    "T28n1546_041:0311a29": "二名頗留沙。三名彌尸迦婆那。四名難陀那。",
    "T28n1546_041:0311b01": "彼園林中。有四種道。種種綵女所遊行處。作",
    "T28n1546_041:0311b02": "諸音樂。燒眾名香。安置種種餚膳飲食。隨意",
    "T28n1546_041:0311b03": "生形。鳥出種種音。能令諸天。遊戲園林。受於",
    "T28n1546_041:0311b04": "快樂。諸聖亦爾。滅盡涅槃。為園林四禪為",
    "T28n1546_041:0311b05": "道。種種道品善法。而嚴飾之。令諸賢聖。受種",
    "T28n1546_041:0311b06": "種快樂。入於涅槃。云何四種天道。如比丘離",
    "T28n1546_041:0311b07": "欲惡不善法。乃至廣說。問曰。盡離欲界法。",
    "T28n1546_041:0311b08": "何故佛但說離欲惡不善法耶。答曰。如佛說",
    "T28n1546_041:0311b09": "離欲惡不善法。當知已說盡離欲界法。復次",
    "T28n1546_041:0311b10": "此法體應斷。斷已則不成就。與聖道相妨。有",
    "T28n1546_041:0311b11": "漏善法。不隱沒無記法。不與聖道相妨。欲惡",
    "T28n1546_041:0311b12": "不善法。與聖道相妨。若斷欲惡不善法。當知",
    "T28n1546_041:0311b13": "有漏善法不隱沒無記法亦斷。所以者何。同",
    "T28n1546_041:0311b14": "一對治斷故。譬如燈不與炷油器相妨而與",
    "T28n1546_041:0311b15": "闇相妨。若破闇時。亦燋炷盡油令器熱。復次",
    "T28n1546_041:0311b16": "以此法難斷難除難過故。復次以此法是重",
    "T28n1546_041:0311b17": "惡多諸過患故。復次此法離欲愛時。多作留",
    "T28n1546_041:0311b18": "難。令離欲法不得相續。如守門人。不令他人",
    "T28n1546_041:0311b19": "入。彼亦如是。復次行者為對除此法故。修初",
    "T28n1546_041:0311b20": "禪定道。復次行者以憎惡此法故。盡離欲界。",
    "T28n1546_041:0311b21": "復次此法上地所無所不行故。以如是等事",
    "T28n1546_041:0311b22": "故。佛說離欲惡不善法。◎",
    "T28n1546_041:0311b23": "阿毘曇毘婆沙論卷第四十一"
}