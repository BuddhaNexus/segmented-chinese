{
    "T04n0212_012:0672a13": "出曜經卷第十二",
    "T04n0212_012:0672a15": "姚秦涼州沙門竺佛念譯",
    "T04n0212_012:0672a16": "◎信品第十一",
    "T04n0212_012:0672a17": "　信慚戒意財，　　是法雅士譽，",
    "T04n0212_012:0672a18": "　斯道明智說，　　如是昇天世。",
    "T04n0212_012:0672a19": "信慚戒意財者，世儻有人族姓男族姓女有",
    "T04n0212_012:0672a20": "此信財，慚愧、戒意財者，便為億百千眾生於",
    "T04n0212_012:0672a21": "中獨尊貴，為人所敬眾生樂從不能去離。是",
    "T04n0212_012:0672a22": "故說曰，信慙戒意財也。是法雅士譽者，諸佛",
    "T04n0212_012:0672a23": "世尊及辟支佛，皆逮度無極眾行不缺，為賢",
    "T04n0212_012:0672a24": "聖所譽，是故說，是法雅士譽也。斯道明智",
    "T04n0212_012:0672a25": "說者，明智之人聰明黠慧，能演其道暢說旨",
    "T04n0212_012:0672a26": "要。云何名為道？道者是誰？所謂道者，無形",
    "T04n0212_012:0672a27": "無聲，尋迹不可覩，智者所履非愚所習，清淨",
    "T04n0212_012:0672a28": "所修非穢濁所行，是故說曰，斯道明智說也。",
    "T04n0212_012:0672a29": "如是昇天世者，人欲求福安處無為，有信有",
    "T04n0212_012:0672b01": "慚聞施慧智，皆生天路。或有人偏有信，因",
    "T04n0212_012:0672b02": "信生天者其福不廣，或以慚愧因慙愧生天，",
    "T04n0212_012:0672b03": "或以戒因戒生天，或以聞因聞生天，或以施",
    "T04n0212_012:0672b04": "因施生天，或以慧因慧生天，其福不廣受福",
    "T04n0212_012:0672b05": "微少蓋不足言。或有眾生但持戒生天者，唯",
    "T04n0212_012:0672b06": "有一天女、一伎樂、己身為三，或有諸天共一",
    "T04n0212_012:0672b07": "器食。若持一行而生天者，舉手食黑覆口食",
    "T04n0212_012:0672b08": "之，若眾行具足而生天者，舉手食白在眾顯",
    "T04n0212_012:0672b09": "現而不匿藏，眾戒具足慚愧戒聞生彼天者，",
    "T04n0212_012:0672b10": "玉女營從不可稱計，七寶宮殿所欲自恣，作",
    "T04n0212_012:0672b11": "倡伎樂極自歡悅。是故說，如是昇天世也。",
    "T04n0212_012:0672b12": "　愚不修天行，　　亦不譽布施，",
    "T04n0212_012:0672b13": "　信施助善者，　　從是到彼安。",
    "T04n0212_012:0672b14": "愚不修天行者，慳嫉妬疑意性局短無惠施",
    "T04n0212_012:0672b15": "心，亦復不造後世良祐福田，復無勇猛諸善",
    "T04n0212_012:0672b16": "德本，是故說曰，愚不修天行也。亦不譽布",
    "T04n0212_012:0672b17": "施者，愚癡之人，自不布施、見施便怒，好修惡",
    "T04n0212_012:0672b18": "業不行善法習近愚法。如所說，愚不好施智",
    "T04n0212_012:0672b19": "者所忌，愚人執心意性剛強，雖欲惠施意終",
    "T04n0212_012:0672b20": "不悟，慧人分別知之不要，是故說曰，亦不譽",
    "T04n0212_012:0672b21": "布施也。信施助善者，智人財施意不怯弱，",
    "T04n0212_012:0672b22": "信施受福慳嫉為病，是故說曰，信施助善者",
    "T04n0212_012:0672b23": "也。從是到彼安者，若從此間上昇於天，天",
    "T04n0212_012:0672b24": "上獨王，生於世間豪貴無極，由是自致入滅",
    "T04n0212_012:0672b25": "盡泥洹，無有生老病死諸患，寂然永息亦不",
    "T04n0212_012:0672b26": "著斷，是故說曰，從是到彼安也。",
    "T04n0212_012:0672b27": "　信者真人長，　　念法所住安，",
    "T04n0212_012:0672b28": "　近者意得上，　　智壽壽中賢。",
    "T04n0212_012:0672b29": "昔佛在阿羅毘鬼界處，彼國中時有暴鬼名",
    "T04n0212_012:0672c01": "阿羅婆，恒噉生人日數十人，奴婢悉盡。時，彼",
    "T04n0212_012:0672c02": "國界人民自相謂言：「我等為此惡鬼所食，死",
    "T04n0212_012:0672c03": "者狼籍、在者無幾，我等宜可求謝彼鬼，家家",
    "T04n0212_012:0672c04": "以次日送一人供彼厨宰，然後乃有生路耳。」",
    "T04n0212_012:0672c05": "時彼人民如其所言，求鬼得恩日送一人，先",
    "T04n0212_012:0672c06": "遣奴婢無復遺餘，次遣兒息。時，有那憂羅父",
    "T04n0212_012:0672c07": "長者，素尠兒息，即日生一男兒，顏貌殊特世",
    "T04n0212_012:0672c08": "之希有，面如桃華視之無厭，次應食鬼復是",
    "T04n0212_012:0672c09": "其日，時彼長者饒財多寶，象馬七珍不可稱",
    "T04n0212_012:0672c10": "計，金銀珍寶車璩馬瑙、珊瑚琥珀水精琉璃，",
    "T04n0212_012:0672c11": "無價寶物充滿庫藏。長者躬自在街巷求買奴",
    "T04n0212_012:0672c12": "婢，以供彼鬼而不能得。爾時長者向天地諸",
    "T04n0212_012:0672c13": "神自歸求哀：「奈何亡我所天！吾今日唯生一",
    "T04n0212_012:0672c14": "子滿我誓願，今日次食彼惡鬼。」復遙歸命",
    "T04n0212_012:0672c15": "如來世尊：「當見哀愍，拔斯苦難。」爾時世尊三",
    "T04n0212_012:0672c16": "達六通，知長者心意煩熾無所恃怙，以其神",
    "T04n0212_012:0672c17": "力至彼鬼界，正值阿羅婆鬼大集鬼眾至四",
    "T04n0212_012:0672c18": "王所。時，有軻陀羅鬼，將乘虛過彼鬼界上，盡",
    "T04n0212_012:0672c19": "其力勢不能得過，內自思惟：「計吾力勢，能移",
    "T04n0212_012:0672c20": "山飛岳倒覆天地，神力所接無所罣礙。吾常",
    "T04n0212_012:0672c21": "由此經過亦無艱難，今日何為有此躓頓？」即",
    "T04n0212_012:0672c22": "從空下詣彼鬼舍，遙見世尊光相明著，即前",
    "T04n0212_012:0672c23": "禮足右遶三匝便退而去，到彼大集鬼界，語",
    "T04n0212_012:0672c24": "阿羅婆鬼曰：「汝今賢士快得善利。所以然者？",
    "T04n0212_012:0672c25": "瞿曇大沙門在汝界住。」惡鬼聞已瞋恚興盛，",
    "T04n0212_012:0672c26": "心口自語：「吾行不在，便為沙門所見輕易。」語",
    "T04n0212_012:0672c27": "彼軻陀羅鬼曰：「吾今還家與沙門共鬪，設我",
    "T04n0212_012:0672c28": "得勝則無沙門，若我不如便當自喪不行於",
    "T04n0212_012:0672c29": "世。」阿羅婆鬼將軍還詣本界，到已語世尊曰：",
    "T04n0212_012:0673a01": "「速出沙門！不須停住。」如來如其語出。「還入沙",
    "T04n0212_012:0673a02": "門！」如來如其語入。如是至三。世尊告曰：「吾",
    "T04n0212_012:0673a03": "以從汝意三出三入，更有進退不從汝意。」鬼",
    "T04n0212_012:0673a04": "曰：「世尊！若沙門不出者當問沙門義，若不報",
    "T04n0212_012:0673a05": "義者，當破沙門腹而飲其血，當使沸血從面",
    "T04n0212_012:0673a06": "孔出，當捉汝臂掉著江表。」如來告曰：「吾亦不",
    "T04n0212_012:0673a07": "見沙門婆羅門梵魔眾聖天若非天，能破我腹",
    "T04n0212_012:0673a08": "及使沸血從面孔出。汝欲問義者，今正是時，",
    "T04n0212_012:0673a09": "吾當與汝一一分別。」即以說偈問如來曰：",
    "T04n0212_012:0673a10": "「人業何者上？　　何行致歡樂？",
    "T04n0212_012:0673a11": "　何要出要者？　　何壽壽中上？」",
    "T04n0212_012:0673a12": "世尊以偈告曰：",
    "T04n0212_012:0673a13": "「信者真人長，　　念法所住安，",
    "T04n0212_012:0673a14": "　近者意得上，　　智壽壽中賢。」",
    "T04n0212_012:0673a15": "時彼阿羅婆鬼聞佛真實之義，心開意解，即",
    "T04n0212_012:0673a16": "前五體投地自歸如來：「我今自歸大沙門足",
    "T04n0212_012:0673a17": "下，歸命法歸命比丘僧，自今已始不復殺生，",
    "T04n0212_012:0673a18": "願為優婆塞。」世尊告曰：「善來賢士！可從如",
    "T04n0212_012:0673a19": "來修奉五戒，於現法中獲無量果報。」鬼白佛",
    "T04n0212_012:0673a20": "言：「自受鬼身以來，恒食生人不食死人肉",
    "T04n0212_012:0673a21": "血，設當修奉五戒者，云何得全其命？」佛告",
    "T04n0212_012:0673a22": "鬼曰：「去此直北有無量眾生，彼國常宜，國",
    "T04n0212_012:0673a23": "主大臣父母宗族，有死亡者以刀畫面，或畫",
    "T04n0212_012:0673a24": "胸脣血出如涌泉，汝可食之，又不毀戒得全",
    "T04n0212_012:0673a25": "性命。」即受五戒。「為優婆塞，盡其壽命不得殺",
    "T04n0212_012:0673a26": "生，亦不念殺亦不教人殺。能者報曰：『優鼻。』",
    "T04n0212_012:0673a27": "為優婆塞，盡其壽命，不得不與取，不得念取",
    "T04n0212_012:0673a28": "不得教人取。能者報曰：『優鼻。』為優婆塞，盡其",
    "T04n0212_012:0673a29": "壽命，不得婬妷犯他妻婦，不得教人婬妷。",
    "T04n0212_012:0673b01": "能者報曰：『優鼻。』為優婆塞，盡其壽命，不得",
    "T04n0212_012:0673b02": "妄語，不得教人妄語鬪亂彼此。能者報曰：『優",
    "T04n0212_012:0673b03": "鼻。』為優婆塞，盡其壽命，不得飲酒，不得甞",
    "T04n0212_012:0673b04": "酒，不得教人飲酒。能者報曰：『優鼻。』」時阿",
    "T04n0212_012:0673b05": "羅婆居士那憂羅父，躬抱其兒沐浴澡洗更",
    "T04n0212_012:0673b06": "著新衣，將來至鬼界付與鬼將軍。爾時彼鬼",
    "T04n0212_012:0673b07": "受已付佛，佛復受已復付其父，以其手手相",
    "T04n0212_012:0673b08": "付，字曰手寶。由兒因緣，故說此偈：「信者真",
    "T04n0212_012:0673b09": "人長，念法所住安，近者意得上，智壽壽中賢",
    "T04n0212_012:0673b10": "也。」佛契經說：「告諸比丘：『若見豪貴長者，饒",
    "T04n0212_012:0673b11": "財多寶七珍具足無所缺乏，當念親近微說",
    "T04n0212_012:0673b12": "道教，論施論戒生天之德，如此眾行信為",
    "T04n0212_012:0673b13": "原首。』」是故說曰，信為真人長也。念法所住安",
    "T04n0212_012:0673b14": "者，念法之人當受快樂。樂有二義：一者世",
    "T04n0212_012:0673b15": "俗樂，二者第一義樂。世俗樂者，天上世間；",
    "T04n0212_012:0673b16": "第一義樂者，賢聖四禪以為樂也。念法之人",
    "T04n0212_012:0673b17": "獲此二樂，是故說曰，念法所住安也。近者",
    "T04n0212_012:0673b18": "意得上者，生死流轉周而復始，唯貴信義",
    "T04n0212_012:0673b19": "真實為上，若人妄語，生輒宗族不和穆，死入",
    "T04n0212_012:0673b20": "地獄，千具犂牛而耕其舌，生餓鬼畜生苦惱",
    "T04n0212_012:0673b21": "無量，設生為人恒被誹謗言不信用。是故",
    "T04n0212_012:0673b22": "說曰，近者意得上也。智壽壽中賢者，受諸果",
    "T04n0212_012:0673b23": "證於世無限，永捨生死壽，前進賢聖之壽。",
    "T04n0212_012:0673b24": "賢聖壽者，心常遊在百千定意，應機之辯問",
    "T04n0212_012:0673b25": "便能報。是故說曰，智壽壽中賢。",
    "T04n0212_012:0673b26": "　信財乃得道，　　自致法滅度，",
    "T04n0212_012:0673b27": "　善聞從得慧，　　一切縛得解。",
    "T04n0212_012:0673b28": "信財乃得道者，賢聖無疑信，終不離三寶，一",
    "T04n0212_012:0673b29": "向念佛修羅漢業，至心念佛所造功德，若人",
    "T04n0212_012:0673c01": "信心向百須陀洹、向百斯陀含、向百阿那含，",
    "T04n0212_012:0673c02": "不如信心向一阿羅漢，信須陀洹、斯陀含、阿",
    "T04n0212_012:0673c03": "那含皆得生天，信阿羅漢者則信泥洹徑路，",
    "T04n0212_012:0673c04": "是故說，信財乃得道，自致法滅度也。善聞從",
    "T04n0212_012:0673c05": "得慧者，承受師教從本至竟，究暢義味執義",
    "T04n0212_012:0673c06": "思惟不失本際。昔有一比丘名婆耶羅，好習",
    "T04n0212_012:0673c07": "奇異搜求妙術，從師受法義理不失。比丘學",
    "T04n0212_012:0673c08": "術未盡師法，師外遇客醉酒還歸，却踞其床",
    "T04n0212_012:0673c09": "床脚即折，恐師顛倒以身擔床，終竟一夜至",
    "T04n0212_012:0673c10": "曉。問其弟子：「卿作何等？」弟子答曰：「師昨醉",
    "T04n0212_012:0673c11": "歸踞其床，床脚折，弟子以身擔床耳。」師感",
    "T04n0212_012:0673c12": "其意，「我有技術，盡當教卿終不惜也。」技術已",
    "T04n0212_012:0673c13": "備，師復試其意。師飲鹽湯即吐在地，使弟子",
    "T04n0212_012:0673c14": "食之，弟子即欲食之。師捉止之。「卿術已成，吉",
    "T04n0212_012:0673c15": "無不利。」方憶佛語教誡之言，善聞從得慧。信",
    "T04n0212_012:0673c16": "哉斯言，一切縛得解者，盡能斷諸七使九結，",
    "T04n0212_012:0673c17": "諸縛持入十二因緣，永盡無餘已捨已離，",
    "T04n0212_012:0673c18": "是故說曰，一切縛得解也。",
    "T04n0212_012:0673c19": "　信之與戒，　　慧意能行，　　健夫度恚，",
    "T04n0212_012:0673c20": "　從是脫淵。",
    "T04n0212_012:0673c21": "信之與戒者，彼修行人執信守戒持心無亂",
    "T04n0212_012:0673c22": "想，具足二業者，便為眾生所見尊奉，在大眾",
    "T04n0212_012:0673c23": "中獨步無匹，猶如滿月處在眾星。若有親近",
    "T04n0212_012:0673c24": "修篤信心，所生之處多饒財寶，象馬七珍無",
    "T04n0212_012:0673c25": "所渴乏，斯由信心難沮壞故。設復行人守戒",
    "T04n0212_012:0673c26": "不缺，懷抱翫習晝夜孜孜，猶人抱劍履冰，守",
    "T04n0212_012:0673c27": "護禁戒無所缺漏，便為無數眾生而為上首，",
    "T04n0212_012:0673c28": "身壞命終生善處天上，是故說曰，信之與戒",
    "T04n0212_012:0673c29": "也。慧意能行者，身口意無所傷損，思惟止觀",
    "T04n0212_012:0674a01": "攝諸亂意。如來說偈：三業具足，端坐一意，多",
    "T04n0212_012:0674a02": "誦無厭，執事勸佐，是謂三。復有三業：一者惠",
    "T04n0212_012:0674a03": "施，二者持戒，三者思惟，是謂三。信者屬施，戒",
    "T04n0212_012:0674a04": "攝不殺，定攝思惟，是故說慧意能行也。健夫",
    "T04n0212_012:0674a05": "度恚者，健夫者，謂立根得力已入賢聖境，怨",
    "T04n0212_012:0674a06": "恨恚怒永息不生，內外清徹猶天琉璃，所作",
    "T04n0212_012:0674a07": "已辦更不處胎，眾智具足內已潔淨外化無",
    "T04n0212_012:0674a08": "惓，是故說曰，健夫度恚也。從是脫淵者，能具",
    "T04n0212_012:0674a09": "此眾德者，斯人希有。所以然者，以其脫縛著",
    "T04n0212_012:0674a10": "故，正使命終名稱遠布，是故說，從是脫淵也。",
    "T04n0212_012:0674a11": "　信使戒成，　　亦壽智慧，　　在在能行，",
    "T04n0212_012:0674a12": "　處處見養。",
    "T04n0212_012:0674a13": "信使戒成者，誰成就信戒？答曰：「賢聖人須陀",
    "T04n0212_012:0674a14": "洹、斯陀含。凡夫人者，已成復失。所以然者，皆",
    "T04n0212_012:0674a15": "由貪欲瞋恚愚癡所致，與惡知識從事所致，",
    "T04n0212_012:0674a16": "不與善師從事所致，失時失果失人。」須陀洹、",
    "T04n0212_012:0674a17": "斯陀含者，不為此所蹈踐，正使作佛形像",
    "T04n0212_012:0674a18": "來試其人者，作若干變化，心不移易，不為彼",
    "T04n0212_012:0674a19": "屈。昔舍衛城裏有最勝長者，多饒財寶，象馬",
    "T04n0212_012:0674a20": "七珍庫藏充滿。然為人慳貪不肯惠施，其有",
    "T04n0212_012:0674a21": "乞者不聽入內，守瞻門戶牢固門戶，七重皆",
    "T04n0212_012:0674a22": "作重關，石屑塗壁恐鼠穿牆，以鐵籠蓋屋",
    "T04n0212_012:0674a23": "以防飛鳥，家不畜狗恐損米穀。爾時世尊告",
    "T04n0212_012:0674a24": "阿難曰：「汝往詣彼降最勝長者。」是時，阿難",
    "T04n0212_012:0674a25": "敬奉佛教，即著衣持鉢詣舍衛城到長者家，",
    "T04n0212_012:0674a26": "語長者曰：「如來恒說，夫人布施給窮乏者，得",
    "T04n0212_012:0674a27": "五功德。云何為五？一者壽，二者色，三者力，",
    "T04n0212_012:0674a28": "四者樂，五者辯。其有施者獲此五德。」長者",
    "T04n0212_012:0674a29": "自惟：「吾聞瞿曇沙門高才博學，所演經典八",
    "T04n0212_012:0674b01": "萬四千億象所載不勝，今日多聞弟子來至",
    "T04n0212_012:0674b02": "我家，但說布施，貪著財貨，斯是乞士之法，",
    "T04n0212_012:0674b03": "非是賢智。」爾時阿難廣採經義，隨時適彼",
    "T04n0212_012:0674b04": "長者，然其長者心如剛鐵不可移易，語阿",
    "T04n0212_012:0674b05": "難曰：「今日欲中有受請處？為欲乞食？」阿難",
    "T04n0212_012:0674b06": "報曰：「亦無請處，今當乞食。」長者尋語阿難：",
    "T04n0212_012:0674b07": "「日已欲中宜知是時。」阿難即起捨出，更詣餘",
    "T04n0212_012:0674b08": "家乞食。還至世尊所白世尊曰：「慳貪長者",
    "T04n0212_012:0674b09": "執意堅固不可降伏。」明日清旦，佛告阿那律",
    "T04n0212_012:0674b10": "曰：「汝往詣彼降伏慳貪長者。」阿那律受教即",
    "T04n0212_012:0674b11": "往長者家與共相見，漸與長者說微妙法：",
    "T04n0212_012:0674b12": "「如來、至真、等正覺恒說此法，夫人布施給窮",
    "T04n0212_012:0674b13": "乏者，獲福無量，現世後身封受自然。」長者",
    "T04n0212_012:0674b14": "復念：「吾聞阿那律者捨豪族位出家為道，恒",
    "T04n0212_012:0674b15": "受五百鉢食供養，然無厭足，今復來詣吾",
    "T04n0212_012:0674b16": "家勸我布施，復是乞人，非賢士之法。」尋語",
    "T04n0212_012:0674b17": "阿那律：「日欲逼中，宜知是時。」阿那律即起捨",
    "T04n0212_012:0674b18": "出，更適餘家乞食。還至世尊所白世尊曰：",
    "T04n0212_012:0674b19": "「慳貪長者執意堅固不可降伏。」佛復告大迦",
    "T04n0212_012:0674b20": "葉：「汝往降伏慳貪長者。」迦葉受教詣彼長者",
    "T04n0212_012:0674b21": "家與共相見，復與長者說微妙法：「如來、至真、",
    "T04n0212_012:0674b22": "等正覺恒所說法，若人布施獲五功德，所生",
    "T04n0212_012:0674b23": "之處人所愛敬。」長者自念：「斯人昔在家時，",
    "T04n0212_012:0674b24": "九百九十九具梨牛耕田，六十簞金粟一簞",
    "T04n0212_012:0674b25": "三百四十斛，黔毘羅國第一賢女以為妻室，",
    "T04n0212_012:0674b26": "捨彼豪貴今作沙門，何為至他家如乞人，所",
    "T04n0212_012:0674b27": "說歎譽布施，貪著財貨？」迦葉無數方便而為",
    "T04n0212_012:0674b28": "說法，意不開解亦不移易，語迦葉曰：「今日欲",
    "T04n0212_012:0674b29": "中，有受請處？為欲乞食？」迦葉報曰：「亦無請處，",
    "T04n0212_012:0674c01": "今當乞食。」長者語迦葉：「宜知是時。」即起捨出",
    "T04n0212_012:0674c02": "更詣餘家，還白世尊：「其人執心意難沮壞。」佛",
    "T04n0212_012:0674c03": "復告目連：「汝往詣彼慳貪長者。」目連受教即",
    "T04n0212_012:0674c04": "往至彼長者家，與共相見與說布施：「如來、至",
    "T04n0212_012:0674c05": "真、等正覺恒說此法，夫人布施給窮乏者，獲",
    "T04n0212_012:0674c06": "福無量，現世後身封受自然。佛告比丘：『若有",
    "T04n0212_012:0674c07": "眾生知施果報者，最後鉢中遺餘已不取食，",
    "T04n0212_012:0674c08": "開意惠施，值賢聖良祐福田者，吾證明此其",
    "T04n0212_012:0674c09": "德無量。』」長者自惟：「吾聞此人神足無礙，能移",
    "T04n0212_012:0674c10": "山飛岳翻覆天地，或移他方世界來入此土，",
    "T04n0212_012:0674c11": "眾生之類無覺知者，不能與吾現一神足，方",
    "T04n0212_012:0674c12": "說布施之福，將由慳貪故存於懷，斯是乞人",
    "T04n0212_012:0674c13": "非是賢士。」目連復說法，不釋其意，語目連",
    "T04n0212_012:0674c14": "曰：「今日欲中，有受請處？為欲乞食？宜知是時。」",
    "T04n0212_012:0674c15": "即適餘家。佛復告舍利弗：「汝往詣彼慳貪長",
    "T04n0212_012:0674c16": "者。」即復受教詣彼長者，與共相見在一面坐，",
    "T04n0212_012:0674c17": "告長者曰：「夫智達之士當分別四法。云何為",
    "T04n0212_012:0674c18": "四智？一者分別布施，二者親近善知識，三者",
    "T04n0212_012:0674c19": "當離慳嫉，四者念修智達。」長者自惟：「吾聞",
    "T04n0212_012:0674c20": "斯人，年至八歲越眾論上，盡墮諸幢無敢當",
    "T04n0212_012:0674c21": "者，長年十六究盡閻浮利地書籍，無事不開，",
    "T04n0212_012:0674c22": "博古覽今演暢幽奧，天文地理書記圖讖，梵",
    "T04n0212_012:0674c23": "志曆術盡皆通達，瞿曇沙門弟子之中智慧",
    "T04n0212_012:0674c24": "第一，謂為當說智慧微妙之教，今乃復說",
    "T04n0212_012:0674c25": "布施之德，復是乞人非賢士也。」語舍利弗：「為",
    "T04n0212_012:0674c26": "有請處？為欲乞食？宜知是時。」舍利弗即還至",
    "T04n0212_012:0674c27": "世尊所，前白佛言：「其人慳貪執心牢固，積薪",
    "T04n0212_012:0674c28": "至天以火焚燒，融消其心意故不革，唯願世",
    "T04n0212_012:0674c29": "尊躬降屈神詣彼長者，示佛威力，除去慳心",
    "T04n0212_012:0675a01": "開發愚惑。」爾時世尊，猶如力士屈申臂頃，",
    "T04n0212_012:0675a02": "至長者家坐於中庭，最勝長者見世尊至，頭",
    "T04n0212_012:0675a03": "面禮足在一面坐。爾時世尊，告長者曰：「夫",
    "T04n0212_012:0675a04": "人布施獲五大功德。」長者白佛：「云何布施得",
    "T04n0212_012:0675a05": "五大功德？」佛告長者：「第一施者謂不殺生，",
    "T04n0212_012:0675a06": "是謂長者第一施也。若有眾生，持不殺戒，",
    "T04n0212_012:0675a07": "則於一切眾生慈心覆蓋，亦無恐懼，是謂",
    "T04n0212_012:0675a08": "第一施也。」長者自念：「夫人殺生皆由貧賤，吾",
    "T04n0212_012:0675a09": "今家內饒財多寶所欲自恣，何為當復殺生？",
    "T04n0212_012:0675a10": "此語善矣，當順其教。」即白佛言：「願身自歸當",
    "T04n0212_012:0675a11": "受佛戒，盡其壽命不敢犯殺。」佛復告長者：「不",
    "T04n0212_012:0675a12": "犯不與取。若有眾生持不與取戒，則於一切",
    "T04n0212_012:0675a13": "眾生慈心覆蓋，亦無恐懼，是謂第二大施。」長",
    "T04n0212_012:0675a14": "者自念：「竊盜人物者皆由貧賤，吾今家內，象",
    "T04n0212_012:0675a15": "馬七珍金銀雜寶、車璩馬瑙珊瑚琥珀，充滿庫",
    "T04n0212_012:0675a16": "藏，何為盜竊人物？斯言善矣，當順其教。」即白",
    "T04n0212_012:0675a17": "佛言：「願身自歸當受佛戒，盡其壽命不犯盜",
    "T04n0212_012:0675a18": "戒。」佛復告長者：「若有眾生不犯盜者，則於一",
    "T04n0212_012:0675a19": "切眾生慈心覆蓋，亦無恐懼，是謂第二施也。」",
    "T04n0212_012:0675a20": "佛復告長者：「不得婬妷犯他妻女，若有眾生",
    "T04n0212_012:0675a21": "持不婬戒者，則於一切眾生慈心覆蓋，亦無",
    "T04n0212_012:0675a22": "恐懼，是謂第三大施。」長者自念：「已無妻者則",
    "T04n0212_012:0675a23": "犯婬妷，吾今家內婇女營從動有萬數，意",
    "T04n0212_012:0675a24": "欲幸納意猶不遍，況當犯他妻女？斯言善矣，",
    "T04n0212_012:0675a25": "當順其教。」即白佛言：「願身自歸當受佛戒，盡",
    "T04n0212_012:0675a26": "其壽命不犯婬妷。」佛復告長者：「若有眾生不",
    "T04n0212_012:0675a27": "犯婬妷，則於一切眾生慈心覆蓋，亦無恐",
    "T04n0212_012:0675a28": "懼，是謂第三大施也。」佛復告長者：「不得妄語，",
    "T04n0212_012:0675a29": "是謂大施。」長者自念：「夫人處世所以妄語",
    "T04n0212_012:0675b01": "者，以其貧賤不能自存，是以虛稱詐逸詭調",
    "T04n0212_012:0675b02": "為業故妄語耳。吾今家內積財無數居一億",
    "T04n0212_012:0675b03": "里，豈當妄語耶？斯言善矣，當順其教。」即白佛",
    "T04n0212_012:0675b04": "言：「願身自歸當受佛戒，盡其壽命不犯妄語。」",
    "T04n0212_012:0675b05": "佛告長者：「不犯妄語者，則於一切眾生慈心",
    "T04n0212_012:0675b06": "覆蓋，亦無恐懼，是謂第四大施。」佛復告長",
    "T04n0212_012:0675b07": "者：「不得飲酒，是謂第五大施。」長者自念：「夫人",
    "T04n0212_012:0675b08": "飲酒三十六失，亡國破家莫不由酒。若我飲",
    "T04n0212_012:0675b09": "酒客來煩閙，又損我酒加致鬪亂。斯言善矣，",
    "T04n0212_012:0675b10": "當奉佛教。」即白佛言：「願身自歸當受佛戒，盡",
    "T04n0212_012:0675b11": "其形壽不犯酒失。」佛告長者：「若有眾生不犯",
    "T04n0212_012:0675b12": "酒者，則於一切眾生慈心覆蓋，亦無恐懼，是",
    "T04n0212_012:0675b13": "謂第五大施。」時彼長者內自思惟：「如我外道",
    "T04n0212_012:0675b14": "異學內禁所犯，若弟子事師承受教誡，不問",
    "T04n0212_012:0675b15": "多少要當報恩，供養財寶給其所須。躬自入",
    "T04n0212_012:0675b16": "庫選擇白[疊*毛]，取不妙者欲以獻佛，其所選者",
    "T04n0212_012:0675b17": "捉輙極妙，如是數十反覆不能得弊者，心口",
    "T04n0212_012:0675b18": "共爭，慳貪深固意不開解。正值爾時，阿須倫",
    "T04n0212_012:0675b19": "與忉利天共鬪，或阿須倫得勝諸天不如，或",
    "T04n0212_012:0675b20": "諸天得勝阿須倫不如。爾時世尊以天眼觀",
    "T04n0212_012:0675b21": "清淨無瑕穢，見諸天阿須倫共鬪，復見長者",
    "T04n0212_012:0675b22": "施心慳心共爭，或施心得勝慳心不如，或慳",
    "T04n0212_012:0675b23": "心得勝施心不如。爾時世尊便說斯偈：",
    "T04n0212_012:0675b24": "「施與鬪共集，　　此業智不處，",
    "T04n0212_012:0675b25": "　施時非鬪時，　　速施何為疑？」",
    "T04n0212_012:0675b26": "最勝長者聞如來說偈，內懷慙愧即出白[疊*毛]",
    "T04n0212_012:0675b27": "跪受呪願。爾時世尊漸與說微妙之法，講論",
    "T04n0212_012:0675b28": "妙行。所謂論者，施論戒論生天之論，欲不",
    "T04n0212_012:0675b29": "淨想，漏為大患。長者聞已，即於坐上諸塵垢",
    "T04n0212_012:0675c01": "盡得法眼淨，得法獲法，法法成就，分別諸法，",
    "T04n0212_012:0675c02": "於如來法逮無所畏，即從坐起頭面禮足前",
    "T04n0212_012:0675c03": "白佛言：「自今已始願為優婆塞，盡形壽不殺。」",
    "T04n0212_012:0675c04": "如來默而可之。「歸命佛歸命法歸命比丘僧。」",
    "T04n0212_012:0675c05": "受三自歸命已，如來即從坐起而去。佛去",
    "T04n0212_012:0675c06": "不久，弊魔波旬化作佛形像，來至長者家，身",
    "T04n0212_012:0675c07": "有三十二相、八十種好，紫磨金色圓光七尺，",
    "T04n0212_012:0675c08": "長者見已內自念曰：「如來向出，還其何速？」敬",
    "T04n0212_012:0675c09": "意如見佛而為禮之。「不審如來有何教誡？」偽",
    "T04n0212_012:0675c10": "佛告曰：「吾謂長者高才博智分別機趣，諦念",
    "T04n0212_012:0675c11": "長者愚惑無智，吾向所說四諦者實非真諦，",
    "T04n0212_012:0675c12": "斯是顛倒外道所習。」長者尋覺知為詐偽，即",
    "T04n0212_012:0675c13": "報之曰：「止止勿語！吾獲慧眼立牢固地，正使",
    "T04n0212_012:0675c14": "汝化億千萬身來至我所，欲使退轉我心者，",
    "T04n0212_012:0675c15": "其事不然。豈當以螢火之光與日競明，田家",
    "T04n0212_012:0675c16": "埠阜欲比須彌，鵄鷲烏鵲金鳥並飛，以汝穢",
    "T04n0212_012:0675c17": "形欺詐偽身，設是幻師不應久停，若是波",
    "T04n0212_012:0675c18": "旬宜速還歸。」弊魔波旬聞是語已，慙形愧影",
    "T04n0212_012:0675c19": "即還復身，復道而去。若有眾生信戒成就，終",
    "T04n0212_012:0675c20": "不為魔所沮也，況當須陀洹、斯陀含有退還",
    "T04n0212_012:0675c21": "乎？此事不然。住凡夫地未在道檢，見此幻形",
    "T04n0212_012:0675c22": "則有退轉，則不成就。凡夫人者先成而後退，",
    "T04n0212_012:0675c23": "是故說，信使戒成也。亦壽智慧者，能究竟施，",
    "T04n0212_012:0675c24": "其間不有亂想，須陀洹見諦所斷八十八使，",
    "T04n0212_012:0675c25": "以施心永斷無餘，除欲界七死七生、色界無",
    "T04n0212_012:0675c26": "色一死一生，其餘生者永盡無餘。斯陀含者，",
    "T04n0212_012:0675c27": "以施心見諦所斷八十八使，婬怒癡薄，除欲",
    "T04n0212_012:0675c28": "界一死一生，其餘生者永盡無餘。阿那含三",
    "T04n0212_012:0675c29": "界見諦所斷結，欲界思惟所斷結，以施心永",
    "T04n0212_012:0676a01": "盡無餘，捨欲界生，除色界無色界一死一生，",
    "T04n0212_012:0676a02": "其餘生者永不生也，無復慳嫉意不想念貪",
    "T04n0212_012:0676a03": "著世榮，眾智具足壽不中夭，是故說亦壽智",
    "T04n0212_012:0676a04": "慧也。在在能行者，慧人執行以教化為本，意",
    "T04n0212_012:0676a05": "欲所適東西南北，輙有所益興起佛事，是故",
    "T04n0212_012:0676a06": "說，在在能行也。處處見養者，已至彼界便為",
    "T04n0212_012:0676a07": "眾生所見供養，在在處處分流法化，是故說，",
    "T04n0212_012:0676a08": "處處見養也。",
    "T04n0212_012:0676a09": "　比方世利，　　慧信為智，　　是財上寶，",
    "T04n0212_012:0676a10": "　家產非常。",
    "T04n0212_012:0676a11": "比方世利者，世利謂閻浮利地人身。何以故",
    "T04n0212_012:0676a12": "說世利？謂閻浮利人以其閻浮利內出諸佛",
    "T04n0212_012:0676a13": "世尊、辟支佛、阿羅漢、神仙得道者，行度無極，",
    "T04n0212_012:0676a14": "人於此間身行善口意行善，復於此間信根",
    "T04n0212_012:0676a15": "成就，知有佛法僧，無復愚惑染世塵勞，正",
    "T04n0212_012:0676a16": "使壽終後無遺患。是故說，比方世利也。慧信",
    "T04n0212_012:0676a17": "為智者，有信有智則能具足八十千行，信御",
    "T04n0212_012:0676a18": "心本、智瓔珞身，信致大富、智成果證，是故說，",
    "T04n0212_012:0676a19": "慧信為智也。是財上寶者，寶中真者謂智",
    "T04n0212_012:0676a20": "慧寶也，最勝最上無有過者，極上微妙不可",
    "T04n0212_012:0676a21": "譬喻為比，是故說，是財上寶也。家產非常者，",
    "T04n0212_012:0676a22": "世財雖多。會有衰喪者。石室城內有三居士，",
    "T04n0212_012:0676a23": "一名闍利異姓人也。二名晡陀滿。三名婆",
    "T04n0212_012:0676a24": "波那。此三人親兄弟也，多財饒寶財產無極，",
    "T04n0212_012:0676a25": "象馬七珍無所乏短，縣官盜賊水火災變不",
    "T04n0212_012:0676a26": "能侵欺。有一婆羅門，持伊羅鉢龍齋，冀望",
    "T04n0212_012:0676a27": "富貴饒財多寶。時龍現身語婆羅門：「汝今何",
    "T04n0212_012:0676a28": "為勤身苦體食風飲露斷穀除味，在此持齋",
    "T04n0212_012:0676a29": "為何所求？」婆羅門報曰：「所以在神泉與龍齋",
    "T04n0212_012:0676b01": "者，冀望大富獲致珍寶。」龍王報曰：「汝不聞",
    "T04n0212_012:0676b02": "乎？吾有二號：一名伊羅鉢，二名財無厭。既",
    "T04n0212_012:0676b03": "名無厭，復從吾有所求耶？」婆羅門報曰：「設不",
    "T04n0212_012:0676b04": "惠者，便於此命終不能徒還。」龍王即出紫磨",
    "T04n0212_012:0676b05": "好金以報婆羅門：「石室城內有豪富長者，出",
    "T04n0212_012:0676b06": "自天竺姓某字某，汝往至家，以此金與，從彼",
    "T04n0212_012:0676b07": "求財。」時婆羅門得金便去，至彼長者家出金",
    "T04n0212_012:0676b08": "示之。長者見金告語：「藏之勿令人見。」將詣",
    "T04n0212_012:0676b09": "內館召諸五親：「此人遠送斯金與我。」五親飲",
    "T04n0212_012:0676b10": "食歡娛藏金庫內，庫中雜物盡沒入於地還",
    "T04n0212_012:0676b11": "彼龍庫，不但一家左右，七家財物亦復盡沒",
    "T04n0212_012:0676b12": "於地。聲聞外布，徹彼三居士。復聞龍王與梵",
    "T04n0212_012:0676b13": "志金至石室城，使七豪貴人庫藏盡沒入於",
    "T04n0212_012:0676b14": "地還至龍宮。時三居士自相謂言：「我等三家",
    "T04n0212_012:0676b15": "資財無數庫藏充滿，以法獲致不抂濫人，",
    "T04n0212_012:0676b16": "終不為水火盜賊王法所奪。」國人聞之謂為",
    "T04n0212_012:0676b17": "誇談言與行違，普共聚集詣彼三家，問居士",
    "T04n0212_012:0676b18": "曰：「七家財寶盡入龍宮，聞卿三人自相謂言：",
    "T04n0212_012:0676b19": "『家業財寶以法獲致不攬人物。』以何為證？可",
    "T04n0212_012:0676b20": "得知不？」時三居士各出十斤分為六叚，將諸",
    "T04n0212_012:0676b21": "人民及七家亡失財主，往至龍泉以金投泉，",
    "T04n0212_012:0676b22": "水皆涌沸猶如鑊湯。龍王驚懼即遣龍女，出",
    "T04n0212_012:0676b23": "金還歸報謝使還。順法財者以理成辦，終不",
    "T04n0212_012:0676b24": "為水火盜賊所見侵欺；非義財者抂濫人物",
    "T04n0212_012:0676b25": "得以非道，便為盜賊水火王者所奪，彼七家",
    "T04n0212_012:0676b26": "者即是其義。是故說，家產非常也。",
    "T04n0212_012:0676b27": "　欲見諸真，　　樂聽講法，　　能捨慳垢，",
    "T04n0212_012:0676b28": "　此之謂信。",
    "T04n0212_012:0676b29": "欲見諸真者，若有信心堅固，往見賢聖，造諸",
    "T04n0212_012:0676c01": "精舍塔寺，禮覲高德法師，問訊聽受樂聞講",
    "T04n0212_012:0676c02": "法，如契經所說：「若有人著俗樂家無所乏，造",
    "T04n0212_012:0676c03": "者便有五闕。云何為五？於是其人樂以家里",
    "T04n0212_012:0676c04": "談論，若至眾中便聞師教：『夫人執行，應當賢",
    "T04n0212_012:0676c05": "聖默然。』其人心悔誓不至眾：『吾所好樂者，眾",
    "T04n0212_012:0676c06": "人見呵，於我無益，復至眾為？』以不至眾便不",
    "T04n0212_012:0676c07": "見聖，以不見聖便不聞法，以不聞法便墜墮",
    "T04n0212_012:0676c08": "凡夫趣三惡道。是謂斯人於賢聖律第一闕",
    "T04n0212_012:0676c09": "也。復次斯人意所愛欲者，常自在前，會至",
    "T04n0212_012:0676c10": "眾中聞諸法師說其滓穢，其人心悔誓不至",
    "T04n0212_012:0676c11": "眾：『吾所好樂眾人見呵，於我無益，復至眾為？』",
    "T04n0212_012:0676c12": "以不至眾便不見聖，以不見聖便不聞法，以",
    "T04n0212_012:0676c13": "不聞法便墜凡夫趣三惡道。是謂斯人於賢",
    "T04n0212_012:0676c14": "聖律第二闕也。復次斯人知親遠行心常愛敬，",
    "T04n0212_012:0676c15": "行至眾中便聞師教：『遠遊妨樂知親企望，離",
    "T04n0212_012:0676c16": "師離眾不至究竟。』其人心悔誓不至眾：『吾所",
    "T04n0212_012:0676c17": "好樂者眾人譏論，於我無益，復至眾為？』以不",
    "T04n0212_012:0676c18": "至眾便不見聖，以不見聖便不聞法，以不聞",
    "T04n0212_012:0676c19": "法便墜凡夫趣三惡道。是謂斯人於賢聖律",
    "T04n0212_012:0676c20": "第三闕也。復次斯人知親為眾擯棄，行至眾",
    "T04n0212_012:0676c21": "中便聞師教誨責知親，其人心悔誓不至眾：",
    "T04n0212_012:0676c22": "『吾所好樂眾人譏論，於我無益，復至眾為？』以",
    "T04n0212_012:0676c23": "不至眾便不見聖，以不見聖便不聞法，以不",
    "T04n0212_012:0676c24": "聞法便墜凡夫趣三惡道。是謂斯人於賢聖律",
    "T04n0212_012:0676c25": "第四闕。復次斯人知親命終，追慕悲哀不",
    "T04n0212_012:0676c26": "離食息，行至眾中便聞師教：『身死神離當更",
    "T04n0212_012:0676c27": "受胎。』其人不信謂為永滅，其人心悔誓不至",
    "T04n0212_012:0676c28": "眾：『吾所好者其人譏論，於我無益，復至眾",
    "T04n0212_012:0676c29": "為？』以不至眾便不見聖，以不見聖便不聞法，",
    "T04n0212_012:0677a01": "以不聞法便墜凡夫趣三惡道。是謂斯人於",
    "T04n0212_012:0677a02": "賢聖律第五闕也。是謂五闕，不至大眾之所",
    "T04n0212_012:0677a03": "致也。」是故說曰，欲見諸真，樂聽講法也。能捨",
    "T04n0212_012:0677a04": "慳垢者，垢中深者慳嫉為首，染污人心不至",
    "T04n0212_012:0677a05": "於道，止人施心斷諸德本皆由慳嫉。若彼行",
    "T04n0212_012:0677a06": "人心如死灰持意如地，設遇財寶終不貪欲，",
    "T04n0212_012:0677a07": "計彼財物瓦石不異，唯信於道不習顛倒，是",
    "T04n0212_012:0677a08": "故說，能捨慳垢，此之謂信。",
    "T04n0212_012:0677a09": "　信能渡河，　　其福難奪，　　能禁止盜，",
    "T04n0212_012:0677a10": "　野沙門樂。",
    "T04n0212_012:0677a11": "信能渡河者，信直至心所向無礙，如所說近",
    "T04n0212_012:0677a12": "行若遠遊為人所誑，前實艱難欺言無患，斯",
    "T04n0212_012:0677a13": "人信已涉路而進，雖遇艱難通達無患。有",
    "T04n0212_012:0677a14": "一直信人，欲渡江水已至岸所，問行人曰：「水",
    "T04n0212_012:0677a15": "為深淺？」答曰：「齊踝而已。」執信而渡實如所言，",
    "T04n0212_012:0677a16": "正使斯人戢信，命終所生之處無違言者，眾",
    "T04n0212_012:0677a17": "人敬奉言是福人。是故說，信能渡河也。其福",
    "T04n0212_012:0677a18": "難奪者，昔有一人犯於王法，家產諸物盡沒",
    "T04n0212_012:0677a19": "於官，王勅其人：「送汝家產財簿盡詣於官。」其",
    "T04n0212_012:0677a20": "人齎福德名簿送詣於官。王問其人：「吾勅汝",
    "T04n0212_012:0677a21": "送家產財簿，乃送福德簿耶？」其人報曰：「後身",
    "T04n0212_012:0677a22": "家產簿者，此簿是也；今身家產簿，隨王所錄。」",
    "T04n0212_012:0677a23": "王聞斯語，心開意悟息而不錄。是故說，其福",
    "T04n0212_012:0677a24": "難奪也。能禁止盜者，昔舍衛城裏有一長者，",
    "T04n0212_012:0677a25": "篤信三尊慈仁惠施，苞育眾生賙諸窮乏。",
    "T04n0212_012:0677a26": "時天暴雨電雷霹靂，盜竊忽至劫掠財物，",
    "T04n0212_012:0677a27": "長者尋覺，語彼賊曰：「汝莫持去，吾欲與沙門。」",
    "T04n0212_012:0677a28": "賊聞斯語，眼則隨闇手便不舉，賊帥相告",
    "T04n0212_012:0677a29": "尋退而去。是故說，能禁止盜，野沙門樂。",
    "T04n0212_012:0677b01": "　沙門數至，　　智者所樂，　　及餘篤信，",
    "T04n0212_012:0677b02": "　其間歡喜。",
    "T04n0212_012:0677b03": "沙門數至者，見沙門者心開意解，給施所須",
    "T04n0212_012:0677b04": "隨時問訊，四事供養，衣被飯食床褥臥具病",
    "T04n0212_012:0677b05": "瘦醫藥。是故說，沙門數至，智者所樂也。及餘",
    "T04n0212_012:0677b06": "篤信者，比近村落見其造福，皆佐歡喜普共",
    "T04n0212_012:0677b07": "修善，是故說，及餘篤信也。其間歡喜者，或",
    "T04n0212_012:0677b08": "從遠來躬自親奉同發歡喜，出入行來觀其",
    "T04n0212_012:0677b09": "威儀禮節，是故說曰，其間歡喜也。",
    "T04n0212_012:0677b10": "　若人懷憂，　　貪他衣食，　　彼人晝夜，",
    "T04n0212_012:0677b11": "　不得定意。",
    "T04n0212_012:0677b12": "若人懷憂者，昔佛未出世時，爾時九十九",
    "T04n0212_012:0677b13": "種道普皆興盛；如來出世眾邪自滅，弟子翼",
    "T04n0212_012:0677b14": "從皆得供養。外道異學內懷憎疾發心妬忌，",
    "T04n0212_012:0677b15": "見人得利養者，煩怨苦惱誹謗而行，是謂外",
    "T04n0212_012:0677b16": "道生嫉心也。或復有人，於內法中雖復出家",
    "T04n0212_012:0677b17": "染道，不精勤於道，外像持律內行不純，見人",
    "T04n0212_012:0677b18": "得利養者，興嫉妬心：「吾亦出家汝亦出家，汝",
    "T04n0212_012:0677b19": "獨受福吾不得養。」猶二羅漢，功齊行滿俱無",
    "T04n0212_012:0677b20": "增減，一人招致利養追身不離，一人家家乞",
    "T04n0212_012:0677b21": "求不自給足，便自生念興相似疑：「吾獨何為",
    "T04n0212_012:0677b22": "不見供養？彼獨何福恒受利養？」無垢道心猶",
    "T04n0212_012:0677b23": "尚興想，況於凡夫能不生嫉？唯有得佛三界",
    "T04n0212_012:0677b24": "特尊，毀辱之不以憂慼，供養者不以加歡，持",
    "T04n0212_012:0677b25": "心如地亦無增減，是故說，若人懷憂，貪他衣",
    "T04n0212_012:0677b26": "食，彼人晝夜，不得定意。",
    "T04n0212_012:0677b27": "　若人能斷，　　盡其根原，　　彼人晝夜，",
    "T04n0212_012:0677b28": "　而獲其定。",
    "T04n0212_012:0677b29": "若人能斷者，畏將來罪不生後世緣，盡其根",
    "T04n0212_012:0677c01": "萌無復生兆，此亦如是，若能斷意根本所念，",
    "T04n0212_012:0677c02": "晝夜安隱定意不亂，心之所念隨意即至，是",
    "T04n0212_012:0677c03": "故說，若人能斷，盡其根原，彼人晝夜，而獲其",
    "T04n0212_012:0677c04": "定也。",
    "T04n0212_012:0677c05": "　無信不習，　　好剝正言，　　如拙取水，",
    "T04n0212_012:0677c06": "　掘泉揚泥。",
    "T04n0212_012:0677c07": "無信不習者，亦不親近亦不承事，言談往反",
    "T04n0212_012:0677c08": "設共從事者，善法有減增諸不善。如拙取",
    "T04n0212_012:0677c09": "水者從高山求，唐勞其功不獲致水，正使",
    "T04n0212_012:0677c10": "掘地，得水揚泥不可任飲。是故說，無信不習，",
    "T04n0212_012:0677c11": "好剝正言，如拙取水，掘泉揚泥。",
    "T04n0212_012:0677c12": "　賢夫習智，　　樂仰清流，　　如善取水，",
    "T04n0212_012:0677c13": "　思冷不擾。",
    "T04n0212_012:0677c14": "賢夫習智者，賢夫者，謂佛弟子，常當親近承",
    "T04n0212_012:0677c15": "事供養，隨時瞻視不使有乏便獲大福，戒",
    "T04n0212_012:0677c16": "身未具者，便能具足戒身、定身、慧身、解脫身、",
    "T04n0212_012:0677c17": "解脫見慧身。猶如有人渴愛於法，晝夜思慮，",
    "T04n0212_012:0677c18": "脣口焦爛追尋不捨，猶水澄清冷而不濁。彼",
    "T04n0212_012:0677c19": "修行人亦復如是，眾德具足慈悲四等，恩及",
    "T04n0212_012:0677c20": "一切廣及眾生不自為己，穢濁結使已盡不",
    "T04n0212_012:0677c21": "生，陰持入熱無復根本，更受冷陰無復熅氣，",
    "T04n0212_012:0677c22": "是故說，賢夫習智，樂仰清流，如善取水，思冷不",
    "T04n0212_012:0677c23": "擾也。",
    "T04n0212_012:0677c24": "　信不染他，　　唯賢與仁，　　非好則遠，",
    "T04n0212_012:0677c25": "　可好則學。",
    "T04n0212_012:0677c26": "信不染他者，染者為沈重結使，婬怒癡具足，",
    "T04n0212_012:0677c27": "入骨徹髓，如此染者常當遠離。所以然者，",
    "T04n0212_012:0677c28": "以其患重不可習故。是故說曰，信不染他也。",
    "T04n0212_012:0677c29": "唯賢與仁者，以得仙道離世八業，修行清",
    "T04n0212_012:0678a01": "淨己身無染復不染他。所以然者，以其染",
    "T04n0212_012:0678a02": "本不可近故。是故說，唯賢與仁也。非好則遠",
    "T04n0212_012:0678a03": "者，斯是弊友遠之如捨廁，如避惡狗、奔逸暴",
    "T04n0212_012:0678a04": "牛，如離惡馬、狂醉之象，如避姦道賊寇，是",
    "T04n0212_012:0678a05": "故說，非好則離也。可好則學者，如此人等",
    "T04n0212_012:0678a06": "皆是賢聖奉律之人，可敬可貴，天人所尊，",
    "T04n0212_012:0678a07": "猶澄清水冷而且甘，猶人渴乏求毘沙門，獲",
    "T04n0212_012:0678a08": "致財寶無所患恨，猶人須華當詣園圃，須珍",
    "T04n0212_012:0678a09": "寶者當詣大海，是故說，可好則學也。",
    "T04n0212_012:0678a10": "出曜經卷第十二"
}