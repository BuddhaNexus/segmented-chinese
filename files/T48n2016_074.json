{
    "T48n2016_074:0826c19": "宗鏡錄卷第七十四",
    "T48n2016_074:0826c21": "慧日永明寺主智覺禪師延壽集",
    "T48n2016_074:0826c22": "[0826c22] 夫生死輪迴。不待外緣。既由內識。此即有漏",
    "T48n2016_074:0826c23": "異生。生死相續。諸佛菩薩淨法相續。為復亦",
    "T48n2016_074:0826c24": "由內識。為復別有淨體。[0826c24] 答。淨法相續。應知",
    "T48n2016_074:0826c25": "亦然。論云。謂無始來。依附本識有無漏種。由",
    "T48n2016_074:0826c26": "轉識等數數熏發。漸漸增勝。乃至究竟得成",
    "T48n2016_074:0826c27": "佛時。轉捨本來雜染識種。轉得始起清淨種",
    "T48n2016_074:0826c28": "識。任持一切功德種子。由本願力。盡未來際。",
    "T48n2016_074:0826c29": "起諸妙用。相續無窮。由此應知。唯有內識。釋",
    "T48n2016_074:0827a01": "云。由法爾種新所熏發。由本願力。即佛世尊",
    "T48n2016_074:0827a02": "利他無盡。清淨種識。皆通現種。皆唯第八能",
    "T48n2016_074:0827a03": "持種故。由此上來。所說染淨道理。應知諸法",
    "T48n2016_074:0827a04": "相續。唯有內識也。[0827a04] 問。人法二空。一心妙理。",
    "T48n2016_074:0827a05": "云何又說四相所遷。二死相續。且如四相之",
    "T48n2016_074:0827a06": "中生相則內外無從。推不可得。住相則念念",
    "T48n2016_074:0827a07": "不住。異相則雖似遷移。體本嘗變。滅相則法",
    "T48n2016_074:0827a08": "本不然。今亦無滅。[0827a08] 答。四相有二。一&#x9E81;約果",
    "T48n2016_074:0827a09": "報而說。即生老病死。此亦四相。二細。即生住",
    "T48n2016_074:0827a10": "異滅。據惑業而論。如起信論中釋云。不覺心",
    "T48n2016_074:0827a11": "起。名為生。能見能現。妄取境界。起念相續。名",
    "T48n2016_074:0827a12": "之為住。執取計名。名之為異。造作諸業。名",
    "T48n2016_074:0827a13": "之為滅。雖即四相似分。俱是一心而轉。然世",
    "T48n2016_074:0827a14": "人多執住相。以為現見。今須推破。以顯真空。",
    "T48n2016_074:0827a15": "凡有一切住持境界。悉如夢中。似有非實。以",
    "T48n2016_074:0827a16": "隨心所現。外境本空故。心亦無生。念念不住。",
    "T48n2016_074:0827a17": "如大智度論云。佛說諸法。無有根本定實如",
    "T48n2016_074:0827a18": "毫釐許。所有。欲證明是事故。說夢中受五欲。",
    "T48n2016_074:0827a19": "譬如須菩提意。若一切法畢竟空。無所有性。",
    "T48n2016_074:0827a20": "今何以故。現有眼見耳聞法。以是故。佛說夢",
    "T48n2016_074:0827a21": "譬。喻。如人夢力故。雖無實事。而有種種聞見。",
    "T48n2016_074:0827a22": "瞋處喜處。覺人在傍。則無所見。如是凡夫人。",
    "T48n2016_074:0827a23": "無明顛倒力故。妄有所見。聖人覺悟。則無所",
    "T48n2016_074:0827a24": "見。一切法若有漏。若無漏。若有為。若無為。皆",
    "T48n2016_074:0827a25": "不實。虛妄故有見聞。又云。現在色亦無住時。",
    "T48n2016_074:0827a26": "若法後見壞相。當知初生時壞相已隨逐。微",
    "T48n2016_074:0827a27": "細故不識。如人著屐。若初日新而無有舊。後",
    "T48n2016_074:0827a28": "應常新。不應有舊。若無舊。應是常。常故無罪",
    "T48n2016_074:0827a29": "無福。無罪無福故。則世俗法亂。復次生滅相。",
    "T48n2016_074:0827b01": "常隨作法。無有住時。若有住時。則無生滅。夫",
    "T48n2016_074:0827b02": "受生死者。初因妄識造分別業。因茲有身。今",
    "T48n2016_074:0827b03": "先推此身。聚散非有。以身是積聚義。內外四",
    "T48n2016_074:0827b04": "大。假和合成。微細推窮。事無和合。以風火常",
    "T48n2016_074:0827b05": "舉。地水恒沈。一一大性。各無定體。風以動為",
    "T48n2016_074:0827b06": "性。乃附物而彰。真理不遷。湛然常寂。火以熱",
    "T48n2016_074:0827b07": "為性。未必皆燒。如雲中身內之火。何不焚爇。",
    "T48n2016_074:0827b08": "地以堅為性。且如銅鐵。遇鎔成水。剛柔不定。",
    "T48n2016_074:0827b09": "水以濕為性。因火即乾。又寒堅煖釋。凝流無",
    "T48n2016_074:0827b10": "體。各各既無。和合非有。如一狗無師子性。聚",
    "T48n2016_074:0827b11": "群狗而亦不成。似一盲不見於明。合眾盲而",
    "T48n2016_074:0827b12": "終不&#x89A9;。寶藏論云。清虛之理。畢竟無身。既知",
    "T48n2016_074:0827b13": "身空。又執識煖息三事實有。能為生死成就",
    "T48n2016_074:0827b14": "命根者。台教云。此身無常。攬壽煖識三事而",
    "T48n2016_074:0827b15": "有身。身但假名。三事無常。無別身也。息之出",
    "T48n2016_074:0827b16": "入。計為壽命。息出不反。身如瓦礫。命寧可保。",
    "T48n2016_074:0827b17": "若煖氣持水。水潤於地。妄謂此身為常存者。",
    "T48n2016_074:0827b18": "火從緣生。緣散故即火滅。身便臭爛。業計妄",
    "T48n2016_074:0827b19": "識。剎那異趣。謂我常自在。業若纔斷。心即託",
    "T48n2016_074:0827b20": "生。身便散滅。大集經云。出胎。盛年。衰老。皆是",
    "T48n2016_074:0827b21": "業持。三事生滅。相續不斷。凡夫不了。妄取身",
    "T48n2016_074:0827b22": "相。不覺氣斷。三事分離。又如出入息。相續百",
    "T48n2016_074:0827b23": "千萬。出入息。一一息中。身不可得。剎那心識。",
    "T48n2016_074:0827b24": "次第生滅無量。一一剎那。身不可得。不臭不",
    "T48n2016_074:0827b25": "爛。三大成皮肉骨髓。一一驗之。虛假。身不可",
    "T48n2016_074:0827b26": "得。離此三事。無別有身。故知身命本空。生死",
    "T48n2016_074:0827b27": "恒寂。凡夫不了。枉入苦輪。命如風裏之殘燈。",
    "T48n2016_074:0827b28": "剎那磨滅。身似潭中之聚沫。倏爾消洋。所以",
    "T48n2016_074:0827b29": "經云。解無不生。了有不死。若了有空而無我。",
    "T48n2016_074:0827c01": "無我令誰生。解本無而不生。不生令誰死。唯",
    "T48n2016_074:0827c02": "持種本識。妙湛真心。體性圓明。寂然常住。處",
    "T48n2016_074:0827c03": "異生位。持無漏而常熏。至佛果門。續菩提而",
    "T48n2016_074:0827c04": "不斷。又心性本來。離生滅相。而有無明。迷自",
    "T48n2016_074:0827c05": "心性。由違心性離相寂靜故。能生起動四相。",
    "T48n2016_074:0827c06": "四相無明和合力故。能令心體生住異滅。經",
    "T48n2016_074:0827c07": "云。即此法身。為諸煩惱之所飄動。往來生死。",
    "T48n2016_074:0827c08": "名為眾生。起信論明。自性清淨心。因無明風",
    "T48n2016_074:0827c09": "動。四相流轉。唯一夢心。處夢之士。謂為前後。",
    "T48n2016_074:0827c10": "各隨智力淺深。分分而覺。大覺之者。知夢四",
    "T48n2016_074:0827c11": "相。唯一淨心。無有體性。可辯前後。故論云。四",
    "T48n2016_074:0827c12": "相俱時。無有自立。生住異滅。一心而轉。四相",
    "T48n2016_074:0827c13": "俱有為心所成。離一心外。無別自體。故言俱",
    "T48n2016_074:0827c14": "時而有。無有自立者。本來平等。同一本覺故。",
    "T48n2016_074:0827c15": "如般若燈論偈云。生死有際不。佛言。畢竟無。",
    "T48n2016_074:0827c16": "此生死無際。前後不可得。如般若經云。復次",
    "T48n2016_074:0827c17": "極勇猛。如涅槃無際。一切法亦無際。何者。",
    "T48n2016_074:0827c18": "生死以涅槃為際。涅槃以生死為際。既不得",
    "T48n2016_074:0827c19": "生死。亦不得涅槃。生死涅槃。既不可得。則一",
    "T48n2016_074:0827c20": "切法悉無際。如是但了本覺一心。念念契圓",
    "T48n2016_074:0827c21": "常之道。若逐無明散意。塵塵成生死之輪。得",
    "T48n2016_074:0827c22": "失在人。法無邪正。取捨任己。道絕昇沈。但自",
    "T48n2016_074:0827c23": "內觀。躡普門而頓入。唯當正眼。履一道以圓",
    "T48n2016_074:0827c24": "成。[0827c24] 問。動識相與真心性。既非一異。為復可",
    "T48n2016_074:0827c25": "壞不可壞。若不可壞。則為墮常。若可壞。則歸",
    "T48n2016_074:0827c26": "斷滅。[0827c26] 答。既非一而非是異。即亦可壞而不可",
    "T48n2016_074:0827c27": "壞。起信論云。一切心識相。即是無明相。與本",
    "T48n2016_074:0827c28": "覺非一非異。非是可壞。非不可壞。如海水",
    "T48n2016_074:0827c29": "與波。非一非異。波因風動。非水性動。若風止",
    "T48n2016_074:0828a01": "時。波動即滅。非水性滅。眾生亦爾。自性清淨",
    "T48n2016_074:0828a02": "心。因無明風動。起識波浪。如是三事。皆無形",
    "T48n2016_074:0828a03": "相。非一非異。然性淨心。是動識本。無明滅",
    "T48n2016_074:0828a04": "時。動識隨滅。智性不壞。根本無明滅者。是",
    "T48n2016_074:0828a05": "合風滅。相續即滅者。業識等滅。合動相滅也。",
    "T48n2016_074:0828a06": "智性不壞者。隨染本覺神解之性。名為智性。",
    "T48n2016_074:0828a07": "是合濕性不壞。[0828a07] 問。生死種子不斷。皆因發",
    "T48n2016_074:0828a08": "業潤生。於煩惱中。何法發業。何法潤生。[0828a08] 答。",
    "T48n2016_074:0828a09": "夫業性本空。結成多種。先論黑白行相。後辯",
    "T48n2016_074:0828a10": "發潤根由。今初黑白行相者。如大涅槃經云。",
    "T48n2016_074:0828a11": "佛言。復次善男子。次當觀業。何以故。有智之",
    "T48n2016_074:0828a12": "人。當作是念。受想觸欲。即是煩惱者。能作生",
    "T48n2016_074:0828a13": "業。不作受業。如是煩惱。與業共行。則有二種。",
    "T48n2016_074:0828a14": "一作生業。二作受業。是故智者。當觀於業。是",
    "T48n2016_074:0828a15": "業三種。謂身口意。善男子。身口二業。亦名為",
    "T48n2016_074:0828a16": "業。亦名業果。意唯名業。不名為果。以業因故。",
    "T48n2016_074:0828a17": "則名為業。善男子。身口二業。名為外業。意業",
    "T48n2016_074:0828a18": "名因。是三種業。共煩惱行故。作二種。業一者",
    "T48n2016_074:0828a19": "生。業二者受。業善男子。正業者。即意業。也",
    "T48n2016_074:0828a20": "期業者。謂身口業。先發故。名意業。從意業生。",
    "T48n2016_074:0828a21": "名身口業。是故意業。得名為正。智者觀業已。",
    "T48n2016_074:0828a22": "次觀業因。業因者。即無明觸。因無明觸。眾生",
    "T48n2016_074:0828a23": "求有。求有因緣。即是愛也。愛因緣故。造作三",
    "T48n2016_074:0828a24": "種身口意業。善男子。智者如是觀業因已。次",
    "T48n2016_074:0828a25": "觀果報。果報有四。一者黑黑果報。二者白白",
    "T48n2016_074:0828a26": "果報。三者雜雜果報。四者不黑不白果報。黑",
    "T48n2016_074:0828a27": "黑果報者。作業時垢。果報亦垢。白白果報者。",
    "T48n2016_074:0828a28": "名無漏業。迦葉菩薩白佛言。世尊。先說無",
    "T48n2016_074:0828a29": "漏。無有果報。今云何言。不白不黑果報耶。佛",
    "T48n2016_074:0828b01": "言。善男子。是義有二。一者亦果亦報。二者",
    "T48n2016_074:0828b02": "唯果非報。黑黑果報。亦名為果。亦名為報。黑",
    "T48n2016_074:0828b03": "因生故。得名為果。能作因故。復名為報。淨雜",
    "T48n2016_074:0828b04": "亦爾。無漏果者。故名為果。不作他因。不名為",
    "T48n2016_074:0828b05": "報。迦葉菩薩白佛言。世尊。是無漏業。非是黑",
    "T48n2016_074:0828b06": "法。何因緣故。不名為白。善男子。無有報故。不",
    "T48n2016_074:0828b07": "名為白。對治黑故。故名為白。我今乃說受果",
    "T48n2016_074:0828b08": "報者。名為黑白。是無漏業。不受報故。不名為",
    "T48n2016_074:0828b09": "白。名為寂靜。故知業不可作。果不可逃。如經",
    "T48n2016_074:0828b10": "偈云。非空非海中。非入山石間。無有地方所。",
    "T48n2016_074:0828b11": "脫之不受業。唯除不作則無果。得道則業亡。",
    "T48n2016_074:0828b12": "如氣歔旃陀羅。造惡業而得生天。鴦崛魔羅。",
    "T48n2016_074:0828b13": "作逆罪而得解脫果。是知受身已來。無有不",
    "T48n2016_074:0828b14": "作業者。設今生不作。過去曾為。但悟此宗。無",
    "T48n2016_074:0828b15": "不解脫。何以解脫。若入宗鏡。人法自空。人",
    "T48n2016_074:0828b16": "空。則不見有能作業之人。法空。則不見所受",
    "T48n2016_074:0828b17": "果之處。只為妄執人法而造業。不出心境而",
    "T48n2016_074:0828b18": "受殃。但心境俱亡。即當處解脫。故知一切善",
    "T48n2016_074:0828b19": "惡諸法。無有定相。由心迴轉。得失任緣。如大",
    "T48n2016_074:0828b20": "涅槃經云。佛言。善男子。若言諸業定得報者。",
    "T48n2016_074:0828b21": "則不得有修習梵行。解脫涅槃。當知是人。非",
    "T48n2016_074:0828b22": "我弟子。是魔眷屬。若言。諸業有定不定。定者。",
    "T48n2016_074:0828b23": "現報生報。後報。不定者。緣合則受。不合不受。",
    "T48n2016_074:0828b24": "以是義故。應有梵行。解脫涅槃。當知是人。",
    "T48n2016_074:0828b25": "真我弟子。非魔眷屬。乃至譬如二人。俱涉險",
    "T48n2016_074:0828b26": "路。一則有目。一則盲瞽。有目之人。直過無患。",
    "T48n2016_074:0828b27": "盲者墜落。墮深坑險。故知得宗鏡之眼者。終",
    "T48n2016_074:0828b28": "不墮三有之險。陷五欲之坑。自然直過無疑。",
    "T48n2016_074:0828b29": "常居覺地。次辯發潤根由者。若分別煩惱正",
    "T48n2016_074:0828c01": "發業。俱生無明助發業。發者。動作義。業者。",
    "T48n2016_074:0828c02": "招感義。俱生能潤生。分別能造業。招生過重。",
    "T48n2016_074:0828c03": "俱生能潤生過輕。若分別發人天業。即俱生",
    "T48n2016_074:0828c04": "助發。以人天業難發。要假俱生。助若分別發",
    "T48n2016_074:0828c05": "三塗業。不假俱生助發。以分別猛利故。不要",
    "T48n2016_074:0828c06": "助發。[0828c06] 問。俱生分別。二種何別。[0828c06] 答。古釋經",
    "T48n2016_074:0828c07": "論正意。即分別&#x9E81;。俱生細。唯識論云。俱生我",
    "T48n2016_074:0828c08": "執。無始時來虛妄熏習內力。常與身俱。不待",
    "T48n2016_074:0828c09": "邪教及邪分別。任運轉故。名俱生。十地論云。",
    "T48n2016_074:0828c10": "遠隨現行不作意緣。無始至今。任運而有。不",
    "T48n2016_074:0828c11": "假作意分別尋伺。如小孩兒見母生喜。是俱",
    "T48n2016_074:0828c12": "生貪。見別人啼哭。是俱生瞋。即不假別緣分",
    "T48n2016_074:0828c13": "別尋伺求。自任運起故。知俱生細。唯識論",
    "T48n2016_074:0828c14": "云。分別我執。亦由現世外緣方起。非與身俱。",
    "T48n2016_074:0828c15": "要待邪教邪師。及邪分別。然後方起。又此三",
    "T48n2016_074:0828c16": "緣。前二是&#x9E81;。第三自思惟細。經云。緣力斷善",
    "T48n2016_074:0828c17": "根。地獄生時續。因力斷善根。地獄死時續。即",
    "T48n2016_074:0828c18": "自邪思惟是因力。餘二是緣力。所以首楞嚴",
    "T48n2016_074:0828c19": "經云。佛告阿難。一切眾生輪迴世間。由二顛",
    "T48n2016_074:0828c20": "倒分別見妄。當處發生。當業輪轉。云何二見。",
    "T48n2016_074:0828c21": "一者眾生別業妄見。二者眾生同分妄見。云",
    "T48n2016_074:0828c22": "何名為別業妄見。阿難。如世間人。目有赤眚。",
    "T48n2016_074:0828c23": "夜見燈光。別有圓影。五色重疊。於意云何。此",
    "T48n2016_074:0828c24": "夜燈明所現圓光。為是燈色。為當見色。阿難。",
    "T48n2016_074:0828c25": "此若燈色。則非眚人何不同見。而此圓影。唯",
    "T48n2016_074:0828c26": "眚之觀。若是見色。見已成色。則彼眚人見圓",
    "T48n2016_074:0828c27": "影者。名為何等。復次阿難。若此圓影離燈別",
    "T48n2016_074:0828c28": "有。則合傍觀屏帳凡筵。有圓影出。離見別有。",
    "T48n2016_074:0828c29": "應非眼矚。云何眚人目見圓影。是故當知。色",
    "T48n2016_074:0829a01": "實在燈。見病為影。影見俱眚。見眚非病。終不",
    "T48n2016_074:0829a02": "應言是燈是見。於是中有非燈非見。如第二",
    "T48n2016_074:0829a03": "月。非體非影。何以故。第二之觀。&#x63D1;所成故。諸",
    "T48n2016_074:0829a04": "有智者。不應說言此&#x63D1;根元。是形非形。離見",
    "T48n2016_074:0829a05": "非見。此亦如是。目眚所成。今欲名誰是燈是",
    "T48n2016_074:0829a06": "見。何況分別非燈非見。云何名為同分妄見。",
    "T48n2016_074:0829a07": "阿難。此閻浮提。除大海水。中間平陸。有三千",
    "T48n2016_074:0829a08": "洲。正中大洲。東西括量。大國。凡有二千三百。",
    "T48n2016_074:0829a09": "其餘小洲。在諸海中。其間或有三兩百國。或",
    "T48n2016_074:0829a10": "一或二。至于三十四十五十。阿難。若復此中",
    "T48n2016_074:0829a11": "有一小洲。只有兩國。唯一國人。同感惡緣。則",
    "T48n2016_074:0829a12": "彼小洲當土眾生。&#x89A9;諸一切。不祥境界。或",
    "T48n2016_074:0829a13": "見二日。或見兩月。其中乃至暈適珮玦。彗孛",
    "T48n2016_074:0829a14": "飛流。負耳虹霓。種種惡相。但此國見。彼國眾",
    "T48n2016_074:0829a15": "生本所不見。亦復不聞。阿難。吾今為汝。以此",
    "T48n2016_074:0829a16": "二事進退合明。阿難。如彼眾生別業妄見。矚",
    "T48n2016_074:0829a17": "燈光中所現圓影。雖現似境。終彼見者。目眚",
    "T48n2016_074:0829a18": "所成。眚即見勞。非色所造。然見眚者。終無見",
    "T48n2016_074:0829a19": "咎。例汝今日。以目觀見山河國土。及諸眾生。",
    "T48n2016_074:0829a20": "皆是無始見病所成。見與見緣。似現前境。無",
    "T48n2016_074:0829a21": "我覺明。見所緣眚。覺見即眚。本覺明心。覺緣",
    "T48n2016_074:0829a22": "非眚。覺所覺眚。覺非眚中。此實見見。云何復",
    "T48n2016_074:0829a23": "名覺聞知見。是故汝今見我及汝。并諸世間",
    "T48n2016_074:0829a24": "十類眾生。皆即見眚。非見眚者。彼見真精。性",
    "T48n2016_074:0829a25": "非眚者。故不名見。阿難。如彼眾生同分妄見。",
    "T48n2016_074:0829a26": "例彼妄見別業一人。一病目人。同彼一國。彼",
    "T48n2016_074:0829a27": "見圓影。眚妄所生。此眾同分所現不祥。同見",
    "T48n2016_074:0829a28": "業中瘴惡所起。俱是無始見妄所生。例閻浮",
    "T48n2016_074:0829a29": "提三千洲中。兼四大海。娑婆世界。并洎十方",
    "T48n2016_074:0829b01": "諸有漏國。及諸眾生。同是覺明無漏妙心。見",
    "T48n2016_074:0829b02": "聞覺知虛妄病緣。和合妄生。和合妄死。若能",
    "T48n2016_074:0829b03": "遠離諸和合緣。及不和合。則復滅除諸生死",
    "T48n2016_074:0829b04": "因。圓滿菩提不生滅性。清淨本心。本覺常住。",
    "T48n2016_074:0829b05": "楞嚴經疏釋云。別業妄見者。分別煩惱也。同",
    "T48n2016_074:0829b06": "分妄見者。俱生無明也。夜見燈光五重圓影",
    "T48n2016_074:0829b07": "者。喻五見也。蘊喻燈光。此之五見。於蘊上起。",
    "T48n2016_074:0829b08": "妄生推度。是遍計性。情有理無。色實在燈見",
    "T48n2016_074:0829b09": "病為影者。依他蘊性。緣起不無。故云色實在",
    "T48n2016_074:0829b10": "燈。我見體空。從妄心起。故云見病為影。影見",
    "T48n2016_074:0829b11": "俱眚者。能執所執。分別惑故。見眚非病者。",
    "T48n2016_074:0829b12": "正證真時。了知。遍計脫體全空。故云見眚非",
    "T48n2016_074:0829b13": "病。分別惑亡。同一真性。離能所取。故云終不",
    "T48n2016_074:0829b14": "應言是燈是見。及非燈非見。即釋上來見見",
    "T48n2016_074:0829b15": "之時。見非是見。如第二月非體非影者。本來",
    "T48n2016_074:0829b16": "無月。將何為形。形既不立。非形亦無。是非一",
    "T48n2016_074:0829b17": "相。能所俱亡。故云何況分別非燈非見。然見",
    "T48n2016_074:0829b18": "眚者終無見咎者。若知眚即是眼病。終不執",
    "T48n2016_074:0829b19": "影以為實有。故無見咎。見與見緣似現前境",
    "T48n2016_074:0829b20": "者。皆是妄心變起。非實有境。見相二分。俱不",
    "T48n2016_074:0829b21": "離心。況是遍計唯影無質。此釋妄見也。元我",
    "T48n2016_074:0829b22": "覺明見所緣眚者。本元真覺也。以真能覺妄。",
    "T48n2016_074:0829b23": "了彼妄見及與所緣。俱是眚故。覺見即眚。本",
    "T48n2016_074:0829b24": "覺明心覺緣非眚者。結前真妄二覺也。妄見",
    "T48n2016_074:0829b25": "即是於眚。能覺真心不是於眚。但能覺彼妄",
    "T48n2016_074:0829b26": "緣。體非是眚。故云覺緣非眚。覺所覺眚者。牒",
    "T48n2016_074:0829b27": "妄覺能所俱眚也。覺非眚中者。牒真覺非眚",
    "T48n2016_074:0829b28": "也。此之真妄二見。俱離能見所見。故云此實",
    "T48n2016_074:0829b29": "見見。以證真時。無此二見故。能見所見。既不",
    "T48n2016_074:0829c01": "安立。云何復名覺聞知見。是故汝今見我及",
    "T48n2016_074:0829c02": "汝。并諸世間十類眾生。皆即見眚非見眚者。",
    "T48n2016_074:0829c03": "彼見真精。性非眚者。故不名見者。何故真見",
    "T48n2016_074:0829c04": "不名見。以無眚病故。只由見病。分能立所。遂",
    "T48n2016_074:0829c05": "見世間自他相異。故云皆即見眚。言非見眚",
    "T48n2016_074:0829c06": "者。真見非是眚也。以真無見相可立故。不名",
    "T48n2016_074:0829c07": "眚。既不名眚。亦不名見。正明離見之意。是以",
    "T48n2016_074:0829c08": "有見即妄。遍計情生。如眚目人。見夜燈之圓",
    "T48n2016_074:0829c09": "影。無見即真。圓成智現。如明眼人。見虛空之",
    "T48n2016_074:0829c10": "清淨。又若別業妄見。如增上惡業熟。生身變",
    "T48n2016_074:0829c11": "為蛇虎等。此不動總報。自受別報。唯自業識",
    "T48n2016_074:0829c12": "變。不同業者。即不見。如燈上圓影。唯眚之觀。",
    "T48n2016_074:0829c13": "若非眚人。則不同見。若同分妄見。如同造阿",
    "T48n2016_074:0829c14": "鼻地獄業。同受總報。同苦無間。若不同其惡",
    "T48n2016_074:0829c15": "業者。即不見。如唯一國人同感惡緣。同見一",
    "T48n2016_074:0829c16": "切不祥境界。若彼國眾生不同其惡緣者。則",
    "T48n2016_074:0829c17": "本所不見。亦復不聞。故知苦緣樂緣。總報別",
    "T48n2016_074:0829c18": "報。因緣和合。當處出生。因緣離散。當處滅",
    "T48n2016_074:0829c19": "盡。未曾有一法。非出我心耶。故經云。若能遠",
    "T48n2016_074:0829c20": "離諸和合緣。則見清淨本心常住。又若分別",
    "T48n2016_074:0829c21": "煩惱則&#x9E81;因邪思而方起。俱生無明則細。自",
    "T48n2016_074:0829c22": "任運而常生。雖分&#x9E81;細之文。俱同妄識。如別",
    "T48n2016_074:0829c23": "業妄見之者。因目眚而見燈上圓光。似同分",
    "T48n2016_074:0829c24": "妄見之人。因瘴惡而&#x89A9;國中災怪。雖分同別",
    "T48n2016_074:0829c25": "之境。皆是妄心。可驗。眾生界中。凡有一切見",
    "T48n2016_074:0829c26": "聞之事。皆如一人別業之眚影。多人同分之",
    "T48n2016_074:0829c27": "不祥。若能知燈影是目眚所成。識災境乃瘴",
    "T48n2016_074:0829c28": "惡所起。則燈上之重光自沒。天中之兩日俄",
    "T48n2016_074:0829c29": "沈。如不動一心。萬緣俱寂。則見聞和合之病。",
    "T48n2016_074:0830a01": "分別全消。根本生死之災。俱生永絕。[0830a01] 問。三",
    "T48n2016_074:0830a02": "塗之內。還具分別俱生不。[0830a02] 答。護法云。三塗",
    "T48n2016_074:0830a03": "內總無分別。而不發業。如猿猴之類。所有煩",
    "T48n2016_074:0830a04": "惱。皆是強盛俱生。而非分別。設造業者。但是",
    "T48n2016_074:0830a05": "別報。若有分別造總報者。即永無出期。[0830a05] 問。既",
    "T48n2016_074:0830a06": "有分別種子。何不造總報。[0830a06] 答。闕主伴故。現",
    "T48n2016_074:0830a07": "行是主。種子助發是伴。[0830a07] 問。若說三塗不造業",
    "T48n2016_074:0830a08": "者。如何大力鬼打舍利弗頭。便入地獄。鸚鵡",
    "T48n2016_074:0830a09": "鳥聞四諦法。而得生天。[0830a09] 答。此等造別報。此業",
    "T48n2016_074:0830a10": "有力。能助昔日總報。總報被助已。便能隨業",
    "T48n2016_074:0830a11": "勢墜地昇天。又古德。[0830a11] 問。人天趣中。定總發業",
    "T48n2016_074:0830a12": "不。[0830a12] 答。人中北洲。不造總別二報業。以無分別",
    "T48n2016_074:0830a13": "相。餘三洲即發業。并此洲癡人不發業。[0830a13] 問。前",
    "T48n2016_074:0830a14": "言三塗無分別。如何知父母等。如慈烏反哺。",
    "T48n2016_074:0830a15": "&#x732B;狗識人。知人嗔喜。[0830a15] 答。此不是分別煩惱。彼",
    "T48n2016_074:0830a16": "任運分別。非煩惱分別。[0830a16] 問。無明發業。有幾",
    "T48n2016_074:0830a17": "種無明。[0830a17] 答。有四種。一隨眠。二纏無明。三相",
    "T48n2016_074:0830a18": "應。四不共。外法異生具四。內法異生除不共",
    "T48n2016_074:0830a19": "無明。入信位第七心。及加行位中。是內法。十",
    "T48n2016_074:0830a20": "信第七心前有退故。及資糧位中。名外法。若",
    "T48n2016_074:0830a21": "內法異生。頓悟即造業。漸悟不造。頌悟中",
    "T48n2016_074:0830a22": "悲增造。智增不造。十地位中八地已去。定不",
    "T48n2016_074:0830a23": "發業。惑體無故。七地已前。或云聖人。以無漏",
    "T48n2016_074:0830a24": "明為緣而不發業。設有俱生。但助願潤生而",
    "T48n2016_074:0830a25": "已。又云。七地已前俱生起時。亦造別報善業。",
    "T48n2016_074:0830a26": "[0830a26] 問。聖人因何不造總報業。[0830a26] 答。無分別煩惱故。",
    "T48n2016_074:0830a27": "以無漏明為緣故。違生死故。但以俱生。潤舊",
    "T48n2016_074:0830a28": "總報業。受分段生死。居人中。除北洲人。修無",
    "T48n2016_074:0830a29": "我觀。無分別。不能造業。此中。除極愚昧者。天",
    "T48n2016_074:0830b01": "上。唯除無想天。以無心故。不造業。四種無明。",
    "T48n2016_074:0830b02": "總能發業。隨眠。是種子。餘三即現行。[0830b02] 問。無",
    "T48n2016_074:0830b03": "明發業。貪愛潤生者。於煩惱中。幾法能潤。",
    "T48n2016_074:0830b04": "[0830b04] 答。古釋云。即識等五支種子。要假貪等煩惱。",
    "T48n2016_074:0830b05": "資潤溉灌。方得出生。若俱生惑業者。即六俱",
    "T48n2016_074:0830b06": "生。十分別及二十隨煩惱是。於此三十六煩",
    "T48n2016_074:0830b07": "惱中。貪一法唯正中正潤。餘五俱生。即正中",
    "T48n2016_074:0830b08": "助潤。若十分別。即助中助潤。又四句料簡。一。",
    "T48n2016_074:0830b09": "有是貪愛而能潤生。第六識愛也。前五識不",
    "T48n2016_074:0830b10": "強盛故。但是兼支攝。正唯第六。二有是貪愛",
    "T48n2016_074:0830b11": "不能潤生。即第七識。雖有貪愛。以內緣故。及",
    "T48n2016_074:0830b12": "所知障中者。三有是生支而貪愛潤。即一切",
    "T48n2016_074:0830b13": "凡夫身中生支也。四有是生支非貪愛潤。為",
    "T48n2016_074:0830b14": "最後身菩薩。大乘說是化現故。或變易身中",
    "T48n2016_074:0830b15": "生支。[0830b15] 問。心為起惑之因。身是造業之本。身",
    "T48n2016_074:0830b16": "約幾種。有何身能造業。[0830b16] 答。身總四有。一生",
    "T48n2016_074:0830b17": "有。即中有後。本有前。正結生相續時。剎那五",
    "T48n2016_074:0830b18": "蘊起。名生有。二本有者。即生有從死有前。",
    "T48n2016_074:0830b19": "於其中間。所有五蘊皆名本有。以是本總報",
    "T48n2016_074:0830b20": "業所招故。俱舍頌云。本有為死前。居生剎那",
    "T48n2016_074:0830b21": "後。三死有者。即本有後。中有前。將死正死諸",
    "T48n2016_074:0830b22": "蘊滅時。名死有。四中有者。即死有後。生有前。",
    "T48n2016_074:0830b23": "於兩中間有故。名為中有。俱舍頌云。死生二",
    "T48n2016_074:0830b24": "有中。五蘊名中有。即生死二有身。不即發業。",
    "T48n2016_074:0830b25": "以無心故。若中本二有身。即能發業。[0830b25] 問。於",
    "T48n2016_074:0830b26": "中有身處。中有住。及欲趣生時。行相如何。",
    "T48n2016_074:0830b27": "[0830b27] 答。准二十四不相應行。中有勢速一法。於勢",
    "T48n2016_074:0830b28": "速中。有士用勢速。古釋云。士用勢速者。如中",
    "T48n2016_074:0830b29": "有身往當受生處迅疾。名士用勢速。所言中",
    "T48n2016_074:0830c01": "者。對前後以得名。有。則有其情識身。為此五",
    "T48n2016_074:0830c02": "趣有情身。在死有後。生有前。兩形中間。故名",
    "T48n2016_074:0830c03": "中有。亦以異熟五蘊為體。為同本有身是業",
    "T48n2016_074:0830c04": "招故。其中有身。便如當生本有身形狀。如人。",
    "T48n2016_074:0830c05": "中有。似於人等。五趣亦爾。但如五六歲等孩",
    "T48n2016_074:0830c06": "兒大。其形量雖小。然諸根猛利。如本有身。能",
    "T48n2016_074:0830c07": "作諸事業。於父母起顛倒想。而生愛惡。此中",
    "T48n2016_074:0830c08": "有身。唯同類及淨天眼者。見。於中有中。唯食",
    "T48n2016_074:0830c09": "香氣。在中有住時。其不善不惡中客性者。在",
    "T48n2016_074:0830c10": "中有位極遲。受生。不過四十九日。劑此無有",
    "T48n2016_074:0830c11": "緣不會者。若極善極惡中有。不論近遠。但一",
    "T48n2016_074:0830c12": "剎那便往受生。起顛倒心趣欲境。即第八識",
    "T48n2016_074:0830c13": "結生門。於胎卵二中有。見父母和合。生顛",
    "T48n2016_074:0830c14": "倒想。而便受生。若濕化二生中有。由先業力",
    "T48n2016_074:0830c15": "故。不簡近遠。染著稱情。當染香處便即受生。",
    "T48n2016_074:0830c16": "[0830c16] 問。同類眼見中有身。未知中有眼。為能見本",
    "T48n2016_074:0830c17": "有身不。[0830c17] 答。亦有見本有身。瑜伽論云。或云唯",
    "T48n2016_074:0830c18": "見男。或唯見女。如是漸近彼之處所。漸漸",
    "T48n2016_074:0830c19": "不見父母餘處。唯見男女根門。又若薄福中",
    "T48n2016_074:0830c20": "有。當生下賤貧窮家者。彼於死時及入胎者。",
    "T48n2016_074:0830c21": "便聞種種紛飛不可意聲。若是福德位中有。",
    "T48n2016_074:0830c22": "當生富貴家者。彼於爾時。自然聞美妙可意",
    "T48n2016_074:0830c23": "音聲。乃至香味觸境。亦有階降。[0830c23] 問。中有末位。",
    "T48n2016_074:0830c24": "皆起愛受生不。[0830c24] 答。於中有位。第六識先起愛",
    "T48n2016_074:0830c25": "潤生。若執取結生。即唯第八若男中有。緣母",
    "T48n2016_074:0830c26": "起愛生於欲心。女中有。緣父起愛生於欲心。",
    "T48n2016_074:0830c27": "由起此二種愛心已。便為己身。與所愛境合。",
    "T48n2016_074:0830c28": "所洩不淨。流至胎藏。認為己有。後便生歡喜。",
    "T48n2016_074:0830c29": "此心生已。中有身便沒。受生有身。寶積經云。",
    "T48n2016_074:0831a01": "彼中有身。入母胎時。心生顛倒。作邪解心。生",
    "T48n2016_074:0831a02": "寒冷想。大風雨想。雲霧想。作此想已。隨業優",
    "T48n2016_074:0831a03": "劣。復起十種虛妄之心。一我入舍宅。二我昇",
    "T48n2016_074:0831a04": "樓閣。三我昇殿堂。四我昇床座。五入草庵。六",
    "T48n2016_074:0831a05": "入草舍。七入草叢。八入林間。九入牆孔。十入",
    "T48n2016_074:0831a06": "籬。間。作是念已。即入母胎。[0831a06] 問。中有身作何顏",
    "T48n2016_074:0831a07": "色。[0831a07] 答。瑜伽論云。造惡業者。中有。如黑羺光。",
    "T48n2016_074:0831a08": "或陰闇夜。造善業者。中有。如白衣光。或晴明",
    "T48n2016_074:0831a09": "夜。寶積經云。地獄中有。如燒了杌本。傍生",
    "T48n2016_074:0831a10": "中有。如煙。餓鬼中有。如水。人天中有。如白衣",
    "T48n2016_074:0831a11": "光。[0831a11] 問。如人生身變作蛇虎等。有中有身起不。",
    "T48n2016_074:0831a12": "[0831a12] 答。慈恩云。無。中有身。以不改轉總報故。但",
    "T48n2016_074:0831a13": "是順現轉別報。若總報第八。即不轉。又如地",
    "T48n2016_074:0831a14": "獄中萬死千生。亦無中有。以不轉總報故。[0831a14] 問。",
    "T48n2016_074:0831a15": "如將水。蛭蟲。乾成末已。後置水中。一一塵皆",
    "T48n2016_074:0831a16": "&#x5374;成水蛭蟲。有中有不。[0831a16] 答。此但是一類有情",
    "T48n2016_074:0831a17": "同業者。合託此。為增上緣而受生。即不是變",
    "T48n2016_074:0831a18": "作多蟲。若不爾者。犯有情界增過。[0831a18] 問。平等王",
    "T48n2016_074:0831a19": "見中有身不。[0831a19] 答。不見。[0831a19] 問。且如有人被冥司追",
    "T48n2016_074:0831a20": "將。亦有見者。此是何身。[0831a20] 答。此但是本有身攝。",
    "T48n2016_074:0831a21": "有云。以此人有業。但於自識心上。妄見閻羅",
    "T48n2016_074:0831a22": "王鬼。所由等。是獨影境上自變起。離識無見。",
    "T48n2016_074:0831a23": "是以唯識頌云。境隨業識轉。是故說唯心。故",
    "T48n2016_074:0831a24": "知識是善惡之原。心為苦樂之本。世人唯知",
    "T48n2016_074:0831a25": "尋流徇末。失本迷源。練行而徒滿三祇。違真",
    "T48n2016_074:0831a26": "漸遠。積功而空經永劫。去道猶賒。是以得",
    "T48n2016_074:0831a27": "果聖人。遇斯而甘稱絕分。出假大士。對此而",
    "T48n2016_074:0831a28": "未得證真。豈況矯亂邪徒。冥初外道。漆園傲",
    "T48n2016_074:0831a29": "吏。怳惚狂生者。而能希冀信受乎。故知宗鏡",
    "T48n2016_074:0831b01": "難信。悟者希奇。不唯得宗。兼能深達因果。故",
    "T48n2016_074:0831b02": "云深信大乘。不謗因果。是以一切含識。唯以",
    "T48n2016_074:0831b03": "自心造善惡因。招苦樂果。或居中有之時。作",
    "T48n2016_074:0831b04": "善因者。承白淨之光。起惡因者。見黑闇之色。",
    "T48n2016_074:0831b05": "或處胎之日。集白業者。登樓殿之上。造黑業",
    "T48n2016_074:0831b06": "者。投草棘之中。及出世間為人。依正亦分優",
    "T48n2016_074:0831b07": "劣。若有福者。挺燕頷龍顏之相。受華堂金屋",
    "T48n2016_074:0831b08": "之榮。若&#x5C20;德者。現五露眇小之形。處瓮牖席",
    "T48n2016_074:0831b09": "門之弊。可謂風和響順。形直影端。因果同時。",
    "T48n2016_074:0831b10": "緣會不失。則應觀法界性。一切唯心造。內德",
    "T48n2016_074:0831b11": "論云。小乘以依報為業有。大乘以萬境為識",
    "T48n2016_074:0831b12": "造。隨幻業而施之天地。逐妄心而現之土草。",
    "T48n2016_074:0831b13": "若&#x7796;目&#x89A9;于空華。比睡夢現其生老。若悟之",
    "T48n2016_074:0831b14": "於心業。則唯聞於佛道。",
    "T48n2016_074:0831b15": "宗鏡錄卷第七十四"
}