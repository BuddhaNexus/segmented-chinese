{
    "T51n2087_009:0919a02": "大唐西域記卷第九(一國)",
    "T51n2087_009:0919a04": "三藏法師玄奘奉 詔譯",
    "T51n2087_009:0919a05": "大總持寺沙門辯機撰",
    "T51n2087_009:0919a06": "摩伽陀國下",
    "T51n2087_009:0919a07": "[0919a07] 菩提樹東渡尼連禪那河，大林中有窣堵波。",
    "T51n2087_009:0919a08": "其北有池，香象侍母處也。如來在昔修菩",
    "T51n2087_009:0919a09": "薩行，為香象子，居北山中，遊此池側。其母",
    "T51n2087_009:0919a10": "盲也，採藕根，汲清水，恭行孝養，與時推移。",
    "T51n2087_009:0919a11": "屬有一人，遊林迷路，彷徨往來，悲號慟",
    "T51n2087_009:0919a12": "哭。象子聞而愍焉，導之以示歸路。是人既",
    "T51n2087_009:0919a13": "還，遂白王曰：「我知香象遊舍林藪，此奇貨也，",
    "T51n2087_009:0919a14": "可往捕之。」王納其言，興兵往狩，是人前",
    "T51n2087_009:0919a15": "導，指象示王，即時兩臂墮落，若有斬截者。",
    "T51n2087_009:0919a16": "其王雖驚此異，仍縛象子以歸。象子既已",
    "T51n2087_009:0919a17": "維縶多時，而不食水草，典&#x5ED0;者以聞，王遂",
    "T51n2087_009:0919a18": "親問之。象子曰：「我母盲冥，累日飢餓，今見",
    "T51n2087_009:0919a19": "幽厄，詎能甘食？」王愍其情也，故遂放之。",
    "T51n2087_009:0919a20": "[0919a20] 其側窣堵波，前建石柱，是昔迦葉波佛於",
    "T51n2087_009:0919a21": "此宴坐。其側有過去四佛坐及經行遺&#x8FF9;",
    "T51n2087_009:0919a22": "之所。",
    "T51n2087_009:0919a23": "[0919a23] 四佛坐東渡莫訶河，至大林中，有石柱，是",
    "T51n2087_009:0919a24": "外道入定發惡願處。昔有外道&#x6B1D;頭藍子",
    "T51n2087_009:0919a25": "者，志逸煙霞，身遺草澤，於此法林栖神",
    "T51n2087_009:0919a26": "匿&#x8FF9;。既具五神通，得第一有定。摩揭陀王",
    "T51n2087_009:0919a27": "特深宗敬，每至中時，請就宮食。&#x6B1D;頭藍子",
    "T51n2087_009:0919a28": "凌虛履空，往來無替。摩揭陀王候時瞻望，",
    "T51n2087_009:0919a29": "亦既至已，捧接置座。王將出遊，欲委留事，",
    "T51n2087_009:0919b01": "簡擢中宮，無堪承命。有少息女，淑慎令",
    "T51n2087_009:0919b02": "儀，既親且賢，無出其右，摩揭陀王召而命",
    "T51n2087_009:0919b03": "曰：「吾方遠遊，將有所委，爾宜悉心，慎終",
    "T51n2087_009:0919b04": "其事。彼&#x6B1D;頭藍仙，宿所宗敬，時至來飯，如",
    "T51n2087_009:0919b05": "我所奉。」&#x52C5;誡既已，便即巡覽。少女承旨，",
    "T51n2087_009:0919b06": "瞻候如儀，大仙至已，捧而置座。&#x6B1D;頭藍子",
    "T51n2087_009:0919b07": "既觸女人，起欲界染，退失神通，飯訖言歸，",
    "T51n2087_009:0919b08": "不得虛遊。中心愧恥，詭謂女曰：「吾比修道",
    "T51n2087_009:0919b09": "業，入定怡神，凌虛往來，略無暇景，國人願",
    "T51n2087_009:0919b10": "&#x89A9;，聞之久矣。然先達垂訓，利物為務，豈守",
    "T51n2087_009:0919b11": "獨善，忘其兼濟？今欲從門而出，履地而",
    "T51n2087_009:0919b12": "往，使夫&#x89A9;見之徒，咸蒙福利。」王女聞已，宣",
    "T51n2087_009:0919b13": "告遠近。是時人以馳競，灑掃衢路，百千萬",
    "T51n2087_009:0919b14": "眾，佇望來儀。&#x6B1D;頭藍子步自王宮，至彼法",
    "T51n2087_009:0919b15": "林，宴坐入定，心馳外境，棲林則烏鳥嚶囀，臨",
    "T51n2087_009:0919b16": "池乃魚&#x9F08;諠聲，情散心亂，失神廢定。乃生",
    "T51n2087_009:0919b17": "忿恚，即發惡願：「願我當來為暴惡獸，狸身",
    "T51n2087_009:0919b18": "鳥翼，搏食生類，身廣三千里，兩翅各廣千五",
    "T51n2087_009:0919b19": "百里，投林噉諸羽族，入流食彼水生。」發",
    "T51n2087_009:0919b20": "願既已，忿心漸息，勤求頃之，復得本定。不久",
    "T51n2087_009:0919b21": "命終，生第一有天，壽八萬劫。如來記之，天",
    "T51n2087_009:0919b22": "壽畢已，當果昔願，得此弊身。從是流轉惡",
    "T51n2087_009:0919b23": "道，未期出離。",
    "T51n2087_009:0919b24": "[0919b24] 莫訶河東入大林野，行百餘里，至屈屈",
    "T51n2087_009:0919b25": "(居勿反)吒播陀山(唐言雞足)，亦謂窶盧播陀山(唐言尊足)。",
    "T51n2087_009:0919b26": "高巒&#x9657;，無極深，壑洞無涯，山麓谿澗，喬林羅",
    "T51n2087_009:0919b27": "谷，岡岑嶺嶂，繁草被巖，峻起三&#x5CEF;，傍挺絕",
    "T51n2087_009:0919b28": "崿，氣將天接，形與雲同。其後尊者大迦葉",
    "T51n2087_009:0919b29": "波居中寂滅，不敢指言，故云尊足。摩訶迦",
    "T51n2087_009:0919c01": "葉波者，聲聞弟子也，得六神通，具八解脫。",
    "T51n2087_009:0919c02": "如來化緣斯畢，垂將涅槃，告迦葉波曰：「我",
    "T51n2087_009:0919c03": "於曠劫勤修苦行，為諸眾生求無上法，昔",
    "T51n2087_009:0919c04": "所願期，今已果滿。我今將欲入大涅槃，以",
    "T51n2087_009:0919c05": "諸法藏囑累於汝，住持宣布，勿有失墜。姨",
    "T51n2087_009:0919c06": "母所獻金縷袈裟，慈氏成佛，留以傳付。我遺",
    "T51n2087_009:0919c07": "法中諸修行者，若比丘、比丘尼、鄔波索迦、",
    "T51n2087_009:0919c08": "(唐言近事男。舊曰伊蒱塞，又曰優波塞，又曰優婆塞，皆訛也)、鄔波斯迦(唐言近事女。",
    "T51n2087_009:0919c09": "舊曰優婆斯，又曰優婆夷，皆訛也)，皆先濟渡，令離流轉。」迦",
    "T51n2087_009:0919c10": "葉承旨，住持正法。結集既已，至第二十年，",
    "T51n2087_009:0919c11": "厭世無常，將入寂滅。乃往雞足山，山陰而",
    "T51n2087_009:0919c12": "上，屈盤取路，至西南岡。山&#x5CEF;險阻，崖徑",
    "T51n2087_009:0919c13": "槃薄，乃以錫扣，剖之如割。山徑既開，逐",
    "T51n2087_009:0919c14": "路而進，槃紆曲折，迴互斜通，至于山頂，東",
    "T51n2087_009:0919c15": "北面出，既入三&#x5CEF;之中，捧佛袈裟而立，以",
    "T51n2087_009:0919c16": "願力故，三&#x5CEF;斂覆，故今此山三脊隆起。當來",
    "T51n2087_009:0919c17": "慈氏世尊之興世也，三會說法之後，餘有無",
    "T51n2087_009:0919c18": "量憍慢眾生，將登此山，至迦葉所。慈氏彈",
    "T51n2087_009:0919c19": "指，山&#x5CEF;自開，彼諸眾生既見迦葉，更增憍",
    "T51n2087_009:0919c20": "慢。時大迦葉授衣致辭，禮敬已畢，身昇虛",
    "T51n2087_009:0919c21": "空，示諸神變，化火焚身，遂入寂滅。時眾瞻",
    "T51n2087_009:0919c22": "仰，憍慢心除，因而感悟，皆證聖果。故今山上",
    "T51n2087_009:0919c23": "建窣堵波，靜夜遠望，或見明炬，及有登",
    "T51n2087_009:0919c24": "山，遂無所&#x89A9;。",
    "T51n2087_009:0920a01": "[0920a01] &#x9DC4;足山東北行百餘里，至佛陀伐那山。&#x5CEF;崖",
    "T51n2087_009:0920a02": "崇峻，巘崿隱嶙，巖間石室，佛嘗降止。傍有",
    "T51n2087_009:0920a03": "盤石，帝釋、梵王摩牛頭栴檀塗飾如來，",
    "T51n2087_009:0920a04": "今其石上餘香郁烈。五百羅漢潛靈於此，諸",
    "T51n2087_009:0920a05": "有感遇，或得&#x89A9;見，時作沙彌之形，入里乞",
    "T51n2087_009:0920a06": "食，隱顯靈奇之&#x8FF9;，羌難以述。佛陀伐那山",
    "T51n2087_009:0920a07": "空谷中東行三十餘里，至洩(移結反)瑟知",
    "T51n2087_009:0920a08": "林(唐言杖林)。林竹修篠，被山滿谷。其先有婆羅",
    "T51n2087_009:0920a09": "門，聞釋迦佛身長丈六，常懷疑惑，未之",
    "T51n2087_009:0920a10": "信也，乃以丈六竹杖，欲量佛身。恒於",
    "T51n2087_009:0920a11": "杖端出過丈六，如是增高，莫能窮實，遂投",
    "T51n2087_009:0920a12": "杖而去，因植根焉。中有大窣堵波，無憂王",
    "T51n2087_009:0920a13": "之所建也。如來在昔，於此七日為諸天、人",
    "T51n2087_009:0920a14": "現大神通，說深妙法。",
    "T51n2087_009:0920a15": "[0920a15] 杖林中近有鄔波索迦闍耶犀那者(唐言勝軍)，西",
    "T51n2087_009:0920a16": "印度剎帝利種也，志尚夷簡，情悅山林，&#x8FF9;",
    "T51n2087_009:0920a17": "居幻境，心遊真際，內外典籍，窮究幽微，辭",
    "T51n2087_009:0920a18": "論清高，儀範閑雅。諸沙門、婆羅門、外道、異學、",
    "T51n2087_009:0920a19": "國王、大臣、長者、豪右，相趨通謁，伏膺請益。受",
    "T51n2087_009:0920a20": "業門人，十室而六。年漸七十，耽讀不倦，餘藝",
    "T51n2087_009:0920a21": "捐廢，唯習佛經，策勵身心，不舍晝夜。印",
    "T51n2087_009:0920a22": "度之法，香末為泥，作小窣堵波，高五六寸，",
    "T51n2087_009:0920a23": "書寫經文，以置其中，謂之法舍利也；數漸",
    "T51n2087_009:0920a24": "盈積，建大窣堵波，總聚於內，常修供養。故",
    "T51n2087_009:0920a25": "勝軍之為業也，口則宣說妙法，導誘學人，",
    "T51n2087_009:0920a26": "手乃作窣堵波，式崇勝福，夜又經行禮誦，宴",
    "T51n2087_009:0920a27": "坐思惟，寢食不遑，晝夜無怠。年百歲矣，志",
    "T51n2087_009:0920a28": "業不衰。三十年間，凡作七拘胝(唐言億)法舍",
    "T51n2087_009:0920a29": "利窣堵波。每滿一拘胝，建大窣堵波，而總",
    "T51n2087_009:0920b01": "置中，盛修供養，請諸僧眾，法會稱慶，其",
    "T51n2087_009:0920b02": "時神光燭曜，靈異昭彰，自茲厥後，時放光",
    "T51n2087_009:0920b03": "明。",
    "T51n2087_009:0920b04": "[0920b04] 杖林西南十餘里，大山陽，有二溫泉，其水",
    "T51n2087_009:0920b05": "甚熱。在昔如來化出此水，於中浴焉。今者",
    "T51n2087_009:0920b06": "尚存，清流無減，遠近之人，皆來就浴，沈痾",
    "T51n2087_009:0920b07": "宿疹，無不除差。其傍則有窣堵波，如來經",
    "T51n2087_009:0920b08": "行之處也。杖林東南行六七里，至大山，橫",
    "T51n2087_009:0920b09": "嶺之前有石窣堵波，昔如來兩三月為諸",
    "T51n2087_009:0920b10": "人、天於此說法，時頻毘娑羅王欲來聽法，",
    "T51n2087_009:0920b11": "乃疏山積石，壘階以進，廣二十餘步，長三",
    "T51n2087_009:0920b12": "四里。",
    "T51n2087_009:0920b13": "[0920b13] 大山北三四里，有孤山，昔廣博仙人棲隱於",
    "T51n2087_009:0920b14": "此，鑿崖為室，餘趾尚存，傳教門人，遺風猶",
    "T51n2087_009:0920b15": "扇。[0920b15] 孤山東北四五里，有小孤山，山壁石室",
    "T51n2087_009:0920b16": "廣袤可坐千餘人矣，如來在昔於此三",
    "T51n2087_009:0920b17": "月說法。石室上有大磐石，帝釋、梵王摩牛",
    "T51n2087_009:0920b18": "頭栴檀塗飾佛身，石上餘香，于今郁烈。",
    "T51n2087_009:0920b19": "[0920b19] 石室西南隅有巖岫，印度謂之阿素洛(舊曰阿修",
    "T51n2087_009:0920b20": "羅，又曰阿須倫，又曰阿修羅，皆訛也)宮也。往有好事者，深閑",
    "T51n2087_009:0920b21": "&#x546A;術，顧儔命侶，十有四人，約契同志，入此",
    "T51n2087_009:0920b22": "巖岫。行三四十里，廓然大明，乃見城邑臺觀，",
    "T51n2087_009:0920b23": "皆是金銀琉璃。是人至已，有諸少女佇",
    "T51n2087_009:0920b24": "立門側，歡喜迎接，甚加禮遇。於是漸進至",
    "T51n2087_009:0920b25": "內城門，有二婢使各捧金盤，盛滿花香，而",
    "T51n2087_009:0920b26": "來迎候。謂諸人曰：「宜就池浴，塗冠香花，",
    "T51n2087_009:0920b27": "已而後入，斯為美矣。唯彼術士，宜時",
    "T51n2087_009:0920b28": "速進。」餘十三人遂即沐浴，既入池已，恍若",
    "T51n2087_009:0920b29": "有忘，乃坐稻田中，去此之北平川中，已三",
    "T51n2087_009:0920c01": "四十里矣。",
    "T51n2087_009:0920c02": "[0920c02] 石室側有棧道，廣十餘步，長四五里。昔頻毘",
    "T51n2087_009:0920c03": "娑羅王將往佛所，乃斬石通谷，疏崖",
    "T51n2087_009:0920c04": "填川，或壘石，或鑿巖，作為階級，以至佛",
    "T51n2087_009:0920c05": "所。從此大山中東行六十餘里，至矩奢揭",
    "T51n2087_009:0920c06": "羅補羅城(唐言上茅宮城)。上茅宮城，摩揭陀國之正",
    "T51n2087_009:0920c07": "中，古先君王之所都，多出勝上吉祥香茅，",
    "T51n2087_009:0920c08": "以故謂之上茅城也。崇山四周，以為外郭，",
    "T51n2087_009:0920c09": "西通峽徑，北闢山門，東西長，南北狹，周一",
    "T51n2087_009:0920c10": "百五十餘里。內城餘趾周三十餘里。羯尼迦",
    "T51n2087_009:0920c11": "樹遍諸蹊徑，花含殊馥，色爛黃金，暮春之",
    "T51n2087_009:0920c12": "月，林皆金色。",
    "T51n2087_009:0920c13": "[0920c13] 宮城北門外有窣堵波，是提婆達多與未生",
    "T51n2087_009:0920c14": "怨王共為親友，乃放護財醉象，欲害如來。",
    "T51n2087_009:0920c15": "如來指端出五師子，醉象於此馴伏而前。",
    "T51n2087_009:0920c16": "[0920c16] 伏",
    "T51n2087_009:0920c17": "醉象東北有窣堵波，是舍利子聞阿濕婆",
    "T51n2087_009:0920c18": "恃比丘(唐言馬勝)說法證果之處。初，舍利子在",
    "T51n2087_009:0920c19": "家也，高才雅量，見重當時，門生學徒，傳以",
    "T51n2087_009:0920c20": "受業。此時將入王舍大城，馬勝比丘亦方",
    "T51n2087_009:0920c21": "乞食。時舍利子遙見馬勝，謂門生曰：「彼來",
    "T51n2087_009:0920c22": "者甚庠序，不證聖果，豈斯調寂？宜少佇",
    "T51n2087_009:0920c23": "待，觀其進趣。」馬勝比丘已證羅漢，心得自",
    "T51n2087_009:0920c24": "在，容止和雅，振錫來儀。舍利子曰：「長老善",
    "T51n2087_009:0920c25": "安樂耶？師何人，證何法，若此之悅豫乎？」",
    "T51n2087_009:0920c26": "馬勝謂曰：「爾不知耶，淨飯王太子，捨轉輪",
    "T51n2087_009:0920c27": "王位，悲愍六趣，苦行六年，證三菩提，具一",
    "T51n2087_009:0920c28": "切智，是吾師也。夫法者，非有非空，難用銓",
    "T51n2087_009:0920c29": "緒，唯佛與佛乃能究述，豈伊愚昧所能",
    "T51n2087_009:0921a01": "詳議？」因為頌說，稱讚佛法。舍利子聞已，便",
    "T51n2087_009:0921a02": "獲果證。[0921a02] 舍利子證果北不遠，有大深坑，傍",
    "T51n2087_009:0921a03": "建窣堵波，是室利&#x6BF1;多(唐言勝密)以火坑、毒飯",
    "T51n2087_009:0921a04": "欲害佛處。勝密者，宗信外道，深著邪見。",
    "T51n2087_009:0921a05": "諸梵志曰：「喬答摩國人尊敬，遂令我徒無",
    "T51n2087_009:0921a06": "所恃賴，汝今可請至家飯會，門穿大坑，滿",
    "T51n2087_009:0921a07": "中縱火，棧以朽木，覆以燥土。凡諸飲食，皆",
    "T51n2087_009:0921a08": "雜毒藥，若免火坑，當遭毒食。」勝密承命，",
    "T51n2087_009:0921a09": "便設毒會。城中之人皆知勝密於世尊",
    "T51n2087_009:0921a10": "所起惡害心，咸皆勸請，願佛勿往。世尊告",
    "T51n2087_009:0921a11": "曰：「無得懷憂。如來之身，物莫能害。」於是",
    "T51n2087_009:0921a12": "受請而往。足履門閫，火坑成池，清瀾澄鑒，",
    "T51n2087_009:0921a13": "蓮花彌漫。勝密見已，憂惶無措，謂其徒曰：",
    "T51n2087_009:0921a14": "「以術免火，尚有毒食。」世尊飯食已訖，為說",
    "T51n2087_009:0921a15": "妙法，勝密聞已，謝咎歸依。",
    "T51n2087_009:0921a16": "[0921a16] 勝密火坑東北，山城之曲，有窣堵波，是時縛",
    "T51n2087_009:0921a17": "迦大醫(舊曰耆婆，訛也)於此為佛建說法堂，周其",
    "T51n2087_009:0921a18": "壖垣種植花&#x83D3;，餘趾&#x8616;株尚有遺&#x8FF9;。如來",
    "T51n2087_009:0921a19": "在世，多於中止。其傍復有縛迦故宅，餘基",
    "T51n2087_009:0921a20": "舊井，墟坎猶存。宮城東北行十四五里，至姞",
    "T51n2087_009:0921a21": "栗陀羅矩吒山(唐言鷲&#x5CEF;，亦謂鷲臺。舊曰耆闍崛山，訛也)。接北山",
    "T51n2087_009:0921a22": "之陽，孤摽特起，既棲鷲鳥，又類高臺，空",
    "T51n2087_009:0921a23": "翠相映，濃淡分色。如來御世垂五十年，多",
    "T51n2087_009:0921a24": "居此山，廣說妙法。頻毘娑羅王為聞法故，",
    "T51n2087_009:0921a25": "興發人徒，自山麓至&#x5CEF;岑，跨谷凌巖，",
    "T51n2087_009:0921a26": "編石為階，廣十餘步，長五六里。中路有二",
    "T51n2087_009:0921a27": "小窣堵波，一謂下乘，即王至此徒行以進；",
    "T51n2087_009:0921a28": "一謂退凡，即簡凡人不令同往。其山頂",
    "T51n2087_009:0921a29": "則東西長，南北狹。臨崖西埵有&#x750E;精舍，高",
    "T51n2087_009:0921b01": "廣奇製，東闢其戶，如來在昔多居說法，今",
    "T51n2087_009:0921b02": "作說法之像，量等如來之身。",
    "T51n2087_009:0921b03": "[0921b03] 精舍東有長石，如來經行所履也。傍有大",
    "T51n2087_009:0921b04": "石，高丈四五尺，周三十餘步，是提婆達多遙",
    "T51n2087_009:0921b05": "擲擊佛處也。其南崖下有窣堵波，在昔如",
    "T51n2087_009:0921b06": "來於此說《法花經》。精舍南山崖側有大石",
    "T51n2087_009:0921b07": "室，如來在昔於此入定。",
    "T51n2087_009:0921b08": "[0921b08] 佛石室西北，石室前有大磐石，阿難為魔",
    "T51n2087_009:0921b09": "怖處也。尊者阿難於此入定，魔王化作鷲",
    "T51n2087_009:0921b10": "鳥，於黑月夜分據其大石，奮翼驚鳴，以",
    "T51n2087_009:0921b11": "怖尊者。尊者是時驚懼無措，如來鑒見，伸",
    "T51n2087_009:0921b12": "手安慰，通過石壁，摩阿難頂，以大慈言而",
    "T51n2087_009:0921b13": "告之曰：「魔所變化，宜無怖懼。」阿難蒙慰，身",
    "T51n2087_009:0921b14": "心安樂。石上鳥&#x8FF9;、崖中通穴，歲月雖久，于今",
    "T51n2087_009:0921b15": "尚存。",
    "T51n2087_009:0921b16": "[0921b16] 精舍側有數石室，舍利子等諸大羅漢於此",
    "T51n2087_009:0921b17": "入定。舍利子石室前有一大井，枯涸無水，",
    "T51n2087_009:0921b18": "墟坎猶存。",
    "T51n2087_009:0921b19": "[0921b19] 精舍東北石澗中有大磐石，是如來曬袈",
    "T51n2087_009:0921b20": "裟之處，衣文明徹，皎如彫刻。其傍石上有",
    "T51n2087_009:0921b21": "佛&#x811A;&#x8FF9;，輪文雖暗，規摸可察。北山頂有窣",
    "T51n2087_009:0921b22": "堵波，是如來望摩揭陀城，於此七日說法。",
    "T51n2087_009:0921b23": "[0921b23] 山城北門西有毘布羅山，聞之土俗曰：山",
    "T51n2087_009:0921b24": "西南崖陰，昔有五百溫泉，今者數十而已，然",
    "T51n2087_009:0921b25": "猶有冷有暖，未盡溫也。其泉源發雪山之",
    "T51n2087_009:0921b26": "南無熱惱池，潛流至此，水甚清美，味同本",
    "T51n2087_009:0921b27": "池。流經五百枝小熱地獄，火熱上炎，致斯",
    "T51n2087_009:0921b28": "溫熱。泉流之口，並皆彫石，或作師子、白象之",
    "T51n2087_009:0921b29": "首，或作石筒懸流之道，下乃編石為池。諸",
    "T51n2087_009:0921c01": "方異域咸來此浴，浴者宿疾多差。溫泉左",
    "T51n2087_009:0921c02": "右諸窣堵波及精舍，基址鱗次，並是過去四",
    "T51n2087_009:0921c03": "佛坐及經行遺&#x8FF9;之所。此處既山水相帶，仁",
    "T51n2087_009:0921c04": "智攸居，隱淪之士蓋亦多矣。",
    "T51n2087_009:0921c05": "[0921c05] 溫泉西有卑&#x9262;羅石室，世尊在昔恒居其中。",
    "T51n2087_009:0921c06": "後壁洞穴是阿素洛宮也。習定比丘多居",
    "T51n2087_009:0921c07": "此室。時出怪異龍、蛇、師子之形，見之者心",
    "T51n2087_009:0921c08": "發狂亂。然斯勝地，靈聖所止，躡&#x8FF9;欽風，",
    "T51n2087_009:0921c09": "忘其災禍。近有比丘，戒行貞潔，心樂幽寂，",
    "T51n2087_009:0921c10": "欲於此室匿&#x8FF9;習定。或有諫曰：「勿往彼",
    "T51n2087_009:0921c11": "也。彼多災異，為害不少，既難取定，亦恐",
    "T51n2087_009:0921c12": "喪身。宜鑒前事，勿貽後悔。」比丘曰：「不然。",
    "T51n2087_009:0921c13": "我方志求佛果，摧伏天魔，若此之害，夫何",
    "T51n2087_009:0921c14": "足言？」便即振錫而往室焉。於是設壇場，",
    "T51n2087_009:0921c15": "誦禁&#x546A;。旬日之後，穴出少女，謂比丘曰：",
    "T51n2087_009:0921c16": "「尊者染衣守戒，為含識歸依；修慧習定，作",
    "T51n2087_009:0921c17": "生靈善導。而今居此，驚懼我曹。如來之教，豈",
    "T51n2087_009:0921c18": "若是耶？」比丘曰：「我守淨戒，遵聖教也。",
    "T51n2087_009:0921c19": "匿&#x8FF9;山谷，遠諠雜也。忽此見譏，其咎安在？」",
    "T51n2087_009:0921c20": "對曰：「尊者誦&#x546A;聲發，火從外入，燒我居室，",
    "T51n2087_009:0921c21": "苦我枝屬。唯願悲愍，勿復誦&#x546A;。」比丘曰：",
    "T51n2087_009:0921c22": "「誦&#x546A;自護，非欲害物。往者，行人居此習定，",
    "T51n2087_009:0921c23": "期於聖果，以濟幽塗，&#x89A9;怪驚懼，喪棄身",
    "T51n2087_009:0921c24": "命，汝之辜也，其何辭乎？」對曰：「罪障既重，",
    "T51n2087_009:0921c25": "智慧斯淺。自今已來，屏居守分，亦願尊者",
    "T51n2087_009:0921c26": "勿誦神&#x546A;。」比丘於是修定如初，安靜無",
    "T51n2087_009:0921c27": "害。",
    "T51n2087_009:0921c28": "[0921c28] 毘布羅山上有窣堵波，昔者如來說法之處。",
    "T51n2087_009:0921c29": "今有露形外道，多依此住，修習苦行，夙夜",
    "T51n2087_009:0922a01": "匪懈，自旦至昏，旋轉觀察。山城北門左，南",
    "T51n2087_009:0922a02": "崖陰，東行二三里，至大石室，昔提婆達多於",
    "T51n2087_009:0922a03": "此入定。",
    "T51n2087_009:0922a04": "[0922a04] 石室東不遠，磐石上有班采，狀血染，傍建",
    "T51n2087_009:0922a05": "窣堵波，是習定比丘自害證果之處。昔有",
    "T51n2087_009:0922a06": "比丘，勤勵心身，屏居修定，歲月逾遠，不",
    "T51n2087_009:0922a07": "證聖果。退而自咎，竊復歎曰：「無學之果，終",
    "T51n2087_009:0922a08": "不時證；有累之身，徒生何益！」便就此石自",
    "T51n2087_009:0922a09": "刺其頸，是時即證阿羅漢果，上昇虛空，",
    "T51n2087_009:0922a10": "示現神變，化火焚身，而入寂滅。美其雅操，",
    "T51n2087_009:0922a11": "建以記功。",
    "T51n2087_009:0922a12": "[0922a12] 比丘證果東石崖上，有石窣堵波，習定比",
    "T51n2087_009:0922a13": "丘投崖證果之處。昔在佛世，有一比丘，宴",
    "T51n2087_009:0922a14": "坐山林，修證果定，精勤已久，不得果證，晝",
    "T51n2087_009:0922a15": "夜繼念，無忘靜定。如來知其根機將發也，",
    "T51n2087_009:0922a16": "遂往彼而成之，自竹林園至山崖下，彈指",
    "T51n2087_009:0922a17": "而召，佇立以待。此比丘遙&#x89A9;聖眾，身意勇",
    "T51n2087_009:0922a18": "悅，投崖而下，猶其淨心，敬信佛語，未至于",
    "T51n2087_009:0922a19": "地，已獲果證。世尊告曰：「宜知是時。」即昇虛",
    "T51n2087_009:0922a20": "空，示現神變。用彰淨信，故斯封記。",
    "T51n2087_009:0922a21": "[0922a21] 山城北門行一里餘，至迦蘭陀竹園。今有",
    "T51n2087_009:0922a22": "精舍，石基&#x750E;室，東闢其戶。如來在世，多居",
    "T51n2087_009:0922a23": "此中，說法開化，導凡拯俗。今作如來之身。",
    "T51n2087_009:0922a24": "初，此城中有大長者迦蘭陀，時稱豪貴，以",
    "T51n2087_009:0922a25": "大竹園施諸外道。及見如來，聞法淨信，追",
    "T51n2087_009:0922a26": "昔竹園居彼異眾，今天人師無以館舍。",
    "T51n2087_009:0922a27": "時諸神鬼感其誠心，斥逐外道，而告之",
    "T51n2087_009:0922a28": "曰：「長者迦蘭陀當以竹園起佛精舍，汝宜",
    "T51n2087_009:0922a29": "速去，得免危厄。」外道憤恚，含怒而去。長者",
    "T51n2087_009:0922b01": "於此建立精舍，功成事畢，躬往請佛，如來",
    "T51n2087_009:0922b02": "是時遂受其施。",
    "T51n2087_009:0922b03": "[0922b03] 迦蘭陀竹園東有窣堵波，阿闍多設咄路王",
    "T51n2087_009:0922b04": "(唐言未生怨，舊曰阿闍世，訛略也)之所建也。如來涅槃之後，諸",
    "T51n2087_009:0922b05": "王共分舍利，未生怨王得以持歸，式遵崇建，",
    "T51n2087_009:0922b06": "而修供養。無憂王之發信心也，開取舍利，",
    "T51n2087_009:0922b07": "建窣堵波，尚有遺餘，時燭光景。",
    "T51n2087_009:0922b08": "[0922b08] 未生怨王窣堵波，有尊者阿難半身舍利。昔",
    "T51n2087_009:0922b09": "尊者將寂滅也，去摩揭陀國，趣吠舍釐城。",
    "T51n2087_009:0922b10": "兩國交爭，欲興兵甲。尊者傷愍，遂分其身，",
    "T51n2087_009:0922b11": "摩揭陀王奉歸供養，即斯勝地，式修崇建。",
    "T51n2087_009:0922b12": "其傍則有如來經行之處。次此不遠有窣",
    "T51n2087_009:0922b13": "堵波，是舍利子及沒特伽羅子等安居之所。",
    "T51n2087_009:0922b14": "[0922b14] 竹林園西南行五六里，南山之陰，大竹林中，",
    "T51n2087_009:0922b15": "有大石室，是尊者摩訶迦葉在此與九",
    "T51n2087_009:0922b16": "百九十大阿羅漢，如來涅槃後結集三藏。",
    "T51n2087_009:0922b17": "前有故基，未生怨王為集法藏諸大羅漢",
    "T51n2087_009:0922b18": "建此堂宇。[0922b18] 初，大迦葉宴坐山林，忽燭光明，",
    "T51n2087_009:0922b19": "又&#x89A9;地震，曰：「是何祥變，若此之異？」以天眼",
    "T51n2087_009:0922b20": "觀，見佛世尊於雙樹林間入般涅槃，尋命",
    "T51n2087_009:0922b21": "徒屬趣拘尸城。路逢梵志，手執天花。迦",
    "T51n2087_009:0922b22": "葉問曰：「汝從何來？知我大師今在何處？」梵",
    "T51n2087_009:0922b23": "志對曰：「我適從彼拘尸城來，見汝大師已",
    "T51n2087_009:0922b24": "入涅槃，天、人大眾咸興供養，我所持花，自",
    "T51n2087_009:0922b25": "彼得也。」迦葉聞已，謂其徒曰：「慧日淪照，世",
    "T51n2087_009:0922b26": "界闇冥，善導遐棄，眾生顛墜。」懈怠比丘更",
    "T51n2087_009:0922b27": "相賀曰：「如來寂滅，我曹安樂，若有所犯，誰",
    "T51n2087_009:0922b28": "能訶制？」迦葉聞已，深更感傷，思集法藏，據教",
    "T51n2087_009:0922b29": "治犯。遂至雙樹，觀化禮敬。既而法王去世，",
    "T51n2087_009:0922c01": "人、天無導，諸大羅漢亦取滅度。時大迦葉",
    "T51n2087_009:0922c02": "作是思惟：「承順佛教，宜集法藏。」於是登",
    "T51n2087_009:0922c03": "蘇迷盧山，擊大揵稚，唱如是言：「今王舍",
    "T51n2087_009:0922c04": "城將有法事，諸證果人宜時速集！」揵稚聲",
    "T51n2087_009:0922c05": "中傳迦葉教，遍至三千大千世界，得神通",
    "T51n2087_009:0922c06": "者聞皆集會。是時迦葉告諸眾曰：「如來寂滅，",
    "T51n2087_009:0922c07": "世界空虛，當集法藏，用報佛恩。今將集",
    "T51n2087_009:0922c08": "法，務從簡靜，豈恃群居，不成勝業？其有",
    "T51n2087_009:0922c09": "具三明，得六通，聞持不謬，辯才無礙，如",
    "T51n2087_009:0922c10": "斯上人，可應結集。自餘果學，各歸其居。」",
    "T51n2087_009:0922c11": "於是得九百九十人，除阿難在學地，大",
    "T51n2087_009:0922c12": "迦葉召而謂曰：「汝未盡漏，宜出聖眾。」曰：「隨",
    "T51n2087_009:0922c13": "侍如來，多歷年所，每有法議，曾未棄遺。今",
    "T51n2087_009:0922c14": "將結集，而見擯斥，法王寂滅，失所依怙。」",
    "T51n2087_009:0922c15": "迦葉告曰：「勿懷憂惱。汝親侍佛，誠復多聞，",
    "T51n2087_009:0922c16": "然愛惑未盡，習結未斷。」阿難辭屈而出，至",
    "T51n2087_009:0922c17": "空寂處，欲取無學，勤求不證。既已疲怠，便",
    "T51n2087_009:0922c18": "欲假寐，未及伏枕，遂證羅漢。往結集所，",
    "T51n2087_009:0922c19": "叩門白至。迦葉問曰：「汝結盡耶？宜運神",
    "T51n2087_009:0922c20": "通，非門而入。」阿難承命，從鑰隙入，禮僧已",
    "T51n2087_009:0922c21": "畢，退而復坐。是時安居初十五日也。",
    "T51n2087_009:0922c22": "[0922c22] 於是迦葉揚言曰：「念哉諦聽！阿難聞持，如",
    "T51n2087_009:0922c23": "來稱讚，集素呾纜(舊曰修多羅，訛也)藏。優波釐持",
    "T51n2087_009:0922c24": "律明究，眾所知識，集毘奈耶(舊曰毘那耶，訛也)藏。",
    "T51n2087_009:0922c25": "我迦葉波集阿毘達磨藏。」兩三月盡，集三",
    "T51n2087_009:0922c26": "藏訖。以大迦葉僧中上座，因而謂之上座",
    "T51n2087_009:0922c27": "部焉。",
    "T51n2087_009:0922c28": "[0922c28] 大迦葉波結集西北，有窣堵波，是阿難受僧",
    "T51n2087_009:0922c29": "訶責，不預結集，至此宴坐，證羅漢果。證果",
    "T51n2087_009:0923a01": "之後，方乃預焉。",
    "T51n2087_009:0923a02": "[0923a02] 阿難證果西行二十餘里，有窣堵波，無憂王",
    "T51n2087_009:0923a03": "之所建也，大眾部結集之處。諸學、無學數百",
    "T51n2087_009:0923a04": "千人，不預大迦葉結集之眾，而來至此，更",
    "T51n2087_009:0923a05": "相謂曰：「如來在世，同一師學，法王寂滅，簡異",
    "T51n2087_009:0923a06": "我曹。欲報佛恩，當集法藏。」於是凡、聖咸",
    "T51n2087_009:0923a07": "會，賢智畢萃，復集素呾纜藏、毘柰耶藏、阿",
    "T51n2087_009:0923a08": "毘達磨藏、雜集藏、禁&#x546A;藏，別為五藏。而此結",
    "T51n2087_009:0923a09": "集，凡、聖同會，因而謂之大眾部。",
    "T51n2087_009:0923a10": "[0923a10] 竹林精舍北行二百餘步，至迦蘭陀池，如來",
    "T51n2087_009:0923a11": "在昔多此說法。水既清澄，具八功德，佛涅",
    "T51n2087_009:0923a12": "槃後，枯涸無餘。",
    "T51n2087_009:0923a13": "[0923a13] 迦蘭陀池西北行二三里，有窣堵波，無憂",
    "T51n2087_009:0923a14": "王所建也，高六十餘尺。傍有石柱，刻記立",
    "T51n2087_009:0923a15": "窣堵波事，高五十餘尺，上作象形。",
    "T51n2087_009:0923a16": "[0923a16] 石柱東北不遠，至曷羅闍姞利呬城(唐言王舍)。外",
    "T51n2087_009:0923a17": "郭已壞，無復遺堵，內城雖毀，基址猶峻，周二",
    "T51n2087_009:0923a18": "十餘里，面有一門。[0923a18] 初，頻毘娑羅王都在上",
    "T51n2087_009:0923a19": "宮城也，編戶之家頻遭火害。一家縱逸，四",
    "T51n2087_009:0923a20": "&#x96A3;罹災，防火不暇，資產廢業，眾庶嗟怨，",
    "T51n2087_009:0923a21": "不安其居。王曰：「我以不德，下民罹患，修",
    "T51n2087_009:0923a22": "何德可以禳之？」群臣曰：「大王德化邕穆，",
    "T51n2087_009:0923a23": "政教明察，今茲細民不謹，致此火災，宜",
    "T51n2087_009:0923a24": "制嚴科，以清後犯，若有火起，窮究先發，",
    "T51n2087_009:0923a25": "罰其首惡，遷之寒林。寒林者，棄屍之所，俗",
    "T51n2087_009:0923a26": "謂不祥之地，人絕遊往之&#x8FF9;。今遷於彼，",
    "T51n2087_009:0923a27": "同夫棄屍。既恥陋居，當自謹護。」王曰：「善，",
    "T51n2087_009:0923a28": "宜遍宣告居。」頃之，王宮中先自失火。謂",
    "T51n2087_009:0923a29": "諸臣曰：「我其遷矣。」乃命太子監攝留事，",
    "T51n2087_009:0923b01": "欲清國憲，故遷居焉。時吠舍釐王聞頻毘",
    "T51n2087_009:0923b02": "娑羅王野處寒林，整集戎旅，欲襲不虞。",
    "T51n2087_009:0923b03": "邊候以聞，乃建城邑。以王先舍於此，故",
    "T51n2087_009:0923b04": "稱王舍城也。官屬、士、庶咸徙家焉。[0923b04] 或云：至",
    "T51n2087_009:0923b05": "未生怨王乃築此城，未生怨太子既嗣王",
    "T51n2087_009:0923b06": "位，因遂都之。逮無憂王遷都波吒釐城，以",
    "T51n2087_009:0923b07": "王舍城施婆羅門，故今城中無復凡民，唯",
    "T51n2087_009:0923b08": "婆羅門減千家耳。",
    "T51n2087_009:0923b09": "[0923b09] 宮城西南隅有二小伽藍，諸國客僧往來此",
    "T51n2087_009:0923b10": "止，是佛昔日說法之所。次此西北有窣堵波，",
    "T51n2087_009:0923b11": "珠底色迦(唐言星曆。舊曰樹提伽，訛也)長者本生故里。",
    "T51n2087_009:0923b12": "[0923b12] 城南門外，道左有窣堵波，如來於此說法",
    "T51n2087_009:0923b13": "及度羅怙羅。從此北行三十餘里，至那爛",
    "T51n2087_009:0923b14": "陀(唐言施無厭)僧伽藍。聞之耆舊曰：此伽藍南菴",
    "T51n2087_009:0923b15": "沒羅林中有池，其龍名那爛陀，傍建伽藍，",
    "T51n2087_009:0923b16": "因取為稱。從其實議，是如來在昔修菩薩",
    "T51n2087_009:0923b17": "行，為大國王，建都此地，悲愍眾生，好樂周",
    "T51n2087_009:0923b18": "給，時美其德，號施無厭，由是伽藍因以",
    "T51n2087_009:0923b19": "為稱。其地本菴沒羅園，五百商人以十億金",
    "T51n2087_009:0923b20": "錢買以施佛，佛於此處三月說法，諸商人",
    "T51n2087_009:0923b21": "等亦證聖果。[0923b21] 佛涅槃後未久，此國先王鑠迦",
    "T51n2087_009:0923b22": "羅阿逸多(唐言帝日)，敬重一乘，遵崇三寶，式占",
    "T51n2087_009:0923b23": "福地，建此伽藍。初興功也，穿傷龍身，時有",
    "T51n2087_009:0923b24": "善占尼乾外道，見而記曰：「斯勝地也，建立伽",
    "T51n2087_009:0923b25": "藍，當必昌盛，為五印度之軌則，逾千載",
    "T51n2087_009:0923b26": "而彌隆，後進學人易以成業，然多歐血，傷",
    "T51n2087_009:0923b27": "龍故也。」其子佛陀&#x6BF1;多王(唐言覺護)，繼體承統，",
    "T51n2087_009:0923b28": "聿遵勝業，次此之南，又建伽藍。呾他揭多",
    "T51n2087_009:0923b29": "&#x6BF1;多王(唐言如來)，篤修前緒，次此之東，又建伽",
    "T51n2087_009:0923c01": "藍。婆羅阿迭多(唐言幼日)王之嗣位也，次此東",
    "T51n2087_009:0923c02": "北，又建伽藍。功成事畢，福會稱慶，輸誠幽",
    "T51n2087_009:0923c03": "顯，延請凡聖。其會也，五印度僧萬里雲集，",
    "T51n2087_009:0923c04": "眾坐已定，二僧後至，引上第三重閣。或有",
    "T51n2087_009:0923c05": "問曰：「王將設會，先請凡聖，大德何方，最後",
    "T51n2087_009:0923c06": "而至？」曰：「我至那國也，和上嬰疹，飯已方行，",
    "T51n2087_009:0923c07": "受王遠請，故來赴會。」問者驚駭，遽以白王。",
    "T51n2087_009:0923c08": "王心知聖也，躬往問焉，遲上重閣，莫知所",
    "T51n2087_009:0923c09": "去。王更深信，捨國出家。出家既已，位居僧",
    "T51n2087_009:0923c10": "末，心常怏怏，懷不自安：「我昔為王，尊居最",
    "T51n2087_009:0923c11": "上；今者出家，卑在眾末。」尋往白僧，自述情",
    "T51n2087_009:0923c12": "事。於是眾僧和合，令未受戒者以年齒",
    "T51n2087_009:0923c13": "為次，故此伽藍獨有斯制。其王之子代闍",
    "T51n2087_009:0923c14": "羅(唐言金剛)，嗣位之後，信心貞固，復於此西",
    "T51n2087_009:0923c15": "建立伽藍。其後中印度王此北復建大",
    "T51n2087_009:0923c16": "伽藍。於是周垣峻峙，同為一門，既歷代君",
    "T51n2087_009:0923c17": "王繼世興建，窮諸剞劂，誠壯觀也。[0923c17] 帝曰",
    "T51n2087_009:0923c18": "本大伽藍者，今置佛像，眾中日差四十僧",
    "T51n2087_009:0923c19": "就此而食，以報施主之恩。僧徒數千，並俊才",
    "T51n2087_009:0923c20": "高學也，德重當時，聲馳異域者，數百餘矣。",
    "T51n2087_009:0923c21": "戒行清白，律儀淳粹，僧有嚴制，眾咸貞素，印",
    "T51n2087_009:0923c22": "度諸國皆仰則焉。請益談玄，竭日不足，夙夜",
    "T51n2087_009:0923c23": "警誡，少長相成，其有不談三藏幽旨者，則",
    "T51n2087_009:0923c24": "形影自愧矣。故異域學人欲馳聲問，咸來",
    "T51n2087_009:0923c25": "稽疑，方流雅譽。是以竊名而遊，咸得禮重。",
    "T51n2087_009:0923c26": "殊方異域欲入談議，門者詰難，多屈而還；",
    "T51n2087_009:0923c27": "學深今古，乃得入焉。於是客遊後進，詳論",
    "T51n2087_009:0923c28": "藝能，其退飛者固十七八矣。二三博物，眾",
    "T51n2087_009:0923c29": "中次詰，莫不挫其銳、頹其名。若其高才博",
    "T51n2087_009:0924a01": "物，強識多能，明德哲人，聯暉繼軌。至如護",
    "T51n2087_009:0924a02": "法、護月，振芳塵於遺教；德慧、堅慧，流雅譽",
    "T51n2087_009:0924a03": "於當時；光友之清論；勝友之高談；智月則",
    "T51n2087_009:0924a04": "風鑒明敏；戒賢乃至德幽邃。若此上人，眾所",
    "T51n2087_009:0924a05": "知識，德隆先達，學貫舊章，述作論釋各十",
    "T51n2087_009:0924a06": "數部，並盛流通，見珍當世。伽藍四周，聖&#x8FF9;百",
    "T51n2087_009:0924a07": "數，舉其二三，可略言矣。",
    "T51n2087_009:0924a08": "[0924a08] 伽藍西不遠有精舍，在昔如來三月止此，",
    "T51n2087_009:0924a09": "為諸天、人廣說妙法。南百餘步小窣堵波，",
    "T51n2087_009:0924a10": "遠方比丘見佛處。昔有比丘自遠方來，",
    "T51n2087_009:0924a11": "至此遇見如來聖眾，內發敬心，五體投地，",
    "T51n2087_009:0924a12": "便即發願求輪王位。如來見已，告諸眾曰：",
    "T51n2087_009:0924a13": "「彼比丘者甚可愍惜。福德深遠，信心堅固，",
    "T51n2087_009:0924a14": "若求佛果，不久當證。今其發願求轉輪王，",
    "T51n2087_009:0924a15": "於當來世必受此報。身體投地下至金輪，",
    "T51n2087_009:0924a16": "其中所有微塵之數，一一塵是一輪王報也。",
    "T51n2087_009:0924a17": "既耽世樂，聖果斯遠。」其南則有觀自在菩薩",
    "T51n2087_009:0924a18": "立像。或見執香爐往佛精舍，周旋右繞。",
    "T51n2087_009:0924a19": "[0924a19] 觀自在菩薩像南窣堵波中，有如來三月之",
    "T51n2087_009:0924a20": "間剃剪髮、爪。有嬰疾病，旋繞多愈。其西垣",
    "T51n2087_009:0924a21": "外池側窣堵波，是外道執雀於此問佛死",
    "T51n2087_009:0924a22": "生之事。次東南垣內五十餘步，有奇樹，高八",
    "T51n2087_009:0924a23": "九尺，其幹兩披，在昔如來嚼楊枝棄地，因",
    "T51n2087_009:0924a24": "植根柢，歲月雖久，初無增減。次東大精舍，",
    "T51n2087_009:0924a25": "高二百餘尺，如來在昔於此四月說諸妙",
    "T51n2087_009:0924a26": "法。次北百餘步精舍中，有觀自在菩薩像，淨",
    "T51n2087_009:0924a27": "信之徒興供養者所見不同，莫定其所，或",
    "T51n2087_009:0924a28": "立門側，或出簷前，諸國法俗咸來供養。",
    "T51n2087_009:0924a29": "[0924a29] 觀自在菩薩精舍北有大精舍，高三百餘尺，",
    "T51n2087_009:0924b01": "婆羅阿迭多王之所建也，莊嚴度量及中",
    "T51n2087_009:0924b02": "佛像，同菩提樹下大精舍。其東北窣堵波，在",
    "T51n2087_009:0924b03": "昔如來於此七日演說妙法。西北則有過",
    "T51n2087_009:0924b04": "去四佛坐處。其南&#x936E;石精舍，戒日王之所",
    "T51n2087_009:0924b05": "建立，功雖未畢，然其圖量十丈而後成",
    "T51n2087_009:0924b06": "之。次東二百餘步垣外，有銅立佛像，高八",
    "T51n2087_009:0924b07": "十餘尺，重閣六層，乃得彌覆，昔滿胄王之",
    "T51n2087_009:0924b08": "所作也。",
    "T51n2087_009:0924b09": "[0924b09] 滿胄王銅佛像北二三里，&#x750E;精舍中，有多羅",
    "T51n2087_009:0924b10": "菩薩像。其量既高，其靈甚察。每歲元日，盛",
    "T51n2087_009:0924b11": "興供養，&#x96A3;境國王、大臣、豪族，齎妙香花，持",
    "T51n2087_009:0924b12": "寶旛蓋，金石遞奏，絲竹相和，七日之中，建斯",
    "T51n2087_009:0924b13": "法會。其垣南門內有大井。昔在佛世，有大",
    "T51n2087_009:0924b14": "商侶，熱渴逼迫，來至佛所。世尊指其地，以",
    "T51n2087_009:0924b15": "可得水。商主乃以車軸築地，地既為陷，水",
    "T51n2087_009:0924b16": "遂泉涌。飲已聞法，皆悟聖果。",
    "T51n2087_009:0924b17": "[0924b17] 伽藍西南行八九里，至拘理迦邑，中有窣",
    "T51n2087_009:0924b18": "堵波，無憂王之所建也，是尊者沒特伽羅",
    "T51n2087_009:0924b19": "子本生故里。傍有窣堵波，尊者於此入無",
    "T51n2087_009:0924b20": "餘涅槃，其中則有遺身舍利。尊者，大婆羅門",
    "T51n2087_009:0924b21": "種，與舍利子少為親友。舍利子以才明",
    "T51n2087_009:0924b22": "見貴，尊者以精鑒延譽，才智相比，動止必",
    "T51n2087_009:0924b23": "俱，結要終始，契同去就，相與厭俗，共求",
    "T51n2087_009:0924b24": "捨家，遂師珊闍耶焉。舍利子遇馬勝",
    "T51n2087_009:0924b25": "阿羅漢，聞法悟聖，還為尊者重述，聞而悟",
    "T51n2087_009:0924b26": "法，遂證初果。與其徒二百五十人俱到佛",
    "T51n2087_009:0924b27": "所，世尊遙見，指告眾曰：「彼來者，我弟子中神",
    "T51n2087_009:0924b28": "足第一。」既至佛所，請入法中。世尊告曰：「善",
    "T51n2087_009:0924b29": "來，比丘，淨修梵行，得離苦際。」聞是語時，",
    "T51n2087_009:0924c01": "鬚髮落，俗裳變，戒品淨，威儀調順。經七日，",
    "T51n2087_009:0924c02": "結漏盡，證羅漢果，得神通力。",
    "T51n2087_009:0924c03": "[0924c03] 沒特伽羅子故里東行三四里，有窣堵波，頻",
    "T51n2087_009:0924c04": "毘娑羅王迎見佛處。如來初證佛果，知摩",
    "T51n2087_009:0924c05": "揭陀國人心渴仰，受頻毘娑羅王請，於晨",
    "T51n2087_009:0924c06": "朝時，著衣持&#x9262;，與千比丘左右圍繞，皆",
    "T51n2087_009:0924c07": "是耆舊螺髻梵志，慕法染衣，前後羽從，入",
    "T51n2087_009:0924c08": "王舍城。時帝釋天王變為摩那婆，首冠螺",
    "T51n2087_009:0924c09": "髻，左手執金瓶，右手持寶杖，足蹈空虛，",
    "T51n2087_009:0924c10": "離地四指，在大眾中前導佛路。時摩揭陀",
    "T51n2087_009:0924c11": "國頻毘娑羅王與其國內諸婆羅門、長者、居",
    "T51n2087_009:0924c12": "士，百千萬眾，前後導從，出王舍城奉迎聖",
    "T51n2087_009:0924c13": "眾。頻毘娑羅王迎佛東南行二十餘里，至",
    "T51n2087_009:0924c14": "迦羅臂拏迦邑，中有窣堵波，無憂王之所建",
    "T51n2087_009:0924c15": "也。是尊者舍利子本生故里，井今尚在。傍",
    "T51n2087_009:0924c16": "有窣堵波，尊者於此寂滅，其中則有遺身",
    "T51n2087_009:0924c17": "舍利。[0924c17] 尊者，大婆羅門種。其父高才博識，深鑒",
    "T51n2087_009:0924c18": "精微，凡諸典籍莫不究習。其妻感夢，具告",
    "T51n2087_009:0924c19": "夫曰：「吾昨宵寐，夢感異人，身被鎧甲，手執",
    "T51n2087_009:0924c20": "金剛，摧破諸山，退立一山之下。」夫曰：「夢甚",
    "T51n2087_009:0924c21": "善。汝當生男，達學貫世，摧諸論師，破其",
    "T51n2087_009:0924c22": "宗致，唯不如一人，為作弟子。」果而有娠，",
    "T51n2087_009:0924c23": "母忽聰明，高論劇談，言無屈滯。尊者年始",
    "T51n2087_009:0924c24": "八歲，名擅四方，其性淳質，其心慈悲，朽壞",
    "T51n2087_009:0924c25": "結縛，成就智慧。與沒特伽羅子少而相友，",
    "T51n2087_009:0924c26": "深厭塵俗，未有所歸，於是與沒特伽羅",
    "T51n2087_009:0924c27": "子於珊闍耶外道所而修習焉。乃相謂",
    "T51n2087_009:0924c28": "曰：「斯非究竟之理，未能窮苦際也。各求",
    "T51n2087_009:0924c29": "明導，先嘗甘露，必同其味。」時大阿羅漢馬",
    "T51n2087_009:0925a01": "勝執持應器，入城乞食。舍利子見其威儀",
    "T51n2087_009:0925a02": "閑雅，即而問曰：「汝師是誰？」曰：「釋種太子厭",
    "T51n2087_009:0925a03": "世出家，成等正覺。是我師也。」舍利子曰：「所",
    "T51n2087_009:0925a04": "說何法，可得聞乎？」曰：「我初受教，未達深義。」",
    "T51n2087_009:0925a05": "舍利子曰：「願說所聞。」馬勝乃隨宜演說，舍",
    "T51n2087_009:0925a06": "利子聞已，即證初果。遂與其徒二百五十",
    "T51n2087_009:0925a07": "人往詣佛所，世尊遙見，指告眾曰：「我弟子",
    "T51n2087_009:0925a08": "中智慧第一。」至已頂禮，願從佛法。世尊告",
    "T51n2087_009:0925a09": "曰：「善來，比丘。」聞是語時，戒品具足。過半",
    "T51n2087_009:0925a10": "月後，聞佛為長爪梵志說法，聞餘論而",
    "T51n2087_009:0925a11": "感悟，遂證羅漢之果。其後阿難承佛告寂",
    "T51n2087_009:0925a12": "滅期，展轉相語，各懷悲感，舍利子深增戀",
    "T51n2087_009:0925a13": "仰，不忍見佛入般涅槃，遂請世尊，先入",
    "T51n2087_009:0925a14": "寂滅。世尊告曰：「宜知是時。」告謝門人，至本",
    "T51n2087_009:0925a15": "生里，侍者沙彌遍告城邑。未生怨王及其",
    "T51n2087_009:0925a16": "國人莫不風馳，皆悉雲會。舍利子廣為說",
    "T51n2087_009:0925a17": "法，聞已而去。於後夜分，正意繫心，入滅",
    "T51n2087_009:0925a18": "盡定，從定起已而寂滅焉。",
    "T51n2087_009:0925a19": "[0925a19] 迦羅臂挐迦邑東南四五里，有窣堵波，是尊",
    "T51n2087_009:0925a20": "者舍利子門人入涅槃處。或曰：迦葉波佛在",
    "T51n2087_009:0925a21": "世時，有三拘胝(拘胝者，唐言億)大阿羅漢同於",
    "T51n2087_009:0925a22": "此地無餘寂滅。",
    "T51n2087_009:0925a23": "[0925a23] 舍利子門人窣堵波東行三十餘里，至因陀",
    "T51n2087_009:0925a24": "羅勢羅窶訶山(唐言帝釋窟)。其山巖谷杳冥，花林蓊",
    "T51n2087_009:0925a25": "&#x6B1D;，嶺有兩&#x5CEF;，岌然特起。西&#x5CEF;南巖間有",
    "T51n2087_009:0925a26": "大石室，廣而不高，昔如來嘗於中止。時",
    "T51n2087_009:0925a27": "時天帝釋以四十二疑事畫石請問，佛為",
    "T51n2087_009:0925a28": "演釋，其&#x8FF9;猶在。今作此像，擬昔聖儀，入中",
    "T51n2087_009:0925a29": "禮敬者，莫不肅然驚懼。山巖上有過去四",
    "T51n2087_009:0925b01": "佛坐及經行遺&#x8FF9;之所。東&#x5CEF;上有伽藍，聞諸",
    "T51n2087_009:0925b02": "土俗曰：其中僧眾，或於夜分，望見西&#x5CEF;",
    "T51n2087_009:0925b03": "石室佛像前每有燈炬，常為照燭。",
    "T51n2087_009:0925b04": "[0925b04] 因陀羅勢羅窶訶山東&#x5CEF;伽藍前有窣堵波，",
    "T51n2087_009:0925b05": "謂&#x4E98;(許贈反)娑(唐言雁)。昔此伽藍習翫小乘，小",
    "T51n2087_009:0925b06": "乘漸教也，故開三淨之食，而此伽藍遵而",
    "T51n2087_009:0925b07": "不墜。其後三淨求不時獲。有比丘經行，",
    "T51n2087_009:0925b08": "忽見群雁飛翔，戲言曰：「今日眾僧中食不",
    "T51n2087_009:0925b09": "充，摩訶薩埵宜知是時。」言聲未絕，一雁退",
    "T51n2087_009:0925b10": "飛，當其僧前，投身自殞。比丘見已，具白",
    "T51n2087_009:0925b11": "眾僧，聞者悲感，咸相謂曰：「如來設法，導誘",
    "T51n2087_009:0925b12": "隨機；我等守愚，遵行漸教。大乘者，正理也，",
    "T51n2087_009:0925b13": "宜改先執，務從聖旨。此雁垂誡，誠為明",
    "T51n2087_009:0925b14": "導，宜旌厚德，傳記終古。」於是建窣堵波，",
    "T51n2087_009:0925b15": "式昭遺烈，以彼死雁瘞其下焉。",
    "T51n2087_009:0925b16": "[0925b16] 因陀羅勢羅窶訶山東北行百五六十里，至",
    "T51n2087_009:0925b17": "迦布德迦(唐言鴿)伽藍，僧徒二百餘人，學說一",
    "T51n2087_009:0925b18": "切有部。伽藍東有窣堵波，無憂王之所建",
    "T51n2087_009:0925b19": "也。昔佛於此為諸大眾一宿說法。時有羅",
    "T51n2087_009:0925b20": "者於此林中網捕羽族，一日不獲，遂作",
    "T51n2087_009:0925b21": "是言：「我惟薄福，恒為弊事。」來至佛所，揚言",
    "T51n2087_009:0925b22": "唱曰：「今日如來於此說法，令我網捕都無",
    "T51n2087_009:0925b23": "所得，妻孥飢餓，其計安出？」如來告曰：「汝",
    "T51n2087_009:0925b24": "應蘊火，當與汝食。」如來是時化作大鴿，",
    "T51n2087_009:0925b25": "投火而死，羅者持歸，妻孥共食。其後重",
    "T51n2087_009:0925b26": "往佛所，如來方便攝化，羅者聞法，悔過自",
    "T51n2087_009:0925b27": "新，捨家修學，便證聖果。因名所建為鴿伽",
    "T51n2087_009:0925b28": "藍。",
    "T51n2087_009:0925b29": "[0925b29] 迦布德迦伽藍南二三里，至孤山。其山",
    "T51n2087_009:0925c01": "崇峻，樹林&#x6B1D;茂，名花清流，被崖緣壑。上多",
    "T51n2087_009:0925c02": "精舍靈廟，頗極剞劂之工。正中精舍有觀",
    "T51n2087_009:0925c03": "自在菩薩像，軀量雖小，威神感肅，手執蓮",
    "T51n2087_009:0925c04": "花，頂戴佛像。常有數人，斷食要心，求見",
    "T51n2087_009:0925c05": "菩薩，七日、二七日、乃至一月，其有感者，見",
    "T51n2087_009:0925c06": "觀自在菩薩，妙相莊嚴，威光赫奕，從像中出，",
    "T51n2087_009:0925c07": "慰喻其人。昔南海僧伽羅國王清旦以鏡照",
    "T51n2087_009:0925c08": "面，不見其身，乃&#x89A9;贍部洲摩揭陀國多羅",
    "T51n2087_009:0925c09": "林中小山上有此菩薩像，王深感慶，圖以營",
    "T51n2087_009:0925c10": "求。既至此山，寔唯肖似，因建精舍，興諸",
    "T51n2087_009:0925c11": "供養。自後諸王尚想遺風，遂於其側建立",
    "T51n2087_009:0925c12": "精舍靈廟，香花伎樂供養不絕。[0925c12] 孤山觀自在",
    "T51n2087_009:0925c13": "菩薩像東南行四十餘里，至一伽藍，僧徒",
    "T51n2087_009:0925c14": "五十餘人，並學小乘法教。伽藍前有大窣堵",
    "T51n2087_009:0925c15": "波，多有靈異，佛昔於此為梵天王等七日",
    "T51n2087_009:0925c16": "說法。其側則有過去三佛坐及經行遺&#x8FF9;之",
    "T51n2087_009:0925c17": "所。[0925c17] 伽藍東北行七十餘里，殑伽河南，至大",
    "T51n2087_009:0925c18": "聚落，人民殷盛，有數天祠，並窮彫飾。東南",
    "T51n2087_009:0925c19": "不遠有大窣堵波，佛昔於此一宿說法。[0925c19] 從",
    "T51n2087_009:0925c20": "此東入山林中，行百餘里，至落般膩羅",
    "T51n2087_009:0925c21": "聚落。伽藍前有大窣堵波，無憂王之所建，",
    "T51n2087_009:0925c22": "佛昔於此三月說法。此北二三里有大池，",
    "T51n2087_009:0925c23": "周三十餘里，四色蓮花四時開發。從此東入",
    "T51n2087_009:0925c24": "大山林中，行二百餘里，至伊爛拏&#x9262;伐多",
    "T51n2087_009:0925c25": "國(中印度境)。"
}