{
    "T41n1823_023:0942c25": "俱舍論頌疏論本第二十三",
    "T41n1823_023:0942c27": "[0942c27] 從此第三。明四念住。就中分二。一明別相",
    "T41n1823_023:0942c28": "念住。二明總相念住。且初明別相者。論云。",
    "T41n1823_023:0942c29": "如是已說入修二門。由此二門。心便得定。",
    "T41n1823_023:0943a01": "心得定已。復何有所修。頌曰。",
    "T41n1823_023:0943a02": " 依已修成止  為觀修念住",
    "T41n1823_023:0943a03": " 以自相共相  觀身受心法",
    "T41n1823_023:0943a04": " 自性聞等慧  餘相雜所緣",
    "T41n1823_023:0943a05": " 說次第隨生  治倒故唯四",
    "T41n1823_023:0943a06": "[0943a06] 釋曰。依已修成止為觀修念住者。依前二門。",
    "T41n1823_023:0943a07": "已修成止。梵云奢摩多。此云止也 次應",
    "T41n1823_023:0943a08": "為觀修四念住。觀者。梵云毘&#x9262;舍那。即是",
    "T41n1823_023:0943a09": "慧也。以自相共相觀身受心法者。釋也 或",
    "T41n1823_023:0943a10": "以自相。或以共相。別觀身受心法 身受",
    "T41n1823_023:0943a11": "心法。各別自性。名為自相。大種造色。是身",
    "T41n1823_023:0943a12": "自性。受是受性。心是心性。除此三外。所餘",
    "T41n1823_023:0943a13": "諸法。名法自性 一切有為。皆非常相(通道諦也)。",
    "T41n1823_023:0943a14": "一切有漏。皆是苦性(唯苦集諦也)。及一切法。空",
    "T41n1823_023:0943a15": "非我性(通四諦及虛空非擇滅也)。此非常等。諸法共有。名為",
    "T41n1823_023:0943a16": "共相 共相別觀者。謂且觀身與餘有為。",
    "T41n1823_023:0943a17": "同非常相。與餘有漏。同是苦相。與一切法。",
    "T41n1823_023:0943a18": "同空非我相。受等亦爾 問如何得知念住",
    "T41n1823_023:0943a19": "成滿。答觀身至一極微一剎那時。名為身",
    "T41n1823_023:0943a20": "念住滿。觀受心法。至一剎那。名受等滿。以",
    "T41n1823_023:0943a21": "非色故。無一極微 自性聞等慧餘相雜",
    "T41n1823_023:0943a22": "所緣者。出體也。念住有三。一自性念住。以",
    "T41n1823_023:0943a23": "慧為體。此通三慧也。慧名念住者。謂由",
    "T41n1823_023:0943a24": "念力。令慧住境。或由慧力。令念住境。故",
    "T41n1823_023:0943a25": "名念住 二相雜念住。謂慧及相應。并俱有",
    "T41n1823_023:0943a26": "四相為體。互相雜故。名為相雜 三所緣念",
    "T41n1823_023:0943a27": "住。謂身。受。心法。為體。此是念住所緣境故",
    "T41n1823_023:0943a28": " 三中相雜。能斷煩惱。以攝慧故。自性不",
    "T41n1823_023:0943a29": "能斷惑。以太減故。夫斷煩惱。必須慧解",
    "T41n1823_023:0943b01": "及俱有法。自性唯慧。故太減也。所緣念住。不",
    "T41n1823_023:0943b02": "能斷惑。以太增故。有非俱有故。太增也",
    "T41n1823_023:0943b03": " 所緣念住。復有三種。一緣自相續身。二",
    "T41n1823_023:0943b04": "緣他相續身。三緣自他俱相續身。其身受心",
    "T41n1823_023:0943b05": "法。各有三。緣自他俱相續異故 身受心",
    "T41n1823_023:0943b06": "法。四各有三。總成十二。說次第隨生者。說",
    "T41n1823_023:0943b07": "四念住次第。隨生先後也。謂身最&#x9E81;。次受",
    "T41n1823_023:0943b08": "是&#x9E81;。次心是&#x9E81;。法最為細。攝涅槃故 隨",
    "T41n1823_023:0943b09": "境&#x9E81;者。應先觀故。故身念住。最初生也。又",
    "T41n1823_023:0943b10": "論云。或諸欲貪。於身處轉。故四念住。觀身",
    "T41n1823_023:0943b11": "在初。然貪於身。由欣樂受。欣樂於受。由",
    "T41n1823_023:0943b12": "心不調。心之不調。由惑未斷。法中攝惑故。",
    "T41n1823_023:0943b13": "法第四也。故觀受等。如是次第。治倒故唯",
    "T41n1823_023:0943b14": "四者。此四念住。觀身不淨。觀受是苦。觀心",
    "T41n1823_023:0943b15": "無常。觀法無我。治彼常樂我淨四顛倒故。",
    "T41n1823_023:0943b16": "故唯立四 論云。四中三種。唯名不雜緣。",
    "T41n1823_023:0943b17": "第四所緣。通雜不雜。若唯觀法。名不雜緣。",
    "T41n1823_023:0943b18": "若於身等。二三或四。總而觀察。名為雜緣。",
    "T41n1823_023:0943b19": "解云。於身等四。或二二合緣。三三合緣。或",
    "T41n1823_023:0943b20": "四總緣。雜身等故。名雜緣也。",
    "T41n1823_023:0943b21": "[0943b21] 從此第二。明總相緣。論云。如是熟修雜緣",
    "T41n1823_023:0943b22": "身等。法念住已。復何所修。頌曰。",
    "T41n1823_023:0943b23": " 彼居法念住  總觀四所緣",
    "T41n1823_023:0943b24": " 修非常及苦  空非我行相",
    "T41n1823_023:0943b25": "[0943b25] 釋曰。言彼居者。彼觀行者。居此總雜法念",
    "T41n1823_023:0943b26": "住也。總觀身等四所緣境。修四行相。謂非",
    "T41n1823_023:0943b27": "常等 前別相位。有雜緣者。或二三四 今",
    "T41n1823_023:0943b28": "此雜緣。唯總相緣四。與前別故。總相念住。",
    "T41n1823_023:0943b29": "唯是總雜法念住也。",
    "T41n1823_023:0943c01": "[0943c01] 從此第四。明&#x7157;等四善根。就中有五。一明",
    "T41n1823_023:0943c02": "善根觀行。二諸門分別。三明善根勝利。四",
    "T41n1823_023:0943c03": "明三乘轉根。五明修果遠近。且第一明觀",
    "T41n1823_023:0943c04": "行者。論云。修此觀已。生何善根。頌曰。",
    "T41n1823_023:0943c05": " 從此生&#x7157;法  具觀四聖諦",
    "T41n1823_023:0943c06": " 修十六行相  次生頂亦然",
    "T41n1823_023:0943c07": " 如是二善根  皆初法後四",
    "T41n1823_023:0943c08": " 次忍唯法念  下中品同頂",
    "T41n1823_023:0943c09": " 上唯觀欲苦  一行一剎那",
    "T41n1823_023:0943c10": " 世第一亦然  皆慧五除得",
    "T41n1823_023:0943c11": "[0943c11] 釋曰。從此生&#x7157;法者。從此總相念住成就已。",
    "T41n1823_023:0943c12": "次生&#x7157;法。此法如&#x7157;立&#x7157;法名。聖道如火。",
    "T41n1823_023:0943c13": "能燒惑薪。聖火前相。故名為&#x7157; 具觀四聖",
    "T41n1823_023:0943c14": "諦修十六行相者。此明&#x7157;位也。此&#x7157;善根。分",
    "T41n1823_023:0943c15": "位長故。能具觀四聖諦。及能具修十六行相。",
    "T41n1823_023:0943c16": "觀苦聖諦。修四行相非常苦空非我 觀",
    "T41n1823_023:0943c17": "集聖諦。修四行相。因集生緣 觀滅聖諦。",
    "T41n1823_023:0943c18": "修四行相滅靜妙離 觀道聖諦。修四行",
    "T41n1823_023:0943c19": "相。道如行出。釋此相義後當辨之 次生",
    "T41n1823_023:0943c20": "頂亦然者修&#x7157;善根。有下中上。至成滿時。",
    "T41n1823_023:0943c21": "有善根生。名為頂法。亦觀四諦。修十六行",
    "T41n1823_023:0943c22": "相。同前&#x7157;位。故言亦然。&#x7157;頂二善根。俱名",
    "T41n1823_023:0943c23": "動善。可退動故。動善根中。頂為最勝。如人",
    "T41n1823_023:0943c24": "頂故。名為頂法 又忍位。是進&#x7157;位。是退",
    "T41n1823_023:0943c25": "此頂。在進退兩際。猶如山頂。故名為頂",
    "T41n1823_023:0943c26": " 如是二善根皆初法後四者。&#x7157;頂二善根。初",
    "T41n1823_023:0943c27": "安足時。皆法念住。後增進時。通四念住。初",
    "T41n1823_023:0943c28": "安足者。謂此&#x7157;頂。以十六行相。最初遊踐",
    "T41n1823_023:0943c29": "四聖諦&#x8FF9;。名初安足。即初起也。謂見道中。",
    "T41n1823_023:0944a01": "唯法念住。以&#x7157;頂位。順見道故。故初安足。",
    "T41n1823_023:0944a02": "唯法念住。後增進時。稍容預故。故得通修",
    "T41n1823_023:0944a03": "四念住也 次忍唯法念者。從頂善根。有",
    "T41n1823_023:0944a04": "善根生。名為忍法。忍可四諦。最殊勝故。又",
    "T41n1823_023:0944a05": "無退故。名為忍法。忍初安足。及後增進。唯",
    "T41n1823_023:0944a06": "法念住。近見道故。故初與後。皆法念住",
    "T41n1823_023:0944a07": " 頌言下中品同頂者。此忍善根。有下中上",
    "T41n1823_023:0944a08": "品。下中二位。同前頂位。具觀四諦。修十六",
    "T41n1823_023:0944a09": "行相也。上唯觀欲苦一行一剎那者。上品忍",
    "T41n1823_023:0944a10": "位唯觀欲苦。唯以一行一剎那心。名為上",
    "T41n1823_023:0944a11": "忍也 今略明忍位下中上品者。若下品",
    "T41n1823_023:0944a12": "忍。具觀四諦。修十六行。中品忍位。減緣減",
    "T41n1823_023:0944a13": "行 上下八諦。名之為緣。所緣境故 上",
    "T41n1823_023:0944a14": "界四諦。有十六行。欲界四諦。有十六行。總",
    "T41n1823_023:0944a15": "計合成三十二行。名之為行。能緣行故。應",
    "T41n1823_023:0944a16": "知七周減緣。二十四周減行。謂以四行。觀",
    "T41n1823_023:0944a17": "欲界苦。如是乃至以四行相。觀欲界道。後",
    "T41n1823_023:0944a18": "以三行。觀上界道。減餘一行。名一周也",
    "T41n1823_023:0944a19": " 又以四行。觀欲界苦。如是乃至後以二行。",
    "T41n1823_023:0944a20": "觀上界道。減餘二行。第二周也 又以四",
    "T41n1823_023:0944a21": "行。觀欲界苦。如是乃至以一行相。觀上界",
    "T41n1823_023:0944a22": "道。減餘三行。第三周也 又以四行。觀欲",
    "T41n1823_023:0944a23": "界苦。如是乃至以四行相。觀欲界道。不觀",
    "T41n1823_023:0944a24": "上界道。名為減緣。減緣之時。雖亦減行。減",
    "T41n1823_023:0944a25": "緣攝故。不名減行。此第四周也。此第四周。",
    "T41n1823_023:0944a26": "即是一周減緣攝也 如減上界道諦。如此",
    "T41n1823_023:0944a27": "減餘七諦行相。亦爾。唯於緣中。不減欲苦。",
    "T41n1823_023:0944a28": "減餘七諦。名七周減緣 總而言之。上下",
    "T41n1823_023:0944a29": "八諦。各減三行。謂欲界苦下。一行相留故。",
    "T41n1823_023:0944b01": "不減。所餘七諦。餘一行相。與緣同減故。但",
    "T41n1823_023:0944b02": "言三。三八二十四。名二十四周減行。理實言",
    "T41n1823_023:0944b03": "之。三十一周減行。謂餘七行。減緣攝故。是",
    "T41n1823_023:0944b04": "故但言二十四也。於減行中。初減一行。名",
    "T41n1823_023:0944b05": "中忍初。如是乃至。減欲界苦下二行相時。",
    "T41n1823_023:0944b06": "但有二行。二剎那心。觀欲界苦名中忍滿",
    "T41n1823_023:0944b07": " 唯有一行一剎那心。觀欲界苦。名為上",
    "T41n1823_023:0944b08": "忍 就此中忍。未減道時。雖減行相。猶",
    "T41n1823_023:0944b09": "觀道故。故得具修四種諦也。頌言中品忍",
    "T41n1823_023:0944b10": "同頂位觀四諦者。約此說也 至中忍滿。",
    "T41n1823_023:0944b11": "唯觀一諦。不具四也 又於中忍。未減道",
    "T41n1823_023:0944b12": "時。修十六行相。此言修者。但是得修行。雖",
    "T41n1823_023:0944b13": "起一。能起得。修彼未來四諦下十六行",
    "T41n1823_023:0944b14": "相。故言修也。頌言中忍同前頂位修十六",
    "T41n1823_023:0944b15": "行相者。約此中忍未減道說也 若此中",
    "T41n1823_023:0944b16": "忍。減道諦時。但修十二行相。非十六行",
    "T41n1823_023:0944b17": "也。既減彼道。心無欣慕。故彼道下。四行相",
    "T41n1823_023:0944b18": "亦。不起得修也。由此道理。減滅諦時。但",
    "T41n1823_023:0944b19": "修八行。謂不修彼滅道諦下各四行故",
    "T41n1823_023:0944b20": " 減集諦時。但修四行。謂唯修苦下四種行",
    "T41n1823_023:0944b21": "故 故於中忍。有修十六十二。八四行相",
    "T41n1823_023:0944b22": " 於上忍位。亦修四行。唯起一行一剎那",
    "T41n1823_023:0944b23": "心。以觀苦故 故能起得。修彼苦下四行",
    "T41n1823_023:0944b24": "相也。問於上忍位。減彼三行。何故修彼所",
    "T41n1823_023:0944b25": "減行耶。答雖減彼行。不減諦故。起欣慕",
    "T41n1823_023:0944b26": "心。故得修彼所減行相。於中忍位。修所減",
    "T41n1823_023:0944b27": "行。准此理說。於三十二行中。唯留欲界苦",
    "T41n1823_023:0944b28": "下一行者。擬入見道故。須留也。餘三十",
    "T41n1823_023:0944b29": "一。如名次第。從後向前。漸漸除之。緣既從",
    "T41n1823_023:0944c01": "後除之。行亦從後減也 問苦下一行。為",
    "T41n1823_023:0944c02": "留何行。答入見道人有二行者。一者利根。",
    "T41n1823_023:0944c03": "謂是見行 見行有二。若著我者。留無我",
    "T41n1823_023:0944c04": "行。著我所者。即留空行 二者鈍根 鈍",
    "T41n1823_023:0944c05": "根亦二我慢增者。留無常行。懈怠增者。即",
    "T41n1823_023:0944c06": "留苦行 又依西方德光論師。解減行云。",
    "T41n1823_023:0944c07": "欲苦四行。從後除之。如留無常。入見道",
    "T41n1823_023:0944c08": "者。先減非我。次減空。後減苦 若留苦",
    "T41n1823_023:0944c09": "行。入見道者。先減非我。次減空。後減無",
    "T41n1823_023:0944c10": "常 若留空行。入見道者。先減非我。次減",
    "T41n1823_023:0944c11": "苦。後減無常 若留非我。入見道者。先",
    "T41n1823_023:0944c12": "減空。次減苦。後減無常。減欲苦諦。四行既",
    "T41n1823_023:0944c13": "然。減餘七諦四行亦爾。謂餘七諦。各有四",
    "T41n1823_023:0944c14": "行。與此欲苦四行。相屬如名次第。擬宜相",
    "T41n1823_023:0944c15": "當。以說其減。且如無常入見道者。於上界",
    "T41n1823_023:0944c16": "道。先減出。次減行。次減如。後減道。以道",
    "T41n1823_023:0944c17": "屬無常故。後減也。若以苦行。入見道者。",
    "T41n1823_023:0944c18": "於上界道。先減出。次減行。次減道。後",
    "T41n1823_023:0944c19": "減如以如屬苦故後減也。若以空行。入見",
    "T41n1823_023:0944c20": "道者。於上界道。先減出。次減如。次減道。",
    "T41n1823_023:0944c21": "後減行。以行屬空。故行後減也 若以非",
    "T41n1823_023:0944c22": "我。入見道者。於上界道。先減行。次減如。",
    "T41n1823_023:0944c23": "次減道。後減出。以出屬非我故後減也",
    "T41n1823_023:0944c24": " 減餘六諦。各四行相。准前說之。為攝前",
    "T41n1823_023:0944c25": "義。總舉論云。謂瑜伽師。於色無色。對治道",
    "T41n1823_023:0944c26": "等(等餘七諦)一一聖諦行相(三十二行)所緣(上七諦)漸減",
    "T41n1823_023:0944c27": "漸略(明減義也)乃至但有二念作意。思惟欲界苦",
    "T41n1823_023:0944c28": "聖諦境。齊此已前。名中忍位。從此位無間。",
    "T41n1823_023:0944c29": "起勝善根。一行一剎那。名上品忍。此善根",
    "T41n1823_023:0945a01": "起。不相續故(解云。唯有一念。故不相續。已上論文。義如前說也)世第一",
    "T41n1823_023:0945a02": "亦然者。從上品忍。無間生世第一法。此世",
    "T41n1823_023:0945a03": "第一。唯緣欲苦。唯有一行一剎那心。同前",
    "T41n1823_023:0945a04": "上忍。故言亦然。此有漏故。名為世間。於世",
    "T41n1823_023:0945a05": "間中。是最勝故。名為第一。此世第一。有士",
    "T41n1823_023:0945a06": "用力。離同類因。引見道生。故名最勝",
    "T41n1823_023:0945a07": " 皆慧五除得者。出體此&#x7157;等四念住性故。皆",
    "T41n1823_023:0945a08": "慧為體。若并助伴。皆五蘊性(有定共戒。名為色蘊。餘四可知)",
    "T41n1823_023:0945a09": "此&#x7157;等四。有能得得。助伴體中得。非&#x7157;等",
    "T41n1823_023:0945a10": "四善根體。故言除得。出見道後。有法後得。",
    "T41n1823_023:0945a11": "得此&#x7157;等。&#x7157;等上得。聖容現行。若此&#x7157;等。",
    "T41n1823_023:0945a12": "以得為體。豈有聖者&#x7157;等善根重現前耶。",
    "T41n1823_023:0945a13": "謂&#x7157;等四。聖道加行。得聖果已。理不合起",
    "T41n1823_023:0945a14": "故。&#x7157;等體非是得也。",
    "T41n1823_023:0945a15": "[0945a15] 從此第二。諸門分別。論云。已辨所生善根",
    "T41n1823_023:0945a16": "體相。今次應辨彼差別義。頌曰。",
    "T41n1823_023:0945a17": " 此順決擇分  四皆修所成",
    "T41n1823_023:0945a18": " 六地二或七  依欲界身九",
    "T41n1823_023:0945a19": " 三女男得二  第四女亦爾",
    "T41n1823_023:0945a20": " 聖由失地捨  異生由命終",
    "T41n1823_023:0945a21": " 初二亦退捨  依本必見諦",
    "T41n1823_023:0945a22": " 捨已得非先  二捨性非得",
    "T41n1823_023:0945a23": "[0945a23] 釋曰。初句標。第二句明修攝。第三句明依",
    "T41n1823_023:0945a24": "地。第四句明依身。第五第六句明男女得",
    "T41n1823_023:0945a25": "二。第七第八第九句明捨相。第十句明得",
    "T41n1823_023:0945a26": "久近。第十一句明得非先。第十二句明捨",
    "T41n1823_023:0945a27": "體 此順決擇分者。標也。此&#x7157;等四。名順決",
    "T41n1823_023:0945a28": "擇分 見修無學。三種聖道。皆名決擇。決",
    "T41n1823_023:0945a29": "謂決斷。能斷疑故。擇謂簡擇。謂能分別四",
    "T41n1823_023:0945b01": "諦相故 見道名決擇分。是決擇中一分故",
    "T41n1823_023:0945b02": "也。此&#x7157;等四。引見道故。能順於彼。名順決",
    "T41n1823_023:0945b03": "擇分 四皆修所成者。此&#x7157;等四。依定地",
    "T41n1823_023:0945b04": "故。修所成攝 六地者。依地門。&#x7157;等四善。通",
    "T41n1823_023:0945b05": "依六地。謂未至中間四靜慮也。欲界中",
    "T41n1823_023:0945b06": "無。非定地故。無色亦無。謂&#x7157;等四。見道眷",
    "T41n1823_023:0945b07": "屬 無色無見道。故無&#x7157;等也。二或七者。",
    "T41n1823_023:0945b08": "二謂&#x7157;頂。或言謂顯妙音師說。彼說&#x7157;頂。通",
    "T41n1823_023:0945b09": "依七地。於前六地。更加欲界也。依欲界身",
    "T41n1823_023:0945b10": "九者。依身門。此&#x7157;等四。唯依欲界人天身。",
    "T41n1823_023:0945b11": "起除北俱盧。人趣三洲。及六欲天也。九處身",
    "T41n1823_023:0945b12": "起。唯依欲者。能厭苦故 前三善根。三洲",
    "T41n1823_023:0945b13": "初起。後生六天。亦續現前。第四善根。天亦",
    "T41n1823_023:0945b14": "初起。謂第四善。唯一念故。故人天趣。皆得",
    "T41n1823_023:0945b15": "初起。三女男得二者。此四善根。唯依男女。",
    "T41n1823_023:0945b16": "非扇搋等。前三善根。男女得二。且男得二",
    "T41n1823_023:0945b17": "者。謂男得男善根。及得女善根。女得二者。",
    "T41n1823_023:0945b18": "謂女得女善根。及得男善根。故名得二。以",
    "T41n1823_023:0945b19": "&#x7157;等三。男容轉形為女。女容轉形為男",
    "T41n1823_023:0945b20": "故。&#x7157;等三。女男得二。第四女亦爾者。第四",
    "T41n1823_023:0945b21": "善根。女得二種。同前&#x7157;等。故言亦爾。謂女",
    "T41n1823_023:0945b22": "得女善根。及得男善根。以女容轉形為男",
    "T41n1823_023:0945b23": "故。若第四善根。男唯得一。謂男唯得男身",
    "T41n1823_023:0945b24": "善根。而不得女。已得女身非擇滅故。聖由",
    "T41n1823_023:0945b25": "失地捨異生由命終者。明捨義也。聖捨&#x7157;",
    "T41n1823_023:0945b26": "等四善根者。由失地捨。謂依此地。得此善",
    "T41n1823_023:0945b27": "根。若遷上地。此地便失。失此地時。善根方",
    "T41n1823_023:0945b28": "捨。若此地死。還生此地。不失地故。&#x7157;等不",
    "T41n1823_023:0945b29": "捨。若異生捨但由命終。異生於地。失與",
    "T41n1823_023:0945c01": "不失。但命終時。必捨&#x7157;等。謂由異生無見",
    "T41n1823_023:0945c02": "道資。故命終捨。初二亦退捨者。謂異生於&#x7157;",
    "T41n1823_023:0945c03": "頂。亦由退捨非聖人也。異生於忍及世第",
    "T41n1823_023:0945c04": "一。亦無退捨。依本必見諦者。若諸異生。依",
    "T41n1823_023:0945c05": "四根本。起&#x7157;等者。彼於此生。必入見道。",
    "T41n1823_023:0945c06": "厭生死心。極猛利故。捨已得非先者。捨&#x7157;",
    "T41n1823_023:0945c07": "等已。後重修得。所得必非先所捨者唯得",
    "T41n1823_023:0945c08": "先未得者。以&#x7157;等善。未曾熟修。要大加行。",
    "T41n1823_023:0945c09": "方修得故。故得未曾得者。不得先所捨也。",
    "T41n1823_023:0945c10": "若先&#x7157;等。經生故捨。遇了分位善說法師。",
    "T41n1823_023:0945c11": "便生頂等。若不遇者。還從&#x7157;修得。二捨性",
    "T41n1823_023:0945c12": "非得者。失退二捨。以捨得故。非得為體。",
    "T41n1823_023:0945c13": "[0945c13] 從此第二。明善根勝利。論云。得此善根。有",
    "T41n1823_023:0945c14": "何勝利。頌曰。",
    "T41n1823_023:0945c15": " &#x7157;必至涅槃  頂終不斷善",
    "T41n1823_023:0945c16": " 忍不墮惡趣  第一入離生",
    "T41n1823_023:0945c17": "[0945c17] 釋曰。&#x7157;位雖退又斷善根。造無間業。墮三",
    "T41n1823_023:0945c18": "惡趣。而無久流轉。必至涅槃故。若得頂法。",
    "T41n1823_023:0945c19": "雖有退等。必不斷善。若得忍法。雖命終",
    "T41n1823_023:0945c20": "捨。而無有退。不墮惡趣。若下忍位。於二",
    "T41n1823_023:0945c21": "惡趣。得非擇滅。若至上忍。於卵濕生。及無",
    "T41n1823_023:0945c22": "想天。北俱盧。大梵王。處并扇搋。半擇迦。二",
    "T41n1823_023:0945c23": "形身。及第八有等。並見所斷惑。於此生處",
    "T41n1823_023:0945c24": "身有惑中。得非擇滅。以上忍位。必入見道。",
    "T41n1823_023:0945c25": "得成聖果。故於卵等。得非擇滅。若見斷惑。",
    "T41n1823_023:0945c26": "雖即未斷。以必不起故。得非擇滅也。世",
    "T41n1823_023:0945c27": "第一法。雖是異生。能起無間。入正性離生。",
    "T41n1823_023:0945c28": "正性離生者。見道名也。",
    "T41n1823_023:0945c29": "[0945c29] 從此第四。明三乘轉根。論云。此四善根。各",
    "T41n1823_023:0946a01": "有三品。由聲聞等(等獨覺與佛也)種姓別故。隨何",
    "T41n1823_023:0946a02": "種姓。善根已生。彼可移轉向餘乘不。頌",
    "T41n1823_023:0946a03": "曰。",
    "T41n1823_023:0946a04": " 轉聲聞種姓  二成佛三餘",
    "T41n1823_023:0946a05": " 麟角佛無轉  一座成覺故",
    "T41n1823_023:0946a06": "[0946a06] 釋曰。聲聞種姓。&#x7157;頂二位。容轉成佛。若得",
    "T41n1823_023:0946a07": "忍位。無成佛理。菩薩利物。必往惡趣。忍超",
    "T41n1823_023:0946a08": "惡趣。故不成佛。言三餘者。餘謂獨覺。在佛",
    "T41n1823_023:0946a09": "乘外。故名為餘。聲聞種姓。&#x7157;頂忍三。容可",
    "T41n1823_023:0946a10": "轉成獨覺乘故。名為三餘。麟角獨覺。與佛",
    "T41n1823_023:0946a11": "世尊。於&#x7157;等位。性必無轉。謂此二聖。依第",
    "T41n1823_023:0946a12": "四禪。一座成覺。故無容轉也。梵云菩提。此",
    "T41n1823_023:0946a13": "翻為覺。三乘菩提。皆以盡智無生智為體。",
    "T41n1823_023:0946a14": "言一座者。始從&#x7157;位。終至菩提。不起于",
    "T41n1823_023:0946a15": "座。第四靜慮。是不傾動。最極猛利。三摩地",
    "T41n1823_023:0946a16": "故。堪為麟角及佛所依。",
    "T41n1823_023:0946a17": "[0946a17] 從此第五。明得果久近。論云。頗有此生創",
    "T41n1823_023:0946a18": "修加行即此生引起順決擇分耶。不爾云",
    "T41n1823_023:0946a19": "何。頌曰。",
    "T41n1823_023:0946a20": " 前順解脫分  速三生解脫",
    "T41n1823_023:0946a21": " 聞思成三業  殖在人三洲",
    "T41n1823_023:0946a22": "[0946a22] 釋曰。順決擇分。今生起者。必前生起順解脫",
    "T41n1823_023:0946a23": "分。諸有創修順解脫分。極速三生方得解",
    "T41n1823_023:0946a24": "脫。謂初生起順解脫分。第二生起順決擇",
    "T41n1823_023:0946a25": "分於第三生。方得入聖。乃至得阿羅漢也",
    "T41n1823_023:0946a26": " 聲聞極速。三生極遲。六十劫。獨覺極速。四",
    "T41n1823_023:0946a27": "生極遲百劫 順解脫分。聞思所成。唯散地",
    "T41n1823_023:0946a28": "故。三業為體 殖解脫分。唯人三洲。三惡趣",
    "T41n1823_023:0946a29": "無。無般若故。諸天亦無。無厭苦故。北洲無",
    "T41n1823_023:0946b01": "者。以無厭心。及般若故 又施一食。持一",
    "T41n1823_023:0946b02": "戒等。深樂解脫。迴求菩提。願力所持。便名",
    "T41n1823_023:0946b03": "種殖順解脫分。",
    "T41n1823_023:0946b04": "[0946b04] 從此大文第三。約三道辨人。就中有三。一",
    "T41n1823_023:0946b05": "明三道建立。二明七種聖人。三明學無學",
    "T41n1823_023:0946b06": "滿。就明三道建立。中二。一約現觀位明。",
    "T41n1823_023:0946b07": "二約修無學道。就約現觀明中二。一明十",
    "T41n1823_023:0946b08": "六心。二依位建立 就明十六心中四。一",
    "T41n1823_023:0946b09": "正明十六心。二明十六心依地。三明忍智",
    "T41n1823_023:0946b10": "次第。四明見修道別 且第一明十六心",
    "T41n1823_023:0946b11": "者。論云。於中已明諸加行道。世第一法。為",
    "T41n1823_023:0946b12": "其後邊。應說從斯。復生何道。頌曰。",
    "T41n1823_023:0946b13": " 世第一無間  即緣欲界苦",
    "T41n1823_023:0946b14": " 生無漏法忍  忍次生法智",
    "T41n1823_023:0946b15": " 次緣餘界苦  生類忍類智",
    "T41n1823_023:0946b16": " 緣集滅道諦  各生四亦然",
    "T41n1823_023:0946b17": " 如是十六心  名聖諦現觀",
    "T41n1823_023:0946b18": " 此總有三種  謂見緣事別",
    "T41n1823_023:0946b19": "[0946b19] 釋曰。從世第一善根。無間即緣欲界苦聖",
    "T41n1823_023:0946b20": "諦境。生無漏法。名苦法智忍。苦忍無間緣",
    "T41n1823_023:0946b21": "欲界苦諦。次生法智。名苦法智 此智無",
    "T41n1823_023:0946b22": "間。次緣餘界(上二界)苦聖諦境。有類智忍生。",
    "T41n1823_023:0946b23": "名苦類智忍 此忍無間。即緣此境。有類",
    "T41n1823_023:0946b24": "智生。名苦類智。如緣苦諦有此四心。緣",
    "T41n1823_023:0946b25": "集滅道。各生四亦然。謂苦類智後。緣欲集",
    "T41n1823_023:0946b26": "諦。生集法智忍 此忍無間。生集法智。此",
    "T41n1823_023:0946b27": "智無間。緣上界集諦。生集類智忍。此忍無",
    "T41n1823_023:0946b28": "間。生集類智。此智無間。緣欲滅諦。生滅法",
    "T41n1823_023:0946b29": "智忍。此忍無間。生滅法智。此智無間。緣上",
    "T41n1823_023:0946c01": "界滅。生滅類智忍。此忍無間。生滅類智",
    "T41n1823_023:0946c02": " 此智無間。緣欲道諦。生道法智忍 此忍",
    "T41n1823_023:0946c03": "無間。生道法智。此智無間。緣上界道諦。生",
    "T41n1823_023:0946c04": "道類智忍 此忍無間。生道類智。故於四",
    "T41n1823_023:0946c05": "諦。各有四心。成十六心 苦法智忍者。苦",
    "T41n1823_023:0946c06": "法是苦諦法。忍緣苦法。名苦法忍。智是忍",
    "T41n1823_023:0946c07": "果。是等流果。智唯無漏。為顯此忍亦唯無",
    "T41n1823_023:0946c08": "漏。舉後等流。以為標別。故忍為智者。從",
    "T41n1823_023:0946c09": "果為名故也。如華&#x83D3;樹樹。非華&#x83D3;。生華",
    "T41n1823_023:0946c10": "果故。名華果樹。忍亦如是。生法智故。名",
    "T41n1823_023:0946c11": "法智忍苦法智者。緣苦法故。名苦法智。前",
    "T41n1823_023:0946c12": "忍斷惑。名無間道。後智證滅。名解脫道。苦",
    "T41n1823_023:0946c13": "類智忍及苦類智者。此之境智。與前相似。故",
    "T41n1823_023:0946c14": "立類名。故論云。最初證知諸法真理。故名",
    "T41n1823_023:0946c15": "法智。此後境智。與前相似。故立類名。如苦",
    "T41n1823_023:0946c16": "既爾。餘集滅道。各有四心。准此理釋。思而",
    "T41n1823_023:0946c17": "可知。此十六心。總說名為聖諦現觀。謂在",
    "T41n1823_023:0946c18": "現前。觀聖諦故 此有三種。一見現觀。唯",
    "T41n1823_023:0946c19": "無漏慧。見諦分明故。名見現觀。二緣現觀。",
    "T41n1823_023:0946c20": "此無漏慧。及慧相應心。心所法同一所緣。",
    "T41n1823_023:0946c21": "名緣現觀。三事現觀。謂前相應。及餘俱有",
    "T41n1823_023:0946c22": "同一事業。名事現觀 餘俱有者。謂道共",
    "T41n1823_023:0946c23": "戒。及生等四相。俱有因故。名俱有也 又",
    "T41n1823_023:0946c24": "論明得苦法智忍。名入正性離生。見所斷",
    "T41n1823_023:0946c25": "惑。令諸有情墮在惡趣受諸劇苦。猶如",
    "T41n1823_023:0946c26": "生食在有情身。作苦惱事。故名為生 或",
    "T41n1823_023:0946c27": "由見惑。令諸善根不能淳熟。故名為生。",
    "T41n1823_023:0946c28": "見道能越。故名離生。言正性者。所謂涅槃。",
    "T41n1823_023:0946c29": "見道能證。名為正性離生。正性之離生。依主",
    "T41n1823_023:0947a01": "釋也。或此見道。即名正性。聖正性故。正性",
    "T41n1823_023:0947a02": "即離生。持業釋也。又此見道。或名正性決",
    "T41n1823_023:0947a03": "定。謂決取涅槃故。或決了諦相故。名決",
    "T41n1823_023:0947a04": "定也。若正性是涅槃。即正性之決定。若正",
    "T41n1823_023:0947a05": "性。目見道。正性即決定。二釋同前。苦法智",
    "T41n1823_023:0947a06": "忍。名為入者。最初入故。故得入名。",
    "T41n1823_023:0947a07": "[0947a07] 從此第二。明依地。論云。已辨現觀具十六",
    "T41n1823_023:0947a08": "心。此十六心。為依何地。頌曰。",
    "T41n1823_023:0947a09": " 皆與世第一  同依於一地",
    "T41n1823_023:0947a10": "[0947a10] 釋曰。世第一法。引見道故。故十六心與彼",
    "T41n1823_023:0947a11": "世第一。同依一地。前言世第一通依六地",
    "T41n1823_023:0947a12": "故。今見道亦唯依六地也。",
    "T41n1823_023:0947a13": "[0947a13] 從此第三。明忍智次第。論云。何緣必有如",
    "T41n1823_023:0947a14": "是忍智。前後次第。間雜而起。頌曰。",
    "T41n1823_023:0947a15": " 忍智如次第  無間解脫道",
    "T41n1823_023:0947a16": "[0947a16] 釋曰。忍是無間道。約斷惑得。不被惑得之",
    "T41n1823_023:0947a17": "所隔礙。故名無間 智是解脫道。已解脫",
    "T41n1823_023:0947a18": "惑得。又與離繫得。俱時起故。名解脫也。忍",
    "T41n1823_023:0947a19": "智次第。理必應然。猶如世間驅賊閉戶。忍",
    "T41n1823_023:0947a20": "如驅賊。智如閉戶也。",
    "T41n1823_023:0947a21": "[0947a21] 從此第四。明見修道別。論云。此十六心。皆",
    "T41n1823_023:0947a22": "見諦理。一切可說見道攝耶。不爾云何。頌",
    "T41n1823_023:0947a23": "曰。",
    "T41n1823_023:0947a24": " 前十五見道  見未曾見故",
    "T41n1823_023:0947a25": "[0947a25] 釋曰。除道類智。前十五心。名為見道。於四",
    "T41n1823_023:0947a26": "諦理。未見今見。見未曾見。故得見名。至道",
    "T41n1823_023:0947a27": "類智。無一諦理未見今見。如修曾見。故修",
    "T41n1823_023:0947a28": "道攝。問如道類忍是道諦理。此道類智。緣",
    "T41n1823_023:0947a29": "道類忍。於道類忍。未見今見。何故道類智。",
    "T41n1823_023:0947b01": "非見道攝耶。答此中約諦。不約剎那。雖",
    "T41n1823_023:0947b02": "於道類忍一剎那心。未見今見。於上下八",
    "T41n1823_023:0947b03": "諦。皆已曾見。故修道攝。如刈畦稻。唯餘一",
    "T41n1823_023:0947b04": "科。不可名為一畦未刈。問忍於諦理。未",
    "T41n1823_023:0947b05": "見今見。可名見道。中間七智。已見今見。何",
    "T41n1823_023:0947b06": "緣七智。亦見道攝。答知諦未盡。中間起故。",
    "T41n1823_023:0947b07": "亦見道攝。",
    "T41n1823_023:0947b08": "[0947b08] 從此第二。依位建立。就中有二一依十五",
    "T41n1823_023:0947b09": "心。二依第十六心。且依十五心者。論云。",
    "T41n1823_023:0947b10": "且依見道十五心位。建立眾聖。有差別者。",
    "T41n1823_023:0947b11": "頌曰。",
    "T41n1823_023:0947b12": " 名隨信法行  由根鈍利別",
    "T41n1823_023:0947b13": " 具修惑斷一  至五向初果",
    "T41n1823_023:0947b14": " 斷次三向二  離八地向三",
    "T41n1823_023:0947b15": "[0947b15] 釋曰。名隨信法行由根鈍利別者。見道位中",
    "T41n1823_023:0947b16": "聖者。有二。一隨信行。二隨法行。由根鈍利。",
    "T41n1823_023:0947b17": "立此二名。若鈍根者。名隨信行。彼於先時。",
    "T41n1823_023:0947b18": "隨信他言。而行義故。若利根者。名隨法行。",
    "T41n1823_023:0947b19": "彼於先時。由自披閱契經等法。隨行義故",
    "T41n1823_023:0947b20": " 具修惑斷一至五向初果者。即前二聖。於",
    "T41n1823_023:0947b21": "見道位。立為三向。此頌是初向也。謂於先",
    "T41n1823_023:0947b22": "時。未以世道斷修惑。名具修惑。此名具",
    "T41n1823_023:0947b23": "縛人也 斷一至五向者。謂先凡位。以有漏",
    "T41n1823_023:0947b24": "道。斷修惑一品乃至五品。此為五人。兼前",
    "T41n1823_023:0947b25": "具縛。為六人也。此六人至見道中。名初果",
    "T41n1823_023:0947b26": "向。趣預流果故 斷次三向二者。第二向",
    "T41n1823_023:0947b27": "也。謂於凡位。斷第六品或七八品。名斷次",
    "T41n1823_023:0947b28": "三。謂前五品。次三品故。此有三人。此斷次",
    "T41n1823_023:0947b29": "三人。至見道中。名第二向。趣一來果故",
    "T41n1823_023:0947c01": " 離八地向三者。第三向也。謂先凡位。斷欲修",
    "T41n1823_023:0947c02": "惑第九品盡。或斷初定一品。乃至斷無所",
    "T41n1823_023:0947c03": "有處惑盡。名離八地。此有六十四人。謂斷",
    "T41n1823_023:0947c04": "欲第九品。為一人。斷上七地各九品惑。各",
    "T41n1823_023:0947c05": "有九人。七九六十三。兼前一人。成六十四",
    "T41n1823_023:0947c06": "人。此六十四人。至見道中。名第三向也。趣",
    "T41n1823_023:0947c07": "不還果故。",
    "T41n1823_023:0947c08": "[0947c08] 從此第二。依第十六心。建立者。就中有二。",
    "T41n1823_023:0947c09": "一明建立果位。第二別明住果非向。且明",
    "T41n1823_023:0947c10": "第一立果差別者。論云。次依修道。道類智",
    "T41n1823_023:0947c11": "時。建立眾聖。有差別者。頌曰。",
    "T41n1823_023:0947c12": " 至第十六心  隨三向住果",
    "T41n1823_023:0947c13": " 名信解見至  亦由鈍利別",
    "T41n1823_023:0947c14": "[0947c14] 釋曰。隨三向住果者。前初向六人。至道類",
    "T41n1823_023:0947c15": "智。住預流果。前第二向三人。至道類智。住",
    "T41n1823_023:0947c16": "一來果。前六十四人。至道類智。住不還果",
    "T41n1823_023:0947c17": "也。名信解見至者。此住果人。若鈍根者。名",
    "T41n1823_023:0947c18": "為信解。若利根者。名為見至。前隨信行。今",
    "T41n1823_023:0947c19": "名信解。謂由信故。勝解相顯。名為信解",
    "T41n1823_023:0947c20": " 前隨法行。今名見至。謂由向見。得至果見。",
    "T41n1823_023:0947c21": "故名見至。此二聖者。信慧互增。故慓信解",
    "T41n1823_023:0947c22": "見至名別。",
    "T41n1823_023:0947c23": "[0947c23] 從此第二。明住果非向。論云。何緣先斷欲",
    "T41n1823_023:0947c24": "界修惑一。至五等。至第十六道類智心。但",
    "T41n1823_023:0947c25": "說名為預流果等。非後果向(解云。此意者。何故斷五品。非第二向。",
    "T41n1823_023:0947c26": "斷七八品。非第三向。斷上七地。非第四向也)。頌曰。",
    "T41n1823_023:0947c27": " 諸得果位中  未得勝果道",
    "T41n1823_023:0947c28": " 故未起勝道  名住果非向",
    "T41n1823_023:0947c29": "[0947c29] 釋曰。諸得果位中者。據前預流等三果也。",
    "T41n1823_023:0948a01": "未得勝果道者。未得五品等諸勝果道也。",
    "T41n1823_023:0948a02": "故未起勝道名住果非向者。結上三果不名",
    "T41n1823_023:0948a03": "後向也。謂斷五品。至道類智。未起五品勝",
    "T41n1823_023:0948a04": "果道故。但名預流果。故不名第二向也。",
    "T41n1823_023:0948a05": "[0948a05] 斷七八品。至道類智。未起七八品。勝果道",
    "T41n1823_023:0948a06": "故。但名一來果故。不名第三向也。斷上",
    "T41n1823_023:0948a07": "七地。至道類智。未起七地勝果道故。名",
    "T41n1823_023:0948a08": "第三果故。不名第四向也。勝果道者。謂",
    "T41n1823_023:0948a09": "向道也。夫論向道。勝前果道。或趣後果。",
    "T41n1823_023:0948a10": "名勝果道。問何故前住果。未得勝果道。答",
    "T41n1823_023:0948a11": "以勝果道是向道故。故住果位。未起得",
    "T41n1823_023:0948a12": "也。",
    "T41n1823_023:0948a13": "[0948a13] 從此第二。約修無學道。就中有二。一明德",
    "T41n1823_023:0948a14": "失數。二歷位廣明。且明德失數者。論云。當",
    "T41n1823_023:0948a15": "約修惑辨漸次生能對治。名分位差別。頌",
    "T41n1823_023:0948a16": "曰。",
    "T41n1823_023:0948a17": " 地地失德九  下中上各三",
    "T41n1823_023:0948a18": "[0948a18] 釋曰。失謂退失。即所斷煩惱也。德謂功德。即",
    "T41n1823_023:0948a19": "能斷道也。於九地中。地地修惑。各有九品。",
    "T41n1823_023:0948a20": "九九總有八十一品惑。其能斷道。地地亦九。",
    "T41n1823_023:0948a21": "總有八十一品。無間道八十一品解脫道。問",
    "T41n1823_023:0948a22": "失德如何。各分九品。答謂根本品。有下中",
    "T41n1823_023:0948a23": "上。此三各三。故成九品。且下品三者。謂下",
    "T41n1823_023:0948a24": "下。下中。下上。中品分三者。謂中下。中中。中",
    "T41n1823_023:0948a25": "上。上品三者。謂上下。上中。上上。應知此中。",
    "T41n1823_023:0948a26": "下下品道。能斷上上品障。乃至上上品道。能",
    "T41n1823_023:0948a27": "斷下下品障。如洗衣位。&#x9E81;垢先除後除細",
    "T41n1823_023:0948a28": "垢。又如&#x9E81;闇小明能滅要以大明。方滅小",
    "T41n1823_023:0948a29": "闇。失德相對。理必應然。白法力強。黑法力",
    "T41n1823_023:0948b01": "劣。故剎那頃。下下品道。能斷無始上上品",
    "T41n1823_023:0948b02": "惑。猶如長時。所集大闇。一剎那頃。小燈能",
    "T41n1823_023:0948b03": "滅。",
    "T41n1823_023:0948b04": "[0948b04] 從此第二。歷位廣明。就中有四。一明預流",
    "T41n1823_023:0948b05": "七生。二明一來向果。三明不還向果。四明",
    "T41n1823_023:0948b06": "無學向果。且初明預流七生者。論云。先應",
    "T41n1823_023:0948b07": "建立都未斷者。頌曰。",
    "T41n1823_023:0948b08": " 未斷修斷失  住果極七返",
    "T41n1823_023:0948b09": "[0948b09] 釋曰。九地修惑。都未有斷名為預流。生極",
    "T41n1823_023:0948b10": "七返。謂於人天。七返受生。極言為顯受生",
    "T41n1823_023:0948b11": "最多。極不過七。非諸預流。皆受七反。言",
    "T41n1823_023:0948b12": "預流者。諸無漏道。總名為流。初預此流。名",
    "T41n1823_023:0948b13": "為預流。問此預流。名為因何義。若初得道。",
    "T41n1823_023:0948b14": "名為預流。則預流名。應目第八(苦法忍是第八也。於八忍中。",
    "T41n1823_023:0948b15": "從後數之。當第八故也)。若初得果名為預流 如超越",
    "T41n1823_023:0948b16": "人至道類智。得二三果。應名預流。答此預",
    "T41n1823_023:0948b17": "流名。不目第八。目初得果。於四沙門果中",
    "T41n1823_023:0948b18": "定初得故 一來不還。非定初得。此定初得。",
    "T41n1823_023:0948b19": "故名預流。問何緣此名。不目第八。答要具",
    "T41n1823_023:0948b20": "三義。得預流名。一具得果向無漏道故。二",
    "T41n1823_023:0948b21": "具得見修無漏道故。三於現觀十六心流。",
    "T41n1823_023:0948b22": "遍至得故 第八三義俱闕。故預流名。不目",
    "T41n1823_023:0948b23": "第八 言七生者。人中七生。中有。生有。名",
    "T41n1823_023:0948b24": "為七生。天中亦然。中生各七。總二十八生。",
    "T41n1823_023:0948b25": "皆七等故。說極七生 問何緣彼無受第",
    "T41n1823_023:0948b26": "八生。答謂相續身。齊此七生。所有聖道。必",
    "T41n1823_023:0948b27": "成就故。聖道種類。法應如是。如七步蛇。第",
    "T41n1823_023:0948b28": "四日瘧。法應爾故。至第七生。逢無佛法。雖",
    "T41n1823_023:0948b29": "在居家。得阿羅漢。既得果已。必不住家。",
    "T41n1823_023:0948c01": "法爾自得苾芻形相。問預流既。未斷不善",
    "T41n1823_023:0948c02": "修惑。云何經說預流。名為無退墮法(不退墮三惡趣也)。",
    "T41n1823_023:0948c03": "答此有五義。一以不生長退墮業故。二違",
    "T41n1823_023:0948c04": "彼生長業與果故。三強盛善根鎮彼身故。",
    "T41n1823_023:0948c05": "四加行意樂俱清淨故。五諸有決定墮惡趣",
    "T41n1823_023:0948c06": "業。尚不起忍。況得預流。故有頌曰。",
    "T41n1823_023:0948c07": "[0948c07] 愚作罪小。亦墮惡(無慚愧故) 智為罪大。亦",
    "T41n1823_023:0948c08": "脫苦(慚愧增故) 如團鐵小亦沈水 為&#x9262;",
    "T41n1823_023:0948c09": "鐵大亦能浮(引此頌意。明愚人名退墮。預流名無退墮也)。"
}