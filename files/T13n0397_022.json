{
    "T13n0397_022:0154a12": "大方等大集經卷第二十二",
    "T13n0397_022:0154a14": "北涼天竺三藏曇無讖譯",
    "T13n0397_022:0154a15": "虛空目分第十之一初聲聞品第一",
    "T13n0397_022:0154a16": "爾時，世尊故在欲色二界中間大寶坊中，與",
    "T13n0397_022:0154a17": "無量比丘僧諸大菩薩，圍遶說法。時舍利弗、",
    "T13n0397_022:0154a18": "目揵連等，出家未久，以舍利弗、目連因緣，",
    "T13n0397_022:0154a19": "說聲聞法雜四真諦。爾時，眾中有諸人輩，本",
    "T13n0397_022:0154a20": "是外道，諸根闇鈍自謂有智，起大憍慢，增",
    "T13n0397_022:0154a21": "長色慢、欲慢、無明慢、勝慢、非法慢，未得第二",
    "T13n0397_022:0154a22": "第三第四沙門果證。是故如來為如是等，宣",
    "T13n0397_022:0154a23": "說中道，為離如是惡煩惱故。如來說是中道",
    "T13n0397_022:0154a24": "義時，如是諸人各各論說斷見、我見。爾時，世",
    "T13n0397_022:0154a25": "尊即作是念：「哀哉！諸人本外道故，雖入佛法",
    "T13n0397_022:0154a26": "猶生大慢，於未得中而生得想，於未知中而",
    "T13n0397_022:0154a27": "生知想，於如來法中而不修行。雖順四諦，",
    "T13n0397_022:0154a28": "而不能得四無礙智，乃至不得第四果證。」爾",
    "T13n0397_022:0154a29": "時，世尊二手舉捉瞻婆華鬘，發大誓願，以",
    "T13n0397_022:0154b01": "願力故，於華鬘中出生四寶：一、帝釋寶；二、",
    "T13n0397_022:0154b02": "天光寶；三、金剛光寶；四、勝諸光寶。一一寶",
    "T13n0397_022:0154b03": "中出大光明，遍照此間娑婆世界，光明出已",
    "T13n0397_022:0154b04": "擲之虛空。時華鬘中說是偈言：",
    "T13n0397_022:0154b05": "「雖除鬚髮不去結，　　被服染衣不離染，",
    "T13n0397_022:0154b06": "　示佛為師不隨教，　　如是之人污大眾。",
    "T13n0397_022:0154b07": "　如來宣說正法時，　　而復不能至心聽，",
    "T13n0397_022:0154b08": "　是人不得真實義，　　亦不能離諸煩惱。",
    "T13n0397_022:0154b09": "　若能覩見實法性，　　是能破壞無明慢；",
    "T13n0397_022:0154b10": "　若有親近善知識，　　是人速得甘露味；",
    "T13n0397_022:0154b11": "　若能呵責於生死，　　是則能得到彼岸；",
    "T13n0397_022:0154b12": "　是人具足戒多聞，　　亦具禪定智慧聚。",
    "T13n0397_022:0154b13": "　若人欲壞煩惱魔，　　遠離陰魔及死魔，",
    "T13n0397_022:0154b14": "　摧伏天魔諸眷屬，　　常當親近無上尊。」",
    "T13n0397_022:0154b15": "說是偈已，聲聞弟子有憍慢者，咸作是念：",
    "T13n0397_022:0154b16": "「如來知我並有污心，是故為我說如是偈。」即",
    "T13n0397_022:0154b17": "時心中生大慚愧；及四天下佛諸弟子，亦復",
    "T13n0397_022:0154b18": "如是生慚愧心，於一念頃悉來集會。爾時，無",
    "T13n0397_022:0154b19": "量百千萬億聲聞大眾悉來聚集。於是佛知",
    "T13n0397_022:0154b20": "眾會已定，即為宣說雜四真諦。時此寶鬘直",
    "T13n0397_022:0154b21": "往南方，過九萬二千恒河沙等諸佛世界，彼",
    "T13n0397_022:0154b22": "有世界名金剛光藏，其土眾生具足五滓。有",
    "T13n0397_022:0154b23": "佛、世尊，號金剛光明功德如來、應、正遍知、明",
    "T13n0397_022:0154b24": "行足、善逝、世間解、無上士、調御丈夫、天人師、佛、",
    "T13n0397_022:0154b25": "世尊，亦為四眾宣說如是雜四真諦法。而",
    "T13n0397_022:0154b26": "彼會中有諸菩薩、聲聞四眾：比丘、比丘尼、優婆",
    "T13n0397_022:0154b27": "塞、優婆夷，見是寶鬘大光明已，觀察四方。仰",
    "T13n0397_022:0154b28": "見寶鬘在佛頂上虛空中住，即白佛言：「世尊！",
    "T13n0397_022:0154b29": "如是寶鬘從何處來？誰之所遣？」彼佛答曰：",
    "T13n0397_022:0154c01": "「善男子！北方去此，九萬二千恒河沙等諸",
    "T13n0397_022:0154c02": "佛世界，彼有世界名曰娑婆。有佛、世尊，號釋",
    "T13n0397_022:0154c03": "迦牟尼如來、應、正遍知、明行足、善逝、世間解、無",
    "T13n0397_022:0154c04": "上士、調御丈夫、天人師、佛、世尊，亦為具足五",
    "T13n0397_022:0154c05": "滓眾生宣說開示雜四諦法，如我今於此土",
    "T13n0397_022:0154c06": "無異。「善男子！彼佛世界所有眾生，甚大癡闇",
    "T13n0397_022:0154c07": "麁獷輕躁，生大憍慢多作惡業難調難解，是",
    "T13n0397_022:0154c08": "故釋迦牟尼如來為此大集，於大集中演說",
    "T13n0397_022:0154c09": "正法，為壞如是諸大惡事。彼世界中所有眾",
    "T13n0397_022:0154c10": "生，於未得中而作得想，於未證中而作證想，",
    "T13n0397_022:0154c11": "於未修中而作修想。是故彼佛為大眾說法，",
    "T13n0397_022:0154c12": "如法修行，為壞如是大憍慢故，為得盡智及",
    "T13n0397_022:0154c13": "無生智，將欲宣說虛空目法行。為得聲聞緣",
    "T13n0397_022:0154c14": "覺佛果，欲開如來無上法藏。是故彼佛遣此",
    "T13n0397_022:0154c15": "寶鬘，從我索欲。我今與之，并欲以是法目陀",
    "T13n0397_022:0154c16": "羅尼贈彼為信。能作無量微妙大明，能乾一",
    "T13n0397_022:0154c17": "切諸惡煩惱，能持一切所聞不忘，能淨一切",
    "T13n0397_022:0154c18": "心之垢污，能護一切諸善禁戒，能入一切大",
    "T13n0397_022:0154c19": "智慧中，能護一切無上三昧，能護己心生他",
    "T13n0397_022:0154c20": "喜心，受持聖法遠離諸病，所求之法如願即",
    "T13n0397_022:0154c21": "得。增長一切資生所須，亦能長養一切善根，",
    "T13n0397_022:0154c22": "能調惡王及以四姓，諸惡鬼神鳥獸水虫，",
    "T13n0397_022:0154c23": "護持一切諸善根本，能得如來一切諸法，乃",
    "T13n0397_022:0154c24": "至能得十八不共。是故我今欲遣如是法",
    "T13n0397_022:0154c25": "目陀羅尼至彼世界與釋迦如來。」即告金剛",
    "T13n0397_022:0154c26": "山童子言：「善男子！汝可往彼娑婆世界，稱我",
    "T13n0397_022:0154c27": "名字問訊彼佛，金剛光明功德如來，以此法",
    "T13n0397_022:0154c28": "目陀羅尼門遠贈世尊。」金剛山童子言：「世尊！",
    "T13n0397_022:0154c29": "善哉，善哉！我亦欲往禮覲彼佛，并欲啟受所",
    "T13n0397_022:0155a01": "未曾聞虛空目法門。」爾時，復有六萬億菩薩",
    "T13n0397_022:0155a02": "摩訶薩八十千億聲聞大眾，同聲而言：「世尊！",
    "T13n0397_022:0155a03": "我等亦欲詣彼世界禮覲彼佛，并欲啟受所",
    "T13n0397_022:0155a04": "未曾聞虛空目法門，唯願如來加我神力令",
    "T13n0397_022:0155a05": "得往返。」彼佛答言：「善哉，善哉！諸善男子！",
    "T13n0397_022:0155a06": "宜知是時。是金剛山童子者，能調伏汝，即",
    "T13n0397_022:0155a07": "是汝等善知識也。」爾時，彼佛即告金剛山童",
    "T13n0397_022:0155a08": "子言：「善男子！諦聽，諦聽！我當為汝宣說如",
    "T13n0397_022:0155a09": "是法目陀羅尼。」即說呪曰：",
    "T13n0397_022:0155a10": "◎「阿[(口*皮)/女](一)　阿[(口*皮)/女](二)　阿[(口*皮)/女](三)　若那蛇咤(四)　摩訶摩呿",
    "T13n0397_022:0155a11": "(五)　三摩呿呿[(口*皮)/女][(口*皮)/女](六)　樹提(七)　阿咃(八)　那[(口*皮)/女]那蛇濘",
    "T13n0397_022:0155a12": "(九)　佛闍羅哆(十)　安豆賴哆(十一)　闍邏迦哆(十二)　阿那",
    "T13n0397_022:0155a13": "耨德叉(十三)　凡浮婆(十四)　那婆荼婆(十五)　勒叉盧戰那",
    "T13n0397_022:0155a14": "(十六)　莎致呿婆(十七)　陀邏尼叉闍(十八)　波邏迦啅婆(十九)",
    "T13n0397_022:0155a15": "　鞞那叉(二十)　婆那鞞吼(二十一)　阿那迦呿(二十二)　戰荼咩",
    "T13n0397_022:0155a16": "修(二十三)　波陀呿多(二十四)　修盧遮那(二十五)　盧戰那婆",
    "T13n0397_022:0155a17": "(二十六)　盧遮蛇若婆婆斯(二十七)　莎呵(二十八)",
    "T13n0397_022:0155a18": "「善男子！汝當受持讀誦書寫是陀羅尼，往彼",
    "T13n0397_022:0155a19": "世界問訊釋迦牟尼如來。如我辭曰：『四部弟",
    "T13n0397_022:0155a20": "子樂受法不？四姓之人能供養不？眾生之心",
    "T13n0397_022:0155a21": "不濁亂不？常能親近於如來不？復能尊重讚",
    "T13n0397_022:0155a22": "嘆佛不？增廣流布佛正法不？金剛光明功德",
    "T13n0397_022:0155a23": "如來，以此法目陀羅尼門遠贈世尊，能作大",
    "T13n0397_022:0155a24": "明，乾焦一切諸惡煩惱，乃至獲得如來十八",
    "T13n0397_022:0155a25": "不共之法。』」時，金剛山童子受持、讀誦、書寫如",
    "T13n0397_022:0155a26": "是陀羅尼已，告諸大眾：「若欲往彼娑婆世界",
    "T13n0397_022:0155a27": "覲見釋迦牟尼如來，并欲啟受所未曾聞虛",
    "T13n0397_022:0155a28": "空目法門者，應當遠離一切色想，亦莫念",
    "T13n0397_022:0155a29": "於分別之相。常當修集虛空之相，遠離一切",
    "T13n0397_022:0155b01": "取捨等相，放捨一切塵勞等相，解諸結縛專",
    "T13n0397_022:0155b02": "念虛空。」爾時，大眾咸作是言：「善哉，善哉！善男",
    "T13n0397_022:0155b03": "子！」即前禮佛，禮已繫念觀虛空相，於一念",
    "T13n0397_022:0155b04": "頃即來至此娑婆世界，覲見釋迦牟尼如來。",
    "T13n0397_022:0155b05": "頭面禮足供養恭敬，尊重讚歎右遶三匝，却",
    "T13n0397_022:0155b06": "在一面合掌而立。是時，寶鬘復往西方，過八",
    "T13n0397_022:0155b07": "萬億諸佛世界，彼有世界，名曰慧闇，具足",
    "T13n0397_022:0155b08": "五滓。有佛、世尊，號曰智幢如來、應、正遍知、明",
    "T13n0397_022:0155b09": "行足、善逝、世間解、無上士、調御丈夫、天人師、佛、",
    "T13n0397_022:0155b10": "世尊，亦為四眾宣說如是雜四諦法。彼時會",
    "T13n0397_022:0155b11": "中有諸菩薩、聲聞四眾：比丘、比丘尼、優婆塞、優",
    "T13n0397_022:0155b12": "婆夷，見是寶鬘大光明已，觀察四方。仰見",
    "T13n0397_022:0155b13": "寶鬘在佛頂上虛空中住，即白佛言：「世尊！",
    "T13n0397_022:0155b14": "如是寶鬘從何處來？誰之所遣？」彼佛答言：",
    "T13n0397_022:0155b15": "「善男子！東方去此，八萬億諸佛世界，彼有",
    "T13n0397_022:0155b16": "世界名曰娑婆，具足五滓。有佛、世尊，號釋",
    "T13n0397_022:0155b17": "迦牟尼十號具足，亦為四眾宣說開示雜四",
    "T13n0397_022:0155b18": "諦法。如我今於此土無異，乃至欲開如來法",
    "T13n0397_022:0155b19": "藏。是故彼佛遣此寶鬘，從我索欲。我今與之，",
    "T13n0397_022:0155b20": "并欲贈彼淨目陀羅尼，能作大明乾焦煩惱，",
    "T13n0397_022:0155b21": "乃至能得如來十八不共之法。是故我今，欲",
    "T13n0397_022:0155b22": "遣如是淨目陀羅尼至彼世界贈彼如來。」彼",
    "T13n0397_022:0155b23": "佛即告勝幢童子：「汝可往彼娑婆世界稱我",
    "T13n0397_022:0155b24": "名字問訊彼佛，并以如是淨目陀羅尼門，遠",
    "T13n0397_022:0155b25": "相贈遺。」時彼眾中復有無量菩薩、聲聞，同",
    "T13n0397_022:0155b26": "聲而言：「善哉！世尊！我等亦欲詣彼世界禮覲",
    "T13n0397_022:0155b27": "彼佛，并欲聽受所未曾聞虛空目法門。」乃至",
    "T13n0397_022:0155b28": "彼佛即說呪曰：",
    "T13n0397_022:0155b29": "◎「蜜呵(一)　蜜呵(二)　蜜呵(三)　蜜呵(四)　阿婆蜜呵(五)　薩",
    "T13n0397_022:0155c01": "多蜜呵(六)　修婆舍蜜呵(七)　那婆蜜呵(八)　修破婆",
    "T13n0397_022:0155c02": "(九)　阿能伽提比叉(十)　闍蛇私羅(十一)　那羅烏難(十二)",
    "T13n0397_022:0155c03": "　呿婆波囉(十三)　那邏邏禪(十四)　修叉(十五)　翅奢私羅(十六)",
    "T13n0397_022:0155c04": "　阿婆羅私摩(十七)　摩訶廁提闍那(十八)　阿那叉陀(十九)",
    "T13n0397_022:0155c05": "　阿婆呿伽(二十)　那由多文陀(二十一)　娑婆邏(二十二)　阿若",
    "T13n0397_022:0155c06": "伽伽(二十三)　薩遮首留婆竭婆車那(二十四)　莎呵(二十五)",
    "T13n0397_022:0155c07": "「善男子！汝當受持、讀誦、書寫是陀羅尼，往彼",
    "T13n0397_022:0155c08": "世界。」乃至一面合掌而立。是時，寶鬘復至北",
    "T13n0397_022:0155c09": "方，過九萬九億諸佛世界，彼有世界名曰為",
    "T13n0397_022:0155c10": "常，具足五滓。有佛、世尊，號發光功德，十號",
    "T13n0397_022:0155c11": "具足，亦為四眾宣說開示雜四諦法。而彼會",
    "T13n0397_022:0155c12": "中有諸菩薩、聲聞四眾：比丘、比丘尼、優婆塞、優",
    "T13n0397_022:0155c13": "婆夷，見是寶鬘大光明已，觀察四方。仰見寶",
    "T13n0397_022:0155c14": "鬘在佛頂上虛空中住，即白佛言：「世尊！如",
    "T13n0397_022:0155c15": "是寶鬘，從何處來？誰之所遣？」彼佛答言：「善",
    "T13n0397_022:0155c16": "男子！南方去此，九萬九億諸佛世界，彼有",
    "T13n0397_022:0155c17": "世界名曰娑婆，具足五滓。有佛、世尊，號釋",
    "T13n0397_022:0155c18": "迦牟尼，十號具足，亦為四眾宣說開示雜四",
    "T13n0397_022:0155c19": "諦法，如我今於此土無異。乃至欲開如來法",
    "T13n0397_022:0155c20": "藏，是故遣此四寶華鬘，從我索欲。我今與之，",
    "T13n0397_022:0155c21": "并欲贈彼光目陀羅尼，能作大明乾焦煩惱，",
    "T13n0397_022:0155c22": "乃至，能得如來十八不共之法。是故我今，欲",
    "T13n0397_022:0155c23": "遣如是光目陀羅尼，至彼世界贈彼如來。」彼",
    "T13n0397_022:0155c24": "佛即告勝意童子：「善男子！汝可往彼娑婆世",
    "T13n0397_022:0155c25": "界，稱我名字問訊彼佛，以是光目陀羅尼遠",
    "T13n0397_022:0155c26": "相贈遺。」時彼眾中，復有無量菩薩、聲聞，同",
    "T13n0397_022:0155c27": "聲而言：「善哉！世尊！我等亦欲詣彼世界禮覲",
    "T13n0397_022:0155c28": "彼佛，并欲啟受所未曾聞虛空目法門。」乃",
    "T13n0397_022:0155c29": "至彼佛即說此陀羅尼：",
    "T13n0397_022:0156a01": "◎「闍婆摩(一)　闍婆摩(二)　闍婆摩(三)　阿拘盧吒(四)　比",
    "T13n0397_022:0156a02": "婆闍婆(五)　摩訶陀摩(六)　呿婆(七)　阿邏闍(八)　散菩",
    "T13n0397_022:0156a03": "陀若呿婆(九)　阿邏闍[(口*皮)/女]婆(十)　三牟婆邏[(口*皮)/女]婆(十一)",
    "T13n0397_022:0156a04": "　三摩邏[(口*皮)/女][(口*皮)/女](十二)　闍[(口*皮)/女][(口*皮)/女][(口*皮)/女][(口*皮)/女](十三)　闍提叉蛇婆婆",
    "T13n0397_022:0156a05": "(十四)　摩希闍婆涅畔陀(十五)　比牟遮婆婆(十六)　那蛇那",
    "T13n0397_022:0156a06": "婆婆(十七)　遮颰婆婆(十八)　輸盧多婆婆(十九)　其浪那婆",
    "T13n0397_022:0156a07": "婆(二十)　鞾婆婆(二十一)　迦蛇婆婆(二十二)　質多婆婆(二十",
    "T13n0397_022:0156a08": "三)　三牟陀婆婆(二十四)　提邏那婆婆(二十五)　瞋那修留",
    "T13n0397_022:0156a09": "提婆婆(二十六)　莎呵",
    "T13n0397_022:0156a10": "「善男子！汝當受持、讀誦、書寫是陀羅尼往彼",
    "T13n0397_022:0156a11": "世界。」乃至一面合掌而立。是時，寶鬘復至東",
    "T13n0397_022:0156a12": "方，去此六萬千億佛土，彼有世界名曰寶頂，",
    "T13n0397_022:0156a13": "具足五滓。有佛號曰寶蓋光明功德，十號具",
    "T13n0397_022:0156a14": "足，亦為四眾宣說開示雜四諦法。而彼會中",
    "T13n0397_022:0156a15": "有諸菩薩、聲聞四眾：比丘，比丘尼，優婆塞，優婆",
    "T13n0397_022:0156a16": "夷，見是寶鬘大光明已，觀察四方。仰見寶鬘",
    "T13n0397_022:0156a17": "在佛頂上虛空中住，即白佛言：「如是寶鬘從",
    "T13n0397_022:0156a18": "何處來？誰之所遣？」彼佛答言：「西方去此，六萬",
    "T13n0397_022:0156a19": "千億諸佛世界，彼有世界，名曰娑婆，具足五",
    "T13n0397_022:0156a20": "滓。有佛、世尊，號釋迦牟尼十號具足，亦為四",
    "T13n0397_022:0156a21": "眾宣說開示雜四諦法。如我今於此土無異，",
    "T13n0397_022:0156a22": "乃至欲開如來法藏，是故遣此四寶華鬘，從",
    "T13n0397_022:0156a23": "我索欲。我今與之，并欲贈彼聖目陀羅尼，能",
    "T13n0397_022:0156a24": "作大明乾燋煩惱。乃至能得如來十八不共",
    "T13n0397_022:0156a25": "之法。是故，我今欲遣如是聖目陀羅尼至彼",
    "T13n0397_022:0156a26": "世界贈彼如來。」即告虛空聲童子：「善男子！汝",
    "T13n0397_022:0156a27": "可往彼娑婆世界，稱我名字，問訊彼佛，并以",
    "T13n0397_022:0156a28": "如是聖目陀羅尼遠相贈遺。」乃至復有無量",
    "T13n0397_022:0156a29": "菩薩、聲聞大眾，同音而言：「善哉！世尊！我等亦",
    "T13n0397_022:0156b01": "欲詣彼世界禮覲彼佛，并欲啟受所未曾聞",
    "T13n0397_022:0156b02": "虛空目法門。」乃至彼佛即說此陀羅尼：",
    "T13n0397_022:0156b03": "◎「阿羅摩(一)　阿羅摩(二)　阿羅摩(三)　闍蛇邏闍(四)　首",
    "T13n0397_022:0156b04": "路羅闍(五)　伽闍手(六)　[(口*皮)/女]邏遮羅(七)　阿尼遮(八)　阿呿",
    "T13n0397_022:0156b05": "莎邏(九)　呿伽莎闍那(十)　那烏訶(十一)　那邏咃(十二)　那",
    "T13n0397_022:0156b06": "烏訶(十三)　摩醯首邏遮摩(十四)　阿摩昵(十五)　呵蛇莎利",
    "T13n0397_022:0156b07": "邏(十六)　遮颼遮摩(十七)　遮颼散遮颼那(十八)　那[(口*皮)/女](十九)　那婆",
    "T13n0397_022:0156b08": "摩闍(二十)　阿[(口*皮)/女]呿[(口*皮)/女](二十一)　車婆那婆呿伽禪頭(二十二)",
    "T13n0397_022:0156b09": "　娑羅戰陀羅(二十三)　摩醯首邏尼羅那[(口*皮)/女](二十四)　薩",
    "T13n0397_022:0156b10": "陀摩叉蛇(二十五)　莎呵",
    "T13n0397_022:0156b11": "「善男子！汝當受持、讀誦、書寫是陀羅尼往彼",
    "T13n0397_022:0156b12": "世界。」乃至一面合掌而立。時四童子變此世",
    "T13n0397_022:0156b13": "界地平如掌，香華幡蓋七寶具足，為供養佛。",
    "T13n0397_022:0156b14": "一切天宮、阿修羅宮悉為震動，諸天悅豫多",
    "T13n0397_022:0156b15": "受喜樂，咸以香華、七寶、幡蓋、種種伎樂，供養",
    "T13n0397_022:0156b16": "於佛。時四童子作如是等，供養佛已，上昇虛",
    "T13n0397_022:0156b17": "空高七多羅樹，各執四寶說偈讚歎：",
    "T13n0397_022:0156b18": "「佛是清淨大法王，　　為諸眾生說甘露，",
    "T13n0397_022:0156b19": "　於諸眾生心如地，　　大寶商主愍一切。",
    "T13n0397_022:0156b20": "　為眾生說清淨法，　　令離諸苦及煩惱，",
    "T13n0397_022:0156b21": "　如來心等如虛空，　　其語微妙知真道。",
    "T13n0397_022:0156b22": "　具足戒禁及智慧，　　永滅煩惱降甘露，",
    "T13n0397_022:0156b23": "　為渴法者出惡世，　　智炬大明能壞闇。",
    "T13n0397_022:0156b24": "　雖無修集八聖道，　　及以證得解脫者，",
    "T13n0397_022:0156b25": "　如來猶故生憐愍，　　施諸人天淨法眼。",
    "T13n0397_022:0156b26": "　能度眾生生死岸，　　能施無上七財寶，",
    "T13n0397_022:0156b27": "　能令眾生悔生死，　　具修三十七助道。",
    "T13n0397_022:0156b28": "　法寶久失佛今示，　　是故得名無上尊，",
    "T13n0397_022:0156b29": "　四方眾生已大集，　　唯願憐愍轉法輪。」",
    "T13n0397_022:0156c01": "爾時，一切無量大眾心生歡喜，各作是言：「如",
    "T13n0397_022:0156c02": "是無量無邊眾生從何處來？威儀清淨具無",
    "T13n0397_022:0156c03": "量德，慚愧智慧皆悉成就。我從昔來未曾覩",
    "T13n0397_022:0156c04": "見如是妙色五通大仙。」爾時，世尊告憍陳如",
    "T13n0397_022:0156c05": "比丘：「憍陳如！四方多有無量菩薩悉來集",
    "T13n0397_022:0156c06": "會，為聽法故，今當至心清淨其意。」爾時，世",
    "T13n0397_022:0156c07": "尊以微妙音告四童子：「諸善男子！善來，甚快！",
    "T13n0397_022:0156c08": "從何方面何處而來？」時四童子敬禮佛足，周",
    "T13n0397_022:0156c09": "匝圍遶。爾時，金剛山童子言：「世尊！南方去",
    "T13n0397_022:0156c10": "此，九萬二千億恒河沙等諸佛世界。彼有",
    "T13n0397_022:0156c11": "世界，名金剛光藏，具足五滓。有佛、世尊，號",
    "T13n0397_022:0156c12": "金剛光明功德如來，十號具足，今現在為諸",
    "T13n0397_022:0156c13": "眾生，宣說開示雜四諦法。彼佛勸我至此世",
    "T13n0397_022:0156c14": "界，問訊世尊，并欲聽受虛空目法門。世尊！",
    "T13n0397_022:0156c15": "彼金剛光明功德如來，致敬慇懃，問訊世尊。",
    "T13n0397_022:0156c16": "并遺如是陀羅尼，能作大光明乾焦煩惱。",
    "T13n0397_022:0156c17": "乃至能得如來十八不共之法。」即於佛前說",
    "T13n0397_022:0156c18": "如是呪。乃至四童子亦復如是。說是呪已，",
    "T13n0397_022:0156c19": "其地即時六種震動。一切龍王各作是言：",
    "T13n0397_022:0156c20": "「我等亦當共至佛所。」爾時，東方有二龍王：一",
    "T13n0397_022:0156c21": "名、牛護，二名、寶護，是二龍王與六萬龍王。南",
    "T13n0397_022:0156c22": "方亦二：一名、為月，二名、婆修，與七萬龍王",
    "T13n0397_022:0156c23": "來至佛所，頭面敬禮，前白佛言：「世尊！我等",
    "T13n0397_022:0156c24": "皆能受持、讀誦、書寫如是法目陀羅尼。若有",
    "T13n0397_022:0156c25": "比丘、比丘尼、優婆塞、優婆夷，受持、讀誦、書寫",
    "T13n0397_022:0156c26": "如是法目陀羅尼者，我等皆當誠心守護。」西",
    "T13n0397_022:0156c27": "方、北方亦復如是。爾時世界一一各有十萬",
    "T13n0397_022:0156c28": "龍王，來至佛所頭面禮敬。爾時，龜茲國土有",
    "T13n0397_022:0156c29": "一龍王，名曰海德，是阿那婆達多龍王弟，",
    "T13n0397_022:0157a01": "與九萬龍王。于闐國土有一龍王，名樂藏寶，",
    "T13n0397_022:0157a02": "亦是阿那婆達多龍王弟，與萬八千龍王。波",
    "T13n0397_022:0157a03": "羅越國有一龍王，名曰山德，亦是阿那婆達",
    "T13n0397_022:0157a04": "多龍王弟，與二萬龍王。師子國土有一龍王，",
    "T13n0397_022:0157a05": "名曰寶藏，與四萬八千龍王。毘茶國土有一",
    "T13n0397_022:0157a06": "龍王，名曰長髮，與四萬二千龍王。念蜜奢",
    "T13n0397_022:0157a07": "山有一龍王，名曰婆修吉，與八千龍王。烏",
    "T13n0397_022:0157a08": "萇國土有一龍王，名阿鉢羅羅，與二萬五",
    "T13n0397_022:0157a09": "千龍王。乾陀羅國有一龍王，名伊羅鉢多，",
    "T13n0397_022:0157a10": "與三萬龍王。真丹國土有一龍王，名曰三角，",
    "T13n0397_022:0157a11": "與萬八千龍王。難陀龍王、優波難陀龍王，",
    "T13n0397_022:0157a12": "亦與無量龍王，共至佛所，頭面禮敬，白佛",
    "T13n0397_022:0157a13": "言：「世尊！我等皆能受持、讀誦、書寫如是陀羅",
    "T13n0397_022:0157a14": "尼門，乃至不忘不失一字。」佛言：「善哉，善哉！",
    "T13n0397_022:0157a15": "善男子！汝等真實能護正法。」爾時，世尊告",
    "T13n0397_022:0157a16": "正語天女：「天女！汝能守護我正法不？」「世尊！",
    "T13n0397_022:0157a17": "如來在世及滅度後，是陀羅尼流布之處我",
    "T13n0397_022:0157a18": "當守護，有受持者隨其所求我當與之。若",
    "T13n0397_022:0157a19": "復有欲見我身者，我當現之。世尊！若有比",
    "T13n0397_022:0157a20": "丘、比丘尼、優婆塞、優婆夷欲見我者，當淨其",
    "T13n0397_022:0157a21": "身，持戒精進，於一日中三時洗浴，斷食三日，",
    "T13n0397_022:0157a22": "獨在靜處，若佛像邊、若在塔中、若處靜室，",
    "T13n0397_022:0157a23": "以妙香華、種種幡蓋，及諸味漿供養於佛。面",
    "T13n0397_022:0157a24": "正東向，讀誦如是陀羅尼句：",
    "T13n0397_022:0157a25": "「『[(口*皮)/女]吒置(一)　[(口*皮)/女]吒置(二)　休婁(三)　休婁(四)　屯豆婁(五)",
    "T13n0397_022:0157a26": "　屯豆婁(六)　呿吒(七)　呿吒(八)　比莎訶』",
    "T13n0397_022:0157a27": "「是時，四眾誦是陀羅尼已，我當隨諸四眾之",
    "T13n0397_022:0157a28": "所願，求我悉當令一切成就。若我不來，即",
    "T13n0397_022:0157a29": "為欺誑十方諸佛，亦莫令我成阿耨多羅三",
    "T13n0397_022:0157b01": "藐三菩提。」爾時，佛告羅睺阿修羅王、毘摩質",
    "T13n0397_022:0157b02": "多阿修羅王、毘婁遮那阿修羅王：「我今以",
    "T13n0397_022:0157b03": "此淨目陀羅尼，付囑汝等。何以故？汝有大",
    "T13n0397_022:0157b04": "力，若有眾生不信三寶，能令信故。」諸阿修",
    "T13n0397_022:0157b05": "羅言：「善哉！世尊！我等護持。若有四眾、比丘、",
    "T13n0397_022:0157b06": "比丘尼、優婆塞、優婆夷，若佛在世、若滅度後，",
    "T13n0397_022:0157b07": "受持、讀誦、書寫廣說是陀羅尼，我於是等能",
    "T13n0397_022:0157b08": "施八事。何等為八？一者、健行；二者、樂聽受",
    "T13n0397_022:0157b09": "法；三者、心無怖畏；四、者常明無闇；五者、善",
    "T13n0397_022:0157b10": "願具足；六者、解脫；七者、具足辯才；八者、善",
    "T13n0397_022:0157b11": "法增長。世尊！若阿修羅父母、兄弟、妻子、眷屬，",
    "T13n0397_022:0157b12": "惱是人者，我等當治。若我不於此世界中",
    "T13n0397_022:0157b13": "護佛法者，則為欺誑十方諸佛。」爾時，世尊",
    "T13n0397_022:0157b14": "觀四眾已，告憍陳如比丘：「憍陳如！一切大",
    "T13n0397_022:0157b15": "眾甚樂聞法，無量世界、無量眾生悉為法",
    "T13n0397_022:0157b16": "故來集於此，咸皆欲知法行方便，成大智",
    "T13n0397_022:0157b17": "慧，遠離貪欲一切煩惱，真實了知法行方便。」",
    "T13n0397_022:0157b18": "時憍陳如白佛言：「善哉！世尊！誠如聖教。世",
    "T13n0397_022:0157b19": "尊！四方世界無量菩薩悉持四佛所與欲",
    "T13n0397_022:0157b20": "來，并欲啟受虛空目法行。今正是時，唯垂憐",
    "T13n0397_022:0157b21": "愍，為眾生故而宣說之。世尊！所言法行，法",
    "T13n0397_022:0157b22": "行比丘。云何名為法行比丘？唯願世尊，分",
    "T13n0397_022:0157b23": "別演說法行比丘。」佛言：「憍陳如！至心諦聽當",
    "T13n0397_022:0157b24": "為汝說。若有比丘，讀誦如來十二部經，謂",
    "T13n0397_022:0157b25": "修多羅乃至優婆提舍，是名樂讀，不名法",
    "T13n0397_022:0157b26": "行。復有比丘，讀誦如來十二部經，樂為四",
    "T13n0397_022:0157b27": "眾敷揚廣說，是名樂說，不名法行。復有比",
    "T13n0397_022:0157b28": "丘，讀誦如來十二部經，能廣演說思惟其義，",
    "T13n0397_022:0157b29": "是名思惟，不名法行。復有比丘，受持讀誦",
    "T13n0397_022:0157c01": "十二部經，演說思惟觀其義理，是名樂觀，",
    "T13n0397_022:0157c02": "不名法行。「憍陳如！若有比丘能觀身心，心",
    "T13n0397_022:0157c03": "不貪著外一切相，謙虛下意不生憍慢，不",
    "T13n0397_022:0157c04": "以愛水溉灌業田，亦不於中種識種子。滅",
    "T13n0397_022:0157c05": "覺觀心境界都息，永離煩惱其心寂靜，如",
    "T13n0397_022:0157c06": "是比丘，我則說之名為法行。如是比丘，若",
    "T13n0397_022:0157c07": "欲獲得聲聞菩提、緣覺菩提、如來菩提，即能",
    "T13n0397_022:0157c08": "得之。「憍陳如！如工陶師埏埴調泥，置之輪",
    "T13n0397_022:0157c09": "上隨意成器，法行比丘亦復如是。「憍陳如！",
    "T13n0397_022:0157c10": "若有比丘修法行者，當觀三事：一者、身；二",
    "T13n0397_022:0157c11": "者、受；三者、心。觀三事已，得二種智：一者、盡",
    "T13n0397_022:0157c12": "智；二者、無生智。「憍陳如！云何盡智？云何",
    "T13n0397_022:0157c13": "無生智？知盡煩惱名為盡智，知盡有支名",
    "T13n0397_022:0157c14": "無生智。復次，無行行智名曰盡智，無行果智",
    "T13n0397_022:0157c15": "名無生智；盡諸使智名曰盡智，盡煩惱智名",
    "T13n0397_022:0157c16": "無生智。復次，知盡諸行名曰盡智，盡一切有",
    "T13n0397_022:0157c17": "名無生智；分別盡物是名盡智，知諸縛解名",
    "T13n0397_022:0157c18": "無生智；知盡根界名曰盡智，知盡緣界名無",
    "T13n0397_022:0157c19": "生智。不覺觀煩惱名曰盡智，不覺觀果報名",
    "T13n0397_022:0157c20": "無生智。復次，盡三地智名曰盡智，盡一切漏",
    "T13n0397_022:0157c21": "名無生智。復次，我生已盡梵行清淨，名曰盡",
    "T13n0397_022:0157c22": "智，更無餘有名無生智。如是二智即名一智，",
    "T13n0397_022:0157c23": "亦名一行知於三道。「若有比丘能斷三道，是",
    "T13n0397_022:0157c24": "名法行，能作是觀，是觀心受。「云何比丘能觀",
    "T13n0397_022:0157c25": "察身？若有比丘觀息出入，是名觀身、觀受、",
    "T13n0397_022:0157c26": "觀心。「云何名為觀息出入？息入出者，名阿",
    "T13n0397_022:0157c27": "那波那，入名阿那，出名波那，觀於出入如",
    "T13n0397_022:0157c28": "門如向。若有比丘能如是觀，是名法行。若",
    "T13n0397_022:0157c29": "有比丘能觀能數，隨息入出冷暖長短，若",
    "T13n0397_022:0158a01": "遍滿身，繫心鼻端，能觀新故，分別諸相能",
    "T13n0397_022:0158a02": "觀生壞，求舍摩他善入於定，亦能觀察息之",
    "T13n0397_022:0158a03": "麁細，乃至觀於內身，身作身想，是名比丘",
    "T13n0397_022:0158a04": "修於法行。「憍陳如！修數息時獲得二事：一",
    "T13n0397_022:0158a05": "者、離惡覺觀；二者、觀息相貌。修集隨時亦得",
    "T13n0397_022:0158a06": "二事：一者、專念念心；二者、離善覺觀。觀於冷",
    "T13n0397_022:0158a07": "暖亦得二事：一者、分別出入；二者、觀心數相。",
    "T13n0397_022:0158a08": "修觀身時亦得二事：一者、身輕；二者、心輕。轉",
    "T13n0397_022:0158a09": "觀生滅亦得二事：一者、知一切法是無常相；",
    "T13n0397_022:0158a10": "二者、知一切法是無樂相。「善男子！法行比丘",
    "T13n0397_022:0158a11": "念入出息繫心一處。云何數減？二數為一，",
    "T13n0397_022:0158a12": "三數為二，乃至十數為九，是名數減。「云何數",
    "T13n0397_022:0158a13": "增？一數為二，乃至九數為十，是名數增。何",
    "T13n0397_022:0158a14": "故修增？壞一切覺觀故。得初禪時觀息入",
    "T13n0397_022:0158a15": "出，及以心相。「初禪五支：一、覺；二、觀；三、離生",
    "T13n0397_022:0158a16": "喜；四者、受樂；五者、定。具五支時離貪恚癡。",
    "T13n0397_022:0158a17": "若有比丘具足五支，是名法行，遠離五事成",
    "T13n0397_022:0158a18": "就五事，修集梵行成大功德。「憍陳如！若有比",
    "T13n0397_022:0158a19": "丘能得二禪，名為法行。若有比丘觀息出",
    "T13n0397_022:0158a20": "入，繫心一處遠離喜樂，得第三禪不喜不",
    "T13n0397_022:0158a21": "樂。何以故？一心繫念息入出已，遠離喜樂",
    "T13n0397_022:0158a22": "得第四禪。若有比丘觀息入出，則觀五陰；",
    "T13n0397_022:0158a23": "若觀五陰，是名法行。「若比丘見一切法行生",
    "T13n0397_022:0158a24": "滅，乃至見一切煩惱生滅，是名法忍。若比",
    "T13n0397_022:0158a25": "丘見眼空，乃至見意識空，是名空忍。若比丘",
    "T13n0397_022:0158a26": "見眼無相，乃至見意識無相，是名無相忍。若",
    "T13n0397_022:0158a27": "比丘不願於眼乃至意識，是名無願忍。若比",
    "T13n0397_022:0158a28": "丘觀苦異樂異不苦不樂異，是名中諦忍。若",
    "T13n0397_022:0158a29": "為眾生行於生死，如是名為隨上諦忍。「云何",
    "T13n0397_022:0158b01": "隨忍、隨根、隨力、隨於覺觀，乃至隨涅槃？於如",
    "T13n0397_022:0158b02": "是法心不著者，是名信忍，是名為信，不名",
    "T13n0397_022:0158b03": "信根。若攝身心不令造惡，是為精進，不名",
    "T13n0397_022:0158b04": "進根。若能專念如是等法，是名為念，不名念",
    "T13n0397_022:0158b05": "根。心心數法能繫一緣，是名為定，不名定根。",
    "T13n0397_022:0158b06": "若能不觀如是等相，是名為慧，不名慧根。若",
    "T13n0397_022:0158b07": "觀如是無根，是名法行。",
    "T13n0397_022:0158b08": "「憍陳如！若有比丘觀於頂法、世第一法，觀三",
    "T13n0397_022:0158b09": "解脫空無相願無常苦空，是名法行，是名空",
    "T13n0397_022:0158b10": "三昧。如是三昧，緣無受命、緣無自在。無",
    "T13n0397_022:0158b11": "相三昧，緣盡緣壞、緣滅緣厭。無願三昧，緣",
    "T13n0397_022:0158b12": "於甘露非甘露行，有甘露行非緣甘露；有",
    "T13n0397_022:0158b13": "空三昧緣於甘露非甘露行，有甘露行非緣",
    "T13n0397_022:0158b14": "甘露；無相三昧緣於甘露非甘露行，有甘",
    "T13n0397_022:0158b15": "露行非緣甘露。憍陳如！若有比丘緣慧滅莊",
    "T13n0397_022:0158b16": "嚴入無願三昧，是名緣於甘露非甘露行。若",
    "T13n0397_022:0158b17": "有比丘緣慧滅而得解脫，名甘露行非緣甘",
    "T13n0397_022:0158b18": "露。空與無相亦復如是。憍陳如！若有比丘",
    "T13n0397_022:0158b19": "能如是觀，是名法行。「憍陳如！若有比丘觀",
    "T13n0397_022:0158b20": "受、觀心，是名法行。何以故？能壞我見二十",
    "T13n0397_022:0158b21": "種故。憍陳如！斷見我見各有五種，色斷乃",
    "T13n0397_022:0158b22": "至識斷，是名五斷見；色我乃至識我，是名",
    "T13n0397_022:0158b23": "五我見。憍陳如！五種斷見分別則有四十四",
    "T13n0397_022:0158b24": "種：十六種說想，八說無想，八說非想非非",
    "T13n0397_022:0158b25": "想，六說種種想，六種說斷，是名四十四種。",
    "T13n0397_022:0158b26": "我見分別十八：四定說我，四種說邊，四說",
    "T13n0397_022:0158b27": "異事，六說無求三昧。是名六十二見。二十",
    "T13n0397_022:0158b28": "我見因緣，能生四百四種煩惱，為離如是諸",
    "T13n0397_022:0158b29": "煩惱故，觀於身心是名法行，如是比丘能觀",
    "T13n0397_022:0158c01": "身心。「憍陳如！云何八人？云何決定？憍陳如！",
    "T13n0397_022:0158c02": "斷見之人言一念斷，常見之人言八忍斷，是",
    "T13n0397_022:0158c03": "二種人俱得決定，後離煩惱俱亦無妨。憍陳",
    "T13n0397_022:0158c04": "如！能得八忍是名八人，得十六心是名決定，",
    "T13n0397_022:0158c05": "是名如法。憍陳如！若有比丘成出入息，即",
    "T13n0397_022:0158c06": "得八人名，亦名決定。「憍陳如！若有比丘成",
    "T13n0397_022:0158c07": "就數息，即得信根乃至慧根。若得五根，即",
    "T13n0397_022:0158c08": "得世間第一法。如是比丘，能破一切疑網之",
    "T13n0397_022:0158c09": "心，是名真實修集聖行。若有比丘成就苦",
    "T13n0397_022:0158c10": "智，則斷十種煩惱，是名修初無漏心觀。爾",
    "T13n0397_022:0158c11": "時，次第觀無願三昧，觀無願時修三十七助",
    "T13n0397_022:0158c12": "道之法，是名無漏定智，得苦法忍、苦法智、集",
    "T13n0397_022:0158c13": "法忍、集法智。爾時，觀於色界五陰、無色界四",
    "T13n0397_022:0158c14": "陰，如欲界苦，色無色界亦復如是。如是觀",
    "T13n0397_022:0158c15": "已，斷色無色十八種煩惱。十八種斷已，作",
    "T13n0397_022:0158c16": "是思惟：『如是諸苦從何業來？誰之所造？』作",
    "T13n0397_022:0158c17": "是觀已，了知『是苦從愛因緣，我若不拔如是",
    "T13n0397_022:0158c18": "愛根必當生苦。』是故觀集。作是觀已，斷七煩",
    "T13n0397_022:0158c19": "惱。觀欲界集已，色無色界亦復如是。如是觀",
    "T13n0397_022:0158c20": "已，得比忍、比智，作是觀時斷十二煩惱。「憍陳",
    "T13n0397_022:0158c21": "如！具八忍者是名見法，斷三界集已，復作",
    "T13n0397_022:0158c22": "是觀：何因緣故斷於苦集？為安樂故，夫安樂",
    "T13n0397_022:0158c23": "者即是滅諦。爾時，初觀欲界滅諦，得滅法忍，",
    "T13n0397_022:0158c24": "斷七煩惱，色無色界亦復如是。作是觀已，得",
    "T13n0397_022:0158c25": "滅比忍，滅十二煩惱。復作是觀：何因緣故得",
    "T13n0397_022:0158c26": "是比忍？因修八道，以八正道力故，知欲",
    "T13n0397_022:0158c27": "界苦集滅諦，色無色界苦集滅諦。爾時次生",
    "T13n0397_022:0158c28": "道法忍，得已能斷八種煩惱。爾時，復觀色無",
    "T13n0397_022:0158c29": "色界，得道比忍，斷十四煩惱。以修集故，",
    "T13n0397_022:0159a01": "遠離八十八種煩惱，是名決定得須陀洹果，",
    "T13n0397_022:0159a02": "是名十六心，是名必得菩提，是七往來斷",
    "T13n0397_022:0159a03": "一切苦。「憍陳如！有人從信決定，有人從法決",
    "T13n0397_022:0159a04": "定，有人從一生得須陀洹果，乃至得阿羅",
    "T13n0397_022:0159a05": "漢。有人入信根乃至慧根，有人修定，有人修",
    "T13n0397_022:0159a06": "慧，有人得初禪乃至四禪，入決定觀，觀一",
    "T13n0397_022:0159a07": "切行無常次第生滅，遠離一切凡夫之法。有",
    "T13n0397_022:0159a08": "人觀一切行無常苦空不淨，不得自在無有",
    "T13n0397_022:0159a09": "寂靜，從緣而生從緣而滅。作是觀已，得寂",
    "T13n0397_022:0159a10": "靜滅諦，是名比丘如法而行。「憍陳如！如來了",
    "T13n0397_022:0159a11": "知一切眾生諸根利鈍，亦知一切眾生心性",
    "T13n0397_022:0159a12": "諸煩惱性，是名如來隨應眾生而為說法，隨",
    "T13n0397_022:0159a13": "諸煩惱宣說對治，是故得名薩婆若智。",
    "T13n0397_022:0159a14": "「憍陳如！我涅槃後有諸弟子，受持如來十二",
    "T13n0397_022:0159a15": "部經，書寫讀誦，顛倒解義、顛倒宣說，以倒",
    "T13n0397_022:0159a16": "解說覆隱法藏，以覆法故名曇摩毱多。「憍陳",
    "T13n0397_022:0159a17": "如！我涅槃後我諸弟子，受持如來十二部經",
    "T13n0397_022:0159a18": "讀誦書寫，而復讀誦書說外典，受有三世及",
    "T13n0397_022:0159a19": "以內外，破壞外道善解論義，說一切性悉",
    "T13n0397_022:0159a20": "得受戒，凡所問難悉能答對，是故名為薩婆",
    "T13n0397_022:0159a21": "帝婆。「憍陳如！我涅槃後我諸弟子，受持如",
    "T13n0397_022:0159a22": "來十二部經書寫讀誦，說無有我及以受者，",
    "T13n0397_022:0159a23": "轉諸煩惱猶如死屍，是故名為迦葉毘部。",
    "T13n0397_022:0159a24": "「憍陳如！我涅槃後我諸弟子，受持如來十二",
    "T13n0397_022:0159a25": "部經，讀誦書寫，不作地相水火風相虛空識",
    "T13n0397_022:0159a26": "相，是故名為彌沙塞部。「憍陳如！我涅槃後",
    "T13n0397_022:0159a27": "我諸弟子，受持如來十二部經，讀誦書寫，",
    "T13n0397_022:0159a28": "皆說有我不說空相，猶如小兒，是故名為婆",
    "T13n0397_022:0159a29": "嗟富羅。「憍陳如！我涅槃後我諸弟子，受持",
    "T13n0397_022:0159b01": "如來十二部經，讀誦書寫，廣博遍覽五部經",
    "T13n0397_022:0159b02": "書，是故名為摩訶僧祇。善男子！如是五部雖",
    "T13n0397_022:0159b03": "各別異，而皆不妨諸佛法界及大涅槃。「云何",
    "T13n0397_022:0159b04": "名為隨於信行？若信三寶具足信根，從信",
    "T13n0397_022:0159b05": "根因緣入於決定，得須陀洹果、斯陀含果、阿",
    "T13n0397_022:0159b06": "那含果，過色無色界，得阿羅漢果。從信得",
    "T13n0397_022:0159b07": "解名信解脫，亦名一分，亦名身證，名慧解脫，",
    "T13n0397_022:0159b08": "是名隨信行。「憍陳如！云何名為隨於法行？",
    "T13n0397_022:0159b09": "若有從法入於決定，具足慧根，得須陀洹果、",
    "T13n0397_022:0159b10": "斯陀含果、阿那含果，過色無色界，得阿羅漢",
    "T13n0397_022:0159b11": "果，是名見、到二分解脫，亦名身證慧得解",
    "T13n0397_022:0159b12": "脫，心得解脫得滅盡定，是故名為二分解脫。",
    "T13n0397_022:0159b13": "是名無學解脫，是名法行，是名成就觀身",
    "T13n0397_022:0159b14": "乃至成就法法觀，是名成就毘婆舍那及奢",
    "T13n0397_022:0159b15": "摩他。「云何名為奢摩他？奢摩他者，名之為滅。",
    "T13n0397_022:0159b16": "能滅貪心、瞋心、亂心，名奢摩他。云何名為奢",
    "T13n0397_022:0159b17": "摩他相？能滅貪相及瞋癡相，名奢摩他相。",
    "T13n0397_022:0159b18": "云何名為隨奢摩他入於決定？若能隨修舍",
    "T13n0397_022:0159b19": "摩他行，尊重讚歎，向奢摩他方便莊嚴，是",
    "T13n0397_022:0159b20": "則名為奢摩他相。若有比丘，深自思惟：『我",
    "T13n0397_022:0159b21": "之貪心唯觀不淨乃能壞之，瞋恚之心慈能",
    "T13n0397_022:0159b22": "壞之，十二因緣能壞愚癡。』是名奢摩他相。",
    "T13n0397_022:0159b23": "「云何名為毘婆舍那？若修聖慧，能觀五陰次",
    "T13n0397_022:0159b24": "第生滅，是名毘婆舍那。復次，若觀諸法皆如",
    "T13n0397_022:0159b25": "法性，實性實相真實了知，是名毘婆舍那。云",
    "T13n0397_022:0159b26": "何名為毘婆舍那相？若能成就具足念心，觀",
    "T13n0397_022:0159b27": "一切行從緣而生從緣而滅，一切行無自在",
    "T13n0397_022:0159b28": "無作無受，是名毘婆舍那相。云何名為從毘",
    "T13n0397_022:0159b29": "婆舍那入於決定？至心念於毘婆舍那，恭",
    "T13n0397_022:0159c01": "敬尊重向莊嚴道，是名從毘婆舍那入於決",
    "T13n0397_022:0159c02": "定。「云何名為出法攝心非滅法攝心？若比丘",
    "T13n0397_022:0159c03": "能觀心出因緣，乃至一切行出因緣，是名出",
    "T13n0397_022:0159c04": "法攝心非滅法攝心。云何名為滅法攝心非",
    "T13n0397_022:0159c05": "出法攝心？若比丘能深觀察滅心因緣，乃至",
    "T13n0397_022:0159c06": "一切行滅因緣，是名滅法攝心非出法攝心。",
    "T13n0397_022:0159c07": "云何名為非出法攝心非滅法攝心。若比丘",
    "T13n0397_022:0159c08": "能觀心性眼性乃至識性，是名非出法攝心",
    "T13n0397_022:0159c09": "非滅法攝心。「云何緣攝心非思惟攝心？若比",
    "T13n0397_022:0159c10": "丘能觀出息不觀入息，是名緣攝心非思惟",
    "T13n0397_022:0159c11": "攝心。云何名為思惟攝心非緣攝心？若比丘",
    "T13n0397_022:0159c12": "觀於入息，是名思惟攝心非緣攝心。云何",
    "T13n0397_022:0159c13": "名為非緣攝心非思惟攝心？若比丘觀於心",
    "T13n0397_022:0159c14": "性眼性，乃至意性，是名非緣攝非思惟攝。",
    "T13n0397_022:0159c15": "「憍陳如！若比丘能攝心者，則得八十諸三昧",
    "T13n0397_022:0159c16": "門，及修三解脫門。若比丘觀過去身，及修",
    "T13n0397_022:0159c17": "莊嚴，觀身見身，是名修無願解脫門。若比",
    "T13n0397_022:0159c18": "丘觀過去身已，唯見於心而不見身，及修莊",
    "T13n0397_022:0159c19": "嚴觀身見身，是名修無相解脫門。若比丘觀",
    "T13n0397_022:0159c20": "過去身已，亦不見作及以作者，作者無身、身",
    "T13n0397_022:0159c21": "無作者，修莊嚴道觀身見身，是名修空解脫",
    "T13n0397_022:0159c22": "門。觀受心法亦如是。「復次，憍陳如！三解脫",
    "T13n0397_022:0159c23": "門修莊嚴觀，觀一切行不出不滅，出已則滅",
    "T13n0397_022:0159c24": "滅無所至，不至去來，是名莊嚴無願解脫門。",
    "T13n0397_022:0159c25": "「復次，觀未來世諸行未出，若行未出則無有",
    "T13n0397_022:0159c26": "滅，是名莊嚴無願解脫門。不畢竟盡，畢竟",
    "T13n0397_022:0159c27": "盡者則無生滅，若無生滅即畢竟盡，若畢",
    "T13n0397_022:0159c28": "竟盡即空因緣，若如是觀畢竟盡者，是名莊",
    "T13n0397_022:0159c29": "嚴空解脫門。若觀諸行是畢竟盡即無生滅，",
    "T13n0397_022:0160a01": "若無生滅即無有空。何以故？先有後無，名之",
    "T13n0397_022:0160a02": "為空。若本無者，則無後無。若無後無，云何名",
    "T13n0397_022:0160a03": "空？若無行者即是無為，畢竟盡者非是有",
    "T13n0397_022:0160a04": "為亦非無為，空亦非行亦非無行，是故畢竟",
    "T13n0397_022:0160a05": "盡者非有為攝非無為攝，是名莊嚴無相解",
    "T13n0397_022:0160a06": "脫門。若一切行畢竟盡者即是涅槃，非過",
    "T13n0397_022:0160a07": "去未來現在，是故非過去行滅名為涅槃，非",
    "T13n0397_022:0160a08": "未來現在行滅名為涅槃。須陀洹人見是涅",
    "T13n0397_022:0160a09": "槃，乃至阿羅漢人見是涅槃。「云何名苦諦？觀",
    "T13n0397_022:0160a10": "一切行不見第一諦，觀一切因不見第二諦，",
    "T13n0397_022:0160a11": "觀一切滅不見第三諦，觀一切道不見第四",
    "T13n0397_022:0160a12": "諦。「云何名生？本無後有，是名為生。云何名滅？",
    "T13n0397_022:0160a13": "有已還無，是名為滅。無有出滅，是名為盡。何",
    "T13n0397_022:0160a14": "因緣故？無有出滅名之為道，道有六行，修",
    "T13n0397_022:0160a15": "非修，行非行，知非知。若有比丘，能見如是",
    "T13n0397_022:0160a16": "生滅法者，是人能厭一切諸行，能見一切行",
    "T13n0397_022:0160a17": "無常相。「云何無常相非無常法？若有相雜初",
    "T13n0397_022:0160a18": "無漏根行，若有相雜無願解脫門行，若有",
    "T13n0397_022:0160a19": "空相苦相不淨相無我相，是名無常相非無",
    "T13n0397_022:0160a20": "常法。云何無常法非無常相？所謂三界色相",
    "T13n0397_022:0160a21": "乃至法相，是名倒相、是名捨相，非無常相，",
    "T13n0397_022:0160a22": "是名無常法非無常相。云何無常相亦無常",
    "T13n0397_022:0160a23": "法？所謂一切眾生未得決定，以世俗道入諸",
    "T13n0397_022:0160a24": "三昧，隨法相忍，是名無常相亦無常法。云",
    "T13n0397_022:0160a25": "何非無常相非無常法？所謂寂靜常相、解脫",
    "T13n0397_022:0160a26": "淨相，是名非無常相非無常法。「云何名為得",
    "T13n0397_022:0160a27": "第一諦？所謂觀於六根五陰猶如鏡像，名得",
    "T13n0397_022:0160a28": "第一諦。「云何一心觀於四諦？若觀諸行悉是",
    "T13n0397_022:0160a29": "苦因，以苦因故可見可滅、可得遠離，如是名",
    "T13n0397_022:0160b01": "為心緣無漏，是故一心獲得四諦，名離有漏",
    "T13n0397_022:0160b02": "心得解脫。若有比丘觀於心心，是名無願解",
    "T13n0397_022:0160b03": "脫門觀心心，已觀十二事：一者、業；二者、行；",
    "T13n0397_022:0160b04": "三者、苦；四者、空；五者、壞；六者、不自在；七者、",
    "T13n0397_022:0160b05": "過去；八者、現在；九者、未來；十者、因緣；十一",
    "T13n0397_022:0160b06": "者、無作；十二者、無受。是名見於心心，名無",
    "T13n0397_022:0160b07": "願解脫門。「若有比丘觀察是心，無有心主",
    "T13n0397_022:0160b08": "無出入者，無能遠離無可遠離，是名見於",
    "T13n0397_022:0160b09": "心心得空解脫門。若觀無有入定之心，而",
    "T13n0397_022:0160b10": "得遠離一切煩惱，無因緣故煩惱不生，是名",
    "T13n0397_022:0160b11": "遠離見於心心得無相解脫門。若如是觀，即",
    "T13n0397_022:0160b12": "得遠離有漏之心，得無漏解脫。「憍陳如！一",
    "T13n0397_022:0160b13": "切有為諸行無有決定，若不定者，云何而得",
    "T13n0397_022:0160b14": "入於定聚？若言觀察於三世已得入定聚者，",
    "T13n0397_022:0160b15": "是義不然。何以故？過去已盡，未來未出，",
    "T13n0397_022:0160b16": "現在無常，三世觀異，云何得入正定聚耶？",
    "T13n0397_022:0160b17": "是故一切異觀性不決定。「憍陳如！譬如殿堂",
    "T13n0397_022:0160b18": "有四梯橙。若言不由初第一橙至四橙者，無",
    "T13n0397_022:0160b19": "有是處；登初橙時亦不得名登第四已，如是",
    "T13n0397_022:0160b20": "四橙亦不名一。憍陳如！若是四諦即一諦者，",
    "T13n0397_022:0160b21": "可一心得。憍陳如！觀時亦異、得時亦異。觀",
    "T13n0397_022:0160b22": "時異者，因果盡壞；得時異者，苦智集智滅",
    "T13n0397_022:0160b23": "智道智。若有比丘觀行無常，是苦無我不淨",
    "T13n0397_022:0160b24": "無住，是漏結緣是一切有，是名繫縛。是故",
    "T13n0397_022:0160b25": "不求諸陰諸行，厭一切行樂求涅槃，至心思",
    "T13n0397_022:0160b26": "惟涅槃功德，深樂寂靜不惜身命，修奢摩他",
    "T13n0397_022:0160b27": "毘婆舍那，是名比丘修集法行。「憍陳如！云",
    "T13n0397_022:0160b28": "何比丘心能見心？若有比丘能觀察心，心是",
    "T13n0397_022:0160b29": "無常是生滅法，是名比丘心能見心，如是比",
    "T13n0397_022:0160c01": "丘修空三昧。云何名空？陰入界空，諦空實",
    "T13n0397_022:0160c02": "空，十二因緣空，性空。云何陰空？所謂色空",
    "T13n0397_022:0160c03": "無我我所，乃至識空無我我所，是名陰空；",
    "T13n0397_022:0160c04": "入界二空亦復如是。云何諦空？所謂苦諦無",
    "T13n0397_022:0160c05": "得無捨，乃至道諦亦復如是。云何實空？一",
    "T13n0397_022:0160c06": "切法中無有覺觀我及我所，是名實空。云何",
    "T13n0397_022:0160c07": "十二因緣空？十二因緣即是十二有支，觀",
    "T13n0397_022:0160c08": "十二支無我我所，是名十二因緣空。云何性",
    "T13n0397_022:0160c09": "空？若有比丘，觀於眼空無我我所，乃至意",
    "T13n0397_022:0160c10": "空亦復如是，是名法行能觀心心。如是比",
    "T13n0397_022:0160c11": "丘不見眾生、壽命、士夫、某甲，知諸法性、真",
    "T13n0397_022:0160c12": "解世諦，為流布故說陰入界，知一切法性",
    "T13n0397_022:0160c13": "無出滅。如是比丘能度生死，能知一切苦集",
    "T13n0397_022:0160c14": "滅道、能斷煩惱。「憍陳如！若有比丘修集法行，",
    "T13n0397_022:0160c15": "知一切法從因緣生從因緣滅。如是比丘得",
    "T13n0397_022:0160c16": "三解脫知色真相。色真相者，所謂礙相、受",
    "T13n0397_022:0160c17": "受相、想覺相、行行相、識知相，是名真知",
    "T13n0397_022:0160c18": "一切法相，如是觀已得空解脫門；見一切法",
    "T13n0397_022:0160c19": "無作受者壽命自在，唯見無常苦無我等，",
    "T13n0397_022:0160c20": "是名得無願解脫門；觀一切法無生無滅，",
    "T13n0397_022:0160c21": "是名得無相解脫門。「憍陳如！法行比丘能得",
    "T13n0397_022:0160c22": "神通，無惡覺觀，口終不說四種惡過，無有",
    "T13n0397_022:0160c23": "鬪諍不聽惡言。爾時即得遠離五蓋、增五善",
    "T13n0397_022:0160c24": "根，是法行比丘獲得初禪。入初禪已欲得",
    "T13n0397_022:0160c25": "身通，繫心鼻端觀息入出，深見九萬九千",
    "T13n0397_022:0160c26": "毛孔息之出入。見身悉空，乃至四大亦復",
    "T13n0397_022:0160c27": "如是。如是觀已，遠離色相獲得神通，乃至",
    "T13n0397_022:0160c28": "四禪亦復如是。「云何法行比丘獲得眼通？憍",
    "T13n0397_022:0160c29": "陳如！若有比丘觀息出入真實見色，既見色",
    "T13n0397_022:0161a01": "已作是思惟：『如我所見三世諸色，意欲得見",
    "T13n0397_022:0161a02": "隨意即見。』乃至四禪亦復如是。「云何法行比",
    "T13n0397_022:0161a03": "丘得天耳通？憍陳如！若有比丘得初禪時，",
    "T13n0397_022:0161a04": "觀息出入已次第觀聲，乃至四禪亦復如是。",
    "T13n0397_022:0161a05": "「云何法行比丘得他心智？若有比丘觀息出",
    "T13n0397_022:0161a06": "入得初禪時，修奢摩他毘婆舍那，是名他心",
    "T13n0397_022:0161a07": "智，乃至四禪亦復如是。「云何法行比丘得宿",
    "T13n0397_022:0161a08": "命智？憍陳如！若有比丘觀息出入，得初禪",
    "T13n0397_022:0161a09": "時獲得眼通，得眼通已，觀於初有迦羅羅",
    "T13n0397_022:0161a10": "時，乃至五陰生滅、無量劫中五陰生滅，乃至",
    "T13n0397_022:0161a11": "四禪亦復如是。「所言禪者何故名禪？疾故名",
    "T13n0397_022:0161a12": "禪，疾大疾，住大住，靜寂靜，觀滅遠離是名",
    "T13n0397_022:0161a13": "為禪。初禪者亦名具足，亦名遠離。云何具",
    "T13n0397_022:0161a14": "足？云何遠離？言遠離者，遠離五蓋。言具足",
    "T13n0397_022:0161a15": "者，具足五支，所謂覺、觀、喜、安、定。云何名覺？",
    "T13n0397_022:0161a16": "如心覺大覺、思惟大思惟，觀於心性是名為",
    "T13n0397_022:0161a17": "覺。云何名觀？若觀心行大行遍行隨意，",
    "T13n0397_022:0161a18": "是名為觀。云何為喜？如真實知大知心動",
    "T13n0397_022:0161a19": "至心，是名為喜。云何為安？所謂身安心安受",
    "T13n0397_022:0161a20": "安，受於樂觸，是名為安。云何為定？若心住",
    "T13n0397_022:0161a21": "大住不亂，於緣不謬無有顛倒，是名為定。",
    "T13n0397_022:0161a22": "第二禪者，同離五事，所謂五蓋，具足三支：",
    "T13n0397_022:0161a23": "一喜、二安、三定。入第三禪，亦離五事，具足五",
    "T13n0397_022:0161a24": "支：一者、念；二者、捨；三者、慧；四者、安；五者、定。",
    "T13n0397_022:0161a25": "入第四禪，亦離五事，具足四支：一者、念；二",
    "T13n0397_022:0161a26": "者、捨；三者、不苦不樂；四者、定。憍陳如！若有",
    "T13n0397_022:0161a27": "比丘具足四禪，是名法行。「憍陳如！若有比丘",
    "T13n0397_022:0161a28": "觀身厭患，遠離身相一切身觸喜觸樂觸，分",
    "T13n0397_022:0161a29": "別色陰遠離色陰，觀無量空處，是名法行比",
    "T13n0397_022:0161b01": "丘入空處定，是名比丘修集法行。「憍陳如！",
    "T13n0397_022:0161b02": "云何比丘得識處定？若有比丘修舍摩他、毘",
    "T13n0397_022:0161b03": "婆舍那，觀心意識，自知此身不受，知三受",
    "T13n0397_022:0161b04": "已，得遠離是三種受，是故名為得識處定，是",
    "T13n0397_022:0161b05": "名法行。「憍陳如！云何比丘得少識處定？若",
    "T13n0397_022:0161b06": "有比丘觀三世空，知一切法行亦生亦滅，空",
    "T13n0397_022:0161b07": "處識處亦生亦滅，作是觀已次第觀識：我今",
    "T13n0397_022:0161b08": "觀識亦非識非非識，若非識者是名寂靜。我",
    "T13n0397_022:0161b09": "今云何永斷此識？作是觀已得少識處，是名",
    "T13n0397_022:0161b10": "比丘得少識處定。「憍陳如！云何比丘獲得非",
    "T13n0397_022:0161b11": "想非非想定？憍陳如！若有比丘有非心想，",
    "T13n0397_022:0161b12": "作是順忍：『我今此想是苦是漏、是瘡是癕、",
    "T13n0397_022:0161b13": "是不寂靜。若我能斷如是非想及非非想，是",
    "T13n0397_022:0161b14": "名寂靜。』若有比丘，能斷如是非想非非想，",
    "T13n0397_022:0161b15": "是名獲得無想解脫門。何以故？法行比丘",
    "T13n0397_022:0161b16": "作是思惟：『若有受想、若有識想、若有觸想、",
    "T13n0397_022:0161b17": "若有空、若有識、若有非想非非想，如是等",
    "T13n0397_022:0161b18": "想名為麁想。我今若修無想三昧，則能永",
    "T13n0397_022:0161b19": "斷如是等想。』是故見於非想非非想為寂靜",
    "T13n0397_022:0161b20": "處，如是見已，入非想非非想定。「若得非想",
    "T13n0397_022:0161b21": "非非想定已，不愛不貪能破無明，破無明已，",
    "T13n0397_022:0161b22": "名為獲得阿羅漢果。前三種定，二道所斷；後",
    "T13n0397_022:0161b23": "第四定，終不可以世俗道斷。凡夫離於非想",
    "T13n0397_022:0161b24": "非非想處，無麁煩惱，亦有十法，所謂：一受、二",
    "T13n0397_022:0161b25": "想、三行、四觸、五思惟、六欲、七解、八念、九定、十",
    "T13n0397_022:0161b26": "慧。云何為受？所謂識受。云何為想？所謂識",
    "T13n0397_022:0161b27": "想。云何為行？所謂法行。云何為觸？所謂意",
    "T13n0397_022:0161b28": "觸。云何為思？所謂法思。云何為欲？所謂欲",
    "T13n0397_022:0161b29": "入出定。云何為解？所謂法解。云何為念？所",
    "T13n0397_022:0161c01": "謂念三昧。云何為定？所謂心如法住。云何",
    "T13n0397_022:0161c02": "為慧？所謂慧根慧力，觀向四果行，乃至得",
    "T13n0397_022:0161c03": "阿羅漢果，觀於生滅及空三昧，觀於四大如",
    "T13n0397_022:0161c04": "四毒蛇。如是十法，第四空處具足而有，以",
    "T13n0397_022:0161c05": "其無有麁煩惱故，一切凡夫謂是涅槃。「憍陳",
    "T13n0397_022:0161c06": "如！若有比丘修集聖道，厭離四禪及四空處，",
    "T13n0397_022:0161c07": "觀於滅定莊嚴之道，作是思惟：『諸出入息悉",
    "T13n0397_022:0161c08": "是無常，我若能斷出入息者，即是安樂。』是故",
    "T13n0397_022:0161c09": "一切諸行因緣悉滅，受滅乃至慧滅，覺觀滅",
    "T13n0397_022:0161c10": "故，陰入界滅、貪恚癡滅、一切心數法滅、一",
    "T13n0397_022:0161c11": "切非心數法亦滅，是名不與凡夫共法，非是",
    "T13n0397_022:0161c12": "世法是無學法。「憍陳如！若須陀洹、斯陀含，",
    "T13n0397_022:0161c13": "終不能得如是滅定。若次第得須陀洹果，亦",
    "T13n0397_022:0161c14": "不能得，若須陀洹捨是身已，得阿羅漢果，",
    "T13n0397_022:0161c15": "亦不能得。若有具足八解脫者，是人能得。",
    "T13n0397_022:0161c16": "「憍陳如！若使如來窮劫盡劫說是法目陀羅",
    "T13n0397_022:0161c17": "尼法乃能窮盡，是名法無礙智。憍陳如！如",
    "T13n0397_022:0161c18": "是法目陀羅尼者，不可思議。憍陳如！假使有",
    "T13n0397_022:0161c19": "人，能以兔毛渧數知海水渧，不能數知法",
    "T13n0397_022:0161c20": "目陀羅尼所有功德。若除如來欲說盡者無",
    "T13n0397_022:0161c21": "有是處，乃至一切娑婆世界微塵亦爾。」爾時，",
    "T13n0397_022:0161c22": "世尊告金剛山童子言：「善男子！汝所持來法",
    "T13n0397_022:0161c23": "目陀羅尼，吾今所說頗有異不？」「不也。世尊！」",
    "T13n0397_022:0161c24": "「善男子！如是說不？」「世尊！實如是說。」「善男子！",
    "T13n0397_022:0161c25": "若有人能受持如是法，讀誦書寫廣為人說，",
    "T13n0397_022:0161c26": "當知是人常為一切人、天、龍、神、阿修羅、乾闥",
    "T13n0397_022:0161c27": "婆、迦樓羅、緊那羅、摩睺羅伽等之所守護，一",
    "T13n0397_022:0161c28": "切四魔不能得其便，度煩惱河入八正道。」",
    "T13n0397_022:0161c29": "金剛山童子言：「善哉，善哉！世尊！實如聖教。」",
    "T13n0397_022:0162a01": "爾時，世尊告憍陳如：「若比丘、比丘尼、優婆塞、",
    "T13n0397_022:0162a02": "優婆夷，修行是法無能壞者，是名施光能淨",
    "T13n0397_022:0162a03": "寂靜，無有行處、無濁無動、無有舍宅、無少",
    "T13n0397_022:0162a04": "無多，名至處行、細行、堅行，能壞四魔及四",
    "T13n0397_022:0162a05": "魔眾、一切邪見，度生死河入智慧海，常為諸",
    "T13n0397_022:0162a06": "聖之所讚歎，得近如來所入之處。雖復未斷",
    "T13n0397_022:0162a07": "一切煩惱，亦得上身無上菩提、上色、上力、上",
    "T13n0397_022:0162a08": "辯、上念、上慧、上處；或得典領作四域王、若三",
    "T13n0397_022:0162a09": "二一；若作帝釋，乃至得作他化自在王；若",
    "T13n0397_022:0162a10": "作梵王；若復獲得菩提樹下金剛之床，梵音",
    "T13n0397_022:0162a11": "深遠其心平等，得大悲心得舍摩他，壞諸煩",
    "T13n0397_022:0162a12": "惱名無上尊。」說是法時，舍利弗、目揵連等，",
    "T13n0397_022:0162a13": "於一坐處得阿羅漢果。爾時，一切世人、諸天",
    "T13n0397_022:0162a14": "而讚歎言：「如來功德不可思議，無量眾生得",
    "T13n0397_022:0162a15": "須陀洹果、斯陀含果、阿那含果、阿羅漢果，發",
    "T13n0397_022:0162a16": "阿耨多羅三藐三菩提心。」爾時，四天王及功",
    "T13n0397_022:0162a17": "德天白佛言：「世尊！隨是經典所流布處，我",
    "T13n0397_022:0162a18": "當護其四部弟子，及其國土、城邑、村落、諸",
    "T13n0397_022:0162a19": "王、人民。」",
    "T13n0397_022:0162a20": "大方等大集經卷第二十二"
}