{
    "T04n0203_004:0466c11": "雜寶藏經卷第四",
    "T04n0203_004:0466c13": "元魏西域三藏吉迦夜共曇曜譯",
    "T04n0203_004:0466c14": "貧人以[麩夫+少]團施現獲報緣",
    "T04n0203_004:0466c15": "貧女以兩錢布施即獲報緣",
    "T04n0203_004:0466c16": "乾陀衛國畫師罽那設食獲報緣",
    "T04n0203_004:0466c17": "罽夷羅夫婦自賣設會現獲報緣",
    "T04n0203_004:0466c18": "沙彌救蟻子水災得長命報緣",
    "T04n0203_004:0466c19": "乾陀衛國王治故塔寺得延命緣",
    "T04n0203_004:0466c20": "比丘補寺壁孔獲延命報緣",
    "T04n0203_004:0466c21": "長者子見佛求長命緣",
    "T04n0203_004:0466c22": "長者子客作設會獲現報緣",
    "T04n0203_004:0466c23": "弗那施佛鉢食獲現報緣",
    "T04n0203_004:0466c24": "大愛道施佛金織成衣并穿珠師緣",
    "T04n0203_004:0466c25": "（四〇）◎貧人以[麩夫+少]團施現獲報緣",
    "T04n0203_004:0466c26": "昔有一人，居家貧窮，為人肆力，得[麩夫+少]六升，",
    "T04n0203_004:0466c27": "齎持歸家，養育妻息。會於中路，見一道人，",
    "T04n0203_004:0466c28": "執鉢捉錫，行求乞食，即生心念：「彼沙門者，",
    "T04n0203_004:0466c29": "形貌端政，威儀庠序，甚可恭敬，得施一",
    "T04n0203_004:0467a01": "食，不亦快乎？」爾時道人，知其心念，隨逐",
    "T04n0203_004:0467a02": "貧人，至一水邊，貧人即便語道人言：「我今",
    "T04n0203_004:0467a03": "有[麩夫+少]，意欲相施，頗能食不？」道人答言：「唯得",
    "T04n0203_004:0467a04": "而已。」即於水邊，為其敷衣，令道人坐，和",
    "T04n0203_004:0467a05": "一升[麩夫+少]，用為一團，而以與之，作是念言：「若",
    "T04n0203_004:0467a06": "此道人，是淨持戒得道人，使我現作一小",
    "T04n0203_004:0467a07": "國王。」道人得[麩夫+少]，語貧人言：「何以極少？何",
    "T04n0203_004:0467a08": "以極小？」此人謂此道人大食，復和一升，用",
    "T04n0203_004:0467a09": "作一團，與而願言：「若此道人，是淨持戒得",
    "T04n0203_004:0467a10": "道之人，使我得作二小國王。」道人復言：「何",
    "T04n0203_004:0467a11": "以極少？何以極小？」貧人念言：「唯是道人，",
    "T04n0203_004:0467a12": "極似多食，與如許[麩夫+少]，猶嫌少小，然我已請，",
    "T04n0203_004:0467a13": "事須供給。」復和二升[麩夫+少]，用為一團，而以與",
    "T04n0203_004:0467a14": "之，又作念言：「若此道人，是淨持戒得道人",
    "T04n0203_004:0467a15": "者，使我現得領四小國王。」道人復言：「何以",
    "T04n0203_004:0467a16": "極少？何以極小？」餘有二升，盡和作團，以",
    "T04n0203_004:0467a17": "與道人，又作願言：「今此道人，若是清淨持",
    "T04n0203_004:0467a18": "戒人者，使我得作波羅[木*奈]國王，領四小",
    "T04n0203_004:0467a19": "國，獲見諦道。」道人得[麩夫+少]，故嫌少小。貧人",
    "T04n0203_004:0467a20": "白言：「唯願且食，若不足者，當脫衣裳，貿",
    "T04n0203_004:0467a21": "取飲食，共相供給。」道人即食，唯盡一升，餘",
    "T04n0203_004:0467a22": "還歸主。貧人問言：「尊者先嫌[麩夫+少]極少小，如",
    "T04n0203_004:0467a23": "今云何食不令盡？」道人答言：「汝初與我一",
    "T04n0203_004:0467a24": "團[麩夫+少]時，正求作一小國王故，是以我言：『汝",
    "T04n0203_004:0467a25": "心願少。』第二團[麩夫+少]，正願得作二小國王，是",
    "T04n0203_004:0467a26": "以我言：『汝願少小。』第三團[麩夫+少]，正求得作四",
    "T04n0203_004:0467a27": "小國王，是以我言：『汝心願小。』第四團[麩夫+少]，正",
    "T04n0203_004:0467a28": "求作波羅[木*奈]國王，領四小國，使我後得",
    "T04n0203_004:0467a29": "見諦道果，是以我言：『汝願少小。』不以不足",
    "T04n0203_004:0467b01": "而慊少小。」爾時貧人，自生疑念：「使我現得",
    "T04n0203_004:0467b02": "王五國者，此事不小，恐無實耳。」又復思",
    "T04n0203_004:0467b03": "惟：「能知我心，必是聖人，是大福田，不應誑",
    "T04n0203_004:0467b04": "我。」道人知已，即擲其鉢，著虛空中，隨後",
    "T04n0203_004:0467b05": "飛去，化作大身，滿於虛空；又化作小，猶",
    "T04n0203_004:0467b06": "如微塵。以一身作無量身，以無量身合為",
    "T04n0203_004:0467b07": "一身，身上出水，身下出火，履水如地，履",
    "T04n0203_004:0467b08": "地如水，作十八變，語貧人言：「好發大願，",
    "T04n0203_004:0467b09": "莫有疑慮。」即隱身去。時此貧人，向波羅",
    "T04n0203_004:0467b10": "[木*奈]城，而於道中，見一輔相。輔相見已，諦視",
    "T04n0203_004:0467b11": "形相，而語之言：「汝非某甲子耶？」答言：「我是。」",
    "T04n0203_004:0467b12": "問言：「何以襤褸乃至爾也？」答言：「少失恃",
    "T04n0203_004:0467b13": "怙，居家喪盡，無人見看，是以困苦，襤褸如",
    "T04n0203_004:0467b14": "此。」輔相即啟波羅[木*奈]王：「王之所親某甲之",
    "T04n0203_004:0467b15": "子，今在門外，極為窮悴。」王尋有勅：「令使",
    "T04n0203_004:0467b16": "將前。」問其委曲，知是所親，王即告言：「好親",
    "T04n0203_004:0467b17": "近我，慎莫遠離。」却後七日，王病命終，諸臣",
    "T04n0203_004:0467b18": "謀言：「王無繼嗣，唯此窮子，是王所親，宜共",
    "T04n0203_004:0467b19": "推舉作波羅[木*奈]王。」統領四國，然後虐暴。先",
    "T04n0203_004:0467b20": "彼道人，於虛空中，當王殿前，結加趺坐，",
    "T04n0203_004:0467b21": "而語之言：「汝昔發願，求得見諦。今日云何",
    "T04n0203_004:0467b22": "乃造眾惡，與本乖違？」又復為王說種種法。",
    "T04n0203_004:0467b23": "王聞法已，悔先作惡，改過慚愧，精專行道，",
    "T04n0203_004:0467b24": "得須陀洹。",
    "T04n0203_004:0467b25": "（四一）貧女以兩錢布施即獲報緣",
    "T04n0203_004:0467b26": "昔晝闇山中，多諸賢聖隱居眾僧。諸方國",
    "T04n0203_004:0467b27": "土，聞彼山名，供養者眾。有一長者，將諸眷",
    "T04n0203_004:0467b28": "屬，往送供養。有一貧窮乞索女人，作是念",
    "T04n0203_004:0467b29": "言：「今諸長者，送供詣山，必欲作會，我當",
    "T04n0203_004:0467c01": "往乞。」便向山中。既到山已，見向長者，設種",
    "T04n0203_004:0467c02": "種饌，供養眾僧，私自思惟：「彼人先世修福，",
    "T04n0203_004:0467c03": "今日富貴，今復重作功德將勝；我先世不",
    "T04n0203_004:0467c04": "作，今世貧苦，今若不作，未來轉劇。」思惟此",
    "T04n0203_004:0467c05": "已，啼哭不樂，又自念言：「我曾糞中，拾得兩",
    "T04n0203_004:0467c06": "錢，恒常寶惜，以俟乞索不如意時，當貿飲",
    "T04n0203_004:0467c07": "食用自存活。今當持以布施眾僧，分一二",
    "T04n0203_004:0467c08": "日不得飲食，終不能死。」伺僧食訖，捉此",
    "T04n0203_004:0467c09": "兩錢即便布施。彼山僧法，人有施者，維那",
    "T04n0203_004:0467c10": "僧前立為呪願。當於爾時，上座不聽維那",
    "T04n0203_004:0467c11": "呪願，自為呪願。諸下坐等，深生慊心，而",
    "T04n0203_004:0467c12": "作此念：「得彼乞女兩枚小錢，上座自輕，為",
    "T04n0203_004:0467c13": "其呪願，如常見錢，何以不爾？」上座尋時，留",
    "T04n0203_004:0467c14": "半分食，與此女人。諸人見上座多與，人",
    "T04n0203_004:0467c15": "人多與。此女時得重擔飲食，極大歡喜：",
    "T04n0203_004:0467c16": "「我適布施，今以得報。」即擔飲食還出山去，",
    "T04n0203_004:0467c17": "到一樹下，眠臥止息。會值王大夫人亡來七",
    "T04n0203_004:0467c18": "日，王遣使者，按行國界，誰有福德？應為",
    "T04n0203_004:0467c19": "夫人。相師占言此黃雲蓋下，必有賢人。即共",
    "T04n0203_004:0467c20": "相將，至彼樹下。見彼女人，顏色潤澤，有",
    "T04n0203_004:0467c21": "福德相，樹為曲蔭，光影不移，相師言：「此女",
    "T04n0203_004:0467c22": "人福德，堪為夫人。」即以香湯沐浴，與夫",
    "T04n0203_004:0467c23": "人衣服，不大不小與身相稱，千乘萬騎，左",
    "T04n0203_004:0467c24": "右導從，將來至宮。王見歡喜，心生敬重，如",
    "T04n0203_004:0467c25": "是數時，私自念言：「我所以得是富福緣，",
    "T04n0203_004:0467c26": "以施錢故。今彼眾僧，便為於我有大重",
    "T04n0203_004:0467c27": "恩。」即白王言：「我先斯賤，王見拔擢，得為",
    "T04n0203_004:0467c28": "人次，聽我報彼眾僧之恩。」王言：「隨意。」夫人",
    "T04n0203_004:0467c29": "即時，車載飲食及以珍寶，往到彼山施僧",
    "T04n0203_004:0468a01": "食訖，以寶布施。上座不起，遣維那呪願，不",
    "T04n0203_004:0468a02": "自呪願。王夫人言：「我昔兩錢，為我呪願；今",
    "T04n0203_004:0468a03": "車載珍寶，不為我呪願？」諸年少比丘，皆慊",
    "T04n0203_004:0468a04": "上坐，先貧女人，以兩錢布施，為其呪願，",
    "T04n0203_004:0468a05": "今王夫人，車載珍寶，不為呪願，為老耄",
    "T04n0203_004:0468a06": "耶？爾時上座，即為王夫人，演說正法語言：",
    "T04n0203_004:0468a07": "「夫人！心念慊我：『先以兩錢施時，為我呪",
    "T04n0203_004:0468a08": "願，今車載珍寶，不為呪願。』我佛法中，不",
    "T04n0203_004:0468a09": "貴珍寶，唯貴善心。夫人！先施兩錢之時，善",
    "T04n0203_004:0468a10": "心極勝，後施珍寶，吾我貢高，是以我今不",
    "T04n0203_004:0468a11": "與呪願。年少道人！亦莫慊我，汝當深解",
    "T04n0203_004:0468a12": "出家之心。」諸年少道人，各自慚愧，皆得須",
    "T04n0203_004:0468a13": "陀洹道。王夫人聽法，慚愧歡喜，亦得須陀",
    "T04n0203_004:0468a14": "洹道。聽法已訖，作禮而去。",
    "T04n0203_004:0468a15": "（四二）◎乾陀衛國畫師罽那設食獲報緣",
    "T04n0203_004:0468a16": "昔乾陀衛國，有一畫師，名曰罽那，三年客",
    "T04n0203_004:0468a17": "作，得三十兩金，欲還歸家，而見他作般",
    "T04n0203_004:0468a18": "遮于瑟，問維那言：「一日作會，可用幾許？」",
    "T04n0203_004:0468a19": "維那答言：「用三十兩金，得一日會。」即自念言：",
    "T04n0203_004:0468a20": "「由我先身不種福業故受此報，傭力自活，",
    "T04n0203_004:0468a21": "今遭福田，云何不作？」即語維那：「請為弟子，",
    "T04n0203_004:0468a22": "鳴椎集僧，我欲設會。」設會已訖，踊躍歡喜，",
    "T04n0203_004:0468a23": "即便歸家。既到家已，其婦問言：「三年客作，",
    "T04n0203_004:0468a24": "錢財所在？」其夫答言：「我所得財，今已舉著",
    "T04n0203_004:0468a25": "堅牢藏中。」婦時問言：「堅牢之藏，今在何許？」",
    "T04n0203_004:0468a26": "夫言：「乃在僧中。」婦時慊責，即集親里，",
    "T04n0203_004:0468a27": "縛其夫主，詣斷事人，而作是言：「我之母",
    "T04n0203_004:0468a28": "子，貧窮辛苦，無衣無食，而我夫主，得財",
    "T04n0203_004:0468a29": "餘用，不擔來歸，請詰所以。」時斷事人，問",
    "T04n0203_004:0468b01": "其夫言：「何以爾也？」答言：「我身如電光不久",
    "T04n0203_004:0468b02": "照曜，亦如朝露須臾則滅，由是恐懼，深自",
    "T04n0203_004:0468b03": "念言：『緣我前身不作福業，今遭窮苦，衣食",
    "T04n0203_004:0468b04": "困乏。』故因見彼弗迦羅城中，作般遮會，",
    "T04n0203_004:0468b05": "眾僧清淨，心生歡喜，敬信內發，即問維那：",
    "T04n0203_004:0468b06": "『得幾許物，供一日食？』維那答言：『得三十兩",
    "T04n0203_004:0468b07": "金，可得供一日。』我三年中，作所得物，即",
    "T04n0203_004:0468b08": "與維那，使為眾僧作一日食。」時斷事人，聞",
    "T04n0203_004:0468b09": "是語已，心生歡喜，憐愍其人，脫己衣服瓔",
    "T04n0203_004:0468b10": "珞及以鞍馬并諸乘具，悉施罽那，即分一村",
    "T04n0203_004:0468b11": "落而賞封之。華報如此，其果在後。",
    "T04n0203_004:0468b12": "（四三）◎罽夷羅夫婦自賣設會現獲報緣",
    "T04n0203_004:0468b13": "昔有一人，名罽夷羅，夫婦二人，貧窮理極，",
    "T04n0203_004:0468b14": "傭賃自活。見他長者悉往寺中，作大施會，",
    "T04n0203_004:0468b15": "來歸家中，共婦止宿，頭枕婦臂，自思惟言：",
    "T04n0203_004:0468b16": "「由我前身不作福故，今日貧窮。如彼長者，",
    "T04n0203_004:0468b17": "先身作福，今亦作福；我今無福，將來之",
    "T04n0203_004:0468b18": "世，唯轉苦劇。」作是念已，涕泣不樂，淚墮",
    "T04n0203_004:0468b19": "婦臂。婦問夫言：「何以落淚？」答言：「見他修福",
    "T04n0203_004:0468b20": "常得快樂，自鄙貧賤，無以修福，是以落",
    "T04n0203_004:0468b21": "淚。」婦言：「落淚何益？可以我身賣與他人",
    "T04n0203_004:0468b22": "取財作福。」夫言：「若當相賣，我身如何得自",
    "T04n0203_004:0468b23": "存活？」婦言：「若恐不活不見出者，我今與",
    "T04n0203_004:0468b24": "君俱共自賣，而修功德。」於是夫婦，便共相",
    "T04n0203_004:0468b25": "將，至一富家，而語之言：「今我夫婦，以此賤",
    "T04n0203_004:0468b26": "身，請貿金錢。」主人問言：「欲得幾錢？」答言：",
    "T04n0203_004:0468b27": "「欲得十金錢。」主人言：「今與汝錢，却後七",
    "T04n0203_004:0468b28": "日，不得償我，以汝夫婦，即為奴婢。」言契",
    "T04n0203_004:0468b29": "以定，齎錢往詣，至彼塔寺，施設作會。夫",
    "T04n0203_004:0468c01": "婦二人，自共搗米，相勸勵言：「今日我等得",
    "T04n0203_004:0468c02": "自出力而造福業，後屬他家，豈從意也？」於",
    "T04n0203_004:0468c03": "是晝夜，懃辦會具，到六日頭，垂欲作會，",
    "T04n0203_004:0468c04": "值彼國主亦欲作會，來共諍日，眾僧皆言：",
    "T04n0203_004:0468c05": "「以受窮者，終不得移。」國主聞已，作是言",
    "T04n0203_004:0468c06": "曰：「彼何小人，敢能與我共諍會日？」即遣人",
    "T04n0203_004:0468c07": "語罽羅：「汝避我日。」罽羅答言：「實不相避。」",
    "T04n0203_004:0468c08": "如是三反，執辭如初。王怪所以，自至僧",
    "T04n0203_004:0468c09": "坊，語彼人言：「汝今何以不後日作，共我",
    "T04n0203_004:0468c10": "諍日？」答言：「唯一日自在，後屬他家，不復",
    "T04n0203_004:0468c11": "得作。」王即問言：「何以不得？」自賣者言：「自",
    "T04n0203_004:0468c12": "惟先身不作福業，今日窮苦，今若不作，恐",
    "T04n0203_004:0468c13": "後轉苦。感念此事，唯自賣身，以貿金錢，用",
    "T04n0203_004:0468c14": "作功德，欲斷此苦。至七日後，無財償他，",
    "T04n0203_004:0468c15": "即作奴婢。今以六日，明日便滿，以是之故，",
    "T04n0203_004:0468c16": "分死諍日。」王聞是語，深生憐愍，歎未曾",
    "T04n0203_004:0468c17": "有：「汝真解悟貧窮之苦，能以不堅之身，易",
    "T04n0203_004:0468c18": "於堅身，不堅之財，易於堅財，不堅之命，易",
    "T04n0203_004:0468c19": "於堅命。」即聽設會，王以己身并及夫人衣",
    "T04n0203_004:0468c20": "服瓔珞，脫與罽羅夫婦，割十聚落，與作福",
    "T04n0203_004:0468c21": "封。夫能至心，修福德者，現得華報，猶尚",
    "T04n0203_004:0468c22": "如是，況其將來獲果報也。由此觀之，一",
    "T04n0203_004:0468c23": "切世人，欲得免苦，當懃修福，何足縱",
    "T04n0203_004:0468c24": "情懈怠放逸？",
    "T04n0203_004:0468c25": "（四四）◎沙彌救蟻子水災得長命報緣",
    "T04n0203_004:0468c26": "昔者有一羅漢道人，畜一沙彌，知此沙彌",
    "T04n0203_004:0468c27": "却後七日必當命終，與假歸家，至七日頭，",
    "T04n0203_004:0468c28": "勅使還來。沙彌辭師，即便歸去，於其道中，",
    "T04n0203_004:0468c29": "見眾蟻子，隨水漂流，命將欲絕，生慈",
    "T04n0203_004:0469a01": "悲心，自脫袈裟，盛土堰水，而取蟻子，置",
    "T04n0203_004:0469a02": "高燥處，遂悉得活。至七日頭，還歸師所。師",
    "T04n0203_004:0469a03": "甚怪之，尋即入定，以天眼觀，知其更無",
    "T04n0203_004:0469a04": "餘福得爾，以救蟻子因緣之故，七日不",
    "T04n0203_004:0469a05": "死，得延命長。",
    "T04n0203_004:0469a06": "（四五）◎乾陀衛國王治故塔寺得延命緣",
    "T04n0203_004:0469a07": "昔乾陀衛國，有一國主，有一明相師，占王，",
    "T04n0203_004:0469a08": "却後七日，必當命終。出遊獵行，見一故塔，",
    "T04n0203_004:0469a09": "毀敗崩壞，即令群臣共修治之，修治已訖，",
    "T04n0203_004:0469a10": "歡喜還宮，七日安隱。相師見過七日，怪其",
    "T04n0203_004:0469a11": "所以，問王言：「作何功德？」答言：「更無所作，",
    "T04n0203_004:0469a12": "唯有一破塔，以埿補治。」由治塔故，功德如",
    "T04n0203_004:0469a13": "是。",
    "T04n0203_004:0469a14": "（四六）比丘補寺壁孔獲延命報緣",
    "T04n0203_004:0469a15": "昔有比丘，死時將至，會有外道婆羅門",
    "T04n0203_004:0469a16": "見，相是比丘，知七日後必當命終。時此比",
    "T04n0203_004:0469a17": "丘，因入僧坊，見壁有孔，即便團泥，而補",
    "T04n0203_004:0469a18": "塞之。緣此福故，增其壽命，得過七日。婆",
    "T04n0203_004:0469a19": "羅門見，怪其所以，而問之言：「汝修何福？」比",
    "T04n0203_004:0469a20": "丘答言：「我無所修，唯於昨日，入僧房中，",
    "T04n0203_004:0469a21": "見壁有孔，補治而已。」婆羅門歎言：「是僧",
    "T04n0203_004:0469a22": "福田，最為深重，能使應死比丘續命延壽。」",
    "T04n0203_004:0469a23": "（四七）◎長者子見佛求長命緣",
    "T04n0203_004:0469a24": "昔佛在世，有一長者子，年五六歲。相師占",
    "T04n0203_004:0469a25": "之，福德具足，唯有短壽命。將至外道六",
    "T04n0203_004:0469a26": "師所，望求長壽，瞋彼六師都無有能與",
    "T04n0203_004:0469a27": "長壽法。將至佛所，白佛言：「此子短壽，唯",
    "T04n0203_004:0469a28": "願世尊與其長壽。」佛言：「無有是法能與長",
    "T04n0203_004:0469a29": "壽。」重白佛言：「願示方便。」佛時教言：「汝到城",
    "T04n0203_004:0469b01": "門下，見人出者，為之作禮，入者亦禮。」時",
    "T04n0203_004:0469b02": "有一鬼神，化作婆羅門身，欲來入城，小兒",
    "T04n0203_004:0469b03": "向禮，鬼呪願言：「使汝長壽。」此鬼乃是殺小",
    "T04n0203_004:0469b04": "兒鬼，但鬼神之法，不得二語，以許長壽，",
    "T04n0203_004:0469b05": "更不得殺。以其如是謙忍恭敬，得延壽",
    "T04n0203_004:0469b06": "命。",
    "T04n0203_004:0469b07": "（四八）◎長者子客作設會獲現報緣",
    "T04n0203_004:0469b08": "昔佛在世時，有長者子，早喪父母，孤窮伶",
    "T04n0203_004:0469b09": "俜，客作自活。聞有人說忉利天上，極為",
    "T04n0203_004:0469b10": "快樂，又聞他說供養佛僧，必得往生，即問",
    "T04n0203_004:0469b11": "他言：「用幾許物，可得供佛及以眾僧？」時人",
    "T04n0203_004:0469b12": "語言：「用三十兩金，可得作會。」便來向市，",
    "T04n0203_004:0469b13": "求客作處。市邊有一大富長者，雇其客作，",
    "T04n0203_004:0469b14": "長者問言：「汝今能作何事？」答言：「是作皆能。」",
    "T04n0203_004:0469b15": "「三年客作，索幾許物？」答言：「索三十兩金。」長",
    "T04n0203_004:0469b16": "者聞其事事皆能，即雇使作。為人端直，金",
    "T04n0203_004:0469b17": "銀銅鐵，種種肆上，得利倍常。日月以滿，",
    "T04n0203_004:0469b18": "從彼長者，索作價金。長者問言：「汝今得金，",
    "T04n0203_004:0469b19": "用作何事？」答言：「我欲供養佛僧。」長者語言：",
    "T04n0203_004:0469b20": "「我今佐汝，及以種種瓫器米麵，與汝作",
    "T04n0203_004:0469b21": "食，汝但請佛及以眾僧。」即詣僧房，請佛",
    "T04n0203_004:0469b22": "及僧。佛使眾僧皆受其請，佛住自房，眾僧",
    "T04n0203_004:0469b23": "皆受彼長者子請。正值節日，眾人皆送種",
    "T04n0203_004:0469b24": "種飲食，往與眾僧。眾僧食飽，到長者舍。時",
    "T04n0203_004:0469b25": "長者子，手自行食，上座言：「少著。」次第皆言",
    "T04n0203_004:0469b26": "少著，至訖下行。時長者子，啼哭懊惱，「辛苦",
    "T04n0203_004:0469b27": "三年，設此飲食，望眾僧食；僧不為食，我",
    "T04n0203_004:0469b28": "求生天，必不得生。」往至佛邊，白佛言：「眾",
    "T04n0203_004:0469b29": "僧不食我供，而我所願，必當不得。」佛言：",
    "T04n0203_004:0469c01": "「少食以不？」答言：「皆悉少食。」佛言：「假使不食",
    "T04n0203_004:0469c02": "汝願必成，況復少食而不成也？」童子歡喜，",
    "T04n0203_004:0469c03": "還來飲食。彼時眾僧食訖即還。時有五百賈",
    "T04n0203_004:0469c04": "客，入海來還，入城募索飲食。時世飢饉，無",
    "T04n0203_004:0469c05": "有與者。有人語言：「彼長者子，今日設會，",
    "T04n0203_004:0469c06": "必有飲食。」時長者子，聞有賈客，歡喜與食，",
    "T04n0203_004:0469c07": "五百賈客，皆得充足，一切將從，悉亦飽滿。",
    "T04n0203_004:0469c08": "最下賈客，解一珠與，直萬兩金；最上頭者，",
    "T04n0203_004:0469c09": "解一珠與，直十萬兩金。五百賈客，人與一",
    "T04n0203_004:0469c10": "珠，與一銅盔，與此長者子，而不敢取。往",
    "T04n0203_004:0469c11": "走問佛，佛言：「此是華報，但取無苦，後必",
    "T04n0203_004:0469c12": "生天，不足恐懼。」主人長者，更無男兒，唯",
    "T04n0203_004:0469c13": "有一女，即與童子。如是家業，遂大熾盛，舍",
    "T04n0203_004:0469c14": "衛城中，最為第一。長者命終，波斯匿王，聞",
    "T04n0203_004:0469c15": "其聰明智見，以其家業，悉乞與之。華報如",
    "T04n0203_004:0469c16": "是，其果在後。",
    "T04n0203_004:0469c17": "（四九）◎弗那施佛鉢食獲現報緣",
    "T04n0203_004:0469c18": "昔佛在世，有梵志兄弟五人，一名耶奢。二",
    "T04n0203_004:0469c19": "名無垢，三名憍梵波提，四名蘇馱夷；四兄",
    "T04n0203_004:0469c20": "入山學道，得五神通。其最小弟，名曰弗那，",
    "T04n0203_004:0469c21": "見佛乞食，盛好白淨飯，滿鉢施佛。爾時弗",
    "T04n0203_004:0469c22": "那，恒以耕種為業，時耕種訖，還歸于家。後",
    "T04n0203_004:0469c23": "於一日，出到田中，見其田中，所生苗稼，變",
    "T04n0203_004:0469c24": "成金禾，皆長數尺，收刈已盡，還生如初。國",
    "T04n0203_004:0469c25": "王聞之，亦來收刈，不能得盡，如是一切，",
    "T04n0203_004:0469c26": "諸來取者，皆不能盡。兄等念言：「我弟弗那，",
    "T04n0203_004:0469c27": "為得生活，為貧苦耶？」尋共來看，見弟福業",
    "T04n0203_004:0469c28": "踰於國王，便語弟言：「汝先貧窮，云何卒富？」",
    "T04n0203_004:0469c29": "答言：「我見瞿曇，施一鉢飯，得如是報。」四",
    "T04n0203_004:0470a01": "兄聞已，歡喜踊躍，又語弟言：「爾今為我，",
    "T04n0203_004:0470a02": "作歡喜團，我等四人，各持一團，供養瞿曇，",
    "T04n0203_004:0470a03": "願求生天，不聽其法，不用解脫。」於是各",
    "T04n0203_004:0470a04": "擔歡喜團，往至佛所，大兄捉一團，著佛鉢",
    "T04n0203_004:0470a05": "中，佛言：「諸行無常。」第二復以歡喜團，著佛",
    "T04n0203_004:0470a06": "鉢中，佛作是語：「是生滅法。」第三復以歡喜",
    "T04n0203_004:0470a07": "之團，著佛鉢裏，佛作是語：「生滅滅已。」第四",
    "T04n0203_004:0470a08": "復以歡喜之團，著佛鉢中，佛作是語：「寂滅",
    "T04n0203_004:0470a09": "為樂。」即還歸家，至寂靜處，共相問言：",
    "T04n0203_004:0470a10": "「汝聞何語？」第一兄言：「我聞諸行無常。」次者",
    "T04n0203_004:0470a11": "復聞是生滅法，又次者聞生滅滅已，第四",
    "T04n0203_004:0470a12": "者聞寂滅為樂。兄弟四人，各思此偈，得阿",
    "T04n0203_004:0470a13": "那含，皆來佛所，求為出家，得阿羅漢道。",
    "T04n0203_004:0470a14": "（五〇）大愛道施佛金縷織成衣并穿珠師緣",
    "T04n0203_004:0470a15": "昔佛在世，大愛道為佛作金縷織成衣，齎",
    "T04n0203_004:0470a16": "來上佛，佛即語言：「用施眾僧。」大愛道言：",
    "T04n0203_004:0470a17": "「我以乳餔長養世尊，自作此衣，故來奉",
    "T04n0203_004:0470a18": "佛，必望如來為我受之。云何方言與眾僧",
    "T04n0203_004:0470a19": "也？」佛言：「欲使姨母得大功德。所以者何？眾",
    "T04n0203_004:0470a20": "僧福田，廣大無邊，是故勸爾。若隨我語，已",
    "T04n0203_004:0470a21": "供養佛。」時大愛道，即持此衣，往到僧中，從",
    "T04n0203_004:0470a22": "上座行，無敢取者。次到彌勒，彌勒受衣，即",
    "T04n0203_004:0470a23": "著入城乞食。彌勒身有三十二相，紫磨金",
    "T04n0203_004:0470a24": "色，既到城裏，眾人競看，無與食者。有一",
    "T04n0203_004:0470a25": "穿珠師，見諸人等無與食者，即前跪請，將",
    "T04n0203_004:0470a26": "至家中，與彌勒食。彌勒食訖，時穿珠師，",
    "T04n0203_004:0470a27": "以一小座，敷彌勒前，求欲聽法。彌勒有",
    "T04n0203_004:0470a28": "四辯才力，即便為說種種妙法。時穿珠師，願",
    "T04n0203_004:0470a29": "樂聽聞，無有厭足。先有長者，將欲嫁女，",
    "T04n0203_004:0470b01": "雇穿珠師，穿一寶珠，與錢十萬。當此之",
    "T04n0203_004:0470b02": "時，彼嫁女家，遣人索珠。時穿珠師，聽法",
    "T04n0203_004:0470b03": "情濃，不暇為穿，即答之言：「且可小待須",
    "T04n0203_004:0470b04": "臾之頃。」已復來索，乃至三返猶故不得。彼",
    "T04n0203_004:0470b05": "長者瞋，合其珠錢還來奪去。穿珠師婦，瞋",
    "T04n0203_004:0470b06": "其夫言：「更無業也，須臾穿珠，得十萬利，",
    "T04n0203_004:0470b07": "云何聽此道人美說？」其夫聞已，意中恨恨。",
    "T04n0203_004:0470b08": "爾時彌勒，知其恨恨，即問之言：「汝能隨我，",
    "T04n0203_004:0470b09": "至寺以不？」答言：「我能。」即隨彌勒，往僧坊中，",
    "T04n0203_004:0470b10": "問上座言：「有人得金滿十萬斤，何如歡喜",
    "T04n0203_004:0470b11": "聽人說法？」憍陳如言：「假使有人得金十萬，",
    "T04n0203_004:0470b12": "不如有人以一鉢食施持戒者，況能信",
    "T04n0203_004:0470b13": "心須臾聽法，復勝於彼百千萬倍。」於是又",
    "T04n0203_004:0470b14": "問第二上座，上座答言：「設復有人得十萬",
    "T04n0203_004:0470b15": "車金，亦不如以一鉢之食施持戒者，況復",
    "T04n0203_004:0470b16": "聽法歡喜，經於時節。」又復問於第三上座，",
    "T04n0203_004:0470b17": "上座答言：「若有人得十萬舍金，亦復不如",
    "T04n0203_004:0470b18": "施持戒人一鉢之食，況復聽法？」又問第四",
    "T04n0203_004:0470b19": "上座，上座答言：「若其有得十萬國金，亦復",
    "T04n0203_004:0470b20": "不如施持戒人一鉢之食，況復聽法，百千",
    "T04n0203_004:0470b21": "萬倍。」如是次問乃至阿那律，阿那律言：「有",
    "T04n0203_004:0470b22": "人得滿四天下金，猶故不如施持戒人一",
    "T04n0203_004:0470b23": "鉢之食，況復聽法？」彌勒答言：「尊者說言",
    "T04n0203_004:0470b24": "有施比丘一鉢之食，乃至勝得滿四天下",
    "T04n0203_004:0470b25": "金，云何如是？」尊者答言：「以自身為證，憶",
    "T04n0203_004:0470b26": "念往昔九十億劫，有一長者，有其二子，一",
    "T04n0203_004:0470b27": "名利吒，二名阿利吒，恒告之言：『高者亦墮，",
    "T04n0203_004:0470b28": "常者亦盡，夫生有死，合會有離。』長者得病，",
    "T04n0203_004:0470b29": "臨命終時，約勅兒子：『慎莫分居。譬如一絲",
    "T04n0203_004:0470c01": "不能繫象，多集諸絲，象不能絕。兄弟並",
    "T04n0203_004:0470c02": "立，亦如多絲。』時彼長者，囑誡子竟，氣絕",
    "T04n0203_004:0470c03": "命終。以父勅故，兄弟共活，極相敬念。後為",
    "T04n0203_004:0470c04": "弟娶婦，生活未幾，而此弟婦語其夫言：『汝",
    "T04n0203_004:0470c05": "如彼奴。所以者何？錢財用度，應當人客，皆",
    "T04n0203_004:0470c06": "由汝兄，汝今唯得衣食而已，非奴如何？』數",
    "T04n0203_004:0470c07": "作此語。爾時夫婦，心生變異，求兄分居。兄",
    "T04n0203_004:0470c08": "語弟言：『汝不憶父臨終之言？』猶不自改，數",
    "T04n0203_004:0470c09": "求分居。兄見弟意，正便與分居，一切所有，",
    "T04n0203_004:0470c10": "皆中半分。弟之夫婦，年少遊逸，用度奢侈，",
    "T04n0203_004:0470c11": "未經幾時，貧窮困匱，來從兄乞。其兄爾",
    "T04n0203_004:0470c12": "時，與錢十萬，得去未久，以復用盡，而更來",
    "T04n0203_004:0470c13": "索。如是六返，皆與十萬。至第七返，兄便",
    "T04n0203_004:0470c14": "責數：『汝不念父臨終之言，求於分異，不",
    "T04n0203_004:0470c15": "能乃心生活，數來索物；今更與汝十萬",
    "T04n0203_004:0470c16": "之錢，從今已往，不好生活，重復來索，更不",
    "T04n0203_004:0470c17": "與汝。』得是苦語，夫婦二人，用心生活，以",
    "T04n0203_004:0470c18": "漸得富。兄錢財喪失，以漸貧窮，來從弟",
    "T04n0203_004:0470c19": "乞，其弟乃至不讓兄食，而作是言：『謂兄常",
    "T04n0203_004:0470c20": "富，亦復貧耶？我昔從汝，有所乞索，苦切",
    "T04n0203_004:0470c21": "見責，今日何故，來從我索？』兄聞此已，極",
    "T04n0203_004:0470c22": "生憂惱，自作念言：『同生兄弟，猶尚如此，況",
    "T04n0203_004:0470c23": "於外人？』厭惡生死，遂不還家，入山學道，",
    "T04n0203_004:0470c24": "精懃苦行，得辟支佛。其弟後亦以漸貧窮，",
    "T04n0203_004:0470c25": "遭世飢饉，賣薪自活。時辟支佛，入城乞食，",
    "T04n0203_004:0470c26": "竟無所得，空鉢還出。時賣薪人，見辟支",
    "T04n0203_004:0470c27": "佛空鉢出城，即以賣薪所得稗[麩夫+少]，而欲與",
    "T04n0203_004:0470c28": "之，語辟支佛言：『尊者能食麤惡食不？』答",
    "T04n0203_004:0470c29": "言：『不問好惡，趣得支身。』時賣薪人，即便",
    "T04n0203_004:0471a01": "授與。辟支佛受而食之，食訖之後，飛騰",
    "T04n0203_004:0471a02": "虛空，作十八變，即還所止。時賣薪人，後更",
    "T04n0203_004:0471a03": "取薪，道見一兔，以杖撩之，變成死人，卒",
    "T04n0203_004:0471a04": "起而來，抱取薪人項，彼取薪人，種種方便，",
    "T04n0203_004:0471a05": "欲推令去，不能得離，脫衣雇人，使挽却",
    "T04n0203_004:0471a06": "之，亦不得離；展轉至闇，負來向家，既到家",
    "T04n0203_004:0471a07": "中，死人自解，墮在於地，作真金人。時賣薪",
    "T04n0203_004:0471a08": "人，即便截却金人之頭，頭尋還生，却其手",
    "T04n0203_004:0471a09": "脚，手脚還生，須臾之間，金頭金手滿其屋",
    "T04n0203_004:0471a10": "裏，積為大[卄/積]。隣比告官：『此貧窮人，屋裏自",
    "T04n0203_004:0471a11": "然有此金[卄/積]。』王聞遣使，往覆撿之。即到",
    "T04n0203_004:0471a12": "屋裏，純見爛臭死人手頭。其人自捉金頭，",
    "T04n0203_004:0471a13": "來以上王，便是真金。王大歡喜：『此是福人。』",
    "T04n0203_004:0471a14": "即封聚落。從是命終，生第二天，為天帝釋，",
    "T04n0203_004:0471a15": "下生人中，為轉輪聖王，天王人王，九十一",
    "T04n0203_004:0471a16": "劫，不曾斷絕。今最後身，生於釋種，初生之",
    "T04n0203_004:0471a17": "日，四十里中，伏藏珍寶，自然踊出。後漸長",
    "T04n0203_004:0471a18": "大，兄釋摩男，父母偏愛，阿那律母，欲試諸",
    "T04n0203_004:0471a19": "兒，時遣語無食。阿那律言：『但擔無食來。』",
    "T04n0203_004:0471a20": "即與空器，時空器中，百味飯食，自然盈滿。",
    "T04n0203_004:0471a21": "設以四天下金，用為乳哺，不足一劫，況九",
    "T04n0203_004:0471a22": "十一劫，常受快樂。所以我今得此自然飲",
    "T04n0203_004:0471a23": "食，適由先身施此一鉢之食，今得此報，上",
    "T04n0203_004:0471a24": "至諸佛，下至梵天，淨持戒者，皆名持戒。」時",
    "T04n0203_004:0471a25": "穿珠師，聞是語已，心大歡喜。",
    "T04n0203_004:0471a26": "◎雜寶藏經卷第四"
}