{
    "X58n1024_002:0640c20": "賢首五教儀卷第二",
    "X58n1024_002:0640c22": "清浙水慈雲沙門　灌頂續法　集錄",
    "X58n1024_002:0640c23": "第三遍周三際時者謂盡前後際各無邊劫恒常周",
    "X58n1024_002:0640c24": "遍演說諸經初無暫息華嚴云不可說不可說佛剎",
    "X58n1024_002:0640c25": "微塵等劫說異句身味身音聲充滿法界一切眾生",
    "X58n1024_002:0640c26": "無不聞者盡一切未來際劫常轉法輪如來音聲無",
    "X58n1024_002:0641a01": "異無斷不可窮盡餘如不思議品梵網云三世諸佛",
    "X58n1024_002:0641a02": "已說今說當說我今亦如是說四分律云諸世尊大",
    "X58n1024_002:0641a03": "德為我說是事如過去諸佛及以未來者現在諸世",
    "X58n1024_002:0641a04": "尊能勝一切憂皆共尊敬戒此是諸佛法法華云如",
    "X58n1024_002:0641a05": "諸佛所說我亦隨順行即趣波羅奈為五比丘說又",
    "X58n1024_002:0641a06": "云善哉釋迦文得是無上法隨諸一切佛而用方便",
    "X58n1024_002:0641a07": "力我等亦皆得最妙第一法為諸眾生類分別說三",
    "X58n1024_002:0641a08": "乘是故以方便分別說諸果彌陀云無量壽佛威神",
    "X58n1024_002:0641a09": "無極十方世界無量無邊不可思議諸佛如來莫不",
    "X58n1024_002:0641a10": "稱歎。楞伽云我念去來世所有無量佛菩薩共圍繞",
    "X58n1024_002:0641a11": "演說楞伽經世尊亦應爾住彼寶嚴山菩薩眾圍繞",
    "X58n1024_002:0641a12": "演說清淨法。維摩云此經廣說過去未來現在諸佛",
    "X58n1024_002:0641a13": "不可思議阿耨菩提所以者何諸佛菩提皆從此生",
    "X58n1024_002:0641a14": "諸佛賢聖所共稱歎背生死苦示涅槃樂十方三世",
    "X58n1024_002:0641a15": "諸佛所說。般若云一切諸佛及諸佛阿耨菩提法皆",
    "X58n1024_002:0641a16": "從此經出。楞嚴云此是微塵佛一路涅槃門若我說",
    "X58n1024_002:0641a17": "是般怛羅呪經恒沙劫終不能盡又持地菩薩云聞",
    "X58n1024_002:0641a18": "諸如來宣妙蓮華佛知見地我先證明而為上首涅",
    "X58n1024_002:0641a19": "槃云如來演說一偈之義經無量劫義亦不盡所謂",
    "X58n1024_002:0641a20": "若戒若定若慧施等。",
    "X58n1024_002:0641a21": "第四攝同類劫時者謂彼三際無邊劫中一一劫內",
    "X58n1024_002:0641a22": "各攝無量同類劫海如長劫唯攝長劫短劫唯攝短",
    "X58n1024_002:0641a23": "劫然時與劫各有多相如華嚴明時有八類謂長短",
    "X58n1024_002:0641a24": "染淨廣狹多少劫有十二類謂長短一無數有量無",
    "X58n1024_002:0641b01": "量有盡無盡一念不可說一切非於中復有十類謂",
    "X58n1024_002:0641b02": "成壞劫染汙劫染淨劫淨染劫清淨劫無邊莊嚴劫",
    "X58n1024_002:0641b03": "無量大莊嚴劫莊嚴滅劫莊嚴成劫普清淨劫於彼",
    "X58n1024_002:0641b04": "無量同類劫中恒說一切權實教門。華嚴云一一地",
    "X58n1024_002:0641b05": "獄中經於無量劫(根本獄長劫唯攝根本獄長劫眷屬獄短劫唯攝眷屬獄短劫也)",
    "X58n1024_002:0641b06": "為度眾生故而能忍是苦不惜於身命常護諸佛法",
    "X58n1024_002:0641b07": "無我心調柔能得如來道。梵網云吾今來此娑婆世",
    "X58n1024_002:0641b08": "界(此天多時唯攝彼天多時彼洲少時亦唯攝此洲少時餘例知)八千返說心地法",
    "X58n1024_002:0641b09": "楞伽云住一切剎兜率陀宮(狹攝狹劫)色究竟天(廣攝廣劫)成",
    "X58n1024_002:0641b10": "如來身。楞嚴云應以菩薩聲聞身得度者即現菩薩",
    "X58n1024_002:0641b11": "聲聞身而為說法(此證淨攝淨也)應以人非人等身得度者",
    "X58n1024_002:0641b12": "即皆現之而為說法(此證染攝染也)法華云我說然燈佛等",
    "X58n1024_002:0641b13": "(興成也)又復言其入於涅槃(滅壞也)如是皆以方便分別",
    "X58n1024_002:0641b14": "頌云是諸罪眾生以惡業因緣過阿僧祇劫(有盡攝有盡劫)",
    "X58n1024_002:0641b15": "不聞三寶名諸有修功德柔和質直者則皆見我身",
    "X58n1024_002:0641b16": "常在(無盡攝無盡劫)此說法我此土安隱天人常充滿寶樹",
    "X58n1024_002:0641b17": "多華果散佛及大眾(莊嚴成劫相攝)眾生見劫盡大火所燒",
    "X58n1024_002:0641b18": "時憂怖諸苦惱如是悉充滿(莊嚴滅劫相攝)涅槃云往昔眾",
    "X58n1024_002:0641b19": "生壽百歲時(有量劫攝有量)恒沙眾生受地獄報我見是已",
    "X58n1024_002:0641b20": "即發大願受地獄身我於爾時在地獄中經無量歲",
    "X58n1024_002:0641b21": "(無量劫攝無量)為諸罪人廣開分別十二部經諸人聞已壞",
    "X58n1024_002:0641b22": "惡果報令地獄空。",
    "X58n1024_002:0641b23": "第五收異類劫時者謂彼無邊一一劫中各攝無量",
    "X58n1024_002:0641b24": "異類劫海如長劫攝短劫短劫攝長劫等於彼一切",
    "X58n1024_002:0641c01": "異類劫內恒說諸法華嚴云長劫與短劫平等短劫",
    "X58n1024_002:0641c02": "與長劫平等一劫與無數劫平等無數劫與一劫平",
    "X58n1024_002:0641c03": "等有量劫與無量劫平等無量劫與有量劫平等有",
    "X58n1024_002:0641c04": "盡劫與無盡劫平等無盡劫與有盡劫平等不可說",
    "X58n1024_002:0641c05": "劫與一念平等一念與不可說劫平等一切劫入非",
    "X58n1024_002:0641c06": "劫非劫入一切劫。淨名云即演七日以為一劫即促",
    "X58n1024_002:0641c07": "一劫以為七日(多少時相攝)楞伽云或有現變化或有先",
    "X58n1024_002:0641c08": "時化(染淨劫相攝)於彼說諸乘皆是如來地法華云是諸",
    "X58n1024_002:0641c09": "菩薩種種讚法而讚於佛如是時間經五十小劫佛",
    "X58n1024_002:0641c10": "神力故令諸大眾謂如半日又云六十小劫身心不",
    "X58n1024_002:0641c11": "動聽佛所說謂如食項(長短劫相攝)又云以方便力故現",
    "X58n1024_002:0641c12": "有滅不滅(莊嚴滅劫與莊嚴成劫相攝也)。",
    "X58n1024_002:0641c13": "第六以念攝劫時者謂於一念之中即攝前後無量",
    "X58n1024_002:0641c14": "無邊同異類劫一念既爾餘一切念一一念中皆各",
    "X58n1024_002:0641c15": "普攝盡前後際一切劫海如是時劫說無盡教華嚴",
    "X58n1024_002:0641c16": "云於一念中盡知前際後際及現在一切世界成壞",
    "X58n1024_002:0641c17": "劫故發菩提心頌云一念普觀無量劫(同異類也)無去無",
    "X58n1024_002:0641c18": "來亦無住如是了知三世事超諸方便成十力楞伽",
    "X58n1024_002:0641c19": "云譬如心意(一念也)於無量百千由旬(無量同異劫也)之外憶",
    "X58n1024_002:0641c20": "先所見種種諸物念念相續(一切念也)疾詣於彼(各攝無邊同異",
    "X58n1024_002:0641c21": "劫也)非是其身及山河石壁所能為礙意生身者亦復",
    "X58n1024_002:0641c22": "如是如幻三昧力通自在諸相莊嚴憶本成就眾生",
    "X58n1024_002:0641c23": "願故猶如意去生於一切諸聖眾中淨名云諸有眾",
    "X58n1024_002:0641c24": "生類(同異劫也)形聲及威儀無畏力菩薩一時(一念也)能盡",
    "X58n1024_002:0642a01": "現或現劫盡燒天地皆洞然(壞劫)或作日月天梵王世",
    "X58n1024_002:0642a02": "界主(成劫)或時作地水或時作風火法華云我以如來",
    "X58n1024_002:0642a03": "知見力故觀彼久遠猶若今日(亦一念間攝多同異劫也)。",
    "X58n1024_002:0642a04": "第七劫念重收時者謂一念中所攝劫內復有諸念",
    "X58n1024_002:0642a05": "而彼諸念復攝諸劫一念既爾餘一切念劫內諸念",
    "X58n1024_002:0642a06": "攝劫亦然是則念念既不盡劫劫亦無窮如因陀羅",
    "X58n1024_002:0642a07": "網重重無盡於彼諸劫說諸經海華嚴云於一念頃",
    "X58n1024_002:0642a08": "能知東方阿僧祇世界(念攝劫也)所有眾生種種差別解",
    "X58n1024_002:0642a09": "(劫攝念也)念念如是盡阿僧祇劫(多念相收也)南西北方四維",
    "X58n1024_002:0642a10": "上下亦復如是(重收例東知之)菩薩摩訶薩入可數劫即不",
    "X58n1024_002:0642a11": "可數劫(劫內諸念各攝多劫也)入一切劫即一念(一念攝多劫念也)頌",
    "X58n1024_002:0642a12": "云不可說諸劫即是須臾頃(亦明重收)莫見修與短究竟",
    "X58n1024_002:0642a13": "剎那法。圓覺云心中了知生住滅念分劑頭數如是",
    "X58n1024_002:0642a14": "周遍四威儀中分別念數(念攝劫)無不了知漸次增進",
    "X58n1024_002:0642a15": "乃至得知百千世界一滴之雨(劫攝念)猶如目覩所受",
    "X58n1024_002:0642a16": "用物又云如是初靜從於一身至一世界覺亦如是",
    "X58n1024_002:0642a17": "(念攝劫)善男子若覺遍滿一世界者一世界中有一眾",
    "X58n1024_002:0642a18": "生起一念者皆悉能知百千世界亦復如是(劫攝念)楞",
    "X58n1024_002:0642a19": "伽云諸菩薩以本願方便願一切眾生悉入涅槃(念收",
    "X58n1024_002:0642a20": "劫)若一眾生未涅槃者我終不入(劫收念)淨名云一切",
    "X58n1024_002:0642a21": "諸法(劫念也)亦無在無不在(相收也)楞嚴云一為無量(一攝",
    "X58n1024_002:0642a22": "多也)無量為一。(多入一也)無量義云佛一切時(念劫相攝入也)說大",
    "X58n1024_002:0642a23": "小法。",
    "X58n1024_002:0642a24": "第八異類界劫時者謂前之七重且約同類如今娑",
    "X58n1024_002:0642b01": "婆一類界等今辯樹形江河形等無量無邊異類界",
    "X58n1024_002:0642b02": "剎剎既同處而有不同時劫亦有時劫相同而有長",
    "X58n1024_002:0642b03": "短各別分齊。然世界形相略開二十種華嚴華藏世",
    "X58n1024_002:0642b04": "界品云佛子彼一切世界種或有作須彌山形或作",
    "X58n1024_002:0642b05": "江河形或作迴轉形或作旋流形或作輪輞形或作",
    "X58n1024_002:0642b06": "壇墠形或作樹林形或作樓閣形或作山幢形或作",
    "X58n1024_002:0642b07": "普方形或作胎藏形或作蓮華形或作佉勒迦形或",
    "X58n1024_002:0642b08": "作眾生身形或作雲形或作諸佛相好形或作圓滿",
    "X58n1024_002:0642b09": "光明形或作種種珠網形或作一切門闥形或作諸",
    "X58n1024_002:0642b10": "莊嚴具形如是等若廣說者有世界海微塵數又收",
    "X58n1024_002:0642b11": "彼界總成八類謂穢世界淨世界小世界大世界麤",
    "X58n1024_002:0642b12": "世界妙世界狹世界廣世界。並盡彼界時劫常說一",
    "X58n1024_002:0642b13": "切諸法華嚴云於一微細毛孔中不可說剎次第入",
    "X58n1024_002:0642b14": "毛孔能受彼諸剎諸剎不能遍毛孔入時劫數不可",
    "X58n1024_002:0642b15": "說受時劫數不可說於此行列安住時一切諸劫無",
    "X58n1024_002:0642b16": "能說又云或有雜染或清淨受苦受樂各差別斯由",
    "X58n1024_002:0642b17": "業海不思議諸流轉法恒如是一毛孔內難思剎等",
    "X58n1024_002:0642b18": "微塵數種種住一一皆有遍照尊在眾會中宣妙法",
    "X58n1024_002:0642b19": "於一塵中大小剎種種差別如塵數平坦高下各不",
    "X58n1024_002:0642b20": "同佛悉往詣轉法輪一切塵中所現剎皆是本願神",
    "X58n1024_002:0642b21": "通力隨其心樂種種殊於虗空中悉能作一切國土",
    "X58n1024_002:0642b22": "所有塵一一塵中佛皆入普為眾生起神變毗盧遮",
    "X58n1024_002:0642b23": "那法如是無量壽云羅網寶樹演發無量微妙法音",
    "X58n1024_002:0642b24": "流布萬種溫雅德香其有聞者塵勞垢習自然不起",
    "X58n1024_002:0642c01": "譬如比丘得滅盡三昧隨其時節風吹散華又寶蓮",
    "X58n1024_002:0642c02": "華周滿世界一一寶花出三十六百千億佛一一諸",
    "X58n1024_002:0642c03": "佛又放百千光明普為十方說微妙法七寶池中八",
    "X58n1024_002:0642c04": "功德水波揚無量自然妙聲隨其所應莫不聞者正",
    "X58n1024_002:0642c05": "法念云諸天遊樂池中鳧雁皆出音聲宣揚偈頌開",
    "X58n1024_002:0642c06": "示五欲畢竟無常不可躭玩大般若云淨土樹林內",
    "X58n1024_002:0642c07": "外物中常有妙音說一切法皆無自性楞嚴云林木",
    "X58n1024_002:0642c08": "池沼皆演法音涅槃云七寶林樹華果茂盛微風吹",
    "X58n1024_002:0642c09": "動出微妙音一一園中有五泉池是諸池中復有諸",
    "X58n1024_002:0642c10": "華是諸華中一一各有師子之座一一座上有一王",
    "X58n1024_002:0642c11": "坐以大乘法教化眾生楞伽云何故諸國土猶如日",
    "X58n1024_002:0642c12": "月形須彌及蓮華卍字師子像何故諸國土如因陀",
    "X58n1024_002:0642c13": "羅網覆住或側住一切寶所成何故諸國土無垢日",
    "X58n1024_002:0642c14": "月光或如華果形箜篌細腰鼓何因佛世尊一切剎",
    "X58n1024_002:0642c15": "中現異名諸色類佛子眾圍繞。法華云自從是來我",
    "X58n1024_002:0642c16": "常在此娑婆世界說法教化亦於餘處百千萬億那",
    "X58n1024_002:0642c17": "由他阿僧祇國導利眾生處處自說名字不同年紀",
    "X58n1024_002:0642c18": "大小又以種種方便說微妙法能令眾生發歡喜心。",
    "X58n1024_002:0642c19": "第九彼此攝入時者即彼異類界中所有時劫亦復",
    "X58n1024_002:0642c20": "各別相收或同異類界時互相攝入若念若劫重重",
    "X58n1024_002:0642c21": "無盡同前四五六七悉於彼時恒說諸門華嚴云一",
    "X58n1024_002:0642c22": "毛端處(分正也)所有剎其數無量不可說盡虗空量諸",
    "X58n1024_002:0642c23": "毛端一一處剎悉如是(上總下別)彼毛端處諸國土無量",
    "X58n1024_002:0642c24": "種類差別住有不可說異類剎有不可說同類剎不",
    "X58n1024_002:0643a01": "可言說毛端處皆有淨剎不可說(此明剎界也)或復於一",
    "X58n1024_002:0643a02": "毛端處不可說劫常安住如一毛端餘悉然所住劫",
    "X58n1024_002:0643a03": "數皆如是(此明時劫也)彼佛法身不可說彼佛分身不可",
    "X58n1024_002:0643a04": "說演說法門不可說調伏眾生不可說(此明佛法也上毛端下微",
    "X58n1024_002:0643a05": "塵亦先總)乃至法界悉周遍其中所有諸微塵(分依也)世界",
    "X58n1024_002:0643a06": "若成若住壞其數無量不可說(次別)一微塵處無邊際",
    "X58n1024_002:0643a07": "無量諸剎普來入十方差別不可說剎海分布不可",
    "X58n1024_002:0643a08": "說(界剎也)一一剎中有如來壽命劫數不可說(劫時也)諸",
    "X58n1024_002:0643a09": "佛所行不可說甚深妙法不可說(佛法也)又云我見十",
    "X58n1024_002:0643a10": "方世界海劫數無量等眾生(上總下別)或長或短或無邊",
    "X58n1024_002:0643a11": "以佛音聲今演說我見十方諸剎海或住國土微塵",
    "X58n1024_002:0643a12": "劫或有一劫或無數以願種種各不同或有純淨或",
    "X58n1024_002:0643a13": "純染或復染淨二俱雜或無量劫入一劫或復一劫",
    "X58n1024_002:0643a14": "入多劫或一切劫莊嚴事於一劫中皆現覩或一劫",
    "X58n1024_002:0643a15": "內所莊嚴普入一切無邊劫始從一念終成劫悉依",
    "X58n1024_002:0643a16": "眾生心想生一切剎海劫無邊以一方便皆清淨有",
    "X58n1024_002:0643a17": "清淨劫一佛興或一劫中無量現往昔修行剎塵劫",
    "X58n1024_002:0643a18": "獲大清淨世界海諸佛境界具莊嚴永住無邊廣大",
    "X58n1024_002:0643a19": "劫楞伽云住色究竟天於彼成正覺具力通自在現",
    "X58n1024_002:0643a20": "化於此成(上同類界劫下異類界劫)化身無量億遍遊一切處令",
    "X58n1024_002:0643a21": "愚夫得聞如響難思法(此橫遍界土也)遠離初(先照)中(轉照)後(還照)",
    "X58n1024_002:0643a22": "亦離於有(現劫有盡)無(過未劫無盡)非多而現多不動而普遍",
    "X58n1024_002:0643a23": "說眾生身中所覆之真性(此竪窮時劫也)化佛於諸剎演三",
    "X58n1024_002:0643a24": "乘一乘佛有三十六復各有十種隨眾生心器而現",
    "X58n1024_002:0643b01": "諸剎土(此總明同異界劫相攝入也)淨名云住不可思議解脫菩",
    "X58n1024_002:0643b02": "薩斷取三千大千世界如陶家輪著右掌中擲過恒",
    "X58n1024_002:0643b03": "沙世界之外(攝一入一切也)又菩薩以一切佛土眾生置之",
    "X58n1024_002:0643b04": "右掌飛到十方遍示一切而不動本處(攝一切入一切也)又",
    "X58n1024_002:0643b05": "十方世界劫盡燒時以一切火內於腹中火事如故",
    "X58n1024_002:0643b06": "而不為害(攝一切入一也)又於下方過恒河沙等諸佛世界",
    "X58n1024_002:0643b07": "取一佛土舉著上方過恒河沙無數世界如持針鋒",
    "X58n1024_002:0643b08": "舉一棗葉而無所嬈(攝一入一也)時維摩詰入於三昧現",
    "X58n1024_002:0643b09": "神通力以其右手斷取妙喜世界置於此土妙喜世",
    "X58n1024_002:0643b10": "界雖入此土而不增減於是世界亦不迫隘如本無",
    "X58n1024_002:0643b11": "異(上明解脫境此以實事證)楞嚴云一一同中顯現羣異一一異",
    "X58n1024_002:0643b12": "相各各見同(界劫俱攝)如是乃至十方虗空滿足微塵一",
    "X58n1024_002:0643b13": "一塵中現十方界現塵現界不相留礙(塵界既爾時劫例然)不",
    "X58n1024_002:0643b14": "動道場遍十方界(此入彼也)身含十方無盡虗空(彼入此也)於",
    "X58n1024_002:0643b15": "一毛端現寶王剎(正攝依也)坐微塵裏轉大法輪(依攝正也)法",
    "X58n1024_002:0643b16": "華云自我得佛來所經諸劫數無量百千萬億載阿",
    "X58n1024_002:0643b17": "僧祇(總明同異類界劫相攝入也)常說法教化無數億眾生。",
    "X58n1024_002:0643b18": "第十以本收末時者謂以非劫為劫故(非劫本劫未也)如華",
    "X58n1024_002:0643b19": "藏界中以非劫為劫劫即非劫念等亦爾以時無長",
    "X58n1024_002:0643b20": "短離分限故以染時分說彼劫故以時無別體依法",
    "X58n1024_002:0643b21": "上立法既融通時亦隨爾故於此無量不可說劫常",
    "X58n1024_002:0643b22": "說諸教初無休息。華嚴云菩薩摩訶薩知一切劫即",
    "X58n1024_002:0643b23": "是非劫而真實說一切劫數善男子菩薩智輪遠離",
    "X58n1024_002:0643b24": "一切分別境界不可以生死中長短染淨廣狹多少",
    "X58n1024_002:0643c01": "如是諸劫分別顯示(劫即非劫也)何以故菩薩智輪本性",
    "X58n1024_002:0643c02": "清淨離一切分別網超一切障礙山隨所應化而普",
    "X58n1024_002:0643c03": "照故(非劫即劫也)善男子譬如日輪無有晝夜(本非劫也)但出",
    "X58n1024_002:0643c04": "時名晝沒時名夜(末即劫也)菩薩智輪亦復如是無有分",
    "X58n1024_002:0643c05": "別亦無三世但隨心現教化眾生言其止住前劫後",
    "X58n1024_002:0643c06": "劫以真如法身(本也)遍一切法(末也)與一切法而共相應",
    "X58n1024_002:0643c07": "遍一切處持諸世間遍一切時遍在晝夜半月一月",
    "X58n1024_002:0643c08": "年歲成壞劫盡未來際常住無盡遍住一切眾生界",
    "X58n1024_002:0643c09": "安立一切眾生為眾法眼無間無斷頌云華藏世界",
    "X58n1024_002:0643c10": "海法界等無別莊嚴極清淨安住於虗空(劫即非劫)此世",
    "X58n1024_002:0643c11": "界海中剎種難思議一一皆自在各各無雜亂一切",
    "X58n1024_002:0643c12": "剎種中世界不思議或成或有壞或有已壞滅有剎",
    "X58n1024_002:0643c13": "住一劫或住於十劫乃至過百千國土微塵數或於",
    "X58n1024_002:0643c14": "一劫中見剎有成壞或無量無數乃至不思議(非劫即劫)",
    "X58n1024_002:0643c15": "或有剎有佛或有剎無佛或有唯一佛或有無量佛",
    "X58n1024_002:0643c16": "國土若無佛他方世界中有佛變化來為現諸佛事",
    "X58n1024_002:0643c17": "一一佛剎中一佛出興世經於億千歲演說無上法",
    "X58n1024_002:0643c18": "眾生非法器不能見諸佛若有心樂者一切處皆見",
    "X58n1024_002:0643c19": "一一剎土中各有佛興世一切剎中佛億數不思議",
    "X58n1024_002:0643c20": "此中一一佛現無量神變悉遍於法界調伏眾生海",
    "X58n1024_002:0643c21": "佛身無有量能示有量身隨其所應覩導師如是現",
    "X58n1024_002:0643c22": "佛身無處所充滿一切處如空無邊際如是難思議",
    "X58n1024_002:0643c23": "饒益眾生故如來出世間眾生見有出而實無興世",
    "X58n1024_002:0643c24": "不可以國土晝夜而見佛歲月一剎那當知悉如是",
    "X58n1024_002:0644a01": "眾生如是說某日佛成道(末)如來得菩提實不繫於",
    "X58n1024_002:0644a02": "日(本)如來離分別非世超諸數三世諸導師出現皆",
    "X58n1024_002:0644a03": "如是譬如淨日輪不與昏夜合(本)而說某日夜諸佛",
    "X58n1024_002:0644a04": "法如是(末)三世一切劫不與如來合而說三世佛導",
    "X58n1024_002:0644a05": "師法如是楞伽云不生而現生不滅而現滅普於諸",
    "X58n1024_002:0644a06": "億剎頓現如水月一身為多身隨機心中現遠離常",
    "X58n1024_002:0644a07": "無常而現常無常恒如是觀物不生於惡見一切法",
    "X58n1024_002:0644a08": "無生亦復無有滅於彼諸緣中分別生滅相淨名云",
    "X58n1024_002:0644a09": "法不可住(本)若住於法是則住法(末)無住則無本(本)",
    "X58n1024_002:0644a10": "從無住本立一切法(末)楞嚴云即一切法(劫)離一切",
    "X58n1024_002:0644a11": "相(非劫)唯即與離二無所著(本末即入圓融)一切同異所不能",
    "X58n1024_002:0644a12": "至。(同異界劫無礙)法華云如來如實知見三界之相無有生",
    "X58n1024_002:0644a13": "死若退若出亦無在世及滅度者非實非虗非如非",
    "X58n1024_002:0644a14": "異(劫即非劫)不如三界見於三界(非劫即劫)常在耆闍崛山共",
    "X58n1024_002:0644a15": "大菩薩諸聲聞眾圍繞說法頌云是法住法位世間",
    "X58n1024_002:0644a16": "相常住(劫即非劫)道場證知已於阿僧祇劫常在靈鷲山",
    "X58n1024_002:0644a17": "及餘諸住處(非劫即劫)我常知眾生行道不行道隨所應",
    "X58n1024_002:0644a18": "可度為說種種法。",
    "X58n1024_002:0644a19": "問依此說時則無始終何容有此一代時中諸部經",
    "X58n1024_002:0644a20": "教。答一乘玄門諸佛齊證故一切如來法爾皆於無",
    "X58n1024_002:0644a21": "邊世界常轉如是無盡法輪令諸眾生返本還源窮",
    "X58n1024_002:0644a22": "未來際無有休息但隨見聞說有三時五會之別諸",
    "X58n1024_002:0644a23": "慈悲者為下劣眾生於無盡說中略取此等結集流",
    "X58n1024_002:0644a24": "通故有此等諸部教典令尋於此見無邊法如觀牗",
    "X58n1024_002:0644b01": "隙見無際空而此時說即同無盡以一時即一切時",
    "X58n1024_002:0644b02": "一說即一切說故華嚴云恒以佛日普照法界隨本",
    "X58n1024_002:0644b03": "願力常現不沒恒住法界無有變異。",
    "X58n1024_002:0644b04": "問若此多劫常恒說者何故如來有涅槃耶。答一切",
    "X58n1024_002:0644b05": "諸佛本不涅槃如華嚴法界品中開旃檀塔見三世",
    "X58n1024_002:0644b06": "佛無涅槃者又復涅槃亦是說法攝生與成道說法",
    "X58n1024_002:0644b07": "無差別故法華壽量品云為度眾生故方便現涅槃",
    "X58n1024_002:0644b08": "而實不滅度常住此說法華嚴出現品云若有眾生",
    "X58n1024_002:0644b09": "應以涅槃而得度者如來則為示現涅槃而實如來",
    "X58n1024_002:0644b10": "無生無滅無有滅度是故說法總無休時。",
    "X58n1024_002:0644b11": "問智度論云須扇多佛晨朝成道日暮涅槃唯留化",
    "X58n1024_002:0644b12": "佛度諸眾生則知佛土亦有不說華嚴教耶。答非一",
    "X58n1024_002:0644b13": "切佛土中皆用言語說法如淨名云有以佛所化人",
    "X58n1024_002:0644b14": "而作佛事乃至有以八萬塵勞作佛事等則知須扇",
    "X58n1024_002:0644b15": "多佛以所化身而為說法正是華嚴無盡教相中之",
    "X58n1024_002:0644b16": "一教相耳何云不說。△問據古德共云如燈明佛晨",
    "X58n1024_002:0644b17": "旦說法華中夜便滅度則法華之外非有別時更說",
    "X58n1024_002:0644b18": "涅槃謂人根利故聞法華竟不須復說涅槃又迦葉",
    "X58n1024_002:0644b19": "佛時亦爾則知涅槃或說不說或有國土唯說三乘",
    "X58n1024_002:0644b20": "究竟不破如多寶佛或有國土唯說一乘無三可破",
    "X58n1024_002:0644b21": "如勝雲佛則知法華亦有說不說不同華嚴我不見",
    "X58n1024_002:0644b22": "有一佛國土其中如來不說此法何云法華涅槃之",
    "X58n1024_002:0644b23": "說亦該通十方耶。答說法華即是說涅槃以佛之知",
    "X58n1024_002:0644b24": "見不異佛性故說三乘即是說一乘諸有所作常為",
    "X58n1024_002:0644c01": "一事故說一乘即是說法華以頓圓別教與漸圓同",
    "X58n1024_002:0644c02": "教儀法雖殊而說一乘入佛慧無有別故則知法華",
    "X58n1024_002:0644c03": "涅槃之說亦恒遍法界也。△問稱性本教可爾逐機",
    "X58n1024_002:0644c04": "末教云何亦常演耶。答末不離本故依本而成故攝",
    "X58n1024_002:0644c05": "論云無不從此法界流無不還歸此法界本源既遠",
    "X58n1024_002:0644c06": "枝派自長是故人天小教等說亦無始終時也。",
    "X58n1024_002:0644c07": "問既諸經說皆悉常遍則五會時處豈不雜亂如菩",
    "X58n1024_002:0644c08": "提場說華嚴時既遍虗空周於毛道盡未來際未知",
    "X58n1024_002:0644c09": "鹿野苑等亦說華嚴不設爾何失二俱有過若彼不",
    "X58n1024_002:0644c10": "說即說處不遍說時不常若彼亦說時處即成雜亂",
    "X58n1024_002:0644c11": "何故以經唯云菩提場說華嚴鹿野苑說阿含今何",
    "X58n1024_002:0644c12": "鹿苑亦說華嚴豈不成雜亂耶。答說華嚴菩提場處",
    "X58n1024_002:0644c13": "既遍十方一切塵道即彼鹿野苑等皆有菩提場會",
    "X58n1024_002:0644c14": "是故寂場無不常遍說阿含鹿野苑處既遍法界乃",
    "X58n1024_002:0644c15": "至塵毛即寂場等皆有鹿苑是故鹿苑無不常遍既",
    "X58n1024_002:0644c16": "為門不同亦不成雜亂也。△問若約為門不同為互",
    "X58n1024_002:0644c17": "相見不若相見者還成雜亂若不相見何以知遍。答",
    "X58n1024_002:0644c18": "若約華嚴與阿含等全教相攝則彼此互無各遍法",
    "X58n1024_002:0644c19": "界而有隱顯不同不見也可若約諸教相資則彼此",
    "X58n1024_002:0644c20": "互有同遍法界而有主伴不同相見也可餘一一會",
    "X58n1024_002:0644c21": "一一經處皆亦如是準以思之。",
    "X58n1024_002:0644c22": "問諸佛說教亦如是不。答此佛既爾餘佛例然經云",
    "X58n1024_002:0644c23": "三世諸佛已說今說當說我等諸佛亦如是說。△問",
    "X58n1024_002:0644c24": "餘佛說經時處與遮那說經時處為相見不設爾何",
    "X58n1024_002:0645a01": "失二俱有過謂若相見即乖相遍若不相見不成主",
    "X58n1024_002:0645a02": "伴。答見與不見二義俱成謂二互相見主伴義成見",
    "X58n1024_002:0645a03": "與不見相遍義成但見則同遍不見各遍以為異耳",
    "X58n1024_002:0645a04": "文有四句一主主不相見遮那為主時十方餘佛但",
    "X58n1024_002:0645a05": "得為伴不得為主若餘佛為主遮那亦即為伴不得",
    "X58n1024_002:0645a06": "為主二伴伴不相見如諸佛為遮那伴時遮那更不",
    "X58n1024_002:0645a07": "得為伴遮那為餘佛伴時餘佛亦不得又為伴矣三",
    "X58n1024_002:0645a08": "主伴互相見如遮那為主見餘伴佛伴佛亦見遮那",
    "X58n1024_002:0645a09": "四伴主互相見如遮那為伴餘佛為主兩得相見若",
    "X58n1024_002:0645a10": "互不相見即各遍法界彼此相攝而互無故若互得",
    "X58n1024_002:0645a11": "相見即同遍法界彼此相資而互有故為門不同亦",
    "X58n1024_002:0645a12": "無雜亂常相融攝亦無障礙。",
    "X58n1024_002:0645a13": "問餘教云何。答聲教既爾餘教例然是故通論開為",
    "X58n1024_002:0645a14": "十例或以音聲或現妙色或以奇香或以上味或以",
    "X58n1024_002:0645a15": "妙觸或以法境或內六根或四威儀或弟子人物或",
    "X58n1024_002:0645a16": "一切所作皆堪攝物具如不思議品說若別言聲亦",
    "X58n1024_002:0645a17": "有十例一如來語業圓音自說二如來毛孔出聲說",
    "X58n1024_002:0645a18": "法三如來光明舒音演法四令菩薩口業說法五令",
    "X58n1024_002:0645a19": "菩薩毛孔亦出音聲說法六令菩薩光明亦有音聲",
    "X58n1024_002:0645a20": "說法七令諸剎海出聲說法八令一切眾生悉為說",
    "X58n1024_002:0645a21": "法九遍三世中皆以音聲說法十以一切法中皆出",
    "X58n1024_002:0645a22": "聲說法故普賢行品云佛說菩薩說剎說眾生說三",
    "X58n1024_002:0645a23": "世一切說如音聲說法有此十種餘色香等皆各具",
    "X58n1024_002:0645a24": "十是則已為百門說法準知內內外外根根塵塵無",
    "X58n1024_002:0645b01": "不恒常周遍而說一切無盡法矣餘如指歸華玄等",
    "X58n1024_002:0645b02": "釋。",
    "X58n1024_002:0645b03": "言十義者一本末差別門二依本起末門三攝末歸",
    "X58n1024_002:0645b04": "本門四本末無礙門五隨機不定門六顯密同時門",
    "X58n1024_002:0645b05": "七一時頓演門八寂寞無言門九該運三際門十重",
    "X58n1024_002:0645b06": "重無盡門。",
    "X58n1024_002:0645b07": "第一本末差別門者謂本末同時始終一類各無異",
    "X58n1024_002:0645b08": "說。△然有三位一若小乘中則初度陳如後度須跋",
    "X58n1024_002:0645b09": "中間亦唯說小益小如四阿含經及五部律等二若",
    "X58n1024_002:0645b10": "約三乘則始終說三通益三機如密迹經等三若約",
    "X58n1024_002:0645b11": "一乘則始終唯為圓機說於圓極如華嚴經等其中",
    "X58n1024_002:0645b12": "不通小乘復攝九世該於前後更無異說。△然此三",
    "X58n1024_002:0645b13": "類依於此世根性定者常開如上一類之法故佛所",
    "X58n1024_002:0645b14": "演各通始終更無前後。",
    "X58n1024_002:0645b15": "第二依本起末門者此有五類謂初為菩薩說大二",
    "X58n1024_002:0645b16": "為緣覺三為聲聞四為善根眾生五為邪定如出現",
    "X58n1024_002:0645b17": "品日照高山及三千初成喻中廣辨其相皆明先大",
    "X58n1024_002:0645b18": "後小。△約法名從本起末以於一佛乘分別說三故",
    "X58n1024_002:0645b19": "十八本二皆大乘出故約機各是一類之機非約一",
    "X58n1024_002:0645b20": "機前大後小。",
    "X58n1024_002:0645b21": "第三攝末歸本門者依無量義初時說小次說中乘",
    "X58n1024_002:0645b22": "後時說大故也法華亦云昔於波羅奈轉四諦法輪",
    "X58n1024_002:0645b23": "今復轉最妙無上大法輪探密妙智說皆先小後大。",
    "X58n1024_002:0645b24": "△然此門中有二類人一者一人備歷小大如四大",
    "X58n1024_002:0645c01": "聲聞等二者先稟小人未必後時稟大以小性定故",
    "X58n1024_002:0645c02": "而聞後時說大故異前始終俱小後稟大人未必要",
    "X58n1024_002:0645c03": "從小來以有頓悟機故而知先來說小故非前始終",
    "X58n1024_002:0645c04": "俱大。",
    "X58n1024_002:0645c05": "第四本末無礙門者謂初舉照山王之極說明非本",
    "X58n1024_002:0645c06": "無以垂末後顯歸大海之異流明非末無以歸本故",
    "X58n1024_002:0645c07": "本末交暎與奪相資方為攝生之善巧矣是故通論",
    "X58n1024_002:0645c08": "總有五位一根本一乘如華嚴經二密意小乘三密",
    "X58n1024_002:0645c09": "意大乘四顯了三乘上三如深密經五破異一乘如",
    "X58n1024_002:0645c10": "法華經。",
    "X58n1024_002:0645c11": "第五隨機不定門者謂上之四門初門明三類機始",
    "X58n1024_002:0645c12": "終常定次門明五類機異時常定三門明一類機自",
    "X58n1024_002:0645c13": "淺之深四門明二類機初機聞頓後機從淺至深更",
    "X58n1024_002:0645c14": "有一類不定之機或從小乘次入三乘後入一乘亦",
    "X58n1024_002:0645c15": "有從小直入一乘或多類機隨聞一句異解不同。",
    "X58n1024_002:0645c16": "第六顯密同時門者謂同聽異聞若互相知者是顯",
    "X58n1024_002:0645c17": "不定若互不相知者即是祕密顯密同時亦無前後。",
    "X58n1024_002:0645c18": "第七一時頓演門者謂上來諸門一時頓演華嚴云",
    "X58n1024_002:0645c19": "如來一語中演無邊經海無量義云佛一切時說大",
    "X58n1024_002:0645c20": "小等。",
    "X58n1024_002:0645c21": "第八寂寞無言門者謂從初得道乃至涅槃不說一",
    "X58n1024_002:0645c22": "句般若云我從成道已來不說一字汝亦不聞涅槃",
    "X58n1024_002:0645c23": "云若知如來常不說法是名具足多聞楞伽云我某",
    "X58n1024_002:0645c24": "夜成道至某夜涅槃於此二中間我都無所說緣自",
    "X58n1024_002:0646a01": "得本住故我作是說彼佛及與我悉無有差別。",
    "X58n1024_002:0646a02": "第九該通三際門者謂此上諸門盡通三際經云一",
    "X58n1024_002:0646a03": "法門中無量門無量千劫如是說。",
    "X58n1024_002:0646a04": "第十重重無盡門者謂前之九門隨時隨處重重無",
    "X58n1024_002:0646a05": "盡皆無前後經云毗盧遮那佛願力周法界一切國",
    "X58n1024_002:0646a06": "土中恒轉無上輪。",
    "X58n1024_002:0646a07": "此上十門圓通無礙是則前後即無前後無前後之",
    "X58n1024_002:0646a08": "前後耳。",
    "X58n1024_002:0646a09": "言五教者一小乘教二大乘始教三終教四一乘頓",
    "X58n1024_002:0646a10": "教五圓教。",
    "X58n1024_002:0646a11": "初小乘教者即愚法二乘教異大乘故逐機設故隨",
    "X58n1024_002:0646a12": "他語故以其明諸法數一向差別所謂揀邪正辨聖",
    "X58n1024_002:0646a13": "凡分欣厭析因果也。",
    "X58n1024_002:0646a14": "二大乘始教者亦名分教但明諸法皆空未盡大乘",
    "X58n1024_002:0646a15": "法理故名為始但明一切法相有成佛不成佛故名",
    "X58n1024_002:0646a16": "為分。",
    "X58n1024_002:0646a17": "三終教者亦名實教由明緣起無性一切皆如定性",
    "X58n1024_002:0646a18": "二乘無性闡提悉當成佛方盡大乘至極之說故名",
    "X58n1024_002:0646a19": "為終以稱實理故名為實。",
    "X58n1024_002:0646a20": "上之二教並依地位漸次修成故總名漸。",
    "X58n1024_002:0646a21": "四一乘頓教者但一念不生即名為佛不依地位漸",
    "X58n1024_002:0646a22": "次說。故如思益云得諸法正性者不從一地至於一",
    "X58n1024_002:0646a23": "地楞伽云初地即為八無所有何次。",
    "X58n1024_002:0646a24": "不同於前漸次修行不同於後圓融具德故立名頓。",
    "X58n1024_002:0646b01": "問此若是教更何是理。答頓詮此理故名頓教別為",
    "X58n1024_002:0646b02": "一類離念機故亦為對治空有俱存三種著相人故",
    "X58n1024_002:0646b03": "即順禪宗。",
    "X58n1024_002:0646b04": "五圓教者統該前四圓滿具足一位即一切位一切",
    "X58n1024_002:0646b05": "位即一位是故十信滿心即攝五位成正覺等依普",
    "X58n1024_002:0646b06": "賢法界性相圓融主伴無盡身剎塵毛交遍互入故",
    "X58n1024_002:0646b07": "名圓教如華嚴云顯現自在力為說圓滿經無量諸",
    "X58n1024_002:0646b08": "眾生悉受菩提記等。",
    "X58n1024_002:0646b09": "若廣約所詮法相辨者。",
    "X58n1024_002:0646b10": "初小教中說有七十五法。△唯明人空不明法空縱",
    "X58n1024_002:0646b11": "說法空少不明顯。△但依六識三毒建立染淨根本",
    "X58n1024_002:0646b12": "故阿舍云貪恚愚癡是世間根本等。△未盡法源故",
    "X58n1024_002:0646b13": "多諍論。",
    "X58n1024_002:0646b14": "總相如是若別明者略舉十門法義差別。",
    "X58n1024_002:0646b15": "說唯六識義分為心意識。△除佛一人有菩提性餘",
    "X58n1024_002:0646b16": "諸眾生無佛種性。△方便資加見修證中修至忍位",
    "X58n1024_002:0646b17": "得不退轉。△聲聞下根極疾三生得羅漢果最極遲",
    "X58n1024_002:0646b18": "者經六十劫獨覺中根極疾四生遲經百劫如來上",
    "X58n1024_002:0646b19": "根定滿三祇。△但分段身至究竟位。△斷煩惱障證",
    "X58n1024_002:0646b20": "我空理。△既趣寂後皆無回心。△佛果相好唯是無",
    "X58n1024_002:0646b21": "常。△娑婆閻浮為佛報土三千百億即攝化境。△此",
    "X58n1024_002:0646b22": "釋迦身乃是實報非法非化或立為二即有生身化",
    "X58n1024_002:0646b23": "身佛別。",
    "X58n1024_002:0646b24": "如是等義廣如小乘經論中說。",
    "X58n1024_002:0646c01": "二始教中廣談法相少及法性其所云性亦是相數。",
    "X58n1024_002:0646c02": "△說有百法決擇分明故少諍論。△又說諸法一切",
    "X58n1024_002:0646c03": "皆空。△不說不空中道妙理。",
    "X58n1024_002:0646c04": "總相如是若別明者開為二門。△先且對他教辨異",
    "X58n1024_002:0646c05": "於中分二。",
    "X58n1024_002:0646c06": "初相宗法義略舉十門。",
    "X58n1024_002:0646c07": "說有八識唯是生滅依生滅識建立生死及涅槃因。",
    "X58n1024_002:0646c08": "△法爾種子有無永別是故五性三乘決定不同。△",
    "X58n1024_002:0646c09": "既所立識唯業惑生故所立真如常恒不變不許隨",
    "X58n1024_002:0646c10": "緣。△依他起性似有不無非即無性真空圓成經說",
    "X58n1024_002:0646c11": "空義但約所執。△既言三性五性不同故說一分眾",
    "X58n1024_002:0646c12": "生決不成佛名生界不減。△真俗二諦迢然不同非",
    "X58n1024_002:0647a01": "斷非常果生因滅。△同時四相滅表後無。△根本後",
    "X58n1024_002:0647a02": "得緣境斷惑義說雙觀決定別照以有為智證無為",
    "X58n1024_002:0647a03": "理義說不異而實非一。△既出世智依生滅識種故",
    "X58n1024_002:0647a04": "四智心品為相所遷佛果報身有為無漏。",
    "X58n1024_002:0647a05": "如是義類廣有眾多具如深密等經瑜伽雜集等論。",
    "X58n1024_002:0647a06": "次空宗法義略有五門。",
    "X58n1024_002:0647a07": "說一切法皆無自性即是真如以此無性而為其名",
    "X58n1024_002:0647a08": "凡愚不了著於法相故但標名而遮其非。△能了此",
    "X58n1024_002:0647a09": "者即名真智。△所詮法義不出二諦差別法相乃名",
    "X58n1024_002:0647a10": "為俗無為義性即名為真。△有謂依計空謂圓成。△",
    "X58n1024_002:0647a11": "雖說佛身五求不得得即虗妄無得乃真離一切相",
    "X58n1024_002:0647a12": "名佛功德故以有我為妄無我為真。",
    "X58n1024_002:0647a13": "如是義類亦有眾多具如諸部般若等經中觀百門",
    "X58n1024_002:0647a14": "等論。",
    "X58n1024_002:0647a15": "次正約當法廣明復有十門。",
    "X58n1024_002:0647a16": "說賴耶識為諸法依從業種生唯是生滅。△就有為",
    "X58n1024_002:0647a17": "中立五種性由法爾故無始時來一切有情有無永",
    "X58n1024_002:0647a18": "別。△資等五位乾等十地修至加行性地位中得不",
    "X58n1024_002:0647a19": "退墮。△成菩提道定滿三祇。△亦是分段至究竟果。",
    "X58n1024_002:0647a20": "△聲聞緣覺斷煩惱種分斷所知菩薩俱斷。△決定",
    "X58n1024_002:0647a21": "性者趣寂不迴不定性者並迴向大。△三十二相是",
    "X58n1024_002:0647a22": "化身好八萬四千是報身德但此修生及佛法身俱",
    "X58n1024_002:0647a23": "常無常。△以釋迦身隨他受用實報淨土在首羅天",
    "X58n1024_002:0647a24": "化身充滿百億閻浮。△如來法身唯真境界釋迦佛",
    "X58n1024_002:0647b01": "身化非法報或分生身法身二佛或開三身或立四",
    "X58n1024_002:0647b02": "佛。",
    "X58n1024_002:0647b03": "如是等義詳如佛地阿毗達磨大品等經顯揚智度",
    "X58n1024_002:0647b04": "攝論中說。",
    "X58n1024_002:0647b05": "二終教中多談法性少及法相其所云相亦會歸性。",
    "X58n1024_002:0647b06": "△盡大乘說故無諍論。△由明不空真如中道。△不",
    "X58n1024_002:0647b07": "但說空以為至極。",
    "X58n1024_002:0647b08": "總相如是若別明者亦開二門。△先且對他教辯異",
    "X58n1024_002:0647b09": "於中亦二。",
    "X58n1024_002:0647b10": "初對相宗揀顯法義亦有十門。",
    "X58n1024_002:0647b11": "所說八識通如來藏隨緣成立生滅與不生滅和合",
    "X58n1024_002:0647b12": "而成非一非異。△一切眾生平等一性皆同一乘同",
    "X58n1024_002:0647b13": "一解脫。△但是真如隨緣成立。△依他無性即是圓",
    "X58n1024_002:0647b14": "成。△一理齊平故說生界佛界不增不減。△第一義",
    "X58n1024_002:0647b15": "空該通真妄真非俗外即俗而真故雖空不斷雖有",
    "X58n1024_002:0647b16": "不常。△四相同時體性即滅。△緣境斷惑不二而二",
    "X58n1024_002:0647b17": "有能所斷二而不二說為內證照惑無本即是智體",
    "X58n1024_002:0647b18": "照體無自即是證如非智外如為智所證非如外智",
    "X58n1024_002:0647b19": "能證於如。△既世出世智依如來藏始本不二則有",
    "X58n1024_002:0647b20": "為無為非一非異故佛化身即當即法不墮諸數況",
    "X58n1024_002:0647b21": "於報體即體之智非相所遷。",
    "X58n1024_002:0647b22": "次對空宗揀顯法義亦有五門。",
    "X58n1024_002:0647b23": "但明自性清淨本然常住真心方為實理此真如體",
    "X58n1024_002:0647b24": "唯是一心即以此心為其名目權乘不了住平等空",
    "X58n1024_002:0647c01": "非諸法性故令認體而表其是。△一心真實本自能",
    "X58n1024_002:0647c02": "知通於理智徹於染淨。△所詮法義具足三諦色等",
    "X58n1024_002:0647c03": "即空是為真諦空即色等乃為俗諦一真心性非色",
    "X58n1024_002:0647c04": "非空能色能空名為中道第一義諦就二諦中一真",
    "X58n1024_002:0647c05": "法性目之為真種種義相稱之為俗。△遍計執性情",
    "X58n1024_002:0647c06": "有理無依他起性相有性無圓成實性情無理有相",
    "X58n1024_002:0647c07": "無性有。△一切諸佛自體皆具常樂我淨真實功德",
    "X58n1024_002:0647c08": "身智通光一一無盡性自本有不待機緣故以無我",
    "X58n1024_002:0647c09": "為妄有我為真。",
    "X58n1024_002:0647c10": "後正約當法廣明亦有十門。",
    "X58n1024_002:0647c11": "說梨耶識乃是真如隨緣合成是故八識通如來藏",
    "X58n1024_002:0647c12": "非唯生滅。△就真如中立種性故徧諸眾生皆有佛",
    "X58n1024_002:0648a01": "性。△信等五十二位之中修至初住即得不退。△行",
    "X58n1024_002:0648a02": "成佛果不定三祗亦無百劫修相好業。△地前留惑",
    "X58n1024_002:0648a03": "受分段身初地斷種受變易身。△於二障中正使習",
    "X58n1024_002:0648a04": "氣三賢伏現見道除種地上侵習佛位究淨。△一切",
    "X58n1024_002:0648a05": "二乘無不回心。△報身相好八萬四千修生法身亦",
    "X58n1024_002:0648a06": "常無常。△所住依果在三界外數世界種無量恒沙",
    "X58n1024_002:0648a07": "為一佛界所攝化境。△如來法身唯以妙智或以境",
    "X58n1024_002:0648a08": "智釋迦佛身亦法報化或開二佛三身或立四佛五",
    "X58n1024_002:0648a09": "身。",
    "X58n1024_002:0648a10": "如是等義詳如勝鬘本業仁王瓔珞等經佛性寶性",
    "X58n1024_002:0648a11": "起信論等中說。",
    "X58n1024_002:0648a12": "四頓教中總不說法相唯辯真性。△一切所有唯是",
    "X58n1024_002:0648a13": "妄想一切法界唯是絕言五法與三自性俱空八識",
    "X58n1024_002:0648a14": "及二無我盡遣訶教勸離毀相泯心生心即妄不生",
    "X58n1024_002:0648a15": "即佛。△亦無佛無不佛無生無不生。△如淨名默住",
    "X58n1024_002:0648a16": "顯不二等是其意也。",
    "X58n1024_002:0648a17": "總相如是若別明者亦有十門法義差別。",
    "X58n1024_002:0648a18": "說一切法唯一真如。△離言說相名為種性。△一念",
    "X58n1024_002:0648a19": "不生即名為佛有何行位漸次差別。△既唯一念無",
    "X58n1024_002:0648a20": "時可說。△所依身分亦不可說。△一切煩惱本來自",
    "X58n1024_002:0648a21": "離。△二乘聲聞非迴不迴。△一切佛身唯一法身相",
    "X58n1024_002:0648a22": "盡離念平等平等不可說有功德差別亦不可說常",
    "X58n1024_002:0648a23": "與無常。△依真而住非有國土。△如來法身非智非",
    "X58n1024_002:0648a24": "境釋迦佛身法非報化是故唯立一實性佛。",
    "X58n1024_002:0648b01": "如是等義廣如淨名圓覺楞伽寶積等經般若涅槃",
    "X58n1024_002:0648b02": "論等中說。",
    "X58n1024_002:0648b03": "五圓教中所說唯是無盡法界。△性海圓融緣起無",
    "X58n1024_002:0648b04": "礙相即相入如因陀羅網重重無際微細相容主伴",
    "X58n1024_002:0648b05": "無盡。△十十法門各攝法界。",
    "X58n1024_002:0648b06": "總相如是若別明者亦有十門法義差別。",
    "X58n1024_002:0648b07": "說一法界性起為心或開十心以彰無量。△菩薩種",
    "X58n1024_002:0648b08": "性即因即果盡三世間一切諸法甚深廣大與法界",
    "X58n1024_002:0648b09": "等。△攝前諸教所明行位始從十信乃至佛地六位",
    "X58n1024_002:0648b10": "不同隨得一位得一切位。△一切時分悉皆不定念",
    "X58n1024_002:0648b11": "劫圓融自在無礙。△但分段身至於十地。△斷除惑",
    "X58n1024_002:0648b12": "障一即一切。△一切二乘並已迴竟悉無所迴。△佛",
    "X58n1024_002:0648b13": "實相好有十蓮華藏世界海微塵數相彼一一相皆",
    "X58n1024_002:0648b14": "遍法界業用亦爾然德用體通常無常。△靈山淨土",
    "X58n1024_002:0648b15": "華藏世界無量雜類諸國土海皆是十佛攝化境界。",
    "X58n1024_002:0648b16": "△如來法身境智存泯或具或絕釋迦佛身非但三",
    "X58n1024_002:0648b17": "身亦即十身故立十佛以顯無盡。",
    "X58n1024_002:0648b18": "如是等義廣如法華涅槃華嚴等經十地不思議等",
    "X58n1024_002:0648b19": "論說。",
    "X58n1024_002:0648b20": "以上諸教所指經論然取多分略出一二實非局判",
    "X58n1024_002:0648b21": "以一經一論中容有多教故下俱倣此。",
    "X58n1024_002:0648b22": "若別出斷證分齊者。",
    "X58n1024_002:0648b23": "初小教中先明聲聞依四諦教斷煩惱障。△言四諦",
    "X58n1024_002:0648b24": "者一苦諦別明二十五有總則六道生死二十五有",
    "X58n1024_002:0648c01": "者謂四洲四惡趣六欲并梵天四禪四空處無想及",
    "X58n1024_002:0648c02": "那含也六道者謂地獄畜生餓鬼修羅及人天也雖",
    "X58n1024_002:0648c03": "然苦樂不同畢竟生死相續。△二集諦即見思惑亦",
    "X58n1024_002:0648c04": "云見修又云四住染汙無知界內惑等。△三滅諦滅",
    "X58n1024_002:0648c05": "前苦集顯偏真理因滅會真滅非真諦。△四道諦略",
    "X58n1024_002:0648c06": "則戒定慧廣則三十七品一四念處謂觀身不淨觀",
    "X58n1024_002:0648c07": "受是苦觀心無常觀法無我二四正勤謂未生惡者",
    "X58n1024_002:0648c08": "令惡不生已生惡者令惡消滅未生善者令善發生",
    "X58n1024_002:0648c09": "已生善者令善增長三四如意足謂欲念進慧四五",
    "X58n1024_002:0648c10": "根謂信進念定慧。五五力同上信等根名六七覺支",
    "X58n1024_002:0648c11": "謂念擇進喜輕安定捨七八正道謂正見思惟語業",
    "X58n1024_002:0648c12": "進定念命。△然四諦中前二為世間因果謂苦果集",
    "X58n1024_002:0649a01": "因後二為出世因果謂滅果道因聲聞根鈍知苦斷",
    "X58n1024_002:0649a02": "集慕果修因故世出世皆前果後因也。△言煩惱者",
    "X58n1024_002:0649a03": "即見思惑見是分別思是俱生。△見有八十八使謂",
    "X58n1024_002:0649a04": "貪瞋癡慢疑五鈍使身見邊見邪見見取戒取五利",
    "X58n1024_002:0649a05": "使歷三界四諦下增減不同成八十八謂欲界苦下",
    "X58n1024_002:0649a06": "十使具足集滅下各七使除身邊戒道下八使除身",
    "X58n1024_002:0649a07": "邊見共為三十二上二界四諦下各除瞋使餘皆如",
    "X58n1024_002:0649a08": "欲界共為二十八。二界合成五十六并前欲界三十",
    "X58n1024_002:0649a09": "二共有八十八也。△思有八十一品。謂三界分為九",
    "X58n1024_002:0649a10": "地欲界合為一地四禪四空為八。欲界地中有九品",
    "X58n1024_002:0649a11": "貪瞋癡慢謂上上上中上下中上中中中下下上下",
    "X58n1024_002:0649a12": "中下下上上一品獨潤二生上中上下二品共潤二",
    "X58n1024_002:0649a13": "生中上一品獨潤一生中中中下二品共潤一生下",
    "X58n1024_002:0649a14": "上一品獨潤半生下中下下二品共潤半生具不善",
    "X58n1024_002:0649a15": "性及有覆性故潤七生上八地中各有九品唯除瞋",
    "X58n1024_002:0649a16": "使以為定力所攝伏故唯有覆性不多潤生三界共",
    "X58n1024_002:0649a17": "有八十一也。△前分別惑名之為麤強思計度而生",
    "X58n1024_002:0649a18": "起故亦名發業煩惱能發業故後俱生惑名之為細",
    "X58n1024_002:0649a19": "與身俱生任運起故亦名潤生煩惱能潤生故。△其",
    "X58n1024_002:0649a20": "間行位略開為五。△一資糧位修三觀行。初五停心",
    "X58n1024_002:0649a21": "觀一多貪眾生不淨觀二多瞋眾生慈悲觀三多散",
    "X58n1024_002:0649a22": "眾生數息觀四多癡眾生因緣觀五多障眾生念佛",
    "X58n1024_002:0649a23": "觀二別相念觀即上四念處是。三總相念觀謂觀身",
    "X58n1024_002:0649a24": "不淨受心法皆不淨乃至觀法無我身受心亦無我",
    "X58n1024_002:0649b01": "但此位中惟觀苦諦伏煩惱惑。△二加行位有四一",
    "X58n1024_002:0649b02": "煖位剏觀四諦修十六行二頂位用觀同前轉更明",
    "X58n1024_002:0649b03": "朗。三忍位有三下忍遍觀八諦修三十二行中忍縮",
    "X58n1024_002:0649b04": "觀漸減緣行乃至一行二剎那在名中忍滿即入上",
    "X58n1024_002:0649b05": "忍上忍惟觀欲界苦諦但有一行二剎那在前一剎",
    "X58n1024_002:0649b06": "那盡名上忍滿即入世第一。四世第一位亦惟觀欲",
    "X58n1024_002:0649b07": "界苦即上忍位二剎那中後一剎那盡名世第一滿",
    "X58n1024_002:0649b08": "引入無漏見道此之四位漸能伏除煩惱分別。△三",
    "X58n1024_002:0649b09": "通達位即初果位從世第一後心生苦忍真明次於",
    "X58n1024_002:0649b10": "八諦下發八忍八智總十六心十六心中前十五心",
    "X58n1024_002:0649b11": "無間道時名預流向至十六心解脫道時名預流果",
    "X58n1024_002:0649b12": "此位斷三界八十八使分別見惑見真諦故又名見",
    "X58n1024_002:0649b13": "道。△四修習位謂於欲界九品俱生思煩惱中若斷",
    "X58n1024_002:0649b14": "前六品斷至第五品解脫道時名一來向斷至第六",
    "X58n1024_002:0649b15": "品解脫道時名一來果若斷後三品斷至第二品解",
    "X58n1024_002:0649b16": "脫道時名不還向斷至第三品解脫道時名不還果",
    "X58n1024_002:0649b17": "若斷上八地七十二品俱生思煩惱中斷至第七十",
    "X58n1024_002:0649b18": "一品解脫道時名羅漢向自從預流正住果後進斷",
    "X58n1024_002:0649b19": "修惑已來齊此解脫皆修道攝。△五無學位謂斷至",
    "X58n1024_002:0649b20": "第七十二品解脫道時證五分法身名羅漢果此位",
    "X58n1024_002:0649b21": "斷分別俱生煩惱並盡子縛已斷果縛猶存名有餘",
    "X58n1024_002:0649b22": "涅槃若灰身泯智名無餘涅槃。",
    "X58n1024_002:0649b23": "次明辟支有二類別。△一緣覺值佛出世稟十二因",
    "X58n1024_002:0649b24": "緣教所謂一無明二行三識四名色五六入六觸七",
    "X58n1024_002:0649c01": "受八愛九取十有十一生十二老死然此觀境與前",
    "X58n1024_002:0649c02": "四諦開合異耳謂無明行愛取有五支合為集諦餘",
    "X58n1024_002:0649c03": "識名色入觸受生老死七支開為苦諦觀因緣智即",
    "X58n1024_002:0649c04": "為道諦十二支滅即為滅諦。但緣覺人先觀集諦若",
    "X58n1024_002:0649c05": "生起門觀者謂無明緣行乃至生緣老死若還滅門",
    "X58n1024_002:0649c06": "觀者謂無明滅則行滅乃至生滅則老死滅由觀因",
    "X58n1024_002:0649c07": "緣覺真諦理故名緣覺。△二獨覺出無佛世獨宿孤",
    "X58n1024_002:0649c08": "峰觀物變易自覺無生故名獨覺。△雖名不同行位",
    "X58n1024_002:0649c09": "無別此人斷三界分別俱生與聲聞同更侵煩惱習",
    "X58n1024_002:0649c10": "氣故居其上。",
    "X58n1024_002:0649c11": "後明佛。△從本因地初發心時緣四諦境發四弘願",
    "X58n1024_002:0649c12": "一未度者令度即眾生無邊誓願度此緣苦諦境二",
    "X58n1024_002:0649c13": "未解者令解即煩惱無盡誓願斷此緣集諦境三未",
    "X58n1024_002:0649c14": "安者令安即法門無量誓願學此緣道諦境四未得",
    "X58n1024_002:0649c15": "涅槃者令得涅槃即佛道無上誓願成此緣滅諦境。",
    "X58n1024_002:0649c16": "△既已發大心須行行填願。於三祗劫修六度行。△",
    "X58n1024_002:0649c17": "言三祇者且約我佛釋迦修行菩薩道時論分限者",
    "X58n1024_002:0649c18": "從古釋迦至尸棄佛值七萬五千佛名初一阿僧祇",
    "X58n1024_002:0650a01": "從此常離女身及四惡趣然不自知當來作佛若望",
    "X58n1024_002:0650a02": "聲聞位即五停心總別念處。△次從尸棄至然燈佛",
    "X58n1024_002:0650a03": "值七萬六千佛名第二阿僧祇。此時用七莖蓮華供",
    "X58n1024_002:0650a04": "養布髮掩泥得受記莂號釋迦文爾時自知作佛口",
    "X58n1024_002:0650a05": "未能說若望聲聞位即煖位。△次從然燈至毗婆尸",
    "X58n1024_002:0650a06": "佛值七萬七千佛名第三僧祇滿此時自知亦向人",
    "X58n1024_002:0650a07": "說必當作佛自他不疑若望聲聞位即頂位。△經如",
    "X58n1024_002:0650a08": "許時修行六度然修六度各有滿時如尸毗王代鴿",
    "X58n1024_002:0650a09": "檀滿普明王捨國尸滿羼提仙人為歌利王割截無",
    "X58n1024_002:0650a10": "恨忍滿大施太子抒海并七日翹足讚弗沙佛進滿",
    "X58n1024_002:0650a11": "尚闍黎鵲巢頂上禪滿劬嬪大臣分閻浮提七分息",
    "X58n1024_002:0650a12": "諍智滿。△修度滿後更住百劫種相好因修百福成",
    "X58n1024_002:0650a13": "一相如云大千盲人治差為一福等若望聲聞是下",
    "X58n1024_002:0650a14": "忍位。△次入補處生兜率托胎出胎出家降魔安住",
    "X58n1024_002:0650a15": "不動為中忍位次一剎那入上忍位後一剎那入世",
    "X58n1024_002:0650a16": "第一位發真無漏三十四心頓斷分別俱生煩惱習",
    "X58n1024_002:0650a17": "氣在於染變化土成劣應身佛坐生草座說小乘諦",
    "X58n1024_002:0650a18": "緣之法令彼一類下下凡夫外道轉凡成聖也。",
    "X58n1024_002:0650a20": "賢首五教儀卷第二"
}