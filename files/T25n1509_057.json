{
    "T25n1509_057:0463b16": "大智度論釋寶塔校量品第三十",
    "T25n1509_057:0463b17": "二(卷五十七)",
    "T25n1509_057:0463b19": "聖者龍樹造",
    "T25n1509_057:0463b20": "後秦龜茲國三藏鳩摩羅什譯",
    "T25n1509_057:0463b21": "[0463b21] 【經】[0463b21] 爾時佛告釋提桓因：「若有善男子、善女",
    "T25n1509_057:0463b22": "人聞是深般若波羅蜜，受持、親近、讀、誦、正憶",
    "T25n1509_057:0463b23": "念，不離薩婆若心，兩陣戰時，是善男子、善女",
    "T25n1509_057:0463b24": "人誦般若波羅蜜故，入軍陣中終不失命，刀",
    "T25n1509_057:0463b25": "箭不傷。何以故？是善男子、善女人長夜修",
    "T25n1509_057:0463b26": "行六波羅蜜，自除婬欲刀箭，亦除他人婬欲",
    "T25n1509_057:0463b27": "刀箭；自除瞋恚刀箭，亦除他人瞋恚刀箭；自",
    "T25n1509_057:0463b28": "除愚癡刀箭，亦除他人愚癡刀箭；自除邪見",
    "T25n1509_057:0463b29": "刀箭，亦除他人邪見刀箭；自除纏垢刀箭，亦",
    "T25n1509_057:0463c01": "除他人纏垢刀箭；自除諸結使刀箭，亦除他",
    "T25n1509_057:0463c02": "人結使刀箭。憍尸迦！以是因緣，是善男子、善",
    "T25n1509_057:0463c03": "女人，不為刀箭所傷。[0463c03] 「復次，憍尸迦！是善男子、",
    "T25n1509_057:0463c04": "善女人聞是深般若波羅蜜，受持、親近、讀、誦、",
    "T25n1509_057:0463c05": "正憶念，不離薩婆若心，若以毒藥薰、若以蠱",
    "T25n1509_057:0463c06": "道、若以火坑、若以深水、若欲刀殺、若與毒，如",
    "T25n1509_057:0463c07": "是眾惡皆不能傷。何以故？是般若波羅蜜是",
    "T25n1509_057:0463c08": "大明&#x546A;、是無上&#x546A;。若善男子、善女人於是",
    "T25n1509_057:0463c09": "明&#x546A;中學，自不惱身、亦不惱他、亦不兩惱。",
    "T25n1509_057:0463c10": "何以故？是善男子、善女人不得我、不得眾生、",
    "T25n1509_057:0463c11": "不得壽命，乃至知者、見者皆不可得；不得色、",
    "T25n1509_057:0463c12": "受、想、行、識，乃至一切種智亦不可得。以不可",
    "T25n1509_057:0463c13": "得故，不自惱身、亦不惱他、亦不兩惱。學是大",
    "T25n1509_057:0463c14": "明&#x546A;故，得阿耨多羅三藐三菩提；觀一切眾",
    "T25n1509_057:0463c15": "生心，隨意說法。何以故？過去諸佛學是大明",
    "T25n1509_057:0463c16": "&#x546A;，得阿耨多羅三藐三菩提；當來諸佛學是",
    "T25n1509_057:0463c17": "大明&#x546A;，當得阿耨多羅三藐三菩提；今現在",
    "T25n1509_057:0463c18": "諸佛學是大明&#x546A;，得阿耨多羅三藐三菩提。",
    "T25n1509_057:0463c19": "[0463c19] 「復次，憍尸迦！般若波羅蜜，若有但書寫經卷，",
    "T25n1509_057:0463c20": "於舍供養，不受、不讀，不誦、不說、不正憶念，是",
    "T25n1509_057:0463c21": "處若人、若非人不能得其便。何以故？是般若",
    "T25n1509_057:0463c22": "波羅蜜，為三千大千世界中四天王諸天乃",
    "T25n1509_057:0463c23": "至阿迦尼吒諸天子，及十方無量阿僧祇世",
    "T25n1509_057:0463c24": "界中諸四天王天，乃至阿迦尼吒諸天所守",
    "T25n1509_057:0463c25": "護故。是般若波羅蜜所止處，諸天皆來供養、",
    "T25n1509_057:0464a01": "恭敬、尊重、讚歎，禮拜已去。是善男子、善女人，",
    "T25n1509_057:0464a02": "是般若波羅蜜，但書寫經卷，於舍供養，不",
    "T25n1509_057:0464a03": "受、不讀、不誦、不說、不正憶念，今世得如是功",
    "T25n1509_057:0464a04": "德。譬如若人、若畜生來入菩提樹下，諸邊內",
    "T25n1509_057:0464a05": "外；設人、非人來，不能得其便。何以故？是處，過",
    "T25n1509_057:0464a06": "去諸佛於中得阿耨多羅三藐三菩提，未來",
    "T25n1509_057:0464a07": "諸佛、現在諸佛亦於中得阿耨多羅三藐三",
    "T25n1509_057:0464a08": "菩提；得佛已，施一切眾生無恐無畏，令無量",
    "T25n1509_057:0464a09": "阿僧祇眾生受天上、人中福樂，亦令無量阿",
    "T25n1509_057:0464a10": "僧祇眾生得須陀洹果，乃至得阿耨多羅三",
    "T25n1509_057:0464a11": "藐三菩提。以般若波羅蜜力故，是處得恭敬、",
    "T25n1509_057:0464a12": "禮拜，華香、瓔珞、擣香、澤香、幢蓋、伎樂供養。」",
    "T25n1509_057:0464a13": "[0464a13] 【論】[0464a13] 問曰：[0464a13] 現有受持、讀、誦，入於軍陣，為刀",
    "T25n1509_057:0464a14": "兵所傷，或至失命。又佛說：「業因緣，非空非",
    "T25n1509_057:0464a15": "海中，無有得免者。」是中佛何以故言「讀",
    "T25n1509_057:0464a16": "誦般若者，入軍陣中兵刃不傷，亦不失",
    "T25n1509_057:0464a17": "命」？[0464a17] 答曰：[0464a17] 有二種業因緣：一者、必應受報，二",
    "T25n1509_057:0464a18": "者、不必受報。為必應受報故，《法句》中如是",
    "T25n1509_057:0464a19": "說；此中為不必受報故，說「讀誦般若，兵",
    "T25n1509_057:0464a20": "刃不傷」。[0464a20] 譬如大逆重罪應死之人，雖有",
    "T25n1509_057:0464a21": "強力、財寶，不可得免；有人罪輕，雖入死",
    "T25n1509_057:0464a22": "科，理在可救，用力勢、財物，便得濟命，不",
    "T25n1509_057:0464a23": "救則死。善男子亦如是，若無必受報罪，雖",
    "T25n1509_057:0464a24": "有死事來，至讀誦般若波羅蜜，則得濟",
    "T25n1509_057:0464a25": "度；若不讀誦，則不免死，是故不得言般",
    "T25n1509_057:0464a26": "若波羅蜜無有力勢。[0464a26] 復次，善男子、善女人若",
    "T25n1509_057:0464a27": "遠離惡法，調伏其心，煩惱折減，一心直",
    "T25n1509_057:0464a28": "信善法，無有疑悔；從久遠已來，修集福",
    "T25n1509_057:0464a29": "德、智慧，於一切眾生有慈悲心，教化眾生，",
    "T25n1509_057:0464b01": "除去惡心。如是善男子，刀兵不傷，命不中",
    "T25n1509_057:0464b02": "斷。如佛自說因緣：「長夜行六波羅蜜，除己",
    "T25n1509_057:0464b03": "身及他身三毒刀箭。」五波羅蜜是福德，般若",
    "T25n1509_057:0464b04": "波羅蜜是智慧，以廣集此二事故，不中失",
    "T25n1509_057:0464b05": "命。[0464b05] 毒藥、水、火等，亦如是。[0464b05] 復次，如外道神仙",
    "T25n1509_057:0464b06": "&#x546A;術力故，入水不溺，入火不熱，毒蟲不",
    "T25n1509_057:0464b07": "螫，何況般若波羅蜜是十方諸佛所因成",
    "T25n1509_057:0464b08": "就&#x546A;術！[0464b08] 問曰：[0464b08] 如上所說，是事可信；今此中",
    "T25n1509_057:0464b09": "不能受持、讀、誦、念般若等，但書寫、供養，云",
    "T25n1509_057:0464b10": "何得是功德？[0464b10] 答曰：[0464b10] 是人所得功德，亦同於",
    "T25n1509_057:0464b11": "上。何以故？有人先已聞師說般若義，深入",
    "T25n1509_057:0464b12": "愛樂，然不識文字，違離師故，不能讀",
    "T25n1509_057:0464b13": "誦；而不惜財寶，雇人書寫，盡心種種供",
    "T25n1509_057:0464b14": "養，意與讀誦者同，故亦得功德。人不能得",
    "T25n1509_057:0464b15": "便者，諸天守護。是事難信，故佛以菩提樹",
    "T25n1509_057:0464b16": "為喻。佛以般若力故，於菩提樹下成無上",
    "T25n1509_057:0464b17": "道，無上道氣勢故，其處猶有威德，眾生入",
    "T25n1509_057:0464b18": "中，眾惡不得其便；何況般若波羅蜜是諸佛",
    "T25n1509_057:0464b19": "之母，善男子盡心供養而無功德？",
    "T25n1509_057:0464b20": "[0464b20] 【經】[0464b20] 釋提桓因白佛言：「世尊！若善男子、善女",
    "T25n1509_057:0464b21": "人書寫般若波羅蜜，華香、瓔珞乃至伎樂供",
    "T25n1509_057:0464b22": "養；若有人，佛般涅槃後，若供養舍利，若起塔",
    "T25n1509_057:0464b23": "供養、恭敬、尊重、讚歎，華香、瓔珞乃至伎樂供",
    "T25n1509_057:0464b24": "養——是二何者得福多？」[0464b24] 佛告釋提桓因：「我還",
    "T25n1509_057:0464b25": "問汝，隨汝意答我。於汝意云何？如佛得一切",
    "T25n1509_057:0464b26": "種智及得是身，從何道學，得是一切種智、得",
    "T25n1509_057:0464b27": "是身？」[0464b27] 釋提桓因白佛言：「佛從般若波羅蜜中",
    "T25n1509_057:0464b28": "學，得一切種智及相好身。」[0464b28] 佛告釋提桓因：「如",
    "T25n1509_057:0464b29": "是！如是！憍尸迦！佛從般若波羅蜜中學，得",
    "T25n1509_057:0464c01": "一切種智。憍尸迦！不以是身名為佛，得一切",
    "T25n1509_057:0464c02": "種智故名為佛。憍尸迦！是佛一切種智，從般",
    "T25n1509_057:0464c03": "若波羅蜜中生。以是故，憍尸迦！是佛身，一切",
    "T25n1509_057:0464c04": "種智所依處，佛因是身得一切種智。善男",
    "T25n1509_057:0464c05": "子當作是思惟：『是身，一切種智所依處。』是",
    "T25n1509_057:0464c06": "故我涅槃後舍利，當得供養。[0464c06] 「復次，憍尸迦！",
    "T25n1509_057:0464c07": "善男子、善女人若聞是般若波羅蜜，書寫、受",
    "T25n1509_057:0464c08": "持、親近、讀、誦、正憶念，華香、瓔珞、擣香、澤香、幢",
    "T25n1509_057:0464c09": "蓋、伎樂，恭敬、供養、尊重、讚歎，是善男子、善女",
    "T25n1509_057:0464c10": "人則為供養一切種智。以是故，憍尸迦！若有",
    "T25n1509_057:0464c11": "善男子、善女人書是般若波羅蜜，若受持、親",
    "T25n1509_057:0464c12": "近、讀、誦、說、正憶念、供養、恭敬、尊重、讚歎，華香、",
    "T25n1509_057:0464c13": "瓔珞乃至伎樂；若復有善男子、善女人，佛般",
    "T25n1509_057:0464c14": "涅槃後，供養舍利，起塔，恭敬、尊重、讚歎，華香",
    "T25n1509_057:0464c15": "乃至伎樂。若有善男子、善女人，是般若波羅",
    "T25n1509_057:0464c16": "蜜，書、持，供養、恭敬、尊重、讚歎，華香、瓔珞乃至伎",
    "T25n1509_057:0464c17": "樂，是人得福多！何以故？是般若波羅蜜中",
    "T25n1509_057:0464c18": "生五波羅蜜，生內空乃至無法有法空；四念",
    "T25n1509_057:0464c19": "處乃至十八不共法，一切三昧、一切禪定、一切",
    "T25n1509_057:0464c20": "陀羅尼，皆從般若波羅蜜中生；成就眾生、淨",
    "T25n1509_057:0464c21": "佛世界，皆從般若波羅蜜中生；菩薩家成",
    "T25n1509_057:0464c22": "就、色成就、資生之物成就、眷屬成就、大慈大",
    "T25n1509_057:0464c23": "悲成就，皆從般若波羅蜜中生；剎利大姓、婆",
    "T25n1509_057:0464c24": "羅門大姓、居士大家，皆從是般若波羅蜜中",
    "T25n1509_057:0464c25": "生；四天王天乃至阿迦尼吒天、須陀洹乃至",
    "T25n1509_057:0464c26": "阿羅漢、辟支佛、諸菩薩摩訶薩、諸佛，諸佛一",
    "T25n1509_057:0464c27": "切種智，皆從是般若波羅蜜中生。」[0464c27] 爾時，釋提",
    "T25n1509_057:0464c28": "桓因白佛言：「世尊！閻浮提人不供養般若波",
    "T25n1509_057:0464c29": "羅蜜，不恭敬、不尊重、不讚歎，為不知供養多",
    "T25n1509_057:0465a01": "所利益耶？」[0465a01] 佛告釋提桓因：「憍尸迦！於汝意云",
    "T25n1509_057:0465a02": "何？閻浮提中幾所人信佛不壞？信法、信僧不",
    "T25n1509_057:0465a03": "壞？幾所人於佛無疑？於法、於僧無疑？幾所人",
    "T25n1509_057:0465a04": "於佛決了？於法、於僧決了？」[0465a04] 釋提桓因白佛言：",
    "T25n1509_057:0465a05": "「世尊！閻浮提人於佛、法、僧不壞信少，於佛、法、",
    "T25n1509_057:0465a06": "僧無疑、決了亦少。」[0465a06] 「憍尸迦！於汝意云何？閻浮",
    "T25n1509_057:0465a07": "提幾所人得三十七品、三解脫門、八解脫、九",
    "T25n1509_057:0465a08": "次第定、四無礙智、六神通？閻浮提幾所人斷",
    "T25n1509_057:0465a09": "三結故，得須陀洹道？幾所人斷三結，亦婬瞋",
    "T25n1509_057:0465a10": "癡薄故，得斯陀含道？幾所人斷五下分結，",
    "T25n1509_057:0465a11": "得阿那含道？幾所人斷五上分結，得阿羅漢？",
    "T25n1509_057:0465a12": "閻浮提幾所人求辟支佛？幾所人發阿耨多",
    "T25n1509_057:0465a13": "羅三藐三菩提心？」[0465a13] 釋提桓因白佛言：「世尊！閻",
    "T25n1509_057:0465a14": "浮提中少所人得三十七品，乃至少所人發",
    "T25n1509_057:0465a15": "阿耨多羅三藐三菩提心。」[0465a15] 佛告釋提桓因：「如",
    "T25n1509_057:0465a16": "是！如是！憍尸迦！少所人信佛不壞、信法不壞、",
    "T25n1509_057:0465a17": "信僧不壞，少所人於佛無疑、於法無疑、於僧",
    "T25n1509_057:0465a18": "無疑，少所人於佛決了、於法決了、於僧決了；",
    "T25n1509_057:0465a19": "憍尸迦！亦少所人得三十七品、三解脫門、八",
    "T25n1509_057:0465a20": "解脫、九次第定、四無礙智、六神通。憍尸迦！亦",
    "T25n1509_057:0465a21": "少所人斷三結得須陀洹、斷三結亦婬瞋癡",
    "T25n1509_057:0465a22": "薄得斯陀含、斷五下分結得阿那含、斷五上",
    "T25n1509_057:0465a23": "分結得阿羅漢，少所人求辟支佛；於是中亦",
    "T25n1509_057:0465a24": "少所人發阿耨多羅三藐三菩提心、於發心",
    "T25n1509_057:0465a25": "中亦少所人行菩薩道。何以故？是眾生前世",
    "T25n1509_057:0465a26": "不見佛、不聞法、不供養比丘僧，不布施、不持",
    "T25n1509_057:0465a27": "戒、不忍辱、不精進、不禪定、無智慧，不聞內空、",
    "T25n1509_057:0465a28": "外空乃至無法有法空，亦不聞不修四念處",
    "T25n1509_057:0465a29": "乃至十八不共法，亦不聞不修諸三昧門、諸",
    "T25n1509_057:0465b01": "陀羅尼門，亦不聞不修一切智、一切種智。憍",
    "T25n1509_057:0465b02": "尸迦！以是因緣故，當知少所眾生信佛",
    "T25n1509_057:0465b03": "不壞、信法不壞、信僧不壞；乃至少所眾生求",
    "T25n1509_057:0465b04": "辟支佛道；於是中少所眾生發阿耨多羅",
    "T25n1509_057:0465b05": "三藐三菩提心，於發心中少所眾生行菩薩",
    "T25n1509_057:0465b06": "道，於是中亦少所眾生得阿耨多羅三藐三",
    "T25n1509_057:0465b07": "菩提。[0465b07] 「憍尸迦！我以佛眼見東方無量阿僧祇",
    "T25n1509_057:0465b08": "眾生發心，行阿耨多羅三藐三菩提心，行菩",
    "T25n1509_057:0465b09": "薩道；是眾生遠離般若波羅蜜方便力故，若",
    "T25n1509_057:0465b10": "一、若二住阿鞞跋致地，多墮聲聞、辟支佛地。",
    "T25n1509_057:0465b11": "南西北方、四維、上下，亦如是。以是故，憍尸迦！",
    "T25n1509_057:0465b12": "善男子、善女人發心求阿耨多羅三藐三菩",
    "T25n1509_057:0465b13": "提者，應聞般若波羅蜜，應受持、親近、讀、誦、說、",
    "T25n1509_057:0465b14": "正憶念；受持、親近、讀、誦、說、正憶念已，應書經",
    "T25n1509_057:0465b15": "卷，恭敬、供養、尊重、讚歎，香華、瓔珞乃至伎樂。",
    "T25n1509_057:0465b16": "[0465b16] 「諸餘善法入般若波羅蜜中者，亦應聞、受",
    "T25n1509_057:0465b17": "持乃至正憶念。何等是諸餘善法？所謂檀波",
    "T25n1509_057:0465b18": "羅蜜、尸羅波羅蜜、羼提波羅蜜、毘梨耶波羅",
    "T25n1509_057:0465b19": "蜜、禪波羅蜜；內空、外空乃至無法有法空，諸",
    "T25n1509_057:0465b20": "三昧門、諸陀羅尼門，四念處乃至十八不共",
    "T25n1509_057:0465b21": "法，大慈大悲。如是等無量諸善法，皆入般若",
    "T25n1509_057:0465b22": "波羅蜜中，是亦應聞、受持乃至正憶念。何以",
    "T25n1509_057:0465b23": "故？是善男子、善女人當如是念：『佛本為菩薩",
    "T25n1509_057:0465b24": "時，如是行、如是學，所謂般若波羅蜜、禪波羅",
    "T25n1509_057:0465b25": "蜜、毘梨耶波羅蜜、羼提波羅蜜、尸羅波羅蜜、",
    "T25n1509_057:0465b26": "檀波羅蜜，內空、乃至無法有法空，諸三昧門、",
    "T25n1509_057:0465b27": "諸陀羅尼門，四念處乃至十八不共法，大慈",
    "T25n1509_057:0465b28": "大悲。如是等無量佛法，我等亦應隨學。何以",
    "T25n1509_057:0465b29": "故？般若波羅蜜是我等所尊，禪波羅蜜乃至",
    "T25n1509_057:0465c01": "無量諸餘善法亦是我等所尊。此是諸佛法",
    "T25n1509_057:0465c02": "印，諸辟支佛、阿羅漢、阿那含、斯陀含、須陀洹",
    "T25n1509_057:0465c03": "法印。諸佛學是般若波羅蜜乃至一切種智",
    "T25n1509_057:0465c04": "得度彼岸，諸辟支佛、阿羅漢、阿那含、斯陀含、",
    "T25n1509_057:0465c05": "須陀洹亦學是般若波羅蜜乃至一切智得",
    "T25n1509_057:0465c06": "度彼岸。』以是故，憍尸迦！若善男子、善女人，",
    "T25n1509_057:0465c07": "若佛在世、若般涅槃後，應依止般若波羅蜜、",
    "T25n1509_057:0465c08": "禪波羅蜜、毘梨耶波羅蜜、羼提波羅蜜、尸羅波",
    "T25n1509_057:0465c09": "羅蜜、檀波羅蜜，乃至一切種智亦應依止。何",
    "T25n1509_057:0465c10": "以故？是般若波羅蜜乃至一切種智是諸聲",
    "T25n1509_057:0465c11": "聞、辟支佛、菩薩摩訶薩及一切世間天、人、阿修",
    "T25n1509_057:0465c12": "羅所可依止。」",
    "T25n1509_057:0465c13": "[0465c13] 【論】[0465c13] 問曰：[0465c13] 佛已種種讚般若功德，今釋提",
    "T25n1509_057:0465c14": "桓因何故以舍利校般若功德多少？[0465c14] 答曰：",
    "T25n1509_057:0465c15": "[0465c15] 信根多者，&#x6199;供養舍利；慧根多者，好讀誦",
    "T25n1509_057:0465c16": "經法。是故問：「有人書經供養，有人供養舍",
    "T25n1509_057:0465c17": "利，何所為多？」[0465c17] 「華香、瓔珞」等義，如先說。[0465c17] 「於汝",
    "T25n1509_057:0465c18": "意云何」者，四事答中，此是反問答。是故",
    "T25n1509_057:0465c19": "佛即反問釋提桓因。或有人供養舍利得",
    "T25n1509_057:0465c20": "福德多，或有人供養般若波羅蜜得福德",
    "T25n1509_057:0465c21": "亦多，隨人心故，佛不得一定答，是故反問。",
    "T25n1509_057:0465c22": "[0465c22] 「從般若波羅蜜中生五波羅蜜」者，後品中",
    "T25n1509_057:0465c23": "佛自說：「無方便智慧布施迴向，不名檀波",
    "T25n1509_057:0465c24": "羅蜜。」[0465c24] 十八空即是智慧，智慧因緣故，生四念",
    "T25n1509_057:0465c25": "處乃至一切種智。雖非盡是智慧，以性同",
    "T25n1509_057:0465c26": "故，以智慧為主，是故言「從般若生」。[0465c26] 行般",
    "T25n1509_057:0465c27": "若波羅蜜，得諸法實相，於布施、持戒等通",
    "T25n1509_057:0465c28": "達；若不得般若實相，不能通達布施、持戒。",
    "T25n1509_057:0465c29": "何以故？若一切法空，則無罪無福，何用布",
    "T25n1509_057:0466a01": "施、持戒？若諸法實有相，不應從因緣生，先",
    "T25n1509_057:0466a02": "已有故。若眾生是常，則譬如虛空，亦無死",
    "T25n1509_057:0466a03": "者；若無常，神則隨身滅，亦無後世罪福。若",
    "T25n1509_057:0466a04": "無眾生，何有殺罪？如是亦無不殺生戒等。",
    "T25n1509_057:0466a05": "[0466a05] 若得是般若波羅蜜實相法，則不墮有無二",
    "T25n1509_057:0466a06": "邊，用中道通達布施、持戒等。以此布施、持",
    "T25n1509_057:0466a07": "戒等果報故，有剎利大姓乃至諸佛。[0466a07] 問曰：",
    "T25n1509_057:0466a08": "[0466a08] 閻浮提人多貪利福德，何以不供養般若",
    "T25n1509_057:0466a09": "波羅蜜？[0466a09] 答曰：[0466a09] 智人少故，不知供養般若，",
    "T25n1509_057:0466a10": "無咎；譬如金寶，盲者不識。以閻浮提人但",
    "T25n1509_057:0466a11": "信三尊者少，何況知而能行！佛欲令釋提",
    "T25n1509_057:0466a12": "桓因自說，故反問：「有幾許人於三尊得不",
    "T25n1509_057:0466a13": "壞信」等。[0466a13] 問曰：[0466a13] 不壞信、無疑、決了，有何差",
    "T25n1509_057:0466a14": "別？[0466a14] 答曰：[0466a14] 有人言：無有差別；佛莊嚴種種說，",
    "T25n1509_057:0466a15": "開悟人心故。[0466a15] 有人言：於三寶中得不壞信。",
    "T25n1509_057:0466a16": "何以知之？以無疑故。何以知無疑？以決了",
    "T25n1509_057:0466a17": "故。[0466a17] 問曰：[0466a17] 無疑、決了有何異？[0466a17] 答曰：[0466a17] 初信三寶",
    "T25n1509_057:0466a18": "故是無疑，智慧究竟故是決了；譬如渡水，",
    "T25n1509_057:0466a19": "初入是無疑，出彼岸是決了。[0466a19] 三分聖戒力故",
    "T25n1509_057:0466a20": "信不壞，四分力故是無疑，正見分力故是",
    "T25n1509_057:0466a21": "決了。[0466a21] 復次，見諦道中是不壞信，思惟道中是",
    "T25n1509_057:0466a22": "無疑，無學道中是決了。[0466a22] 如是等種種分別。",
    "T25n1509_057:0466a23": "[0466a23] 是三事得何果報？從三十七品至六神通，",
    "T25n1509_057:0466a24": "是有為果；三結盡乃至煩惱及習盡，是無為",
    "T25n1509_057:0466a25": "果——得如是等果報。[0466a25] 釋提桓因有報生知他",
    "T25n1509_057:0466a26": "心，亦曾以天耳聞諸道差別，又以是大菩",
    "T25n1509_057:0466a27": "薩利根，入觀眾生心三昧故，得知諸道差",
    "T25n1509_057:0466a28": "別，是故答佛：「深信者少。」[0466a28] 從須陀洹乃至初",
    "T25n1509_057:0466a29": "發心求佛道轉少，轉少故不知供養般",
    "T25n1509_057:0466b01": "若。何以故少？前世生死中，不聞三寶名，",
    "T25n1509_057:0466b02": "乃至不聞一切種智名。佛欲證上事故說：",
    "T25n1509_057:0466b03": "「我今以佛眼觀十方無量阿僧祇眾生發",
    "T25n1509_057:0466b04": "無上道，離般若方便力故，若一、若二住阿",
    "T25n1509_057:0466b05": "毘跋致地。」[0466b05] 「諸餘善法入般若波羅蜜」者，是",
    "T25n1509_057:0466b06": "諸餘經，所謂《法華經》、《密&#x8FF9;經》等。十二部經中",
    "T25n1509_057:0466b07": "義同般若者，雖不名為般若波羅蜜經，然",
    "T25n1509_057:0466b08": "義理即同般若波羅蜜。[0466b08] 問曰：[0466b08] 云何須陀洹亦",
    "T25n1509_057:0466b09": "學般若波羅蜜乃至一切種智，得到彼岸？",
    "T25n1509_057:0466b10": "[0466b10] 答曰：[0466b10] 此中六波羅蜜、三解脫門、三十七品等",
    "T25n1509_057:0466b11": "乃至一切種智，此非獨菩薩法，三乘共有，",
    "T25n1509_057:0466b12": "各隨分學。",
    "T25n1509_057:0466b13": "[0466b13] 【經】[0466b13] 「憍尸迦！若有善男子、善女人，佛般涅槃",
    "T25n1509_057:0466b14": "後，為供養佛故，作七寶塔，高一由旬，天香、天",
    "T25n1509_057:0466b15": "華、天瓔珞、天擣香、天澤香、天衣、天幢蓋、天伎",
    "T25n1509_057:0466b16": "樂供養、恭敬、尊重、讚歎。憍尸迦！於汝意云何？",
    "T25n1509_057:0466b17": "是善男子、善女人，從是因緣得福多不？」[0466b17] 釋提",
    "T25n1509_057:0466b18": "桓因言：「世尊！甚多！甚多！」[0466b18] 佛言：「不如是善男子、",
    "T25n1509_057:0466b19": "善女人聞是般若波羅蜜，書寫、受持、親近、正",
    "T25n1509_057:0466b20": "憶念，不離薩婆若心，亦供養、恭敬、尊重、讚",
    "T25n1509_057:0466b21": "歎，若花香、瓔珞、擣香、澤香、幢蓋、伎樂供養。是",
    "T25n1509_057:0466b22": "善男子、善女人，福德多。」[0466b22] 佛告釋提桓因憍尸",
    "T25n1509_057:0466b23": "迦：「置一七寶塔。若善男子、善女人供養佛故，",
    "T25n1509_057:0466b24": "佛般涅槃後，起七寶塔，滿閻浮提，皆高一由",
    "T25n1509_057:0466b25": "旬，恭敬、尊重、讚歎，華香、瓔珞、幢蓋、伎樂供養。",
    "T25n1509_057:0466b26": "憍尸迦！於汝意云何？是善男子、善女人得福",
    "T25n1509_057:0466b27": "多不？」[0466b27] 釋提桓因言：「世尊！其福甚多！」[0466b27] 佛言：「不",
    "T25n1509_057:0466b28": "如是善男子、善女人如前供養般若波羅蜜，",
    "T25n1509_057:0466b29": "其福甚多。憍尸迦！復置一閻浮提滿中七",
    "T25n1509_057:0466c01": "寶塔。有善男子、善女人供養佛故，佛般涅槃",
    "T25n1509_057:0466c02": "後，起七寶塔，滿四天下，皆高一由旬，供養如",
    "T25n1509_057:0466c03": "前。憍尸迦！於汝意云何？是善男子、善女人，其",
    "T25n1509_057:0466c04": "福多不？」[0466c04] 釋提桓因言：「甚多！甚多！」[0466c04] 佛言：「不如是",
    "T25n1509_057:0466c05": "善男子、善女人書持般若波羅蜜，恭敬、尊重、",
    "T25n1509_057:0466c06": "讚歎，華香乃至伎樂供養，其福甚多。憍尸迦！",
    "T25n1509_057:0466c07": "復置四天下滿中七寶塔。若有善男子、善女",
    "T25n1509_057:0466c08": "人供養佛故，佛般涅槃後，起七寶塔，滿小千",
    "T25n1509_057:0466c09": "世界，皆高一由旬，供養如前。憍尸迦！於汝意",
    "T25n1509_057:0466c10": "云何？是善男子、善女人，其福多不？」[0466c10] 釋提桓因",
    "T25n1509_057:0466c11": "言：「甚多！甚多！」[0466c11] 佛言：「不如是善男子、善女人書",
    "T25n1509_057:0466c12": "是般若波羅蜜，受持、恭敬、尊重、讚歎，華香乃至",
    "T25n1509_057:0466c13": "伎樂供養，其福甚多。憍尸迦！復置小千世界",
    "T25n1509_057:0466c14": "滿中七寶塔。若有善男子、善女人供養佛",
    "T25n1509_057:0466c15": "故，佛般涅槃後，起七寶塔，滿二千中世界，皆",
    "T25n1509_057:0466c16": "高一由旬，供養如前；不如供養般若波羅蜜",
    "T25n1509_057:0466c17": "其福甚多。復置二千中世界七寶塔。若有",
    "T25n1509_057:0466c18": "善男子、善女人供養佛故，佛般涅槃後，起七",
    "T25n1509_057:0466c19": "寶塔，滿三千大千世界，皆高一由旬，盡形壽",
    "T25n1509_057:0466c20": "供養，天華、天香、天瓔珞乃至天伎樂。於汝意",
    "T25n1509_057:0466c21": "云何？是善男子、善女人得福多不？」[0466c21] 釋提桓因",
    "T25n1509_057:0466c22": "言：「世尊！甚多！甚多！」[0466c22] 佛言：「不如是善男子、善女",
    "T25n1509_057:0466c23": "人書、持是般若波羅蜜，恭敬、尊重、讚歎，華香乃",
    "T25n1509_057:0466c24": "至伎樂供養，其福甚多。復置三千大千世",
    "T25n1509_057:0466c25": "界中七寶塔。若三千大千世界中眾生，一一",
    "T25n1509_057:0466c26": "眾生供養佛故，佛般涅槃後，各起七寶塔，恭",
    "T25n1509_057:0466c27": "敬、尊重、讚歎，花香乃至伎樂供養。若有善男",
    "T25n1509_057:0466c28": "子、善女人書持般若波羅蜜，乃至正憶念，不",
    "T25n1509_057:0466c29": "離薩婆若心，亦恭敬、尊重、讚歎，華香、瓔珞乃",
    "T25n1509_057:0467a01": "至伎樂供養，是人得福甚多。」[0467a01] 釋提桓因白佛",
    "T25n1509_057:0467a02": "言：「如是！如是！世尊！是人供養、恭敬、尊重、讚歎",
    "T25n1509_057:0467a03": "是般若波羅蜜，則為供養過去、未來、現在佛！",
    "T25n1509_057:0467a04": "[0467a04] 「世尊！若十方如恒河沙等世界眾生，一一眾",
    "T25n1509_057:0467a05": "生供養佛故，佛般涅槃後，各起七寶塔，高一",
    "T25n1509_057:0467a06": "由旬，是人若一劫、若減一劫，恭敬、尊重、讚歎，",
    "T25n1509_057:0467a07": "華香乃至伎樂供養。世尊！是善男子、善女人",
    "T25n1509_057:0467a08": "得福多不？」[0467a08] 佛言：「甚多！」[0467a08] 釋提桓因言：「若有善",
    "T25n1509_057:0467a09": "男子、善女人書持是般若波羅蜜，乃至正憶",
    "T25n1509_057:0467a10": "念，亦恭敬、尊重、讚歎，華香乃至伎樂供養，其",
    "T25n1509_057:0467a11": "福大多！何以故？世尊！一切善法皆入般若波",
    "T25n1509_057:0467a12": "羅蜜中，所謂十善道，四禪、四無量心、四無色",
    "T25n1509_057:0467a13": "定，三十七品，三解脫門：空、無相、無作，四諦：苦",
    "T25n1509_057:0467a14": "諦、集諦、滅諦、道諦，六神通、八解脫、九次第",
    "T25n1509_057:0467a15": "定，檀波羅蜜、尸羅波羅蜜、羼提波羅蜜、毘梨",
    "T25n1509_057:0467a16": "耶波羅蜜、禪波羅蜜、般若波羅蜜，內空乃至",
    "T25n1509_057:0467a17": "無法有法空，諸三昧門、諸陀羅尼門，佛十",
    "T25n1509_057:0467a18": "力、四無所畏、四無礙智、大慈大悲、十八不共",
    "T25n1509_057:0467a19": "法，一切智、道種智、一切種智。世尊！是名一切",
    "T25n1509_057:0467a20": "諸佛法印。是法中，一切聲聞及辟支佛、過去",
    "T25n1509_057:0467a21": "未來現在諸佛，學是法印得度彼岸。」",
    "T25n1509_057:0467a22": "[0467a22] 【論】[0467a22] 釋曰：[0467a22] 般若波羅蜜，若聞、受持、誦、讀等，",
    "T25n1509_057:0467a23": "有無量功德。更欲說故，以現事譬喻證之。",
    "T25n1509_057:0467a24": "人見土塔高大，即時生心，謂是塔主福德極",
    "T25n1509_057:0467a25": "大，何況七寶起塔，高一由旬！是故佛以塔為",
    "T25n1509_057:0467a26": "喻。[0467a26] 問曰：[0467a26] 是塔為實、為假？[0467a26] 答曰：[0467a26] 佛欲使人",
    "T25n1509_057:0467a27": "解知分別福德多小故，作是譬喻，不應",
    "T25n1509_057:0467a28": "問其虛實！[0467a28] 有人言：有實、有假。如迦葉佛般",
    "T25n1509_057:0467a29": "涅槃後，有國王名吉梨姞。爾時，人壽二萬",
    "T25n1509_057:0467b01": "歲；是王為供養舍利故，起七寶塔，高五十",
    "T25n1509_057:0467b02": "里。又過去世有轉輪王，名德主，一日起五",
    "T25n1509_057:0467b03": "百塔，高五百由旬。此言「滿三千大千世界」，",
    "T25n1509_057:0467b04": "是事假喻。[0467b04] 有人言：皆是實有。如小國王隨",
    "T25n1509_057:0467b05": "力起七寶塔；大王能起一由旬七寶塔，或",
    "T25n1509_057:0467b06": "過一由旬；小轉輪王能起七寶塔滿四天",
    "T25n1509_057:0467b07": "下；大轉輪王能起七寶塔過四天下；梵天",
    "T25n1509_057:0467b08": "王主三千大千世界，是佛弟子，能心生變化，",
    "T25n1509_057:0467b09": "起塔高至梵天，滿三千大千世界；或有菩",
    "T25n1509_057:0467b10": "薩得陀羅尼門、諸三昧門，深行六波羅蜜",
    "T25n1509_057:0467b11": "故，佛滅度後，能起七寶塔滿三千大千世",
    "T25n1509_057:0467b12": "界。[0467b12] 「滿」者，舉其多故，不言間不容間。後言",
    "T25n1509_057:0467b13": "「一一眾生」者，施主多故福德多。[0467b13] 佛是中自說",
    "T25n1509_057:0467b14": "得福因緣：「十善道乃至一切種智皆攝在般",
    "T25n1509_057:0467b15": "若波羅蜜中。」和合是法，名為般若波羅蜜。",
    "T25n1509_057:0467b16": "[0467b16] 是般若中但出生佛，尚應當供養，何況出",
    "T25n1509_057:0467b17": "生三乘及人天中樂，皆因般若波羅蜜有而",
    "T25n1509_057:0467b18": "不供養！[0467b18] 舍利是無記法，是諸善法所依止",
    "T25n1509_057:0467b19": "處故，後乃能與人果報；行般若波羅蜜，即",
    "T25n1509_057:0467b20": "時得果，後亦得報。",
    "T25n1509_057:0467b21": "大智度論釋述誠品第三十三",
    "T25n1509_057:0467b22": "[0467b22] 【經】[0467b22] 爾時，佛告釋提桓因：「如是！如是！憍尸迦！",
    "T25n1509_057:0467b23": "是諸善男子、善女人書是般若波羅蜜，持經",
    "T25n1509_057:0467b24": "卷受學，親近、讀、誦、說、正憶念，加復供養華香、",
    "T25n1509_057:0467b25": "瓔珞、擣香、澤香、幢蓋、伎樂，當得無量無數、不",
    "T25n1509_057:0467b26": "可思議、不可稱量、無邊福德！何以故？諸佛一",
    "T25n1509_057:0467b27": "切智、一切種智，皆從般若波羅蜜中生。諸菩",
    "T25n1509_057:0467b28": "薩摩訶薩禪波羅蜜、毘梨耶波羅蜜、羼提波",
    "T25n1509_057:0467b29": "羅蜜、尸羅波羅蜜、檀波羅蜜，皆從般若波羅",
    "T25n1509_057:0467c01": "蜜中生。內空乃至無法有法空，四念處乃至",
    "T25n1509_057:0467c02": "十八不共法，皆從般若波羅蜜中生。諸佛五",
    "T25n1509_057:0467c03": "眼，皆從般若波羅蜜中生。成就眾生、淨佛世",
    "T25n1509_057:0467c04": "界、道種智、一切種智、諸佛法，皆從般若波羅",
    "T25n1509_057:0467c05": "蜜中生。聲聞乘、辟支佛乘、佛乘，皆從般若波",
    "T25n1509_057:0467c06": "羅蜜中生。以是故，憍尸迦！善男子、善女人書",
    "T25n1509_057:0467c07": "是般若波羅蜜，受持經卷，親近、讀、誦、說、正憶",
    "T25n1509_057:0467c08": "念，加復供養華香乃至伎樂，過出前供養七",
    "T25n1509_057:0467c09": "寶塔，百分、千分、千億萬分，乃至算數譬喻所",
    "T25n1509_057:0467c10": "不能及！何以故？憍尸迦！若般若波羅蜜在於",
    "T25n1509_057:0467c11": "世者，佛寶、法寶、比丘僧寶終不滅。若般若波",
    "T25n1509_057:0467c12": "羅蜜在於世者，十善道、四禪、四無量心、四無",
    "T25n1509_057:0467c13": "色定、檀波羅蜜乃至般若波羅蜜、四念處乃",
    "T25n1509_057:0467c14": "至十八不共法、一切智、一切種智，皆現於世。",
    "T25n1509_057:0467c15": "若般若波羅蜜在於世者，世間便有剎利大",
    "T25n1509_057:0467c16": "姓、婆羅門大姓、居士大家，四天王天乃至阿迦",
    "T25n1509_057:0467c17": "尼吒諸天，須陀洹果乃至阿羅漢果、辟支佛",
    "T25n1509_057:0467c18": "道、菩薩摩訶薩、無上佛道、轉法輪、成就眾生、",
    "T25n1509_057:0467c19": "淨佛世界。」",
    "T25n1509_057:0467c20": "[0467c20] 【論】[0467c20] 釋曰：[0467c20] 上帝釋答佛，言：「供養般若，福",
    "T25n1509_057:0467c21": "德甚多。」更有大天，以帝釋非一切智人故，",
    "T25n1509_057:0467c22": "所說或錯，是以佛印可所說，言：「如是！如",
    "T25n1509_057:0467c23": "是！」[0467c23] 問曰：[0467c23] 若般若波羅蜜相，一切諸觀滅，語言",
    "T25n1509_057:0467c24": "道斷，不生不滅，如虛空相；今何以說「般若在",
    "T25n1509_057:0467c25": "世者，三寶不滅」？[0467c25] 答曰：[0467c25] 般若波羅蜜體性，有",
    "T25n1509_057:0467c26": "佛、無佛，常住不滅。[0467c26] 此言「在世」者，所謂般若經",
    "T25n1509_057:0467c27": "卷，可修習讀誦者，是因中說果。譬如井深，",
    "T25n1509_057:0467c28": "綆短不及，便言失井，井實不失；般若波羅",
    "T25n1509_057:0467c29": "蜜實相如深井，經卷名為綆，行者不能書",
    "T25n1509_057:0468a01": "寫、修習故言滅。[0468a01] 問曰：[0468a01] 若說三寶，盡攝一",
    "T25n1509_057:0468a02": "切善人、善法，何以復言「般若在世者，世間",
    "T25n1509_057:0468a03": "有十善道乃至一切種智」？[0468a03] 答曰：[0468a03] 此諸法及諸",
    "T25n1509_057:0468a04": "道，皆廣解三寶中義。佛寶者，佛法所攝無",
    "T25n1509_057:0468a05": "學五眾。法寶者，第三諦，所謂涅槃，除四沙門",
    "T25n1509_057:0468a06": "所攝學、無學功德，餘殘辟支佛功德、菩薩功",
    "T25n1509_057:0468a07": "德。僧寶者，四向、四果學、無學五眾。[0468a07] 餘十善",
    "T25n1509_057:0468a08": "道、四禪、四無量等皆是道方便門，是故別說。"
}