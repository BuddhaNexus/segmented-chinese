{
    "X09n0240_068:0193b05": "大方廣佛華嚴經綱要卷第六十八",
    "X09n0240_068:0193b06": "于闐國三藏沙門實叉難陀　譯經",
    "X09n0240_068:0193b07": "清涼山大華嚴寺沙門澄觀　疏義",
    "X09n0240_068:0193b08": "明匡山法雲寺憨山沙門德清提挈",
    "X09n0240_068:0193b09": "入法界品第三十九之九",
    "X09n0240_068:0193b10": "爾時善財童子大智光明照啟其心。思惟觀察見諸",
    "X09n0240_068:0193b11": "法性。得了知一切言音陀羅尼門。得受持一切法輪",
    "X09n0240_068:0193b12": "陀羅尼門。得與一切眾生作所歸依大悲力。得觀察",
    "X09n0240_068:0193b13": "一切法義理光明門。得充滿法界清淨願得普照十",
    "X09n0240_068:0193b14": "方一切法智光明。得徧莊嚴一切世界自在力。得普",
    "X09n0240_068:0193b15": "發起一切菩薩業圓滿願。漸次遊行至險難國寶莊",
    "X09n0240_068:0193b16": "嚴城。處處尋覓婆須蜜多女。城中有人不知此女功",
    "X09n0240_068:0193b17": "德智慧。作如是念。今此童子諸根寂靜智慧明了。不",
    "X09n0240_068:0193b18": "迷不亂諦視一尋。無有疲懈無所取著。目視不瞬心",
    "X09n0240_068:0193b19": "無所動。甚深寬廣猶如大海。不應於此婆須蜜女有",
    "X09n0240_068:0193b20": "貪愛心。有顛倒心。生於淨想。生於欲想。不應為此女",
    "X09n0240_068:0193b21": "色所攝。此童子者不行魔行。不入魔境。不沒欲泥。不",
    "X09n0240_068:0193b22": "被魔縛。不應作處已能不作。有何等意而求此女。其",
    "X09n0240_068:0193b23": "中有人先知此女有智慧者。告善財言。善哉善哉。善",
    "X09n0240_068:0193b24": "男子。汝今乃能推求尋覓婆須蜜女。汝已獲得廣大",
    "X09n0240_068:0193c01": "善利。善男子。汝應決定求佛果位。決定欲為一切眾",
    "X09n0240_068:0193c02": "生作所依怙。決定欲拔一切眾生貪愛毒箭。決定欲",
    "X09n0240_068:0193c03": "破一切眾生於女色中所有淨想。善男子。婆須蜜女",
    "X09n0240_068:0193c04": "於此城內市廛之北自宅中住。時善財童子聞是語",
    "X09n0240_068:0193c05": "已。歡喜踊躍往詣其門。見其住宅廣博嚴麗。寶牆寶",
    "X09n0240_068:0193c06": "樹。及以寶壍。一一皆有十重圍繞。其寶壍中香水盈",
    "X09n0240_068:0193c07": "滿金沙布地。諸天寶華。優鉢羅華。波頭摩華。拘物頭",
    "X09n0240_068:0193c08": "華。芬陀利華。徧覆水上。宮殿樓閣處處分布。門闥窻",
    "X09n0240_068:0193c09": "牖相望間列。咸施網鐸悉置旛幢。無量珍奇以為嚴",
    "X09n0240_068:0193c10": "飾。瑠璃為地。眾寶間錯。燒諸沈水。塗以栴檀。懸眾寶",
    "X09n0240_068:0193c11": "鈴風動成音。散諸天華徧布其地。種種嚴麗不可稱",
    "X09n0240_068:0193c12": "說。諸珍寶藏其數百千。十大園林以為莊嚴。爾時善",
    "X09n0240_068:0193c13": "財見此女人顏貌端嚴。色相圓滿。皮膚金色。目髮紺",
    "X09n0240_068:0193c14": "青。不長不短。不麤不細。欲界人天無能與比。音聲美",
    "X09n0240_068:0193c15": "妙超諸梵世。一切眾生差別言音悉皆具足無不解",
    "X09n0240_068:0193c16": "了。深達字義善巧談說。得如幻智入方便門眾寶瓔",
    "X09n0240_068:0193c17": "珞及諸嚴具莊嚴其身。如意摩尼以為寶冠而冠其",
    "X09n0240_068:0193c18": "首。復有無量眷屬圍繞。皆共善根同一行願。福德大",
    "X09n0240_068:0193c19": "藏具足無盡。時婆須蜜多女從其身出廣大光明普",
    "X09n0240_068:0193c20": "照宅中一切宮殿。遇斯光者身得清涼。爾時善財前",
    "X09n0240_068:0193c21": "詣其所。頂禮其足。合掌而住。白言。聖者。我已先發阿",
    "X09n0240_068:0193c22": "耨多羅三藐三菩提心。而未知菩薩云何學菩薩行。",
    "X09n0240_068:0193c23": "云何修菩薩道。我聞聖者善能教誨。願為我說。彼即",
    "X09n0240_068:0193c24": "告言。善男子。我得菩薩解脫名離貪欲際。隨其欲樂",
    "X09n0240_068:0194a01": "而為現身。若天見我。我為天女形貌光明殊勝無比。",
    "X09n0240_068:0194a02": "如是乃至人非人等而見我者。我即為現人非人女。",
    "X09n0240_068:0194a03": "隨其樂欲皆令得見。若有眾生。欲意所纏。來詣我所。",
    "X09n0240_068:0194a04": "我為說法。彼聞法已則離貪欲。得菩薩無著境界三",
    "X09n0240_068:0194a05": "昧。若有眾生暫見於我則離貪欲得菩薩歡喜三昧。",
    "X09n0240_068:0194a06": "若有眾生暫與我語。則離貪欲得菩薩無礙音聲三",
    "X09n0240_068:0194a07": "昧。若有眾生暫執我手。則離貪欲得菩薩徧往一切",
    "X09n0240_068:0194a08": "佛剎三昧。若有眾生暫升我座。則離貪欲。得菩薩解",
    "X09n0240_068:0194a09": "脫光明三昧。若有眾生暫觀於我。則離貪欲。得菩薩",
    "X09n0240_068:0194a10": "寂靜莊嚴三昧。若有眾生見我頻申。則離貪欲。得菩",
    "X09n0240_068:0194a11": "薩摧伏外道三昧。若有眾生見我目瞬。則離貪欲。得",
    "X09n0240_068:0194a12": "菩薩佛境界光明三昧。若有眾生抱持於我。則離貪",
    "X09n0240_068:0194a13": "欲。得菩薩攝一切眾生恒不捨離三昧。若有眾生唼",
    "X09n0240_068:0194a14": "我脣吻。則離貪欲。得菩薩增長一切眾生福德藏三",
    "X09n0240_068:0194a15": "昧。凡有眾生親近於我。一切皆得住離貪際。入菩薩",
    "X09n0240_068:0194a16": "一切智地現前無礙解脫。善財白言。聖者。種何善根",
    "X09n0240_068:0194a17": "修何福業。而得成就如是自在。答言。善男子。我念過",
    "X09n0240_068:0194a18": "去有佛出世。名為高行。其王都城。名曰妙門。善男子。",
    "X09n0240_068:0194a19": "彼高行如來哀愍眾生。入於王城。蹈彼門閫。其城一",
    "X09n0240_068:0194a20": "切悉皆震動。忽然廣博眾寶莊嚴。無量光明遞相暎",
    "X09n0240_068:0194a21": "徹。種種寶華散布其地。諸天音樂同時俱奏。一切諸",
    "X09n0240_068:0194a22": "天充滿虗空。善男子。我於彼時。為長者妻。名曰善慧。",
    "X09n0240_068:0194a23": "見佛神力心生覺悟。則與其夫往詣佛所。以一寶錢",
    "X09n0240_068:0194a24": "而為供養。是時文殊師利童子為佛侍者。為我說法",
    "X09n0240_068:0194b01": "令發阿耨多羅三藐三菩提心。善男子。我唯知此菩",
    "X09n0240_068:0194b02": "薩離貪際解脫。如諸菩薩摩訶薩成就無邊巧方便",
    "X09n0240_068:0194b03": "智。其藏廣大。境界無比。而我云何能知能說彼功德",
    "X09n0240_068:0194b04": "行。善男子。於此南方有城名善度。中有居士。名鞞瑟",
    "X09n0240_068:0194b05": "胝羅。彼常供養栴檀座佛塔。汝詣彼問菩薩云何學",
    "X09n0240_068:0194b06": "菩薩行修菩薩道。時善財童子頂禮其足。繞無數帀。",
    "X09n0240_068:0194b07": "殷勤瞻仰。辭退而去。",
    "X09n0240_068:0194b08": "第五善友婆須密女。寄無盡功德藏迴向。由迴向",
    "X09n0240_068:0194b09": "力。能成無量功德藏故。婆須密多。此云世友。亦云",
    "X09n0240_068:0194b10": "天友。隨世人天方便化故。國名險難者。逆行非道。",
    "X09n0240_068:0194b11": "下位不能行故。城名寶莊嚴者。逆順世行。能生無",
    "X09n0240_068:0194b12": "盡功德藏故。善財由聞一切智光。故思修趣入。得",
    "X09n0240_068:0194b13": "二種益。見諸法性得前實智。又得了知一切下則",
    "X09n0240_068:0194b14": "得權智。由前窮三世差別智故。由得二智。故能示",
    "X09n0240_068:0194b15": "現逆行。於生死中一一逆行。盡成功德藏矣。故以",
    "X09n0240_068:0194b16": "婆須寄此位也善財既得此益矣。漸次遊行。至險",
    "X09n0240_068:0194b17": "難國寶莊嚴城。覓婆須蜜。言險難者。於逆行入欲",
    "X09n0240_068:0194b18": "是為險難。轉逆為順。故成寶莊嚴。婆須逆行。意在",
    "X09n0240_068:0194b19": "於此。以逆行難測。非尋常可知故。善財初問。人皆",
    "X09n0240_068:0194b20": "生疑。非智眼不知故。有人告言。獲廣大善利。言在",
    "X09n0240_068:0194b21": "城市廛北者。在欲行禪。處喧常寂故。自宅中者。謂",
    "X09n0240_068:0194b22": "安住畢竟空。方能逆行故。善財依教往詣。先見依",
    "X09n0240_068:0194b23": "報殊勝。有七行經。言究宅舍種種莊嚴者。畢竟空",
    "X09n0240_068:0194b24": "中。無德不具故。次見正報端嚴。有八行經。婆須身",
    "X09n0240_068:0194c01": "有光明普照宅中者。以本有智光。照畢竟空故。觸",
    "X09n0240_068:0194c02": "之者身得清涼。即此以具離欲三昧矣。善財敬問",
    "X09n0240_068:0194c03": "法門。婆須答以得菩薩解脫。名離貪欲際。此正授",
    "X09n0240_068:0194c04": "己法界。先示其名也。言離欲際者。以凡夫著欲。二",
    "X09n0240_068:0194c05": "乘離欲。菩薩不斷貪欲而得解脫。以智了性空。欲",
    "X09n0240_068:0194c06": "即道故。故處染不染。方為究竟離欲際。即真實故。",
    "X09n0240_068:0194c07": "次別顯三昧業用。現種種身。示種種行。有十五行",
    "X09n0240_068:0194c08": "經。具彰隨欲便宜。得甚深三昧。次善財白言。乃問",
    "X09n0240_068:0194c09": "得法因緣。意在依教而修。故婆須答以往昔以一",
    "X09n0240_068:0194c10": "寶錢供養高行如來。是時文殊師利童子為佛侍",
    "X09n0240_068:0194c11": "者。為我說法。令我發菩提心。此則從根本智而發",
    "X09n0240_068:0194c12": "此行。故佛為高行。此是三昧之本故。然一錢甚微。",
    "X09n0240_068:0194c13": "能得此深三昧者。以寶為至愛。物小而愛甚。由能",
    "X09n0240_068:0194c14": "捨甚愛。故得離貪際解脫宜矣。次謙己云。我唯得",
    "X09n0240_068:0194c15": "此一法門耳。如諸菩薩成就無邊廣大境界。則非",
    "X09n0240_068:0194c16": "我所知。乃指後友云。南方有善度城。有居士名鞞",
    "X09n0240_068:0194c17": "瑟枳羅。汝可往問。當為汝說。善財作禮。辭退而去。",
    "X09n0240_068:0194c18": "爾時善財童子漸次遊行。至善度城。詣居士宅。頂禮",
    "X09n0240_068:0194c19": "其足。合掌而立。白言聖者。我已先發阿耨多羅三藐",
    "X09n0240_068:0194c20": "三菩提心。而未知菩薩云何學菩薩行。云何修菩薩",
    "X09n0240_068:0194c21": "道。我聞聖者善能誘誨。願為我說。居士告言。善男子。",
    "X09n0240_068:0194c22": "我得菩薩解脫名不般涅槃際。善男子。我不生心言",
    "X09n0240_068:0194c23": "如是如來已般涅槃。如是如來現般涅槃。如是如來",
    "X09n0240_068:0194c24": "當般涅槃。我知十方一切世界諸佛如來畢竟無有",
    "X09n0240_068:0195a01": "般涅槃者。唯除為欲調伏眾生而示現耳。善男子。我",
    "X09n0240_068:0195a02": "開栴檀座如來塔門時得三昧名佛種無盡。善男子。",
    "X09n0240_068:0195a03": "我念念中入此三昧。念念得知一切無量殊勝之事。",
    "X09n0240_068:0195a04": "善財白言。此三昧者境界云何。居士答言善男子。我",
    "X09n0240_068:0195a05": "入此三昧。隨其次第見此世界一切諸佛。所謂迦葉",
    "X09n0240_068:0195a06": "佛。拘那含牟尼佛。拘留孫佛。尸棄佛。毗婆尸佛。提舍",
    "X09n0240_068:0195a07": "佛。弗沙佛。無上勝佛。無上蓮華佛。如是等而為上首。",
    "X09n0240_068:0195a08": "於一念頃得見百佛。得見千佛。得見百千佛。得見億",
    "X09n0240_068:0195a09": "佛。千億佛。百千億佛。阿庾多億佛。那由他億佛。乃至",
    "X09n0240_068:0195a10": "不可說不可說世界微塵數佛。如是一切次第皆見。",
    "X09n0240_068:0195a11": "亦見彼佛初始發心種諸善根。獲勝神通。成就大願。",
    "X09n0240_068:0195a12": "修行妙行具波羅蜜。入菩薩地。得清淨忍。摧伏魔軍",
    "X09n0240_068:0195a13": "成正等覺。國土清淨眾會圍繞。放大光明轉妙法輪。",
    "X09n0240_068:0195a14": "神通變現種種差別。我悉能持我悉能憶。悉能觀察",
    "X09n0240_068:0195a15": "分別顯示。未來彌勒佛等一切諸佛。現在毗盧遮那",
    "X09n0240_068:0195a16": "佛等一切諸佛。悉亦如是。如此世界。十方世界所有",
    "X09n0240_068:0195a17": "三世一切諸佛。聲聞獨覺諸菩薩眾。悉亦如是。善男",
    "X09n0240_068:0195a18": "子。我唯得此菩薩所得不般涅槃際解脫。如諸菩薩",
    "X09n0240_068:0195a19": "摩訶薩以一念智普知三世。一念徧入一切三昧。如",
    "X09n0240_068:0195a20": "來智入恒照其心。於一切法無有分別。了一切佛悉",
    "X09n0240_068:0195a21": "皆平等。如來及我一切眾生等無有二。知一切法自",
    "X09n0240_068:0195a22": "性清淨。無有思慮無有動轉。而能普入一切世間。離",
    "X09n0240_068:0195a23": "諸分別住佛法印。悉能開悟法界眾生。而我云何能",
    "X09n0240_068:0195a24": "知能說彼功德行。善男子。於此南方有山名補怛洛",
    "X09n0240_068:0195b01": "迦。彼有菩薩名觀自在。汝詣彼問菩薩云何學菩薩",
    "X09n0240_068:0195b02": "行。修菩薩道。即說頌日。",
    "X09n0240_068:0195b03": "　海上有山多聖賢　　眾寶所成極清淨",
    "X09n0240_068:0195b04": "　華果樹林皆徧滿　　泉流池沼悉具足",
    "X09n0240_068:0195b05": "　勇猛丈夫觀自在　　為利眾生住此山",
    "X09n0240_068:0195b06": "　汝詣往問諸功德　　彼當示汝大方便",
    "X09n0240_068:0195b07": "時善財童子頂禮其足。繞無量帀已。殷勤瞻仰。辭退",
    "X09n0240_068:0195b08": "而去。",
    "X09n0240_068:0195b09": "第六善友鞞瑟胝羅。寄入一切平等善根迴向。善",
    "X09n0240_068:0195b10": "友名鞞瑟胝羅者。此云纏裹。義當包攝。謂塔中包",
    "X09n0240_068:0195b11": "攝一切佛故。或云攝入。以此長者供佛塔故。然塔",
    "X09n0240_068:0195b12": "表寂滅法身。以法身生佛平等。故表攝諸善根。入",
    "X09n0240_068:0195b13": "法身平等際故。城名善友者。無一善根不到究竟",
    "X09n0240_068:0195b14": "實際故。善財依教趣求。至善度城。詣居士宅。見敬",
    "X09n0240_068:0195b15": "諮問。居士告曰。我得菩薩解脫。名不般涅槃際。此",
    "X09n0240_068:0195b16": "正授法界之名也。言不般涅槃。般者入也。窮諸如",
    "X09n0240_068:0195b17": "來不入涅槃之實際故。謂法身常住。寂滅永安。一",
    "X09n0240_068:0195b18": "向涅槃。何容更入。故云不入。以栴檀香表法身。然",
    "X09n0240_068:0195b19": "香氣普熏。故生佛平等。故眾生凡有善根。皆法身",
    "X09n0240_068:0195b20": "所流故為平等。一一歸於實際故。故云迴向。故長",
    "X09n0240_068:0195b21": "者告善財言。我開塔門時得三昧名佛種無盡。意",
    "X09n0240_068:0195b22": "顯一切善根皆依法身故為佛種。故念念中入此",
    "X09n0240_068:0195b23": "三昧。念念得知無量殊勝之事。以事事稱法界性。",
    "X09n0240_068:0195b24": "故云殊勝。次善財問此三昧之境界。長者告以入",
    "X09n0240_068:0195c01": "三昧時次第見一切佛。有十三行經。皆言三昧境",
    "X09n0240_068:0195c02": "界。以顯三昧之業用。故結云聲聞獨覺菩薩。與一",
    "X09n0240_068:0195c03": "切三世佛等。與毗盧遮那等。此結示平等法界也。",
    "X09n0240_068:0195c04": "次謙己云。我唯得此不般涅槃解脫一法門耳。如",
    "X09n0240_068:0195c05": "諸菩薩一念普知三世等殊勝功德。非我所知。乃",
    "X09n0240_068:0195c06": "推勝指示後友云。於此南方有山名補怛洛伽。有",
    "X09n0240_068:0195c07": "菩薩名觀自在。汝可往問當為汝說。復偈以讚之。",
    "X09n0240_068:0195c08": "言海上有山者。大悲隨順入生死海。住涅槃山故。",
    "X09n0240_068:0195c09": "即南印度之南海。時善財童子。瞻仰辭退而去。",
    "X09n0240_068:0195c10": "大文第七觀自在菩薩寄等隨順一切眾生迴向。",
    "X09n0240_068:0195c11": "謂以善根等心隨順諸眾生故。然約觀音普門示",
    "X09n0240_068:0195c12": "現隨眾生心感而應現。為等隨順義。言觀自在。亦",
    "X09n0240_068:0195c13": "云觀世音。以梵云婆盧枳底。此云觀。濕法羅。此云",
    "X09n0240_068:0195c14": "自在。又云攝伐多。此云音。以約菩薩修甚深般若。",
    "X09n0240_068:0195c15": "照見五蘊皆空。故云自在。若約於觀音如來。從聞",
    "X09n0240_068:0195c16": "思修。得耳根圓通。故云觀音。然以普門示現。即是",
    "X09n0240_068:0195c17": "等隨順一切眾生迴向之義。",
    "X09n0240_068:0195c18": "爾時善財童子一心思惟彼居士教。入彼菩薩解脫",
    "X09n0240_068:0195c19": "之藏。得彼菩薩能隨念力。憶彼諸佛出現次第。念彼",
    "X09n0240_068:0195c20": "諸佛相續次第。持彼諸佛名號次第。觀彼諸佛所說",
    "X09n0240_068:0195c21": "妙法。知彼諸佛具足莊嚴。見彼諸佛成正等覺。了彼",
    "X09n0240_068:0195c22": "諸佛不思議業。漸次遊行至於彼山。處處求覓此大",
    "X09n0240_068:0195c23": "菩薩。見其西面巖谷之中。泉流縈映樹林蓊鬱。香草",
    "X09n0240_068:0195c24": "柔輭右旋布地。觀自在菩薩於金剛寶石上結加趺",
    "X09n0240_068:0196a01": "坐。無量菩薩皆坐寶石恭敬圍繞。而為宣說大慈悲",
    "X09n0240_068:0196a02": "法。令其攝受一切眾生。善財見已歡喜踊躍。合掌諦",
    "X09n0240_068:0196a03": "觀目不暫瞬。作如是念。善知識者則是如來。善知識",
    "X09n0240_068:0196a04": "者一切法雲。善知識者諸功德藏。善知識者難可值",
    "X09n0240_068:0196a05": "遇。善知識者十力寶因。善知識者無盡智炬。善知識",
    "X09n0240_068:0196a06": "者福德根芽。善知識者一切智門。善知識者智海導",
    "X09n0240_068:0196a07": "師。善知識者至一切智助道之具。便即往詣大菩薩",
    "X09n0240_068:0196a08": "所。爾時觀自在菩薩遙見善財。告言善來。汝發大乘",
    "X09n0240_068:0196a09": "意普攝眾生。起正直心專求佛法。大悲深重救護一",
    "X09n0240_068:0196a10": "切。普賢妙行相續現前。大願深心圓滿清淨。勤求佛",
    "X09n0240_068:0196a11": "法悉能領受。積集善根恒無厭足。順善知識不違其",
    "X09n0240_068:0196a12": "教。從文殊師利功德智慧大海所生。其心成熟得佛",
    "X09n0240_068:0196a13": "勢力。已獲廣大三昧光明。專意希求甚深妙法。當見",
    "X09n0240_068:0196a14": "諸佛生大歡喜。智慧清淨猶如虗空。既自明了復為",
    "X09n0240_068:0196a15": "他說。安住如來智慧光明。爾時善財童子頂禮觀自",
    "X09n0240_068:0196a16": "在菩薩足。繞無數帀。合掌而住白言聖者。我已先發",
    "X09n0240_068:0196a17": "阿耨多羅三藐三菩提心。而未知菩薩云何學菩薩",
    "X09n0240_068:0196a18": "行。云何修菩薩道。我聞聖者善能教誨。願為我說。菩",
    "X09n0240_068:0196a19": "薩告言。善哉善哉善男子。汝已能發阿耨多羅三藐",
    "X09n0240_068:0196a20": "三菩提心。善男子。我已成就菩薩大悲行解脫門。善",
    "X09n0240_068:0196a21": "男子。我以此菩薩大悲行門平等教化一切眾生相",
    "X09n0240_068:0196a22": "續不斷。善男子。我住此大悲行門。常在一切諸如來",
    "X09n0240_068:0196a23": "所。普現一切眾生之前。或以布施攝取眾生。或以愛",
    "X09n0240_068:0196a24": "語。或以利行。或以同事攝取眾生。或現色身攝取眾",
    "X09n0240_068:0196b01": "生。或現種種不思議色淨光明網攝取眾生。或以音",
    "X09n0240_068:0196b02": "聲。或以威儀。或為說法。或現神變令其心悟而得成",
    "X09n0240_068:0196b03": "熟。或為化現同類之形。與其共居而成熟之。善男子。",
    "X09n0240_068:0196b04": "我修行此大悲行門。願常救護一切眾生。願一切眾",
    "X09n0240_068:0196b05": "生離險道怖。離熱惱怖。離迷惑怖。離繫縛怖。離殺害",
    "X09n0240_068:0196b06": "怖。離貧窮怖。離不活怖。離惡名怖。離於死怖。離大眾",
    "X09n0240_068:0196b07": "怖。離惡趣怖。離黑闇怖。離遷移怖。離愛別怖。離冤會",
    "X09n0240_068:0196b08": "怖。離逼迫身怖。離逼迫心怖。離憂悲怖。復作是願。願",
    "X09n0240_068:0196b09": "諸眾生若念於我。若稱我名。若見我身。皆得免離一",
    "X09n0240_068:0196b10": "切怖畏。善男子。我以此方便令諸眾生離怖畏已。復",
    "X09n0240_068:0196b11": "教令發阿耨多羅三藐三菩提心。永不退轉。善男子。",
    "X09n0240_068:0196b12": "我唯得此菩薩大悲行門。如諸菩薩摩訶薩已淨普",
    "X09n0240_068:0196b13": "賢一切願。已住普賢一切行。常行一切諸善法。常入",
    "X09n0240_068:0196b14": "一切諸三昧。常住一切無邊劫。常知一切三世法。常",
    "X09n0240_068:0196b15": "詣一切無邊剎。常息一切眾生惡。常長一切眾生善。",
    "X09n0240_068:0196b16": "常絕眾生生死流。而我云何能知能說彼功德行。爾",
    "X09n0240_068:0196b17": "時東方有一菩薩名曰正趣。從空中來至娑婆世界",
    "X09n0240_068:0196b18": "輪圍山頂。以足按地。其娑婆世界六種震動。一切皆",
    "X09n0240_068:0196b19": "以眾寶莊嚴。正趣菩薩放身光明映蔽一切日月星",
    "X09n0240_068:0196b20": "電。天龍八部釋梵護世所有光明皆如聚墨。其光普",
    "X09n0240_068:0196b21": "照一切地獄畜生餓鬼閻羅王處。令諸惡趣眾苦皆",
    "X09n0240_068:0196b22": "滅。煩惱不起。憂悲悉離。又於一切諸佛國土普雨一",
    "X09n0240_068:0196b23": "切華香瓔珞衣服幢蓋。如是所有諸莊嚴具供養於",
    "X09n0240_068:0196b24": "佛。復隨眾生心之所樂。普於一切諸宮殿中而現其",
    "X09n0240_068:0196c01": "身。令其見者皆悉歡喜。然後來詣觀自在所。時觀自",
    "X09n0240_068:0196c02": "在菩薩告善財言。善男子。汝見正趣菩薩來此會不。",
    "X09n0240_068:0196c03": "白言已見。告言。善男子汝可往問菩薩云何學菩薩",
    "X09n0240_068:0196c04": "行。修菩薩道。",
    "X09n0240_068:0196c05": "文中先釋名。此下依教趣求。故善財思惟彼教。即",
    "X09n0240_068:0196c06": "入彼解脫。隨思證入。故漸次遊行。至彼山處。見其",
    "X09n0240_068:0196c07": "西面巖谷中。菩薩於金剛寶石上坐。無量菩薩圍",
    "X09n0240_068:0196c08": "繞。而為宣說大慈悲法。善財見已。歡喜踊躍。諦觀",
    "X09n0240_068:0196c09": "作念善知識益。即往詣大菩薩所。見敬諮問。爾時",
    "X09n0240_068:0196c10": "觀自在菩薩。遙見善財。即以讚攝。大悲深厚隨順",
    "X09n0240_068:0196c11": "攝受故。有七行經。皆讚攝之辭。善財頂禮。敬問法",
    "X09n0240_068:0196c12": "要。菩薩先審發心。次授法界。云我已成就菩薩大",
    "X09n0240_068:0196c13": "悲行解脫門。以此行行平等教化一切眾生。相續",
    "X09n0240_068:0196c14": "不斷。次我住此大悲行門下廣顯業用。先五行半",
    "X09n0240_068:0196c15": "經。約普門以顯業用。以四攝等十一句。已攝種種",
    "X09n0240_068:0196c16": "示現。然三十二應在此或現色身及說法二句。已",
    "X09n0240_068:0196c17": "攝盡無遺。次有八行經。約大悲行以顯業用。末後",
    "X09n0240_068:0196c18": "令進大心永不退轉。次謙己云。我唯得此大悲行",
    "X09n0240_068:0196c19": "門而已。如諸菩薩普賢願等廣大行門。非我所知。",
    "X09n0240_068:0196c20": "爾時即見東方有一菩薩。名曰正趣。從空中來。至",
    "X09n0240_068:0196c21": "娑婆界。現大神變。時觀自在菩薩告善財言。汝見",
    "X09n0240_068:0196c22": "正趣菩薩來此會否。答言已見。觀自在云。汝可往",
    "X09n0240_068:0196c23": "問。以在本會。故闕禮辭。",
    "X09n0240_068:0196c24": "爾時善財童子敬承其教。遽即往詣彼菩薩所。頂禮",
    "X09n0240_068:0197a01": "其足合掌而立。白言聖者。我已先發阿耨多羅三藐",
    "X09n0240_068:0197a02": "三菩提心。而未知菩薩云何學菩薩行。云何修菩薩",
    "X09n0240_068:0197a03": "道。我聞聖者善能教誨。願為我說。正趣菩薩言。善男",
    "X09n0240_068:0197a04": "子。我得菩薩解脫名普門速疾行。善財言。聖者於何",
    "X09n0240_068:0197a05": "佛所得此法門。所從來剎去此幾何。發來久如。告言",
    "X09n0240_068:0197a06": "善男子。此事難知。一切世間天人阿修羅沙門婆羅",
    "X09n0240_068:0197a07": "門等所不能了。唯勇猛精進無退無怯諸菩薩眾。已",
    "X09n0240_068:0197a08": "為一切善友所攝。諸佛所念。善根具足。志樂清淨。得",
    "X09n0240_068:0197a09": "菩薩根。有智慧眼。能聞能持能解能說。善財言。聖者。",
    "X09n0240_068:0197a10": "我承佛神力善知識力。能信能受。願為我說。正趣菩",
    "X09n0240_068:0197a11": "薩言。善男子我從東方妙藏世界普勝生佛所而來",
    "X09n0240_068:0197a12": "此土。於彼佛所得此法門。從彼發來。已經不可說不",
    "X09n0240_068:0197a13": "可說佛剎微塵數劫。一一念中。舉不可說不可說佛",
    "X09n0240_068:0197a14": "剎微塵數步。一一步過不可說不可說世界微塵數",
    "X09n0240_068:0197a15": "佛剎。一一佛剎我皆徧入。至其佛所以妙供具而為",
    "X09n0240_068:0197a16": "供養。此諸供具皆是無上心所成。無作法所印。諸如",
    "X09n0240_068:0197a17": "來所忍。諸菩薩所歎。善男子。我又普見彼世界中一",
    "X09n0240_068:0197a18": "切眾生。悉知其心。悉知其根。隨其欲解現身說法。或",
    "X09n0240_068:0197a19": "放光明。或施財寶種種方便教化調伏無有休息。如",
    "X09n0240_068:0197a20": "從東方。南西北方四維上下亦復如是。善男子。我唯",
    "X09n0240_068:0197a21": "得此菩薩普疾行解脫。能疾周徧到一切處。如諸菩",
    "X09n0240_068:0197a22": "薩摩訶薩普於十方無所不至。智慧境界等無差別。",
    "X09n0240_068:0197a23": "善布其身悉徧法界。至一切道入一切剎。知一切法",
    "X09n0240_068:0197a24": "到一切世。平等演說一切法門。同時照耀一切眾生。",
    "X09n0240_068:0197b01": "於諸佛所不生分別。於一切處無有障礙。而我云何",
    "X09n0240_068:0197b02": "能知能說彼功德行。善男子。於此南方有城名墮羅",
    "X09n0240_068:0197b03": "鉢底。其中有神名曰大天。汝詣彼問菩薩云何學菩",
    "X09n0240_068:0197b04": "薩行修菩薩道時善財童子。頂禮其足繞無數帀。殷",
    "X09n0240_068:0197b05": "勤瞻仰。辭退而去。",
    "X09n0240_068:0197b06": "第八正趣菩薩寄真如相迴向。謂善根即如。成迴",
    "X09n0240_068:0197b07": "向故。以一切法皆趣真如。故名正趣。善財陳已發",
    "X09n0240_068:0197b08": "心。乃問修菩薩道。正趣菩薩告言。我得菩薩解脫",
    "X09n0240_068:0197b09": "名普門速疾行。此正授法界。先標名體。十方無際。",
    "X09n0240_068:0197b10": "故云普門。一念超多。故云速疾。以依真如行。則一",
    "X09n0240_068:0197b11": "念頓證菩提。故下顯法門業用。故善財問從何佛",
    "X09n0240_068:0197b12": "得此法。又問所從來剎去此幾何。發來久如。正趣",
    "X09n0240_068:0197b13": "告言。此處難知。謂非大根不堪領受。善財自謂己",
    "X09n0240_068:0197b14": "力所堪。正趣告言。我從東方妙藏世界普勝生佛",
    "X09n0240_068:0197b15": "所得此法門。從彼發來。意顯自不動本智如來藏",
    "X09n0240_068:0197b16": "界。普生萬善本覺而來。此答得處。以一念頓超。故",
    "X09n0240_068:0197b17": "言從彼發來。經不可說劫。此答時之久近。多時多",
    "X09n0240_068:0197b18": "步則知其遠。不離一念。則雖遠而近。故為速疾。所",
    "X09n0240_068:0197b19": "經一一佛剎調伏眾生。一方如此。十方亦然。故為",
    "X09n0240_068:0197b20": "普門。次謙己云。我唯得此菩薩普速疾行解脫而",
    "X09n0240_068:0197b21": "已。如諸菩薩。普於十方無所不至。智慧境界等勝",
    "X09n0240_068:0197b22": "功德行。非我能知。乃指後友云。此南方有城。名墮",
    "X09n0240_068:0197b23": "羅鉢底。彼中有神名曰大天。汝可往問。當為汝說。",
    "X09n0240_068:0197b24": "時善財童子。殷勤瞻仰。辭退而去。",
    "X09n0240_068:0197c01": "爾時善財童子入菩薩廣大行求菩薩智慧境。見菩",
    "X09n0240_068:0197c02": "薩神通事。念菩薩勝功德。生菩薩大歡喜。起菩薩堅",
    "X09n0240_068:0197c03": "精進。入菩薩不思議自在解脫。行菩薩功德地。觀菩",
    "X09n0240_068:0197c04": "薩三昧地。住菩薩總持地。入菩薩大願地。得菩薩辯",
    "X09n0240_068:0197c05": "才地。成菩薩諸力地。漸次遊行至於彼城。推問大天",
    "X09n0240_068:0197c06": "今在何所。人咸告言。在此城內現廣大身為眾說法。",
    "X09n0240_068:0197c07": "爾時善財至大天所。頂禮其足。於前合掌。而作是言。",
    "X09n0240_068:0197c08": "聖者。我已先發阿耨多羅三藐三菩提心。而未知菩",
    "X09n0240_068:0197c09": "薩云何學菩薩行。云何修菩薩道。我聞聖者善能教",
    "X09n0240_068:0197c10": "誨。願為我說。爾時大天長舒四手。取四大海水自洗",
    "X09n0240_068:0197c11": "其面。持諸金華以散善財。而告之言。善男子。一切菩",
    "X09n0240_068:0197c12": "薩難可得見。難可得聞。希出世間。於眾生中最為第",
    "X09n0240_068:0197c13": "一。是諸人中芬陀利華。為眾生歸。為眾生救。為諸世",
    "X09n0240_068:0197c14": "間作安隱處。為諸世間作大光明。示迷惑者安隱正",
    "X09n0240_068:0197c15": "道。為大導師。引諸眾生入佛法門。為大法將善能守",
    "X09n0240_068:0197c16": "護一切智城。菩薩如是難可值遇。唯身語意無過失",
    "X09n0240_068:0197c17": "者。然後乃得見其形像聞其辯才。於一切時常現在",
    "X09n0240_068:0197c18": "前。善男子。我已成就菩薩解脫名為雲網。善財言。聖",
    "X09n0240_068:0197c19": "者。雲網解脫境界云何。爾時大天於善財前示現金",
    "X09n0240_068:0197c20": "聚。銀聚。瑠璃聚。玻瓈聚。硨磲聚。碼碯聚。大燄寶聚。離",
    "X09n0240_068:0197c21": "垢藏寶聚。大光明寶聚。普現十方寶聚。寶冠聚。寶印",
    "X09n0240_068:0197c22": "聚。寶瓔珞聚。寶璫聚。寶釧聚。寶鎖聚。珠網聚。種種摩",
    "X09n0240_068:0197c23": "尼寶聚。一切莊嚴具聚。如意摩尼聚皆如大山。又復",
    "X09n0240_068:0197c24": "示現一切華。一切鬘。一切香。一切燒香。一切塗香。一",
    "X09n0240_068:0198a01": "切衣服。一切幢旛。一切音樂。一切五欲娛樂之具皆",
    "X09n0240_068:0198a02": "如山積。及現無數百千萬億諸童女眾。而彼大天告",
    "X09n0240_068:0198a03": "善財言。善男子。可取此物供養如來修諸福德。并施",
    "X09n0240_068:0198a04": "一切攝取眾生。令其修學檀波羅蜜能捨難捨。善男",
    "X09n0240_068:0198a05": "子。如我為汝示現此物教汝行施。為一切眾生悉亦",
    "X09n0240_068:0198a06": "如是。皆令以此善根熏習於三寶所善知識所恭敬",
    "X09n0240_068:0198a07": "供養增長善法。發於無上菩提之意。善男子。若有眾",
    "X09n0240_068:0198a08": "生貪著五欲自放逸者。為其示現不淨境界。若有眾",
    "X09n0240_068:0198a09": "生瞋恚憍慢多諍競者。為其示現極可怖形。如羅剎",
    "X09n0240_068:0198a10": "等飲血噉肉。令其見已驚恐惶懼。心意調柔。捨離冤",
    "X09n0240_068:0198a11": "結。若有眾生惛沈嬾墮。為其示現王賊水火及諸重",
    "X09n0240_068:0198a12": "疾。令其見已心生惶怖。知有憂苦而自勉策。以如是",
    "X09n0240_068:0198a13": "等種種方便。令捨一切諸不善行修行善法。令除一",
    "X09n0240_068:0198a14": "切波羅蜜障具波羅蜜。令超一切障礙險道到無障",
    "X09n0240_068:0198a15": "處。善男子。我唯知此雲網解脫。如諸菩薩摩訶薩猶",
    "X09n0240_068:0198a16": "如帝釋。已能摧伏一切煩惱阿修羅軍。猶如大水。普",
    "X09n0240_068:0198a17": "能消滅一切眾生諸煩惱火。猶如猛火普能乾竭一",
    "X09n0240_068:0198a18": "切眾生諸愛欲水。猶如大風普能吹倒一切眾生諸",
    "X09n0240_068:0198a19": "見取幢。猶如金剛悉能摧破一切眾生諸我見山。而",
    "X09n0240_068:0198a20": "我云何能知能說彼功德行。善男子。此閻浮提摩竭",
    "X09n0240_068:0198a21": "提國菩提場中。有主地神其名安住。汝詣彼問。菩薩",
    "X09n0240_068:0198a22": "云何學菩薩行。修菩薩道。時善財童子禮大天足。繞",
    "X09n0240_068:0198a23": "無數帀。辭退而去。",
    "X09n0240_068:0198a24": "第九善友大天寄無縛無著解脫迴向。謂不為相",
    "X09n0240_068:0198b01": "縛。不為見著。作用自在故。解脫善友名大天者。現",
    "X09n0240_068:0198b02": "大身故。無縛無著。智淨自在。故名為天。稱理普應。",
    "X09n0240_068:0198b03": "故名為大。妙用難測故名為神。墮羅鉢底城者。此",
    "X09n0240_068:0198b04": "云有門。謂有此微妙法門為法師故。爾時善財童",
    "X09n0240_068:0198b05": "子。由領前教。得入菩薩廣大行等十三種法門。漸",
    "X09n0240_068:0198b06": "次至彼城。聞大天現廣大身。為眾說法。以九當法",
    "X09n0240_068:0198b07": "師位。稱法界說。故現大身說。善財作禮。諮問法要。",
    "X09n0240_068:0198b08": "時大天長舒四手取四大海水。自洗其面。持諸金",
    "X09n0240_068:0198b09": "華散善財上。以將授法界。故先作此方便也。長舒",
    "X09n0240_068:0198b10": "等者。疏有二義。約事則發心難遇。當淨目而觀。散",
    "X09n0240_068:0198b11": "華而供。約表為展四無礙解手。取所證勝真如流",
    "X09n0240_068:0198b12": "相應法門。先當自洗法身。後因利他。故云散華。大",
    "X09n0240_068:0198b13": "天告言。善男子。我已成就菩薩解脫。名為雲網。此",
    "X09n0240_068:0198b14": "正授法界。善財問雲網解脫境界云何。大天即於",
    "X09n0240_068:0198b15": "善財前。示現金銀等諸珍寶聚。猶如大山。又復示",
    "X09n0240_068:0198b16": "現一切華香妓樂諸童女等。告善財言。汝可取此",
    "X09n0240_068:0198b17": "修諸福德。施諸眾生等。有九行半經。皆法門之業",
    "X09n0240_068:0198b18": "用。所以示現而以施者。意表菩薩以如幻法門以",
    "X09n0240_068:0198b19": "四攝事教化眾生。故無縛著令超障礙。到無障處。",
    "X09n0240_068:0198b20": "以表此位說法利生。皆隨所示現也。後謙己云。我",
    "X09n0240_068:0198b21": "唯知此雲網解脫門。如諸菩薩種種妙行。非我能",
    "X09n0240_068:0198b22": "知。乃推勝云。此閻浮提菩提場。有主地神其名安",
    "X09n0240_068:0198b23": "住。汝可往問。當為汝說。時善財瞻仰。辭退而去。",
    "X09n0240_068:0198b24": "爾時善財童子。漸次遊行趣摩竭提國菩提場內安",
    "X09n0240_068:0198c01": "住神所。百萬地神同在其中。更相謂言。此來童子即",
    "X09n0240_068:0198c02": "是佛藏。必當普為一切眾生作所依處。必當普壞一",
    "X09n0240_068:0198c03": "切眾生無明[穀禾+卵]藏。此人已生法王種中。當以離垢無",
    "X09n0240_068:0198c04": "礙法繒而冠其首。當開智慧大珍寶藏。摧伏一切邪",
    "X09n0240_068:0198c05": "論異道。時安住等百萬地神。放大光明徧照三千大",
    "X09n0240_068:0198c06": "千世界。普令大地同時震吼。種種寶物處處莊嚴。影",
    "X09n0240_068:0198c07": "潔光流遞相鑒徹。一切樹葉俱時生長。一切華樹咸",
    "X09n0240_068:0198c08": "共開敷。一切果樹靡不成熟。一切河流遞相灌注。一",
    "X09n0240_068:0198c09": "切池沼悉皆盈滿。雨細香雨徧灑其地。風來吹華普",
    "X09n0240_068:0198c10": "散其上。無數音樂一時俱奏。天莊嚴具咸出美音。牛",
    "X09n0240_068:0198c11": "王象王師子王等。皆生歡喜踊躍哮吼猶。如大山相",
    "X09n0240_068:0198c12": "擊出聲。百千伏藏自然涌現。時安住地神告善財言。",
    "X09n0240_068:0198c13": "善來童子。汝於此地曾種善根。或為汝現。汝欲見不。",
    "X09n0240_068:0198c14": "爾時善財禮地神足。繞無數帀。合掌而立。白言聖者。",
    "X09n0240_068:0198c15": "唯然欲見。時安住地神以足按地。百千億阿僧祇寶",
    "X09n0240_068:0198c16": "藏自然涌出。告言善男子。今此寶藏隨逐於汝。是汝",
    "X09n0240_068:0198c17": "往昔善根果報。是汝福力之所攝受。汝應隨意自在",
    "X09n0240_068:0198c18": "受用。善男子。我得菩薩解脫名不可壞智慧藏。常以",
    "X09n0240_068:0198c19": "此法成就眾生。善男子。我憶自從然燈佛來。常隨菩",
    "X09n0240_068:0198c20": "薩恭敬守護。觀察菩薩所有心行智慧境界。一切誓",
    "X09n0240_068:0198c21": "願諸清淨行。一切三昧廣大神通。大自在力無能壞",
    "X09n0240_068:0198c22": "法。徧往一切諸佛國土。普受一切諸如來記。轉於一",
    "X09n0240_068:0198c23": "切諸佛法輪。廣說一切修多羅門。大法光明普皆照",
    "X09n0240_068:0198c24": "耀。教化調伏一切眾生。示現一切諸佛神變。我皆能",
    "X09n0240_068:0199a01": "領受皆能憶持。善男子。乃往古世過須彌山微塵數",
    "X09n0240_068:0199a02": "劫。有劫名莊嚴。世界名月幢。佛號妙眼。於彼佛所得",
    "X09n0240_068:0199a03": "此法門。善男子。我於此法門若入若出修習增長。常",
    "X09n0240_068:0199a04": "見諸佛未曾捨離。始從初得乃至賢劫。於其中間值",
    "X09n0240_068:0199a05": "遇不可說不可說佛剎微塵數如來應正等覺。悉皆",
    "X09n0240_068:0199a06": "承事恭敬供養。亦見彼佛詣菩提座現大神力。亦見",
    "X09n0240_068:0199a07": "彼佛所有一切功德善根。善男子。我唯知此不可壞",
    "X09n0240_068:0199a08": "智慧藏法門。如諸菩薩摩訶薩常隨諸佛。能持一切",
    "X09n0240_068:0199a09": "諸佛所說。入一切佛甚深智慧。念念充徧一切法界。",
    "X09n0240_068:0199a10": "等如來身。生諸佛心。具諸佛法。作諸佛事。而我云何",
    "X09n0240_068:0199a11": "能知能說彼功德行。善男子。此閻浮提摩竭提國迦",
    "X09n0240_068:0199a12": "毗羅城有主夜神名婆珊婆演底。汝詣彼問菩薩云",
    "X09n0240_068:0199a13": "何學菩薩行修菩薩道。時善財童子禮地神足。繞無",
    "X09n0240_068:0199a14": "數帀。殷勤瞻仰。辭退而去。",
    "X09n0240_068:0199a15": "第十安住地神。寄入法界無量迴向。謂等以法界",
    "X09n0240_068:0199a16": "善根。迴向法界故。善友名安住地神者。地為萬法",
    "X09n0240_068:0199a17": "所依。即所入法界。安住即入義。在菩提場者。菩提",
    "X09n0240_068:0199a18": "是本。前南有所表。從本之南。今攝末歸本之法界。",
    "X09n0240_068:0199a19": "故不云南矣。又地上證如。亦同本故。今迴向終。故",
    "X09n0240_068:0199a20": "攝歸此。此疏義也。統約長途。以前三賢所修普賢",
    "X09n0240_068:0199a21": "眾行。皆依真如法界建立。今迴向位滿。三賢因終",
    "X09n0240_068:0199a22": "攝前眾行統歸一心。以為入地之勝進。以始從法",
    "X09n0240_068:0199a23": "界所流。今終歸法界。以地為根本法界。故以安住",
    "X09n0240_068:0199a24": "地神寄此迴向也。故下有百萬地神。同在其中者。",
    "X09n0240_068:0199b01": "表地為萬行之所歸故。更相讚善財者。以善財隨",
    "X09n0240_068:0199b02": "修證入真如地故。時百萬地神皆放大光明現種",
    "X09n0240_068:0199b03": "種瑞者。謂證此真如。自然而有不思用。故不待問",
    "X09n0240_068:0199b04": "即為示現。故安住地神以足按地下萬阿僧祇寶",
    "X09n0240_068:0199b05": "藏自然涌出。正顯真如法界。為大功德法寶藏故。",
    "X09n0240_068:0199b06": "已證在己。故云隨意受用。次乃告言。我得菩薩解",
    "X09n0240_068:0199b07": "脫名不可壞智慧藏。言不可壞者。然可壞者無明。",
    "X09n0240_068:0199b08": "不可壞者真如如來藏。亦名智慧。此正示法界。先",
    "X09n0240_068:0199b09": "標名體用。疏云謂一念之智。冥乎法界。則不可壞。",
    "X09n0240_068:0199b10": "此中則無所不生。故名為藏。由賢位既滿。總會三",
    "X09n0240_068:0199b11": "賢為入地之因。故顯善財之福。常隨地神之智不",
    "X09n0240_068:0199b12": "壞。是則昔因不失能入證矣。次我憶下別顯業用。",
    "X09n0240_068:0199b13": "次乃往古昔下顯得法時處。次我於下總結純熱。",
    "X09n0240_068:0199b14": "次謙己云。我唯知此不可壞智慧藏法門而已。如",
    "X09n0240_068:0199b15": "諸菩薩入一切佛甚深智慧等勝行。非我所知。乃",
    "X09n0240_068:0199b16": "推勝云。此閻浮提有主夜神。名婆珊婆演底。汝可",
    "X09n0240_068:0199b17": "往問。當為汝說。時善財童子禮地神足。瞻仰辭退",
    "X09n0240_068:0199b18": "而去。上十迴向竟。下寄十地。",
    "X09n0240_068:0199b19": "爾時善財童子一心思惟安住神教。憶持菩薩不可",
    "X09n0240_068:0199b20": "沮壞智藏解脫。修其三昧。學其軌則。觀其遊戲。入其",
    "X09n0240_068:0199b21": "微妙。得其智慧。達其平等。知其無邊。測其甚深。漸次",
    "X09n0240_068:0199b22": "遊行至於彼城。從東門入住立未久便見日沒。心念",
    "X09n0240_068:0199b23": "隨順諸菩薩教。渴仰欲見彼主夜神。於善知識生如",
    "X09n0240_068:0199b24": "來想。復作是念。由善知識得周徧眼。普能明見十方",
    "X09n0240_068:0199c01": "境界。由善知識得廣大解。普能了達一切所緣。由善",
    "X09n0240_068:0199c02": "知識得三昧眼。普能觀察一切法門。由善知識得智",
    "X09n0240_068:0199c03": "慧眼。普能明照十方剎海。作是念時。見彼夜神於虗",
    "X09n0240_068:0199c04": "空中處寶樓閣香蓮華藏師子之座。身真金色。目髮",
    "X09n0240_068:0199c05": "紺青。形貌端嚴見者歡喜。眾寶瓔珞以為嚴飾。身服",
    "X09n0240_068:0199c06": "朱衣。首戴梵冠。一切星宿炳然在體。於其身上一一",
    "X09n0240_068:0199c07": "毛孔。皆現化度無量無數惡道眾生。令其免離險難",
    "X09n0240_068:0199c08": "之像。是諸眾生或生人中。或生天上。或有趣向二乘",
    "X09n0240_068:0199c09": "菩提。或有修行一切智道。又彼一一諸毛孔中示現",
    "X09n0240_068:0199c10": "種種教化方便。或為現身。或為說法。或為示現聲聞",
    "X09n0240_068:0199c11": "乘道。或為示現獨覺乘道。或為示現諸菩薩行。菩薩",
    "X09n0240_068:0199c12": "勇猛。菩薩三昧。菩薩自在。菩薩住處。菩薩觀察。菩薩",
    "X09n0240_068:0199c13": "師子嚬申。菩薩解脫遊戲。如是種種成熟眾生。善財",
    "X09n0240_068:0199c14": "童子。見聞此已。心大歡喜。以身投地。禮夜神足。繞無",
    "X09n0240_068:0199c15": "數帀。於前合掌。而作是言。聖者。我已先發阿耨多羅",
    "X09n0240_068:0199c16": "三藐三菩提心。我心冀望依善知識。獲諸如來功德",
    "X09n0240_068:0199c17": "法藏。唯願示我一切智道。我行於中至十力地。時彼",
    "X09n0240_068:0199c18": "夜神。告善財言。善哉善哉。善男子。汝能深心敬善知",
    "X09n0240_068:0199c19": "識。樂聞其語。修行其教。以修行故。決定當得阿耨多",
    "X09n0240_068:0199c20": "羅三藐三菩提。善男子。我得菩薩破一切眾生癡暗",
    "X09n0240_068:0199c21": "法光明解脫。善男子。我於惡慧眾生起大慈心。於不",
    "X09n0240_068:0199c22": "善業眾生起大悲心。於作善業眾生起於喜心。於善",
    "X09n0240_068:0199c23": "惡二行眾生起不二心。於離染眾生起令生清淨心。",
    "X09n0240_068:0199c24": "於邪道眾生起令生正行心。於劣解眾生起令興大",
    "X09n0240_068:0200a01": "解心。於樂生死眾生起令捨輪轉心。於住二乘道眾",
    "X09n0240_068:0200a02": "生起令住一切智心。善男子。我以得此解脫故。常與",
    "X09n0240_068:0200a03": "如是心共相應。善男子。我於夜闇人靜鬼神盜賊諸",
    "X09n0240_068:0200a04": "惡眾生所遊行時。蜜雲重霧惡風暴雨日月星宿並",
    "X09n0240_068:0200a05": "皆昏蔽不見色時。見諸眾生若入於海。若行於陸。山",
    "X09n0240_068:0200a06": "林曠野諸險難處。或遭盜賊。或乏資糧。或迷惑方隅",
    "X09n0240_068:0200a07": "或忘失道路。慞惶憂怖不能自出。我時即以種種方",
    "X09n0240_068:0200a08": "便而救濟之。為海難者示作船師。魚王。馬王。龜王。象",
    "X09n0240_068:0200a09": "王。阿修羅王。及以海神。為彼眾生止惡風雨息大波",
    "X09n0240_068:0200a10": "浪。引其道路示其洲岸。令免怖畏悉得安隱。復作是",
    "X09n0240_068:0200a11": "念。以此善根迴施眾生願令捨離一切諸苦。為在陸",
    "X09n0240_068:0200a12": "地一切眾生於夜闇中遭恐怖者。現作日月及諸星",
    "X09n0240_068:0200a13": "宿晨霞夕電種種光明。或作屋宅。或為人眾。令其得",
    "X09n0240_068:0200a14": "免恐怖之厄。復作是念以此善根迴施眾生。悉令除",
    "X09n0240_068:0200a15": "滅諸煩惱闇。一切眾生有惜壽命。有愛名聞。有貪財",
    "X09n0240_068:0200a16": "寶。有重官位。有著男女。有戀妻妾。未稱所求多生憂",
    "X09n0240_068:0200a17": "怖。我皆救濟令其離苦。為行山險而留難者。為作善",
    "X09n0240_068:0200a18": "神現形親近。為作好鳥發音慰悅。為作靈藥舒光照",
    "X09n0240_068:0200a19": "耀。示其果樹。示其泉井。示正直道。示平坦地。令其免",
    "X09n0240_068:0200a20": "離一切憂厄。為行曠野稠林險道藤蘿所罥雲霧所",
    "X09n0240_068:0200a21": "闇而恐怖者。示其正道令得出離。作是念言。願一切",
    "X09n0240_068:0200a22": "眾生伐見稠林截愛羅網。出生死野。滅煩惱愛。入一",
    "X09n0240_068:0200a23": "切智平坦正道。到無畏處畢竟安樂。善男子。若有眾",
    "X09n0240_068:0200a24": "生樂著國土而憂苦者。我以方便令生厭離。作是念",
    "X09n0240_068:0200b01": "言。願一切眾生不著諸蘊。住一切佛薩婆若境。善男",
    "X09n0240_068:0200b02": "子。若有眾生樂著聚落貪愛宅舍。常處黑闇受諸苦",
    "X09n0240_068:0200b03": "者。我為說法令生厭離。令法滿足。令依法住。作是念",
    "X09n0240_068:0200b04": "言。願一切眾生悉不貪樂六處聚落。速得出離生死",
    "X09n0240_068:0200b05": "境界。究竟安住一切智城。善男子。若有眾生行闇夜",
    "X09n0240_068:0200b06": "中迷惑十方。於平坦路生險難想。於險難道起平坦",
    "X09n0240_068:0200b07": "想。以高為下以下為高。其心迷惑生大苦惱。我以方",
    "X09n0240_068:0200b08": "便舒光照及。若欲出者示其門戶。若欲行者示其道",
    "X09n0240_068:0200b09": "路。欲度溝洫示其橋梁。欲涉河海與其船筏。樂觀方",
    "X09n0240_068:0200b10": "者示其險易。安危之處欲休息者示其城邑水樹之",
    "X09n0240_068:0200b11": "所。作是念言。如我於此照除夜闇令諸世事悉得宣",
    "X09n0240_068:0200b12": "敘。願我普於一切眾生生死長夜無明闇處。以智慧",
    "X09n0240_068:0200b13": "光普皆照了。是諸眾生無有智眼。想心見倒之所覆",
    "X09n0240_068:0200b14": "翳。無常常想。無樂樂想。無我我想。不淨淨想。堅固執",
    "X09n0240_068:0200b15": "著我人眾生蘊界處法。迷惑因果不識善惡。殺害眾",
    "X09n0240_068:0200b16": "生乃至邪見。不孝父母。不敬沙門及婆羅門。不知惡",
    "X09n0240_068:0200b17": "人不識善人。貪著惡事。安住邪法。毀謗如來壞正法",
    "X09n0240_068:0200b18": "輪。於諸菩薩呰辱傷害。輕大乘道斷菩提心。於有恩",
    "X09n0240_068:0200b19": "人反加殺害。於無恩處常懷冤結。毀謗賢聖親近惡",
    "X09n0240_068:0200b20": "伴。盜塔寺物作五逆罪。不久當墮三惡道處。願我速",
    "X09n0240_068:0200b21": "以大智光明破彼眾生無明黑闇。令其疾發阿耨多",
    "X09n0240_068:0200b22": "羅三藐三菩提心。既發心已。示普賢乘開十力道。亦",
    "X09n0240_068:0200b23": "示如來法王境界。亦示諸佛一切智城諸佛所行諸",
    "X09n0240_068:0200b24": "佛自在諸佛成就諸佛總持。一切諸佛共同一身。一",
    "X09n0240_068:0200c01": "切諸佛平等之處令其安住。善男子。一切眾生或病",
    "X09n0240_068:0200c02": "所纏。或老所侵。或苦貧窮。或遭禍難。或犯王法臨當",
    "X09n0240_068:0200c03": "被刑。無所依怙生大怖畏。我皆救濟使得安隱。復作",
    "X09n0240_068:0200c04": "是念。願我以法普攝眾生。令其解脫一切煩惱。生老",
    "X09n0240_068:0200c05": "病死憂悲苦患。近善知識。常行法施。勤行善業。速得",
    "X09n0240_068:0200c06": "如來清淨法身。住於究竟無變易處。善男子。一切眾",
    "X09n0240_068:0200c07": "生入見稠林。住於邪道。於諸境界起邪分別。常行不",
    "X09n0240_068:0200c08": "善身語意業。妄作種種諸邪苦行。於非正覺生正覺",
    "X09n0240_068:0200c09": "想。於正覺所非正覺想。為惡知識之所攝受。以起惡",
    "X09n0240_068:0200c10": "見將墮惡道。我以種種諸方便門而為救護。令住正",
    "X09n0240_068:0200c11": "見。生人天中。復作是念。如我救此將墜惡道諸眾生",
    "X09n0240_068:0200c12": "等。願我普救一切眾生。悉令解脫一切諸苦。住波羅",
    "X09n0240_068:0200c13": "蜜出世聖道。於一切智得不退轉。具普賢願近一切",
    "X09n0240_068:0200c14": "智。而不捨離諸菩薩行。常勤教化一切眾生。爾時婆",
    "X09n0240_068:0200c15": "珊婆演底主夜神。欲重宣此解脫義。承佛神力。觀察",
    "X09n0240_068:0200c16": "十方為善財童子。而說頌曰。",
    "X09n0240_068:0200c17": "　我此解脫門　　生淨法光明　　能破愚癡闇",
    "X09n0240_068:0200c18": "　待時而演說　　我昔無邊劫　　勤行廣大慈",
    "X09n0240_068:0200c19": "　普覆諸世間　　佛子應修學　　寂淨大悲海",
    "X09n0240_068:0200c20": "　出生三世佛　　能滅眾生苦　　汝應入此門",
    "X09n0240_068:0200c21": "　能生世間樂　　亦生出世樂　　令我心歡喜",
    "X09n0240_068:0200c22": "　汝應入此門　　既捨有為患　　亦遠聲聞果",
    "X09n0240_068:0200c23": "　淨修諸佛力　　汝應入此門　　我目甚清淨",
    "X09n0240_068:0200c24": "　普見十方剎　　亦見其中佛　　菩提樹下坐",
    "X09n0240_068:0201a01": "　相好莊嚴身　　無量眾圍繞　　一一毛孔中",
    "X09n0240_068:0201a02": "　種種光明出　　見諸羣生類　　死此而生彼",
    "X09n0240_068:0201a03": "　輪迴五趣中　　常受無量苦　　我耳甚清淨",
    "X09n0240_068:0201a04": "　聽之無不及　　一切語言海　　悉聞能憶持",
    "X09n0240_068:0201a05": "　諸佛轉法輪　　其聲妙無比　　所有諸文字",
    "X09n0240_068:0201a06": "　悉皆能憶持　　我鼻甚清淨　　於法無所礙",
    "X09n0240_068:0201a07": "　一切皆自在　　汝應入此門　　我舌甚廣大",
    "X09n0240_068:0201a08": "　淨好能言說　　隨應演妙法　　汝應入此門",
    "X09n0240_068:0201a09": "　我身甚清淨　　三世等如如　　隨諸眾生心",
    "X09n0240_068:0201a10": "　一切悉皆現　　我心淨無礙　　如空含萬象",
    "X09n0240_068:0201a11": "　普念諸如來　　而亦不分別　　了知無量剎",
    "X09n0240_068:0201a12": "　一切諸心海　　諸根及欲樂　　而亦不分別",
    "X09n0240_068:0201a13": "　我以大神通　　震動無量剎　　其身悉徧往",
    "X09n0240_068:0201a14": "　調彼難調眾　　我福甚廣大　　如空無有盡",
    "X09n0240_068:0201a15": "　供養諸如來　　饒益一切眾　　我智廣清淨",
    "X09n0240_068:0201a16": "　了知諸法海　　除滅眾生惑　　汝應入此門",
    "X09n0240_068:0201a17": "　我知三世佛　　及以一切法　　亦了彼方便",
    "X09n0240_068:0201a18": "　此門徧無等　　一一塵中見　　三世一切剎",
    "X09n0240_068:0201a19": "　亦見彼諸佛　　此是普門力　　十方剎塵內",
    "X09n0240_068:0201a20": "　悉見盧舍那　　菩提樹下坐　　成道演妙法",
    "X09n0240_068:0201a21": "爾時善財童子白夜神言。汝發阿耨多羅三藐三菩",
    "X09n0240_068:0201a22": "提心。為幾時耶。得此解脫其已久如。乃能如是饒益",
    "X09n0240_068:0201a23": "眾生。其神答言。善男子。乃往古世過如須彌山微塵",
    "X09n0240_068:0201a24": "數劫。有劫名寂靜光。世界名出生妙寶。有五億佛於",
    "X09n0240_068:0201b01": "中出現。彼世界中有四天下名寶月燈光。有城名蓮",
    "X09n0240_068:0201b02": "華光。王名善法度。以法施化。成就七寶。王四天下。王",
    "X09n0240_068:0201b03": "有夫人名法慧月。夜久眠寐。時彼城東有一大林名",
    "X09n0240_068:0201b04": "為寂住。林中有一大菩提樹名一切光摩尼王莊嚴",
    "X09n0240_068:0201b05": "身。出生一切佛神力光明。爾時有佛名一切法雷音",
    "X09n0240_068:0201b06": "王。於此樹下成等正覺。放無量色廣大光明。徧照出",
    "X09n0240_068:0201b07": "生妙寶世界。蓮華城內有主夜神名為淨月。詣王夫",
    "X09n0240_068:0201b08": "人法慧月所。動身瓔珞以覺夫人。而告之言。夫人當",
    "X09n0240_068:0201b09": "知一切法雷音王如來。於寂住林成無上覺。及廣為",
    "X09n0240_068:0201b10": "說諸佛功德自在神力。普賢菩薩所有行願。令王夫",
    "X09n0240_068:0201b11": "人發阿耨多羅三藐三菩提意。供養彼佛。及諸菩薩",
    "X09n0240_068:0201b12": "聲聞僧眾。善男子。時王夫人法慧月者。豈異人乎。我",
    "X09n0240_068:0201b13": "身是也。我於彼佛所發菩提心種善根故。於須彌山",
    "X09n0240_068:0201b14": "微塵數劫不生地獄餓鬼畜生諸惡趣中。亦不生於",
    "X09n0240_068:0201b15": "下賤之家。諸根具足無有眾苦。於天人中福德殊勝。",
    "X09n0240_068:0201b16": "不生惡世。恒不離佛及諸菩薩大善知識。常於其所",
    "X09n0240_068:0201b17": "種植善根。經八十須彌山微塵數劫常受安樂。而未",
    "X09n0240_068:0201b18": "滿足菩薩諸根。過此劫已。復過萬劫。於賢劫前。有劫",
    "X09n0240_068:0201b19": "名無憂徧照。世界名離垢妙光。其世界中淨穢相雜。",
    "X09n0240_068:0201b20": "有五百佛於中出現。其第一佛名須彌幢寂靜妙眼",
    "X09n0240_068:0201b21": "如來應正等覺。我為名稱長者女名妙慧光明。端正",
    "X09n0240_068:0201b22": "殊妙。彼淨月夜神以願力故。於離垢世界一四天下",
    "X09n0240_068:0201b23": "妙幢王城中生。作主夜神名清淨眼。我於一時在父",
    "X09n0240_068:0201b24": "母邊夜久眠息。彼清淨眼來詣我所。震動我宅放大",
    "X09n0240_068:0201c01": "光明。出現其身讚佛功德。言妙眼如來坐菩提座始",
    "X09n0240_068:0201c02": "成正覺。勸喻於我及以父母并諸眷屬令速見佛。自",
    "X09n0240_068:0201c03": "為前導引至佛所廣興供養。我纔見佛即得三昧名",
    "X09n0240_068:0201c04": "出生見佛調伏眾生三世智光明輪。獲此三昧故能",
    "X09n0240_068:0201c05": "憶念須彌山微塵數劫。亦見其中諸佛出現。於彼佛",
    "X09n0240_068:0201c06": "所聽聞妙法。以聞法故即得此破一切眾生闇法光",
    "X09n0240_068:0201c07": "明解脫。得此解脫已。即見其身徧往佛剎微塵數世",
    "X09n0240_068:0201c08": "界。亦見彼世界所有諸佛。又見自身在其佛所。亦見",
    "X09n0240_068:0201c09": "彼世界一切眾生。解其言音。識其根性。知其往昔曾",
    "X09n0240_068:0201c10": "為善友之所攝受。隨其所樂而為現身令生歡喜。我",
    "X09n0240_068:0201c11": "時於彼所得解脫念念增長。此心無間。又見自身徧",
    "X09n0240_068:0201c12": "往百佛剎微塵數世界。此心無間。又見自身徧往千",
    "X09n0240_068:0201c13": "佛剎微塵數世界。此心無間又見自身徧往百千佛",
    "X09n0240_068:0201c14": "剎微塵數世界。如是念念乃至不可說不可說佛剎",
    "X09n0240_068:0201c15": "微塵數世界。亦見彼世界中一切如來。亦自見身在",
    "X09n0240_068:0201c16": "彼佛所聽聞妙法。受持憶念觀察決了。亦知彼佛諸",
    "X09n0240_068:0201c17": "本事海諸大願海。彼諸如來嚴淨佛剎我亦嚴淨。亦",
    "X09n0240_068:0201c18": "見彼世界一切眾生隨其所應而為現身。教化調伏",
    "X09n0240_068:0201c19": "此解脫門念念增長。如是乃至充滿法界。善男子。我",
    "X09n0240_068:0201c20": "唯知此菩薩破一切眾生闇法光明解脫。如諸菩薩",
    "X09n0240_068:0201c21": "摩訶薩成就普賢無邊行願。普入一切諸法界海。得",
    "X09n0240_068:0201c22": "諸菩薩金剛智幢自在三昧。出生大願住持佛種。於",
    "X09n0240_068:0201c23": "念念中成滿一切大功德海。嚴淨一切廣大世界。以",
    "X09n0240_068:0201c24": "自在智。教化成熟一切眾生。以智慧日。滅除一切世",
    "X09n0240_068:0202a01": "間闇障。以勇猛智。覺悟一切眾生惛睡。以智慧月決",
    "X09n0240_068:0202a02": "了一切眾生疑惑。以清淨音。斷除一切諸有執著。於",
    "X09n0240_068:0202a03": "一切法界一一塵中。示現一切自在神力。智眼明淨",
    "X09n0240_068:0202a04": "等見三世。而我何能知其妙行。說其功德。入其境界。",
    "X09n0240_068:0202a05": "示其自在。善男子。此閻浮提摩竭提國菩提場內。有",
    "X09n0240_068:0202a06": "主夜神名普德淨光。我本從其發阿耨多羅三藐三",
    "X09n0240_068:0202a07": "菩提心。常以妙法開悟於我。汝詣彼問。菩薩云何學",
    "X09n0240_068:0202a08": "菩薩行修菩薩道。爾時善財童子。向婆珊婆演底神。",
    "X09n0240_068:0202a09": "而說頌曰。",
    "X09n0240_068:0202a10": "　見汝清淨身　　相好超世間　　如文殊師利",
    "X09n0240_068:0202a11": "　亦如寶山王　　汝法身清淨　　三世悉平等",
    "X09n0240_068:0202a12": "　世界悉入中　　成壞無所礙　　我觀一切趣",
    "X09n0240_068:0202a13": "　悉見汝形像　　一一毛孔中　　星月各分布",
    "X09n0240_068:0202a14": "　汝心極廣大　　如空徧十方　　諸佛悉入中",
    "X09n0240_068:0202a15": "　清淨無分別　　一一毛孔內　　悉放無數光",
    "X09n0240_068:0202a16": "　十方諸佛所　　普雨莊嚴具　　一一毛孔內",
    "X09n0240_068:0202a17": "　各現無數身　　十方諸國土　　方便度眾生",
    "X09n0240_068:0202a18": "　一一毛孔內　　示現無量剎　　隨諸眾生欲",
    "X09n0240_068:0202a19": "　種種令清淨　　若有諸眾生　　聞名及見身",
    "X09n0240_068:0202a20": "　悉獲功德利　　成就菩提道　　多劫在惡趣",
    "X09n0240_068:0202a21": "　始得見聞汝　　亦應歡喜受　　以滅煩惱故",
    "X09n0240_068:0202a22": "　千剎微塵劫　　歎汝一毛德　　劫數猶可窮",
    "X09n0240_068:0202a23": "　功德終無盡",
    "X09n0240_068:0202a24": "時善財童子說此頌已。頂禮其足。繞無量帀。殷勤瞻",
    "X09n0240_068:0202b01": "仰。辭退而去。",
    "X09n0240_068:0202b02": "自下大文第五。有十善友。寄十地位。即分十段。第",
    "X09n0240_068:0202b03": "一婆珊婆底夜神。寄歡喜地。初歡喜者。初獲聖性。",
    "X09n0240_068:0202b04": "具證二空。能益自他生大歡喜故。城名迦毗羅者。",
    "X09n0240_068:0202b05": "此云黃色。往昔黃頭仙人依此處故。黃是中色。色",
    "X09n0240_068:0202b06": "契中道故。又是佛生之城。表初地生佛家故。婆珊",
    "X09n0240_068:0202b07": "此云春也。婆演底此云主。當於春時。主苗稼故。謂",
    "X09n0240_068:0202b08": "顯初入地。能生長萬行。護眾生故。地上多見夜神",
    "X09n0240_068:0202b09": "者。證智玄妙。離相破暗故。初依教趣求中。先依前",
    "X09n0240_068:0202b10": "修證。故善財童子一心思惟。修學入其智慧。測其",
    "X09n0240_068:0202b11": "甚深。漸次遊行。至於彼城。從東門入。未久日沒。善",
    "X09n0240_068:0202b12": "財心念渴仰欲見。得智慧眼。普能明照十方剎海。",
    "X09n0240_068:0202b13": "作是念時。先彼夜神於虗空中。處蓮華藏師子之",
    "X09n0240_068:0202b14": "座。見其正報端嚴。於其身上一一毛孔。皆現化度",
    "X09n0240_068:0202b15": "無量六道眾生。乃至三乘。種種成熟。善財見已歡",
    "X09n0240_068:0202b16": "喜敬禮。陳已發心諮問法要。時彼夜神稱讚授法。",
    "X09n0240_068:0202b17": "先讚發心。次正示法界。云我得菩薩破一切癡暗",
    "X09n0240_068:0202b18": "法光明解脫。次廣示業用。我於惡慧眾生起大慈",
    "X09n0240_068:0202b19": "心等。各類不一。有八種心隨應利益。已下有六十",
    "X09n0240_068:0202b20": "四行經。列十種隨應救難拔苦等十門。皆此解脫",
    "X09n0240_068:0202b21": "之業用。先救世苦。令得世樂後以迴向大願。令得",
    "X09n0240_068:0202b22": "究竟離苦得樂。爾時婆珊婆演底主夜神。既說十",
    "X09n0240_068:0202b23": "門救難之事。復說偈頌重申前義。通明業用廣大。",
    "X09n0240_068:0202b24": "爾時善財問發心時節。得法久近夜神具陳昔因。",
    "X09n0240_068:0202c01": "有十九行經。具述本事因緣。以答發心時節。次過",
    "X09n0240_068:0202c02": "此劫已下有二十四行半經答得法久近。總顯得",
    "X09n0240_068:0202c03": "法因緣。寄顯入地。乃廣積多行累劫修因。乃至此",
    "X09n0240_068:0202c04": "地故。次謙己云。我唯知此菩薩破一切眾生暗法",
    "X09n0240_068:0202c05": "光明解脫而已。如諸菩薩成就普賢無邊行願等。",
    "X09n0240_068:0202c06": "廣大法門。非我所知。乃推勝云。此菩提場內有主",
    "X09n0240_068:0202c07": "夜神名普德淨光。汝可往問。當為汝說。爾時善財",
    "X09n0240_068:0202c08": "童子。說偈讚夜神德已頂禮其足。殷勤瞻仰。辭退",
    "X09n0240_068:0202c09": "而去。",
    "X09n0240_068:0202c11": "大方廣佛華嚴經綱要卷第六十八"
}