{
    "X60n1113_010:0136a03": "律苑事規卷第十",
    "X60n1113_010:0136a05": "四明演忠律寺住持嗣祖比丘省悟編述",
    "X60n1113_010:0136a06": "遮　相看",
    "X60n1113_010:0136a07": "名勝相看方丈當粥罷參前預到侍司侍者接入分",
    "X60n1113_010:0136a08": "坐献茶湯略敘來歷而起爐前謝茶即稟云(某等時",
    "X60n1113_010:0136a09": "來禮拜和尚輙煩高侍通覆)者云少坐詳詢來歷曾",
    "X60n1113_010:0136a10": "與方丈道舊或法眷鄉人辨事者(欵坐少時容某通報)即覆住",
    "X60n1113_010:0136a11": "持或官客或迫冗稍緩即須相接侍者令裝香秉燭",
    "X60n1113_010:0136a12": "辨茶報新到住持出寢堂侍者引接住持進爐前新",
    "X60n1113_010:0136a13": "到云(請和尚趺坐)免則插香展具又免則通寒溫(云",
    "X60n1113_010:0136a14": "云)入座坐侍者燒香點茶敘話起爐前謝茶即送客",
    "X60n1113_010:0136a15": "位還香回禮盖全賓主之禮也亦須展具俾遞相恭",
    "X60n1113_010:0136a16": "敬規示後學即到侍司到謝云(適煩神用特此拜謝)",
    "X60n1113_010:0136a17": "者云(適間禮合何厪降重)即回安下客頭請半齋點",
    "X60n1113_010:0136a18": "心參前持為湯湯罷藥石來辰粥了請献茶別日置",
    "X60n1113_010:0136a19": "管待古法受香禮管待不可違近來諸方辨事兄弟",
    "X60n1113_010:0136a20": "經行遊覽隨處歇泊住持亦當俯臨報盡主禮也。",
    "X60n1113_010:0136a21": "邇　西堂首座挂搭",
    "X60n1113_010:0136a22": "大方西堂名德首座欲作住計語次露意住持當勉",
    "X60n1113_010:0136a23": "留次日請茶了稟云(某教觀未明特來依棲和尚伏",
    "X60n1113_010:0136a24": "望慈悲收錄)住持答云(如蒙不棄得獲同守)別日或",
    "X60n1113_010:0136b01": "即會兩班茶住持躬起燒香一炷即復元位立白云",
    "X60n1113_010:0136b02": "(某處西堂首座不棄來此同守寂寥煩兩班)相送歸",
    "X60n1113_010:0136b03": "房受送人即進前云(某甲特來依捿重荷甄錄)住持",
    "X60n1113_010:0136b04": "兩班送歸齋舍住持居主位詞云(即日恭惟堂頭和",
    "X60n1113_010:0136b05": "尚起居多福宿生慶幸仰荷收錄)住持詞云(山門多",
    "X60n1113_010:0136b06": "幸同守寂寥)送住持出受送人居主揖侍者入作賀",
    "X60n1113_010:0136b07": "送出揖兩班入作賀送出即懷香詣方丈謝床位堂",
    "X60n1113_010:0136b08": "司庫子引詣庫司諸頭首耆舊寮人事且望茶並同",
    "X60n1113_010:0136b09": "孝舊例。",
    "X60n1113_010:0136b10": "壹　諸方名勝挂搭",
    "X60n1113_010:0136b11": "相看人事欲求挂搭赴茶罷稟云(某寺心第久塞理",
    "X60n1113_010:0136b12": "觀未明特來依附和尚伏望收錄)住持云(特荷不棄",
    "X60n1113_010:0136b13": "同收寂寥)即請首座都寺維那喫茶住持躬起燒香",
    "X60n1113_010:0136b14": "一炷敘白送意如前受送人進云(某等重蒙和尚收",
    "X60n1113_010:0136b15": "錄即當隨眾以听警策)答云(山門禮當延送)即送歸",
    "X60n1113_010:0136b16": "齋舍住持居主講禮送出門接侍者作賀送出兩班",
    "X60n1113_010:0136b17": "人事了受送人即懷香詣方丈謝床位堂司行者引",
    "X60n1113_010:0136b18": "至庫司諸寮舍人事而已。",
    "X60n1113_010:0136b19": "體　法眷辨事挂搭",
    "X60n1113_010:0136b20": "到不抱時先訪侍者詳說來歷令覆住持相看插香",
    "X60n1113_010:0136b21": "行禮若弟姪已下法眷辨事曾執侍者皆當受禮揖",
    "X60n1113_010:0136b22": "香献茶送客位回禮或送齋舍禮興前同。",
    "X60n1113_010:0136b23": "卛　新來挂搭",
    "X60n1113_010:0136b24": "律院少有且過新來兄弟首到客司推熟叢林者為",
    "X60n1113_010:0136c01": "參頭領眾具威儀列門右白云(暫到相看)知客即接",
    "X60n1113_010:0136c02": "入詞云(即日恭惟知賓尊長律師尊侯起居多福久",
    "X60n1113_010:0136c03": "欽道譽獲奉瞻仰下情不勝感激之至)答云(山門多",
    "X60n1113_010:0136c04": "幸特荷遠來)揖坐燒香喫茶詢來歷即起謝茶如無",
    "X60n1113_010:0136c05": "安下處即就客司圍爐等處安歇知客就送回禮參",
    "X60n1113_010:0136c06": "頭接入普問訊知客云(移刻恭惟諸位鄉長律師尊",
    "X60n1113_010:0136c07": "候起居多福適承降重特此拜謝下情不勝感激之至)",
    "X60n1113_010:0136c08": "答云(禮合拜看何勤降重)參頭自送出門次詣侍司",
    "X60n1113_010:0136c09": "相看行禮如前立稟云(某等特來禮拜和尚敢煩侍",
    "X60n1113_010:0136c10": "者通覆)侍者詢來歷覆住持如允報相看或即時或",
    "X60n1113_010:0136c11": "粥了寢堂相接參頭進前請趺坐轉身在手插香退",
    "X60n1113_010:0136c12": "身同眾行禮三拜就座侍者燒香喫茶謝茶與前相",
    "X60n1113_010:0136c13": "看禮仝詞少異住持送出參頭云(和尚尊重)隨至侍",
    "X60n1113_010:0136c14": "司致謝云(有勞神用特此拜謝)歸安下處門外下手",
    "X60n1113_010:0136c15": "排立候住持回禮同問訊接入詞云(移刻恭惟堂頭",
    "X60n1113_010:0136c16": "和尚尊候起居多福適來禮拜不專返辱降重下情不",
    "X60n1113_010:0136c17": "勝感激之至)住持云(安下不便幸望寬懷)眾送出參",
    "X60n1113_010:0136c18": "頭轉上手揖侍者入同眾問訊云(移刻恭惟高侍律",
    "X60n1113_010:0136c19": "師起居多福禮合詣寮拜看返辱降重下情多感)者",
    "X60n1113_010:0136c20": "云(山門多幸特荷遠臨報謝在遲不勝多愧)半齋點",
    "X60n1113_010:0136c21": "心當晚特為湯了就座藥石行者燒藥石香一炷或",
    "X60n1113_010:0136c22": "頭首光伴食了住持送出次日粥了請茶喫茶謝茶等",
    "X60n1113_010:0136c23": "禮並如常茶罷新來詣侍司屈侍者稟住持言新來",
    "X60n1113_010:0136c24": "欲歸堂之意如允許了侍者發榜頭下堂司隨即請",
    "X60n1113_010:0137a01": "茶維那接人燒香喫茶了稟云(某等蒙和尚令依左右",
    "X60n1113_010:0137a02": "伏望甄錄)答云(山門多幸同聚寂寥)取度牒付維那上",
    "X60n1113_010:0137a03": "戒臘簿了維那付度牒還參頭各收訖維那同到新",
    "X60n1113_010:0137a04": "來安下處問訊客云(茲來多幸重辱溫存下情不勝",
    "X60n1113_010:0137a05": "感激之至)答云(房舍不便幸乞寬處)參頭送維那出",
    "X60n1113_010:0137a06": "問訊而散次堂司行者寫榜頭卛香錢付侍者回香",
    "X60n1113_010:0137a07": "侍者回大香或一片或各片與行者付參頭次稟挂",
    "X60n1113_010:0137a08": "搭日子名書門狀次日寢堂嚴設香几爐燭參頭領",
    "X60n1113_010:0137a09": "眾列立三人一引每引一人為小參頭詳記詞語進",
    "X60n1113_010:0137a10": "退儀即預須一處習儀庶臨時成現至時侍者同參",
    "X60n1113_010:0137a11": "頭入請住持出廟位立參頭歸位眾同問訊後進前",
    "X60n1113_010:0137a12": "云(請和尚趺坐)從爐裡轉復位同眾問訊(〔再同〕)進爐前",
    "X60n1113_010:0137a13": "(〔於各〕)懷取香左手插香復位本引三人一同問訊展具",
    "X60n1113_010:0137a14": "三拜了參頭進前云(即日云云某等宿生慶幸獲奉",
    "X60n1113_010:0137a15": "依棲下情不勝榮幸之至)一齊問訊過右邊直待班",
    "X60n1113_010:0137a16": "尾三三趲上禮語仝前俟各行禮畢普同問訊而退",
    "X60n1113_010:0137a17": "(次到侍司首座庫司諸寮巡廊人事畢歸齊候回禮)。",
    "X60n1113_010:0137a18": "○榜頭式(奉方丈慈旨挂搭二僧（某甲）侍者（某甲）律師",
    "X60n1113_010:0137a19": "今月巳日侍司（某甲）報)。",
    "X60n1113_010:0137a20": "○卛香小榜(挂搭首座名率錢○百文買香　堂司",
    "X60n1113_010:0137a21": "行者（某甲）取覆)",
    "X60n1113_010:0137a22": "○方丈門狀式",
    "X60n1113_010:0137a23": "(某路某州某寺小比丘　某甲)",
    "X60n1113_010:0137a24": "(右某甲謹　詣)",
    "X60n1113_010:0137b01": "(函丈[袖由+丘]候)",
    "X60n1113_010:0137b02": "(禮　　拜)",
    "X60n1113_010:0137b03": "(某寺堂上和尚大宗主伏候)",
    "X60n1113_010:0137b04": "(慈旨)",
    "X60n1113_010:0137b05": "年　月　日　某路某寺某小比丘某甲狀",
    "X60n1113_010:0137b06": "賓　方丈回禮",
    "X60n1113_010:0137b07": "至日挂搭了方丈回禮新挂搭人參頭領眾就一處",
    "X60n1113_010:0137b08": "房外下手排立候接住持入齋問訊云(移刻恭惟堂",
    "X60n1113_010:0137b09": "頭和尚尊候起居多福理合禮拜反沐降重下情不勝",
    "X60n1113_010:0137b10": "感激之至)眾送住持出隨入齋轉上手立參頭接侍",
    "X60n1113_010:0137b11": "者入詞云(某等獲依左右茲沐降重下情不勝感激",
    "X60n1113_010:0137b12": "之至)答云(拜謝不專下情不勝感激之至)參頭送出",
    "X60n1113_010:0137b13": "接兩班入詞語同前畢眾挂搭人轉下手副參為首",
    "X60n1113_010:0137b14": "謝參頭問訊而散。",
    "X60n1113_010:0137b15": "歸　謝挂搭茶",
    "X60n1113_010:0137b16": "侍者照戒臘具挂搭者雙字名(某甲律師)令方丈客",
    "X60n1113_010:0137b17": "頭詣各訪請云(今辰齋退方丈和尚請就寢堂特為",
    "X60n1113_010:0137b18": "點茶)如西堂首座亦依戒次寫入次令客頭排立請",
    "X60n1113_010:0137b19": "首座光伴如名德西堂首座與住持對面位參頭次",
    "X60n1113_010:0137b20": "須當相遜無至喧聒失禮齋了鳴皷集眾燒香侍者",
    "X60n1113_010:0137b21": "揖入住持接敘寒暄次接光伴人問訊詞語尋常茶",
    "X60n1113_010:0137b22": "同各依照牌入位照牌預稟住持看定二侍者行禮",
    "X60n1113_010:0137b23": "與結制小座湯禮同(禪規寫茶狀各僉名依命)若例禪規次日庫",
    "X60n1113_010:0137b24": "司點挂搭茶於庫司設位首座光伴齊了鳴庫堂前",
    "X60n1113_010:0137c01": "板上首知事與同班行禮同前又次日堂司點挂搭",
    "X60n1113_010:0137c02": "茶上首知事光伴鳴寮前板一班行禮或四人六人",
    "X60n1113_010:0137c03": "列位頭問訊若知客行禮揖香了座同茶三日講行",
    "X60n1113_010:0137c04": "此古法也方丈茶鳴皷知事頭首茶鳴板互為主伴",
    "X60n1113_010:0137c05": "方丈茶眾起謝知事頭首茶只參頭離位謝此禮亦",
    "X60n1113_010:0137c06": "當行之。",
    "X60n1113_010:0137c07": "王　參堂",
    "X60n1113_010:0137c08": "新挂搭欲參堂先一日晚詣堂司屈維那至方丈稟",
    "X60n1113_010:0137c09": "請住持云(新挂搭兄弟來早欲參堂伏望和尚慈悲",
    "X60n1113_010:0137c10": "尊降)請訖歸堂兄弟在來日早粥皆於外堂展鉢少",
    "X60n1113_010:0137c11": "少盛粥留於禪床預推一人為參頭侯內堂粥徧行",
    "X60n1113_010:0137c12": "者出堂參頭領眾前門入堂先舉左足聖僧前排立",
    "X60n1113_010:0137c13": "參頭燒香歸位同眾大展三拜收具問訊參頭先至",
    "X60n1113_010:0137c14": "住持前列一行立普同問訊低首合掌巡堂一匝自",
    "X60n1113_010:0137c15": "上堂至下堂出外堂先下間次上間再入堂內中間",
    "X60n1113_010:0137c16": "列立問訊出堂歸鉢位喫而已。",
    "X60n1113_010:0137c17": "○迁齋狀式",
    "X60n1113_010:0137c18": "講下小比丘(某甲)",
    "X60n1113_010:0137c19": "右(某甲)今欲迁(某)齋在下脫著未敢自便謹狀上",
    "X60n1113_010:0137c20": "呈　本講依止和尚大宗主伏乞　慈判付(某)照",
    "X60n1113_010:0137c21": "證謹狀",
    "X60n1113_010:0137c22": "年　月　日　講下小比丘　(某甲)　狀",
    "X60n1113_010:0137c23": "堂司比丘(某甲)備用　(方丈)題初三日　押(方丈押)",
    "X60n1113_010:0137c24": "(如來有齋名却云欲迁齋舍在下脫著未蒙　慈旨)",
    "X60n1113_010:0138a01": "鳴　請益禮師",
    "X60n1113_010:0138a02": "投情請益先詣侍司詳稟侍者咨覆住持云(某甲)律",
    "X60n1113_010:0138a03": "師來早欲詣方丈請益如允所請早粥了詣侍司俟",
    "X60n1113_010:0138a04": "候(某)侍者隨住持坐處令秉燭裝香引入問訊插香",
    "X60n1113_010:0138a05": "一片大展九拜收具進前問訊云(某甲心第久塞義",
    "X60n1113_010:0138a06": "路未開伏望和尚慈悲方便提示)肅躬側立下手諦",
    "X60n1113_010:0138a07": "听法誨埀問來歷從實稟答了進前問訊而退次詣",
    "X60n1113_010:0138a08": "侍司致謝或就廊下頭首西堂請益行禮一仝。",
    "X60n1113_010:0138a09": "鳳　開講",
    "X60n1113_010:0138a10": "開講訓徒以成叢林當然之事講者訓誨無倦听者",
    "X60n1113_010:0138a11": "專心至志何患事業不成耶遇開講日堂司行者於",
    "X60n1113_010:0138a12": "僧堂早粥再講了覆住持開講云(今日和尚打講)却",
    "X60n1113_010:0138a13": "於下堂鐘絕後略歇打靜鐘三下(首座開講在齋後打靜鐘同上)繼",
    "X60n1113_010:0138a14": "於法堂(東西)柱挂開講牌維那合堂司行者整齋講筵",
    "X60n1113_010:0138a15": "至半齋前覆方丈打起如方丈有他緣打放講鐘二",
    "X60n1113_010:0138a16": "下(或迎送或普講或送亡則放講)如開講先巡廊打小板次打僧堂",
    "X60n1113_010:0138a17": "前鐘眾集法堂燒香爐前隨意設拜不拘次第堂",
    "X60n1113_010:0138a18": "鐘絕打法皷先擂三通上磉轉通之時直日人鳴引",
    "X60n1113_010:0138a19": "二下維那舉七佛略教經至應當學再鳴引二下直",
    "X60n1113_010:0138a20": "日起賷坐具至(東西)廊法堂頭候開講人來鳴引二下",
    "X60n1113_010:0138a21": "問訊眾人聞引鳴皆提具起立疎疎鳴引至法堂爐",
    "X60n1113_010:0138a22": "前西首立講人燒香三拜未拜前直日鳴引二下歸",
    "X60n1113_010:0138a23": "位講人揖眾眾皆應揖拜起收具問訊從(東西)首升座",
    "X60n1113_010:0138a24": "座上燒香鳴引二下講人與眾齊揖放具而坐講人",
    "X60n1113_010:0138b01": "鳴尺三下舉稽首禮諸佛(云云)至莊嚴種智乞聖冥",
    "X60n1113_010:0138b02": "加畢開講人舉南無本師釋迦牟尼佛(南山大智各三聲)各",
    "X60n1113_010:0138b03": "尺一下開卷講說延促隨意講了掩卷講人鳴尺一",
    "X60n1113_010:0138b04": "下云上來說听功德祝献護法諸天報答四恩三有",
    "X60n1113_010:0138b05": "伽藍真宰護教安僧法界眾生同圓種智十方三世",
    "X60n1113_010:0138b06": "(云云佛菩薩號中名尺一下)眾起立講人下座至爐前直日鳴",
    "X60n1113_010:0138b07": "引二下講人與眾不同問訊而散(住持行東道首座行西道)。",
    "X60n1113_010:0138b08": "在　參講",
    "X60n1113_010:0138b09": "住持開講座下未聞者理當參之或諸山來亦行參",
    "X60n1113_010:0138b10": "禮若首座講住持亦參之重法故也凡外來參講者",
    "X60n1113_010:0138b11": "待鐘鳴至法堂座邊不次而坐待眾念大智律師號",
    "X60n1113_010:0138b12": "時起身至爐前立定參頭燒香退步同問訊展具三",
    "X60n1113_010:0138b13": "拜若四人以上則不應同拜盖眾不禮別也若言師",
    "X60n1113_010:0138b14": "禮拜則不拘若論謙光俱不受拜如參講人位尊先",
    "X60n1113_010:0138b15": "於座下西首設位開講人當起立令侍者傳語免禮",
    "X60n1113_010:0138b16": "請坐講人於掩卷後作詞敘謝(或四六或散文隨意言之)講人下",
    "X60n1113_010:0138b17": "座至爐前略謝參講次詣下處賷香致謝其茶湯藥",
    "X60n1113_010:0138b18": "石煎點之禮如前已明。",
    "X60n1113_010:0138b19": "樹　晨朝禮",
    "X60n1113_010:0138b20": "每晨寺眾長版纔鳴出諸殿堂燒香至殿內隨意禮",
    "X60n1113_010:0138b21": "拜如人至多則不可拜住持待木魚響出諸殿堂燒",
    "X60n1113_010:0138b22": "香頭首當在殿外同住持燒香將徧頭首入殿淨人",
    "X60n1113_010:0138b23": "打過堂板住持上殿鳴大磬三下維那舉經住持燒",
    "X60n1113_010:0138b24": "香遶殿而轉歸中間蒲團位堂司行者預將舉禮牌",
    "X60n1113_010:0138c01": "置於當做禮人前經畢舉禮人念一切恭敬(云云如晨",
    "X60n1113_010:0138c02": "朝禮儀中)三歸依了收具住持舉彌陀讚念佛百聲菩薩",
    "X60n1113_010:0138c03": "各三聲(餘如常法)至十方三世(云云)了維那舉消災呪住",
    "X60n1113_010:0138c04": "持領眾赴堂。",
    "X60n1113_010:0138c05": "白　施主",
    "X60n1113_010:0138c06": "南無十方佛(法僧三稱了念)神呪加持淨飲食普施河沙眾",
    "X60n1113_010:0138c07": "鬼神願皆飽滿捨慳心即脫幽冥生善道歸依三寶",
    "X60n1113_010:0138c08": "學菩提究竟得成無上覺功德無邊盡未來一切眾",
    "X60n1113_010:0138c09": "生同法食　呪。",
    "X60n1113_010:0138c10": "曩謨薩縛怛多孽跢縛路枳帝唵三跋羅三跋羅吽",
    "X60n1113_010:0138c11": "(念七遍以淨水洒食　次念甘露水真言)。",
    "X60n1113_010:0138c12": "南無素嚕皤耶怛他揭多耶怛你佗唵素嚕素嚕鉢",
    "X60n1113_010:0138c13": "囉素嚕鉢囉素嚕莎訶(三遍　次念四如來號)。",
    "X60n1113_010:0138c14": "南無多寶如來南無妙色身如來南無廣愽身如來",
    "X60n1113_010:0138c15": "南無離怖畏如來(三稱　次念受食願文)。",
    "X60n1113_010:0138c16": "此食色香味上供十方佛中奉諸賢聖下及六道品",
    "X60n1113_010:0138c17": "等施無差別隨感皆飽滿令諸施主得無量波羅蜜",
    "X60n1113_010:0138c18": "(次出)生偈。",
    "X60n1113_010:0138c19": "汝等鬼神眾　我今施汝供　此食遍十方　一切",
    "X60n1113_010:0138c20": "鬼神共　願以此功德(云云至十方三世云云)。",
    "X60n1113_010:0138c21": "駒　普回向",
    "X60n1113_010:0138c22": "(諷經持呪)功德祝献護法諸天報答四恩三有伽藍真宰",
    "X60n1113_010:0138c23": "護教安僧法界眾生同圓種智十方三世(云云)。",
    "X60n1113_010:0138c24": "○眾回向以此諷經念佛功德祝献護法諸天報",
    "X60n1113_010:0139a01": "答四恩三有利樂法界眾生我等比丘懺悔罪根莊",
    "X60n1113_010:0139a02": "嚴淨土願此身報盡臨捨壽時承此善根決定得生",
    "X60n1113_010:0139a03": "極樂世界見佛聞法速證菩提廣度群生大作佛事。",
    "X60n1113_010:0139a04": "食　四節土地堂回向",
    "X60n1113_010:0139a05": "結解冬歲宜於土地堂嚴設供養諷經回向云。",
    "X60n1113_010:0139a06": "○結夏切以薰風扇野炎帝司力當法王禁足之",
    "X60n1113_010:0139a07": "辰是釋子護生之日乞所加護以遂安居恭裒大眾",
    "X60n1113_010:0139a08": "詣靈祠持誦(消災威德呪經萬行楞嚴秘章)稱念摩訶佛母聖號集",
    "X60n1113_010:0139a09": "茲功德化煉馬財專伸奉貢當地山土地(列位)合堂真",
    "X60n1113_010:0139a10": "宰所冀神光叶贊發輝有利之勛律苑起隆永錫無",
    "X60n1113_010:0139a11": "私之度十方三世(云云)。",
    "X60n1113_010:0139a12": "○解夏切以金風扇野白帝司方當覺皇解制之",
    "X60n1113_010:0139a13": "辰是法歲周圓之日九旬無難一眾咸安是用秘章",
    "X60n1113_010:0139a14": "以酬洪德。",
    "X60n1113_010:0139a15": "○至節切呂時臨亞歲節屆書雲當一陽來復之",
    "X60n1113_010:0139a16": "辰乃萬彚發生之始。",
    "X60n1113_010:0139a17": "○除夕切以化功密運歲歷云周咸忻四序之安",
    "X60n1113_010:0139a18": "將啟三湯之慶。",
    "X60n1113_010:0139a19": "場　楞嚴普回向",
    "X60n1113_010:0139a20": "乃禪宗真歇和尚自製古法放參後打起眾集大殿",
    "X60n1113_010:0139a21": "諷誦偈云。",
    "X60n1113_010:0139a22": "　上來現前比丘眾　　諷誦楞嚴秘密呪",
    "X60n1113_010:0139a23": "　回向護法眾龍天　　土地伽藍諸聖造",
    "X60n1113_010:0139a24": "　三塗八難俱離苦　　四恩三有盡霑恩",
    "X60n1113_010:0139b01": "　國界安寧兵革消　　風調雨順民康樂",
    "X60n1113_010:0139b02": "　一眾熏修希精進　　十地頓超無難事",
    "X60n1113_010:0139b03": "　山門鎮靜絕非虞　　檀信歸依增福慧",
    "X60n1113_010:0139b04": "又回向云。",
    "X60n1113_010:0139b05": "　妙湛總持不動尊　　首楞嚴王世希有",
    "X60n1113_010:0139b06": "　銷我億劫顛倒想　　不歷僧祇獲法身",
    "X60n1113_010:0139b07": "　仰冀洪慈俯垂昭鑑(敘情迴向神位了云)",
    "X60n1113_010:0139b08": "先願皇風永扇帝道遐昌佛日增輝法輪常轉。",
    "X60n1113_010:0139b09": "次冀山門鎮靜中外咸安火盜公私諸緣吉慶現前",
    "X60n1113_010:0139b10": "僧眾修行有序進道無魔般若智以現前菩提心而",
    "X60n1113_010:0139b11": "不退四恩普報三有齊資法界有情同圓種智十方",
    "X60n1113_010:0139b12": "三世(云云已上迴向乃禪宗楞嚴會行之人誦者多故附於此)。",
    "X60n1113_010:0139b13": "化　日用偈章",
    "X60n1113_010:0139b14": "凡曰出家心形異俗鷄鳴而起謀利圖名顯行既無",
    "X60n1113_010:0139b15": "密功奚有然而十二時中所為之事佛經俱有遺誡",
    "X60n1113_010:0139b16": "可不依而行之謹錄于后。",
    "X60n1113_010:0139b17": "○睡時",
    "X60n1113_010:0139b18": "　若就睡時　　當願眾生　　一切安穩　　得大自在",
    "X60n1113_010:0139b19": "○起時",
    "X60n1113_010:0139b20": "　睡眠始寤　　當願眾生　　一切智覺　　周顧十方",
    "X60n1113_010:0139b21": "○登溷",
    "X60n1113_010:0139b22": "　大小便利　　當願眾生　　棄貪嗔癡　　蠲除罪垢",
    "X60n1113_010:0139b23": "○洗手",
    "X60n1113_010:0139b24": "　事訖就水　　當願眾生　　出世法中　　速疾而往",
    "X60n1113_010:0139c01": "○洗面",
    "X60n1113_010:0139c02": "　以水洗面　　當願眾生　　得淨法門　　永無垢染",
    "X60n1113_010:0139c03": "○登殿",
    "X60n1113_010:0139c04": "　若見佛時　　當願眾生　　得無礙眼　　見十方佛",
    "X60n1113_010:0139c05": "○登閣",
    "X60n1113_010:0139c06": "　上昇樓閣　　當願眾生　　昇正法樓　　徹見一切",
    "X60n1113_010:0139c07": "○瞻塔",
    "X60n1113_010:0139c08": "　見佛塔時　　當願眾生　　尊重如塔　　受人天供",
    "X60n1113_010:0139c09": "○禮塔",
    "X60n1113_010:0139c10": "　頂禮於塔　　當願眾生　　一切天人　　無能見頂",
    "X60n1113_010:0139c11": "○濯足",
    "X60n1113_010:0139c12": "　若濯足時　　當願眾生　　具足神力　　諸行無礙",
    "X60n1113_010:0139c13": "○洗浴",
    "X60n1113_010:0139c14": "　洗浴身體　　當願眾生　　身心無垢　　內外光潔",
    "X60n1113_010:0139c15": "○受食",
    "X60n1113_010:0139c16": "　若受食時　　當願眾生　　具足成滿　　一切菩提",
    "X60n1113_010:0139c17": "○食齋粥",
    "X60n1113_010:0139c18": "　若(小飯)食時　　當願眾生　　禪悅為食　　法喜充滿",
    "X60n1113_010:0139c19": "○食訖",
    "X60n1113_010:0139c20": "　(小飯)食已訖　　當願眾生　　所作皆辨　　具諸佛法",
    "X60n1113_010:0139c21": "○受味",
    "X60n1113_010:0139c22": "　若受味時　　當願眾生　　得佛上味　　甘露滿足",
    "X60n1113_010:0139c23": "○施粥",
    "X60n1113_010:0139c24": "　粥有十利　　饒益行人　　果報無邊　　究竟常樂",
    "X60n1113_010:0140a01": "○又偈",
    "X60n1113_010:0140a02": "　持戒清淨人所奉　　恭敬隨時以粥施",
    "X60n1113_010:0140a03": "　十利饒益於行者　　色力壽樂詞清辨",
    "X60n1113_010:0140a04": "　宿食風除餓渴消　　是名為藥佛所說",
    "X60n1113_010:0140a05": "　欲得人天長壽樂　　應當以粥施眾僧",
    "X60n1113_010:0140a06": "○施齋",
    "X60n1113_010:0140a07": "　三德六味　　施佛及僧　　法界有情　　普同供養",
    "X60n1113_010:0140a08": "(三德者一輕輭二淨潔三如法六味者一甘二苦三辛四酸五鹹六淡)。",
    "X60n1113_010:0140a09": "○又食訖偈",
    "X60n1113_010:0140a10": "　飯食已訖色力充　　威振十方三世雄",
    "X60n1113_010:0140a11": "　回因轉果不在念　　一切眾生獲神通",
    "X60n1113_010:0140a12": "○五觀",
    "X60n1113_010:0140a13": "　一計功多少量彼來處　　二忖己德行全缺應供",
    "X60n1113_010:0140a14": "　三防心離過貪等為宗　　四正事良藥為療形枯",
    "X60n1113_010:0140a15": "　五為成道業故應受此食",
    "X60n1113_010:0140a16": "○禮佛",
    "X60n1113_010:0140a17": "　能禮所禮性空寂　　感應道交難思議",
    "X60n1113_010:0140a18": "　我此道場如帝珠　　諸佛菩薩影現中",
    "X60n1113_010:0140a19": "　我身影現(諸佛菩薩)前　　頭面接足歸命禮",
    "X60n1113_010:0140a20": "○禮釋迦讚",
    "X60n1113_010:0140a21": "　容顏甚奇妙　　光明照十方　　我昔曾供養",
    "X60n1113_010:0140a22": "　今復還親覲　　聖主天中王　　迦陵頻伽聲",
    "X60n1113_010:0140a23": "　哀愍眾生者　　我等今(敬禮贊嘆)",
    "X60n1113_010:0140a24": "○讚彌陀",
    "X60n1113_010:0140b01": "　阿彌陀佛真金色　　相好端嚴無等倫",
    "X60n1113_010:0140b02": "　白毫宛轉五須彌　　紺目澄清四大海",
    "X60n1113_010:0140b03": "　光中化佛無數億　　化菩薩眾億無邊",
    "X60n1113_010:0140b04": "　四十八願度眾生　　九品咸令登彼岸",
    "X60n1113_010:0140b05": "○又偈",
    "X60n1113_010:0140b06": "　稽首阿彌陀　　救世大慈父　　甚深真法藏",
    "X60n1113_010:0140b07": "　三乘賢聖僧　　我以誠實心　　求生佛淨土",
    "X60n1113_010:0140b08": "　願諸本弘誓　　普運無緣慈　　應念赴機緣",
    "X60n1113_010:0140b09": "　猶如水中月",
    "X60n1113_010:0140b10": "○又彌陀讚(大智律師作)",
    "X60n1113_010:0140b11": "八萬四千之妙相得非本性彌陀十方億剎之",
    "X60n1113_010:0140b12": "遐方的是唯心淨土淨穢雖隔豈越自心生佛",
    "X60n1113_010:0140b13": "乃殊寧乖己性心體虗曠不礙往來性本包容",
    "X60n1113_010:0140b14": "何妨取捨是以舉念即登於寶界还歸地產之",
    "X60n1113_010:0140b15": "家鄉彈指仰對於慈容實會天真之父子幾生",
    "X60n1113_010:0140b16": "負德枉受沈淪今日投誠必蒙拯濟三心圓發",
    "X60n1113_010:0140b17": "一志西馳盡來際以依承歷塵劫而稱贊。",
    "X60n1113_010:0140b18": "○讚菩薩偈",
    "X60n1113_010:0140b19": "　菩薩清涼月　　游於畢竟空　　眾生心水淨",
    "X60n1113_010:0140b20": "　菩提影現中",
    "X60n1113_010:0140b21": "○讚觀音",
    "X60n1113_010:0140b22": "　紫金化身千百億　　白衣妙相三十二",
    "X60n1113_010:0140b23": "　稽首圓通自在尊　　沙界咸稱大悲智",
    "X60n1113_010:0140b24": "○開經偈",
    "X60n1113_010:0140c01": "　無上甚深微妙法　　百千萬劫難遭遇",
    "X60n1113_010:0140c02": "　我今見聞得受持　　願解如來真實義",
    "X60n1113_010:0140c03": "○還經偈",
    "X60n1113_010:0140c04": "　琅凾歸寶所　　了義實難思　　願共諸眾生",
    "X60n1113_010:0140c05": "　同入薩波海",
    "X60n1113_010:0140c06": "○訖經",
    "X60n1113_010:0140c07": "　三塗永息長時苦　　六趣休隨汩沒因",
    "X60n1113_010:0140c08": "　無邊含識悟真如　　一切有情登彼岸",
    "X60n1113_010:0140c09": "○三歸依",
    "X60n1113_010:0140c10": "我(某甲)從於今身直至佛身於其中間歸依十",
    "X60n1113_010:0140c11": "方常住佛(法僧)。",
    "X60n1113_010:0140c12": "○化教六念",
    "X60n1113_010:0140c13": "　念佛救世大慈父　　念法出離解脫門",
    "X60n1113_010:0140c14": "　念僧諸有良福田　　念戒無上菩提本",
    "X60n1113_010:0140c15": "　念施具足波羅蜜　　念天護法離群生",
    "X60n1113_010:0140c16": "○四弘願",
    "X60n1113_010:0140c17": "　眾生無邊誓願度　　煩惱無數誓願斷",
    "X60n1113_010:0140c18": "　法門無量誓願學　　佛道無上誓願成",
    "X60n1113_010:0140c19": "○懺悔偈",
    "X60n1113_010:0140c20": "　我昔所造諸惡業　　皆由無始貪嗔癡",
    "X60n1113_010:0140c21": "　從身語意之所生　　一切我今皆懺悔",
    "X60n1113_010:0140c22": "○往生偈",
    "X60n1113_010:0140c23": "　願我臨欲命終時　　盡除一切諸障礙",
    "X60n1113_010:0140c24": "　面見彼佛阿彌陀　　即得往生安樂剎",
    "X60n1113_010:0141a01": "○又偈",
    "X60n1113_010:0141a02": "　我既往生彼國已　　現前成就此大願",
    "X60n1113_010:0141a03": "　一切圓滿盡無餘　　利樂一切眾生界",
    "X60n1113_010:0141a04": "　彼佛眾會咸清淨　　我時於勝蓮華生",
    "X60n1113_010:0141a05": "　親觀如來無量光　　現前授我菩提記",
    "X60n1113_010:0141a06": "　蒙彼如來授記已　　化身無數百俱胝",
    "X60n1113_010:0141a07": "　智力廣大遍十方　　普利一切眾生界",
    "X60n1113_010:0141a08": "　乃至虗空世界盡　　眾生及業煩惱盡",
    "X60n1113_010:0141a09": "　如是一切無盡時　　我願究竟恒無盡",
    "X60n1113_010:0141a10": "○普曜經偈",
    "X60n1113_010:0141a11": "　是日已過　　命則隨減　　如少水魚　　斯亦何樂",
    "X60n1113_010:0141a12": "　當勤精進　　如救頭然　　但念無常　　慎莫放逸",
    "X60n1113_010:0141a13": "板　歲旦元宵",
    "X60n1113_010:0141a14": "正旦元宵各寺祈禱規式不同或修光明觀音等懺",
    "X60n1113_010:0141a15": "或誦經文或秖課呪無非懺洗已往之過祈集將來",
    "X60n1113_010:0141a16": "之福也隨方毗尼難為定式。",
    "X60n1113_010:0141a17": "草　青苗祈禱",
    "X60n1113_010:0141a18": "萬年常住全藉田租秋糓不熟何以安僧理當精加",
    "X60n1113_010:0141a19": "祈禱以求陰助各處規式不一或只就寺營供佛天",
    "X60n1113_010:0141a20": "看經諷呪或到莊所遶田行道並宜隨方上年已行",
    "X60n1113_010:0141a21": "不可越例為住持知事者可不究心也耶。",
    "X60n1113_010:0141a22": "伏願　五樂欲茂須求雨澤應時萬法告成全藉神",
    "X60n1113_010:0141a23": "明陰佑謹仍舊貫預設良緣就寺集僧遶田行道諷",
    "X60n1113_010:0141a24": "誦經呪化煉馬財奉献(云云)專冀畝畝豐登田田秀",
    "X60n1113_010:0141b01": "實螟螣蟊賊永無耗損之憂黍稷稻粱大有盈餘之",
    "X60n1113_010:0141b02": "慶。",
    "X60n1113_010:0141b03": "木　秉白梵音聲圖",
    "X60n1113_010:0142a22": "賴　行堂諸儀",
    "X60n1113_010:0142a23": "○行堂點茶結解節臈眾僧茶罷方丈侍者同客",
    "X60n1113_010:0142a24": "頭至行堂點茶客頭預報參頭挂牌報眾燒湯出盞",
    "X60n1113_010:0142b01": "請典座光伴方丈預送茶侍者至庫司典座接入參",
    "X60n1113_010:0142b02": "頭堂主領眾門迎侍者居主位代住持也典座右位",
    "X60n1113_010:0142b03": "侍者出爐前燒香一炷復位以手揖眾坐行茶畢典",
    "X60n1113_010:0142b04": "座送出參頭堂主門送即詣方丈謝茶。",
    "X60n1113_010:0142b05": "○方丈點茶罷知事詣行堂點茶知事居主位典座",
    "X60n1113_010:0142b06": "光伴與方丈茶禮仝送出門喝云(參頭大眾詣庫司",
    "X60n1113_010:0142b07": "謝茶)報云(知事傳悟免謝茶)。",
    "X60n1113_010:0142b08": "○頭首點行堂茶令堂司行者報參頭挂牌報眾燒",
    "X60n1113_010:0142b09": "湯出盞請典座光伴頭首居右為禮與前同喝謝茶",
    "X60n1113_010:0142b10": "復喝免。",
    "X60n1113_010:0142b11": "○訓童行初一月半當訓童行(若禪規五參上堂",
    "X60n1113_010:0142b12": "罷當訓童行)。",
    "X60n1113_010:0142b13": "參頭行者令歇食行者報各局務行者行堂前挂牌",
    "X60n1113_010:0142b14": "報眾昏鐘鳴行堂前鳴板三下集眾行者上寢堂立",
    "X60n1113_010:0142b15": "定參頭入方丈請住持出就座參頭進前插香歇參",
    "X60n1113_010:0142b16": "同問訊九拜進前屏息拱听規誨已又同眾三拜珍",
    "X60n1113_010:0142b17": "重而退預令寢堂裝香秉燭係侍者提調。",
    "X60n1113_010:0142b18": "○行堂普說參頭預詣侍司插香禮拜稟侍者咨",
    "X60n1113_010:0142b19": "覆住持若允所請參頭即鳴板集眾排立寢堂參頭",
    "X60n1113_010:0142b20": "隨侍者入請住持出據座參頭同眾問訊進前插香",
    "X60n1113_010:0142b21": "歇食行者喝云(不審)同眾禮九拜問訊參頭進云(某",
    "X60n1113_010:0142b22": "等久思和尚示誨伏望慈悲開示因緣)退身問訊而",
    "X60n1113_010:0142b23": "散次日行堂挂普說牌報眾面裏設座香机燭臺參",
    "X60n1113_010:0142b24": "頭報請兩班立班副參頭眾門迎兩序入堂參頭堂",
    "X60n1113_010:0142c01": "主詣侍司同請住持下行同堂眾接迎入堂據座侍",
    "X60n1113_010:0142c02": "者一班問訊側立兩班如常出班問訊畢侍者燒香",
    "X60n1113_010:0142c03": "一炷問訊住持請法亦如常參頭領眾鴈列插香喝",
    "X60n1113_010:0142c04": "參三拜退分東西班後鴈立諦听法誨開示已參頭",
    "X60n1113_010:0142c05": "領眾如前排立三拜即出門外右立揖送住持兩班",
    "X60n1113_010:0142c06": "隨至寢堂插大香一片九拜而退次詣侍司插香三",
    "X60n1113_010:0142c07": "拜參頭副參同往兩班人前一一拜謝當免香禮。",
    "X60n1113_010:0142c08": "及　警眾法器(附月分〔頭〕知)",
    "X60n1113_010:0142c09": "夫鐘魚皷板乃集僧號領之法器也增一阿含云阿",
    "X60n1113_010:0142c10": "難昇講堂擊犍稚者此是如來信皷也(皷者謂擊動發聲也經論",
    "X60n1113_010:0142c11": "中多名揵槌聲論翻犍巨寒反稚音地此名鐘磬)鈔云僧者以和為義若不",
    "X60n1113_010:0142c12": "齊集相有乖離御法則無成決之功被事必據入非",
    "X60n1113_010:0142c13": "之位四分文云當敷座打犍稚盡共集一處五分云",
    "X60n1113_010:0142c14": "諸比丘布薩時不時集妨行道佛言當唱時至若打",
    "X60n1113_010:0142c15": "犍稚若打皷吹螺使舊住沙彌淨人打不得多應打",
    "X60n1113_010:0142c16": "三通吹螺亦爾除漆毒樹餘木銅鐵凡鳴者听作若",
    "X60n1113_010:0142c17": "無沙彌比丘亦得打鈔又云約僧多少就事緩急量",
    "X60n1113_010:0142c18": "時用之然打鐘法鈔記中引三千威儀經(并)軌度圖",
    "X60n1113_010:0142c19": "經(祖師所撰)及諸經論言三通者即是三下圖經云集三",
    "X60n1113_010:0142c20": "乘也擊數不等若眾法講說宜準四十下為式頗得",
    "X60n1113_010:0142c21": "其中圖經云執杵定心虗揩十下尼鈔云不得大打",
    "X60n1113_010:0142c22": "驚動眾心漸稀漸大乃至聲盡方打三下名為三通",
    "X60n1113_010:0142c23": "其長打之法初四十下如前增兩四十共百二十",
    "X60n1113_010:0142c24": "第二四十下作兩節前十八下生起同前中間十九",
    "X60n1113_010:0143a01": "至二十二共四下聲盡方打此救四惡趣苦(獄鬼畜",
    "X60n1113_010:0143a02": "修)二十三已去後十八下漸漸密小矣第三四十下",
    "X60n1113_010:0143a03": "生起亦同前至後有少異從三十六去打三下名三",
    "X60n1113_010:0143a04": "通末後二下名息槌圖經云念三寶存五眾眾各八",
    "X60n1113_010:0143a05": "輩(四果四向)故以四十為差三通乘之(謂三乘也)則百二十為",
    "X60n1113_010:0143a06": "節若比今時所作三下則同三通則異矣鈔又云若",
    "X60n1113_010:0143a07": "有惡趣受苦眾生令得停息故付法藏傳云罽膩吒",
    "X60n1113_010:0143a08": "王以大殺害故死入千頭魚中劒輪繞身而轉隨斫",
    "X60n1113_010:0143a09": "隨生若聞鐘聲劒輪在空如是因緣遣身向令長打",
    "X60n1113_010:0143a10": "使我苦息即增一阿含云若打鐘時一切惡道諸苦",
    "X60n1113_010:0143a11": "並得停止　今列式于后。",
    "X60n1113_010:0143a12": "○若結說安恣諸羯磨事及上殿下殿送官員尊",
    "X60n1113_010:0143a13": "宿諸山檀越到寺昏曉齋粥各鳴樓鐘擊數多少",
    "X60n1113_010:0143a14": "量時緩急如上已明其曉鐘者破長夜警睡眠昏",
    "X60n1113_010:0143a15": "鐘者學昏衢蘇蒙昧六道三塗停酸息苦也。○僧",
    "X60n1113_010:0143a16": "堂前鐘者不以時限維那主之堂司行者覆維那",
    "X60n1113_010:0143a17": "鳴之若開講打靜三下放講二下齋粥應皷八下",
    "X60n1113_010:0143a18": "若三千威儀經後七法中縣官大火大水賊盜此",
    "X60n1113_010:0143a19": "四隨時會沙彌三下會優婆塞二下呼私兒一下。",
    "X60n1113_010:0143a20": "○若皷之號令各有其所法堂皷結說安恣諸羯",
    "X60n1113_010:0143a21": "磨事開講說法皷擂三通上磉再轉三通小座湯",
    "X60n1113_010:0143a22": "特為茶各長擊一通退座三下若借座借皷鳴法",
    "X60n1113_010:0143a23": "堂下間皷齋粥二時鳴皷三槌九擂上磉復三槌",
    "X60n1113_010:0143a24": "九擂若轉藏鳴藏皷若開浴有浴皷茶湯茶皷發",
    "X60n1113_010:0143b01": "更更皷務令知時也。○眾法講說集眾及開小靜",
    "X60n1113_010:0143b02": "先鳴廊下板三通開浴三下。○大普請及齋粥打",
    "X60n1113_010:0143b03": "大木魚厨司普請小木魚。○開大靜及齋粥鳴大",
    "X60n1113_010:0143b04": "板三通(大板者長板也)若請茶湯須緩擊照應行禮請茶",
    "X60n1113_010:0143b05": "三下方丈請茶湯鳴寢堂板庫司茶湯鳴庫堂前",
    "X60n1113_010:0143b06": "板報眾鳴諸寮前廊下板。○大殿有大磬住持上",
    "X60n1113_010:0143b07": "香及禮懺課佛時鳴之。○殿堂行香各處有鐘不",
    "X60n1113_010:0143b08": "許亂倫乖違法令茲筆其略乖於無窮所謂鐘鳴",
    "X60n1113_010:0143b09": "鼎食三代禮樂者於斯可見也。",
    "X60n1113_010:0143b10": "○月分須知",
    "X60n1113_010:0143b11": "正月旦上元節諸寺殿堂多修懺法或供佛天宜",
    "X60n1113_010:0143b12": "各專誠祈一年之福也官員檀越致賀門狀式兩",
    "X60n1113_010:0143b13": "序進退山門禮節輕重合宜不可違例隨方毗尼",
    "X60n1113_010:0143b14": "毋易毋局。",
    "X60n1113_010:0143b15": "二月望佛涅槃當修例堂司行者卛眾錢送庫司",
    "X60n1113_010:0143b16": "營供養住持首座宜開春講訓誨弟兄不暖不寒",
    "X60n1113_010:0143b17": "正是著鞭時節豈可虗望喪光陰整理莊田提督",
    "X60n1113_010:0143b18": "農務。",
    "X60n1113_010:0143b19": "三月分寒食節祖堂祠堂鋪陳供養照例諷經掃",
    "X60n1113_010:0143b20": "洒祖堂禁採茶筍蔭[禾*養]山林。",
    "X60n1113_010:0143b21": "四月分如來誕庫司嚴設毗藍園浴佛營供養諷",
    "X60n1113_010:0143b22": "經方丈呌喚江湖點心維那差說戒安居行事人",
    "X60n1113_010:0143b23": "牌及出禮誦等圖　十五日晚請小座湯(禪規有十四日)",
    "X60n1113_010:0143b24": "十六日結夏或有律院安居前三日先呪沙水留",
    "X60n1113_010:0143c01": "大殿於安居日撒洒制後三日茶湯看經祈禱了",
    "X60n1113_010:0143c02": "住持啟講。",
    "X60n1113_010:0143c03": "五月分建青苗會或出經單或集眾看經或營供",
    "X60n1113_010:0143c04": "養或到田所行道並宜隨方首座開晚講至暮習",
    "X60n1113_010:0143c05": "讀策勤來學諸庵塔中有老成者亦當溫存。",
    "X60n1113_010:0143c06": "六月分酷熱做中夏麵講筵開歇在人行之九旬",
    "X60n1113_010:0143c07": "修道尅期取證住持首座宜加鞭策此非細事宜",
    "X60n1113_010:0143c08": "合醬做醋麵豆豉事計等物。",
    "X60n1113_010:0143c09": "七月分修父母懺誦梵網經設蘭盆供而解夏等",
    "X60n1113_010:0143c10": "禮具如自恣儀中請監收須擇人。",
    "X60n1113_010:0143c11": "八月分兄弟出入參訪知識裝寒覲省勿失規矩",
    "X60n1113_010:0143c12": "灯火可親自宜勉之。",
    "X60n1113_010:0143c13": "九月初一日做律師忌或開秋講或說文字提調",
    "X60n1113_010:0143c14": "諸莊翻[耒*飛]田土。",
    "X60n1113_010:0143c15": "十月初三日做南山祖忌宜整塘砌堰修造役工",
    "X60n1113_010:0143c16": "做蔬菜年計等物。",
    "X60n1113_010:0143c17": "十一月分冬至節做供養可隨方火爐頭邊正好",
    "X60n1113_010:0143c18": "校量祖典。",
    "X60n1113_010:0143c19": "十二月分佛成道營供養住持計筭錢糓簿書搬",
    "X60n1113_010:0143c20": "量米麥五味之屬或兩序進退每事修例可也掃",
    "X60n1113_010:0143c21": "洒殿宇習修歲懺預辨賀年儀物。",
    "X60n1113_010:0143c23": "律苑事規卷第十(終)"
}