{
    "T26n1536_014:0424c02": "阿毘達磨集異門足論卷第十四",
    "T26n1536_014:0424c04": "尊者舍利子說",
    "T26n1536_014:0424c05": "三藏法師玄奘奉 詔譯",
    "T26n1536_014:0424c06": "五法品第六之四",
    "T26n1536_014:0424c07": "[0424c07] ◎復次具壽，若諸苾芻苾芻尼等，雖無大師",
    "T26n1536_014:0424c08": "或餘隨一尊重有智同梵行者為說法要，亦",
    "T26n1536_014:0424c09": "不以大音聲讀誦隨曾所聞究竟法要，亦",
    "T26n1536_014:0424c10": "不為他廣說開示隨曾所聞究竟法要，亦",
    "T26n1536_014:0424c11": "不獨處寂靜思惟籌量觀察隨曾所聞究竟",
    "T26n1536_014:0424c12": "法要所有義趣，而能善取隨一定相，於彼",
    "T26n1536_014:0424c13": "定相能善思惟，又善了知復善通達。如如",
    "T26n1536_014:0424c14": "善取隨一定相，於彼定相能善思惟，又善",
    "T26n1536_014:0424c15": "了知復善通達，如是如是於彼法要能正了",
    "T26n1536_014:0424c16": "知，若法若義由正了知若法若義便發起",
    "T26n1536_014:0424c17": "欣，欣故心喜，生喜故身輕安，身輕安故",
    "T26n1536_014:0424c18": "受樂，受樂故心定，心定故如實知見，如實",
    "T26n1536_014:0424c19": "知見故生厭，厭故能離，離故得解脫，是名第",
    "T26n1536_014:0424c20": "五解脫處。是諸苾芻苾芻尼等，安住此處，念",
    "T26n1536_014:0424c21": "未住者能住正念、心未定者能住正定、漏未",
    "T26n1536_014:0424c22": "盡者能盡諸漏、未得最上安隱涅槃者疾能",
    "T26n1536_014:0424c23": "證得。此中大師或有隨一尊重有智同梵行",
    "T26n1536_014:0424c24": "者為說法要者，問：大師云何？答：即諸如來、應、",
    "T26n1536_014:0424c25": "正等覺說名大師。問：尊重有智同梵行者云",
    "T26n1536_014:0424c26": "何？答：解憍陳那、馬勝、賢勝、霧氣、大名、那舍、圓",
    "T26n1536_014:0424c27": "滿、無垢、妙臂、牛主、舍利子、大採菽氏、大迦葉波、",
    "T26n1536_014:0424c28": "大劫庀那、大營搆氏、大迦多衍那、大執藏、大善",
    "T26n1536_014:0424c29": "見、大路、隨順、無滅、欲樂、金毘羅等，皆名尊重",
    "T26n1536_014:0425a01": "有智同梵行者。問法云何？答：名身、句身、文身，",
    "T26n1536_014:0425a02": "是名為法。即前大師尊重有智同梵行者，以",
    "T26n1536_014:0425a03": "諸名身句身文身，為彼宣說施設建立，開顯",
    "T26n1536_014:0425a04": "分別明了開示，由此故言為說法要。如如大",
    "T26n1536_014:0425a05": "師或有隨一尊重有智同梵行者為說法要，",
    "T26n1536_014:0425a06": "如是如是彼於法要能正了知若法若義者，",
    "T26n1536_014:0425a07": "問：能正了知若法云何？答：名身、句身、文身是",
    "T26n1536_014:0425a08": "名為法。彼於此法等了近了明了，通達品類",
    "T26n1536_014:0425a09": "差別，獲得無二無退轉智故，名能正了知若",
    "T26n1536_014:0425a10": "法。問：能正了知若義云何？答名身、句身、文身，",
    "T26n1536_014:0425a11": "所顯所了、所說所遍說、所示所等示，所開名",
    "T26n1536_014:0425a12": "義，彼於此義等了近了明了，通達品類差別，",
    "T26n1536_014:0425a13": "獲得無二無退轉智，是名能正了知若義。",
    "T26n1536_014:0425a14": "由正了知若法若義便發起欣者，最初所發",
    "T26n1536_014:0425a15": "喜名為欣，彼於此欣起等起、生等生、轉現轉，",
    "T26n1536_014:0425a16": "聚集出現，由斯故說便發起欣。欣故生喜者，",
    "T26n1536_014:0425a17": "謂上品欣轉名為喜，彼於此喜，起等起、生等",
    "T26n1536_014:0425a18": "生、轉現轉，聚集出現，由斯故說欣故生喜。心",
    "T26n1536_014:0425a19": "喜故身輕安者，謂彼從欣生心喜故，於現法",
    "T26n1536_014:0425a20": "中身重性斷、心重性斷，身有堪能、心有堪能，",
    "T26n1536_014:0425a21": "身細滑、心細滑，身輕軟、心輕軟，身離蓋、心離",
    "T26n1536_014:0425a22": "蓋，身無懶惰、心無懶惰，身無疲倦、心無疲",
    "T26n1536_014:0425a23": "倦，由斯故說心喜故身輕安。身輕安故受樂",
    "T26n1536_014:0425a24": "者，謂由身有堪能、心有堪能，廣說乃至身無",
    "T26n1536_014:0425a25": "疲倦、心無疲惓故，身便有樂心受妙喜，由斯",
    "T26n1536_014:0425a26": "故說身輕安故受樂。受樂故心定者，謂受樂",
    "T26n1536_014:0425a27": "故遠離勞倦，無勞倦法平等行故，心住等住",
    "T26n1536_014:0425a28": "近住一趣得三摩地，由斯故說受樂故心定。",
    "T26n1536_014:0425a29": "心定故如實知見者，謂彼若時心住等住無",
    "T26n1536_014:0425b01": "二無轉，爾時於苦如實知見苦、於集滅道如",
    "T26n1536_014:0425b02": "實知見集滅道，由斯故說心定故如實知見。",
    "T26n1536_014:0425b03": "如實知見故生厭者，謂彼若時於苦如實知",
    "T26n1536_014:0425b04": "見苦、於集滅道如實知見集滅道，爾時於五",
    "T26n1536_014:0425b05": "取蘊便生厭毀違逆而住，由斯故說如實知見",
    "T26n1536_014:0425b06": "故生厭。厭故能離者，謂彼若時於五取蘊能",
    "T26n1536_014:0425b07": "生厭毀違逆而住，爾時便於貪嗔癡三不善",
    "T26n1536_014:0425b08": "根能損能薄令漸缺減。如人以水浸漬黃衣",
    "T26n1536_014:0425b09": "置日光中染色速脫。如是若時於五取蘊能",
    "T26n1536_014:0425b10": "生厭毀違逆而住，爾時便於三不善根能損",
    "T26n1536_014:0425b11": "能薄令漸缺減，由斯故說厭故能離。離故得",
    "T26n1536_014:0425b12": "解脫者，謂彼若時能損能薄能漸缺減三不",
    "T26n1536_014:0425b13": "善根，爾時便於貪嗔癡等心得解脫，由斯故",
    "T26n1536_014:0425b14": "說離故得解脫。是名第一者，漸次順次相續",
    "T26n1536_014:0425b15": "次第數為第一。解脫處者，此中何謂解脫處",
    "T26n1536_014:0425b16": "耶？答此中七法名解脫處：一者正了知法；二",
    "T26n1536_014:0425b17": "者正了知義；三者欣；四者喜；五者輕安；六者",
    "T26n1536_014:0425b18": "樂；七者定。是諸苾芻苾芻尼等者，謂若能引",
    "T26n1536_014:0425b19": "學無間道，於此義中說為苾芻苾芻尼等。安",
    "T26n1536_014:0425b20": "住此處者，謂住此處等住近住，是故說為安",
    "T26n1536_014:0425b21": "住此處。念未住者能住正念者，謂能住四念",
    "T26n1536_014:0425b22": "住。心未定者能住正定者，謂能住四靜慮。漏",
    "T26n1536_014:0425b23": "未盡者能盡諸漏者，問：諸漏云何？答：有三漏，",
    "T26n1536_014:0425b24": "謂欲漏、有漏、無明漏。彼於此三漏，能盡、等盡、",
    "T26n1536_014:0425b25": "遍盡、現盡、當盡、速盡，由斯故說漏未盡者能",
    "T26n1536_014:0425b26": "盡諸漏。未得無上安隱涅槃者能疾證得者，",
    "T26n1536_014:0425b27": "謂諸愛盡離滅涅槃，說為無上安隱涅槃。彼",
    "T26n1536_014:0425b28": "速於此能得隨得能觸能證，由斯故說未得",
    "T26n1536_014:0425b29": "無上安隱涅槃者能疾證得。而能以大音聲",
    "T26n1536_014:0425c01": "讀誦隨曾所聞究竟法要者，謂以廣大音聲",
    "T26n1536_014:0425c02": "讀誦如先所聞究竟法要。而能為他廣說開",
    "T26n1536_014:0425c03": "示隨曾所聞究竟法要者，謂彼而能為他宣",
    "T26n1536_014:0425c04": "說施設建立開顯分別明了顯示如先所聞",
    "T26n1536_014:0425c05": "究竟法要。而能獨處寂靜思惟籌量觀察隨",
    "T26n1536_014:0425c06": "曾所聞究竟法要所有義趣者，謂能獨處寂",
    "T26n1536_014:0425c07": "靜，尋思遍尋思、簡擇遍簡擇、觀察遍觀察如",
    "T26n1536_014:0425c08": "先所聞究竟法要所有義趣。而能善取隨一",
    "T26n1536_014:0425c09": "定相，於彼定相能善思惟，又善了知復善通",
    "T26n1536_014:0425c10": "達者，謂能善取定及定相，於彼定相能善思",
    "T26n1536_014:0425c11": "惟，又善了知復善通達入住出相，餘如前說。",
    "T26n1536_014:0425c12": "[0425c12] 五根者，",
    "T26n1536_014:0425c13": "云何為五？一、信根；二、精進根；三、念根；四、定根；",
    "T26n1536_014:0425c14": "五、慧根。此五根相，如前廣說。[0425c14] 五力者，云何為",
    "T26n1536_014:0425c15": "五？一、信力；二、精進力；三、念力；四、定力；五、慧",
    "T26n1536_014:0425c16": "力。問：信力云何？答：於如來所修植淨信根生",
    "T26n1536_014:0425c17": "安住，不為沙門或婆羅門或天魔梵或餘世間",
    "T26n1536_014:0425c18": "如法引奪，是名信力。問：精進力云何？答：於已",
    "T26n1536_014:0425c19": "生不善法為永斷故，生欲策勵，乃至廣說四",
    "T26n1536_014:0425c20": "種正斷，是名精進力。問：念力云何？答：於內身",
    "T26n1536_014:0425c21": "住循身觀，乃至廣說四種念住，是名念力。問：",
    "T26n1536_014:0425c22": "定力云何？答：離欲惡不善法，乃至廣說四種",
    "T26n1536_014:0425c23": "靜慮，是名定力。問：慧力云何？答：如實了知，此",
    "T26n1536_014:0425c24": "是苦聖諦、此是苦集聖諦、此是苦滅聖諦、此",
    "T26n1536_014:0425c25": "是趣苦滅行聖諦，是名慧力。問：何故名力？答：",
    "T26n1536_014:0425c26": "因如是力、依如是力、住如是力，一切結縛隨",
    "T26n1536_014:0425c27": "眠隨煩惱纏皆可斷截摧伏破壞，故名為力。",
    "T26n1536_014:0425c28": "[0425c28] 五不還者，云何為五？一者中般涅槃補特伽",
    "T26n1536_014:0425c29": "羅；二者生般涅槃補特伽羅；三者有行般涅",
    "T26n1536_014:0426a01": "槃補特伽羅；四者無行般涅槃補特伽羅；五",
    "T26n1536_014:0426a02": "者上流補特伽羅。云何中般涅槃補特伽羅？",
    "T26n1536_014:0426a03": "答：諸有補特伽羅，即於現法已斷五順下分",
    "T26n1536_014:0426a04": "結、未斷五順上分結，造作增長起異熟業、",
    "T26n1536_014:0426a05": "非生異熟業，身壞命終彼色界天中有起已，",
    "T26n1536_014:0426a06": "便得如是無漏道力，進斷餘結而般涅槃，是",
    "T26n1536_014:0426a07": "名中般涅槃補特伽羅。問：何故名中般涅槃",
    "T26n1536_014:0426a08": "補特伽羅？答：由此補特伽羅，根極猛利結極",
    "T26n1536_014:0426a09": "微薄，已超欲界未至色界，於其中間便得如",
    "T26n1536_014:0426a10": "是無漏道力，進斷餘結而般涅槃故，名中般",
    "T26n1536_014:0426a11": "涅槃補特伽羅。云何生般涅槃補特伽羅？答：",
    "T26n1536_014:0426a12": "諸有補特伽羅，即於現法五順下分結已斷",
    "T26n1536_014:0426a13": "已遍知、五順上分結未斷未遍知，造作增長",
    "T26n1536_014:0426a14": "起異熟業及生異熟業，身壞命終彼生色界",
    "T26n1536_014:0426a15": "天中有起已往生色界，生已不久便得如是",
    "T26n1536_014:0426a16": "無漏道力，進斷餘結而般涅槃，是名生般涅",
    "T26n1536_014:0426a17": "槃補特伽羅。問：何故名生般涅槃補特伽羅？",
    "T26n1536_014:0426a18": "答：由此補特伽羅，纔生未久便得如是無漏",
    "T26n1536_014:0426a19": "道力，進斷餘結而般涅槃故，名生般涅槃補",
    "T26n1536_014:0426a20": "特伽羅。復次有說如是補特伽羅，纔生未久",
    "T26n1536_014:0426a21": "便得如是無漏道力，進斷餘結此後乃至盡壽",
    "T26n1536_014:0426a22": "而住，方入無餘般涅槃界故，名生般涅槃補",
    "T26n1536_014:0426a23": "特伽羅。云何有行般涅槃補特伽羅？答：諸有",
    "T26n1536_014:0426a24": "補特伽羅，即於現法五順下分結已斷已遍",
    "T26n1536_014:0426a25": "知、五順上分結未斷未遍知，造作增長起異",
    "T26n1536_014:0426a26": "熟業及生異熟業，身壞命終彼色界天中有",
    "T26n1536_014:0426a27": "起已往生色界，生已後時依有行道，以有勤",
    "T26n1536_014:0426a28": "行、有勤作意修不息加行道，進斷餘結而般",
    "T26n1536_014:0426a29": "涅槃，是名有行般涅槃補特伽羅。問：何故名",
    "T26n1536_014:0426b01": "有行般涅槃補特伽羅？答：由此補特伽羅，依",
    "T26n1536_014:0426b02": "有行道、以有勤行、有勤作意修不息加行道，",
    "T26n1536_014:0426b03": "進斷餘結而般涅槃故，名有行般涅槃補特",
    "T26n1536_014:0426b04": "伽羅。復次有說，由此補特伽羅，依有為緣定",
    "T26n1536_014:0426b05": "進斷餘結而般涅槃故，名有行般涅槃補特",
    "T26n1536_014:0426b06": "伽羅。云何無行般涅槃補特伽羅？答：諸有補",
    "T26n1536_014:0426b07": "特伽羅，即於現法五順下分結已斷已遍知、",
    "T26n1536_014:0426b08": "五順上分結未斷未遍知，造作增長起異熟",
    "T26n1536_014:0426b09": "業及生異熟業，身壞命終彼色界天中有起",
    "T26n1536_014:0426b10": "已往生色界，生已後時依無行道，以無勤行、",
    "T26n1536_014:0426b11": "無勤作意修止息加行道進斷餘結，入無餘",
    "T26n1536_014:0426b12": "依般涅槃界，是名無行般涅槃補特伽羅。問：",
    "T26n1536_014:0426b13": "何故名無行涅槃補特伽羅？答：由此補特伽",
    "T26n1536_014:0426b14": "羅依無行道，以無勤行、無勤作意修止息加",
    "T26n1536_014:0426b15": "行道，進斷餘結而般涅槃故，名無行般涅槃",
    "T26n1536_014:0426b16": "補特伽羅。復次有說，由此補特伽羅依無為",
    "T26n1536_014:0426b17": "緣定，進斷餘結入無餘依般涅槃界故，名無",
    "T26n1536_014:0426b18": "行般涅槃補特伽羅。云何上流補特伽羅？答：",
    "T26n1536_014:0426b19": "諸有補特伽羅，即於現法五順下分結已斷",
    "T26n1536_014:0426b20": "已遍知、五順上分結未斷未遍知，乃至現入",
    "T26n1536_014:0426b21": "雜修世俗第四靜慮，將命終時退三靜慮住",
    "T26n1536_014:0426b22": "初靜慮，臨命終時造作增長起異熟業及生",
    "T26n1536_014:0426b23": "異熟業，身壞命終彼色界天中有起已往生",
    "T26n1536_014:0426b24": "色界梵眾天中。生已後時現入世俗第二靜",
    "T26n1536_014:0426b25": "慮，臨命終時造作增長起異熟業及生異熟",
    "T26n1536_014:0426b26": "業，身壞命終彼色界天中有起已往生色界",
    "T26n1536_014:0426b27": "光音天中。生已後時現入世俗第三靜慮，臨",
    "T26n1536_014:0426b28": "命終時造作增長起異熟業及生異熟業，身",
    "T26n1536_014:0426b29": "壞命終彼色界天中有起已往生色界遍淨",
    "T26n1536_014:0426c01": "天中。生已後時現入世俗第四靜慮，臨命終",
    "T26n1536_014:0426c02": "時造作增長起異熟業及生異熟業，身壞命",
    "T26n1536_014:0426c03": "終彼色界天中有起已往生色界廣果天中。",
    "T26n1536_014:0426c04": "生已後時現入下品雜修世俗第四靜慮，臨",
    "T26n1536_014:0426c05": "命終時造作增長起異熟業及生異熟業，身",
    "T26n1536_014:0426c06": "壞命終彼色界天中有起已往生色界無煩",
    "T26n1536_014:0426c07": "天中。生已後時現入中品雜修世俗第四靜",
    "T26n1536_014:0426c08": "慮，臨命終時造作增長起異熟業及生異熟",
    "T26n1536_014:0426c09": "業，身壞命終彼色界天中有起已往生色界",
    "T26n1536_014:0426c10": "無熱天中。生已後時現入上品雜修世俗第",
    "T26n1536_014:0426c11": "四靜慮，臨命終時造作增長起異熟業及生",
    "T26n1536_014:0426c12": "異熟業，身壞命終彼色界天中有起已往生",
    "T26n1536_014:0426c13": "色界善現天中。生已後時入上勝品雜修世",
    "T26n1536_014:0426c14": "俗第四靜慮，臨命終時造作增長起異熟業",
    "T26n1536_014:0426c15": "及生異熟業，身壞命終彼色界天中有起已",
    "T26n1536_014:0426c16": "往生色界善見天中。生已後時入上上品最",
    "T26n1536_014:0426c17": "極圓滿雜修世俗第四靜慮，臨命終時造作",
    "T26n1536_014:0426c18": "增長起異熟業及生異熟業，身壞命終彼色",
    "T26n1536_014:0426c19": "界天中有起已往生色界色究竟天。生已後",
    "T26n1536_014:0426c20": "時方得如是無漏道力，進斷餘結入無餘依",
    "T26n1536_014:0426c21": "般涅槃界，是名上流補特伽羅。問：何故名上",
    "T26n1536_014:0426c22": "流補特伽羅？答：有二種流，謂生死業及彼煩",
    "T26n1536_014:0426c23": "惱。彼於此二俱未斷未遍知，彼由此因及此",
    "T26n1536_014:0426c24": "緣故，上行隨行、上流隨流故，名上流補特伽",
    "T26n1536_014:0426c25": "羅。復次有作是言，說由此不還補特伽羅，",
    "T26n1536_014:0426c26": "漸次勝進，於後後定能領隨領、能受隨受，永",
    "T26n1536_014:0426c27": "無退轉，故名上流。復次上流略有二種。何謂",
    "T26n1536_014:0426c28": "為二？一者行色界？二者行無色界。行色界者？",
    "T26n1536_014:0426c29": "以色究竟天為最極處。行無色界者？以非想",
    "T26n1536_014:0427a01": "非非想處天為最極處。",
    "T26n1536_014:0427a02": "[0427a02] 五淨居天者，云何為五？答：一、無煩天；二、無熱",
    "T26n1536_014:0427a03": "天；三、善現天；四、善見天；五、色究竟天。云何無",
    "T26n1536_014:0427a04": "煩天？答：謂此與彼諸無煩天，是一類、為伴侶、",
    "T26n1536_014:0427a05": "共眾同分，依得、事得、處得皆同。又若生在無",
    "T26n1536_014:0427a06": "煩天中，所有無覆無記色受想行識蘊，是名",
    "T26n1536_014:0427a07": "無煩天。復次以無煩天，於苦見苦、於集見集、",
    "T26n1536_014:0427a08": "於滅見滅、於道見道故，名無煩天。復次以無",
    "T26n1536_014:0427a09": "煩天，身無煩擾、心無煩擾，由彼身心無煩擾",
    "T26n1536_014:0427a10": "故，領受寂靜遍淨無漏微妙諸受故，名無煩",
    "T26n1536_014:0427a11": "天。復次此是彼名異語增語諸想等想施設",
    "T26n1536_014:0427a12": "言說，謂無煩天故，名無煩天。云何無熱天？答：",
    "T26n1536_014:0427a13": "謂此與彼諸無熱天，同一類、為伴侶、共眾同",
    "T26n1536_014:0427a14": "分，依得、事得、處得皆同。又若生在無熱天中，",
    "T26n1536_014:0427a15": "所有無覆無記色受想行識蘊，是名無熱天。",
    "T26n1536_014:0427a16": "復次以無熱天，於苦見苦、於集見集、於滅見",
    "T26n1536_014:0427a17": "滅、於道見道故，名無熱天。復次以無熱天，身",
    "T26n1536_014:0427a18": "無熱惱、心無熱惱，由彼身心無熱惱故，領受",
    "T26n1536_014:0427a19": "寂靜遍淨無漏微妙諸受故，名無熱天。復次",
    "T26n1536_014:0427a20": "此是彼名異語增語諸想等想施設言說，謂",
    "T26n1536_014:0427a21": "無熱天故，名無熱天。云何善現天？答：謂此與",
    "T26n1536_014:0427a22": "彼諸善現天，同一類、為伴侶、共眾同分、依得、",
    "T26n1536_014:0427a23": "事得、處得皆同。又彼生在善現天中，所有無",
    "T26n1536_014:0427a24": "覆無記色受想行識蘊，是名善現天。復次以",
    "T26n1536_014:0427a25": "善現天，於苦見苦、於集見集、於滅見滅、於道",
    "T26n1536_014:0427a26": "見道故，名善現天。復次以善現天形色微妙，",
    "T26n1536_014:0427a27": "眾所樂觀清淨端嚴，超過無煩無熱天眾故，",
    "T26n1536_014:0427a28": "名善現天。復次此是彼名異語增語諸想等",
    "T26n1536_014:0427a29": "想施設言說，謂善現天故，名善現天。云何善",
    "T26n1536_014:0427b01": "見天？答：謂此與彼諸善見天，同一類、為伴侶、",
    "T26n1536_014:0427b02": "共眾同分，依得、事得、處得皆同。又彼生在善",
    "T26n1536_014:0427b03": "見天中，所有無覆無記色受想行識蘊，是名",
    "T26n1536_014:0427b04": "善見天。復次以善見天，於苦見苦、於集見集、",
    "T26n1536_014:0427b05": "於滅見滅、於道見道故，名善見天。復次以善",
    "T26n1536_014:0427b06": "見天形色轉微妙，眾所轉樂觀轉清淨端嚴，",
    "T26n1536_014:0427b07": "超過無煩無熱善現天眾故，名善見天。復次",
    "T26n1536_014:0427b08": "此是彼名異語增語諸想等想施設言說，謂",
    "T26n1536_014:0427b09": "善見天故，名善見天。云何色界究竟天？答：",
    "T26n1536_014:0427b10": "謂此與彼諸色究竟天，同一類、為伴侶、共眾",
    "T26n1536_014:0427b11": "同分，依得、事得、處得皆同。又復生在色究竟",
    "T26n1536_014:0427b12": "天中，所有無覆無記色受想行識蘊，是名色",
    "T26n1536_014:0427b13": "究竟天。復次以色究竟天，於苦見苦，於集見",
    "T26n1536_014:0427b14": "集，於滅見滅，於道見道故，名色究竟天。復次",
    "T26n1536_014:0427b15": "以色究竟天所得自體，於生色趣最勝第一",
    "T26n1536_014:0427b16": "故，名色究竟天。復次此天亦名礙究竟天。礙",
    "T26n1536_014:0427b17": "謂礙身，此是礙身最究竟處故，名礙究竟天。",
    "T26n1536_014:0427b18": "復次此是彼名異語增語諸想等想施設言",
    "T26n1536_014:0427b19": "說，謂色究竟天，或謂礙究竟天故，名色究竟",
    "T26n1536_014:0427b20": "天、或名礙究竟天。",
    "T26n1536_014:0427b21": "[0427b21] 五出離界者，云何為五？具壽當知，諸有多聞",
    "T26n1536_014:0427b22": "聖弟子眾具猛利見，若念諸欲，便於諸欲心",
    "T26n1536_014:0427b23": "不趣入、不信樂、不安住、無勝解、卷縮不伸、棄",
    "T26n1536_014:0427b24": "捨而住，厭惡毀呰制伏違逆，如燒筋羽卷縮",
    "T26n1536_014:0427b25": "不伸。如是多聞聖弟子眾具猛利見，若念諸",
    "T26n1536_014:0427b26": "欲便於諸欲心不趣入，乃至廣說。若念出離，",
    "T26n1536_014:0427b27": "便於出離深心趣入、信樂安住、有勝解、不卷",
    "T26n1536_014:0427b28": "縮、恒舒泰，心不厭毀任運現行，其心安樂易",
    "T26n1536_014:0427b29": "善修習，於諸欲緣所起諸漏損害熱惱皆得",
    "T26n1536_014:0427c01": "解脫。從彼起已離繫解脫，不受彼因彼緣諸",
    "T26n1536_014:0427c02": "受，如是名為於欲出離。於恚無恚，於害無害，",
    "T26n1536_014:0427c03": "於色無色，應知亦爾。具壽當知，諸有多聞聖",
    "T26n1536_014:0427c04": "弟子眾具猛利見，若念有身，便於有身心不趣",
    "T26n1536_014:0427c05": "入、不信樂、不安住、無勝解、卷縮不伸、棄捨而",
    "T26n1536_014:0427c06": "住，厭惡毀呰制伏違逆，如燒筋羽卷縮不伸。",
    "T26n1536_014:0427c07": "如是多聞聖弟子眾具猛利見，若念有身，便",
    "T26n1536_014:0427c08": "於有身心不趣入，乃至廣說。若念有身滅涅",
    "T26n1536_014:0427c09": "槃，便於有身滅涅槃深心趣入、信樂安住、有",
    "T26n1536_014:0427c10": "勝解、不卷縮、恒舒泰，心不厭毀任運現行，其",
    "T26n1536_014:0427c11": "心安樂易善修習，於有身緣所起諸漏損害",
    "T26n1536_014:0427c12": "熱惱皆得解脫。從彼起已離繫解脫，不受彼",
    "T26n1536_014:0427c13": "因彼緣諸受，如是名為有身出離。此中諸有",
    "T26n1536_014:0427c14": "者，謂如是名、如是姓、如是類、如是食、如是受",
    "T26n1536_014:0427c15": "苦樂、如是長壽、如是壽邊際，故名諸有。多聞",
    "T26n1536_014:0427c16": "者，謂聞多正法。多正法者，謂契經、應誦、記",
    "T26n1536_014:0427c17": "別、諷頌、自說、因緣、譬喻、本事、本生、方廣、希",
    "T26n1536_014:0427c18": "法、論議。聞此諸法，故名多聞。聖弟子者，聖",
    "T26n1536_014:0427c19": "謂諸佛，佛之弟子名聖弟子。諸能歸依佛法",
    "T26n1536_014:0427c20": "僧者，一切皆得聖弟子名，故名聖弟子。具猛",
    "T26n1536_014:0427c21": "利見者，云何猛利？答：上品圓滿故名猛利。云",
    "T26n1536_014:0427c22": "何為見？答：若依出離遠離所生善法，於法簡",
    "T26n1536_014:0427c23": "擇極簡擇，廣說乃至毘&#x9262;舍那，故名為見。若",
    "T26n1536_014:0427c24": "念諸欲者，云何名諸欲？答：欲亦名諸欲、欲界",
    "T26n1536_014:0427c25": "亦名諸欲、五妙欲境亦名諸欲，今此義中意",
    "T26n1536_014:0427c26": "說五妙欲境名諸欲，由此故名。若念諸欲，便",
    "T26n1536_014:0427c27": "於諸欲心不趣入不信樂不安住無勝解者，",
    "T26n1536_014:0427c28": "謂聖弟子於妙欲境，以稱讚俱行作意審思",
    "T26n1536_014:0427c29": "惟時，不起隨順心、隨順信、隨順欲、隨順心勝",
    "T26n1536_014:0428a01": "解、已勝解、當勝解，由此故名便於諸欲心不",
    "T26n1536_014:0428a02": "趣入不信樂不安住無勝解。卷縮不伸者，謂",
    "T26n1536_014:0428a03": "聖弟子於諸妙欲，以稱讚俱行作意審思惟",
    "T26n1536_014:0428a04": "時，心不樂住、不隨順、不趣向、不臨入，故名卷",
    "T26n1536_014:0428a05": "縮。不伸棄捨而住厭惡毀呰制伏違逆者，謂",
    "T26n1536_014:0428a06": "聖弟子於諸妙欲，以稱讚俱行作意審思惟",
    "T26n1536_014:0428a07": "時，於諸妙欲棄捨而住，厭惡毀呰制伏違逆",
    "T26n1536_014:0428a08": "故，名棄捨而住厭惡毀呰制伏違逆。若念出",
    "T26n1536_014:0428a09": "離者，云何出離？答：出離亦名出離、出離界亦",
    "T26n1536_014:0428a10": "名出離、色界善根亦名出離、初靜慮亦名出",
    "T26n1536_014:0428a11": "離，今此義中意說初靜慮名出離，由此故名，",
    "T26n1536_014:0428a12": "若念出離，便於出離深心趣入信樂安住有",
    "T26n1536_014:0428a13": "勝解者，謂聖弟子於此出離，以勝解俱行作",
    "T26n1536_014:0428a14": "意審思惟時，便生隨順心、隨順信、隨順欲、隨",
    "T26n1536_014:0428a15": "順心勝解、已勝解、當勝解，由此故名便於出",
    "T26n1536_014:0428a16": "離深心趣入信樂安住。有勝解不卷縮恒舒",
    "T26n1536_014:0428a17": "泰者，謂聖弟子於此出離，以稱讚俱行作意",
    "T26n1536_014:0428a18": "審思惟時，心樂安住順趣臨入，故名不卷縮",
    "T26n1536_014:0428a19": "恒舒泰。心不厭毀任運現行者，謂聖弟子於",
    "T26n1536_014:0428a20": "此出離，以稱讚俱行作意審思惟時，非如於",
    "T26n1536_014:0428a21": "欲心不樂住，厭惡毀呰制伏違逆，由此故言",
    "T26n1536_014:0428a22": "心不厭毀任運現行。其心安樂者，謂聖弟子",
    "T26n1536_014:0428a23": "當於爾時，其心安樂無勞無損成無倦法，由",
    "T26n1536_014:0428a24": "此故言其心安樂。易修習者，謂聖弟子當",
    "T26n1536_014:0428a25": "於爾時，數數修習數數作意相應修習，故名",
    "T26n1536_014:0428a26": "易修習。善修習者，謂聖弟子當於爾時，因故、",
    "T26n1536_014:0428a27": "門故、理故、行故，殷重修習、堅住修習、恭敬修",
    "T26n1536_014:0428a28": "習、作意修習故，名善修習。於諸欲緣所起諸",
    "T26n1536_014:0428a29": "漏損害熱惱皆得解脫，從彼起已離繫解脫",
    "T26n1536_014:0428b01": "者，謂聖弟子由此因緣，於諸欲中心得解脫，",
    "T26n1536_014:0428b02": "從彼起已離繫解脫，由斯故說於諸欲緣所",
    "T26n1536_014:0428b03": "起諸漏損害熱惱皆得解脫，從彼起已離繫",
    "T26n1536_014:0428b04": "解脫。不受彼因彼緣諸受者，謂於諸欲若未",
    "T26n1536_014:0428b05": "斷未遍知便受苦受，若已斷已遍知不受苦",
    "T26n1536_014:0428b06": "受，由斯故說不受彼因彼緣諸受，如是名為",
    "T26n1536_014:0428b07": "於欲出離者。問：今於此中何謂出離？答：永斷",
    "T26n1536_014:0428b08": "諸欲亦名出離、超過諸欲亦名出離、捨離塵",
    "T26n1536_014:0428b09": "俗亦名出離、色界善根亦名出離、初靜慮亦",
    "T26n1536_014:0428b10": "名出離，今此義中意說初靜慮名出離。於恚",
    "T26n1536_014:0428b11": "無恚者，問：恚云何？答：恚亦名恚、恚界亦名恚，",
    "T26n1536_014:0428b12": "今此義中意說恚界名恚。問：無恚云何？答：無",
    "T26n1536_014:0428b13": "恚亦名無恚、無恚界亦名無恚、慈心定亦名",
    "T26n1536_014:0428b14": "無恚，今此義意說慈心定名無恚。於害無害",
    "T26n1536_014:0428b15": "者，問：害云何？答：害亦名害、害界亦名害，今此",
    "T26n1536_014:0428b16": "義中意說害界名害。問：無害云何？答：無害亦",
    "T26n1536_014:0428b17": "名無害、無害界亦名無害、悲心定亦名無害，",
    "T26n1536_014:0428b18": "今此義中意說悲心定名無害。於色無色者，",
    "T26n1536_014:0428b19": "問：色云何？答：色亦名色、色界亦名色、四靜慮",
    "T26n1536_014:0428b20": "亦名色，今此義中意說四靜慮名色。問：無色",
    "T26n1536_014:0428b21": "云何？答：無色亦名無色、無色界亦名無色、四",
    "T26n1536_014:0428b22": "無色亦名無色，今此義中意說四無色名無",
    "T26n1536_014:0428b23": "色。諸有多聞聖弟子眾具猛利見者，如前說。",
    "T26n1536_014:0428b24": "若念有身者，有身亦名有身、五取蘊亦名有",
    "T26n1536_014:0428b25": "身，今此義中意說五取蘊名有身。便於有身",
    "T26n1536_014:0428b26": "心不趣入等，如前欲說。若念有身滅者，有身",
    "T26n1536_014:0428b27": "滅亦名滅、擇滅亦名滅，今此義中意說擇滅",
    "T26n1536_014:0428b28": "名滅非餘。",
    "T26n1536_014:0428b29": "說一切有部集異門足論卷第十四",
    "T26n1536_014:0428c01": "[0428c01] 此卷宋本第八幅第八九行云，彼色界天中",
    "T26n1536_014:0428c02": "有起(之下便云)壞命終彼色界天(乃至)第九幅原五",
    "T26n1536_014:0428c03": "行補特伽羅復(之下便云)已往生色界(乃至)第十一",
    "T26n1536_014:0428c04": "幅第七行生異熟業身(之下便云)次有作是言",
    "T26n1536_014:0428c05": "說(等)。",
    "T26n1536_014:0428c06": "[0428c06] 如是三節，文斷義絕不相連續。今撿二本，則",
    "T26n1536_014:0428c07": "宋本錯將生異熟業身(之下)壞命終彼色界天",
    "T26n1536_014:0428c08": "(乃至)補特伽羅復(等)凡三十四行之文，進而寫",
    "T26n1536_014:0428c09": "之于彼色界天中。有起(之下)&#x5374;將中有起(之下)已",
    "T26n1536_014:0428c10": "往生色界(乃)生異熟業身(等)三十四行之文，",
    "T26n1536_014:0428c11": "退而寫之于補特伽羅復(之下)。致令如是。今依",
    "T26n1536_014:0428c12": "二本進退而正之。",
    "T26n1536_014:0428c13": "[0428c13] 第十二幅原六行善現天中所有無(之下)，國本",
    "T26n1536_014:0428c14": "宋本並脫覆無記(乃至)便於諸欲心(等)凡三十"
}