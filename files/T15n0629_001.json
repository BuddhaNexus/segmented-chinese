{
    "T15n0629_001:0449a23": "No. 629 [Nos. 626, 627(3), 628]",
    "T15n0629_001:0449a24": "佛說放&#x9262;經",
    "T15n0629_001:0449a26": "安公云元闕譯人今附西晉錄",
    "T15n0629_001:0449a27": "[0449a27] 佛在舍衛祇洹精舍，時與諸菩薩，無央數比",
    "T15n0629_001:0449a28": "丘、比丘尼、優婆塞、優婆夷，諸天王、釋、梵，及阿",
    "T15n0629_001:0449a29": "須倫鬼、神龍、諸人非人，無央數悉會坐。佛說",
    "T15n0629_001:0449b01": "菩薩法，無央劫勤苦，泥犁，禽獸、薜荔，一切憂",
    "T15n0629_001:0449b02": "勞，十方布施，金銀珍寶、車馬奴婢，及妻子、頭",
    "T15n0629_001:0449b03": "目、肌肉，皆不愛惜，用施十方人，勤苦故。時忉",
    "T15n0629_001:0449b04": "利天上二百天子，前世作菩薩道未堅，在佛所",
    "T15n0629_001:0449b05": "聞求道勤苦，皆念道劇難得，心便轉求羅漢",
    "T15n0629_001:0449b06": "辟支佛道。佛知是諸天子意欲轉，便化作一",
    "T15n0629_001:0449b07": "人，端正無比，令持百味飯至佛所，前長跪叉",
    "T15n0629_001:0449b08": "手作禮，白佛言：「願佛哀我，受此飯。」佛便受之。",
    "T15n0629_001:0449b09": "[0449b09] 坐中有菩薩在佛前坐，字文殊師利，白佛言：",
    "T15n0629_001:0449b10": "「當念故恩。」坐中諸菩薩悉聞，展轉相問：「文殊",
    "T15n0629_001:0449b11": "師利！前世有何等恩施於佛，而復欲得佛飯？」",
    "T15n0629_001:0449b12": "佛即捨&#x9262;于地，便下入地中，乃至賴毘羅耶",
    "T15n0629_001:0449b13": "佛剎，剎名波陀沙，&#x9262;懸止空中現。彼剎中諸",
    "T15n0629_001:0449b14": "菩薩見之，起前長跪白佛：「是懸&#x9262;從何所來，",
    "T15n0629_001:0449b15": "亦不墮地？」彼佛言：「且待須臾，當見菩薩威神",
    "T15n0629_001:0449b16": "變化。」[0449b16] 爾時釋迦文佛告摩訶目揵連：「行求索",
    "T15n0629_001:0449b17": "&#x9262;。」摩訶目揵連即入八千三昧，遍入八千佛剎",
    "T15n0629_001:0449b18": "視不見，即還白佛言：「求索&#x9262;了不知處。」[0449b18] 佛告",
    "T15n0629_001:0449b19": "舍利弗：「汝復行求索。」舍利弗入萬三昧，下行",
    "T15n0629_001:0449b20": "過萬佛剎求&#x9262;不得。即還白佛言：「我下行過",
    "T15n0629_001:0449b21": "萬佛剎，求&#x9262;了不見。」[0449b21] 佛復令摩訶迦葉行求索",
    "T15n0629_001:0449b22": "&#x9262;。摩訶迦葉便入萬二千三昧，復下過萬二",
    "T15n0629_001:0449b23": "千佛剎，求索&#x9262;不得，還白佛言：「我求索&#x9262;了",
    "T15n0629_001:0449b24": "不見。」[0449b24] 舍利弗白彌勒菩薩言：「仁者高才功德",
    "T15n0629_001:0449b25": "已滿，智慧備足次當來佛，當知&#x9262;處。」[0449b25] 彌勒菩",
    "T15n0629_001:0449b26": "薩語舍利弗言：「我雖次當來佛，功德成滿其",
    "T15n0629_001:0449b27": "行具足，不如文殊師利菩薩。譬如十方恒邊",
    "T15n0629_001:0449b28": "沙佛剎，滿中萬物草木，及爾所菩薩，不能",
    "T15n0629_001:0449b29": "知佛一步之中所念何等。文殊師利菩薩知",
    "T15n0629_001:0449c01": "深三昧，獨文殊師利菩薩能知佛&#x9262;處。」[0449c01] 舍利",
    "T15n0629_001:0449c02": "弗即起前至佛所，長跪叉手白佛：「願令文殊",
    "T15n0629_001:0449c03": "師利菩薩行求索&#x9262;。」[0449c03] 佛語文殊師利：「汝行求",
    "T15n0629_001:0449c04": "&#x9262;來。」[0449c04] 文殊自念：「舍利弗當不起於坐而致&#x9262;",
    "T15n0629_001:0449c05": "來。」即入三昧，譬如日出光明無所不照，菩薩",
    "T15n0629_001:0449c06": "入三昧者，十方無所不至。文殊內手從袈裟",
    "T15n0629_001:0449c07": "裏下探過十佛剎，手指諸節其一節放千萬",
    "T15n0629_001:0449c08": "光明出，一光明端各有一蓮花，蓮花上有一",
    "T15n0629_001:0449c09": "菩薩坐皆如文殊，其下剎有佛蓮花上，菩薩",
    "T15n0629_001:0449c10": "者皆持釋迦文佛聲謝諸佛，復持文殊聲遙",
    "T15n0629_001:0449c11": "為諸佛作禮。[0449c11] 如文殊手，逮至賴毘羅耶佛剎，",
    "T15n0629_001:0449c12": "剎中諸菩薩白佛言：「是手何等，亦不見邊，亦",
    "T15n0629_001:0449c13": "不見際。」賴毘羅耶佛語諸菩薩言：「上無數佛",
    "T15n0629_001:0449c14": "剎，剎名沙訶樓陀，佛字釋迦文，前有坐菩",
    "T15n0629_001:0449c15": "薩字文殊，最尊光明，智慧難可當，作變化如",
    "T15n0629_001:0449c16": "是。」諸菩薩白佛言：「今我等欲共得見釋迦文",
    "T15n0629_001:0449c17": "佛及文殊。」[0449c17] 賴毘羅耶佛即放額上千億光明",
    "T15n0629_001:0449c18": "出，照中央無數佛剎，一至釋迦剎。諸菩薩問",
    "T15n0629_001:0449c19": "佛：「今有是大火光煙出，須臾頃便火出，是",
    "T15n0629_001:0449c20": "火泥犁火耶？」佛言：「莫作是語，是非泥犁火，",
    "T15n0629_001:0449c21": "釋迦剎名沙訶樓陀，是中火也。」諸菩薩問佛",
    "T15n0629_001:0449c22": "言：「是沙訶樓陀剎者，何因名沙訶樓陀，有是",
    "T15n0629_001:0449c23": "火？」佛語諸菩薩：「沙訶樓陀剎者，雜惡三毒：婬",
    "T15n0629_001:0449c24": "&#x59B7;、瞋怒、愚癡。」諸菩薩白佛言：「沙訶樓陀剎中",
    "T15n0629_001:0449c25": "諸菩薩，忍辱不瞋怒者作是為可？」佛語諸菩",
    "T15n0629_001:0449c26": "薩：「釋迦剎中人，罵詈菩薩輕易撾捶者，菩",
    "T15n0629_001:0449c27": "薩忍辱終不加瞋怒，慈哀十方人欲令度脫，",
    "T15n0629_001:0449c28": "皆是菩薩威神所加，菩薩忍辱之恩，故名沙",
    "T15n0629_001:0449c29": "訶樓陀。」諸菩薩白佛言：「我等聞是大歡喜，得",
    "T15n0629_001:0450a01": "不生釋迦剎弊人之處。」賴毘羅耶佛告諸菩",
    "T15n0629_001:0450a02": "薩：「莫說是語，不可沙訶樓陀剎中諸菩薩意。」",
    "T15n0629_001:0450a03": "[0450a03] 佛言：「我為汝曹說，東方佛字頭意，剎名訶波",
    "T15n0629_001:0450a04": "離摩坻陀惹，頭意佛剎中菩薩，行六度悉具",
    "T15n0629_001:0450a05": "足，不如沙訶樓陀剎中菩薩行六度一日一",
    "T15n0629_001:0450a06": "夜，念十方勤苦皆使度脫。何以故？沙訶樓陀",
    "T15n0629_001:0450a07": "剎中作行勤苦，譬如一佛剎壞敗時火燒其",
    "T15n0629_001:0450a08": "剎，有人著新衣從東方來入火中，從火中至",
    "T15n0629_001:0450a09": "西方，其身出不燒，是難不？」諸菩薩言：「甚難。天",
    "T15n0629_001:0450a10": "中天！」佛言：「沙訶樓陀剎中菩薩，一日一夜所",
    "T15n0629_001:0450a11": "行，罵詈輕易之，菩薩忍辱終不瞋怒。譬如",
    "T15n0629_001:0450a12": "是人行火中，身不燒之難，尚不及是菩薩，若",
    "T15n0629_001:0450a13": "百倍千倍萬倍億倍。」諸菩薩等二萬人前白",
    "T15n0629_001:0450a14": "佛：「願欲上至沙訶樓陀剎，供養釋迦文佛，及",
    "T15n0629_001:0450a15": "文殊師利菩薩等。」賴毘羅耶佛語諸菩薩：「若",
    "T15n0629_001:0450a16": "欲至沙訶樓陀剎者，先治汝意。譬如地得香",
    "T15n0629_001:0450a17": "花好物不喜，得屎尿涕唾膿血惡露亦不",
    "T15n0629_001:0450a18": "瞋。」佛言：「我何因為若曹說是語？釋迦文佛剎",
    "T15n0629_001:0450a19": "中有菩薩，先世多供養諸佛者，人有急性者，",
    "T15n0629_001:0450a20": "意善之事但口教急用，今世惡故。」[0450a20] 諸菩薩白",
    "T15n0629_001:0450a21": "佛言：「沙訶樓陀剎諸菩薩，先世多供養諸佛",
    "T15n0629_001:0450a22": "求道大久，何緣生沙訶樓陀弊惡人處？」佛告",
    "T15n0629_001:0450a23": "諸菩薩：「有二因緣，今世生沙訶樓陀剎：本前",
    "T15n0629_001:0450a24": "世與釋迦文佛俱行索佛，故世世相隨。復有",
    "T15n0629_001:0450a25": "菩薩，宿命有惡不盡故，生彼惡世。」[0450a25] 諸菩薩白",
    "T15n0629_001:0450a26": "佛：「今是諸菩薩生沙訶樓陀剎，何因緣得除",
    "T15n0629_001:0450a27": "宿命之惡？」佛言：「善男子善女人生沙訶樓陀",
    "T15n0629_001:0450a28": "剎，索菩薩道，生貧家舍，用是故除宿命惡。又",
    "T15n0629_001:0450a29": "多病者復除宿命之惡。又遭遇父母兄弟妻子",
    "T15n0629_001:0450b01": "病瘦死亡憂愁感傷，用是故復除宿命之殃。",
    "T15n0629_001:0450b02": "又遭逢縣官、恐怖、棄捐父母家室財產亡逃憂",
    "T15n0629_001:0450b03": "愁，用是故復除宿命之殃惡。若有一旦失財",
    "T15n0629_001:0450b04": "業窮厄，用是故復除宿命之殃惡。若在惡國",
    "T15n0629_001:0450b05": "中生，本為他國所攻敗壞，奔走愁憂無聊，用",
    "T15n0629_001:0450b06": "是故復除宿命之殃惡。若生弊惡人中，貧賤",
    "T15n0629_001:0450b07": "面目醜陋，形癃盲聾不屬逮人，父母兄弟妻",
    "T15n0629_001:0450b08": "子宗親皆共憎之，是人愁憂，用是故復除宿",
    "T15n0629_001:0450b09": "命之殃惡。若聞有善道歡喜，欲索明師教告",
    "T15n0629_001:0450b10": "經道開心從受，不得明師便愁憂，用是故復",
    "T15n0629_001:0450b11": "除宿命之殃惡。若復遙聞遠方有師高明智",
    "T15n0629_001:0450b12": "慧通達，欲往從受經學，身體病瘦手足拘攣",
    "T15n0629_001:0450b13": "不可動搖，錢用乏少又無伴侶便不可行，念",
    "T15n0629_001:0450b14": "之憂愁，用是故復除宿命之殃惡。若有人行",
    "T15n0629_001:0450b15": "求善師，欲從學受經，道師大明達皆知道要，",
    "T15n0629_001:0450b16": "弟子愚癡無慧意不開解，便自愁憂，用是故",
    "T15n0629_001:0450b17": "復除宿命之殃惡。若有善師欲教弟子世間",
    "T15n0629_001:0450b18": "之事開語經道，弟子愚癡不能忍辱，便棄捐",
    "T15n0629_001:0450b19": "師去，後歸念師法戒大歡喜，意悔愁憂，用是",
    "T15n0629_001:0450b20": "故復除宿命之殃惡。若有求菩薩道者，臥出",
    "T15n0629_001:0450b21": "夢中見怨家持刀兵追逐怖恐，夢中恐懅，復除",
    "T15n0629_001:0450b22": "宿命之惡。若有菩薩道家善男子善女人宿",
    "T15n0629_001:0450b23": "命殃惡未盡，死當入泥犁中勤苦一劫，得善",
    "T15n0629_001:0450b24": "師教悔過一日一夜者，頭痛身熱諸病悉",
    "T15n0629_001:0450b25": "除盡，不復入泥犁中。」[0450b25] 賴毘羅耶佛語適竟，文",
    "T15n0629_001:0450b26": "殊師利下手探&#x9262;，賴毘羅耶佛剎，及中央無",
    "T15n0629_001:0450b27": "央數佛剎，上至釋迦文佛剎皆大震動，一切",
    "T15n0629_001:0450b28": "人皆令驚怖。舍利弗起前，長跪叉手白佛言：",
    "T15n0629_001:0450b29": "「今以何因緣震動如是，莫不驚恐者？」[0450b29] 佛語舍",
    "T15n0629_001:0450c01": "利弗：「今是地震動者，文殊師利探&#x9262;，是故震",
    "T15n0629_001:0450c02": "動。」[0450c02] 舍利弗問佛言：「&#x9262;在何所止？」[0450c02] 佛言：「&#x9262;乃",
    "T15n0629_001:0450c03": "在下，過無數佛剎，有佛字賴毘羅耶，其剎名",
    "T15n0629_001:0450c04": "波陀沙，&#x9262;止是中。」[0450c04] 舍利弗白佛言：「今諸菩",
    "T15n0629_001:0450c05": "薩、阿羅漢，及諸天、人、阿須倫、鬼神、龍，欲見下",
    "T15n0629_001:0450c06": "方賴毘羅耶佛剎及中央諸佛剎，欲見文殊",
    "T15n0629_001:0450c07": "師利變化取&#x9262;。」[0450c07] 時佛便放足下百億光明，悉",
    "T15n0629_001:0450c08": "照十方無數諸佛剎土，如是悉遍見賴毘羅耶",
    "T15n0629_001:0450c09": "佛剎諸菩薩，見文殊師利變化取&#x9262;。時諸菩",
    "T15n0629_001:0450c10": "薩、天、人、阿須倫、鬼神、龍皆大歡喜；諸阿羅漢皆",
    "T15n0629_001:0450c11": "大愁毒淚出，各自言：「菩薩尚能變化，在所作",
    "T15n0629_001:0450c12": "為乃爾，何況佛威神光明難可當。我等寧入",
    "T15n0629_001:0450c13": "泥犁中，百劫後出，聞菩薩法便奉行，何憂不",
    "T15n0629_001:0450c14": "得我願？」[0450c14] 賴毘羅耶佛剎中諸菩薩，及中央諸",
    "T15n0629_001:0450c15": "佛剎土菩薩無央數，皆來上至釋迦文佛所。",
    "T15n0629_001:0450c16": "諸菩薩各自念言：「到釋迦文佛所供養。」中有",
    "T15n0629_001:0450c17": "菩薩散花覆一佛剎，有菩薩散香，有菩薩散",
    "T15n0629_001:0450c18": "天衣，有菩薩散金銀珍寶，有菩薩作音樂聲，",
    "T15n0629_001:0450c19": "一佛剎中如是諸菩薩，皆前持頭面著地，為",
    "T15n0629_001:0450c20": "佛作禮已&#x5374;坐。[0450c20] 文殊師利菩薩，探&#x9262;來出坐",
    "T15n0629_001:0450c21": "中，諸菩薩、阿羅漢，諸天、人、阿須倫、鬼神、龍莫",
    "T15n0629_001:0450c22": "不歡喜。舍利弗起前長跪叉手白佛言：「文殊",
    "T15n0629_001:0450c23": "師利有何等恩施與佛，今何因緣，言當念故",
    "T15n0629_001:0450c24": "恩？」[0450c24] 佛語舍利弗：「乃前世無數劫，時有佛字羅",
    "T15n0629_001:0450c25": "陀那祇，有六萬比丘阿羅漢，七億二千萬人",
    "T15n0629_001:0450c26": "諸菩薩。中有一菩薩，字惹那羅耶，朝起入城",
    "T15n0629_001:0450c27": "分衛得滿&#x9262;，來還從街上行。有一乳母抱長",
    "T15n0629_001:0450c28": "者子，字惟摩羅波休，見沙門持&#x9262;便下，乳",
    "T15n0629_001:0450c29": "母抱趣沙門所，沙門以石蜜餅授與小兒，小",
    "T15n0629_001:0451a01": "兒噉之大美，便隨沙門去，乳母逐護之，小兒",
    "T15n0629_001:0451a02": "噉盡，盡便還顧，意欲還去。沙門復取餅授",
    "T15n0629_001:0451a03": "之，兒噉餅逐隨沙門出城到佛所，見佛端正，",
    "T15n0629_001:0451a04": "身有三十二相、八十種好，視之無厭，見諸菩",
    "T15n0629_001:0451a05": "薩比丘大歡喜。沙門便教小兒澡手漱口，便",
    "T15n0629_001:0451a06": "持&#x9262;餅與小兒令飯佛：『汝今得安隱，後得其",
    "T15n0629_001:0451a07": "福。』小兒取授&#x9262;餅，持至佛前，以手接餅著",
    "T15n0629_001:0451a08": "佛&#x9262;中，復過與諸菩薩比丘僧，皆悉滿足，食",
    "T15n0629_001:0451a09": "飽餅&#x9262;如故。如是飯佛菩薩及比丘僧七日，",
    "T15n0629_001:0451a10": "小兒大歡喜，自說：『我日持一餅飯佛菩薩及比",
    "T15n0629_001:0451a11": "丘僧，七日飯滿我必得福，因是一功德得佛。』」",
    "T15n0629_001:0451a12": "[0451a12] 佛語諸菩薩阿羅漢言：「此是本時恩也。惹那",
    "T15n0629_001:0451a13": "羅耶菩薩，今文殊是也。時小兒維摩羅波休",
    "T15n0629_001:0451a14": "者，我身是也。今我得佛，有三十二相、八十種",
    "T15n0629_001:0451a15": "好，威神尊貴，度脫十方一切眾生者，皆文殊",
    "T15n0629_001:0451a16": "師利之恩，本是我師。前過去無央數諸佛，皆",
    "T15n0629_001:0451a17": "是文殊師利弟子，當來者亦是其威神恩力",
    "T15n0629_001:0451a18": "所致。譬如世間小兒有父母，文殊者佛道中",
    "T15n0629_001:0451a19": "父母也。」[0451a19] 佛說是經時，忉利天上二百菩薩自",
    "T15n0629_001:0451a20": "念：「佛本文殊所教化，令作功德成佛。文殊何",
    "T15n0629_001:0451a21": "以故，在佛前不成佛耶？」[0451a21] 佛言：「文殊深入善權，",
    "T15n0629_001:0451a22": "廣化眾生，故未取道。」[0451a22] 佛告諸菩薩及比丘四",
    "T15n0629_001:0451a23": "眾：「前二百天人菩薩欲悔取二乘者，見文殊",
    "T15n0629_001:0451a24": "變化、吾應報恩，今皆更發無上心修菩薩道，",
    "T15n0629_001:0451a25": "後世皆當作佛。」[0451a25] 佛說經已，諸菩薩、比丘僧，",
    "T15n0629_001:0451a26": "諸天、人、阿須倫、鬼神、龍，皆大歡喜，起為佛作",
    "T15n0629_001:0451a27": "禮。"
}