{
    "T11n0310_103:0576b26": "大寶積經卷第一百三",
    "T11n0310_103:0576b28": "隋天竺三藏達摩笈多譯",
    "T11n0310_103:0576b29": "善住意天子會第三十六之二開實義品",
    "T11n0310_103:0576c01": "第二",
    "T11n0310_103:0576c02": "[0576c02] 爾時大集眾中有上首天，所謂善住意天子、",
    "T11n0310_103:0576c03": "善寂天子、慚愧天子，與如是等九十六億諸",
    "T11n0310_103:0576c04": "天子俱，一切皆行菩薩之道，咸共往詣文殊",
    "T11n0310_103:0576c05": "師利所，至其門外右遶七匝。遶七匝已，然後",
    "T11n0310_103:0576c06": "雨天曼陀羅花。其所雨花遍覆虛空，高十由",
    "T11n0310_103:0576c07": "旬成花網臺形如寶塔。時文殊師利持此花",
    "T11n0310_103:0576c08": "臺供養世尊。供養已，即以神力令此三千大",
    "T11n0310_103:0576c09": "千世界一切國土虛空之中花網遍覆，是花",
    "T11n0310_103:0576c10": "光明普照三千大千世界皆大明盛，復雨天",
    "T11n0310_103:0576c11": "曼陀羅花。[0576c11] 爾時文殊師利菩薩摩訶薩閑雅",
    "T11n0310_103:0576c12": "安詳從精舍出，更以神力令所居地自然",
    "T11n0310_103:0576c13": "而有七寶妙座，其座巍巍具足莊嚴。文殊師",
    "T11n0310_103:0576c14": "利斂容整服昇此寶座。時善住意天子見文",
    "T11n0310_103:0576c15": "殊師利昇寶座已，即以頂禮文殊師利足，退",
    "T11n0310_103:0576c16": "住一面。一切諸天亦皆頂禮文殊師利足。爾",
    "T11n0310_103:0576c17": "時文殊師利如是思惟：「誰於今日堪任與我",
    "T11n0310_103:0576c18": "在世尊前對揚深法？誰為法器能受如是不",
    "T11n0310_103:0576c19": "思議句、甚難證句、無處所句、無所著句、無戲",
    "T11n0310_103:0576c20": "論句、不可得句、不可說句、甚深句、真實句、",
    "T11n0310_103:0576c21": "無礙句、不可壞句、空句、無相句、無願句、如",
    "T11n0310_103:0576c22": "如句、實際句、法界句、無形貌句、不取句、不",
    "T11n0310_103:0576c23": "捨句、佛句法句僧句、智慧滿足句、三界平等",
    "T11n0310_103:0576c24": "句、一切法無所得句、一切法無生句、師子",
    "T11n0310_103:0576c25": "句、勇猛句、無句句？如斯說已，誰聽者乎？」於是",
    "T11n0310_103:0576c26": "文殊師利復更思惟：「今此唯有善住意天子，",
    "T11n0310_103:0576c27": "已於過去供養多佛，入深法忍具足辯才，當",
    "T11n0310_103:0576c28": "能與我處世尊前共談實義。」[0576c28] 爾時文殊師利",
    "T11n0310_103:0576c29": "如是念已，即語善住意天子言：「天子！汝今",
    "T11n0310_103:0577a01": "已得甚深法忍，又能具足無礙辯才。今當與",
    "T11n0310_103:0577a02": "我詣世尊所，對論如是深妙義乎？」[0577a02] 時善住意",
    "T11n0310_103:0577a03": "天子報文殊師利言：「大士！我如是說，彼若於",
    "T11n0310_103:0577a04": "我無有語言、不為演說、不存諮問亦無報",
    "T11n0310_103:0577a05": "答，無佛法眾、斷滅三乘、無生死無涅槃、不合",
    "T11n0310_103:0577a06": "不散、不啟不發、不出聲音除諸文字，如是",
    "T11n0310_103:0577a07": "說者我當共談。」[0577a07] 文殊師利語善住意天子言：",
    "T11n0310_103:0577a08": "「天子！我如是說，彼能於我無聽無聞、無讀無",
    "T11n0310_103:0577a09": "誦、無受不持、不思不念、不取不捨、不覺不",
    "T11n0310_103:0577a10": "知，不聞我言、不為他說。所以者何？諸佛菩提",
    "T11n0310_103:0577a11": "本無文字、無心離心、無有覺悟，雖假名說其",
    "T11n0310_103:0577a12": "名亦空。」[0577a12] 善住又言：「大士！今者且為諸天子說，",
    "T11n0310_103:0577a13": "斯諸天子於大士說樂欲聽聞。」[0577a13] 文殊師利言：",
    "T11n0310_103:0577a14": "「天子！我終不為樂聽者說，又亦不為聞受者",
    "T11n0310_103:0577a15": "說。所以者何？凡有聽受則為取著。云何取",
    "T11n0310_103:0577a16": "著？所謂我著、人著、眾生著、壽命著、士夫著。",
    "T11n0310_103:0577a17": "以取著故便有聽受，如是聽受當知彼住三",
    "T11n0310_103:0577a18": "種縛中。何謂三縛？一見我縛，二見眾生縛，",
    "T11n0310_103:0577a19": "三見法縛。天子！若無如是三種見縛而聽法",
    "T11n0310_103:0577a20": "者，當知彼住三種淨中。何謂三淨？一不見自",
    "T11n0310_103:0577a21": "身、不分別、不思念、不證知，二不見說者、不",
    "T11n0310_103:0577a22": "分別、不思念、不證知，三不見所說、不分別、",
    "T11n0310_103:0577a23": "不思念、不證知。天子！是則名為三種淨也。",
    "T11n0310_103:0577a24": "天子！若有能作如是聽者，是平等聽，非不平",
    "T11n0310_103:0577a25": "等。」",
    "T11n0310_103:0577a26": "[0577a26] 爾時善住意天子讚文殊師利言：「善哉善哉，",
    "T11n0310_103:0577a27": "快作斯說。大士！若有能作如是說者，當知即",
    "T11n0310_103:0577a28": "是不退轉說。」[0577a28] 文殊師利言：「且止天子！汝今不",
    "T11n0310_103:0577a29": "應妄想分別菩薩退轉。何以故？若使菩薩有",
    "T11n0310_103:0577b01": "退轉者，彼終不能成等正覺。所以者何？是菩",
    "T11n0310_103:0577b02": "提中無退法故。」[0577b02] 善住復言：「大士！若如是者，當",
    "T11n0310_103:0577b03": "於何處有斯退轉？」[0577b03] 文殊師利言：「天子！當知從",
    "T11n0310_103:0577b04": "貪欲故有退轉，從瞋恚故有退轉，從愚癡故",
    "T11n0310_103:0577b05": "有退轉，從有愛故有退轉，從無明故有退轉，",
    "T11n0310_103:0577b06": "乃至從十二有分生死所生故有退轉。從因",
    "T11n0310_103:0577b07": "故有退轉，從見故有退轉，從名故有退轉，從",
    "T11n0310_103:0577b08": "色故有退轉，從欲界故有退轉，從色界故有",
    "T11n0310_103:0577b09": "退轉，從無色界故有退轉，從聲聞行故有退",
    "T11n0310_103:0577b10": "轉，從辟支佛行故有退轉，從分別故有退轉，",
    "T11n0310_103:0577b11": "從執著故有退轉，從相故有退轉，從取相故",
    "T11n0310_103:0577b12": "有退轉，從斷見故有退轉，從常見故有退轉，",
    "T11n0310_103:0577b13": "從取故有退轉，從捨故有退轉，從我想故有",
    "T11n0310_103:0577b14": "退轉，從眾生想故有退轉，從壽命想故有退",
    "T11n0310_103:0577b15": "轉，從士夫想故有退轉，從福伽羅想故有退",
    "T11n0310_103:0577b16": "轉，從思想故有退轉，從繫縛故有退轉，從顛",
    "T11n0310_103:0577b17": "倒故有退轉。從我見故有退轉，從我見為根",
    "T11n0310_103:0577b18": "本六十二見故有退轉，從諸蓋故有退轉，從",
    "T11n0310_103:0577b19": "諸陰故有退轉，從諸入故有退轉，從諸界故",
    "T11n0310_103:0577b20": "有退轉。從佛想故有退轉，從法想故有退轉，",
    "T11n0310_103:0577b21": "從僧想故有退轉。如是乃至，我當成佛、我當",
    "T11n0310_103:0577b22": "說法、我度眾生、我當破魔、我得智慧，從是諸",
    "T11n0310_103:0577b23": "想故有退轉。如是天子！若能不分別如來十",
    "T11n0310_103:0577b24": "力，不分別四無所畏，不分別十八不共法，不",
    "T11n0310_103:0577b25": "分別一切根、力、覺、道，不分別諸相好，不分別",
    "T11n0310_103:0577b26": "莊嚴佛國，不分別聲聞，不分別菩薩，乃至不",
    "T11n0310_103:0577b27": "分別一切分別退轉者，是名不退轉。」",
    "T11n0310_103:0577b28": "[0577b28] 爾時善住意天子復白文殊師利言：「大士！若",
    "T11n0310_103:0577b29": "如是者，當於何處得不退轉？」[0577b29] 文殊師利言：「天",
    "T11n0310_103:0577c01": "子當知，從通達佛慧故得不退轉，從空故不",
    "T11n0310_103:0577c02": "退轉，從無相故不退轉，從無願故不退轉，從",
    "T11n0310_103:0577c03": "如如故不退轉，從法性故不退轉，從實際故",
    "T11n0310_103:0577c04": "不退轉，從平等故不退轉。」[0577c04] 善住意言：「大士！若",
    "T11n0310_103:0577c05": "如是說，一切諸分別、無分別二俱不異。所以",
    "T11n0310_103:0577c06": "者何？皆從思惟分別生故，是故得言彼有退",
    "T11n0310_103:0577c07": "轉。」又問：「如是退轉，為有法耶？為無法乎？」[0577c07] 文殊",
    "T11n0310_103:0577c08": "師利言：「非有非無如是退轉。」[0577c08] 善住意言：「大士！",
    "T11n0310_103:0577c09": "若爾，何處退轉？」[0577c09] 文殊師利言：「若有若無，是虛",
    "T11n0310_103:0577c10": "妄取、是顛倒取、是不如取，彼則不取亦非不",
    "T11n0310_103:0577c11": "取，以是義故得言退轉。而彼退法不可說有、",
    "T11n0310_103:0577c12": "不可說無。何以故？若有無中有退轉者，彼即",
    "T11n0310_103:0577c13": "為過。所以者何？若有法退轉則墮常邊，無法",
    "T11n0310_103:0577c14": "退轉則墮斷邊。然世尊說不住常中、不住斷",
    "T11n0310_103:0577c15": "中，非斷非常世尊所說。天子！若彼於先不真",
    "T11n0310_103:0577c16": "實想，而彼證知，則名非斷非常。天子！是為菩",
    "T11n0310_103:0577c17": "薩退轉法門。」說是法時，十千天子得無生法",
    "T11n0310_103:0577c18": "忍。",
    "T11n0310_103:0577c19": "文殊神變品第三",
    "T11n0310_103:0577c20": "[0577c20] 爾時善住意天子白文殊師利言[0577c20] 「大士！今可",
    "T11n0310_103:0577c21": "俱行詣如來所，奉見頂禮諮受未聞，亦因此",
    "T11n0310_103:0577c22": "時如法問難。」[0577c22] 文殊師利言：「天子！汝莫分別取",
    "T11n0310_103:0577c23": "著如來。」[0577c23] 善住意言：「大士！如來何在而言莫著？」",
    "T11n0310_103:0577c24": "[0577c24] 文殊師利言：「即在現前。」[0577c24] 善住意言：「若如是者，",
    "T11n0310_103:0577c25": "我何不見？」[0577c25] 文殊師利言：「天子！汝今若能一切",
    "T11n0310_103:0577c26": "不見，是則名為真見如來。」[0577c26] 善住意言：「若現前",
    "T11n0310_103:0577c27": "者，云何誡我莫取如來？」[0577c27] 文殊師利言：「天子！",
    "T11n0310_103:0577c28": "汝謂今者現前何有？」[0577c28] 善住意言：「有虛空界。」[0577c28] 文",
    "T11n0310_103:0577c29": "殊師利言：「如是天子！言如來者即虛空界。何",
    "T11n0310_103:0578a01": "以故？諸法平等如虛空故。是故虛空即是如",
    "T11n0310_103:0578a02": "來，如來即是虛空，虛空如來無二無別。天子！",
    "T11n0310_103:0578a03": "以是義故，若人欲求見如來者，當作斯觀。如",
    "T11n0310_103:0578a04": "實真際覺了，是中無有一物可分別者。」",
    "T11n0310_103:0578a05": "[0578a05] 爾時文殊師利菩薩摩訶薩復以神力化作",
    "T11n0310_103:0578a06": "三十二所重閣寶堂，輦軒具足，四面正方四",
    "T11n0310_103:0578a07": "角有柱，周匝欄楯寶網交絡，殊特妙好高",
    "T11n0310_103:0578a08": "顯巍巍，具足莊嚴甚可愛樂。諸堂閣內咸有",
    "T11n0310_103:0578a09": "勝床，眾寶所成天衣覆上。其床各有化菩薩",
    "T11n0310_103:0578a10": "坐，具三十二大人之相。爾時文殊師利普現",
    "T11n0310_103:0578a11": "如是莊嚴事已，遂更與彼蓮花化佛并化菩",
    "T11n0310_103:0578a12": "薩，及此寶輦重閣殿堂諸菩薩眾，俱往佛所",
    "T11n0310_103:0578a13": "繞佛七匝，并亦圍遶比丘眾已，踊在虛空，光",
    "T11n0310_103:0578a14": "明普照眾會道場，四面而住。[0578a14] 爾時文殊師利",
    "T11n0310_103:0578a15": "後善住發，忽然在前先至佛所。善住意天",
    "T11n0310_103:0578a16": "子反更後到，白言：「大士！吾發在前，更在後",
    "T11n0310_103:0578a17": "至。仁從何路乃至於斯？」[0578a17] 文殊師利言：「天子！假",
    "T11n0310_103:0578a18": "使供養滿恒河沙諸如來等，稽首為禮，終不",
    "T11n0310_103:0578a19": "見吾往來進止。」[0578a19] 爾時花臺諸化菩薩及寶堂",
    "T11n0310_103:0578a20": "中諸菩薩眾，同聲說偈讚嘆如來：",
    "T11n0310_103:0578a21": "「已曾供養過恒河，  不可思議諸世尊，",
    "T11n0310_103:0578a22": " 熾然修行求菩提，  是故超出天人上。",
    "T11n0310_103:0578a23": " 光明妙色三界雄，  牟尼眾相實奇特，",
    "T11n0310_103:0578a24": " 為眾宣說甚深法，  無有壽命及人我。",
    "T11n0310_103:0578a25": " 世尊行施持淨戒，  忍辱精進具修禪，",
    "T11n0310_103:0578a26": " 智慧清淨三界表，  我禮彼岸最勝尊。",
    "T11n0310_103:0578a27": " 其有發意求菩提，  則受天人妙供養，",
    "T11n0310_103:0578a28": " 若於深空無疑惑，  當紹出世大法王。",
    "T11n0310_103:0578a29": " 過去諸佛等正覺，  現在一切兩足尊，",
    "T11n0310_103:0578b01": " 常說如是諸法空，  本來無相亦無作。",
    "T11n0310_103:0578b02": " 眾生體性不可得，  何有生者及死滅？",
    "T11n0310_103:0578b03": " 本既無來亦無去，  一切諸法如虛空。",
    "T11n0310_103:0578b04": " 如彼化人觀眾事，  雖復示現而無真，",
    "T11n0310_103:0578b05": " 世尊說法亦如是，  斯皆虛誑同幻夢。",
    "T11n0310_103:0578b06": " 恒沙世界滿中寶，  持以布施一切人，",
    "T11n0310_103:0578b07": " 若能修忍善說空，  如是行施超於彼。",
    "T11n0310_103:0578b08": " 復於恒沙諸劫中，  供養諸佛天人上，",
    "T11n0310_103:0578b09": " 奉獻香花及眾具，  為求菩提離世間。",
    "T11n0310_103:0578b10": " 得聞如是甚深法，  無有眾生及命人，",
    "T11n0310_103:0578b11": " 當知彼得明淨忍，  是為供養十方佛。",
    "T11n0310_103:0578b12": " 於無數劫行布施，  衣食象馬及眾珍，",
    "T11n0310_103:0578b13": " 當知彼非解脫因，  以有我人眾生想。",
    "T11n0310_103:0578b14": " 歸命滅度人中尊，  救濟眾生無量數，",
    "T11n0310_103:0578b15": " 諸法皆空本清淨，  如是解脫智莊嚴。",
    "T11n0310_103:0578b16": " 諸佛出世甚難值，  得聞正法生信難，",
    "T11n0310_103:0578b17": " 人身難得今已獲，  善哉佛法汝順行。",
    "T11n0310_103:0578b18": " 已得蠲除斯八難，  永絕迫窄處空閑，",
    "T11n0310_103:0578b19": " 於諸正法得信行，  應當勇猛發精進。",
    "T11n0310_103:0578b20": " 若聞法已應正思，  不可聞聲即取著，",
    "T11n0310_103:0578b21": " 汝等常行阿蘭若，  必當速疾成人雄。",
    "T11n0310_103:0578b22": " 近善知識及法師，  應速遠離諸惡友，",
    "T11n0310_103:0578b23": " 汝於眾生平等想，  慎勿妄起我人心。",
    "T11n0310_103:0578b24": " 常樂多聞持禁戒，  捐棄舍宅坐林間，",
    "T11n0310_103:0578b25": " 腐藥治病莫詐善，  亦恒乞食受糞衣。",
    "T11n0310_103:0578b26": " 一切有為即無為，  等同一相如陽焰，",
    "T11n0310_103:0578b27": " 若了實際見真如，  疾成無上菩提道。",
    "T11n0310_103:0578b28": " 當觀五陰猶如幻，  內外諸入如空舍，",
    "T11n0310_103:0578b29": " 世尊常說如斯法，  法等於彼莫生著。",
    "T11n0310_103:0578c01": " 貪欲瞋恚性自空，  愚癡我慢分別起，",
    "T11n0310_103:0578c02": " 彼法已滅今亦無，  如是知者得成佛。」",
    "T11n0310_103:0578c03": "[0578c03] 如是諸化菩薩說是偈時。彼會眾中二萬二",
    "T11n0310_103:0578c04": "千眾生皆發阿耨多羅三藐三菩提心。五百",
    "T11n0310_103:0578c05": "比丘漏盡意解心得解脫。三百比丘尼遠",
    "T11n0310_103:0578c06": "塵離垢得法眼淨。七千優婆塞優婆夷、二萬",
    "T11n0310_103:0578c07": "五千諸天子亦離塵垢法眼清淨，三百菩薩",
    "T11n0310_103:0578c08": "得無生法忍。於是三千大千世界大地六種",
    "T11n0310_103:0578c09": "振動，所謂動、遍動、等遍動，震、遍震、等遍震，",
    "T11n0310_103:0578c10": "涌、遍涌、等遍涌，乃至吼、起、覺等亦復如是。",
    "T11n0310_103:0578c11": "破魔品第四",
    "T11n0310_103:0578c12": "[0578c12] 爾時尊者舍利弗白佛言：「世尊！今此瑞相誰",
    "T11n0310_103:0578c13": "之所為？能令如是三千大千世界大地六種",
    "T11n0310_103:0578c14": "振動。又是寶輦殿堂蓮花座上諸菩薩等，放",
    "T11n0310_103:0578c15": "大光明照斯眾會，演說如是微妙深法。復令",
    "T11n0310_103:0578c16": "如是無量億數諸天子眾皆來集會，復有億",
    "T11n0310_103:0578c17": "數諸菩薩等亦來集也。」",
    "T11n0310_103:0578c18": "[0578c18] 爾時佛告舍利弗：「斯乃文殊師利威神之力，",
    "T11n0310_103:0578c19": "故現如是妙莊嚴事，亦令菩薩諸天雲集。所",
    "T11n0310_103:0578c20": "以者何？舍利弗！是文殊師利與善住意天子",
    "T11n0310_103:0578c21": "將諸大眾欲來我所，請問如是破散諸魔三",
    "T11n0310_103:0578c22": "昧法門，具足成就諸不思議甚深佛法故。」[0578c22] 時舍",
    "T11n0310_103:0578c23": "利弗復白佛言：「世尊！若如是者，何因緣故我",
    "T11n0310_103:0578c24": "觀此眾，竟不見彼文殊師利？」[0578c24] 佛告舍利弗：「汝",
    "T11n0310_103:0578c25": "宜且待。今文殊師利已與一切魔王、一切魔",
    "T11n0310_103:0578c26": "眾、一切魔宮作大衰耗，所為神變極妙莊嚴，",
    "T11n0310_103:0578c27": "將至我所汝當自見。」[0578c27] 於是文殊師利即入破",
    "T11n0310_103:0578c28": "散諸魔三昧。三昧力故，即時三千大千世界",
    "T11n0310_103:0578c29": "百億魔宮朽故暗冥若將毀壞，其變已現無",
    "T11n0310_103:0579a01": "復威光，令一切魔不樂其所，各自見身惛",
    "T11n0310_103:0579a02": "耄羸瘠柱杖而行，諸天女輩變成老母。一切",
    "T11n0310_103:0579a03": "眾魔見是事故，心大憂愁身毛皆&#x7AEA;，惶怖思",
    "T11n0310_103:0579a04": "念：「是何變怪令吾內外不祥若斯，將無死沒",
    "T11n0310_103:0579a05": "時至果報離散耶？為是世間將壞劫災事乎？」",
    "T11n0310_103:0579a06": "[0579a06] 彼諸魔眾如是念時，文殊師利復以神力即",
    "T11n0310_103:0579a07": "現百億天子住在魔前，告魔眾曰：「汝勿憂懼。",
    "T11n0310_103:0579a08": "此非汝災亦非劫盡。所以者何？今此適有住",
    "T11n0310_103:0579a09": "不退轉菩薩大士名文殊師利，有大威神道",
    "T11n0310_103:0579a10": "德超世，即時正入破散諸魔三昧法門。以彼",
    "T11n0310_103:0579a11": "大士三昧威神其事若此，非有他也。」[0579a11] 諸化天",
    "T11n0310_103:0579a12": "子說是語時，一切魔王及諸魔眾聞諸化天",
    "T11n0310_103:0579a13": "說文殊師利大士名號，更增惶恐戰悼不安，",
    "T11n0310_103:0579a14": "一切魔宮皆大震動。時諸魔王答化天曰：「唯",
    "T11n0310_103:0579a15": "願仁慈救我危厄。」[0579a15] 諸化天子復語魔言：「勿怖",
    "T11n0310_103:0579a16": "勿怖。汝等今宜速疾往詣釋迦牟尼佛世尊",
    "T11n0310_103:0579a17": "所。所以者何？彼佛如來有大慈悲。若諸眾生",
    "T11n0310_103:0579a18": "憂恐煎迫，但往歸依，皆蒙安樂除諸憂苦。」時",
    "T11n0310_103:0579a19": "諸化天如是語已，即於其處忽然不現。爾時",
    "T11n0310_103:0579a20": "一切魔王及諸魔眾聞化天教莫不歡欣，",
    "T11n0310_103:0579a21": "皆共同心於須臾頃羸弊柱杖皆來住於釋",
    "T11n0310_103:0579a22": "迦牟尼佛前，同聲白言：「大德世尊！願見救護",
    "T11n0310_103:0579a23": "願見救護，免茲變怪困苦大厄。世尊！我等寧",
    "T11n0310_103:0579a24": "受百千萬億諸佛名號，不願聞彼文殊師利",
    "T11n0310_103:0579a25": "一菩薩名。何以故？我即聞是文殊師利菩薩",
    "T11n0310_103:0579a26": "名時便大驚恐，若喪自身。」",
    "T11n0310_103:0579a27": "[0579a27] 爾時世尊告諸魔言：「波旬！汝今何忽發如是",
    "T11n0310_103:0579a28": "言？所以者何？是文殊大士凡所開導利益眾",
    "T11n0310_103:0579a29": "生，億百千佛昔所未作，今亦不作當亦不作。",
    "T11n0310_103:0579b01": "唯此文殊師利去來現在常為眾生建斯大",
    "T11n0310_103:0579b02": "事，眾生熟已置解脫中，是故汝等雖復聞彼",
    "T11n0310_103:0579b03": "百千佛名不生苦惱亦無驚怖。云何而言我",
    "T11n0310_103:0579b04": "今忽聞一文殊師利名皆大驚恐？」[0579b04] 時彼魔眾。",
    "T11n0310_103:0579b05": "白言：「世尊！我誠慚恥此弊老身，加以惶懼發",
    "T11n0310_103:0579b06": "斯言耳。世尊！我等從今歸依正覺，唯願哀愍",
    "T11n0310_103:0579b07": "復我本形。」[0579b07] 佛告之曰：「且待須臾。文殊師利亦",
    "T11n0310_103:0579b08": "既來已，自除汝恥。」[0579b08] 於是文殊師利從三昧起，",
    "T11n0310_103:0579b09": "遂與無量百千天眾，復與無量百千諸大菩",
    "T11n0310_103:0579b10": "薩摩訶薩等，及無量百千諸龍、夜叉、乾闥婆、",
    "T11n0310_103:0579b11": "阿修羅、迦樓羅、緊那羅、摩&#x777A;羅伽等，前後圍",
    "T11n0310_103:0579b12": "遶，復作無量百千微妙樂音，復雨如是無量",
    "T11n0310_103:0579b13": "妙花，所謂優&#x9262;羅花、&#x9262;頭摩花、拘物頭花、",
    "T11n0310_103:0579b14": "分陀利花，具大莊嚴、有大神通、威德無極，俱",
    "T11n0310_103:0579b15": "來佛所，頭面禮敬右遶三匝，退住一面。",
    "T11n0310_103:0579b16": "[0579b16] 爾時世尊告文殊師利言：「文殊師利！汝入如",
    "T11n0310_103:0579b17": "是破散諸魔三昧耶？」[0579b17] 文殊師利白言：「世尊！唯",
    "T11n0310_103:0579b18": "然已入。」[0579b18] 佛言：「文殊師利！汝從何佛聞是三昧？",
    "T11n0310_103:0579b19": "修經幾時而得成滿？」[0579b19] 文殊師利言：「世尊！我本",
    "T11n0310_103:0579b20": "未發菩提心時，從佛得聞如是三昧。」[0579b20] 又問：「文",
    "T11n0310_103:0579b21": "殊師利！彼佛世尊名號何等，說是三昧令汝",
    "T11n0310_103:0579b22": "得聞？」[0579b22] 文殊師利白言：「世尊！我憶過去無量無",
    "T11n0310_103:0579b23": "邊不可思議阿僧祇劫，爾時有佛，號曼陀羅",
    "T11n0310_103:0579b24": "花香如來、應供、正遍知、明行足、善逝、世間解、無",
    "T11n0310_103:0579b25": "上士、調御丈夫、天人師、佛、世尊，出現世時，宣",
    "T11n0310_103:0579b26": "說如是破散諸魔三昧。我於彼時初得聽聞。」",
    "T11n0310_103:0579b27": "[0579b27] 佛告文殊師利：「如是三昧云何修得？」[0579b27] 文殊師",
    "T11n0310_103:0579b28": "利白言：「世尊！若菩薩摩訶薩具足成就二十",
    "T11n0310_103:0579b29": "種法，則能得是破魔三昧。何等二十？所謂一",
    "T11n0310_103:0579c01": "者訶毀貪欲破壞貪心，二者訶毀瞋怒破壞",
    "T11n0310_103:0579c02": "瞋心，三者訶毀愚癡破壞癡心，四者訶毀嫉",
    "T11n0310_103:0579c03": "&#x59AC;破壞&#x59AC;心，五者訶毀憍慢破壞慢心，六者",
    "T11n0310_103:0579c04": "訶毀諸蓋破壞蓋心，七者訶毀熱惱破壞惱",
    "T11n0310_103:0579c05": "心，八者訶毀想念破壞想心，九者訶毀諸見",
    "T11n0310_103:0579c06": "破壞見心，十者呵毀分別破分別心，十一",
    "T11n0310_103:0579c07": "呵毀取事破壞取心，十二訶毀執著破壞執",
    "T11n0310_103:0579c08": "心，十三訶毀諸相破壞相心，十四訶毀有",
    "T11n0310_103:0579c09": "法破壞有心，十五呵毀常法破壞常心，十六",
    "T11n0310_103:0579c10": "訶毀斷法破壞斷心，十七訶毀諸陰破壞陰",
    "T11n0310_103:0579c11": "心，十八訶毀諸入破壞入心，十九訶毀諸界",
    "T11n0310_103:0579c12": "破壞界心，二十訶毀三界壞三界心。世尊！",
    "T11n0310_103:0579c13": "是為菩薩摩訶薩具二十法，畢竟成就如是",
    "T11n0310_103:0579c14": "三昧。世尊！菩薩摩訶薩復有四法，具足修行",
    "T11n0310_103:0579c15": "得是三昧。何等為四？一者建立心行清淨調",
    "T11n0310_103:0579c16": "柔，二者心性淳直無諸諂曲，三者心無攀緣",
    "T11n0310_103:0579c17": "入深法忍，四者外內所有一切能施。是為菩",
    "T11n0310_103:0579c18": "薩摩訶薩具足四法成就三昧。世尊！菩薩摩",
    "T11n0310_103:0579c19": "訶薩復有四法能得三昧。何等為四？一者畢",
    "T11n0310_103:0579c20": "竟深信，二者成就實語，三者常樂空閑，四",
    "T11n0310_103:0579c21": "者不取諸相。是為菩薩具足四法成就三昧。",
    "T11n0310_103:0579c22": "復有四法菩薩成就得是三昧。何等為四？一",
    "T11n0310_103:0579c23": "者親近善友，二者常知止足，三者獨坐思惟，",
    "T11n0310_103:0579c24": "四者不樂諠猥。是為菩薩具足四法成就三",
    "T11n0310_103:0579c25": "昧。復有四法，菩薩成就，得是三昧。何等為四？",
    "T11n0310_103:0579c26": "一者不破壞戒，二者不缺犯戒，三者無所依",
    "T11n0310_103:0579c27": "戒，四者不望報戒。是為菩薩具足四法成就",
    "T11n0310_103:0579c28": "三昧。復有四法，菩薩成就，得是三昧。何等為",
    "T11n0310_103:0579c29": "四？一者捨聲聞心，二者離緣覺心，三者住菩",
    "T11n0310_103:0580a01": "薩忍，四者不捨眾生。是為菩薩具足四法成",
    "T11n0310_103:0580a02": "就三昧。復有四法，菩薩成就，得是三昧。何",
    "T11n0310_103:0580a03": "等為四？一者修空捨我，二者無相離相，三",
    "T11n0310_103:0580a04": "者無願除願，四者捨諸所有。是為菩薩具足",
    "T11n0310_103:0580a05": "四法能得三昧。[0580a05] 「世尊！時彼曼陀羅花香如來、",
    "T11n0310_103:0580a06": "應供、正遍覺說此破散諸魔法門，我從彼佛",
    "T11n0310_103:0580a07": "聞已初修。次復有佛，號一切寶電蔽日月光",
    "T11n0310_103:0580a08": "如來、應供、正遍覺，我時於彼具足成就。彼佛",
    "T11n0310_103:0580a09": "世尊說此門時，彼眾會中十千菩薩皆得",
    "T11n0310_103:0580a10": "成就此三昧門。」",
    "T11n0310_103:0580a11": "[0580a11] 爾時尊者舍利弗白佛言：「希有世尊！今此文",
    "T11n0310_103:0580a12": "殊師利乃能久遠成就如是降魔三昧。三昧",
    "T11n0310_103:0580a13": "力故，能令波旬及諸魔眾髮白老耄形志俱",
    "T11n0310_103:0580a14": "衰，一至斯也。」[0580a14] 佛告舍利弗：「於意云何？汝今言",
    "T11n0310_103:0580a15": "此文殊師利，獨是三千大千世界變此眾魔",
    "T11n0310_103:0580a16": "如斯老耄耶？舍利弗！汝今不應作如是見。所",
    "T11n0310_103:0580a17": "以者何？舍利弗！今者十方如恒河沙等諸佛",
    "T11n0310_103:0580a18": "世界所有諸魔，一切皆悉如是變壞，盡是文",
    "T11n0310_103:0580a19": "殊師利威力所為。」於是世尊告文殊師利言：",
    "T11n0310_103:0580a20": "「文殊師利！汝今當且攝汝神力，令彼眾魔得",
    "T11n0310_103:0580a21": "復本形。」[0580a21] 爾時文殊師利受佛教已，告諸魔曰：",
    "T11n0310_103:0580a22": "「眾仁者！實為厭患此身儀耶？」[0580a22] 諸魔報曰：「唯然。",
    "T11n0310_103:0580a23": "大士！」[0580a23] 文殊師利言：「若如是者，汝今亦當厭患",
    "T11n0310_103:0580a24": "貪欲，勿著三界。」[0580a24] 諸魔報曰：「善哉大士！敬聞嘉",
    "T11n0310_103:0580a25": "誨豈敢有違。唯願少假威神除此慚苦。」文殊",
    "T11n0310_103:0580a26": "師利遂攝神力，令一切魔復彼天形莊嚴如",
    "T11n0310_103:0580a27": "故。[0580a27] 爾時文殊師利告諸魔言：「波旬！汝所有",
    "T11n0310_103:0580a28": "眼，何者為眼？何者眼想？如是，何處是眼著是",
    "T11n0310_103:0580a29": "眼相？是眼攀緣、是眼障礙、是眼思、是眼我、",
    "T11n0310_103:0580b01": "是眼依止、是眼喜樂、是眼戲論、是眼我所、是",
    "T11n0310_103:0580b02": "眼護、是眼念、是眼取、是眼捨、是眼分別、是",
    "T11n0310_103:0580b03": "眼思量、是眼成就、是眼生、是眼滅，乃至是",
    "T11n0310_103:0580b04": "眼來去。如是等法，為汝境界魔業障礙。如眼，",
    "T11n0310_103:0580b05": "乃至身意亦如是。又如色乃至觸法，為汝境",
    "T11n0310_103:0580b06": "界魔業障礙，亦復如是。汝等皆應如實了",
    "T11n0310_103:0580b07": "知。復次波旬！汝所有眼，即為非眼，亦為無",
    "T11n0310_103:0580b08": "眼。為無眼想、無眼著、無眼相、無眼攀緣、無",
    "T11n0310_103:0580b09": "眼障礙、無眼思、無眼我、無眼依止、無眼愛、",
    "T11n0310_103:0580b10": "無眼戲論、無眼我所、無眼護、無眼念、無眼",
    "T11n0310_103:0580b11": "取、無眼捨、無眼分別、無眼思量、無眼決定、",
    "T11n0310_103:0580b12": "無眼生、無眼滅、無眼去、無眼來。如是等法非",
    "T11n0310_103:0580b13": "汝境界，汝於是中不能為主，無法無力、不得",
    "T11n0310_103:0580b14": "自在，亦無取著。如眼，乃至身意亦如是。又如",
    "T11n0310_103:0580b15": "色乃至觸法亦如是。汝等皆應如實了知。」文",
    "T11n0310_103:0580b16": "殊師利說是法時，眾中一萬魔王波旬皆發",
    "T11n0310_103:0580b17": "阿耨多羅三藐三菩提心，八萬四千諸魔眷",
    "T11n0310_103:0580b18": "屬遠塵離垢得法眼淨。",
    "T11n0310_103:0580b19": "菩薩身行品第五",
    "T11n0310_103:0580b20": "[0580b20] 爾時尊者摩訶迦葉白佛言：「世尊！我等願請",
    "T11n0310_103:0580b21": "文殊師利令我&#x89A9;見彼諸菩薩摩訶薩等。所",
    "T11n0310_103:0580b22": "以者何？世尊！斯諸大士難可值遇。」[0580b22] 爾時世尊",
    "T11n0310_103:0580b23": "即告文殊師利言：「汝應當知，今此大眾咸皆",
    "T11n0310_103:0580b24": "渴仰，思願&#x89A9;見十方所有諸來菩薩摩訶薩",
    "T11n0310_103:0580b25": "身。今正是時，汝應顯現。」[0580b25] 於是文殊師利蒙聖",
    "T11n0310_103:0580b26": "教已，即便告彼法輪菩薩、月光菩薩、除魔",
    "T11n0310_103:0580b27": "菩薩、妙音菩薩、離垢菩薩、寂滅菩薩、選擇菩",
    "T11n0310_103:0580b28": "薩、法王吼菩薩，如是等無量菩薩摩訶薩言：",
    "T11n0310_103:0580b29": "「諸大士！汝等今宜各於宮殿自顯其身，分明",
    "T11n0310_103:0580c01": "現汝本國形狀也。」[0580c01] 文殊師利發斯語已，於是",
    "T11n0310_103:0580c02": "諸菩薩眾從三昧起，各現本身，令諸大眾一",
    "T11n0310_103:0580c03": "切咸見。或有菩薩其身高大若須彌山王，或",
    "T11n0310_103:0580c04": "有菩薩身大八萬四千由旬，或有身大百千",
    "T11n0310_103:0580c05": "由旬、或九十千，乃至五十、四十、三十、二十千",
    "T11n0310_103:0580c06": "者。或有身大十千由旬，乃至或有五千、四千、",
    "T11n0310_103:0580c07": "三千、二千者。或有身大一千由旬，乃至或有",
    "T11n0310_103:0580c08": "五百、四百、三百、二百者。或有身大一百由旬，",
    "T11n0310_103:0580c09": "乃至或有五十、四十、三十、二十者。或有身大",
    "T11n0310_103:0580c10": "十由旬者，乃至或有五、四、三、二、一由旬者。如",
    "T11n0310_103:0580c11": "是乃至或有菩薩，身量大小長短寬狹如此",
    "T11n0310_103:0580c12": "娑婆世界人身無異。當爾之時，此三千大千",
    "T11n0310_103:0580c13": "世界大眾充滿，無有空處如杖頭許。其中所",
    "T11n0310_103:0580c14": "有諸大菩薩摩訶薩眾，一切多是功德巍巍",
    "T11n0310_103:0580c15": "智慧深遠，具足威力成就神通，放大光明遍",
    "T11n0310_103:0580c16": "照十方無量百千諸佛世界，乃至一切大威",
    "T11n0310_103:0580c17": "德天及諸天、龍、夜叉、乾闥婆、阿修羅、迦樓羅、",
    "T11n0310_103:0580c18": "緊那羅、摩&#x777A;羅伽、人非人等，大小諸王，皆悉",
    "T11n0310_103:0580c19": "充滿。[0580c19] 爾時文殊師利從座而起，整理衣服",
    "T11n0310_103:0580c20": "偏袒右髆，右膝著地合掌向佛，白言：「世尊！",
    "T11n0310_103:0580c21": "我於今者欲少諮問如來、應供、正遍覺所有",
    "T11n0310_103:0580c22": "心疑。未審世尊見垂聽不？」[0580c22] 佛告文殊師利：「如",
    "T11n0310_103:0580c23": "來、應供、正遍覺恣汝所問，當為汝釋，決汝所",
    "T11n0310_103:0580c24": "疑令汝心喜。」[0580c24] 文殊師利言：「唯然世尊！願為宣",
    "T11n0310_103:0580c25": "說，我當聽受。」文殊師利言：「世尊！云何名為菩",
    "T11n0310_103:0580c26": "薩摩訶薩？言菩薩者，義何謂也？」",
    "T11n0310_103:0580c27": "[0580c27] 佛告文殊師利：「汝問『云何為菩薩？菩薩有何",
    "T11n0310_103:0580c28": "義？』者，以能覺了一切法故，名為菩薩摩訶薩",
    "T11n0310_103:0580c29": "也。文殊師利！彼一切法，菩薩覺者，所謂言",
    "T11n0310_103:0581a01": "說。文殊師利！菩薩云何覺一切法？所謂覺眼、",
    "T11n0310_103:0581a02": "覺耳、覺鼻、覺舌、覺身、覺意。文殊師利！云何菩",
    "T11n0310_103:0581a03": "薩覺眼覺耳乃至覺意？文殊師利！所謂菩薩",
    "T11n0310_103:0581a04": "覺彼眼法本性空故。如是覺已，終不生念我",
    "T11n0310_103:0581a05": "能覺知。如是覺耳乃至覺意，皆本性空。如是",
    "T11n0310_103:0581a06": "覺已，亦不生念我能覺知。菩薩如是覺眼等",
    "T11n0310_103:0581a07": "已，復覺彼色本性自空。如是覺已，亦不分別",
    "T11n0310_103:0581a08": "我能覺知。如是覺聲乃至覺法，皆本性空，亦",
    "T11n0310_103:0581a09": "不分別我能覺知。是為菩薩覺一切法也。[0581a09] 「復",
    "T11n0310_103:0581a10": "次文殊師利！云何菩薩覺彼五陰？所謂菩薩",
    "T11n0310_103:0581a11": "觀見陰體本性自空，如斯覺故觀無相，如斯",
    "T11n0310_103:0581a12": "覺故觀無願，如斯覺故觀無欲，如斯覺故觀",
    "T11n0310_103:0581a13": "寂靜，如斯覺故觀遠離，如斯覺故觀無所有，",
    "T11n0310_103:0581a14": "如斯覺故觀無實，如斯覺故觀無動，如斯覺",
    "T11n0310_103:0581a15": "故觀無生，如斯覺故觀無來，如斯覺故觀無",
    "T11n0310_103:0581a16": "去，如斯覺故觀無真，如斯覺故觀無主，如斯",
    "T11n0310_103:0581a17": "覺故觀無證，如斯覺故觀無知，如斯覺故觀",
    "T11n0310_103:0581a18": "無見，如斯覺故觀無人，如斯覺故觀無想，如",
    "T11n0310_103:0581a19": "斯覺故觀不可說。如斯覺故覺但有名，如",
    "T11n0310_103:0581a20": "斯覺故觀無我，如斯覺故觀分別起，如斯覺",
    "T11n0310_103:0581a21": "故觀從緣生，如斯覺故觀如幻，如斯覺故觀",
    "T11n0310_103:0581a22": "如化，如斯覺故觀如夢，如斯覺故觀如鏡像，",
    "T11n0310_103:0581a23": "如斯覺故觀如聲響，如斯覺故觀如芭蕉，如",
    "T11n0310_103:0581a24": "斯覺故觀不久住，如斯覺故觀不牢固，如斯",
    "T11n0310_103:0581a25": "覺故觀虛妄，如斯覺故觀無物。如斯覺故，是",
    "T11n0310_103:0581a26": "為菩薩覺一切法。",
    "T11n0310_103:0581a27": "[0581a27] 「復次文殊師利！云何菩薩摩訶薩覺貪恚癡？",
    "T11n0310_103:0581a28": "所謂覺彼貪欲因分別起故，覺彼瞋恚因分",
    "T11n0310_103:0581a29": "別起故，覺彼愚癡因分別起故，而亦覺彼分",
    "T11n0310_103:0581b01": "別空無所有，無物無戲論、不可說不可證故。",
    "T11n0310_103:0581b02": "是為菩薩覺一切法。",
    "T11n0310_103:0581b03": "[0581b03] 「復次文殊師利！云何菩薩摩訶薩覺於三界？",
    "T11n0310_103:0581b04": "所謂覺彼欲界無我人故，覺彼色界無所作",
    "T11n0310_103:0581b05": "故，覺無色界空無有故，覺彼三界皆遠離故。",
    "T11n0310_103:0581b06": "是為菩薩覺一切法。",
    "T11n0310_103:0581b07": "[0581b07] 「復次文殊師利！云何菩薩摩訶薩覺眾生行？",
    "T11n0310_103:0581b08": "所謂覺是眾生貪欲行故，覺是眾生瞋恚行",
    "T11n0310_103:0581b09": "故，覺是眾生愚癡行故，覺是眾生等分行故。",
    "T11n0310_103:0581b10": "如是覺已，如是證知、如是為說、如是教化眾",
    "T11n0310_103:0581b11": "生、如是令得解脫。是為菩薩覺一切法。",
    "T11n0310_103:0581b12": "[0581b12] 「復次文殊師利！云何菩薩摩訶薩覺一切眾",
    "T11n0310_103:0581b13": "生？所謂覺一切眾生但有其名，離彼名已無",
    "T11n0310_103:0581b14": "別眾生。是故一切眾生即一眾生，彼一眾生",
    "T11n0310_103:0581b15": "即一切眾生，如是眾生即非眾生。若能如是",
    "T11n0310_103:0581b16": "無分別者，是為菩薩摩訶薩覺一切法。又復",
    "T11n0310_103:0581b17": "云何覺一切法？能如是覺菩薩道故，是為",
    "T11n0310_103:0581b18": "菩薩摩訶薩覺一切法。」[0581b18] 爾時世尊重明此義",
    "T11n0310_103:0581b19": "以偈頌曰：",
    "T11n0310_103:0581b20": "「覺眼及與耳，  自體常空寂，",
    "T11n0310_103:0581b21": " 不言我能覺，  是名為菩薩。",
    "T11n0310_103:0581b22": " 觀鼻及與舌，  本性無所有，",
    "T11n0310_103:0581b23": " 不分別我覺，  是名為菩薩。",
    "T11n0310_103:0581b24": " 智慧觀察身，  亦覺意自然，",
    "T11n0310_103:0581b25": " 覺已為他說，  是名為菩薩。",
    "T11n0310_103:0581b26": " 色聲香味觸，  意所樂諸塵，",
    "T11n0310_103:0581b27": " 覺知本性空，  是名為菩薩。",
    "T11n0310_103:0581b28": " 覺色及受想，  諸行與識心，",
    "T11n0310_103:0581b29": " 一切斯同幻，  是名為菩薩。",
    "T11n0310_103:0581c01": " 五陰聚如夢，  覺彼無一相，",
    "T11n0310_103:0581c02": " 不分別我知，  是名為菩薩。",
    "T11n0310_103:0581c03": " 不生亦不出，  無作復無言，",
    "T11n0310_103:0581c04": " 如是說唯名，  彼名亦非物。",
    "T11n0310_103:0581c05": " 覺貪欲瞋恚，  斯由分別起，",
    "T11n0310_103:0581c06": " 彼分別無體，  畢竟終自空。",
    "T11n0310_103:0581c07": " 癡亦分別生，  分別因緣生，",
    "T11n0310_103:0581c08": " 緣此生諸見，  諸見不可得。",
    "T11n0310_103:0581c09": " 覺察三界空，  一切無真實，",
    "T11n0310_103:0581c10": " 於彼不可動，  故名為菩薩。",
    "T11n0310_103:0581c11": " 欲界不成就，  皆緣分別起，",
    "T11n0310_103:0581c12": " 色有無色有，  一切不牢固。",
    "T11n0310_103:0581c13": " 眾生之所行，  智者悉明了，",
    "T11n0310_103:0581c14": " 貪欲與瞋恚，  及彼愚癡等。",
    "T11n0310_103:0581c15": " 一切諸眾生，  即彼一眾生，",
    "T11n0310_103:0581c16": " 智者無所覺，  不念彼眾生。",
    "T11n0310_103:0581c17": " 諸法之所起，  悉因顛倒生，",
    "T11n0310_103:0581c18": " 覺彼顛倒者，  知顛倒真相。",
    "T11n0310_103:0581c19": " 智慧甚微妙，  不取諸音聲，",
    "T11n0310_103:0581c20": " 覺已無所著，  故名為菩薩。",
    "T11n0310_103:0581c21": " 能捨己肉身，  終亦無依止，",
    "T11n0310_103:0581c22": " 如是覺真實，  乃名為菩薩。",
    "T11n0310_103:0581c23": " 至持戒彼岸，  亦不念彼岸，",
    "T11n0310_103:0581c24": " 覺戒行法如，  無生亦無盡。",
    "T11n0310_103:0581c25": " 慈心遍眾生，  不得眾生相，",
    "T11n0310_103:0581c26": " 覺彼眾生際，  但以假言宣。",
    "T11n0310_103:0581c27": " 勇猛大精進，  深心厭有為，",
    "T11n0310_103:0581c28": " 見三界空虛，  證無上等覺。",
    "T11n0310_103:0581c29": " 常入微妙禪，  無著無所依，",
    "T11n0310_103:0582a01": " 無住無攀緣，  智者定如是。",
    "T11n0310_103:0582a02": " 能以利智刀，  斷除諸見縛，",
    "T11n0310_103:0582a03": " 觀察法界性，  無割亦無傷。",
    "T11n0310_103:0582a04": " 若人真覺了，  一切法如實，",
    "T11n0310_103:0582a05": " 應時利眾生，  乃名為菩薩。」"
}