{
    "T10n0279_039:0204c16": "大方廣佛華嚴經卷第三十九",
    "T10n0279_039:0204c18": "于闐國三藏實叉難陀奉 制譯",
    "T10n0279_039:0204c19": "十地品第二十六之六第十地",
    "T10n0279_039:0204c20": " 淨居天眾那由他，  聞此地中諸勝行，",
    "T10n0279_039:0204c21": " 空中踊躍心歡喜，  悉共虔誠供養佛。",
    "T10n0279_039:0204c22": " 不可思議菩薩眾，  亦在空中大歡喜，",
    "T10n0279_039:0204c23": " 俱然最上悅意香，  普熏眾會令清淨。",
    "T10n0279_039:0204c24": " 自在天王與天眾，  無量億數在虛空，",
    "T10n0279_039:0204c25": " 普散天衣供養佛，  百千萬種繽紛下。",
    "T10n0279_039:0204c26": " 天諸采女無有量，  靡不歡欣供養佛，",
    "T10n0279_039:0204c27": " 各奏種種妙樂音，  悉以此言而讚歎：",
    "T10n0279_039:0204c28": "「佛身安坐一國土，  一切世界悉現身，",
    "T10n0279_039:0204c29": " 身相端嚴無量億，  法界廣大悉充滿。",
    "T10n0279_039:0205a01": " 於一毛孔放光明，  普滅世間煩惱暗，",
    "T10n0279_039:0205a02": " 國土微塵可知數，  此光明數不可測。",
    "T10n0279_039:0205a03": " 或見如來具眾相，  轉於無上正法輪，",
    "T10n0279_039:0205a04": " 或見遊行諸佛剎，  或見寂然安不動。",
    "T10n0279_039:0205a05": " 或現住於兜率宮，  或現下生入母胎，",
    "T10n0279_039:0205a06": " 或示住胎或出胎，  悉令無量國中見。",
    "T10n0279_039:0205a07": " 或現出家修世道，  或現道場成正覺，",
    "T10n0279_039:0205a08": " 或現說法或涅槃，  普使十方無不&#x89A9;。",
    "T10n0279_039:0205a09": " 譬如幻師知幻術，  在於大眾多所作；",
    "T10n0279_039:0205a10": " 如來智慧亦復然，  於世間中普現身。",
    "T10n0279_039:0205a11": " 佛住甚深真法性，  寂滅無相同虛空，",
    "T10n0279_039:0205a12": " 而於第一實義中，  示現種種所行事。",
    "T10n0279_039:0205a13": " 所作利益眾生事，  皆依法性而得有，",
    "T10n0279_039:0205a14": " 相與無相無差別，  入於究竟皆無相。",
    "T10n0279_039:0205a15": " 若有欲得如來智，  應離一切妄分別，",
    "T10n0279_039:0205a16": " 有無通達皆平等，  疾作人天大導師。」",
    "T10n0279_039:0205a17": " 無量無邊天女眾，  種種言音稱讚已，",
    "T10n0279_039:0205a18": " 身心寂靜共安樂，  瞻仰如來默然住。",
    "T10n0279_039:0205a19": " 即時菩薩解脫月，  知諸眾會咸寂靜，",
    "T10n0279_039:0205a20": " 向金剛藏而請言：  「大無畏者真佛子！",
    "T10n0279_039:0205a21": " 從第九地入十地，  所有功德諸行相，",
    "T10n0279_039:0205a22": " 及以神通變化事，  願聰慧者為宣說！」",
    "T10n0279_039:0205a23": "[0205a23] 爾時，金剛藏菩薩摩訶薩告解脫月菩薩言：",
    "T10n0279_039:0205a24": "[0205a24] 「佛子！菩薩摩訶薩從初地乃至第九地，以如",
    "T10n0279_039:0205a25": "是無量智慧觀察覺了已，善思惟修習，善滿",
    "T10n0279_039:0205a26": "足白法，集無邊助道法，增長大福德智慧，廣",
    "T10n0279_039:0205a27": "行大悲，知世界差別，入眾生界稠林，入如來",
    "T10n0279_039:0205a28": "所行處，隨順如來寂滅行，常觀察如來力、無",
    "T10n0279_039:0205b01": "所畏、不共佛法，名為：得一切種、一切智智受",
    "T10n0279_039:0205b02": "職位。[0205b02] 「佛子！菩薩摩訶薩以如是智慧入受職",
    "T10n0279_039:0205b03": "地已，即得菩薩離垢三昧、入法界差別三昧、",
    "T10n0279_039:0205b04": "莊嚴道場三昧、一切種華光三昧、海藏三昧、",
    "T10n0279_039:0205b05": "海印三昧、虛空界廣大三昧、觀一切法自性",
    "T10n0279_039:0205b06": "三昧、知一切眾生心行三昧、一切佛皆現前",
    "T10n0279_039:0205b07": "三昧，如是等百萬阿僧祇三昧皆現在前。菩",
    "T10n0279_039:0205b08": "薩於此一切三昧，若入若起，皆得善巧，亦善",
    "T10n0279_039:0205b09": "了知一切三昧所作差別。其最後三昧，名：受",
    "T10n0279_039:0205b10": "一切智勝職位。此三昧現在前時，有大寶蓮",
    "T10n0279_039:0205b11": "華忽然出生。其華廣大，量等百萬三千大千",
    "T10n0279_039:0205b12": "世界，以眾妙寶間錯莊嚴，超過一切世間境",
    "T10n0279_039:0205b13": "界；出世善根之所生起，知諸法如幻性眾",
    "T10n0279_039:0205b14": "行所成，恒放光明普照法界，非諸天處之所",
    "T10n0279_039:0205b15": "能有；毘&#x7460;璃摩尼寶為莖，栴檀王為臺，碼&#x78AF;",
    "T10n0279_039:0205b16": "為鬚，閻浮檀金為葉，其華常有無量光明，眾",
    "T10n0279_039:0205b17": "寶為藏，寶網彌覆，十三千大千世界微塵數",
    "T10n0279_039:0205b18": "蓮華以為眷屬。爾時，菩薩坐此華座，身相大",
    "T10n0279_039:0205b19": "小正相稱可；無量菩薩以為眷屬，各坐其",
    "T10n0279_039:0205b20": "餘蓮華之上，周匝圍遶，一一各得百萬三昧，",
    "T10n0279_039:0205b21": "向大菩薩一心瞻仰。[0205b21] 「佛子！此大菩薩并其眷",
    "T10n0279_039:0205b22": "屬坐華座時，所有光明及以言音普皆充滿",
    "T10n0279_039:0205b23": "十方法界，一切世界咸悉震動，惡趣休息，國",
    "T10n0279_039:0205b24": "土嚴淨，同行菩薩靡不來集，人天音樂同時",
    "T10n0279_039:0205b25": "發聲，所有眾生悉得安樂，以不思議供養之",
    "T10n0279_039:0205b26": "具供一切佛，諸佛眾會悉皆顯現。[0205b26] 「佛子！此",
    "T10n0279_039:0205b27": "菩薩坐彼大蓮華座時，於兩足下放百萬阿",
    "T10n0279_039:0205b28": "僧祇光明，普照十方諸大地獄，滅眾生苦；於",
    "T10n0279_039:0205c01": "兩膝輪放百萬阿僧祇光明，普照十方諸畜",
    "T10n0279_039:0205c02": "生趣，滅眾生苦；於臍輪中放百萬阿僧祇光",
    "T10n0279_039:0205c03": "明，普照十方閻羅王界，滅眾生苦；從左右&#x8107;",
    "T10n0279_039:0205c04": "放百萬阿僧祇光明，普照十方一切人趣，滅",
    "T10n0279_039:0205c05": "眾生苦；從兩手中放百萬阿僧祇光明，普照",
    "T10n0279_039:0205c06": "十方一切諸天及阿脩羅所有宮殿；從兩肩",
    "T10n0279_039:0205c07": "上放百萬阿僧祇光明，普照十方一切聲聞；",
    "T10n0279_039:0205c08": "從其項背放百萬阿僧祇光明，普照十方辟",
    "T10n0279_039:0205c09": "支佛身；從其面門放百萬阿僧祇光明，普照",
    "T10n0279_039:0205c10": "十方初始發心乃至九地諸菩薩身；從兩眉",
    "T10n0279_039:0205c11": "間放百萬阿僧祇光明，普照十方受職菩薩，",
    "T10n0279_039:0205c12": "令魔宮殿悉皆不現；從其頂上放百萬阿僧",
    "T10n0279_039:0205c13": "祇三千大千世界微塵數光明，普照十方一",
    "T10n0279_039:0205c14": "切世界諸佛如來道場眾會，右遶十匝，住虛",
    "T10n0279_039:0205c15": "空中，成光明網，名：熾然光明，發起種種諸供",
    "T10n0279_039:0205c16": "養事供養於佛，餘諸菩薩從初發心乃至九",
    "T10n0279_039:0205c17": "地所有供養而比於此，百分不及一，乃至算",
    "T10n0279_039:0205c18": "數譬諭所不能及。其光明網普於十方一",
    "T10n0279_039:0205c19": "一如來眾會之前，雨眾妙香、華鬘、衣服、幢幡、",
    "T10n0279_039:0205c20": "寶蓋、諸摩尼等莊嚴之具以為供養，皆從出",
    "T10n0279_039:0205c21": "世善根所生，超過一切世間境界。若有眾生",
    "T10n0279_039:0205c22": "見知此者，皆於阿耨多羅三藐三菩提得不",
    "T10n0279_039:0205c23": "退轉。[0205c23] 「佛子！此大光明作於如是供養事畢，復",
    "T10n0279_039:0205c24": "遶十方一切世界一一諸佛道場眾會，經十",
    "T10n0279_039:0205c25": "匝已，從諸如來足下而入。爾時，諸佛及諸菩",
    "T10n0279_039:0205c26": "薩，知某世界中，某菩薩摩訶薩能行如是廣",
    "T10n0279_039:0205c27": "大之行到受職位。佛子！是時，十方無量無",
    "T10n0279_039:0205c28": "邊乃至九地諸菩薩眾皆來圍遶，恭敬供",
    "T10n0279_039:0206a01": "養，一心觀察。正觀察時，其諸菩薩即各獲得",
    "T10n0279_039:0206a02": "十千三昧。當爾之時，十方所有受職菩薩，皆",
    "T10n0279_039:0206a03": "於金剛莊嚴臆德相中出大光明，名：能壞魔",
    "T10n0279_039:0206a04": "怨，百萬阿僧祇光明以為眷屬，普照十方，現",
    "T10n0279_039:0206a05": "於無量神通變化；作是事已，而來入此菩薩",
    "T10n0279_039:0206a06": "摩訶薩金剛莊嚴臆德相中；其光入已，令此",
    "T10n0279_039:0206a07": "菩薩所有智慧、勢力增長過百千倍。",
    "T10n0279_039:0206a08": "[0206a08] 「爾時，十方一切諸佛從眉間出清淨光明，名：",
    "T10n0279_039:0206a09": "增益一切智神通，無數光明以為眷屬，普照",
    "T10n0279_039:0206a10": "十方一切世界，右遶十匝，示現如來廣大自",
    "T10n0279_039:0206a11": "在，開悟無量百千億那由他諸菩薩眾，周遍",
    "T10n0279_039:0206a12": "震動一切佛剎，滅除一切諸惡道苦，隱蔽一",
    "T10n0279_039:0206a13": "切諸魔宮殿，示一切佛得菩提處道場眾會",
    "T10n0279_039:0206a14": "莊嚴威德；如是普照盡虛空遍法界一切世",
    "T10n0279_039:0206a15": "界已，而來至此菩薩會上周匝右遶，示現種",
    "T10n0279_039:0206a16": "種莊嚴之事；現是事已，從大菩薩頂上而入，",
    "T10n0279_039:0206a17": "其眷屬光明亦各入彼諸菩薩頂。當爾之時，",
    "T10n0279_039:0206a18": "此菩薩得先所未得百萬三昧，名為：已得受",
    "T10n0279_039:0206a19": "職之位，入佛境界，具足十力，墮在佛數。佛",
    "T10n0279_039:0206a20": "子！如轉輪聖王所生太子，母是正后，身相具",
    "T10n0279_039:0206a21": "足。其轉輪王令此太子坐白象寶妙金之",
    "T10n0279_039:0206a22": "座，張大網幔，建大幢幡，然香散花，奏諸音",
    "T10n0279_039:0206a23": "樂，取四大海水置金瓶內，王執此瓶灌太子",
    "T10n0279_039:0206a24": "頂，是時即名：受王職位，墮在灌頂剎利王數，",
    "T10n0279_039:0206a25": "即能具足行十善道，亦得名為：轉輪聖王。菩",
    "T10n0279_039:0206a26": "薩受職亦復如是，諸佛智水灌其頂故，名為：",
    "T10n0279_039:0206a27": "受職；具足如來十種力故，墮在佛數。佛子！是",
    "T10n0279_039:0206a28": "名：菩薩受大智職。菩薩以此大智職故，能行",
    "T10n0279_039:0206a29": "無量百千萬億那由他難行之行，增長無量",
    "T10n0279_039:0206b01": "智慧功德，名為：安住法雲地。",
    "T10n0279_039:0206b02": "[0206b02] 「佛子！菩薩摩訶薩住此法雲地，如實知欲界",
    "T10n0279_039:0206b03": "集、色界集、無色界集、世界集、法界集、有為",
    "T10n0279_039:0206b04": "界集、無為界集、眾生界集、識界集、虛空界",
    "T10n0279_039:0206b05": "集、涅槃界集。此菩薩如實知諸見煩惱行集，",
    "T10n0279_039:0206b06": "知世界成壞集，知聲聞行集、辟支佛行集、菩",
    "T10n0279_039:0206b07": "薩行集、如來力無所畏色身法身集、一切種",
    "T10n0279_039:0206b08": "一切智智集、示得菩提轉法輪集、入一切法",
    "T10n0279_039:0206b09": "分別決定智集。舉要言之，以一切智，知一切",
    "T10n0279_039:0206b10": "集。佛子！此菩薩摩訶薩以如是上上覺慧，",
    "T10n0279_039:0206b11": "如實知眾生業化、煩惱化、諸見化、世界化、法",
    "T10n0279_039:0206b12": "界化、聲聞化、辟支佛化、菩薩化、如來化、一",
    "T10n0279_039:0206b13": "切分別無分別化，如是等皆如實知。又如實",
    "T10n0279_039:0206b14": "知佛持、法持、僧持、業持、煩惱持、時持、願持、",
    "T10n0279_039:0206b15": "供養持、行持、劫持、智持，如是等皆如實知。",
    "T10n0279_039:0206b16": "又如實知諸佛如來入微細智，所謂：修行微",
    "T10n0279_039:0206b17": "細智、命終微細智、受生微細智、出家微細智、",
    "T10n0279_039:0206b18": "現神通微細智、成正覺微細智、轉法輪微細",
    "T10n0279_039:0206b19": "智、住壽命微細智、般涅槃微細智、教法住微",
    "T10n0279_039:0206b20": "細智，如是等皆如實知。又入如來祕密處，所",
    "T10n0279_039:0206b21": "謂：身祕密、語祕密、心祕密、時非時思量祕密、",
    "T10n0279_039:0206b22": "授菩薩記祕密、攝眾生祕密、種種乘祕密、一",
    "T10n0279_039:0206b23": "切眾生根行差別祕密、業所作祕密、得菩提",
    "T10n0279_039:0206b24": "行祕密，如是等皆如實知。又知諸佛所有入",
    "T10n0279_039:0206b25": "劫智，所謂：一劫入阿僧祇劫、阿僧祇劫入一",
    "T10n0279_039:0206b26": "劫、有數劫入無數劫、無數劫入有數劫、一念",
    "T10n0279_039:0206b27": "入劫、劫入一念、劫入非劫、非劫入劫、有佛劫",
    "T10n0279_039:0206b28": "入無佛劫、無佛劫入有佛劫、過去未來劫入",
    "T10n0279_039:0206b29": "現在劫、現在劫入過去未來劫、過去劫入未",
    "T10n0279_039:0206c01": "來劫、未來劫入過去劫、長劫入短劫、短劫入",
    "T10n0279_039:0206c02": "長劫，如是等皆如實知。又知如來諸所入智，",
    "T10n0279_039:0206c03": "所謂：入毛道智、入微塵智、入國土身正覺智、",
    "T10n0279_039:0206c04": "入眾生身正覺智、入眾生心正覺智、入眾生",
    "T10n0279_039:0206c05": "行正覺智、入隨順一切處正覺智、入示現遍",
    "T10n0279_039:0206c06": "行智、入示現順行智、入示現逆行智、入示現",
    "T10n0279_039:0206c07": "思議不思議世間了知不了知行智、入示現",
    "T10n0279_039:0206c08": "聲聞智辟支佛智菩薩行如來行智。佛子！一",
    "T10n0279_039:0206c09": "切諸佛所有智慧廣大無量，此地菩薩皆",
    "T10n0279_039:0206c10": "能得入。",
    "T10n0279_039:0206c11": "[0206c11] 「佛子！菩薩摩訶薩住此地，即得菩薩不思議",
    "T10n0279_039:0206c12": "解脫、無障礙解脫、淨觀察解脫、普照明解脫、",
    "T10n0279_039:0206c13": "如來藏解脫、隨順無礙輪解脫、通達三世解",
    "T10n0279_039:0206c14": "脫、法界藏解脫、光明輪解脫、無餘境",
    "T10n0279_039:0206c15": "界解脫；此十為首，有無量百千阿僧祇解脫",
    "T10n0279_039:0206c16": "門，皆於此第十地中得。如是乃至無量百千",
    "T10n0279_039:0206c17": "阿僧祇三昧門、無量百千阿僧祇陀羅尼門、",
    "T10n0279_039:0206c18": "無量百千阿僧祇神通門，皆悉成就。",
    "T10n0279_039:0206c19": "[0206c19] 「佛子！此菩薩摩訶薩通達如是智慧，隨順無",
    "T10n0279_039:0206c20": "量菩提，成就善巧念力，十方無量諸佛所有",
    "T10n0279_039:0206c21": "無量大法明、大法照、大法雨，於一念頃皆能",
    "T10n0279_039:0206c22": "安、能受、能攝、能持。譬如娑伽羅龍王所&#x9714;大",
    "T10n0279_039:0206c23": "雨，唯除大海，餘一切處皆不能安、不能受、不",
    "T10n0279_039:0206c24": "能攝、不能持。如來祕密藏大法明、大法照、",
    "T10n0279_039:0206c25": "大法雨亦復如是，唯除第十地菩薩，餘一切",
    "T10n0279_039:0206c26": "眾生、聲聞、獨覺乃至第九地菩薩，皆不能安、",
    "T10n0279_039:0206c27": "不能受、不能攝、不能持。佛子！譬如大海，能安、",
    "T10n0279_039:0206c28": "能受、能攝、能持一大龍王所&#x9714;大雨；若二、若",
    "T10n0279_039:0206c29": "三乃至無量諸龍王雨，於一念間一時&#x9714;下，",
    "T10n0279_039:0207a01": "皆能安、能受、能攝、能持。何以故？以是無量廣",
    "T10n0279_039:0207a02": "大器故。住法雲地菩薩亦復如是，能安、能受、",
    "T10n0279_039:0207a03": "能攝、能持一佛法明、法照、法雨；若二、若三乃",
    "T10n0279_039:0207a04": "至無量，於一念頃一時演說，悉亦如是。是故",
    "T10n0279_039:0207a05": "此地名為：法雲。」[0207a05] 解脫月菩薩言：「佛子！此地菩",
    "T10n0279_039:0207a06": "薩於一念間，能於幾如來所安受攝持大法",
    "T10n0279_039:0207a07": "明、大法照、大法雨？」[0207a07] 金剛藏菩薩言：「佛子！不",
    "T10n0279_039:0207a08": "可以算數能知，我當為汝說其譬諭。佛子！",
    "T10n0279_039:0207a09": "譬如十方各有十不可說百千億那由他佛",
    "T10n0279_039:0207a10": "剎微塵數世界，其世界中一一眾生皆得聞",
    "T10n0279_039:0207a11": "持陀羅尼，為佛侍者，聲聞眾中多聞第一，如",
    "T10n0279_039:0207a12": "金剛蓮華上佛所大勝比丘；然一眾生所受",
    "T10n0279_039:0207a13": "之法，餘不重受。佛子！於汝意云何？此諸眾",
    "T10n0279_039:0207a14": "生所受之法為有量耶？為無量耶？」[0207a14] 解脫月",
    "T10n0279_039:0207a15": "菩薩言：「其數甚多，無量無邊。」[0207a15] 金剛藏菩薩言：",
    "T10n0279_039:0207a16": "[0207a16] 「佛子！我為汝說，令汝得解。佛子！此法雲地菩",
    "T10n0279_039:0207a17": "薩，於一佛所一念之頃，所安、所受、所攝、所",
    "T10n0279_039:0207a18": "持大法明、大法照、大法雨、三世法藏，前爾",
    "T10n0279_039:0207a19": "所世界一切眾生所聞持法，於此百分不及",
    "T10n0279_039:0207a20": "一，乃至譬諭亦不能及。如一佛所，如是十",
    "T10n0279_039:0207a21": "方如前所說，爾所世界微塵數佛復過此數，",
    "T10n0279_039:0207a22": "無量無邊，於彼一一諸如來所所有法明、法",
    "T10n0279_039:0207a23": "照、法雨、三世法藏，皆能安、能受、能攝、能持，是",
    "T10n0279_039:0207a24": "故此地名為：法雲。佛子！此地菩薩以自願力，",
    "T10n0279_039:0207a25": "起大悲雲，震大法雷，通、明、無畏以為電光，福",
    "T10n0279_039:0207a26": "德、智慧而為密雲，現種種身，周旋往返，於",
    "T10n0279_039:0207a27": "一念頃，普遍十方百千億那由他世界微塵",
    "T10n0279_039:0207a28": "數國土，演說大法，摧伏魔怨；復過此數，於無",
    "T10n0279_039:0207a29": "量百千億那由他世界微塵數國土，隨諸眾",
    "T10n0279_039:0207b01": "生心之所樂，&#x9714;甘露雨，滅除一切眾惑塵焰。",
    "T10n0279_039:0207b02": "是故此地名為：法雲。佛子！此地菩薩於一世",
    "T10n0279_039:0207b03": "界從兜率天下乃至涅槃，隨所應度眾生心",
    "T10n0279_039:0207b04": "而現佛事；若二、若三，乃至如上微塵數國土，",
    "T10n0279_039:0207b05": "復過於此，乃至無量百千億那由他世界微",
    "T10n0279_039:0207b06": "塵數國土，皆亦如是。是故此地名為：法雲。",
    "T10n0279_039:0207b07": "[0207b07] 「佛子！此地菩薩智慧明達，神通自在。隨其心",
    "T10n0279_039:0207b08": "念，能以狹世界作廣世界，廣世界作狹世界；",
    "T10n0279_039:0207b09": "垢世界作淨世界，淨世界作垢世界；亂住、次",
    "T10n0279_039:0207b10": "住、倒住、正住，如是無量一切世界皆能互",
    "T10n0279_039:0207b11": "作。或隨心念，於一塵中置一世界須彌盧",
    "T10n0279_039:0207b12": "等一切山川，塵相如故，世界不減；或復於",
    "T10n0279_039:0207b13": "一微塵之中置二、置三，乃至不可說世界須",
    "T10n0279_039:0207b14": "彌盧等一切山川，而彼微塵體相如本，於中",
    "T10n0279_039:0207b15": "世界悉得明現。或隨心念，於一世界中示現",
    "T10n0279_039:0207b16": "二世界莊嚴，乃至不可說世界莊嚴；或於一",
    "T10n0279_039:0207b17": "世界莊嚴中示現二世界，乃至不可說世界。",
    "T10n0279_039:0207b18": "或隨心念，以不可說世界中眾生置一世界；",
    "T10n0279_039:0207b19": "或隨心念，以一世界中眾生置不可說世界，",
    "T10n0279_039:0207b20": "而於眾生無所嬈害。或隨心念，於一毛孔示",
    "T10n0279_039:0207b21": "現一切佛境界莊嚴之事。或隨心念，於一念",
    "T10n0279_039:0207b22": "中示現不可說世界微塵數身，一一身示現",
    "T10n0279_039:0207b23": "如是微塵數手，一一手各執恒河沙數華&#x5333;、",
    "T10n0279_039:0207b24": "香篋、鬘蓋、幢幡，周遍十方，供養於佛；一一",
    "T10n0279_039:0207b25": "身復示現爾許微塵數頭，一一頭復現爾許",
    "T10n0279_039:0207b26": "微塵數舌，於念念中，周遍十方，歎佛功德。或",
    "T10n0279_039:0207b27": "隨心念，於一念間普遍十方，示成正覺乃至",
    "T10n0279_039:0207b28": "涅槃，及以國土莊嚴之事；或現其身普遍三",
    "T10n0279_039:0207b29": "世，而於身中有無量諸佛及佛國土莊嚴之",
    "T10n0279_039:0207c01": "事，世界成壞靡不皆現；或於自身一毛孔",
    "T10n0279_039:0207c02": "中出一切風，而於眾生無所惱害。或隨心",
    "T10n0279_039:0207c03": "念，以無邊世界為一大海，此海水中現大",
    "T10n0279_039:0207c04": "蓮華，光明嚴好，遍覆無量無邊世界，於中示",
    "T10n0279_039:0207c05": "現大菩提樹莊嚴之事，乃至示成一切種智；",
    "T10n0279_039:0207c06": "或於其身現十方世界一切光明，摩尼寶珠、",
    "T10n0279_039:0207c07": "日月星宿、雲電等光靡不皆現；或以口噓氣，",
    "T10n0279_039:0207c08": "能動十方無量世界，而不令眾生有驚怖想；",
    "T10n0279_039:0207c09": "或現十方風災、火災及以水災；或隨眾生心",
    "T10n0279_039:0207c10": "之所樂，示現色身，莊嚴具足；或於自身示現",
    "T10n0279_039:0207c11": "佛身，或於佛身而現自身；或於佛身現己國",
    "T10n0279_039:0207c12": "土，或於己國土而現佛身。佛子！此法雲地菩",
    "T10n0279_039:0207c13": "薩能現如是及餘無量百千億那由他自在",
    "T10n0279_039:0207c14": "神力。」",
    "T10n0279_039:0207c15": "[0207c15] 爾時，會中諸菩薩及天、龍、夜叉、乾闥婆、阿脩",
    "T10n0279_039:0207c16": "羅、護世四王、釋提桓因、梵天、淨居、摩醯首羅",
    "T10n0279_039:0207c17": "諸天子等，咸作是念：「若菩薩神通智力能如",
    "T10n0279_039:0207c18": "是者，佛復云何？」[0207c18] 爾時，解脫月菩薩知諸眾會",
    "T10n0279_039:0207c19": "心之所念，白金剛藏菩薩言：「佛子！今此大眾",
    "T10n0279_039:0207c20": "聞其菩薩神通智力，墮在疑網。善哉仁者！為",
    "T10n0279_039:0207c21": "斷彼疑，當少示現菩薩神力莊嚴之事。」[0207c21] 時，金",
    "T10n0279_039:0207c22": "剛藏菩薩即入一切佛國土體性三昧。入此",
    "T10n0279_039:0207c23": "三昧時，諸菩薩及一切大眾，皆自見身在金",
    "T10n0279_039:0207c24": "剛藏菩薩身內，於中悉見三千大千世界，所有",
    "T10n0279_039:0207c25": "種種莊嚴之事，經於億劫說不能盡。又於其",
    "T10n0279_039:0207c26": "中見菩提樹，其身周圍十萬三千大千世界，",
    "T10n0279_039:0207c27": "高百萬三千大千世界，枝葉所蔭亦復如是。",
    "T10n0279_039:0207c28": "稱樹形量，有師子座，座上有佛，號：一切智通",
    "T10n0279_039:0207c29": "王。一切大眾悉見其佛坐菩提樹下師子座",
    "T10n0279_039:0208a01": "上，種種諸相以為莊嚴，假使億劫說不能",
    "T10n0279_039:0208a02": "盡。金剛藏菩薩示現如是大神力已，還令眾",
    "T10n0279_039:0208a03": "會各在本處。時，諸大眾得未曾有，生奇特",
    "T10n0279_039:0208a04": "想，默然而住，向金剛藏一心瞻仰。",
    "T10n0279_039:0208a05": "[0208a05] 爾時，解脫月菩薩白金剛藏菩薩言：「佛子！今",
    "T10n0279_039:0208a06": "此三昧，甚為希有，有大勢力，其名何等？」[0208a06] 金剛",
    "T10n0279_039:0208a07": "藏言：「此三昧名：一切佛國土體性。」[0208a07] 又問：「此三",
    "T10n0279_039:0208a08": "昧境界云何？」[0208a08] 答言：[0208a08] 「佛子！若菩薩修此三昧，隨",
    "T10n0279_039:0208a09": "心所念，能於身中現恒河沙世界微塵數佛",
    "T10n0279_039:0208a10": "剎，復過此數，無量無邊。[0208a10] 「佛子！菩薩住法雲",
    "T10n0279_039:0208a11": "地，得如是等無量百千諸大三昧，故此菩薩",
    "T10n0279_039:0208a12": "身、身業不可測知，語、語業，意、意業，神通自",
    "T10n0279_039:0208a13": "在，觀察三世三昧境界、智慧境界，遊戲一切",
    "T10n0279_039:0208a14": "諸解脫門；變化所作、神力所作、光明所作，略",
    "T10n0279_039:0208a15": "說乃至舉足、下足，如是一切諸有所作，乃至",
    "T10n0279_039:0208a16": "法王子、住善慧地菩薩皆不能知。佛子！此法",
    "T10n0279_039:0208a17": "雲地菩薩所有境界，略說如是；若廣說者，假",
    "T10n0279_039:0208a18": "使無量百千阿僧祇劫亦不能盡。」[0208a18] 解脫月菩",
    "T10n0279_039:0208a19": "薩言：「佛子！若菩薩神通境界如是，佛神通",
    "T10n0279_039:0208a20": "力其復云何？」[0208a20] 金剛藏言：[0208a20] 「佛子！譬如有人，於",
    "T10n0279_039:0208a21": "四天下取一塊土，而作是言：『為無邊世界大",
    "T10n0279_039:0208a22": "地土多，為此土多？』我觀汝問亦復如是，如來",
    "T10n0279_039:0208a23": "智慧無邊無等，云何而與菩薩比量？復次，佛",
    "T10n0279_039:0208a24": "子！如四天下取少許土，餘者無量；此法雲",
    "T10n0279_039:0208a25": "地神通智慧，於無量劫但說少分，況如來",
    "T10n0279_039:0208a26": "地！佛子！我今為汝引事為證，令汝得知如來",
    "T10n0279_039:0208a27": "境界。佛子！假使十方，一一方各有無邊世界",
    "T10n0279_039:0208a28": "微塵數諸佛國土，一一國土得如是地菩薩",
    "T10n0279_039:0208a29": "充滿，如甘蔗、竹、葦、稻、麻、叢林，彼諸菩薩於百",
    "T10n0279_039:0208b01": "千億那由他劫修菩薩行所生智慧，比一如",
    "T10n0279_039:0208b02": "來智慧境界，百分不及一，乃至優波尼沙陀",
    "T10n0279_039:0208b03": "分亦不能及。",
    "T10n0279_039:0208b04": "[0208b04] 「佛子！此菩薩住如是智慧，不異如來身、語、意",
    "T10n0279_039:0208b05": "業，不捨菩薩諸三昧力，於無數劫承事供養",
    "T10n0279_039:0208b06": "一切諸佛，一一劫中以一切種供養之具而",
    "T10n0279_039:0208b07": "為供養。一切諸佛神力所加，智慧光明轉更",
    "T10n0279_039:0208b08": "增勝，於法界中所有問難善為解釋，百千億",
    "T10n0279_039:0208b09": "劫無能屈者。佛子！譬如金師以上妙真金",
    "T10n0279_039:0208b10": "作嚴身具，大摩尼寶鈿廁其間，自在天王身",
    "T10n0279_039:0208b11": "自服戴，其餘天人莊嚴之具所不能及；此地",
    "T10n0279_039:0208b12": "菩薩亦復如是，始從初地乃至九地，一切菩",
    "T10n0279_039:0208b13": "薩所有智行皆不能及。此地菩薩智慧光",
    "T10n0279_039:0208b14": "明，能令眾生乃至入於一切智智，餘智光明",
    "T10n0279_039:0208b15": "無能如是。佛子！譬如摩醯首羅天王光明，能",
    "T10n0279_039:0208b16": "令眾生身心清涼，一切光明所不能及；此地",
    "T10n0279_039:0208b17": "菩薩智慧光明亦復如是，能令眾生皆得清",
    "T10n0279_039:0208b18": "涼，乃至住於一切智智，一切聲聞、辟支佛乃",
    "T10n0279_039:0208b19": "至第九地菩薩智慧光明悉不能及。佛子！此",
    "T10n0279_039:0208b20": "菩薩摩訶薩已能安住如是智慧，諸佛世尊",
    "T10n0279_039:0208b21": "復更為說三世智、法界差別智、遍一切世界",
    "T10n0279_039:0208b22": "智、照一切世界智、慈念一切眾生智，舉要言",
    "T10n0279_039:0208b23": "之，乃至為說得一切智智。此菩薩，十波羅蜜",
    "T10n0279_039:0208b24": "中，智波羅蜜最為增上；餘波羅蜜非不修",
    "T10n0279_039:0208b25": "行。[0208b25] 「佛子！是名：略說菩薩摩訶薩第十法雲地；",
    "T10n0279_039:0208b26": "若廣說者，假使無量阿僧祇劫亦不能盡。佛",
    "T10n0279_039:0208b27": "子！菩薩住此地，多作摩醯首羅天王，於法自",
    "T10n0279_039:0208b28": "在，能授眾生、聲聞、獨覺、一切菩薩波羅蜜",
    "T10n0279_039:0208b29": "行，於法界中所有問難無能屈者。布施、愛語、",
    "T10n0279_039:0208c01": "利行、同事——如是一切諸所作業，皆不離念佛，",
    "T10n0279_039:0208c02": "乃至不離念具足一切種、一切智智。復作是",
    "T10n0279_039:0208c03": "念：『我當於一切眾生為首、為勝，乃至為一切",
    "T10n0279_039:0208c04": "智智依止者。』若勤加精進，於一念頃，得十不",
    "T10n0279_039:0208c05": "可說百千億那由他佛剎微塵數三昧，乃至",
    "T10n0279_039:0208c06": "示現爾所微塵數菩薩以為眷屬；若以菩薩",
    "T10n0279_039:0208c07": "殊勝願力自在示現，過於此數，所謂：若修行、",
    "T10n0279_039:0208c08": "若莊嚴、若信解、若所作、若身、若語、若光明、若",
    "T10n0279_039:0208c09": "諸根、若神變、若音聲、若行處，乃至百千億那",
    "T10n0279_039:0208c10": "由他劫不能數知。",
    "T10n0279_039:0208c11": "[0208c11] 「佛子！此菩薩摩訶薩十地行相次第現前，則",
    "T10n0279_039:0208c12": "能趣入一切智智。譬如阿耨達池出四大河，",
    "T10n0279_039:0208c13": "其河流注遍閻浮提，既無盡竭，復更增長，乃",
    "T10n0279_039:0208c14": "至入海，令其充滿。佛子！菩薩亦爾，從菩提",
    "T10n0279_039:0208c15": "心流出善根大願之水，以四攝法充滿眾生，",
    "T10n0279_039:0208c16": "無有窮盡，復更增長，乃至入於一切智海，令",
    "T10n0279_039:0208c17": "其充滿。[0208c17] 「佛子！菩薩十地，因佛智故而有差",
    "T10n0279_039:0208c18": "別，如因大地有十山王。何等為十？所謂：雪山",
    "T10n0279_039:0208c19": "王、香山王、鞞陀梨山王、神仙山王、由乾陀山",
    "T10n0279_039:0208c20": "王、馬耳山王、尼民陀羅山王、斫羯羅山王、計",
    "T10n0279_039:0208c21": "都末底山王、須彌盧山王。佛子！如雪山王，一",
    "T10n0279_039:0208c22": "切藥草咸在其中，取不可盡；菩薩所住歡喜",
    "T10n0279_039:0208c23": "地亦復如是，一切世間經書、技藝、文頌、&#x546A;",
    "T10n0279_039:0208c24": "術咸在其中，說不可盡。佛子！如香山王，一",
    "T10n0279_039:0208c25": "切諸香咸集其中，取不可盡；菩薩所住離垢",
    "T10n0279_039:0208c26": "地亦復如是，一切菩薩戒行、威儀咸在其",
    "T10n0279_039:0208c27": "中，說不可盡。佛子！如鞞陀梨山王，純寶所",
    "T10n0279_039:0208c28": "成，一切眾寶咸在其中，取不可盡；菩薩所住",
    "T10n0279_039:0208c29": "發光地亦復如是，一切世間禪定神通、解脫",
    "T10n0279_039:0209a01": "三昧、三摩&#x9262;底咸在其中，說不可盡。佛子！",
    "T10n0279_039:0209a02": "如神仙山王，純寶所成，五通神仙咸住其中，",
    "T10n0279_039:0209a03": "無有窮盡；菩薩所住焰慧地亦復如是，一切",
    "T10n0279_039:0209a04": "道中殊勝智慧咸在其中，說不可盡。佛子！",
    "T10n0279_039:0209a05": "如由乾陀羅山王，純寶所成，夜叉大神咸住",
    "T10n0279_039:0209a06": "其中，無有窮盡；菩薩所住難勝地亦復如是，",
    "T10n0279_039:0209a07": "一切自在如意神通咸在其中，說不可盡。佛",
    "T10n0279_039:0209a08": "子！如馬耳山王，純寶所成，一切諸果咸在其",
    "T10n0279_039:0209a09": "中，取不可盡；菩薩所住現前地亦復如是，",
    "T10n0279_039:0209a10": "入緣起理聲聞果證咸在其中，說不可盡。如",
    "T10n0279_039:0209a11": "尼民陀羅山王，純寶所成，大力龍神咸住其",
    "T10n0279_039:0209a12": "中，無有窮盡；菩薩所住遠行地亦復如是，方",
    "T10n0279_039:0209a13": "便智慧獨覺果證咸在其中，說不可盡。如斫",
    "T10n0279_039:0209a14": "羯羅山王，純寶所成，諸自在眾咸住其中，無",
    "T10n0279_039:0209a15": "有窮盡；菩薩所住不動地亦復如是，一切菩",
    "T10n0279_039:0209a16": "薩自在行差別世界咸在其中，說不可盡。如",
    "T10n0279_039:0209a17": "計都山王，純寶所成，大威德阿脩羅王咸住",
    "T10n0279_039:0209a18": "其中，無有窮盡；菩薩所住善慧地亦復如是，",
    "T10n0279_039:0209a19": "一切世間生滅智行咸在其中，說不可盡。如",
    "T10n0279_039:0209a20": "須彌盧山王，純寶所成，大威德諸天咸住其",
    "T10n0279_039:0209a21": "中，無有窮盡；菩薩所住法雲地亦復如是，如",
    "T10n0279_039:0209a22": "來力、無畏、不共法、一切佛事咸在其中，問答",
    "T10n0279_039:0209a23": "宣說不可窮盡。[0209a23] 「佛子！此十寶山王，同在大",
    "T10n0279_039:0209a24": "海，差別得名；菩薩十地亦復如是，同在一切",
    "T10n0279_039:0209a25": "智中，差別得名。佛子！譬如大海，以十種相，得",
    "T10n0279_039:0209a26": "大海名，不可移奪。何等為十？一、次第漸深；二、",
    "T10n0279_039:0209a27": "不受死屍；三、餘水入中皆失本名；四、普同一",
    "T10n0279_039:0209a28": "味；五、無量珍寶；六、無能至底；七、廣大無量；八、",
    "T10n0279_039:0209a29": "大身所居；九、潮不過限；十、普受大雨，無有盈",
    "T10n0279_039:0209b01": "溢。菩薩行亦復如是，以十相故，名菩薩行，不",
    "T10n0279_039:0209b02": "可移奪。何等為十？所謂歡喜地，出生大願漸",
    "T10n0279_039:0209b03": "次深故；離垢地，不受一切破戒屍故；發光",
    "T10n0279_039:0209b04": "地，捨離世間假名字故；焰慧地，與佛功德",
    "T10n0279_039:0209b05": "同一味故；難勝地，出生無量方便神通、世間",
    "T10n0279_039:0209b06": "所作眾珍寶故；現前地，觀察緣生甚深理",
    "T10n0279_039:0209b07": "故；遠行地，廣大覺慧善觀察故；不動地，示",
    "T10n0279_039:0209b08": "現廣大莊嚴事故；善慧地，得深解脫行於世",
    "T10n0279_039:0209b09": "間，如實而知不過限故；法雲地，能受一切",
    "T10n0279_039:0209b10": "諸佛如來大法明雨無厭足故。佛子！譬如大",
    "T10n0279_039:0209b11": "摩尼珠有十種性出過眾寶。何等為十？一者",
    "T10n0279_039:0209b12": "從大海出；二者巧匠治理；三者圓滿無缺；四",
    "T10n0279_039:0209b13": "者清淨離垢；五者內外明徹；六者善巧鑽穿；",
    "T10n0279_039:0209b14": "七者貫以寶縷；八者置在&#x7460;璃高幢之上；九",
    "T10n0279_039:0209b15": "者普放一切種種光明；十者能隨王意雨眾",
    "T10n0279_039:0209b16": "寶物，如眾生心充滿其願。佛子！當知菩薩",
    "T10n0279_039:0209b17": "亦復如是，有十種事出過眾聖。何等為十？一",
    "T10n0279_039:0209b18": "者發一切智心；二者持戒頭陀，正行明淨；三",
    "T10n0279_039:0209b19": "者諸禪三昧，圓滿無缺；四者道行清白，離諸",
    "T10n0279_039:0209b20": "垢穢；五者方便神通，內外明徹；六者緣起智",
    "T10n0279_039:0209b21": "慧，善能鑽穿；七者貫以種種方便智縷；八者",
    "T10n0279_039:0209b22": "置於自在高幢之上；九者觀眾生行，放聞持",
    "T10n0279_039:0209b23": "光；十者受佛智職，墮在佛數，能為眾生廣作",
    "T10n0279_039:0209b24": "佛事。",
    "T10n0279_039:0209b25": "[0209b25] 「佛子！此集一切種、一切智功德菩薩行法門",
    "T10n0279_039:0209b26": "品，若諸眾生不種善根不可得聞。」[0209b26] 解脫月菩",
    "T10n0279_039:0209b27": "薩言：「聞此法門，得幾所福？」[0209b27] 金剛藏菩薩言：「如",
    "T10n0279_039:0209b28": "一切智所集福德，聞此法門福德如是。何以",
    "T10n0279_039:0209b29": "故？非不聞此功德法門而能信解、受持、讀誦，",
    "T10n0279_039:0209c01": "何況精進、如說修行！是故當知，要得聞此集",
    "T10n0279_039:0209c02": "一切智功德法門，乃能信解、受持、修習，然後",
    "T10n0279_039:0209c03": "至於一切智地。」",
    "T10n0279_039:0209c04": "[0209c04] 爾時，佛神力故，法如是故，十方各有十億佛",
    "T10n0279_039:0209c05": "剎微塵數世界六種十八相動。所謂：動、遍動、",
    "T10n0279_039:0209c06": "等遍動，起、遍起、等遍起，涌、遍涌、等遍涌，震、",
    "T10n0279_039:0209c07": "遍震、等遍震，吼、遍吼、等遍吼，擊、遍擊、等遍擊。",
    "T10n0279_039:0209c08": "雨眾天華、天鬘、天衣，及諸天寶莊嚴之具、幢",
    "T10n0279_039:0209c09": "幡、繒蓋。奏天妓樂，其音和雅，同時發聲，讚",
    "T10n0279_039:0209c10": "一切智地所有功德。如此世界他化自在天",
    "T10n0279_039:0209c11": "王宮演說此法，十方所有一切世界悉亦如",
    "T10n0279_039:0209c12": "是。爾時，復以佛神力故，十方各十億佛剎微",
    "T10n0279_039:0209c13": "塵數世界外，有十億佛剎微塵數菩薩而來",
    "T10n0279_039:0209c14": "此會，作如是言：「善哉善哉！金剛藏！快說此",
    "T10n0279_039:0209c15": "法。我等悉亦同名：金剛藏，所住世界各各差",
    "T10n0279_039:0209c16": "別，悉名：金剛德，佛號：金剛幢。我等住在本世",
    "T10n0279_039:0209c17": "界中，皆承如來威神之力而說此法，眾會悉",
    "T10n0279_039:0209c18": "等，文字句義與此所說無有增減；悉以佛神",
    "T10n0279_039:0209c19": "力而來此會，為汝作證。如我等今者入此世",
    "T10n0279_039:0209c20": "界，如是十方一切世界悉亦如是而往作證。」",
    "T10n0279_039:0209c21": "[0209c21] 爾時，金剛藏菩薩觀察十方一切眾會，普周",
    "T10n0279_039:0209c22": "法界，欲讚歎發一切智智心，欲示現菩薩境",
    "T10n0279_039:0209c23": "界，欲淨治菩薩行力，欲說攝取一切種智道，",
    "T10n0279_039:0209c24": "欲除滅一切世間垢，欲施與一切智，欲示現",
    "T10n0279_039:0209c25": "不思議智莊嚴，欲顯示一切菩薩諸功德，欲",
    "T10n0279_039:0209c26": "令如是地義轉更開顯，承佛神力而說頌",
    "T10n0279_039:0209c27": "言：",
    "T10n0279_039:0209c28": "「其心寂滅恒調順，  平等無礙如虛空，",
    "T10n0279_039:0209c29": " 離諸垢濁住於道，  此殊勝行汝應聽。",
    "T10n0279_039:0210a01": " 百千億劫修諸善，  供養無量無邊佛，",
    "T10n0279_039:0210a02": " 聲聞獨覺亦復然，  為利眾生發大心。",
    "T10n0279_039:0210a03": " 精勤持戒常柔忍，  慚愧福智皆具足，",
    "T10n0279_039:0210a04": " 志求佛智修廣慧，  願得十力發大心。",
    "T10n0279_039:0210a05": " 三世諸佛咸供養，  一切國土悉嚴淨，",
    "T10n0279_039:0210a06": " 了知諸法皆平等，  為利眾生發大心。",
    "T10n0279_039:0210a07": " 住於初地生是心，  永離眾惡常歡喜，",
    "T10n0279_039:0210a08": " 願力廣修諸善法，  以悲愍故入後位。",
    "T10n0279_039:0210a09": " 戒聞具足念眾生，  滌除垢穢心明潔，",
    "T10n0279_039:0210a10": " 觀察世間三毒火，  廣大解者趣三地。",
    "T10n0279_039:0210a11": " 三有一切皆無常，  如箭入身苦熾然，",
    "T10n0279_039:0210a12": " 厭離有為求佛法，  廣大智人趣焰地。",
    "T10n0279_039:0210a13": " 念慧具足得道智，  供養百千無量佛，",
    "T10n0279_039:0210a14": " 常觀最勝諸功德，  斯人趣入難勝地。",
    "T10n0279_039:0210a15": " 智慧方便善觀察，  種種示現救眾生，",
    "T10n0279_039:0210a16": " 復供十力無上尊，  趣入無生現前地。",
    "T10n0279_039:0210a17": " 世所難知而能知，  不受於我離有無，",
    "T10n0279_039:0210a18": " 法性本寂隨緣轉，  得此微妙向七地。",
    "T10n0279_039:0210a19": " 智慧方便心廣大，  難行難伏難了知，",
    "T10n0279_039:0210a20": " 雖證寂滅勤修習，  能趣如空不動地。",
    "T10n0279_039:0210a21": " 佛勸令從寂滅起，  廣修種種諸智業，",
    "T10n0279_039:0210a22": " 具十自在觀世間，  以此而昇善慧地。",
    "T10n0279_039:0210a23": " 以微妙智觀眾生，  心行業惑等稠林，",
    "T10n0279_039:0210a24": " 為欲化其令趣道，  演說諸佛勝義藏。",
    "T10n0279_039:0210a25": " 次第修行具眾善，  乃至九地集福慧，",
    "T10n0279_039:0210a26": " 常求諸佛最上法，  得佛智水灌其頂。",
    "T10n0279_039:0210a27": " 獲得無數諸三昧，  亦善了知其作業，",
    "T10n0279_039:0210a28": " 最後三昧名受職，  住廣大境恒不動。",
    "T10n0279_039:0210a29": " 菩薩得此三昧時，  大寶蓮華忽然現，",
    "T10n0279_039:0210b01": " 身量稱彼於中坐，  佛子圍遶同觀察。",
    "T10n0279_039:0210b02": " 放大光明百千億，  滅除一切眾生苦，",
    "T10n0279_039:0210b03": " 復於頂上放光明，  普入十方諸佛會，",
    "T10n0279_039:0210b04": " 悉住空中作光網，  供養佛已從足入；",
    "T10n0279_039:0210b05": " 即時諸佛悉了知，  今此佛子登職位。",
    "T10n0279_039:0210b06": " 十方菩薩來觀察，  受職大士舒光照；",
    "T10n0279_039:0210b07": " 諸佛眉間亦放光，  普照而來從頂入。",
    "T10n0279_039:0210b08": " 十方世界咸震動，  一切地獄苦消滅；",
    "T10n0279_039:0210b09": " 是時諸佛與其職，  如轉輪王第一子。",
    "T10n0279_039:0210b10": " 若蒙諸佛與灌頂，  是則名登法雲地，",
    "T10n0279_039:0210b11": " 智慧增長無有邊，  開悟一切諸世間。",
    "T10n0279_039:0210b12": " 欲界色界無色界，  法界世界眾生界，",
    "T10n0279_039:0210b13": " 有數無數及虛空，  如是一切咸通達。",
    "T10n0279_039:0210b14": " 一切化用大威力，  諸佛加持微細智，",
    "T10n0279_039:0210b15": " 祕密劫數毛道等，  皆能如實而觀察。",
    "T10n0279_039:0210b16": " 受生捨俗成正道，  轉妙法輪入涅槃，",
    "T10n0279_039:0210b17": " 乃至寂滅解脫法，  及所未說皆能了。",
    "T10n0279_039:0210b18": " 菩薩住此法雲地，  具足念力持佛法，",
    "T10n0279_039:0210b19": " 譬如大海受龍雨，  此地受法亦復然。",
    "T10n0279_039:0210b20": " 十方無量諸眾生，  悉得聞持持佛法，",
    "T10n0279_039:0210b21": " 於一佛所所聞法，  過於彼數無有量。",
    "T10n0279_039:0210b22": " 以昔智願威神力，  一念普遍十方土，",
    "T10n0279_039:0210b23": " &#x9714;甘露雨滅煩惱，  是故佛說名法雲。",
    "T10n0279_039:0210b24": " 神通示現遍十方，  超出人天世間境，",
    "T10n0279_039:0210b25": " 復過是數無量億，  世智思惟必迷悶。",
    "T10n0279_039:0210b26": " 一舉足量智功德，  乃至九地不能知，",
    "T10n0279_039:0210b27": " 何況一切諸眾生，  及以聲聞辟支佛。",
    "T10n0279_039:0210b28": " 此地菩薩供養佛，  十方國土悉周遍，",
    "T10n0279_039:0210b29": " 亦供現前諸聖眾，  具足莊嚴佛功德。",
    "T10n0279_039:0210c01": " 住於此地復為說，  三世法界無礙智，",
    "T10n0279_039:0210c02": " 眾生國土悉亦然，  乃至一切佛功德。",
    "T10n0279_039:0210c03": " 此地菩薩智光明，  能示眾生正法路，",
    "T10n0279_039:0210c04": " 自在天光除世暗，  此光滅暗亦如是。",
    "T10n0279_039:0210c05": " 住此多作三界王，  善能演說三乘法，",
    "T10n0279_039:0210c06": " 無量三昧一念得，  所見諸佛亦如是。",
    "T10n0279_039:0210c07": " 此地我今已略說，  若欲廣說不可盡。",
    "T10n0279_039:0210c08": " 如是諸地佛智中，  如十山王嶷然住。",
    "T10n0279_039:0210c09": " 初地藝業不可盡，  譬如雪山集眾藥；",
    "T10n0279_039:0210c10": " 二地戒聞如香山；  三如鞞陀發妙華；",
    "T10n0279_039:0210c11": " 焰慧道寶無有盡，  譬如仙山仁善住；",
    "T10n0279_039:0210c12": " 五地神通如由乾；  六如馬耳具眾果；",
    "T10n0279_039:0210c13": " 七地大慧如尼民；  八地自在如輪圍；",
    "T10n0279_039:0210c14": " 九如計都集無礙；  十如須彌具眾德。",
    "T10n0279_039:0210c15": " 初地願首二持戒；  三地功德四專一；",
    "T10n0279_039:0210c16": " 五地微妙六甚深；  七廣大慧八莊嚴；",
    "T10n0279_039:0210c17": " 九地思量微妙義，  出過一切世間道；",
    "T10n0279_039:0210c18": " 十地受持諸佛法，  如是行海無盡竭。",
    "T10n0279_039:0210c19": " 十行超世發心初，  持戒第二禪第三，",
    "T10n0279_039:0210c20": " 行淨第四成就五，  緣生第六貫穿七，",
    "T10n0279_039:0210c21": " 第八置在金剛幢，  第九觀察眾稠林，",
    "T10n0279_039:0210c22": " 第十灌頂隨王意，  如是德寶漸清淨。",
    "T10n0279_039:0210c23": " 十方國土碎為塵，  可於一念知其數，",
    "T10n0279_039:0210c24": " 毫末度空可知量，  億劫說此不可盡。」"
}