{
    "T48n2016_064:0776a26": "宗鏡錄卷第六十四",
    "T48n2016_064:0776a28": "慧日永明寺主智覺禪師延壽集",
    "T48n2016_064:0776a29": "[0776a29] 第七夢覺相違難。唯識論云。若覺時色。皆如",
    "T48n2016_064:0776b01": "夢境不離識者。如從夢覺。知彼唯心。何故覺",
    "T48n2016_064:0776b02": "時於自色境。不知唯識。[0776b02] 答。唯識論云。如夢未",
    "T48n2016_064:0776b03": "覺。不能自知。要至覺時。方能追覺。覺時境色",
    "T48n2016_064:0776b04": "應知亦爾。未真覺位。不能自知。至真覺時。方",
    "T48n2016_064:0776b05": "能追覺。未得真覺。恒處夢中。故佛說為生死",
    "T48n2016_064:0776b06": "長夜。由斯未了色境唯識。即第七是生死長",
    "T48n2016_064:0776b07": "夜根本。能令起惑造業。三界輪迴。直須至真",
    "T48n2016_064:0776b08": "覺位時。方知一切皆是唯識。[0776b08] 所以唯識樞要",
    "T48n2016_064:0776b09": "問云。若諸識生似我法時。為皆由我法分別",
    "T48n2016_064:0776b10": "熏習之力。為亦不由。若皆由者。八識五識無",
    "T48n2016_064:0776b11": "二分別。生果時應不似二。若不由者。此中",
    "T48n2016_064:0776b12": "何故但說我法熏習為因。[0776b12] 答。二解俱得。其皆",
    "T48n2016_064:0776b13": "由解者。一切有漏。與第七二分別俱故。或第",
    "T48n2016_064:0776b14": "六識。二分別引故。後生果時。皆似我法。其不",
    "T48n2016_064:0776b15": "由解者。此說第六根本。兼緣一切為因。緣發",
    "T48n2016_064:0776b16": "諸識令熏習故。後生果時。似我法相起。或非",
    "T48n2016_064:0776b17": "外似外。六七計為似外起故。如夢者。夢娑剌",
    "T48n2016_064:0776b18": "拏王事。此云流轉。其王容貌端正。自謂無雙。",
    "T48n2016_064:0776b19": "求覓形容。欲同等比。顯己殊類。時有人言。王",
    "T48n2016_064:0776b20": "舍城中有大迦旃延。形容甚好。世中無比。遣",
    "T48n2016_064:0776b21": "使迎之。迦旃延至。王出宮迎。王不及彼。人視",
    "T48n2016_064:0776b22": "迦旃延。無看王者。王問所以。眾曰。迦旃延容",
    "T48n2016_064:0776b23": "貌勝王。王問。大德。今果。宿因。迦旃延答曰。我",
    "T48n2016_064:0776b24": "昔出家。王作乞兒。我掃寺地。王來乞食。我掃",
    "T48n2016_064:0776b25": "地竟。令王除糞掃。除糞掃訖。方與王食。以此",
    "T48n2016_064:0776b26": "業因。生人天中。得報端正。王聞此已。尋請出",
    "T48n2016_064:0776b27": "家。為迦旃延弟子。後共迦旃延。往阿槃地國。",
    "T48n2016_064:0776b28": "山中修道。別處坐禪。阿槃地王。名&#x9262;樹多。將",
    "T48n2016_064:0776b29": "宮人入山遊戲。宮人見王形貌端正。圍遶看",
    "T48n2016_064:0776c01": "之。&#x9262;樹多王。見娑剌拏王。疑有欲意。問娑剌",
    "T48n2016_064:0776c02": "拏王曰。汝是阿羅漢耶。王答言非。次第二",
    "T48n2016_064:0776c03": "問餘三果。皆答言非。又言。汝離欲不。答言",
    "T48n2016_064:0776c04": "非。&#x9262;樹多王瞋曰。何故入我婇女之中。遂鞭",
    "T48n2016_064:0776c05": "身破。悶絕而死。至夜方惺。至迦旃延所。迦旃",
    "T48n2016_064:0776c06": "延見已。心生悲愍。其諸同學。方為療治。娑剌",
    "T48n2016_064:0776c07": "拏王語迦旃延曰。我從師乞。暫還本國。舉軍",
    "T48n2016_064:0776c08": "破彼阿槃地國。殺&#x9262;樹多王。事畢當還。從師",
    "T48n2016_064:0776c09": "修道。迦旃延從請。語曰。汝若欲去。且停一宿。",
    "T48n2016_064:0776c10": "迦旃延安置好處令眠。欲令感夢。夢見舉軍",
    "T48n2016_064:0776c11": "征阿槃地國。自軍破敗。身被他獲。堅縛手",
    "T48n2016_064:0776c12": "足。赤華插項。嚴鼓欲殺。王於夢中。便大恐怖。",
    "T48n2016_064:0776c13": "叫喚失聲云。我今無歸。願師濟拔。作歸依處。",
    "T48n2016_064:0776c14": "得壽命長。迦旃延以神力手指火。喚之令寤。",
    "T48n2016_064:0776c15": "問言。何故。其心未惺。尚言災事。迦旃延以火",
    "T48n2016_064:0776c16": "照而問之。此是何處。汝自看。其心方寤。迦旃",
    "T48n2016_064:0776c17": "延語言。汝若征彼。必當破敗。如夢所見。王曰。",
    "T48n2016_064:0776c18": "願師為除毒意。迦旃延為說一切諸法。譬如",
    "T48n2016_064:0776c19": "國土。假名無實。離舍屋等。無別國土。乃至廣",
    "T48n2016_064:0776c20": "說種種因緣。至一極微。亦非實事。無此無彼。",
    "T48n2016_064:0776c21": "無怨無親。王聞法已。得預流果。後漸獲得阿",
    "T48n2016_064:0776c22": "羅漢果。故知萬法唯識。夢覺一如。覺中所見。",
    "T48n2016_064:0776c23": "即明。了意識。夢中所見。即夢中意識。分別之",
    "T48n2016_064:0776c24": "意既同。差別之境何異。迷悟若此。曷疑慮",
    "T48n2016_064:0776c25": "焉。昏覺如斯。可洞達矣。第八外取他心難。若。",
    "T48n2016_064:0776c26": "論主言外色實無。是內識之境者。即可然。且",
    "T48n2016_064:0776c27": "如他人心是實有。豈非自心所緣耶。意云。且",
    "T48n2016_064:0776c28": "如此人心。若親緣得他人心著。即離此人心。",
    "T48n2016_064:0776c29": "別有心為境。若此人心緣他人心不著者。即",
    "T48n2016_064:0777a01": "有境而不緣。若緣著。即乖唯識義。若緣不著",
    "T48n2016_064:0777a02": "者。即何成他心智耶。論主答云。雖說他心非",
    "T48n2016_064:0777a03": "自識境。但不說彼是親所緣。意云雖說他人",
    "T48n2016_064:0777a04": "心非此人境。若此人親緣他人心。即不得。若",
    "T48n2016_064:0777a05": "託他人心為質。自變相分緣。亦有他心智。但變",
    "T48n2016_064:0777a06": "相分緣時。即不得他人本質。但由他人影像",
    "T48n2016_064:0777a07": "相自心上現。名了他心。即知他心相分。不離",
    "T48n2016_064:0777a08": "自心。亦唯識。意云。此人心緣他人心時。變起",
    "T48n2016_064:0777a09": "相分。當情。相分無實作用。非如手等執物。亦",
    "T48n2016_064:0777a10": "非如日舒光。親照其境。緣他人心時。但如鏡",
    "T48n2016_064:0777a11": "中影。似外質現。鏡中像。亦無實作用。緣他人",
    "T48n2016_064:0777a12": "心時。亦復如是。非無緣他人心體故。名了他",
    "T48n2016_064:0777a13": "心。非親能了。親所了者。謂自所變。[0777a13] 又古德問。",
    "T48n2016_064:0777a14": "他心智者。謂既有他人心為自心之所知。即",
    "T48n2016_064:0777a15": "是離自心外。有他人心為自心之境。何得言",
    "T48n2016_064:0777a16": "無境唯有識耶。[0777a16] 答。謂緣他身扶塵根相分色。",
    "T48n2016_064:0777a17": "亦不親得。但託為質。如自身眼識緣第八識",
    "T48n2016_064:0777a18": "所變器世間色時。亦但託為質。亦不親得。其",
    "T48n2016_064:0777a19": "耳等四識。緣本識所變聲等。亦耳以本質是",
    "T48n2016_064:0777a20": "第八識變。今望五識。故名影識。如五識等緣",
    "T48n2016_064:0777a21": "本識所變本質境。亦不親得。雖亦得緣。只成",
    "T48n2016_064:0777a22": "&#x758E;所緣緣。若如實知即是佛境者。論云。二智",
    "T48n2016_064:0777a23": "於境。各各由無知所覆蔽故。不知如佛所行。",
    "T48n2016_064:0777a24": "不可言境。此有二解。一云。是真如妙理。言詮",
    "T48n2016_064:0777a25": "不及。不可言境。謂此離言真如之境。唯佛獨",
    "T48n2016_064:0777a26": "能顯了分別證。餘不能證者。由第七恒行",
    "T48n2016_064:0777a27": "不共無明所覆。故不知。二云。不可言境者。即",
    "T48n2016_064:0777a28": "他心智境。及自心智境。此二智。名不可言境。",
    "T48n2016_064:0777a29": "謂真如自相。假智及詮。俱非境故。詮謂名言能",
    "T48n2016_064:0777b01": "詮之名。既不得自相。即顯自他二智之境。是",
    "T48n2016_064:0777b02": "佛智所行。不可言境。由此二智所知之境自",
    "T48n2016_064:0777b03": "相。是佛智所行。不可言境。餘人由恒行不共",
    "T48n2016_064:0777b04": "無明所覆蔽。故不得如實而知也。又既言此",
    "T48n2016_064:0777b05": "人緣他人心時。託他人心為質。自變相分緣",
    "T48n2016_064:0777b06": "者。即相分不離此人心。是唯識。若他人心本",
    "T48n2016_064:0777b07": "質緣不著者。即離此人心外。有他人心。何成",
    "T48n2016_064:0777b08": "唯識耶。因此便申第九異境非識難。小乘云。",
    "T48n2016_064:0777b09": "唯識之義。但離心之外更無一物。方名唯識。",
    "T48n2016_064:0777b10": "既他人心。異此人心為境。何成唯識耶。又他",
    "T48n2016_064:0777b11": "人境。亦異此境。即離此人心外有異境。何成",
    "T48n2016_064:0777b12": "唯識。答責云。奇哉固執。觸處生疑。豈唯識言。",
    "T48n2016_064:0777b13": "但說一識。汝小乘何以此堅執處處生疑。豈",
    "T48n2016_064:0777b14": "唯識之言。但說一人之識。若言有一人之識",
    "T48n2016_064:0777b15": "者。即豈有凡聖尊卑。若無佛者。眾生何求。若",
    "T48n2016_064:0777b16": "無凡夫。佛為誰說。應知我唯識言。有深旨趣。",
    "T48n2016_064:0777b17": "論云。唯識言。總顯一切有情。各有八識。六位",
    "T48n2016_064:0777b18": "心所。所變相分分位差別。及彼空理所顯真",
    "T48n2016_064:0777b19": "如。言識之一字者。非是一人之識。總顯一切",
    "T48n2016_064:0777b20": "有情。各各皆有八識。即是識之自體。五十一",
    "T48n2016_064:0777b21": "心所。識之相應。何獨執一人之識。[0777b21] 問。維摩",
    "T48n2016_064:0777b22": "詰即入三昧。令此比丘自識宿命。曾於五百",
    "T48n2016_064:0777b23": "佛所殖眾德本。迴向阿耨多羅三藐三菩提。",
    "T48n2016_064:0777b24": "即時豁然。還得本心者。且如過去心已過去。",
    "T48n2016_064:0777b25": "未來心未至。現在心不住。云何觀他過去善",
    "T48n2016_064:0777b26": "根心。[0777b26] 答。約真即無。隨俗故有。一念心起。尚",
    "T48n2016_064:0777b27": "具十世四運分別。不可作龜毛兔角斷滅之",
    "T48n2016_064:0777b28": "見。過去之法。雖念念不住。然皆熏在第八識",
    "T48n2016_064:0777b29": "中。有過去種子。知過去事者。過去所熏得種。",
    "T48n2016_064:0777c01": "現在阿賴耶識自證分中含藏。然過去世時。雖",
    "T48n2016_064:0777c02": "即無體。但將識中種為本質。變影而緣。即知",
    "T48n2016_064:0777c03": "過去世事。此帶質境知也。或云。可緣心上影",
    "T48n2016_064:0777c04": "像相者。即第六意識見分之上。變起過去影",
    "T48n2016_064:0777c05": "像相而知也。此即獨影境。謂過去無體無本",
    "T48n2016_064:0777c06": "質也。又過去之法若不落謝。不名過去。若已",
    "T48n2016_064:0777c07": "落謝。無法可知。若但曾逕心中。有種影現前。",
    "T48n2016_064:0777c08": "故說憶知者。是則但見自心。不見彼法。如月",
    "T48n2016_064:0777c09": "燈三昧經云。佛言。云何菩薩摩訶薩。得過去",
    "T48n2016_064:0777c10": "未來現在智藏。童子。是菩薩如實知一切眾",
    "T48n2016_064:0777c11": "生心行。準自心行次第所起。觀自心法。以無",
    "T48n2016_064:0777c12": "亂想修習方便。如自心行。類他亦爾。隨所見",
    "T48n2016_064:0777c13": "色聞聲。有愛無愛。心皆如實知。童子。是名菩",
    "T48n2016_064:0777c14": "薩得過去未來現在知藏。[0777c14] 問。觀他心智者。為",
    "T48n2016_064:0777c15": "實知他心。為不實知。二俱有過。[0777c15] 答。如前已",
    "T48n2016_064:0777c16": "說。若立自他。於宗俱失。此皆約世諦識心分",
    "T48n2016_064:0777c17": "別故。識論頌云。他心知於境。不如實覺知。以",
    "T48n2016_064:0777c18": "非離識境。唯佛如實知。他心智者。不如實知。",
    "T48n2016_064:0777c19": "以自內心。虛妄分別。以為他心。以自心意。意",
    "T48n2016_064:0777c20": "識雜故。如彼佛地如實果體。無言語處勝妙",
    "T48n2016_064:0777c21": "境界。唯佛能知。餘人不知。以彼世間他心智",
    "T48n2016_064:0777c22": "者。於彼二法不如實知。以彼能取所取境界",
    "T48n2016_064:0777c23": "虛妄分別故。此唯是識。無量無邊甚深境界。",
    "T48n2016_064:0777c24": "非是心識可測量故。如上約法相宗說。若約",
    "T48n2016_064:0777c25": "法性宗。先德云。知他心者。皆如實知。審於事",
    "T48n2016_064:0777c26": "實。見理實故。亦非心外可見。亦非無境可知。",
    "T48n2016_064:0777c27": "若自他相絕。則與眾生心同一體。故無心外",
    "T48n2016_064:0777c28": "也。不壞所。故能知也。又他心者。安慧云。佛智",
    "T48n2016_064:0777c29": "緣他心。緣得本質。餘皆變影。若緣本質得心",
    "T48n2016_064:0778a01": "外法。壞唯識故。今以攝境唯心。不壞境故。能",
    "T48n2016_064:0778a02": "所兩亡。不礙存故。第一義唯心。非一非異。正",
    "T48n2016_064:0778a03": "緣他時。即是自故。以即佛心之眾生心為所",
    "T48n2016_064:0778a04": "緣。非即眾生心之佛心。即眾生心之佛心為",
    "T48n2016_064:0778a05": "能緣。非即佛心之眾生心。如是鎔融。非一非",
    "T48n2016_064:0778a06": "異。若離佛外。別有眾生。更須變影。&#x5374;失真唯",
    "T48n2016_064:0778a07": "識義。釋云。攝境從心。不壞境者。即示心境有",
    "T48n2016_064:0778a08": "無。彼得本質。恐壞唯心。既不壞境。得之何妨。",
    "T48n2016_064:0778a09": "壞有何失。以無心者。無心於萬物。萬物未嘗",
    "T48n2016_064:0778a10": "無。此得在於神靜。失在於物虛。謂物實有",
    "T48n2016_064:0778a11": "故。若唯心壞境。則得在於境空。失在於心有。",
    "T48n2016_064:0778a12": "故以境由心變。故說唯心。所變不無。何必須",
    "T48n2016_064:0778a13": "壞。若以緣生無性。則心境兩亡。故借心以遣",
    "T48n2016_064:0778a14": "境。境遣而心亡。非獨存心矣。若能所兩亡。不",
    "T48n2016_064:0778a15": "礙存故者。上不壞境。且遣懼質之病。今遣空",
    "T48n2016_064:0778a16": "有之理故。心境並許存亡。心境因藉故空。相",
    "T48n2016_064:0778a17": "依緣生故有。有即存也。空即亡也。空有交徹。",
    "T48n2016_064:0778a18": "存亡兩全。云第一義唯心。非一非異者。正。出",
    "T48n2016_064:0778a19": "具分唯心之理。上第一釋。雖有唯心之義。尚",
    "T48n2016_064:0778a20": "通生滅唯心。第二義。雖兩亡不羈。而未言心",
    "T48n2016_064:0778a21": "境相攝。今明具分唯識。故云第一義唯心。同",
    "T48n2016_064:0778a22": "第一義。故非異。不壞能所。故非一。非一故。有",
    "T48n2016_064:0778a23": "能所。緣他義成矣。非異故。能所平等。唯心義",
    "T48n2016_064:0778a24": "成矣。云正緣他時。即是自故者。結成得於本",
    "T48n2016_064:0778a25": "質。無心外過。以即自故。不失唯識。云以即佛",
    "T48n2016_064:0778a26": "心之眾生心。正示法性他心之相。此有兩對",
    "T48n2016_064:0778a27": "語。前對明所緣。後對明能緣。今初言即佛心",
    "T48n2016_064:0778a28": "之眾生心者。此明所緣。眾生心即是佛心。此",
    "T48n2016_064:0778a29": "明不異。次云非即眾生心之佛心者。此句明",
    "T48n2016_064:0778b01": "眾生心與佛心非即。非即。故有所緣義。非異。",
    "T48n2016_064:0778b02": "故不壞唯心義。言為所緣者。結成心緣。簡",
    "T48n2016_064:0778b03": "非能緣也。次下辯能緣。云以即眾生心之佛",
    "T48n2016_064:0778b04": "心者。此句明能緣。佛心即是眾生心。此明非",
    "T48n2016_064:0778b05": "異。次云非即佛心之眾生心者。此明佛心與",
    "T48n2016_064:0778b06": "眾生心有非一義。非一故為能緣。非異。故不",
    "T48n2016_064:0778b07": "壞唯識之義。言為能緣者。結成能緣。簡非所",
    "T48n2016_064:0778b08": "緣也。更以喻況。如水和乳。乳為所和。喻眾生",
    "T48n2016_064:0778b09": "心是所緣。水為能和。喻佛心為能緣。以此",
    "T48n2016_064:0778b10": "二和合。如似一味。鵝王啑之。乳盡水存。則知",
    "T48n2016_064:0778b11": "非一。然此水名即乳之水。此乳名即水之乳。",
    "T48n2016_064:0778b12": "二雖相即。而有不一之義。故應喻云。以即水",
    "T48n2016_064:0778b13": "之乳。非即乳之水為所和。以即乳之水。非即",
    "T48n2016_064:0778b14": "水之乳。為能和。義可知矣。云如是鎔融。非一",
    "T48n2016_064:0778b15": "非異者。結成正義。若離佛外。結彈護法。言&#x5374;",
    "T48n2016_064:0778b16": "失真唯識者。不知外質即佛心故。又諸佛如",
    "T48n2016_064:0778b17": "來。隨多心念。意能頓了。如金剛經云。爾所國",
    "T48n2016_064:0778b18": "土中。所有眾生若干種心。如來悉知。華嚴經",
    "T48n2016_064:0778b19": "頌云。無量億劫勤修學。得是無上菩提智。云",
    "T48n2016_064:0778b20": "何不於一念中。善知一切眾生心。此是意圓",
    "T48n2016_064:0778b21": "對。如來一念之中。皆一時頓應。無一不應。故",
    "T48n2016_064:0778b22": "名圓對。斯乃了心非心。方能遍應。若心在有",
    "T48n2016_064:0778b23": "無。則成隔礙。故金剛經云。如來說諸心。皆為",
    "T48n2016_064:0778b24": "非心。是名為心。[0778b24] 華嚴論問。何謂諸佛知眾生",
    "T48n2016_064:0778b25": "心時與非時。[0778b25] 答曰。以如來心與一切眾生心。",
    "T48n2016_064:0778b26": "本不異故。是一心一智慧故。以此知時與非",
    "T48n2016_064:0778b27": "時。諸佛悟了。而與眾生共之。眾生迷。自謂為",
    "T48n2016_064:0778b28": "隔。一切諸佛。以一切眾生心智慧而成正覺。",
    "T48n2016_064:0778b29": "一切眾生。迷諸佛智慧而作眾生。及至成佛",
    "T48n2016_064:0778c01": "時。還成眾生迷理之佛。所說法門。還解眾生",
    "T48n2016_064:0778c02": "心裏迷佛眾生。以此不異故。知眾生心。[0778c02] 又問",
    "T48n2016_064:0778c03": "曰。大眾何不以言自問。因何默念致疑。何不",
    "T48n2016_064:0778c04": "自以言讚勸請。云何供養雲出音請佛。[0778c04] 答曰。",
    "T48n2016_064:0778c05": "明佛得法界心。與一切眾生同心故。以心不",
    "T48n2016_064:0778c06": "異故。知彼心疑。供具說頌者。明一切法。總法",
    "T48n2016_064:0778c07": "界體也。法界不思議。一切法不思議故。明聖",
    "T48n2016_064:0778c08": "眾心境無二故。凡夫迷法界。自見心境有二",
    "T48n2016_064:0778c09": "故。即顛倒生也。又云。心無內外中間。萬法自",
    "T48n2016_064:0778c10": "他同體。一亦不一。他亦不他。故知凡聖同一",
    "T48n2016_064:0778c11": "真心。眾生妄隔而不知。諸佛契同而頓了。如",
    "T48n2016_064:0778c12": "鏡面照而鏡背昏。俱一銅體。而分明昧。猶河",
    "T48n2016_064:0778c13": "水清而河泥濁。在一濕性。而有混澄。凡心聖",
    "T48n2016_064:0778c14": "心。可喻斯旨。[0778c14] 問。眾生緣佛身時。是識所變。",
    "T48n2016_064:0778c15": "只如佛緣所化有情身土之時。是何所變。",
    "T48n2016_064:0778c16": "[0778c16] 答。若眾生見佛。是有漏轉識所變相分。等流",
    "T48n2016_064:0778c17": "色攝。若佛緣有情。是無漏智所變。定果色攝。",
    "T48n2016_064:0778c18": "識智雖殊。俱不出自心之境。並是增上緣力。",
    "T48n2016_064:0778c19": "互令心現。如義天鈔云。依大乘宗。通說。依於",
    "T48n2016_064:0778c20": "他身。及非情法。謂以自心緣他身時。不親緣",
    "T48n2016_064:0778c21": "彼。但緣自識所變相分。為親所緣。此相分色。",
    "T48n2016_064:0778c22": "雖託他。身本質而起。然非依彼他識而生。由",
    "T48n2016_064:0778c23": "自識中種子生故。故此相分等流色攝。是五",
    "T48n2016_064:0778c24": "塵色之流類故。託他為質。方變影像。是增上",
    "T48n2016_064:0778c25": "緣。此所變相分。從自種生。是因緣義。即顯自",
    "T48n2016_064:0778c26": "心緣得他身。得依現行處有。是於他身現行",
    "T48n2016_064:0778c27": "成就。以從自心種子生故。亦是依種建立。於",
    "T48n2016_064:0778c28": "得即種子成就也。以此理故。有情見佛色身",
    "T48n2016_064:0778c29": "之時。所緣佛身。唯是有漏自識變故。自種生",
    "T48n2016_064:0779a01": "故。等流色攝。緣佛所變淨土亦爾。若佛緣所",
    "T48n2016_064:0779a02": "化有情色身。及穢土時。所變相分。皆是無漏。",
    "T48n2016_064:0779a03": "無實有情離染等用。如鏡中像。全是明鏡。無",
    "T48n2016_064:0779a04": "漏定果色攝。亦是等流色收。是外五塵之流",
    "T48n2016_064:0779a05": "類故。佛識變故。無垢識中淨種生故。[0779a05] 問。若",
    "T48n2016_064:0779a06": "論一心無外境界。如前九難。答已分明。則眼",
    "T48n2016_064:0779a07": "際無色。耳外無聲。如今所見所聞。為當是一。",
    "T48n2016_064:0779a08": "為當是二。為復是有。為復是無。若言是一則",
    "T48n2016_064:0779a09": "壞能所。若言是二又違自宗。若言是有。根境",
    "T48n2016_064:0779a10": "常虛。若言是無。現見不濫。如何融會。得契斯",
    "T48n2016_064:0779a11": "旨。[0779a11] 答。如大地一生種種芽。類八識心。現種種",
    "T48n2016_064:0779a12": "法。所觀是藏識之相分。能見是眼識之見分。",
    "T48n2016_064:0779a13": "能所雖分。俱不離識。皆是現量。不帶名言。則",
    "T48n2016_064:0779a14": "非有非空。非一非二。若落比量。執作外塵。則",
    "T48n2016_064:0779a15": "一二情生。內外心起。密嚴經偈云。如地無分",
    "T48n2016_064:0779a16": "別。庶物依以生。藏識亦如是。眾境之依處。如",
    "T48n2016_064:0779a17": "人以己手。還自摩挃身。亦如象與鼻。取水",
    "T48n2016_064:0779a18": "自霑沐。復似諸嬰兒。以口含其指。如是自心",
    "T48n2016_064:0779a19": "內。現境還自緣。是心之境界。普遍於三有。久",
    "T48n2016_064:0779a20": "修觀行者。而能善通達。內外諸世間。一切唯",
    "T48n2016_064:0779a21": "心現。華嚴經頌云。譬如深大海。珍寶不可盡。",
    "T48n2016_064:0779a22": "於中悉顯現。眾生之形影。甚深因緣海。功德",
    "T48n2016_064:0779a23": "悉無盡。清淨法身中。無像而不現。正法念處",
    "T48n2016_064:0779a24": "經云。又修行者。內心思惟。隨順正法。觀察法",
    "T48n2016_064:0779a25": "行。乃至云何世間愚癡凡夫。眼見色已。或貪",
    "T48n2016_064:0779a26": "或瞋。或生於癡。彼諸凡夫。若見知識。若見",
    "T48n2016_064:0779a27": "婦女。心則生貪。若復異見則生於瞋。見他具",
    "T48n2016_064:0779a28": "足貪瞋所覆。以眼於色。不如實見。癡蔽於心。",
    "T48n2016_064:0779a29": "愚癡凡夫。唯有分別。眼見於色。若貪若瞋。若",
    "T48n2016_064:0779b01": "癡所覆。愛誑之人。自意分別。此我我所。如是",
    "T48n2016_064:0779b02": "染著。譬如狗&#x9F69;離肉之骨。涎汁和合。望得其",
    "T48n2016_064:0779b03": "髓。如是貪狗。齒間血出。得其味已。謂是骨汁。",
    "T48n2016_064:0779b04": "不知自血有如是味。以貪味故。不覺。次第自",
    "T48n2016_064:0779b05": "食其舌。復貪其味。以貪覆故。謂骨汁味。愚癡",
    "T48n2016_064:0779b06": "凡夫。亦復如是。虛妄分別。眼識見色。貪著喜",
    "T48n2016_064:0779b07": "樂。思量分別。以色枯骨。著眼口中。境界如齒。",
    "T48n2016_064:0779b08": "如是&#x9F69;之。染意如涎。愛血流出。貪愛血味。為",
    "T48n2016_064:0779b09": "色為美。於色得味。猶如彼狗。凡夫愚癡。眼識",
    "T48n2016_064:0779b10": "見彼如骨之色。虛妄分別。如狗&#x9F69;骨。如是觀",
    "T48n2016_064:0779b11": "察。眼見於色。猶如枯骨。如是一切愚癡凡夫。",
    "T48n2016_064:0779b12": "虛妄分別之所誑惑。又云。閻羅王說偈責疏",
    "T48n2016_064:0779b13": "罪人云。若屬邪見者。彼人非黠慧。一切地",
    "T48n2016_064:0779b14": "獄行。怨家心所誑。心是第一怨。此怨最為惡。",
    "T48n2016_064:0779b15": "此怨能縛人。送到閻羅處。故知諸苦所。困",
    "T48n2016_064:0779b16": "貪欲為本。若貪心瞥起。為五欲之火焚燒。覺",
    "T48n2016_064:0779b17": "意纔生。被三界之輪繫縛。如帝釋與脩羅戰",
    "T48n2016_064:0779b18": "勝。造得勝堂。七寶樓觀莊嚴奇特。梁柱榰[木*昂]",
    "T48n2016_064:0779b19": "皆容一綖。不相著而能相持。天福之妙力能",
    "T48n2016_064:0779b20": "如此。目連飛往。帝釋將目連看堂。諸天女皆",
    "T48n2016_064:0779b21": "羞目連。悉隱逃不出。目連念帝釋著樂。不修",
    "T48n2016_064:0779b22": "道本。即變化火。燒得勝堂。&#x7200;然崩壞。仍為",
    "T48n2016_064:0779b23": "帝釋廣說無常。帝釋歡喜。後堂儼然。無灰煙",
    "T48n2016_064:0779b24": "色。釋曰。以帝釋恃其天福。執著有為故。目連",
    "T48n2016_064:0779b25": "垂方便門。示無常境。[0779b25] 問。天堂既&#x7200;然崩壞。",
    "T48n2016_064:0779b26": "云何儼然無灰煙之色。[0779b26] 答。此火非是目連",
    "T48n2016_064:0779b27": "神通之火。即是帝釋心中火。故法華經云。貪",
    "T48n2016_064:0779b28": "著所愛。則為所燒。既以貪著之心。遂見宮殿",
    "T48n2016_064:0779b29": "焚爇。及悟無常之事。則貪欲之火潛消。所",
    "T48n2016_064:0779c01": "以即見堂殿宛然。無有灰煙之色。以目連為",
    "T48n2016_064:0779c02": "增。上緣故。自見被燒。然則堂本不燒。故知迷",
    "T48n2016_064:0779c03": "悟唯心。隱顯在己。例餘見聞。悉亦如是。又經",
    "T48n2016_064:0779c04": "云。惡從心生。反以自賊。如鐵生垢。消毀其形。",
    "T48n2016_064:0779c05": "樹繁華果。還折其枝。蚖蛇含毒。反害其驅。方",
    "T48n2016_064:0779c06": "知無始已來。至于今日。四威儀內。十二時中。",
    "T48n2016_064:0779c07": "皆是將心取心。以識緣識。畢竟內外無有一",
    "T48n2016_064:0779c08": "塵。為對為治。可取可捨。堪嗟世俗迷倒之人。",
    "T48n2016_064:0779c09": "背覺合塵。日用心行。損他害彼。潤己資身。並",
    "T48n2016_064:0779c10": "是自陷自傷。不知不覺。未窮此旨。物我難忘。",
    "T48n2016_064:0779c11": "直了斯宗。自他無寄。[0779c11] 百論問云。如虛空華無。",
    "T48n2016_064:0779c12": "故不可見。如瓶現見故。當知有瓶。[0779c12] 答曰。不見。",
    "T48n2016_064:0779c13": "何故不見。汝言現見。為眼見。為識見。若眼見",
    "T48n2016_064:0779c14": "者。死人有眼。亦應見。若識見者。盲人有識。亦",
    "T48n2016_064:0779c15": "應見。若根識一一別不見。和合亦不見。喻",
    "T48n2016_064:0779c16": "如一盲不能見。眾盲亦不見。五根亦爾。四性",
    "T48n2016_064:0779c17": "皆空。大智度論云。色等諸法。不作大。不作小。",
    "T48n2016_064:0779c18": "故。凡夫人心。於諸法中。隨意作大小。如人急",
    "T48n2016_064:0779c19": "時。其心縮小。安隱富樂時。心則寬大。又如八",
    "T48n2016_064:0779c20": "背捨中。隨心。故外色或大或小等。故摩訶般",
    "T48n2016_064:0779c21": "若經云。般若波羅蜜。無聞無見。諸法鈍故。是",
    "T48n2016_064:0779c22": "以凡夫界中。觀相元妄。聖人境內。觀性元真。",
    "T48n2016_064:0779c23": "以觀相故。不得無。以觀性故。不得有。以不得",
    "T48n2016_064:0779c24": "無故。如但見其波。不見其水。以不得有故。但",
    "T48n2016_064:0779c25": "見其水。不見其波。又如向&#x7796;眼人。說空中無",
    "T48n2016_064:0779c26": "華。對狂病人。說目前無鬼。徒費言語。終不信",
    "T48n2016_064:0779c27": "受。直待目淨心安。自然無見。",
    "T48n2016_064:0779c28": "宗鏡錄卷第六十四"
}