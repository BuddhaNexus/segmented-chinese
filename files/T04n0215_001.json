{
    "T04n0215_001:0800b03": "佛說群牛譬經",
    "T04n0215_001:0800b05": "西晉沙門法炬譯",
    "T04n0215_001:0800b06": "聞如是：一時婆伽婆在舍衛城祇樹給孤獨",
    "T04n0215_001:0800b07": "園。爾時，世尊告諸比丘：「譬如群牛，志性調",
    "T04n0215_001:0800b08": "良，所至到處，擇軟草食、飲清涼水。時有一",
    "T04n0215_001:0800b09": "驢，便作是念：『此諸群牛，志性調良，所至到",
    "T04n0215_001:0800b10": "處，擇軟草食、飲清涼水。我今亦可効彼，擇",
    "T04n0215_001:0800b11": "軟草食，飲清涼水。』時彼驢入群牛中，前脚",
    "T04n0215_001:0800b12": "跑土，觸嬈彼群牛，亦効群牛鳴吼，然不能改",
    "T04n0215_001:0800b13": "其聲：『我亦是牛。我亦是牛。』然彼群牛，以角",
    "T04n0215_001:0800b14": "觝殺，而捨之去，此亦如是。",
    "T04n0215_001:0800b15": "「若有一比丘，不精進、修惡法；非沙門，言是",
    "T04n0215_001:0800b16": "沙門；不修梵行，言修梵行；亦不多聞；邪",
    "T04n0215_001:0800b17": "見、威儀不具足；行步來往、屈申俯仰，不",
    "T04n0215_001:0800b18": "解著衣持鉢；不能延得衣被、食飲、床臥具、病",
    "T04n0215_001:0800b19": "瘦醫藥。彼若見比丘精進修善法，於沙門",
    "T04n0215_001:0800b20": "中，成沙門行；修梵行；多聞博學，而修善",
    "T04n0215_001:0800b21": "法；威儀悉善，行步來往、屈申俯仰、著衣持",
    "T04n0215_001:0800b22": "鉢，不失禮節；得衣被、飲食、床臥具、病瘦醫",
    "T04n0215_001:0800b23": "藥。時惡行比丘便作是念：『此眾多比丘",
    "T04n0215_001:0800b24": "精進、修善法，於沙門成沙門行、於梵行成梵",
    "T04n0215_001:0800b25": "行，威儀具足，行步來往、屈申俯仰、著衣",
    "T04n0215_001:0800b26": "持鉢，皆悉備具；是得衣被、飲食、床臥具、病瘦",
    "T04n0215_001:0800b27": "醫藥，皆已備具。我今可入彼眾中，我亦當得",
    "T04n0215_001:0800b28": "衣被、飲食、床臥具、病瘦醫藥。』",
    "T04n0215_001:0800b29": "「時惡比丘——修惡法；無沙門行，言是沙門；無梵",
    "T04n0215_001:0800c01": "行，言修梵行；少聞、有諸惡見——便入彼眾多",
    "T04n0215_001:0800c02": "精進比丘所，欲効彼威儀禮節——行步來往、",
    "T04n0215_001:0800c03": "屈申俯仰、著衣持鉢——如彼微妙比丘精進、",
    "T04n0215_001:0800c04": "修善法，行步來往、屈申俯仰、著衣持鉢，便",
    "T04n0215_001:0800c05": "作是言：『我是沙門。我是沙門。』時微妙比丘",
    "T04n0215_001:0800c06": "皆悉證知，此比丘不精進，言精進；非沙門，",
    "T04n0215_001:0800c07": "言是沙門；不修梵行，言修梵行；不多聞、有",
    "T04n0215_001:0800c08": "諸邪見。時諸微妙比丘便擯出界外：『汝速",
    "T04n0215_001:0800c09": "出去，莫住我眾。』譬如彼群牛，志性調良，驅",
    "T04n0215_001:0800c10": "出彼驢。「是故，諸比丘！非沙門行、非婆羅門",
    "T04n0215_001:0800c11": "行，當捨離之；諸沙門善行、及婆羅門善行，",
    "T04n0215_001:0800c12": "當善諷誦持。如是，諸比丘！當作是學。」爾時，",
    "T04n0215_001:0800c13": "諸比丘聞佛所說，歡喜奉行。",
    "T04n0215_001:0800c14": "佛說群牛譬經"
}