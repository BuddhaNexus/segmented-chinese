{
    "X35n0650_001:0193a03": " 觀普賢菩薩行法經續疏序",
    "X35n0650_001:0193a05": "天台沙門　處咸　述",
    "X35n0650_001:0193a06": "茲經者昔吾祖智者禪師嘗約龍樹圓宗大蘇玅契",
    "X35n0650_001:0193a07": "按辯宣通已成章疏大抵明一乘之淵蘊通萬行之",
    "X35n0650_001:0193a08": "旨歸無何有唐季年例遭焚毀負笈之流馳將海外",
    "X35n0650_001:0193a09": "遂不可得而見也末後孤山法師繼而有作但文理",
    "X35n0650_001:0193a10": "太簡學者患之故我神照師又成義疏纔至最初境",
    "X35n0650_001:0193a11": "界以逼緣停翰則後義篾聞處咸雖登東掖輪下有",
    "X35n0650_001:0193a12": "年矣而學問無取因痛微言之將墜又惜前功之未",
    "X35n0650_001:0193a13": "圓輒效章安續淨名之解南山繼僧史之作密求冥",
    "X35n0650_001:0193a14": "助斐然續成析為二卷亦勉旃於吾道讀者無以竊",
    "X35n0650_001:0193a15": "名罪我。",
    "X35n0650_001:0193a20": "觀普賢菩薩行法經義疏卷上",
    "X35n0650_001:0193a22": "東掖沙門　本如　述",
    "X35n0650_001:0193a23": "門人　處咸　續解",
    "X35n0650_001:0193a24": "大法虗融無說而說玅行忘離非修而修本有今",
    "X35n0650_001:0193b01": "無前記一乘之果本無今有此開實相之因機應",
    "X35n0650_001:0193b02": "聿興問答斯契定法界之事業闢普賢之圓門靡",
    "X35n0650_001:0193b03": "間初心不專無相大矣哉欲於現身證法華三昧",
    "X35n0650_001:0193b04": "獲旋陀羅尼令法種不斷者何莫由斯要道哉(如)",
    "X35n0650_001:0193b05": "雖不敏志在斯經祖述圓宗輒成義疏庶酬夙願",
    "X35n0650_001:0193b06": "敢謂當人者哉。",
    "X35n0650_001:0193b07": "初釋題名須安五義所謂絕玅人法為名開權實",
    "X35n0650_001:0193b08": "相為體一乘圓觀為宗玅處滅障為用醍醐為教",
    "X35n0650_001:0193b09": "相既是法華結經是以五重皆玅故經云我今持",
    "X35n0650_001:0193b10": "是觀普賢菩薩法者名也正念思惟一實境界者",
    "X35n0650_001:0193b11": "體也不失無上菩提之心者宗也云何復當不斷",
    "X35n0650_001:0193b12": "煩惱得淨諸根者用也此方等經是諸佛眼者教",
    "X35n0650_001:0193b13": "相也五章之文粲然明矣五重玄旨約行次第有",
    "X35n0650_001:0193b14": "始有終其唯聖人乎。",
    "X35n0650_001:0193b15": "佛說觀普賢菩薩行法經",
    "X35n0650_001:0193b16": "釋名有四初通別二翻釋名位三分字銷解四約",
    "X35n0650_001:0193b17": "義會通通別者普賢行法則別同稱曰經則通立",
    "X35n0650_001:0193b18": "此名者凡約三義初約教則從緣從說二約行則",
    "X35n0650_001:0193b19": "能契所契三約理則以名從實故佛說二字即教",
    "X35n0650_001:0193b20": "也觀字即行普賢菩薩義當是理問適云是名今",
    "X35n0650_001:0193b21": "云是理何耶答名下之義乃理耳例如觀無量壽",
    "X35n0650_001:0193b22": "經以所觀是理所以約此三義者通攝諸法彌會",
    "X35n0650_001:0193b23": "經旨教不孤然行非邪錯理異偏小意在茲矣二",
    "X35n0650_001:0193b24": "翻釋名位梵語邲輸[颱台+犮]陀摩訶菩提質帝薩埵邲",
    "X35n0650_001:0193c01": "輸[颱台+犮]陀此云普賢摩訶等八字此云大道心成眾",
    "X35n0650_001:0193c02": "生大論并今經名為徧吉等覺之位居眾伏頂伏",
    "X35n0650_001:0193c03": "道周徧故名普斷道纔盡鄰終際極故名賢論又",
    "X35n0650_001:0193c04": "引十四夜月如十五夜月斯之謂歟約普賢論人",
    "X35n0650_001:0193c05": "法體用因果本迹廣如諸文(云云)三分字銷解佛",
    "X35n0650_001:0193c06": "者覺也覺了諸法悉妙故說者悅也稱悅本懷及",
    "X35n0650_001:0193c07": "與物情故揀異四人故云佛說佛有自佗勝劣法",
    "X35n0650_001:0193c08": "有兼帶權實今標能說者葢言通而意別即指釋",
    "X35n0650_001:0193c09": "迦牟尼從劣辨勝拂迹顯本尚非寂場之近況鹿",
    "X35n0650_001:0193c10": "園乎教主既爾所說之法可知觀者觀也能觀三",
    "X35n0650_001:0193c11": "觀謂空假中及因地之覺心是行門之總體則有",
    "X35n0650_001:0193c12": "次第不次第之別次第之觀者瓔珞云從假入空",
    "X35n0650_001:0193c13": "觀亦名二諦觀從空入假觀亦名平等觀二觀為",
    "X35n0650_001:0193c14": "方便得入中道第一義諦觀心心寂滅自然流入",
    "X35n0650_001:0193c15": "薩婆若海廣辨體相委如餘文(云云)一心三觀者",
    "X35n0650_001:0193c16": "中論云因緣所生法即空即假即中又釋論云三",
    "X35n0650_001:0193c17": "智實在一心中得秖一觀而三觀觀於三諦而一",
    "X35n0650_001:0193c18": "諦故名一心三觀此觀微玅一三三一一觀一切",
    "X35n0650_001:0193c19": "觀一切觀一觀非一非一切如此之觀何觀行而",
    "X35n0650_001:0193c20": "不攝耶題中觀字旨在此矣故經云不住使海不",
    "X35n0650_001:0193c21": "斷結使如是法相不生不沒端坐念實相等即其",
    "X35n0650_001:0193c22": "義也又此能觀須亡性計故云非內外觀得是菩",
    "X35n0650_001:0193c23": "提不即不離玅在其中普賢菩薩者乃所觀之境",
    "X35n0650_001:0193c24": "也法界理藏不異而異說三種身白玉紫金應也",
    "X35n0650_001:0194a01": "聲音無邊報也身如虗空法也異而不異即毗盧",
    "X35n0650_001:0194a02": "遮那徧一切處以此為境何法而不融耶又復即",
    "X35n0650_001:0194a03": "是行者心體心作心是故經云無有如外智能證",
    "X35n0650_001:0194a04": "於如亦無智外如為智所入心心絕待方名無相",
    "X35n0650_001:0194a05": "行法者進趣名行軌則名法今經是普賢法界之",
    "X35n0650_001:0194a06": "軌則餘經廣有義門此乃別明一意耳經者訓法",
    "X35n0650_001:0194a07": "訓常由乎聖人金口有翻無翻名含多義備法華",
    "X35n0650_001:0194a08": "玄文四約義會通者觀即觀照軌普賢即真性軌",
    "X35n0650_001:0194a09": "行法即資成軌首題既融經旨明矣亦可會通一",
    "X35n0650_001:0194a10": "切三法(云云)故經文若聞首題名字功德不可限",
    "X35n0650_001:0194a11": "量(云云)次辨體者體是主質一經之淵府眾義之",
    "X35n0650_001:0194a12": "都會修宗之所趣起教之所本若眾星之環北辰",
    "X35n0650_001:0194a13": "似萬流之朝東海古師指因即實相乃是宗而非",
    "X35n0650_001:0194a14": "體近人失於簡顯使玅體難明今以開權實相一",
    "X35n0650_001:0194a15": "實境界為經正體餘皆魔事若約身辨者取法身",
    "X35n0650_001:0194a16": "一點之義如常所明又復體含三德謂禮底達禮",
    "X35n0650_001:0194a17": "即君父至尊底乃畢竟窮深達則亘邊無外三一",
    "X35n0650_001:0194a18": "互明非縱橫竝別一三簡取臣主自分矣欲令易",
    "X35n0650_001:0194a19": "解總立首題以當其名別而言之普賢法身攝一",
    "X35n0650_001:0194a20": "切法不縱不橫非因非果以當其體行法亦非縱",
    "X35n0650_001:0194a21": "非橫而為圓因攝一切法以當其用經云是大法",
    "X35n0650_001:0194a22": "印般涅槃海能生三種佛清淨身行者當體一心",
    "X35n0650_001:0194a23": "及一切法離四謗絕百非方可名為玅得經體三",
    "X35n0650_001:0194a24": "明宗者不異而異乃顯體之樞鍵修行之喉襟趣",
    "X35n0650_001:0194b01": "果之綱紀例體亦三義所謂宗本宗要宗助即全",
    "X35n0650_001:0194b02": "理起觀不一不異若金體而為眾器類天面而有",
    "X35n0650_001:0194b03": "三目今強從要義即一乘心觀非體非用而因而",
    "X35n0650_001:0194b04": "果以當其宗故經云汝今應當觀大乘因大乘因",
    "X35n0650_001:0194b05": "者諸法實相應知題中觀之一字即三種般若圓",
    "X35n0650_001:0194b06": "頓之宗致也四辨用者玅處滅障今經之力也如",
    "X35n0650_001:0194b07": "貫鼓钁地若升虗見物例宗亦三義謂本用當用",
    "X35n0650_001:0194b08": "自在用全理為用非一非多若鏡像之一體譬伊",
    "X35n0650_001:0194b09": "字之三點今經意者惡因不除玅境斯昧故專明",
    "X35n0650_001:0194b10": "懺悔不分而分非宗非體即三解脫而為用也故",
    "X35n0650_001:0194b11": "經云此觀功德除諸障礙見上玅色將此勝用莊",
    "X35n0650_001:0194b12": "嚴玅智智備體顯大果斯圓行法之功於是乎在",
    "X35n0650_001:0194b13": "若了三脫則懺悔之義普賢行願剎那無外者即",
    "X35n0650_001:0194b14": "初心可成矣五教相者是第五無上醍醐味部分",
    "X35n0650_001:0194b15": "也四教明義是開顯圓即一教一切教一切教一",
    "X35n0650_001:0194b16": "教非一非一切不可思議隨自意語是佛境界故",
    "X35n0650_001:0194b17": "經云是諸佛眼出生一切諸如來種就部論玅須",
    "X35n0650_001:0194b18": "該本門既是結經無佗途也五重觀心如玄文(云",
    "X35n0650_001:0194b19": "云)。",
    "X35n0650_001:0194b20": "劉宋罽賓三藏法師曇摩蜜多譯。",
    "X35n0650_001:0194b21": "斯經即是宋世罽賓沙門曇摩蜜多此言法秀元",
    "X35n0650_001:0194b22": "嘉甲子歲來遊建業於祇洹寺翻譯(本如)傳習有",
    "X35n0650_001:0194b23": "年嗣續無狀庶展宣通之志仰酬佛祖之恩印施",
    "X35n0650_001:0194b24": "此經萬卷天竺慈雲師經序詳矣炎宋慶曆壬午",
    "X35n0650_001:0194c01": "年中秋始竭愚講訓繼日銷經隨語成疏因指見",
    "X35n0650_001:0194c02": "月自資末學之明心得兔亡[(ㄇ@(企止))/弟]寧堪達觀之寓目",
    "X35n0650_001:0194c03": "然識能詮是法身慧命即文字而超解脫何莫由",
    "X35n0650_001:0194c04": "茲釋題竟。",
    "X35n0650_001:0194c05": "△次釋經文分為三初如是至諸障外事為序二",
    "X35n0650_001:0194c06": "從佛告阿難諦聽下訖偈為正宗三說是偈已下",
    "X35n0650_001:0194c07": "訖經為流通序凡有三謂次由述也三復通別諸",
    "X35n0650_001:0194c08": "經同有次序是通由述各異乃別葢因通名則有",
    "X35n0650_001:0194c09": "通序別名則有別序(云云)今經初五義即證信次",
    "X35n0650_001:0194c10": "序也經云告諸比丘我當般涅槃即別序由藉也",
    "X35n0650_001:0194c11": "但闕敘述耳。",
    "X35n0650_001:0194c12": "如是我聞一時佛在毗舍離國大林精舍重閣講堂。",
    "X35n0650_001:0194c13": "今解釋初通解次別解通解者如是即觀信之端",
    "X35n0650_001:0194c14": "我聞即親承音旨時乃感應之時佛乃的示化主",
    "X35n0650_001:0194c15": "講堂是聞經之處此等竝為獎成後世見聞歡喜",
    "X35n0650_001:0194c16": "生善息疑道成故也次別解如是者佗經文如理",
    "X35n0650_001:0194c17": "是不異無非此解即通今言玅中無相名如所說",
    "X35n0650_001:0194c18": "純實曰是詳此傳此豈與佗同彌為可信故云如",
    "X35n0650_001:0194c19": "是觀解者稱理離念名如心不見心名是故經云",
    "X35n0650_001:0194c20": "心純是法與法相應是也我聞者隨俗說我和合",
    "X35n0650_001:0194c21": "稱聞外不乖宜內不違實然三教並約根塵稱為",
    "X35n0650_001:0194c22": "我聞圓人我即是聞色即真我故名為我離性無",
    "X35n0650_001:0194c23": "聞離聞無性無性亦無故名為聞觀解者反觀聞",
    "X35n0650_001:0194c24": "性心空我空聞亦空無聞無得自然流入薩婆若",
    "X35n0650_001:0195a01": "海故云我心自空又云行者聞已心不驚怖一時",
    "X35n0650_001:0195a02": "者中道感應之時也若長短假實今所不論此中",
    "X35n0650_001:0195a03": "一時即是不可思議法性一時入一切時一切時",
    "X35n0650_001:0195a04": "一時經云六十小劫謂如食頃觀解者境觀一如",
    "X35n0650_001:0195a05": "能所俱泯名一豁爾玅契洞然如空名時經云觀",
    "X35n0650_001:0195a06": "心無心法不住法又云應時即入菩薩正位佛者",
    "X35n0650_001:0195a07": "梵語秦言覺者謂覺三世眾生世出世數非數常",
    "X35n0650_001:0195a08": "無常等了了大悟故為佛三覺既圓十號具足所",
    "X35n0650_001:0195a09": "言誠諦則所聞可信今約一切種智明法身義即",
    "X35n0650_001:0195a10": "三之一永殊前說方彰此典能說教主觀解者以",
    "X35n0650_001:0195a11": "無分別智頓了心法一相無相無相亦無故云思",
    "X35n0650_001:0195a12": "法真寂義無諸分別相念佛大覺身是也在毗舍",
    "X35n0650_001:0195a13": "離者說經方所玅依止處也舉處以勸信知說經",
    "X35n0650_001:0195a14": "有方諸經亦多云在在即住也論解住義凡有四",
    "X35n0650_001:0195a15": "意謂天梵聖佛若能住之人既殊則所住境界隨",
    "X35n0650_001:0195a16": "別今言佛住即首楞嚴舉勝必攝諸劣也毗舍離",
    "X35n0650_001:0195a17": "者此云廣博嚴淨國土寬平名廣博城隍侈美名",
    "X35n0650_001:0195a18": "嚴淨法門者即釋迦法身本住常寂法界無邊名",
    "X35n0650_001:0195a19": "廣博性善資莊無諸穢惡曰嚴淨而迹居人間廣",
    "X35n0650_001:0195a20": "博之國雖假世諦之名實表所住境界也觀心者",
    "X35n0650_001:0195a21": "觀此心性猶如虗空具二莊嚴無染無著畢竟清",
    "X35n0650_001:0195a22": "淨故云常處涅槃城心淨即佛土淨非別有也大",
    "X35n0650_001:0195a23": "林等者別示說經處也修幹繁枝曰大叢灌參猗",
    "X35n0650_001:0195a24": "曰林潔白人居名精可以棲息名舍危簷再累號",
    "X35n0650_001:0195b01": "重閣和解之所號講堂法門者第一義諦包含無",
    "X35n0650_001:0195b02": "外名大萬德具足名林離倒乃精陰空即舍重閣",
    "X35n0650_001:0195b03": "則重空三昧講堂即法界大都觀心例上可解(云",
    "X35n0650_001:0195b04": "云)不出同聞眾經者略之耳經末十千天子諸大",
    "X35n0650_001:0195b05": "菩薩即其人乎。",
    "X35n0650_001:0195b06": "△次別序者諸經不同或說已端默不動或無問",
    "X35n0650_001:0195b07": "金口唱名或假惡逆宣於淨業或藉妖幻而談密",
    "X35n0650_001:0195b08": "定此經唱涅槃令物攀慕以為序耳文分二初如",
    "X35n0650_001:0195b09": "來告滅二大士起請。",
    "X35n0650_001:0195b10": "告諸比丘却後三月我當般涅槃。",
    "X35n0650_001:0195b11": "初告諸比丘却後三月者若用夏令則建子之月",
    "X35n0650_001:0195b12": "既望告眾至二月十五日滿三月也月滿之日表",
    "X35n0650_001:0195b13": "於中道圓明之法也常即無常無常即常我者大",
    "X35n0650_001:0195b14": "覺果成已忘主宰今約破有法王具八自在隨俗",
    "X35n0650_001:0195b15": "順宜故立斯稱也般涅槃者具云摩訶般涅槃那",
    "X35n0650_001:0195b16": "此云大寂滅度然涅槃本離名詮非色空所及今",
    "X35n0650_001:0195b17": "用之以告眾者葢以圓機成熟大悲方便舉扇動",
    "X35n0650_001:0195b18": "樹而得見聞總舉三因三點稱大涅槃令當機悅",
    "X35n0650_001:0195b19": "進破悟法華云應以滅度而得度者示現滅度即",
    "X35n0650_001:0195b20": "其義也。",
    "X35n0650_001:0195b21": "△次大士起請復二初敘三聖敬儀二正發問。",
    "X35n0650_001:0195b22": "尊者阿難即從座起整衣服叉手合掌繞佛三帀為",
    "X35n0650_001:0195b23": "佛作禮胡跪合掌諦觀如來目不暫捨長老摩訶迦",
    "X35n0650_001:0195b24": "葉彌勒菩薩摩訶薩亦從座起合掌作禮瞻仰尊顏。",
    "X35n0650_001:0195c01": "敬儀者諸凡行人可敬重故名為尊者阿難陀此",
    "X35n0650_001:0195c02": "云慶喜如來之從弟也以佛成道日生舉國欣慶",
    "X35n0650_001:0195c03": "因而名焉從座起者亦猶此方儒禮弟子之對先",
    "X35n0650_001:0195c04": "生請益請業故起以表常冥至理稱物施為不住",
    "X35n0650_001:0195c05": "無悲之智常居有智之悲故曰座起整衣合掌彰",
    "X35n0650_001:0195c06": "不二之玅解繞佛三帀表圓機之將發諦觀等者",
    "X35n0650_001:0195c07": "聞佛唱滅內懷戀慕欲有陳請外茲瞻仰觀身實",
    "X35n0650_001:0195c08": "相觀佛亦然釋迦牟尼名毗盧遮那吾今此身即",
    "X35n0650_001:0195c09": "是法身故云諦也又諦觀者即無緣之玅慈叩大",
    "X35n0650_001:0195c10": "聖而開物故云慈者不緣眾生亦不緣法緣於如",
    "X35n0650_001:0195c11": "來故名無緣摩訶迦葉此云飲光尊者是彼古仙",
    "X35n0650_001:0195c12": "人之遠裔因而名焉彌勒此云慈氏以無緣慈攝",
    "X35n0650_001:0195c13": "眾生故三聖儀同以表一道故云亦問告滅之時",
    "X35n0650_001:0195c14": "眾聖無數何特三人起答阿難為佛侍者將結法",
    "X35n0650_001:0195c15": "藏故迦葉受囑為滅後初祖故彌勒次補當成佛",
    "X35n0650_001:0195c16": "故既所任甚重遂同聲啟發又三聖表三德阿難",
    "X35n0650_001:0195c17": "般若迦葉解脫彌勒法身即三而一名大涅槃自",
    "X35n0650_001:0195c18": "行化佗功歸於此豈徒然哉。",
    "X35n0650_001:0195c19": "△第二正發問。",
    "X35n0650_001:0195c20": "時三大士異口同音而白佛言世尊如來滅後云何",
    "X35n0650_001:0195c21": "眾生起菩薩心修行大乘方等經典正念思惟一實",
    "X35n0650_001:0195c22": "境界云何不失無上菩提之心云何復當不斷煩惱",
    "X35n0650_001:0195c23": "不離五欲得淨諸根滅除諸罪父母所生清淨常眼",
    "X35n0650_001:0195c24": "不斷五欲而能得見諸障外事。",
    "X35n0650_001:0196a01": "異口等者將開觀行玅門預示口儀融泯即一而",
    "X35n0650_001:0196a02": "三故云異口即三而一故曰同音正問中從如來",
    "X35n0650_001:0196a03": "滅後至一實境界請示發心修行即擬通問名體",
    "X35n0650_001:0196a04": "宗三也方等經典即是問名也正念思惟問宗也",
    "X35n0650_001:0196a05": "一實境界問體也方等者法華詮理之教非第三",
    "X35n0650_001:0196a06": "時也四門入涼池曰方所契之理均曰等次別問",
    "X35n0650_001:0196a07": "云何不失等者別問宗也佛果圓通說為無上功",
    "X35n0650_001:0196a08": "歸能契故指初心念等增明乃名不失云何復當",
    "X35n0650_001:0196a09": "下至諸障外事即擬別問用也不斷不離淨根滅",
    "X35n0650_001:0196a10": "罪者即頓忘眾滯而玅契圓常大懺之用在此而",
    "X35n0650_001:0196a11": "已清淨常眼者意該六根今且從初標眼為始耳",
    "X35n0650_001:0196a12": "問五重玄義本是釋題今用判經從古未聞答題",
    "X35n0650_001:0196a13": "總經別豈有異途佗經雖有但不若今經問答次",
    "X35n0650_001:0196a14": "第耳若謂不可以判經又何得云品品之內咸具",
    "X35n0650_001:0196a15": "體等句句之下皆結玅名問今經談行是法華三",
    "X35n0650_001:0196a16": "昧宜約十乘判經五義非謂答五義十乘大略率",
    "X35n0650_001:0196a17": "同但五義開解十乘立行解行少別若會之令同",
    "X35n0650_001:0196a18": "不別而別十乘乃顯體之宗耳宗成破惑經用也",
    "X35n0650_001:0196a19": "惑破體顯經體也五義攝一切法十乘亦爾設用",
    "X35n0650_001:0196a20": "十乘銷經有何不可但今文問答五義便耳。",
    "X35n0650_001:0196a21": "△第二正宗文分二初長行二偈頌長行又二初",
    "X35n0650_001:0196a22": "略答二廣答略答中初誡許二正答許中初標昔",
    "X35n0650_001:0196a23": "指今二許廣說略。",
    "X35n0650_001:0196a24": "佛告阿難諦聽諦聽善思念之如來昔於耆闍崛山",
    "X35n0650_001:0196b01": "及餘住處已廣分別一實之道今於此處為未來世",
    "X35n0650_001:0196b02": "諸眾生等欲行大乘無上法者欲學普賢行者。",
    "X35n0650_001:0196b03": "初誡者以耳根受道故佛法必先誡聽諦生聞慧",
    "X35n0650_001:0196b04": "善生思慧念生修慧三慧若成器仰且完可受法",
    "X35n0650_001:0196b05": "水得聞思修入三摩地斯之謂歟夫信行人因聞",
    "X35n0650_001:0196b06": "故有慧因慧發無漏法行人因思惟得定因定發",
    "X35n0650_001:0196b07": "無漏當知此土雖有二根強從信行故今誡聽也",
    "X35n0650_001:0196b08": "耆闍崛山者許中標昔也即說法華經處及餘住",
    "X35n0650_001:0196b09": "處即談圓經處故云一實今於下指今是廣嚴精",
    "X35n0650_001:0196b10": "舍雖被當機正為來世大乘法是所依境普賢行",
    "X35n0650_001:0196b11": "是能行行學此行者從生死海到涅槃岸然後廣",
    "X35n0650_001:0196b12": "化眾生成就佛法如波崘求學般若欲從二邊正",
    "X35n0650_001:0196b13": "入中道故又欲行大乘是通舉圓門欲學普賢是",
    "X35n0650_001:0196b14": "別約今法略列二類以隨樂欲。",
    "X35n0650_001:0196b15": "△次許廣說略。",
    "X35n0650_001:0196b16": "我今當說其憶念法若見普賢及不見者除却罪數",
    "X35n0650_001:0196b17": "今為汝等當廣分別阿難普賢菩薩乃生東方淨玅",
    "X35n0650_001:0196b18": "國土其國土相雜華經中已廣分別。",
    "X35n0650_001:0196b19": "其憶念法是許陳其宗若見不見是略示其體除",
    "X35n0650_001:0196b20": "却罪數是略出其用大士問之以三義如來答之",
    "X35n0650_001:0196b21": "以三義於理明矣說略中指東方者是法門主所",
    "X35n0650_001:0196b22": "依土也普賢從自體寂光起應同居東者方之首",
    "X35n0650_001:0196b23": "住者位之初菩薩從初發心住至於等覺常應法",
    "X35n0650_001:0196b24": "界始終理一復示圓機始行依理生三種身初心",
    "X35n0650_001:0196c01": "為難以茲表發託彼正報是今觀境廣明土相遂",
    "X35n0650_001:0196c02": "指華嚴問當廣分別略而解說廣略如何答行人",
    "X35n0650_001:0196c03": "悔罪使六根清淨義多則為廣普賢示現比華嚴",
    "X35n0650_001:0196c04": "文少則為略雖云略說於此經中正當廣答。",
    "X35n0650_001:0196c05": "△二廣答中為二初泛示境觀二正示行相泛中",
    "X35n0650_001:0196c06": "初出其人是答上不失菩提擬問宗也。",
    "X35n0650_001:0196c07": "我今於此略而解說阿難若比丘比丘尼優婆塞優",
    "X35n0650_001:0196c08": "婆夷天龍八部一切眾生誦大乘經者修大乘行者",
    "X35n0650_001:0196c09": "發大乘意者樂見普賢菩薩色身者樂見多寶佛塔",
    "X35n0650_001:0196c10": "者樂見釋迦牟尼佛及分身諸佛者樂得六根清淨",
    "X35n0650_001:0196c11": "者當學是觀此觀功德除諸障礙見上玅色不入三",
    "X35n0650_001:0196c12": "昧但誦持故專心修習心心相次不離大乘一日至",
    "X35n0650_001:0196c13": "三七日得見普賢有重障者七七日然後得見復有",
    "X35n0650_001:0196c14": "重者一生得見復有重者二生得見復有重者三生",
    "X35n0650_001:0196c15": "得見如是種種業報不同是故異說。",
    "X35n0650_001:0196c16": "經標四眾八部者欲明能契之宗先示修宗之機",
    "X35n0650_001:0196c17": "誦大乘者修宗之解也修行大乘者修宗之始也",
    "X35n0650_001:0196c18": "發大乘意者修宗之趣也三事無虧玅宗斯立欲",
    "X35n0650_001:0196c19": "見佛及菩薩得淨諸根莫不依智為本故結云當",
    "X35n0650_001:0196c20": "學是觀此觀下三句是答上得淨諸根擬問用也",
    "X35n0650_001:0196c21": "除諸障礙示用有生善之功見上玅色明用有破",
    "X35n0650_001:0196c22": "惡之德不入三昧但誦持者用家因成行備也南",
    "X35n0650_001:0196c23": "嶽雖云有相安樂行無相安樂行為緣立名非碩",
    "X35n0650_001:0196c24": "異也今文雖特示誦經悔罪為悟入之門非謂全",
    "X35n0650_001:0197a01": "無理觀故云專心修習現世當生日數不同者此",
    "X35n0650_001:0197a02": "乃屬乎行人也葢業障有厚薄用心有靜散觀法",
    "X35n0650_001:0197a03": "有明晦是故爾耳且約今經遠至三生若華嚴經",
    "X35n0650_001:0197a04": "中更經劫數方可得見。",
    "X35n0650_001:0197a05": "△二正示行相從普賢身量下至一實境界是廣",
    "X35n0650_001:0197a06": "答發心修行擬問體從爾時行者見是事已至了",
    "X35n0650_001:0197a07": "了分明是廣答不失菩提擬問宗從既見十方佛",
    "X35n0650_001:0197a08": "夢象頂上訖長行是廣答得淨諸根擬問用也三",
    "X35n0650_001:0197a09": "德蜜藏眾生日用而不知聖人別作體等說之俾",
    "X35n0650_001:0197a10": "法界眾生依體修宗悔過成用人密藏也大哉大",
    "X35n0650_001:0197a11": "聖之善巧方便也如此初文又二初約聖境示體",
    "X35n0650_001:0197a12": "二明玅行能顯初又二初神通入國二智力化象",
    "X35n0650_001:0197a13": "神通入國約境示體也。",
    "X35n0650_001:0197a14": "普賢菩薩身量無邊音聲無邊色像無邊欲來此國",
    "X35n0650_001:0197a15": "入自在神通促身令小閻浮提人障重故。",
    "X35n0650_001:0197a16": "即法之報理事廣博故曰無邊寂照圓融不謀而",
    "X35n0650_001:0197a17": "應以機劣故聖人現劣隱實施權故云促身然亦",
    "X35n0650_001:0197a18": "是障重之機所覩耳。",
    "X35n0650_001:0197a19": "△故智慧力下化象而顯體也。",
    "X35n0650_001:0197a20": "以智慧力化乘白象其象六牙七支拄地其七支下",
    "X35n0650_001:0197a21": "生七邁華其象色鮮白白中上者玻瓈雪山不得為",
    "X35n0650_001:0197a22": "比象身長四百五十由旬高四百由旬於六牙端有",
    "X35n0650_001:0197a23": "六浴池一一池中生十四蓮華與池正等其華開敷",
    "X35n0650_001:0197a24": "如天樹王一一華上有一玉女顏色紅煇有過天女",
    "X35n0650_001:0197b01": "手中自然化五箜篌一一箜篌有五百樂器以為眷",
    "X35n0650_001:0197b02": "屬有五百鳥鳧鴈鴛鴦皆是寶色生華葉間象鼻有",
    "X35n0650_001:0197b03": "華其莖譬如赤真珠色其華金色含而未敷。",
    "X35n0650_001:0197b04": "智慧者普賢所得之玅智法華本迹之圓宗法界",
    "X35n0650_001:0197b05": "靈源是諸佛母化成白象者無而歘有即本無今",
    "X35n0650_001:0197b06": "有具而變造故色鮮白者智體冥理也法身之體",
    "X35n0650_001:0197b07": "本無黑惡能以慈力荷負一切故云白象長四百",
    "X35n0650_001:0197b08": "五十由旬者究竟寶所唯佛一人所到滿五百故",
    "X35n0650_001:0197b09": "今是等覺境界故減五十高四百者普賢居四位",
    "X35n0650_001:0197b10": "之上故云高也其象六牙即六神通牙端有池即",
    "X35n0650_001:0197b11": "八解脫八解是禪體六通是定用體用相即也池",
    "X35n0650_001:0197b12": "中蓮華而有十四者表十四無畏以悅物也用從",
    "X35n0650_001:0197b13": "體起如華從池出華中有女表無緣慈也通由慈",
    "X35n0650_001:0197b14": "運如華擎女女執樂器以表四攝箜篌者明佛性",
    "X35n0650_001:0197b15": "之教不一五百樂器示引物多端鳧鴈鴛鴦同事",
    "X35n0650_001:0197b16": "攝機皆歸理本象鼻有華所照圓因無非緣玅赤",
    "X35n0650_001:0197b17": "真珠者至實可尊也華未敷者圓因含果也當知",
    "X35n0650_001:0197b18": "玅相雖眾只是一念無明法性因緣生法雖外觀",
    "X35n0650_001:0197b19": "佗境即見內心玅空假中無內外異諸佛解脫當",
    "X35n0650_001:0197b20": "於眾生心行中求答於實體而談眾相者以體具",
    "X35n0650_001:0197b21": "諸法全性成修一一無生方彰體徧。",
    "X35n0650_001:0197b22": "△二見是下明玅行能顯文四初能顯圓宗二相",
    "X35n0650_001:0197b23": "起表法三菩薩讚慰四結成境界。",
    "X35n0650_001:0197b24": "見是事已復更懺悔至心諦觀思惟大乘心不休廢。",
    "X35n0650_001:0197c01": "能顯者照如說如乃名為事體若未顯圓行不休",
    "X35n0650_001:0197c02": "懺悔是行行諦觀是正道正助相資玅行彌著言",
    "X35n0650_001:0197c03": "至心者徹到覺源玅臻實際也諦觀乃實心繫境",
    "X35n0650_001:0197c04": "思惟即能所斯忘境觀相應無有間雜故云無有",
    "X35n0650_001:0197c05": "休廢。",
    "X35n0650_001:0197c06": "△二表法者宗成體顯淨相斯起文分十二段初",
    "X35n0650_001:0197c07": "見華敷下表行者修證二象鼻紅蓮下表普賢自",
    "X35n0650_001:0197c08": "佗三行者見已下見相陳請。",
    "X35n0650_001:0197c09": "見華即敷金色金光其蓮華臺是甄叔迦寶如梵摩",
    "X35n0650_001:0197c10": "尼以為華鬘金剛寶珠以為華鬚見有化佛坐蓮華",
    "X35n0650_001:0197c11": "臺眾多菩薩坐蓮華鬚化佛眉間亦出金光入象鼻",
    "X35n0650_001:0197c12": "中從象鼻出入象眼中從象眼出入象耳中從象耳",
    "X35n0650_001:0197c13": "出照象頂上化作金臺當象頭上有三化人一捉金",
    "X35n0650_001:0197c14": "輪一持摩尼珠一執金剛杵舉杵擬象象即能行脚",
    "X35n0650_001:0197c15": "不履地躡虗而遊離地七尺地有印文於印文中千",
    "X35n0650_001:0197c16": "輻輞皆悉具足一一輞間生一大蓮華此蓮華上生",
    "X35n0650_001:0197c17": "一化象亦有七支隨大象行舉足下足生七子象以",
    "X35n0650_001:0197c18": "為眷屬隨從大象。",
    "X35n0650_001:0197c19": "修證復四初華敷臺現表於事權顯於理實金色",
    "X35n0650_001:0197c20": "光即法性寂照華臺可坐即所冥之理也甄叔迦",
    "X35n0650_001:0197c21": "寶此云赤色寶梵摩尼此云淨無垢亦如意珠以",
    "X35n0650_001:0197c22": "此為鬘表玅智交映金剛為須表圓因資本理境",
    "X35n0650_001:0197c23": "將開也二佛坐蓮華等者即圓常始覺冥乎本覺",
    "X35n0650_001:0197c24": "菩薩坐須即萬善緣因資嚴果理眉間即中道金",
    "X35n0650_001:0198a01": "光彰於理慧入象鼻乃至金臺者示用理智徧淨",
    "X35n0650_001:0198a02": "諸根顯種智為法界所依表智行成就也三三化",
    "X35n0650_001:0198a03": "人者表三智居無漏頂杵表玅空輪彰出假珠示",
    "X35n0650_001:0198a04": "中道舉杵擬象能行者導行趣理空慧為本脚不",
    "X35n0650_001:0198a05": "履地者即四性計忘躡虗而遊者即無作行進離",
    "X35n0650_001:0198a06": "地七尺是圓七覺能離生死地有印文者印二死",
    "X35n0650_001:0198a07": "地無非實相百界開明千如斯顯故云千輻轂輞",
    "X35n0650_001:0198a08": "皆悉具足四化象從行百界千法今經既開咸成",
    "X35n0650_001:0198a09": "佛道即一一輞間生一蓮華一化象者即圓因成",
    "X35n0650_001:0198a10": "果亦有七支即果明七淨所謂戒心見斷疑分別",
    "X35n0650_001:0198a11": "行涅槃七淨通於下因故云亦有行同普賢故曰",
    "X35n0650_001:0198a12": "隨行舉足下足生七千象者此從七支各有千輻",
    "X35n0650_001:0198a13": "即表七淨各具千如因果不二故云隨從大象。",
    "X35n0650_001:0198a14": "△次自佗復四初光化鞍臺此表普賢自行稟教",
    "X35n0650_001:0198a15": "破惑淨根也。",
    "X35n0650_001:0198a16": "象鼻紅蓮華色上有化佛放眉間光其光金色如前",
    "X35n0650_001:0198a17": "入象鼻中從象鼻出入象眼中從象眼出還入象耳",
    "X35n0650_001:0198a18": "從象耳出至象頸上漸漸上至象背化成金鞍七寶",
    "X35n0650_001:0198a19": "校具於鞍四面有七寶柱眾寶校飾以成寶臺臺中",
    "X35n0650_001:0198a20": "有一七寶蓮華其蓮華鬚百寶共成其蓮華臺是大",
    "X35n0650_001:0198a21": "摩尼。",
    "X35n0650_001:0198a22": "佛放眉光者中光表智約真淨障指向同今成宗",
    "X35n0650_001:0198a23": "顯體也七寶校具即七聖財也四面等者四弘願",
    "X35n0650_001:0198a24": "深臺中蓮華乃依體成因百寶共成則百心助顯",
    "X35n0650_001:0198b01": "故所成宗體非孤然矣。",
    "X35n0650_001:0198b02": "△二菩薩名貌。",
    "X35n0650_001:0198b03": "有一菩薩結加趺坐名曰普賢身白玉色五十種光",
    "X35n0650_001:0198b04": "光五十種色以為項光身諸毛孔流出金光其金光",
    "X35n0650_001:0198b05": "端無量化佛諸化菩薩以為眷屬。",
    "X35n0650_001:0198b06": "結加者表福智相資而生三種菩提也白玉色者",
    "X35n0650_001:0198b07": "覺智冥理本性無染也五十種光表智慧成就五",
    "X35n0650_001:0198b08": "十種色表斷德莊嚴以由菩薩歷於五位一一位",
    "X35n0650_001:0198b09": "中皆明十大是故光色各五十也身毛孔光無量",
    "X35n0650_001:0198b10": "化佛者化佗權實與自行不殊故云以為眷屬。",
    "X35n0650_001:0198b11": "△三聖應來儀見稱理起用也。",
    "X35n0650_001:0198b12": "安詳徐步雨大寶華至行者前。",
    "X35n0650_001:0198b13": "非作意故名為安詳玅應垂慈不謀而應名為徐",
    "X35n0650_001:0198b14": "步雨大寶華者以自行因怡悅物情令生願樂故",
    "X35n0650_001:0198b15": "至於行者前也。",
    "X35n0650_001:0198b16": "△四絃歌發奏。",
    "X35n0650_001:0198b17": "其象開口於象牙上諸池玉女鼓樂絃歌其聲微玅",
    "X35n0650_001:0198b18": "讚歎大乘一實之道。",
    "X35n0650_001:0198b19": "其象開口表從實體以施教也玉女玅慈無二邊",
    "X35n0650_001:0198b20": "相絃歌讚法義非偏小。",
    "X35n0650_001:0198b21": "△三行者見下見相陳請復為四初歡喜加行又",
    "X35n0650_001:0198b22": "三初禮誦。",
    "X35n0650_001:0198b23": "行者見已歡喜敬禮復更讀誦甚深經典徧禮十方",
    "X35n0650_001:0198b24": "無量諸佛禮多寶佛塔及釋迦牟尼并禮普賢諸大",
    "X35n0650_001:0198c01": "菩薩。",
    "X35n0650_001:0198c02": "甚深典者佛智深徹如理之底故云法華經藏深",
    "X35n0650_001:0198c03": "固幽遠唯佛能到也禮佛等者是歸仗處故十方",
    "X35n0650_001:0198c04": "如來同一慈力多寶佛塔本誓證經釋迦是授道",
    "X35n0650_001:0198c05": "之本師普賢乃三昧之法主諸大菩薩同行知識",
    "X35n0650_001:0198c06": "是故悉禮求為加被誦經禮佛是法華三昧之真",
    "X35n0650_001:0198c07": "規諸佛成道之基本非唯我天台大師所述儀式",
    "X35n0650_001:0198c08": "勒那道安亦詳科範去聖寖久庸昏之徒見行此",
    "X35n0650_001:0198c09": "行者謂之著相或謂之小乘非魔而何。",
    "X35n0650_001:0198c10": "△二發誓。",
    "X35n0650_001:0198c11": "發是誓願若我宿福應見普賢願尊者徧吉示我色",
    "X35n0650_001:0198c12": "身。",
    "X35n0650_001:0198c13": "若我懇誠及有宿福今陳誓願願早見聖師得滅",
    "X35n0650_001:0198c14": "罪障徧吉則十種六根具諸功德普賢則萬行斯",
    "X35n0650_001:0198c15": "滿高亞聖位悉檀因緣且立二名而已問向云行",
    "X35n0650_001:0198c16": "者見已今云示我色身其義如何答亡智親疎見",
    "X35n0650_001:0198c17": "有明昧聖有勝劣化有廣略今願見者廣與勝耳。",
    "X35n0650_001:0198c18": "△三加行。",
    "X35n0650_001:0198c19": "作是願已晝夜六時禮十方佛行懺悔法誦大乘經",
    "X35n0650_001:0198c20": "讀大乘經思大乘義念大乘事恭敬供養持大乘者",
    "X35n0650_001:0198c21": "視一切人猶如佛想於諸眾生如父母想。",
    "X35n0650_001:0198c22": "讀誦思惟圓三慧也自既勤修復能敬養如佛想",
    "X35n0650_001:0198c23": "者行不輕之行也以一切人具正因種當來作佛",
    "X35n0650_001:0198c24": "宜應敬也父母想者想之至也我之穢軀輪轉久",
    "X35n0650_001:0199a01": "矣一切眾生皆我父母今運慈心助破業感。",
    "X35n0650_001:0199a02": "△一菩薩現相以由向者六時觀願愈明身心益",
    "X35n0650_001:0199a03": "勇故也色身玅相寂然不動感而遂通。",
    "X35n0650_001:0199a04": "作是念已普賢菩薩即於眉間放大人相白毫光明",
    "X35n0650_001:0199a05": "此光現時普賢菩薩身相端嚴如紫金山端正微玅",
    "X35n0650_001:0199a06": "三十二相皆悉備有。",
    "X35n0650_001:0199a07": "眉間光者從一道清淨而起今放斯光欲明斯道",
    "X35n0650_001:0199a08": "大人相者大相海也現此者智光微玅能照理本",
    "X35n0650_001:0199a09": "問前云白玉色此謂紫金何耶答前自行冥理如",
    "X35n0650_001:0199a10": "玉之內瑩今應身赴物似金之外爍隨宜之別示",
    "X35n0650_001:0199a11": "現何常。",
    "X35n0650_001:0199a12": "△三毛孔放光者種智既深無明盡故此智所照",
    "X35n0650_001:0199a13": "理無不顯故論云有大智用皆能問示種種法義",
    "X35n0650_001:0199a14": "是故得名一切種智。",
    "X35n0650_001:0199a15": "身諸毛孔放大光明照其大象令作金色一切化象",
    "X35n0650_001:0199a16": "亦作金色諸化菩薩亦作金色其金色光照于東方",
    "X35n0650_001:0199a17": "無量世界皆同金色南西北方四維上下亦復如是。",
    "X35n0650_001:0199a18": "爾時十方一一方面有一菩薩乘六牙白象王亦如",
    "X35n0650_001:0199a19": "普賢等無有異如是十方無量無邊滿中化象普賢",
    "X35n0650_001:0199a20": "菩薩神通力故令持經者皆悉得見。",
    "X35n0650_001:0199a21": "象作金色則境隨智轉光照十方見法界洞明也",
    "X35n0650_001:0199a22": "一一方面下表化道同也故經云十方諸如來同",
    "X35n0650_001:0199a23": "共一法身一智慧力無畏亦然故使持經之者見",
    "X35n0650_001:0199a24": "十方土。",
    "X35n0650_001:0199b01": "△四請說法要。",
    "X35n0650_001:0199b02": "是時行者見諸菩薩身心歡喜為其作禮白言大慈",
    "X35n0650_001:0199b03": "大慈愍念我故為我說法。",
    "X35n0650_001:0199b04": "如文。",
    "X35n0650_001:0199b05": "△三菩薩讚慰乃勸發之意也。",
    "X35n0650_001:0199b06": "說是語時諸菩薩等異口同音各說清淨大乘經法",
    "X35n0650_001:0199b07": "作諸偈頌讚歎行者。",
    "X35n0650_001:0199b08": "同聲各說表一道無殊清淨一乘示詮體離染所",
    "X35n0650_001:0199b09": "言大者有七謂法心解淨莊嚴時具足今經七大",
    "X35n0650_001:0199b10": "純一無雜。",
    "X35n0650_001:0199b11": "△四結歸。",
    "X35n0650_001:0199b12": "是名始觀普賢菩薩最初境界。",
    "X35n0650_001:0199b13": "經言境界者論云從淨心地乃至菩薩究竟地證",
    "X35n0650_001:0199b14": "何境界所謂真如而此證者無有境界以依轉識",
    "X35n0650_001:0199b15": "說為境界用彼照此答體之意明矣。",
    "X35n0650_001:0199b16": "△爾時行者見是事已下是廣答上不失菩提擬",
    "X35n0650_001:0199b17": "問宗也依體立宗文二初直示經宗二教修佛觀。",
    "X35n0650_001:0199b18": "爾時行者見是事已心念大乘晝夜不捨於睡眠中",
    "X35n0650_001:0199b19": "夢見普賢為其說法如覺無異安慰其心而作是言",
    "X35n0650_001:0199b20": "汝所誦持忘失是句忘失是偈爾時行者聞普賢說",
    "X35n0650_001:0199b21": "深解義趣憶持不忘日日如是其心漸利。",
    "X35n0650_001:0199b22": "初又三初正明觀相二夢感人法三漸證總持正",
    "X35n0650_001:0199b23": "明觀相言心念者用觀慧以照境也論云念想智",
    "X35n0650_001:0199b24": "三皆一法界但異名耳無生玅境如上所明今乃",
    "X35n0650_001:0199c01": "即心為觀名念大乘境觀無間即晝夜不捨是知",
    "X35n0650_001:0199c02": "答上不失菩提其意彌明夢感者玅觀斯明理境",
    "X35n0650_001:0199c03": "進顯入觀心靜能見法性故云於睡眠中夢見普",
    "X35n0650_001:0199c04": "賢聞教助宗與出觀無殊故云如覺無異然初心",
    "X35n0650_001:0199c05": "修觀趣理良難故假慈悲撫而慰之則可以於句",
    "X35n0650_001:0199c06": "偈無忘失也能詮無失則所詮有得聖慈加被則",
    "X35n0650_001:0199c07": "解義心利常觀理實寂照融明日日增道。",
    "X35n0650_001:0199c08": "△二普賢下教修佛觀以成宗要。",
    "X35n0650_001:0199c09": "普賢菩薩教其憶念十方諸佛隨普賢教正心正意",
    "X35n0650_001:0199c10": "漸以心眼見東方佛身黃金色端嚴微玅見一切佛",
    "X35n0650_001:0199c11": "已復見一佛如是漸漸徧見東方一切諸佛心想利",
    "X35n0650_001:0199c12": "故徧見十方一切諸佛見諸佛已心生歡喜而作是",
    "X35n0650_001:0199c13": "言因大乘故得見大士因大士力故得見諸佛雖見",
    "X35n0650_001:0199c14": "諸佛猶未了了閉目則見開目則失作是語已五體",
    "X35n0650_001:0199c15": "投地徧禮十方佛禮諸佛已胡跪合掌而作是言諸",
    "X35n0650_001:0199c16": "佛世尊十力無畏十八不共法大慈大悲三念處常",
    "X35n0650_001:0199c17": "在世間色中上色我有何罪而不得見說是語已復",
    "X35n0650_001:0199c18": "更懺悔懺悔清淨已普賢菩薩復更現前行住坐臥",
    "X35n0650_001:0199c19": "不離其側乃至夢中常為說法此人覺已得法喜樂",
    "X35n0650_001:0199c20": "如是晝夜經三七日然後方得旋陀羅尼得陀羅尼",
    "X35n0650_001:0199c21": "故諸佛菩薩所說玅法憶持不失亦常夢見過去七",
    "X35n0650_001:0199c22": "佛唯釋迦牟尼佛為其說法是諸世尊各各稱讚大",
    "X35n0650_001:0199c23": "乘經典。",
    "X35n0650_001:0199c24": "文六初正明境觀二漸見方佛三自陳得失四依",
    "X35n0650_001:0200a01": "果進修五夢得益六佛讚大乘初文教其憶念者",
    "X35n0650_001:0200a02": "念佛三昧乃是菩薩所尊重法大覺世尊之所讚",
    "X35n0650_001:0200a03": "護能除眾罪其功莫大應知偏觀極樂與今普想",
    "X35n0650_001:0200a04": "十方雖同圓宗葢是緣異然此約十方而境通橫",
    "X35n0650_001:0200a05": "豎雖強從相起而義具三身雖觀佗佛必照心性",
    "X35n0650_001:0200a06": "夫如是修觀者投足有在若約心性照乃即心作",
    "X35n0650_001:0200a07": "心是心不知心心不見心惑計頓亡大覺斯朗十",
    "X35n0650_001:0200a08": "方身土即心顯發無邊相好更無佗求二漸見者",
    "X35n0650_001:0200a09": "正心意則順命成機智若亡時其情即遣心眼者",
    "X35n0650_001:0200a10": "止觀也寂照心明梵容目擊見東方而後徧見者",
    "X35n0650_001:0200a11": "從微至著以彰觀法自淺而階深感應道交不可",
    "X35n0650_001:0200a12": "思議三佛觀未明故自陳得失因大乘者陳得也",
    "X35n0650_001:0200a13": "即初讀誦成因藉因見果也雖見等者述失也由",
    "X35n0650_001:0200a14": "昏煩尚翳故見佛未了入觀澄靜玅相斯現即是",
    "X35n0650_001:0200a15": "閉見出觀涉事未全順性故云開失又順至真即",
    "X35n0650_001:0200a16": "閉見起法愛是開失四依果進修而作是言等者",
    "X35n0650_001:0200a17": "正舉果也十力者初是處非處二業三定四根五",
    "X35n0650_001:0200a18": "欲六性七至處道八宿命九天眼十漏盡四無畏",
    "X35n0650_001:0200a19": "者一一切智二漏盡三說障道四說盡苦道十八",
    "X35n0650_001:0200a20": "不共法者初三無失四無畏想五無不定心六無",
    "X35n0650_001:0200a21": "不知已捨七欲無減八精進無減九念無減十慧",
    "X35n0650_001:0200a22": "無減十一解脫無減十二解脫知見無減十三四",
    "X35n0650_001:0200a23": "五三業隨智慧行十六七八智慧知三世三念處",
    "X35n0650_001:0200a24": "者聖人以八音訓物而聽者雖有違順之別且無",
    "X35n0650_001:0200b01": "憂喜之相一者不一心聽法不以為憂二聽者一",
    "X35n0650_001:0200b02": "心不以為喜三常行捨心佛有萬德經中略舉五",
    "X35n0650_001:0200b03": "德而已解釋十力等廣如大論略如法界次第(云",
    "X35n0650_001:0200b04": "云)色中上者以佛獲得常色已過下地法性常故",
    "X35n0650_001:0200b05": "其色亦常向雖云見以無明之瞙未除法性常身",
    "X35n0650_001:0200b06": "而不得見亦由計未亡故也是故加行四儀之中",
    "X35n0650_001:0200b07": "感普賢也五夢益者聖人影響也同體大悲稱性",
    "X35n0650_001:0200b08": "拔苦永永不滅故名為常玅教資神醍醐悅性故",
    "X35n0650_001:0200b09": "名法喜故於三七獲旋總持總持華言也陀羅尼",
    "X35n0650_001:0200b10": "梵語謂能持善能遮惡令善不失使惡不起即入",
    "X35n0650_001:0200b11": "空之大慧也譬如農夫播植耘除草穢則嘉穀可",
    "X35n0650_001:0200b12": "登六佛讚大乘功推大教故感能仁說之七佛讚",
    "X35n0650_001:0200b13": "之夢者亦如夢三昧也豈同凡夫遊魂無記之謂",
    "X35n0650_001:0200b14": "夢耶華嚴云夢中化事欲令眾生得正憶念七佛",
    "X35n0650_001:0200b15": "唯釋迦說法者現稟教故從緣親故。",
    "X35n0650_001:0200b16": "△爾時行者下廣答上得淨諸根擬問用也用有",
    "X35n0650_001:0200b17": "二種一者果後所起用二者因中滅惡用今經中",
    "X35n0650_001:0200b18": "悔罪淨根正是因用如云智行是宗是用是也初",
    "X35n0650_001:0200b19": "明露罪二別示淨根。",
    "X35n0650_001:0200b20": "爾時行者復更懺悔徧禮十方佛禮十方佛已普賢",
    "X35n0650_001:0200b21": "菩薩住其人前教說宿世一切業緣發露黑惡一切",
    "X35n0650_001:0200b22": "罪事向諸世尊口自發露既發露已尋時即得諸佛",
    "X35n0650_001:0200b23": "現前三昧得是三昧已見東方阿閦佛及玅喜國了",
    "X35n0650_001:0200b24": "了分明如是十方各見諸佛上玅國土了了分明。",
    "X35n0650_001:0200c01": "初又三初教示發露二獲證三昧三明見佛國初",
    "X35n0650_001:0200c02": "露罪者業惑重積事須徧悔諸位迭論屢懺何咎",
    "X35n0650_001:0200c03": "如金師燒打器成方止器成唯玅覺也普賢住其",
    "X35n0650_001:0200c04": "人前等者正教發露也兩言一切者徧該內外麤",
    "X35n0650_001:0200c05": "細惑累能成名緣所作曰事無明牽汙故云黑惡",
    "X35n0650_001:0200c06": "不敢隱覆名為發露向世尊者若依勝境如有罪",
    "X35n0650_001:0200c07": "首於王前則何憂不赦故知僻癕毒樹若不決伐",
    "X35n0650_001:0200c08": "必見傷害特令悔罪為用明矣適因悔罪便證禪",
    "X35n0650_001:0200c09": "那禪名諸佛現前三昧者如水清則珠露雲散則",
    "X35n0650_001:0200c10": "月明故圓覺云以淨覺心取靜為行身心客塵從",
    "X35n0650_001:0200c11": "此永滅便能內發寂靜輕安由寂靜故十方世界",
    "X35n0650_001:0200c12": "諸如來心於中顯現各見中言阿閦者此翻不動",
    "X35n0650_001:0200c13": "不為二邊所動故國號玅喜彼土大眾得中道法",
    "X35n0650_001:0200c14": "喜故了了分明者見無障礙也上玅國土者指實",
    "X35n0650_001:0200c15": "報也良由一念具玅依正故少選之間即近而遠",
    "X35n0650_001:0200c16": "見彼身土。",
    "X35n0650_001:0200c17": "△二別示淨根既欲的懺義當從別文為三初略",
    "X35n0650_001:0200c18": "示二廣示三結勸初又二初普賢教修二諸佛讚",
    "X35n0650_001:0200c19": "勸。",
    "X35n0650_001:0200c20": "既見十方佛已夢象頭上有一金剛人以金剛杵徧",
    "X35n0650_001:0200c21": "擬六根擬六根已普賢菩薩為於行者說六根清淨",
    "X35n0650_001:0200c22": "懺悔之法如是懺悔一日至七日以諸佛現前三昧",
    "X35n0650_001:0200c23": "力故普賢菩薩說法莊嚴力故耳漸漸聞障外聲眼",
    "X35n0650_001:0200c24": "漸漸見障外事鼻漸漸聞障外香廣說如玅法華經",
    "X35n0650_001:0201a01": "得是六根清淨已身心歡喜無諸惡相心純是法與",
    "X35n0650_001:0201a02": "法相應復更得百千萬億旋陀羅尼復更廣見百千",
    "X35n0650_001:0201a03": "萬億無量諸佛。",
    "X35n0650_001:0201a04": "初又三一金人表教二依教悔罪三得見諸佛初",
    "X35n0650_001:0201a05": "文者懺悔雖在行者教詔專聽普賢金人者上文",
    "X35n0650_001:0201a06": "擬象以通導此文擬人以淨根也人彰聖應杵表",
    "X35n0650_001:0201a07": "教智用智盪障對機設教故曰擬文標六根別懺",
    "X35n0650_001:0201a08": "之意愈明也依教悔罪故諸根障除順本性本空",
    "X35n0650_001:0201a09": "而勤修悔法故云如是諸佛現前者定力也普賢",
    "X35n0650_001:0201a10": "說法智力也二力斯兼六根故淨初云耳根者亦",
    "X35n0650_001:0201a11": "趣舉也又順方土耳根受道故以觀增進而障漸",
    "X35n0650_001:0201a12": "薄故根彌淨而塵彌融指玅法華經者即法師功",
    "X35n0650_001:0201a13": "德品也如世之賊兵若將良兵強便可立摧於須",
    "X35n0650_001:0201a14": "臾間也今自佗和合事理更資故六根重障剎那",
    "X35n0650_001:0201a15": "可破忽都不體本一精明曷能使諸根互用事理",
    "X35n0650_001:0201a16": "雙明耶諸根清淨故身心歡喜銷塵旋明故無諸",
    "X35n0650_001:0201a17": "惡相境智絕待故心純是法是法亦亡即相應也",
    "X35n0650_001:0201a18": "復更等者清淨自心既已深契如來藏慧由是發",
    "X35n0650_001:0201a19": "生百千萬億者乃河沙法門旋空出假之智也得",
    "X35n0650_001:0201a20": "俗諦總持故能廣見無量諸佛得持由乎真寂見",
    "X35n0650_001:0201a21": "佛因於障除。",
    "X35n0650_001:0201a22": "△二是諸世尊下諸佛勸讚文二初佛讚人法二",
    "X35n0650_001:0201a23": "機見身土。",
    "X35n0650_001:0201a24": "是諸世尊各伸右手摩行者頭而作是言善哉善哉",
    "X35n0650_001:0201b01": "行大乘者發大莊嚴心者念大乘者我等昔日發菩",
    "X35n0650_001:0201b02": "提心時皆亦如汝慇懃不失我等先世行大乘故今",
    "X35n0650_001:0201b03": "成清淨正徧智身汝今亦當勤修不懈此大乘典諸",
    "X35n0650_001:0201b04": "佛寶藏十方三世諸佛眼目出生三世諸如來種持",
    "X35n0650_001:0201b05": "此經者即持佛身即行佛事當知是人即是諸佛所",
    "X35n0650_001:0201b06": "使諸佛世尊衣之所覆諸佛如來真實法子汝行大",
    "X35n0650_001:0201b07": "乘不斷法種汝今諦觀東方諸佛。",
    "X35n0650_001:0201b08": "初又三初舉果勸修二雙歎人法三重示境觀初",
    "X35n0650_001:0201b09": "勸修者行人獲證功由玅教故感諸佛殷勤勸修",
    "X35n0650_001:0201b10": "垂權智手摩實智頭欲使深悟權實之道也行大",
    "X35n0650_001:0201b11": "乘即讀誦悔罪也發莊嚴心修萬行以助懺也念",
    "X35n0650_001:0201b12": "大乘者增修圓觀也我昔勤三事今成正覺汝應",
    "X35n0650_001:0201b13": "當不懈得至菩提二雙歎人法以法能執人人能",
    "X35n0650_001:0201b14": "弘道法貴人尊所以讚也文雖舉人正意從法佛",
    "X35n0650_001:0201b15": "寶藏者圓中具足河沙玅德曰藏圓空照了無所",
    "X35n0650_001:0201b16": "不達曰眼目持此大乘是持三觀遂得三身從法",
    "X35n0650_001:0201b17": "化生智冥實理是持佛身如智照如名行佛事覺",
    "X35n0650_001:0201b18": "如說如名佛所使善修寂忍名為衣覆理從智生",
    "X35n0650_001:0201b19": "名為法子汝行大乘是結歎功德順教行道則法",
    "X35n0650_001:0201b20": "種不斷夫論種者性類不同若云不離五欲不斷",
    "X35n0650_001:0201b21": "煩惱十二苦事等義當性種也三因出生如來及",
    "X35n0650_001:0201b22": "不斷法種即屬類種中之緣了也亦可通明三種",
    "X35n0650_001:0201b23": "能詮即報身種所詮即法身種起行即應身種故",
    "X35n0650_001:0201b24": "下文云佛三種身從方等生能生三種佛清淨身",
    "X35n0650_001:0201c01": "又出生者是佛種不斷者是法種但闕僧種下文",
    "X35n0650_001:0201c02": "云具足沙門法式修六和敬是僧種也故經云發",
    "X35n0650_001:0201c03": "菩提心令佛種不斷開示法藏令法種不斷持戒",
    "X35n0650_001:0201c04": "具足令僧種不斷當知方等是諸佛之慧命菩提",
    "X35n0650_001:0201c05": "之根本焉可不勤而習之為山始簣合抱初毫三",
    "X35n0650_001:0201c06": "佛菩提莫不由茲而得之矣三示境觀良由觀能",
    "X35n0650_001:0201c07": "顯佛佛能資觀能辨大事所以再明又勸讚通成",
    "X35n0650_001:0201c08": "前後示境觀別為起後亦是帶境□□□□□□",
    "X35n0650_001:0201c09": "觀者示玅觀也十方佛者標圓境也問題云觀因",
    "X35n0650_001:0201c10": "文何照果答佗經觀果尚許照因今觀因照果因",
    "X35n0650_001:0201c11": "果體同何須斯責。",
    "X35n0650_001:0201c12": "△二說是下機見身土如來知機示觀行者隨觀",
    "X35n0650_001:0201c13": "而見文二初覩十方佛二令見三佛初又二初見",
    "X35n0650_001:0201c14": "國土二覩佛身。",
    "X35n0650_001:0201c15": "說是語時行者即見東方一切無量世界地平如掌",
    "X35n0650_001:0201c16": "無諸塠阜丘陵荊棘瑠璃為地黃金間廁十方世界",
    "X35n0650_001:0201c17": "亦復如是見是地已即見寶樹寶樹高玅五千由旬",
    "X35n0650_001:0201c18": "其樹常出黃金白銀七寶莊嚴樹下自然而有寶師",
    "X35n0650_001:0201c19": "子座其師子座高二十由旬座上亦出百寶光明如",
    "X35n0650_001:0201c20": "是諸樹及餘寶座一一寶座皆有百寶光明如是寶",
    "X35n0650_001:0201c21": "座一一皆有自然五百白象象上皆有普賢菩薩。",
    "X35n0650_001:0201c22": "初又四初地平二寶樹三座光四菩薩雖欲觀佛",
    "X35n0650_001:0201c23": "必先所依依正次第必爾耳地平如掌者或如佛",
    "X35n0650_001:0201c24": "掌有云海底有掌石甚平如掌即平等法界無荊",
    "X35n0650_001:0202a01": "棘絕煩惱見愛也瑠璃即覺源清淨間廁即眾德",
    "X35n0650_001:0202a02": "資莊雖曰定中見相豈乖心觀法門故經云當平",
    "X35n0650_001:0202a03": "心地則世界地一切皆平樹是眾木總名高玅乃",
    "X35n0650_001:0202a04": "樹形珍麗表如來圓行出諸位之外金銀彰權實",
    "X35n0650_001:0202a05": "二智七寶表無生七覺如斯玅行豈與佗同光座",
    "X35n0650_001:0202a06": "難思非從意有故云自然無畏人坐名師子座中",
    "X35n0650_001:0202a07": "道玅境出真俗外即高二十由旬本理百界稱常",
    "X35n0650_001:0202a08": "寂照名百寶光明五百白象者即五佛性百界虗",
    "X35n0650_001:0202a09": "融本來常淨也皆有普賢者即一實道而起用也。",
    "X35n0650_001:0202a10": "△二覩佛身二初反責躳二見佛座。",
    "X35n0650_001:0202a11": "爾時行者禮諸普賢而作是言我有何罪但見寶地",
    "X35n0650_001:0202a12": "寶樹及與寶座不見諸佛。",
    "X35n0650_001:0202a13": "初文者向唯感土而未覩聖容必有罪障故須求",
    "X35n0650_001:0202a14": "見言我有何罪者罪略有二一者理罪礙正知見",
    "X35n0650_001:0202a15": "二者事罪續諸生死是二罪中各有無始無數罪",
    "X35n0650_001:0202a16": "累今不見佛未知是何罪耶故以此自責而求見",
    "X35n0650_001:0202a17": "也。",
    "X35n0650_001:0202a18": "△見佛座者智冥境也。",
    "X35n0650_001:0202a19": "作是語已一一座上有一世尊端嚴微玅而坐寶座。",
    "X35n0650_001:0202a20": "問上已四番觀佛今那云不見答見佛明昧節節",
    "X35n0650_001:0202a21": "論之無咎問適云普賢坐座今云佛座豈有師弟",
    "X35n0650_001:0202a22": "竝坐之理答普賢前坐以作問緣故佛現時普賢",
    "X35n0650_001:0202a23": "即沒譬如帝王駕至而冢宰不可端然況二聖共",
    "X35n0650_001:0202a24": "熟機緣隱顯難思非情所測。",
    "X35n0650_001:0202b01": "△二令見三佛。",
    "X35n0650_001:0202b02": "見諸佛已心大歡喜復更誦習大乘經典大乘力故",
    "X35n0650_001:0202b03": "空中有聲而讚歎言善哉善哉善男子汝行大乘功",
    "X35n0650_001:0202b04": "德因緣能見諸佛今雖得見諸佛世尊而不能見釋",
    "X35n0650_001:0202b05": "迦牟尼佛分身諸佛及多寶佛塔。",
    "X35n0650_001:0202b06": "空聲者或釋迦或普賢垂將教喻也空聲表法見",
    "X35n0650_001:0202b07": "色身無相功德也因緣者似位中之智斷也既覩",
    "X35n0650_001:0202b08": "十方佛已續令別見三聖與上通明四佛者以分",
    "X35n0650_001:0202b09": "身相關慈力普故餘如上說。",
    "X35n0650_001:0202b10": "△次聞空聲下第三見相分二初見相二交光初",
    "X35n0650_001:0202b11": "又二初見釋迦二見分身。",
    "X35n0650_001:0202b12": "聞空中聲已復勤誦習大乘經典以誦大乘方等經",
    "X35n0650_001:0202b13": "故即於夢中見釋迦牟尼佛與諸大眾在耆闍崛山",
    "X35n0650_001:0202b14": "說法華經演一實義覺已懺悔渴仰欲見合掌胡跪",
    "X35n0650_001:0202b15": "向耆闍崛山而作是言如來世雄常在世間愍念我",
    "X35n0650_001:0202b16": "故為我現聲作是語已見耆闍崛山七寶莊嚴無數",
    "X35n0650_001:0202b17": "比丘聲聞大眾寶樹行列寶地平正。",
    "X35n0650_001:0202b18": "初又二初夢感二寤見夢感者為覺時見佛之先",
    "X35n0650_001:0202b19": "容在耆闍者即本所依之玅土也問前已夢見與",
    "X35n0650_001:0202b20": "今何別答前則通為說法此乃別演法華前觀道",
    "X35n0650_001:0202b21": "尚昧今禪那益明次寤見者因渴仰而得見也佛",
    "X35n0650_001:0202b22": "稱世雄者無上丈夫久劫離雌弱故恒閔一切故",
    "X35n0650_001:0202b23": "常在世間示尊特身處蓮華藏以難思法報未諧",
    "X35n0650_001:0202b24": "洞照故對耆山騰辭請現因請而見文語聲聞者",
    "X35n0650_001:0202c01": "且據從問權而論而必兼菩薩矣問法華事畢應",
    "X35n0650_001:0202c02": "歸祕藏何故目矚猶見靈山答寂光為體法界成",
    "X35n0650_001:0202c03": "機玅色湛然盡未來際以眾生之業火未滅劫盡",
    "X35n0650_001:0202c04": "見燒若心地之佛慧坦平則佛土常淨若我天台",
    "X35n0650_001:0202c05": "大師親行此法得見靈山洎大眾者正與經合信",
    "X35n0650_001:0202c06": "不誣也。",
    "X35n0650_001:0202c07": "△次覩分身。",
    "X35n0650_001:0202c08": "復敷玅寶師子之座釋迦牟尼佛放眉間光其光徧",
    "X35n0650_001:0202c09": "照十方世界復過十方無量世界此光至處十方分",
    "X35n0650_001:0202c10": "身釋迦牟尼佛一時雲集廣說如玅法華經一一分",
    "X35n0650_001:0202c11": "身佛身紫金色身量無邊坐師子座百億無量諸大",
    "X35n0650_001:0202c12": "菩薩以為眷屬一一菩薩行同普賢如此十方無量",
    "X35n0650_001:0202c13": "諸佛菩薩眷屬亦復如是。",
    "X35n0650_001:0202c14": "夫佛說經通被像正若以大士經首咨請是正被",
    "X35n0650_001:0202c15": "像末故今所見却指法華眉間光者如瑠璃筒引",
    "X35n0650_001:0202c16": "長一丈五尺中道智光無所不燭故云徧照感應",
    "X35n0650_001:0202c17": "道交名一時迹多體一名雲集一一分身等者豈",
    "X35n0650_001:0202c18": "唯諸佛身座竝同菩薩眷屬其行亦等問座高二",
    "X35n0650_001:0202c19": "十由旬樹高五千由旬及談佛身則無量無邊何",
    "X35n0650_001:0202c20": "身座之不稱耶答開麤顯玅即狹論徧乃如是也",
    "X35n0650_001:0202c21": "如淨名方丈大覺毫端包含剎土尚不迫窄苟知",
    "X35n0650_001:0202c22": "此矣何必以今身座為疑問玅經中分身諸佛各",
    "X35n0650_001:0202c23": "帶一大菩薩以為侍者今何云無量菩薩為眷屬",
    "X35n0650_001:0202c24": "答彼即無量中一今是一外所將又彼順開顯表",
    "X35n0650_001:0203a01": "因歸一實今示玅用明普賢道同彼此皆悉檀因",
    "X35n0650_001:0203a02": "緣多少竝不思議化。",
    "X35n0650_001:0203a03": "△二大眾下二佛交光。",
    "X35n0650_001:0203a04": "大眾集已見釋迦牟尼佛舉身毛孔放金色光一一",
    "X35n0650_001:0203a05": "光中有百億化佛諸分身佛放眉間白毫大人相光",
    "X35n0650_001:0203a06": "其光流入釋迦牟尼佛頂見此相時分身諸佛一切",
    "X35n0650_001:0203a07": "毛孔出金色光一一光中復有恒河沙微塵數化佛。",
    "X35n0650_001:0203a08": "釋迦放光表從體起用重重而無盡分身毫相表",
    "X35n0650_001:0203a09": "攝用而歸體一道無殊問上文令見三佛今不語",
    "X35n0650_001:0203a10": "多寶者何答應用待時則下文當見文矣問前文",
    "X35n0650_001:0203a11": "毛光現佛與今何別答向表普賢從因至果以明",
    "X35n0650_001:0203a12": "化佗今就釋迦全真起用以示分身。",
    "X35n0650_001:0203a13": "△二從爾時普賢下第二廣示淨根前約利根略",
    "X35n0650_001:0203a14": "明今約鈍根廣辨文五初光加得悟二定起見相",
    "X35n0650_001:0203a15": "三教修六念四結示玅行五正明悔罪生起者將",
    "X35n0650_001:0203a16": "廣陳悔法故先光加說必從人次明見相悔須治",
    "X35n0650_001:0203a17": "道示修六念欲知其要更須結示罪根何在在根",
    "X35n0650_001:0203a18": "塵也。",
    "X35n0650_001:0203a19": "爾時普賢菩薩復放眉間大人相光入行者心既入",
    "X35n0650_001:0203a20": "心已行者自憶過去無數百千佛所受持讀誦大乘",
    "X35n0650_001:0203a21": "經典自見故身了了分明如宿命通等無有異豁然",
    "X35n0650_001:0203a22": "大悟得旋陀羅尼百千萬億諸陀羅尼門。",
    "X35n0650_001:0203a23": "初文放白毫入行者心心即中道中道之光入悔",
    "X35n0650_001:0203a24": "過心故使憶過去之善明同目矚如宿命通者舉",
    "X35n0650_001:0203b01": "似比真也似證益深遂悟總持問百千旋持上已",
    "X35n0650_001:0203b02": "證竟今何重說答前文且約中根出假今恐別從",
    "X35n0650_001:0203b03": "下根又旋持是通約證得百千是別指餘門。",
    "X35n0650_001:0203b04": "從三昧起面見一切分身諸佛眾寶樹下坐師子座",
    "X35n0650_001:0203b05": "復見瑠璃地玅蓮華藂從下方空中湧出一一華間",
    "X35n0650_001:0203b06": "有微塵數菩薩結加趺坐亦見普賢分身菩薩在彼",
    "X35n0650_001:0203b07": "眾中讚說大乘。",
    "X35n0650_001:0203b08": "次見相中言起者寂而常照也見分身者將宣悔",
    "X35n0650_001:0203b09": "法集為證明玅蓮華藂即同體圓因顯如來勝行",
    "X35n0650_001:0203b10": "寂光玅理是表空中全性成修故云涌出一一華",
    "X35n0650_001:0203b11": "間者因同也塵數菩薩者行一也普賢分身如華",
    "X35n0650_001:0203b12": "嚴所說讚說大乘點出化意也問此中定起與上",
    "X35n0650_001:0203b13": "寤見如何答上文寤見猶在於定今從定起信是",
    "X35n0650_001:0203b14": "出禪問今相與法華地涌如何同異答彼明所化",
    "X35n0650_001:0203b15": "作顯本之由致今同行人示玅懺之前修。",
    "X35n0650_001:0203b16": "△教修六念。",
    "X35n0650_001:0203b17": "時諸菩薩異口同音教於行者清淨六根或有說言",
    "X35n0650_001:0203b18": "汝當念佛或有說言汝當念法或有說言汝當念僧",
    "X35n0650_001:0203b19": "或有說言汝當念戒或有說言汝當念施或有說言",
    "X35n0650_001:0203b20": "汝當念天。",
    "X35n0650_001:0203b21": "異口同音者即共宣懺道或有說言者隨宜說授",
    "X35n0650_001:0203b22": "念佛即圓照三身念法乃深窮實相念僧則事理",
    "X35n0650_001:0203b23": "不二念戒則性德無非念捨則財法無著念天而",
    "X35n0650_001:0203b24": "玅觀第一義六念安心則根塵易淨廣釋六念具",
    "X35n0650_001:0203c01": "如上經(云云)又此六念念佛即能導法念法即是",
    "X35n0650_001:0203c02": "境法念僧即行法次三可知三法既不縱不擴六",
    "X35n0650_001:0203c03": "念亦不竝不別又復為成調伏諸根滿足六度使",
    "X35n0650_001:0203c04": "一一度各具六念故大師云覺檀實諦即念佛念",
    "X35n0650_001:0203c05": "檀法性即念法念智與檀合即念僧念檀能斷惡",
    "X35n0650_001:0203c06": "即念戒念檀能捨一切法即念捨念檀生第一義",
    "X35n0650_001:0203c07": "天即念天檀度既爾餘五例然問直明懺悔其理",
    "X35n0650_001:0203c08": "已足又何意預示六念耶答六念是滅障之元由",
    "X35n0650_001:0203c09": "開心之導首故大師云此六除生死諸障又龍樹",
    "X35n0650_001:0203c10": "云能除種種煩惱煩惱亦無出於根塵也。",
    "X35n0650_001:0203c11": "△如此六法下結示也。",
    "X35n0650_001:0203c12": "如此六法是菩提心生菩薩法。",
    "X35n0650_001:0203c13": "是菩提心者六中已含上求下化即是無上道心",
    "X35n0650_001:0203c14": "萬行由此六念而生故曰生菩薩法故論云善有",
    "X35n0650_001:0203c15": "大福能度眾生即其意也。",
    "X35n0650_001:0203c17": "觀普賢菩薩行法經疏卷上"
}