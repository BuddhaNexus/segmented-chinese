{
    "T29n1563_007:0804c16": "阿毘達磨藏顯宗論卷第七",
    "T29n1563_007:0804c18": "尊者眾賢造",
    "T29n1563_007:0804c19": "三藏法師玄奘奉　詔譯",
    "T29n1563_007:0804c20": "辯差別品第三之三",
    "T29n1563_007:0804c21": "如是已辯得差別相。非得差別其相云何。頌",
    "T29n1563_007:0804c22": "曰。",
    "T29n1563_007:0804c23": "　非得淨無記　　去來世各三",
    "T29n1563_007:0804c24": "　三界不繫三　　許聖道非得",
    "T29n1563_007:0804c25": "　說名異生性　　得法易地捨",
    "T29n1563_007:0804c26": "論曰。性差別者。一切非得。皆唯無覆無記",
    "T29n1563_007:0804c27": "性攝。世差別者。過去未來各有三種。謂過",
    "T29n1563_007:0804c28": "去法及未來法。一一各有三世非得。若現在",
    "T29n1563_007:0804c29": "法。唯有過去未來非得。決定無有現在非得。",
    "T29n1563_007:0805a01": "以現在法與不成就不俱行故。有說現法無",
    "T29n1563_007:0805a02": "現非得。性相違故。現可成法。必與得俱。定",
    "T29n1563_007:0805a03": "無非得。不可成法非得亦無。故現在法無現",
    "T29n1563_007:0805a04": "非得。界差別者。三界繫法及不繫法各三非",
    "T29n1563_007:0805a05": "得。謂欲界繫法有三界非得。色無色界繫及",
    "T29n1563_007:0805a06": "不繫亦爾。定無非得。是無漏者。所以者何。由",
    "T29n1563_007:0805a07": "許聖道非得說名異生性故。如本論言。云何",
    "T29n1563_007:0805a08": "異生性。謂不獲聖法。不獲即是非得異名。如",
    "T29n1563_007:0805a09": "何無漏法可名異生性。不獲何聖法名異生",
    "T29n1563_007:0805a10": "性耶。為總不獲一切聖法。為唯不獲苦法智",
    "T29n1563_007:0805a11": "忍。有說不獲一切聖法。若爾豈不無非異生",
    "T29n1563_007:0805a12": "無一。總成就一切聖法故。若有不獲不雜於",
    "T29n1563_007:0805a13": "獲是異生性。若雜獲者非異生性。故無有失。",
    "T29n1563_007:0805a14": "若爾本論應說純言。不爾離言見義有故。如",
    "T29n1563_007:0805a15": "說此類食水食風。雖無純言而亦知彼純食",
    "T29n1563_007:0805a16": "水風。不雜餘故。有說不獲苦法智忍。然非後",
    "T29n1563_007:0805a17": "捨復成異生。前已永害彼非得故。何緣故知。",
    "T29n1563_007:0805a18": "別有實法說名非得。以契經中說有成就不成",
    "T29n1563_007:0805a19": "就故。如契經言。若成就六法不成就順忍。六",
    "T29n1563_007:0805a20": "法如經。若謂未生聖法眼等。相續分位名異",
    "T29n1563_007:0805a21": "生性。彼違契經。如世尊說。如是名為隨信行",
    "T29n1563_007:0805a22": "者。入正性離生超越異生地。此異生地即異",
    "T29n1563_007:0805a23": "生性。何緣故知。如得捨故。如得異法故名為",
    "T29n1563_007:0805a24": "入。應捨異法故名為超。非於爾時捨曾所得。",
    "T29n1563_007:0805a25": "眼等諸法少分可知。如得未曾所得聖法。故",
    "T29n1563_007:0805a26": "不可謂。未生聖法。眼等相續即異生性。故別",
    "T29n1563_007:0805a27": "有法。唯異生有。遍諸異生。違聖道得名異生",
    "T29n1563_007:0805a28": "性。其理必然。豈不如聖法即說是聖性。成就",
    "T29n1563_007:0805a29": "此性故名聖者。如是異生法應即異生性。成",
    "T29n1563_007:0805b01": "就此性故名異生。此例不然。以諸聖法唯聖",
    "T29n1563_007:0805b02": "者有。可即聖法說為聖性。諸異生法聖者亦",
    "T29n1563_007:0805b03": "有。如何可立為異生性。若異生法唯異生成。",
    "T29n1563_007:0805b04": "遍異生位可異生性。惡趣無想北俱盧等。不",
    "T29n1563_007:0805b05": "遍異生。餘命根等。雖遍異生而聖亦有。傍論",
    "T29n1563_007:0805b06": "已了。今更應思如是非得。何時當捨此法非",
    "T29n1563_007:0805b07": "得。得此法時。或轉易地捨此非得。如聖法非",
    "T29n1563_007:0805b08": "得說名異生性。隨得聖法時捨三界非得。如",
    "T29n1563_007:0805b09": "是住初無漏心者。於苦法智。展轉乃至住金",
    "T29n1563_007:0805b10": "剛喻三摩地者。於阿羅漢所有非得。如其所",
    "T29n1563_007:0805b11": "應隨得此法捨此非得。如是乃至阿羅漢果",
    "T29n1563_007:0805b12": "時解脫者。於阿羅漢不時解脫所有非得。得",
    "T29n1563_007:0805b13": "此法時捨此非得。餘法非得類此應思。又此",
    "T29n1563_007:0805b14": "非得云何名捨。若非得得斷非得非得生。如",
    "T29n1563_007:0805b15": "是名為捨於非得。得與非得雖各有餘。得及",
    "T29n1563_007:0805b16": "非得然非無窮。由得勢力成就本法。及與得",
    "T29n1563_007:0805b17": "得。得得勢力。成就法得。豈成無窮。非得亦",
    "T29n1563_007:0805b18": "應如理思擇。非得非得必不俱生。又從下地",
    "T29n1563_007:0805b19": "生上地時。下地非得一切皆捨。從上生下類",
    "T29n1563_007:0805b20": "此應知。由所依力非得轉故。如是已辯得非",
    "T29n1563_007:0805b21": "得相。同分者何。頌曰。",
    "T29n1563_007:0805b22": "　同分有情等",
    "T29n1563_007:0805b23": "論曰。有別實物名為同分。謂諸有情展轉",
    "T29n1563_007:0805b24": "類等。本論說此名眾同分。一趣等生。諸有情",
    "T29n1563_007:0805b25": "類。所有身形。諸根作用。及飲食等。互相似",
    "T29n1563_007:0805b26": "因。并其展轉相樂欲因。名眾同分。如鮮淨",
    "T29n1563_007:0805b27": "色。業心大種皆是其因。故身形等非唯因業。",
    "T29n1563_007:0805b28": "現見身形。是互相似業所引果。諸根作用及",
    "T29n1563_007:0805b29": "飲食等。有差別故。若謂滿業有差別故。此",
    "T29n1563_007:0805c01": "差別者理不應然。或有身形唯由相似引業",
    "T29n1563_007:0805c02": "所起。以眾同分有差別故。作用等別若身形",
    "T29n1563_007:0805c03": "等唯業果者。隨其所樂作用等事。若捨若",
    "T29n1563_007:0805c04": "行應不得有。此中身形作用樂欲。展轉相似。",
    "T29n1563_007:0805c05": "故名為同分是因義。有別實物是此同因。故",
    "T29n1563_007:0805c06": "名同分。如是同分。世尊唯依諸有情說。非草",
    "T29n1563_007:0805c07": "木等。故契經言。此天同分。此人同分。乃至廣",
    "T29n1563_007:0805c08": "說。故眾同分實有義成。非唯說形色更互相",
    "T29n1563_007:0805c09": "似故。就界趣生處身等別。有無量種有情同",
    "T29n1563_007:0805c10": "分。復有法同分。謂隨蘊處界。是眾同分依故。",
    "T29n1563_007:0805c11": "非情無有。異生同分。入離生時捨。有情同分。",
    "T29n1563_007:0805c12": "入涅槃時捨。豈不異生性即異生同分。此不",
    "T29n1563_007:0805c13": "應然。作用異故。由彼身形作用樂欲互相似",
    "T29n1563_007:0805c14": "因。名為同分。若與聖道成就相違。是異生因。",
    "T29n1563_007:0805c15": "名異生性。入離生時於眾同分亦捨亦得。於",
    "T29n1563_007:0805c16": "異生性捨而不得。同分非色如何得知。有用",
    "T29n1563_007:0805c17": "能生無別事類。由見彼果知有彼故。如見現",
    "T29n1563_007:0805c18": "在業所得果。知有前生曾所造業。又觀行者。",
    "T29n1563_007:0805c19": "現證知故。何不許有非情同分。不應如是",
    "T29n1563_007:0805c20": "責。有太過失故。汝亦許有人天等趣胎卵",
    "T29n1563_007:0805c21": "等生。何不亦許菴羅等趣菉豆等生。又佛",
    "T29n1563_007:0805c22": "世尊曾不說故。但應思擇。何故世尊唯於",
    "T29n1563_007:0805c23": "有情說有同分。非於草等。復云何知如是同",
    "T29n1563_007:0805c24": "分別有實物。且我於中作如是解。由彼草等",
    "T29n1563_007:0805c25": "無有展轉作用樂欲互相似故。於彼不說別",
    "T29n1563_007:0805c26": "有同分。又必因有情草等方生故。唯於有情",
    "T29n1563_007:0805c27": "說有同分。又因先業及現勤勇此法得生。於",
    "T29n1563_007:0805c28": "彼草等二事皆無。故無同分。即由此事證有",
    "T29n1563_007:0805c29": "實物。又木素漆雕畫等像及彼真形。雖有",
    "T29n1563_007:0806a01": "色形展轉相似。而言一實。由此非唯見彼相",
    "T29n1563_007:0806a02": "似。即言是實。要於相似差別物類。方起實",
    "T29n1563_007:0806a03": "言。故知實有此差別法。此實言說由此法生。",
    "T29n1563_007:0806a04": "又前說故。前說云何。謂見身形是互相似業",
    "T29n1563_007:0806a05": "所引果。諸根作用及飲食等有差別故。是諸",
    "T29n1563_007:0806a06": "同分展轉差別。如何於彼更無同分。而起無",
    "T29n1563_007:0806a07": "別覺施設耶。由諸同分是同類事。等因性",
    "T29n1563_007:0806a08": "故即為同類。展轉相似覺施設因。如眼耳等。",
    "T29n1563_007:0806a09": "由大種造方成色性。大種雖無餘大種造而",
    "T29n1563_007:0806a10": "色性成。此應顯成勝論所執總同句義同異",
    "T29n1563_007:0806a11": "句義。若勝論執此二句義。其體非一。剎那",
    "T29n1563_007:0806a12": "非常。無所依止。展轉差別。設令同彼亦無多",
    "T29n1563_007:0806a13": "過。非勝論者執眼等根能行色等。即令釋子",
    "T29n1563_007:0806a14": "捨如是見別作餘解。故彼所難是朋黨言。求",
    "T29n1563_007:0806a15": "正理人不應收採。已辯同分。無想者何。頌",
    "T29n1563_007:0806a16": "曰。",
    "T29n1563_007:0806a17": "　無想無想中　　心心所法滅",
    "T29n1563_007:0806a18": "　異熟居廣果",
    "T29n1563_007:0806a19": "論曰。若生無想有情天中。有法能令心心所",
    "T29n1563_007:0806a20": "滅。名為無想。是實有物。能遮未來心心所法",
    "T29n1563_007:0806a21": "令暫不起。如堰江河。此法一向是無想定所",
    "T29n1563_007:0806a22": "感異熟。由彼無想有情天中無想及色唯是",
    "T29n1563_007:0806a23": "無想定所感異熟果。此定不能引眾同分及",
    "T29n1563_007:0806a24": "命根故。以眾同分及與命根唯是有心第四",
    "T29n1563_007:0806a25": "靜慮所感異熟。彼處餘蘊是共異熟。以生無",
    "T29n1563_007:0806a26": "想有情天中多時有心。謂入無想前及出無",
    "T29n1563_007:0806a27": "想後。然無心位時極長故名無想天。無想有",
    "T29n1563_007:0806a28": "情居在何處。居在廣果。謂廣果天中有高勝",
    "T29n1563_007:0806a29": "處。如中間靜慮名無想天。彼以業生等無間",
    "T29n1563_007:0806b01": "緣為任持食。謂由宿業引眾同分及命根等。",
    "T29n1563_007:0806b02": "由續生心及無間入無想果心牽引資助故。",
    "T29n1563_007:0806b03": "彼亦有過去觸等為任持食。無心位中唯有",
    "T29n1563_007:0806b04": "過去觸等為食。現在食無。有心位中二種俱",
    "T29n1563_007:0806b05": "有。彼諸有情由想起故。從彼處歿。歿已決定",
    "T29n1563_007:0806b06": "生於欲界。非餘處所。先脩定行所感壽量勢",
    "T29n1563_007:0806b07": "力盡故。於彼不能更修定故。如箭射空力盡",
    "T29n1563_007:0806b08": "便墮。若諸有情應生彼處。必有欲界順後受",
    "T29n1563_007:0806b09": "業。如應生彼北俱盧洲。必定應有生天之業",
    "T29n1563_007:0806b10": "已辯無想。二定者何。謂無想定及滅盡定。初",
    "T29n1563_007:0806b11": "無想定。其相云何。頌曰。",
    "T29n1563_007:0806b12": "　如是無想定　　後靜慮求脫",
    "T29n1563_007:0806b13": "　善唯順生受　　非聖得一世",
    "T29n1563_007:0806b14": "論曰。如前所說有法能令心心所滅名為無",
    "T29n1563_007:0806b15": "想。如是復有別法能令心心所滅。名無想定。",
    "T29n1563_007:0806b16": "說如是聲唯顯此定。滅心心所與無想同。由",
    "T29n1563_007:0806b17": "正成辦或極成辦。故名為定。有餘師說。如",
    "T29n1563_007:0806b18": "理等行。故名為定。令心大種平等行故。無想",
    "T29n1563_007:0806b19": "者定。或定無想。名無想定。由厭壞想生此定",
    "T29n1563_007:0806b20": "故。非諸異生能厭壞受。由耽著受而入定故。",
    "T29n1563_007:0806b21": "此定在何地。謂在後靜慮。即在第四靜慮非",
    "T29n1563_007:0806b22": "餘。此不應說。所以者何。此定能感無想異熟。",
    "T29n1563_007:0806b23": "已說無想居廣果天。當說廣果在後靜慮。豈",
    "T29n1563_007:0806b24": "於餘地而修彼因。此責不然曾無說故。未曾",
    "T29n1563_007:0806b25": "有處。說無想定。為無想因。豈不前頌說無想",
    "T29n1563_007:0806b26": "為異熟。於彼釋中說為無想定果。此亦不然。",
    "T29n1563_007:0806b27": "曾未有頌作如是說。今說乃成。何故此定名",
    "T29n1563_007:0806b28": "異生定。為求解脫修此定故。彼執無想是真",
    "T29n1563_007:0806b29": "解脫。執無想定為出離道為證無想。而修此",
    "T29n1563_007:0806c01": "定一切聖者。不執有漏為真解脫及真出離。",
    "T29n1563_007:0806c02": "故說此定名異生定。前說無想是異熟故無",
    "T29n1563_007:0806c03": "記性攝。不說自成。今無想定一向是善。豈不",
    "T29n1563_007:0806c04": "此是異熟因故善性所攝。不說自成。此於無",
    "T29n1563_007:0806c05": "想有情天中為因能招五蘊異熟。不爾頌中",
    "T29n1563_007:0806c06": "猶未說故。又染無記誰復能遮。若爾此中應",
    "T29n1563_007:0806c07": "言純善。不爾離言見義有故。此應准前異生",
    "T29n1563_007:0806c08": "性釋。或唯言善。已顯非餘。此定既是異熟因",
    "T29n1563_007:0806c09": "性。為順何受。唯順生受非順現後及不定受。",
    "T29n1563_007:0806c10": "一類諸師作此定執。理順生受及不定受。所",
    "T29n1563_007:0806c11": "以者何。成此定者。亦容得入正性離生。入已",
    "T29n1563_007:0806c12": "必無現起此定。由約現行說無想定名異生",
    "T29n1563_007:0806c13": "定。非約成就。又許此定。通是此法。外法異",
    "T29n1563_007:0806c14": "生。所得非聖。以諸聖者於無想定如見深坑",
    "T29n1563_007:0806c15": "不樂入故。頌中已說。求解脫言即顯此定唯",
    "T29n1563_007:0806c16": "屬異生。復言非聖便為無用。此初得時為得",
    "T29n1563_007:0806c17": "幾世。此於諸位中如別解脫戒念念別得未",
    "T29n1563_007:0806c18": "曾得故。第一念時非得過去。以無心故不",
    "T29n1563_007:0806c19": "修未來。故初得時唯得一世。謂得現在第",
    "T29n1563_007:0806c20": "二念等。乃至未出亦成過去。出已乃至未",
    "T29n1563_007:0806c21": "捨已來唯成過去。如天眼耳無未來修。唯",
    "T29n1563_007:0806c22": "加行得非離染得。次滅盡定。其相云何。頌",
    "T29n1563_007:0806c23": "曰。",
    "T29n1563_007:0806c24": "　滅盡定亦然　　為靜住有頂",
    "T29n1563_007:0806c25": "　善二受不定　　聖由加行得",
    "T29n1563_007:0806c26": "　成佛得非前　　三十四念故",
    "T29n1563_007:0806c27": "論曰。如前無想定。滅盡定亦然。謂如已離第",
    "T29n1563_007:0806c28": "三靜慮貪者。有法能令心心所滅。名無想",
    "T29n1563_007:0806c29": "定。如是已離無所有處貪者。有法。能令",
    "T29n1563_007:0807a01": "心心所滅。名滅盡定。如是二定差別相者。前",
    "T29n1563_007:0807a02": "無想定為求解脫厭壞於想。以出離想作意為",
    "T29n1563_007:0807a03": "先。而得證入。今滅盡定為求靜住厭壞散動。",
    "T29n1563_007:0807a04": "以止息想作意為先。而得證入。前無想定在",
    "T29n1563_007:0807a05": "色界邊地。今滅盡定在無色邊地。以在非想",
    "T29n1563_007:0807a06": "非非想處所受生身是最上業所牽引故。說",
    "T29n1563_007:0807a07": "名有頂。或有邊際。故名有頂。如樹邊際說",
    "T29n1563_007:0807a08": "名樹頂。唯此地中有滅盡定。何緣下地無此",
    "T29n1563_007:0807a09": "定耶。厭背一切心及邊際心斷。方能得此勝",
    "T29n1563_007:0807a10": "解脫故。謂由二緣立此解脫。一者厭背一切",
    "T29n1563_007:0807a11": "心故。二者邊際心暫斷故。若於下地有此定",
    "T29n1563_007:0807a12": "者。便非厭背一切種心以未能厭上地心故。",
    "T29n1563_007:0807a13": "亦不名為邊際心斷。以上地心猶未斷故。應",
    "T29n1563_007:0807a14": "名厭背少分諸心。亦復應名中際心斷。於三",
    "T29n1563_007:0807a15": "性中前及此定。俱唯是善。非染無記。非諸聖",
    "T29n1563_007:0807a16": "者厭怖散動取染無記為寂靜住。前無想定",
    "T29n1563_007:0807a17": "能順生受及不定受。今滅盡定通順生後及",
    "T29n1563_007:0807a18": "不定受。謂約異熟有順生受。或順後受及不",
    "T29n1563_007:0807a19": "定受。或全不受。謂若下地起此定已。不生上",
    "T29n1563_007:0807a20": "地便般涅槃。此滅盡定能招有頂四蘊異熟。",
    "T29n1563_007:0807a21": "前無想定唯異生得。此滅盡定唯聖者得。非",
    "T29n1563_007:0807a22": "諸異生能起滅定。彼有自地起滅定障猶未",
    "T29n1563_007:0807a23": "斷故。未超有頂見所斷惑。於起滅定畢竟",
    "T29n1563_007:0807a24": "無能非諸異生能超有頂見所斷惑。故唯聖",
    "T29n1563_007:0807a25": "者得滅盡定。一切聖者得有頂時。皆得如斯",
    "T29n1563_007:0807a26": "滅盡定不。應言不得。由此定非離染得故。",
    "T29n1563_007:0807a27": "由何而得。由加行得。要由加行方證得故。如",
    "T29n1563_007:0807a28": "無想定初證得時。唯得現在。不得過去。不",
    "T29n1563_007:0807a29": "修未來。要由心力方能修故。第二念等乃至",
    "T29n1563_007:0807b01": "未捨亦成過去。世尊亦以加行得耶。不爾云",
    "T29n1563_007:0807b02": "何成佛時得。彼謂世尊盡智時得。豈不盡智",
    "T29n1563_007:0807b03": "於成佛時亦不名得。況滅盡定。以諸菩薩住",
    "T29n1563_007:0807b04": "金剛喻三摩地時名得盡智。得體生時名為",
    "T29n1563_007:0807b05": "得故。於成佛時應說盡智。不由加行而現在",
    "T29n1563_007:0807b06": "前。暫起欲樂現在前時。一切圓德隨樂起故。",
    "T29n1563_007:0807b07": "非佛身中所有功德成佛時得。如何可說佛",
    "T29n1563_007:0807b08": "盡智時得滅盡定。由菩薩時永離一切煩惱",
    "T29n1563_007:0807b09": "染故。令佛身中功德得起。故說如來所有功",
    "T29n1563_007:0807b10": "德皆離染得。故彼所言亦有過失。隨宜為彼",
    "T29n1563_007:0807b11": "而釋通者。謂於近事而說遠聲。或金剛喻三",
    "T29n1563_007:0807b12": "摩地時。必成佛故亦名成佛。無間剎那定成",
    "T29n1563_007:0807b13": "佛故。且置斯事。世尊曾未起滅盡定得盡智",
    "T29n1563_007:0807b14": "時。如何得成俱分解脫。永離定障故。捨不成",
    "T29n1563_007:0807b15": "就故。於起滅定得自在故。如已起者成俱解",
    "T29n1563_007:0807b16": "脫。西方師說。菩薩學位先起此定。後得菩提。",
    "T29n1563_007:0807b17": "迦濕彌羅國毘婆沙師說。非前起滅定後方",
    "T29n1563_007:0807b18": "生盡智。何因此國毘婆沙師。知盡智前未起",
    "T29n1563_007:0807b19": "滅定。何為不責西方起因。且我迦濕彌羅國",
    "T29n1563_007:0807b20": "說三十四念得菩提故。謂諸菩薩決定先於",
    "T29n1563_007:0807b21": "無所有處已得離貪方入見道。不復須斷平",
    "T29n1563_007:0807b22": "地煩惱。三十四念得大菩提。諦現觀中有十",
    "T29n1563_007:0807b23": "六念。離有頂貪有十八念。謂斷有頂九品煩",
    "T29n1563_007:0807b24": "惱。有九無間九解脫道。如是十八足前十六",
    "T29n1563_007:0807b25": "成三十四。於此中間無容得起不同類心。故",
    "T29n1563_007:0807b26": "於前位決定無容起滅盡定。若於前位起滅",
    "T29n1563_007:0807b27": "盡定。便越期心。然諸菩薩決定不越要期心",
    "T29n1563_007:0807b28": "故。如是善成三十四念得菩提故。為非前因。",
    "T29n1563_007:0807b29": "雖已說二定有多同異相。而於其中復有同",
    "T29n1563_007:0807c01": "異頌曰。",
    "T29n1563_007:0807c02": "　二定依欲色　　滅定初人中",
    "T29n1563_007:0807c03": "論曰。言二定者。謂無想定及滅盡定。此二俱",
    "T29n1563_007:0807c04": "依欲色二界而得現起。然於此中有說唯在",
    "T29n1563_007:0807c05": "下三靜慮入無想定。非在第四。勿因與果",
    "T29n1563_007:0807c06": "極相隣逼。有說亦在第四靜慮入無想定。除",
    "T29n1563_007:0807c07": "無想天。以生彼天受彼果故。有餘師說。唯在",
    "T29n1563_007:0807c08": "欲界入無想定。非在色界。彼違論文。謂本論",
    "T29n1563_007:0807c09": "言。或有是色有。此有非五行。謂色廛有情。",
    "T29n1563_007:0807c10": "或生有想天。住不同類心。若入無想定。若",
    "T29n1563_007:0807c11": "入滅盡定。或生無想天。已得入無想。是謂是",
    "T29n1563_007:0807c12": "色有。此有非五行。由此證知。如是二定俱依",
    "T29n1563_007:0807c13": "欲色而得現起。是名同相。言異相者。謂無想",
    "T29n1563_007:0807c14": "定。欲色二界皆得初起。滅定初起唯在人",
    "T29n1563_007:0807c15": "中。謂滅盡定唯在人中。得初修起唯人中有。",
    "T29n1563_007:0807c16": "說者釋者。及有強盛加行力故。有在人中",
    "T29n1563_007:0807c17": "初修得已。由退為先方生色界。依色界身",
    "T29n1563_007:0807c18": "後復修起。非在無色能入滅定。無所依故。",
    "T29n1563_007:0807c19": "命根必依色心而轉。若在無色入滅定者。色",
    "T29n1563_007:0807c20": "心俱無。命根應斷。諸蘊展轉相依而住故。",
    "T29n1563_007:0807c21": "無有情唯具一蘊。又心心所不相離。故亦無",
    "T29n1563_007:0807c22": "有情唯具三蘊。何因故知。滅定有退。准鄔陀",
    "T29n1563_007:0807c23": "夷契經義故。經言。具壽有諸苾芻。先於此處。",
    "T29n1563_007:0807c24": "具淨尸羅。具三摩地。具般羅若。能數入出滅",
    "T29n1563_007:0807c25": "受想定斯有是處。應如實知。彼於現法或臨",
    "T29n1563_007:0807c26": "終位。不能勤修令解滿足。從此身壞超段食",
    "T29n1563_007:0807c27": "天。隨受一處意成天身。於彼生已復數入出",
    "T29n1563_007:0807c28": "滅受想定。亦有是處。應如實知。此意成天",
    "T29n1563_007:0807c29": "身。佛說是色界滅受想定。唯在有頂。若得",
    "T29n1563_007:0808a01": "此定必無退者。不應得往色界受生。如是廣",
    "T29n1563_007:0808a02": "釋二定異相總有六門。謂地加行相續異熟",
    "T29n1563_007:0808a03": "順受初起有差別。故今應思擇。滅盡定中。總",
    "T29n1563_007:0808a04": "滅一切心心所法。何緣唯說滅受想定。厭",
    "T29n1563_007:0808a05": "逆彼二生此定故。謂想與受能為見愛雜染",
    "T29n1563_007:0808a06": "所依故偏厭。逆如是二法多諸過患。如立蘊",
    "T29n1563_007:0808a07": "中已廣分別。故偏厭逆入滅盡定。此滅定位",
    "T29n1563_007:0808a08": "決定無心。以一切心皆與受想俱生滅故。如",
    "T29n1563_007:0808a09": "契經說。眼及色為緣生於眼識。三和合觸俱",
    "T29n1563_007:0808a10": "起受想思。乃至廣說。曾無處言。有第七識。可",
    "T29n1563_007:0808a11": "執彼識離受想生。此經俱言。顯同時起。蘆束",
    "T29n1563_007:0808a12": "相依為譬喻故。說心心所生緣等故。非此定",
    "T29n1563_007:0808a13": "中唯想受滅。此中亦說。意行滅故。若此定中",
    "T29n1563_007:0808a14": "心不滅者。想受二種亦應不滅。能生彼觸應",
    "T29n1563_007:0808a15": "亦有故。由此滅定必無有心。然定後心復得",
    "T29n1563_007:0808a16": "生者。定前心作等無間緣所引攝故。又加行",
    "T29n1563_007:0808a17": "中要期勢力所引發故。滅盡定體應知實有。",
    "T29n1563_007:0808a18": "能遮礙心令不生故。若謂定前心遮礙餘心",
    "T29n1563_007:0808a19": "者。則應餘心畢竟不起。若謂有根身能起餘",
    "T29n1563_007:0808a20": "心者。應一切時諸識頓起。說依前心後心起",
    "T29n1563_007:0808a21": "者。以無第二等無間緣。雖有同時所依境界。",
    "T29n1563_007:0808a22": "而無一切境識頓生。若執不待自類因緣待",
    "T29n1563_007:0808a23": "有根身識便起者。彼一切位一切境識。何法",
    "T29n1563_007:0808a24": "為礙起不同時。是故唯應依心心起。非前定",
    "T29n1563_007:0808a25": "心。力能遮礙餘心。由此故知。離前心外定有",
    "T29n1563_007:0808a26": "別法能遮礙心由此法故。於無心位。雖有心",
    "T29n1563_007:0808a27": "因而心不起。即此別法名滅盡定。體是有為。",
    "T29n1563_007:0808a28": "實而非假。脩觀行者。由定前心要期願力",
    "T29n1563_007:0808a29": "所引發故。令滅盡定勢力漸微。至都盡位無",
    "T29n1563_007:0808b01": "遮礙用。意法為緣還生意識。由此准釋前無",
    "T29n1563_007:0808b02": "想定及與無想。隨其所應已辯二定。命根者",
    "T29n1563_007:0808b03": "何。頌曰。",
    "T29n1563_007:0808b04": "　命根體即壽　　能持煖及識",
    "T29n1563_007:0808b05": "論曰。命體即壽。故本論言。云何命根。謂三",
    "T29n1563_007:0808b06": "界壽。異名雖爾自體未詳。應更指陳。何法名",
    "T29n1563_007:0808b07": "壽。謂有別法。能持煖識。說名為壽。故世尊",
    "T29n1563_007:0808b08": "言。",
    "T29n1563_007:0808b09": "　壽煖及與識　　三法捨身時",
    "T29n1563_007:0808b10": "　所捨身僵仆　　如木無思覺",
    "T29n1563_007:0808b11": "若爾此壽何法能持。此壽能持。我說是業。一",
    "T29n1563_007:0808b12": "向是業異熟果故。一期生中常隨轉故。煖非",
    "T29n1563_007:0808b13": "一向業異熟果。識二俱非。雖有一期常隨轉",
    "T29n1563_007:0808b14": "處。而非一向是業異熟。故不可說識由業持。",
    "T29n1563_007:0808b15": "是故說壽能持煖識。非非業感。識流轉中業",
    "T29n1563_007:0808b16": "有少分能持功用。一同分中異熟生識斷而更",
    "T29n1563_007:0808b17": "續。唯壽力持復如何知壽能持煖。要有壽者",
    "T29n1563_007:0808b18": "方有煖故。諸無煖者亦見有壽。故知壽體非",
    "T29n1563_007:0808b19": "煖所持。由此故知。別有實法彼力能持有情",
    "T29n1563_007:0808b20": "煖識。說名為壽。此即命根。如是命根非唯依",
    "T29n1563_007:0808b21": "身。無色亦有故。非唯依心。無心亦有故。若爾",
    "T29n1563_007:0808b22": "依何。依先世業及現同分。其眾同分亦准命",
    "T29n1563_007:0808b23": "根。命行壽行有何差別。若生法壽名為命行。",
    "T29n1563_007:0808b24": "不生法壽說為壽行。有作是言。非所棄捨名",
    "T29n1563_007:0808b25": "為命行。是所棄捨名為壽行。復有說言。若",
    "T29n1563_007:0808b26": "神足果名為命行。若先業果名為壽行。復有",
    "T29n1563_007:0808b27": "說者。若明增上生名為命行。無明增上生名",
    "T29n1563_007:0808b28": "為壽行。或有說者。唯離貪者相續所得。名為",
    "T29n1563_007:0808b29": "命行。亦有貪者相續所得。名為壽行。是為命",
    "T29n1563_007:0808c01": "行。壽行差別。已辯命根。何謂諸相。此有四。",
    "T29n1563_007:0808c02": "四者何。頌曰。",
    "T29n1563_007:0808c03": "　相謂諸有為　　生住異滅性",
    "T29n1563_007:0808c04": "論曰。如是四種是有為相。顯彼性故得彼相",
    "T29n1563_007:0808c05": "名。依此說有諸行種類。此中生者。謂有別",
    "T29n1563_007:0808c06": "法。是行生位。無障勝因。由能引攝令其生",
    "T29n1563_007:0808c07": "故。能引攝者。謂彼生時此法能為彼勝緣",
    "T29n1563_007:0808c08": "性。雖諸行起皆得名生。然此生名。但依諸",
    "T29n1563_007:0808c09": "行生位無障勝因而立諸行。必藉前生俱生",
    "T29n1563_007:0808c10": "同類異類緣力故。起思因果。中當廣顯。示前",
    "T29n1563_007:0808c11": "生同類異類緣。中同類緣強隨彼起故。俱生",
    "T29n1563_007:0808c12": "緣內無同類緣。異類緣中有偏勝者。如緣眼",
    "T29n1563_007:0808c13": "色眼識生中。說眼為因。色為緣性。雖隨闕",
    "T29n1563_007:0808c14": "一眼識不生而眼識生。隨眼非色。是近緣性",
    "T29n1563_007:0808c15": "故說為因。眼識俱生一果諸法。為緣助識",
    "T29n1563_007:0808c16": "力勝非眼。又於俱起一果法中。自有相生力",
    "T29n1563_007:0808c17": "偏勝者。如風望火風助火力。令其熾然世極",
    "T29n1563_007:0808c18": "成故。現見異聚風偏順火。故可比度同聚必",
    "T29n1563_007:0808c19": "然。是故俱生諸行緣內生力勝者。偏立生名。",
    "T29n1563_007:0808c20": "此生功能。於生初念無漏諸得其相最顯。",
    "T29n1563_007:0808c21": "既於此處見有勝能。可比度餘。應知亦有。住",
    "T29n1563_007:0808c22": "謂別法。是已生未壞諸行。引自果無障勝因。",
    "T29n1563_007:0808c23": "如諸行生必待別法。為勝因助引果勝用。亦",
    "T29n1563_007:0808c24": "應必待別法為因。非對法者所許諸行。待眾",
    "T29n1563_007:0808c25": "因緣體暫有位。對法諸師說為現在。亦說",
    "T29n1563_007:0808c26": "有住。諸行爾時引自果故。又即於此立為作",
    "T29n1563_007:0808c27": "用。世尊亦言。諸行暫住。又說諸色有生住時。",
    "T29n1563_007:0808c28": "此不可言據相續說。一剎那頃亦苦性故。相",
    "T29n1563_007:0808c29": "續必覽剎那成故。諸有為相但依相續。前",
    "T29n1563_007:0809a01": "後建立。理必不成。故有別法能為諸行引果",
    "T29n1563_007:0809a02": "作用無障近因。對法諸師說此為住。異謂別",
    "T29n1563_007:0809a03": "法。是一切行自類相續。後異前因不可無",
    "T29n1563_007:0809a04": "因。自然有異。同一識相前後相續。轉變無因。",
    "T29n1563_007:0809a05": "理不成故。生無色界受等相續念念變易。此",
    "T29n1563_007:0809a06": "用最顯見無色界。有異勝能可比度餘。應知",
    "T29n1563_007:0809a07": "亦有。滅謂別法是俱生行。念念滅壞。無障",
    "T29n1563_007:0809a08": "勝因。不可執無為滅相體。無從緣起理不成",
    "T29n1563_007:0809a09": "故。亦不應說有生滅故。又契經言。應知生",
    "T29n1563_007:0809a10": "滅緣無境智。理必非有。故不可說無為滅",
    "T29n1563_007:0809a11": "相。又如生法。由別生生。滅法亦應由別滅",
    "T29n1563_007:0809a12": "滅。總言性者。是實體義。若有為相有四體別。",
    "T29n1563_007:0809a13": "何故契經但說三種。契經為顯有為無為德",
    "T29n1563_007:0809a14": "失差別。故不說住。或若有相唯表有為。契",
    "T29n1563_007:0809a15": "經偏說非住相體。唯表有為。常亦有故。非",
    "T29n1563_007:0809a16": "此不說是無住因。餘經說行有生滅法。非無",
    "T29n1563_007:0809a17": "異法。此亦應爾。雖有四相隨所化宜。隱住說",
    "T29n1563_007:0809a18": "三。而無有失。或此經中已密說住。無唯聲",
    "T29n1563_007:0809a19": "故。或此經中住異合說。若不爾者。但應言",
    "T29n1563_007:0809a20": "異為顯有為住必兼異。不同無為有住無異。",
    "T29n1563_007:0809a21": "非此經中言住異者。顯住即異。但顯有為有",
    "T29n1563_007:0809a22": "起有盡有住有異。無為有住無所餘三。故諸",
    "T29n1563_007:0809a23": "有為與無為別。由斯對法說諸有為定有四",
    "T29n1563_007:0809a24": "相。理無傾動。此生等相既是有為。應更別有",
    "T29n1563_007:0809a25": "生等四相。若更有相便致無窮。彼更有餘生",
    "T29n1563_007:0809a26": "等相故。實許更有然非無窮。所以者何。頌",
    "T29n1563_007:0809a27": "曰。",
    "T29n1563_007:0809a28": "　此有生生等　　於八一有能",
    "T29n1563_007:0809a29": "論曰。此中有言。兼顯定義。意顯此有唯四",
    "T29n1563_007:0809b01": "非餘。此謂前說四種本相。生生等者。謂四",
    "T29n1563_007:0809b02": "隨相。即是生之生生。乃至滅之滅滅。諸行有",
    "T29n1563_007:0809b03": "為。由四本相。本相有為由四隨相。世尊何處",
    "T29n1563_007:0809b04": "說隨相耶。有契經言。老死起故。此經亦說。定",
    "T29n1563_007:0809b05": "有隨相。謂生等相。亦是有為故。生生等相亦",
    "T29n1563_007:0809b06": "起等性故。契經既說。有三有為之有為相。有",
    "T29n1563_007:0809b07": "為之起亦可了知。盡及住異亦可了知。故知",
    "T29n1563_007:0809b08": "此中亦攝隨相。又於諸相皆有亦言。故此經",
    "T29n1563_007:0809b09": "中亦說隨相。言有為之起。亦可了知者。起",
    "T29n1563_007:0809b10": "即本相生亦表生。生義盡及住異亦可知言",
    "T29n1563_007:0809b11": "類起亦言應如理釋。若不爾者。何用亦言。故",
    "T29n1563_007:0809b12": "契經中。於無為法說尚無有起等可知。此意",
    "T29n1563_007:0809b13": "說言。諸無為法尚無生等本相可知。況生生",
    "T29n1563_007:0809b14": "等隨相可得。若不爾者。應但說無起等可知",
    "T29n1563_007:0809b15": "不應言尚。又薄伽梵。於契經中說諸有為相",
    "T29n1563_007:0809b16": "復有相故。契經說色有起盡。此復應知。亦",
    "T29n1563_007:0809b17": "有起盡乃至廣說。由此故知。相復有相。若",
    "T29n1563_007:0809b18": "爾本相如所相法。一一應有四種隨相。此復",
    "T29n1563_007:0809b19": "各四。展轉無窮。無斯過失。四本四隨。於八於",
    "T29n1563_007:0809b20": "一。功能別故。為親緣用。名曰功能。謂四本",
    "T29n1563_007:0809b21": "相。一一皆於八法有用。四種隨相一一皆於",
    "T29n1563_007:0809b22": "一法有用。其義云何。謂法生時并其自體九",
    "T29n1563_007:0809b23": "法俱起。自體為一。相隨相八本相中生。除",
    "T29n1563_007:0809b24": "其自性能為親緣生餘八法。諸法於自體無",
    "T29n1563_007:0809b25": "生等用故。隨相生生為親緣用。於九法內唯",
    "T29n1563_007:0809b26": "生本生。此生一生。多由功能別故生性。既",
    "T29n1563_007:0809b27": "無異功能何有別如受領納。性雖無異而有",
    "T29n1563_007:0809b28": "功能損益差別。又本相隨相境有多少。如五",
    "T29n1563_007:0809b29": "識意識境有少。多謂為親緣令引自果作用",
    "T29n1563_007:0809c01": "得起。是生功能。本相中住。亦除自性。能為親",
    "T29n1563_007:0809c02": "緣。住餘八法。隨相住住。能為親緣。於九法中",
    "T29n1563_007:0809c03": "唯住本住。謂為親緣。令法暫住。能引自果。是",
    "T29n1563_007:0809c04": "住功能本相中異。除其自性。能為親緣。異餘",
    "T29n1563_007:0809c05": "八法。隨相異異。能為親緣。於九法中唯異本",
    "T29n1563_007:0809c06": "異。謂為親緣令引自果作用衰損。是異功能。",
    "T29n1563_007:0809c07": "本相中滅。除其自性。能為親緣。滅餘八法。隨",
    "T29n1563_007:0809c08": "相滅滅。能為親緣。於九法中。唯滅本滅。謂為",
    "T29n1563_007:0809c09": "親緣令引自果。作用滅壞是滅功能。是故生",
    "T29n1563_007:0809c10": "等相復有相隨。相唯四無無窮失。",
    "T29n1563_007:0809c11": "說一切有部顯宗論卷第七"
}