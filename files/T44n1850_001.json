{
    "T44n1850_001:0422b14": "No. 1850 [cf. No. 1667]",
    "T44n1850_001:0422b15": "大乘起信論裂網疏卷第一",
    "T44n1850_001:0422b17": "靈峰蕅益沙門智旭述",
    "T44n1850_001:0422b18": "[0422b18] 佛祖之道。以心傳心。菩薩造論通經。亦唯此",
    "T44n1850_001:0422b19": "一大事。故云。十方諦求。更無餘乘。縱令曲為",
    "T44n1850_001:0422b20": "群機。循循善誘。從實施權。說種種道。譬如三",
    "T44n1850_001:0422b21": "草二木。受潤不同。而能潤之雨。原只一味。故",
    "T44n1850_001:0422b22": "云。如食石蜜。中邊皆甜。又云。粗言及細語。皆",
    "T44n1850_001:0422b23": "歸第一義。豈應封文失旨。橫執名相。剖判虛",
    "T44n1850_001:0422b24": "空也哉。且如彌勒世尊。&#x8FF9;居補處。本必難思。",
    "T44n1850_001:0422b25": "無著。天親。既是龍華輔弼。則與文殊普賢何",
    "T44n1850_001:0422b26": "異。至於馬鳴龍樹。並屬金口授記。傳佛心宗。",
    "T44n1850_001:0422b27": "其所著述。決定不當互相乖異。乃後世講師。",
    "T44n1850_001:0422b28": "輒妄判曰。天親識論。是立相始教。龍樹中論。",
    "T44n1850_001:0422b29": "是破相始教。馬鳴起信。是終教兼頓。並未是",
    "T44n1850_001:0422c01": "圓。嗚呼。其亦不思甚矣。夫天親宗瑜伽而立",
    "T44n1850_001:0422c02": "唯識。先以唯識破我法二執。次明識亦如幻。",
    "T44n1850_001:0422c03": "非真實有。故亦名為破色心論。今乃目之為",
    "T44n1850_001:0422c04": "立相教。可乎。龍樹依甚深般若。遍蕩四性情",
    "T44n1850_001:0422c05": "執以顯法性。故曰。欲具足一切佛法者。當學",
    "T44n1850_001:0422c06": "般若。又曰。若以無此空。一切無所作。以有空",
    "T44n1850_001:0422c07": "義故。一切皆得成。今乃目之為破相教。可乎。",
    "T44n1850_001:0422c08": "馬鳴以一心真如門。顯甚深般若隨智說。以",
    "T44n1850_001:0422c09": "一心生滅門。顯瑜伽八識隨情說。真如。即一",
    "T44n1850_001:0422c10": "真法界。統事理而泯絕事理者也。生滅。即全",
    "T44n1850_001:0422c11": "理所成之事。全事無性之理也。二門不離一",
    "T44n1850_001:0422c12": "心。則無一生滅而非全體真如。無一真如而",
    "T44n1850_001:0422c13": "不全具生滅。即事事無礙法界也。今乃謂其",
    "T44n1850_001:0422c14": "不同唯識中論。仍非圓極一乘。可乎。況經論",
    "T44n1850_001:0422c15": "中。並謂真如與一切法。如水與波。不一不異。",
    "T44n1850_001:0422c16": "誠證具在。何容偏執。蓋若言定一。則真如不",
    "T44n1850_001:0422c17": "生滅。應一切法亦不生滅。或一切法生滅。應真",
    "T44n1850_001:0422c18": "如亦生滅。固為不可。若言定異。則真如非即",
    "T44n1850_001:0422c19": "一切法之實性。應在一切法外。別有方隅。不",
    "T44n1850_001:0422c20": "常不遍。尤為不可。故起信謂真如受熏者。譬",
    "T44n1850_001:0422c21": "如觸波之時。即觸於水。所以破定異之執。初",
    "T44n1850_001:0422c22": "未嘗言真如隨熏轉變也。唯識謂真如不受",
    "T44n1850_001:0422c23": "熏者。譬如波動之時。濕性不動。所以破定一之",
    "T44n1850_001:0422c24": "執。初未嘗言別有凝然真如也(唯識論云。不同餘宗。離色心等有實",
    "T44n1850_001:0422c25": "常法。名曰真如。又云。真如即是唯識實性。明文彰灼若此。後人乃以凝然真如誣謗唯識。罪何如哉)。然則",
    "T44n1850_001:0422c26": "唯識所謂真故相無別。即起信一心真如門",
    "T44n1850_001:0422c27": "也。唯識所謂俗故相有別。即起信一心生滅",
    "T44n1850_001:0422c28": "門也。楞伽經云。諸識有三種相。謂轉相。業",
    "T44n1850_001:0422c29": "相。真相。宗鏡釋云。起心名轉。八俱起故。皆",
    "T44n1850_001:0423a01": "有生滅。故名轉相。動則是業。八識皆動。盡名",
    "T44n1850_001:0423a02": "業相。八之真性。盡名真相。由此觀之。起信唯",
    "T44n1850_001:0423a03": "識。皆宗楞伽明矣。宗本既同。則諸名義。自不",
    "T44n1850_001:0423a04": "相違。乃註疏家不能以義定名。漫爾依名",
    "T44n1850_001:0423a05": "定義。致令二論乖同水火。可不哀哉。此大乘",
    "T44n1850_001:0423a06": "起信論。藏有二本。一是梁真諦譯。一是唐實",
    "T44n1850_001:0423a07": "叉難陀譯。二譯對閱。唐本更為文顯義順。但",
    "T44n1850_001:0423a08": "舊既流通梁本。私心弗敢自專。敬以鬮決於",
    "T44n1850_001:0423a09": "佛。拈得宜解唐本。遂殫一隙微明。剖盡兩宗",
    "T44n1850_001:0423a10": "迷執。名之為裂網疏云。癸巳十月十有八日",
    "T44n1850_001:0423a11": "下筆故敘。",
    "T44n1850_001:0423a12": "[0423a12] 釋此為二。初釋題。二釋文。今初。",
    "T44n1850_001:0423a13": "[0423a13] 大乘起信論(馬鳴菩薩造唐三藏法師實叉難陀譯) 題目五字。",
    "T44n1850_001:0423a14": "四別。一通。略而言之。三重能所。大乘起信。",
    "T44n1850_001:0423a15": "猶云起大乘信。即是別題。論之一字。即是通",
    "T44n1850_001:0423a16": "題。言三重者。一。論為能起。大乘信為所起。",
    "T44n1850_001:0423a17": "二。信為能信。大乘為所信。三。大為能揀。乘",
    "T44n1850_001:0423a18": "為所揀也。釋此為三。初釋大乘。二釋起信。三",
    "T44n1850_001:0423a19": "釋論字。初釋大乘為二。初分釋。次合釋。分釋",
    "T44n1850_001:0423a20": "復二。初釋大。次釋乘。初釋大者。絕待無外。",
    "T44n1850_001:0423a21": "強名曰大。即是直指眾生現前介爾心性。法",
    "T44n1850_001:0423a22": "爾具足體大相大用大三種義故。謂只此現",
    "T44n1850_001:0423a23": "前介爾之心。隨緣不變。全體真如。名為體大。",
    "T44n1850_001:0423a24": "只此全妄即真體中。本具恒沙稱性功德。在",
    "T44n1850_001:0423a25": "凡不減。在聖不增。名為相大。只此心性體相。",
    "T44n1850_001:0423a26": "不變隨緣。出生十界染淨因果。達此緣生無",
    "T44n1850_001:0423a27": "性。便能翻染成淨。名為用大。言體。則體外別",
    "T44n1850_001:0423a28": "無相用。如濕外別無水波。故體絕待。言相。則",
    "T44n1850_001:0423a29": "相外別無體用。如水外別無濕波。故相絕待。",
    "T44n1850_001:0423b01": "言用。則用外別無體相。如波外別無濕水。故",
    "T44n1850_001:0423b02": "用絕待。如此三大。不一不異。不可思議。唯是",
    "T44n1850_001:0423b03": "一心。故言大也。次釋乘者。約喻為名。運載為",
    "T44n1850_001:0423b04": "義。即是直指眾生現前介爾心性。法爾運載",
    "T44n1850_001:0423b05": "至於佛地。自利利他。無休息故。名為乘也。心",
    "T44n1850_001:0423b06": "性體大。即是理乘。&#x4E98;古&#x4E98;今。恒不變故。心性",
    "T44n1850_001:0423b07": "相大。即是隨乘。不離不脫。恒相應故。心性用",
    "T44n1850_001:0423b08": "大。即是得乘。如輪王七寶。自在成就故。性具",
    "T44n1850_001:0423b09": "三大。總名理乘。無三體故。照性成修。修時三",
    "T44n1850_001:0423b10": "大。總名隨乘。順法性故。從因剋果。果時三",
    "T44n1850_001:0423b11": "大。總名得乘。極自在故。性修不二。因果不",
    "T44n1850_001:0423b12": "二。故目此現前介爾心性以為乘也。初分釋",
    "T44n1850_001:0423b13": "竟。次合釋者。雖復眾生現前介爾心性。即是",
    "T44n1850_001:0423b14": "不可思議大乘。而迷悟因緣染淨熏習。遂有",
    "T44n1850_001:0423b15": "十法界異。謂若迷此一心而起見思十惡。則",
    "T44n1850_001:0423b16": "運載眾生入三惡道。名為跛驢壞車。若知畏",
    "T44n1850_001:0423b17": "三塗苦。修行十善。及諸色無色定。則運載眾",
    "T44n1850_001:0423b18": "生到三善道。更能畏三界苦。修行出世戒定",
    "T44n1850_001:0423b19": "慧學。永脫苦輪。則運載眾生。入涅槃城。名為",
    "T44n1850_001:0423b20": "羊車。若知十二因緣。本自無性。體其本空。永",
    "T44n1850_001:0423b21": "息惑業苦輪。則亦運載眾生入涅槃城。雖乏",
    "T44n1850_001:0423b22": "大悲。猶作眾生增上福田。名為鹿車。若念自",
    "T44n1850_001:0423b23": "他同在苦輪。志願兼濟。具足大悲。發起弘誓。",
    "T44n1850_001:0423b24": "普能運載眾生。漸趣無上大涅槃城。名為牛",
    "T44n1850_001:0423b25": "車。若了達此現前介爾心性。即是不可思議",
    "T44n1850_001:0423b26": "大乘。深觀動心即不生滅。即得入於真如之",
    "T44n1850_001:0423b27": "門。始從名字。運至觀行。乃至究竟。自運功",
    "T44n1850_001:0423b28": "畢。運他不休。名為大白牛車。今言大乘。正指",
    "T44n1850_001:0423b29": "大白牛車。揀非門外三車故也。復次一切眾",
    "T44n1850_001:0423c01": "生。雖復迷此心性。舉體為壞驢車及三車等。",
    "T44n1850_001:0423c02": "然此心性。隨緣不變。未嘗不即究竟大乘。譬",
    "T44n1850_001:0423c03": "如真金。雖復用作種種穢器。及諸雜器。而金",
    "T44n1850_001:0423c04": "性不改。貴重如故。苟知穢器體即真金。即於",
    "T44n1850_001:0423c05": "穢器得真金用。是故光照阿鼻。不難十地頓",
    "T44n1850_001:0423c06": "超。放下屠刀。便是千佛一數。鸚鵡念佛而焚",
    "T44n1850_001:0423c07": "得舍利。白鴿聞經而轉身作祖。故直指此一",
    "T44n1850_001:0423c08": "切眾生迷妄心性為大乘也。前以大揀小。約",
    "T44n1850_001:0423c09": "對待說。亦即生滅門義。後即小成大。約絕待",
    "T44n1850_001:0423c10": "說。亦即真如門義。一切眾生現前介爾之心。",
    "T44n1850_001:0423c11": "法爾具此二門。不相離故。故名為大乘也。初",
    "T44n1850_001:0423c12": "釋大乘竟。二釋起信亦二。初分釋。次合釋。分",
    "T44n1850_001:0423c13": "釋復二。初釋起。次釋信。初釋起者。問。一切",
    "T44n1850_001:0423c14": "諸法。無生無起。云何乃言起耶。答。法性無",
    "T44n1850_001:0423c15": "起。亦無不起。若但言起。即失真如門義。若但",
    "T44n1850_001:0423c16": "言不起。即失生滅門義。若言亦起亦不起。即",
    "T44n1850_001:0423c17": "互相違。若言非起非不起。即成戲論。當知四",
    "T44n1850_001:0423c18": "句皆不可說。若不墮情執。順四悉檀。則有因",
    "T44n1850_001:0423c19": "緣故。亦可得說。今言起者。乃非起非不起而",
    "T44n1850_001:0423c20": "論起耳。何者。一心絕待。本無能信所信之殊。",
    "T44n1850_001:0423c21": "而迷此一心。則起無量疑惑。如水成&#x6C37;。翻此",
    "T44n1850_001:0423c22": "迷惑。遂起圓常正信。如&#x6C37;還成水。迷悟雖分。",
    "T44n1850_001:0423c23": "一性不動。故非起。性無增減。迷悟宛然。故非",
    "T44n1850_001:0423c24": "不起。是則起即不起。不起而起。約此論起。妙",
    "T44n1850_001:0423c25": "在其中。蓋雖熾然起信。仍唯一心。仍無能信",
    "T44n1850_001:0423c26": "所信之異。無能無所。而能而所。能所皆即",
    "T44n1850_001:0423c27": "一心法界。如燈有照。還照於燈。故云。自心",
    "T44n1850_001:0423c28": "起信。還信自心。是為無上性起法門。次釋信",
    "T44n1850_001:0423c29": "者。據唯識論。於諸善心所中。最為上首。謂於",
    "T44n1850_001:0424a01": "實德能深忍樂欲。心淨為性。對治不信。樂善",
    "T44n1850_001:0424a02": "為業。釋云。然信差別。略有三種。一信實有。",
    "T44n1850_001:0424a03": "謂於諸法實事理中。深信忍故。二信有德。謂",
    "T44n1850_001:0424a04": "於二寶真淨德中。深信樂故。三信有能。謂於",
    "T44n1850_001:0424a05": "一切世出世善。深信有力。能得樂果。能成聖",
    "T44n1850_001:0424a06": "道。起希望故。由斯對治不信彼心。愛樂證修",
    "T44n1850_001:0424a07": "世出世善。(文)今論中云。信有四種。一信根本。",
    "T44n1850_001:0424a08": "謂樂念真如法故。二信佛具無邊德。謂常樂",
    "T44n1850_001:0424a09": "禮敬供養。聞法修行。迴向一切智故。三信法",
    "T44n1850_001:0424a10": "有大利益。謂常樂修行諸波羅蜜故。四信正",
    "T44n1850_001:0424a11": "行僧。謂常供養諸菩薩眾。正修自利利他行",
    "T44n1850_001:0424a12": "故。(文)應知識論一信實有。即同今論一信根",
    "T44n1850_001:0424a13": "本。識論二信有德。三信有能。即合今論第二",
    "T44n1850_001:0424a14": "三四信也。又識論云。此信心所。自性澄清。亦",
    "T44n1850_001:0424a15": "能淨餘心心所等。如水清珠。能清濁水。又諸",
    "T44n1850_001:0424a16": "染法。各有別相。唯有不信。自相渾濁。復能渾",
    "T44n1850_001:0424a17": "濁餘心心所。如極穢物。自穢穢他。信正翻彼。",
    "T44n1850_001:0424a18": "故淨為相。(文)良以如來藏性。不變隨緣。舉體",
    "T44n1850_001:0424a19": "而為一切心王心所。而此一切心王心所隨",
    "T44n1850_001:0424a20": "緣不變。一一無非全體如來藏性。故此信之",
    "T44n1850_001:0424a21": "一字。雖約俗諦分別。不過止是諸善心所之",
    "T44n1850_001:0424a22": "一。而實即是藏性全體。非是藏性少分。又雖",
    "T44n1850_001:0424a23": "一切諸染心所。皆亦並是藏性全體。由逆性",
    "T44n1850_001:0424a24": "故。多諸過咎。譬如金作穢器。不堪把玩。唯此",
    "T44n1850_001:0424a25": "信心。能順性故。多諸功德。譬如金作轉輪王",
    "T44n1850_001:0424a26": "冠。愈顯尊貴。所以一有信心。則一切善法。無",
    "T44n1850_001:0424a27": "不共相應也。初分釋竟。次合釋者。夫性起法",
    "T44n1850_001:0424a28": "門。雖復不可思議。而生滅因緣。則非一概。或",
    "T44n1850_001:0424a29": "信邪倒見。起惑造業。則於正法。名為不信。或",
    "T44n1850_001:0424b01": "於世間因果起信。則成人天十善色無色定。",
    "T44n1850_001:0424b02": "名有漏善。或於四諦十二因緣起信。則成二",
    "T44n1850_001:0424b03": "乘出世法門。名無漏善。或於六度四攝大菩",
    "T44n1850_001:0424b04": "提果無上涅槃起信。則成菩薩自利利他法",
    "T44n1850_001:0424b05": "門。名中道善。或於現前介爾心性不可思議",
    "T44n1850_001:0424b06": "絕待大乘起信。則成無上圓頓法門。名一乘",
    "T44n1850_001:0424b07": "善。今正起此一乘不思議信。故云起信紹佛",
    "T44n1850_001:0424b08": "種也。復次教中每云信解行證。今但言起信。",
    "T44n1850_001:0424b09": "不言起解行證者。信為法界。一切法趣信。離",
    "T44n1850_001:0424b10": "信無別解行證故。謂一切眾生。雖復不信自",
    "T44n1850_001:0424b11": "心大乘妙理。起惑造業。而信心之性。未曾稍",
    "T44n1850_001:0424b12": "減。如水成&#x6C37;。濕性不改。是謂理即起信。若聞",
    "T44n1850_001:0424b13": "此論。能知現前介爾心性。即是大乘。是謂起",
    "T44n1850_001:0424b14": "名字信。若能念念觀此心性。知其念即無念。",
    "T44n1850_001:0424b15": "不起無明諸顛倒惑。是謂起觀行信。若任運",
    "T44n1850_001:0424b16": "消除粗染。淨於六根。是謂起相似信。若入正",
    "T44n1850_001:0424b17": "位。從淨心地。乃至菩薩究竟地。是謂起分證",
    "T44n1850_001:0424b18": "信。若超過菩薩地。微細分別。究竟永盡。心根",
    "T44n1850_001:0424b19": "本性。常住現前。是謂起究竟信。是故但云起",
    "T44n1850_001:0424b20": "信也。二釋起信竟。[0424b20] 三釋論者。同辯徵析。剖",
    "T44n1850_001:0424b21": "斷開示。令得決定之謂。若藉語言文字。顯示",
    "T44n1850_001:0424b22": "實義。對治邪執。分別修行正道之相。勸令修",
    "T44n1850_001:0424b23": "習。是教決定。能起聞思修等觀行相似之信。",
    "T44n1850_001:0424b24": "若觀察推求色等五蘊。及一切法。皆不成就。",
    "T44n1850_001:0424b25": "知妄動心。即不生滅。是行決定。能起淨心地",
    "T44n1850_001:0424b26": "等分證之信。若得入於真如之門。永斷相應",
    "T44n1850_001:0424b27": "不相應染。以一念相應慧。頓拔無明根。是理",
    "T44n1850_001:0424b28": "決定。能起一切種智究竟之信。故名大乘起",
    "T44n1850_001:0424b29": "信論也。此論是佛滅後六百年中。西天第十",
    "T44n1850_001:0424c01": "二祖馬鳴大師菩薩所造。乃性相之總持。言",
    "T44n1850_001:0424c02": "略義廣。誠了義大乘。佛祖心印也。若作五重",
    "T44n1850_001:0424c03": "玄義。說者。法喻為名。一心真如為體。觀察一",
    "T44n1850_001:0424c04": "切妄念無相為宗。除疑去執。發起大乘淨信",
    "T44n1850_001:0424c05": "為用。大乘方等為教相也。初釋題竟。",
    "T44n1850_001:0424c06": "[0424c06] 釋文為三。初歸敬述意。二正說五分。三結",
    "T44n1850_001:0424c07": "施迴向。初中二。初偈頌。二長文。初又二。初",
    "T44n1850_001:0424c08": "歸憑三寶。二述造論意。今初。",
    "T44n1850_001:0424c09": "[0424c09] 歸命盡十方。普作大饒益。智無限自在。救護",
    "T44n1850_001:0424c10": "世間尊。及彼體相海。無我句義法。無邊德藏",
    "T44n1850_001:0424c11": "僧。勤求正覺者 造論弘法。必先歸憑三寶",
    "T44n1850_001:0424c12": "者。略有四義。一順古先聖賢儀式故。二令眾",
    "T44n1850_001:0424c13": "生增長福德善根故。三不同外道議論無宗",
    "T44n1850_001:0424c14": "本故。四顯示能歸所歸性空寂。感應道交難",
    "T44n1850_001:0424c15": "思議故。文中歸命二字。即攝能歸之三業。盡",
    "T44n1850_001:0424c16": "十方以下。即示所歸之三寶也。歸命。猶言身",
    "T44n1850_001:0424c17": "命歸依。歸者。投向義。返還義。生死海中。唯",
    "T44n1850_001:0424c18": "三寶功德可作恃怙。故應投向。三寶體性。即",
    "T44n1850_001:0424c19": "眾生現前介爾心性。由無始來背覺合塵。甘",
    "T44n1850_001:0424c20": "自逃背。今背塵合覺。復本心源。故名返還也。",
    "T44n1850_001:0424c21": "命者。依於色心連持不斷之所假立。即是本",
    "T44n1850_001:0424c22": "識種上功能。名為不相應行。非有實法。但為",
    "T44n1850_001:0424c23": "一切眾生迷情之所寶重。故隨順世間語言。舉",
    "T44n1850_001:0424c24": "此總攝三業也。將此最重之命。投向住持三",
    "T44n1850_001:0424c25": "寶。則為增上勝緣。研此假立之命。返還一體",
    "T44n1850_001:0424c26": "三寶。則顯大乘正體。故首稱歸命也。盡十方",
    "T44n1850_001:0424c27": "者。總顯無窮無盡三寶境也。以眾生現前介",
    "T44n1850_001:0424c28": "爾心性。本自&#x7AEA;無初後。橫絕邊涯。十方虛空。",
    "T44n1850_001:0424c29": "並不出於介爾心之分際。究竟證此心性者。",
    "T44n1850_001:0425a01": "名之為佛。秖此心性。即名為法。詮此心性者。",
    "T44n1850_001:0425a02": "亦名為法。信解修證此心性者。名之為僧。所",
    "T44n1850_001:0425a03": "以三寶。同於心性。盡十方也。又復現前介爾",
    "T44n1850_001:0425a04": "之心。體大即法寶。相大即佛寶。用大即僧寶。",
    "T44n1850_001:0425a05": "又介爾心。圓具三大理性。總名法寶。覺此三",
    "T44n1850_001:0425a06": "大之智。名佛寶。理智不二。名僧寶。是為一體",
    "T44n1850_001:0425a07": "三寶。證此一體三寶。名十方佛。說此一體三寶。",
    "T44n1850_001:0425a08": "能詮所詮。皆名為十方法。修此一體三寶。名",
    "T44n1850_001:0425a09": "十方僧。是為大乘住持三寶。若無一體三寶。",
    "T44n1850_001:0425a10": "則無以建立住持三寶。若非住持三寶。則無",
    "T44n1850_001:0425a11": "以顯發一體三寶。如無一心真如。則無以為",
    "T44n1850_001:0425a12": "生滅所依。如無生滅門中熏習淨法。則無以",
    "T44n1850_001:0425a13": "顯一心真如。當知一體三寶。即真如門大乘",
    "T44n1850_001:0425a14": "體也。住持三寶。即生滅門大乘體相用也。二",
    "T44n1850_001:0425a15": "門不相離故。不得偏論歸也。普作大饒益三",
    "T44n1850_001:0425a16": "句。是別示佛寶。及彼體相海二句。是別示法",
    "T44n1850_001:0425a17": "寶。無邊德藏僧二句。是別示僧寶。皆約住持",
    "T44n1850_001:0425a18": "三寶示者。一體之外。無住持故。不歸住持三",
    "T44n1850_001:0425a19": "寶。相非歸一體故。普作大饒益者。徹證平等",
    "T44n1850_001:0425a20": "體性。能以同體法力熏眾生也。智無限自在",
    "T44n1850_001:0425a21": "者。圓滿四智菩提。照理量境悉無餘也。救護",
    "T44n1850_001:0425a22": "世間尊者。究竟大慈大悲救惡護善無與等",
    "T44n1850_001:0425a23": "也。法身冥益十界眾生。報身顯益地上菩薩。",
    "T44n1850_001:0425a24": "化身顯益三乘六凡。故云普作大饒益。而三",
    "T44n1850_001:0425a25": "身益物。並依平等法性之力。束之以為法身",
    "T44n1850_001:0425a26": "佛寶。圓鏡智品。能顯法身。平等智品。能示報",
    "T44n1850_001:0425a27": "身。成事智品。能現化身。觀察智品。應機說",
    "T44n1850_001:0425a28": "法。故云智無限自在。而四智心品。並是曠劫",
    "T44n1850_001:0425a29": "真修之所剋證。束之以為自受用身佛寶。法",
    "T44n1850_001:0425b01": "身平等救護一切世間。報身救護菩薩世間。",
    "T44n1850_001:0425b02": "化身救護三乘六凡世間。故云救護世間尊。",
    "T44n1850_001:0425b03": "而慈悲與拔。並是果上任運不思議用。束之",
    "T44n1850_001:0425b04": "以為勝劣隨類三種化身佛寶。此三佛寶。即",
    "T44n1850_001:0425b05": "是一切眾生現前介爾心性本具之體。相用。",
    "T44n1850_001:0425b06": "但迷情日用不知。名理即佛。諸佛圓滿證得。",
    "T44n1850_001:0425b07": "名究竟眾生。眾生無上者佛是。故名為世尊",
    "T44n1850_001:0425b08": "也。及彼體相海者。彼。即指上佛寶。體相。謂",
    "T44n1850_001:0425b09": "真如之體。性德之相。既言體相。即攝於用。以",
    "T44n1850_001:0425b10": "是三法不相離故。此體相用。深廣莫測。名之",
    "T44n1850_001:0425b11": "為海。雖體相海。即是眾生現前心性。不單屬",
    "T44n1850_001:0425b12": "佛。而唯佛究竟證得。故舉此以顯所詮法寶",
    "T44n1850_001:0425b13": "也。及者。顯佛法本不二義。蓋佛是假名。法是",
    "T44n1850_001:0425b14": "實法。攬法成人。因人辨法。是故佛性法性。唯",
    "T44n1850_001:0425b15": "是一性。所謂智外無如。如外無智。雖辨住持",
    "T44n1850_001:0425b16": "三寶。亦非條然各別。不同愚法聲聞。偏指黃",
    "T44n1850_001:0425b17": "卷赤牘以為法寶。然黃卷赤牘。亦是如來藏",
    "T44n1850_001:0425b18": "舉體所成。亦即體相海矣。無我句義法者。指",
    "T44n1850_001:0425b19": "能詮法寶也。無我。即二無我。句。謂名句文身。",
    "T44n1850_001:0425b20": "舉句。即兼得名。名句所依。即是文身故也。",
    "T44n1850_001:0425b21": "義。謂句之所示。即指二無我觀。法。謂義之所",
    "T44n1850_001:0425b22": "顯。即指一心真如。佛所說法。句義乃多。今獨",
    "T44n1850_001:0425b23": "舉無我句義者。唯有此二空觀。能從心生滅",
    "T44n1850_001:0425b24": "門。即入真如門故。無我句。即教經。義。即行",
    "T44n1850_001:0425b25": "經。法。即理經。三經不即不離。以為能詮。並",
    "T44n1850_001:0425b26": "不出體相海。還即詮顯體相海也。無邊德藏",
    "T44n1850_001:0425b27": "僧者。稱性起修。性海無邊。故所修功德。亦復",
    "T44n1850_001:0425b28": "無邊。一一功德。並能含攝無邊功德。故名為",
    "T44n1850_001:0425b29": "藏具如後文所明隨順法性修行施等。一一",
    "T44n1850_001:0425c01": "皆成波羅蜜也。言勤求正覺者。顯菩薩僧所",
    "T44n1850_001:0425c02": "修功德。不向三有。不向二乘。唯正趣向無上",
    "T44n1850_001:0425c03": "菩提故也。問。何以不歸二乘僧耶。答。此有二",
    "T44n1850_001:0425c04": "義。一約對待義。二乘是所悲濟境故。二約開",
    "T44n1850_001:0425c05": "顯義。二乘所行。亦是菩薩道故。",
    "T44n1850_001:0425c06": "[0425c06] 二述造論意",
    "T44n1850_001:0425c07": "[0425c07] 為欲令眾生除疑去邪執起信紹佛種故我",
    "T44n1850_001:0425c08": "造此論 於一心真如生滅實理事中猶豫不",
    "T44n1850_001:0425c09": "了。名之為疑。於無我如來之藏妄計人我法",
    "T44n1850_001:0425c10": "我。名為邪執。疑除執去。則正信自起。起大乘",
    "T44n1850_001:0425c11": "信。則決定成佛。自度度他。燈燈無盡。故為紹",
    "T44n1850_001:0425c12": "佛種也。初偈頌竟。",
    "T44n1850_001:0425c13": "[0425c13] 二長文亦二。初重述意。二正立科。今初。",
    "T44n1850_001:0425c14": "[0425c14] 論曰。為欲發起大乘淨信。斷諸眾生疑暗邪",
    "T44n1850_001:0425c15": "執。令佛種性相續不斷。故造此論 問。偈中",
    "T44n1850_001:0425c16": "先言除疑去執。後言起信。今文先言發起淨",
    "T44n1850_001:0425c17": "信。後言斷諸疑執。何耶。答。若約自行。則除",
    "T44n1850_001:0425c18": "疑去執起信。如秤兩頭。低昂時等。無有先後。",
    "T44n1850_001:0425c19": "若約化他。則自先發起大乘淨信。乃能斷諸",
    "T44n1850_001:0425c20": "眾生疑暗邪執。令佛種性相續不斷也。故雖",
    "T44n1850_001:0425c21": "重述。無重繁過。",
    "T44n1850_001:0425c22": "[0425c22] 二正立科",
    "T44n1850_001:0425c23": "[0425c23] 有法能生大乘信根。是故應說 有法。即指",
    "T44n1850_001:0425c24": "下文所詮一切眾生心也。說此心真如相。即",
    "T44n1850_001:0425c25": "示大乘體。說此心生滅因緣相。能顯示大乘",
    "T44n1850_001:0425c26": "體相用。令諸眾生。生聞思修三慧。乃至究竟",
    "T44n1850_001:0425c27": "成佛。名為大乘信根。有此勝益。故應說也。",
    "T44n1850_001:0425c28": "[0425c28] 說有五分。一作因。二立義。三解釋。四修信。",
    "T44n1850_001:0425c29": "五利益 作因。梁云因緣。所謂四悉檀因緣。",
    "T44n1850_001:0426a01": "諸佛菩薩。若無四悉因緣。不說法也。立義。謂",
    "T44n1850_001:0426a02": "依境顯諦。&#x7AEA;大乘之正法。解釋。謂種種開示。",
    "T44n1850_001:0426a03": "闡所立之實義。修信。梁云修行信心。謂策進",
    "T44n1850_001:0426a04": "初機。令其依解起行。利益。梁云勸修利益。謂",
    "T44n1850_001:0426a05": "結明此論功能。令人希慕信向也。此中一作",
    "T44n1850_001:0426a06": "因者。是總明四悉因緣。二立義者。為上根人。",
    "T44n1850_001:0426a07": "舉便知有。是約第一義說。三解釋者。為中根",
    "T44n1850_001:0426a08": "人。微細剖析。令其永斷疑執。隨文入證。是約",
    "T44n1850_001:0426a09": "對治義說。四修信者。為下根人。策進修習。令",
    "T44n1850_001:0426a10": "其依解起行。是約為人義說。五利益者。為未",
    "T44n1850_001:0426a11": "種善根人。稱歎功德。止息誹謗。令其歡喜向",
    "T44n1850_001:0426a12": "慕。是約世界義說。又就一人次第獲益言之。",
    "T44n1850_001:0426a13": "二立義者。令知摩訶衍義。即是一切眾生之",
    "T44n1850_001:0426a14": "心。不俟他求。得歡喜益。三解釋者。令於一心",
    "T44n1850_001:0426a15": "二門。解如實義。得生善益。四修信者。令其妙",
    "T44n1850_001:0426a16": "解不同說食數寶。得滅惡益。五利益者。令知",
    "T44n1850_001:0426a17": "同於諸佛菩薩所修所證。得入理益。此皆一",
    "T44n1850_001:0426a18": "往分別。實則分分皆具四悉檀也。又作因。是",
    "T44n1850_001:0426a19": "序分。立義等三。是正宗分。別益。是流通分。",
    "T44n1850_001:0426a20": "初歸敬述意竟。",
    "T44n1850_001:0426a21": "[0426a21] 二正說五分。即分為五。一作因(至)五利益。",
    "T44n1850_001:0426a22": "一作因二。初正明八因。二釋疑明意。今初。",
    "T44n1850_001:0426a23": "[0426a23] 此中作因有八。一總相。為令眾生離苦得樂。",
    "T44n1850_001:0426a24": "不為貪求利養等故 總相者。不唯此論總",
    "T44n1850_001:0426a25": "相。乃諸佛菩薩說法之總相也。為令眾生離",
    "T44n1850_001:0426a26": "分段變易因果之苦。得菩提涅槃究竟之樂。",
    "T44n1850_001:0426a27": "是益他義。不為貪求利養名譽。及恭敬等。是",
    "T44n1850_001:0426a28": "離過義。自離諸過。能益眾生。方可造論弘法。",
    "T44n1850_001:0426a29": "否則名為裨販如來矣。",
    "T44n1850_001:0426b01": "[0426b01] 二為顯如來根本實義。令諸眾生生正解故",
    "T44n1850_001:0426b02": " 通則一部論文。皆顯實義而生正解。別則偏",
    "T44n1850_001:0426b03": "指立義解釋二分言之。",
    "T44n1850_001:0426b04": "[0426b04] 三為令善根成熟眾生不退信心。於大乘法。",
    "T44n1850_001:0426b05": "有堪任故 通則一部論文。皆令於大乘法",
    "T44n1850_001:0426b06": "增其堪任。別則偏指解釋分中。第三分別修",
    "T44n1850_001:0426b07": "行正道相也。",
    "T44n1850_001:0426b08": "[0426b08] 四為令善根微少眾生。發起信心。至不退故",
    "T44n1850_001:0426b09": " 通則一部論文。皆能發起信心。令至不退。",
    "T44n1850_001:0426b10": "別則偏指四修信分。",
    "T44n1850_001:0426b11": "[0426b11] 五為令眾生消除業障。調伏自心。離三毒故",
    "T44n1850_001:0426b12": " 通則一部論文。皆可除障調心。遠離三毒。",
    "T44n1850_001:0426b13": "別則偏指修信分中。四精進門。",
    "T44n1850_001:0426b14": "[0426b14] 六為令眾生修正止觀。對治凡小過失心故",
    "T44n1850_001:0426b15": " 通則一部論文。皆是止觀法門。皆可對治凡",
    "T44n1850_001:0426b16": "小。別則偏指修信分中。五止觀門。",
    "T44n1850_001:0426b17": "[0426b17] 七為令眾生於大乘法。如理思惟。得生佛前。",
    "T44n1850_001:0426b18": "究竟不退大乘信故 通則一部論文。皆是",
    "T44n1850_001:0426b19": "念佛三昧。皆是往生正因。別則偏指修信分",
    "T44n1850_001:0426b20": "中。求生西方極樂法門。",
    "T44n1850_001:0426b21": "[0426b21] 八為顯信樂大乘利益。勸諸含識。令歸向故",
    "T44n1850_001:0426b22": " 此別指第五利益分也。初正明八因竟。",
    "T44n1850_001:0426b23": "[0426b23] 二釋疑明意二。初釋疑。二明意。初中二。初",
    "T44n1850_001:0426b24": "總釋。二別釋。今初。",
    "T44n1850_001:0426b25": "[0426b25] 此諸句義。大乘經中雖已具有。然由所化根",
    "T44n1850_001:0426b26": "欲不同。待悟緣別。是故造論 所化。謂未來",
    "T44n1850_001:0426b27": "眾生。根。謂昔所成種。有上中下。欲。謂現所",
    "T44n1850_001:0426b28": "欣樂。有廣中略。緣。謂一切經論。能與眾生悟",
    "T44n1850_001:0426b29": "道作增長緣。當知上中下三根。各有廣中略",
    "T44n1850_001:0426c01": "三種所欲不同。又與佛菩薩經論。各有有緣",
    "T44n1850_001:0426c02": "無緣差別。故應為有緣三根眾生。逗其喜略",
    "T44n1850_001:0426c03": "之欲。造此論也。",
    "T44n1850_001:0426c04": "[0426c04] 二別釋",
    "T44n1850_001:0426c05": "[0426c05] 此復云何。謂如來在世。所化利根。佛色心勝。",
    "T44n1850_001:0426c06": "一音開演無邊義味。故不須論 此復云何。",
    "T44n1850_001:0426c07": "總徵起也。先釋佛世。次釋滅後。所化利根者。",
    "T44n1850_001:0426c08": "統論佛世眾生。亦有種種三根不同。但對滅",
    "T44n1850_001:0426c09": "後。即皆稱利。以善根不深。不能親值佛故。佛",
    "T44n1850_001:0426c10": "色心勝者。色則相好莊嚴。心則六通十力。故",
    "T44n1850_001:0426c11": "云勝也。一音開演無邊義味者。佛以一音演",
    "T44n1850_001:0426c12": "說法。眾生隨類各得解。譬如一雲所雨。三草",
    "T44n1850_001:0426c13": "二木各得生長也。色勝。即身輪不思議化。心",
    "T44n1850_001:0426c14": "勝。即意輪不思議化。一音開演。即口輪不思",
    "T44n1850_001:0426c15": "議化。所化既是利根。能化三輪又勝。故不須",
    "T44n1850_001:0426c16": "論而能開悟也。",
    "T44n1850_001:0426c17": "[0426c17] 佛涅槃後。或有能以自力。少見於經。而解多",
    "T44n1850_001:0426c18": "義。復有能以自力。廣見諸經。乃至解義 少",
    "T44n1850_001:0426c19": "見於經能解多義。名為義持。亦是法行種性。",
    "T44n1850_001:0426c20": "廣見諸經乃至解義。名為文持。亦是信行種",
    "T44n1850_001:0426c21": "性。此二種人。亦不須造論也。然據梁本。則廣",
    "T44n1850_001:0426c22": "聞取解在前。似兼文持故勝。據今本。則少見",
    "T44n1850_001:0426c23": "多解在前。似是法行故勝。剋實言之。義持文",
    "T44n1850_001:0426c24": "持。信行法行。各有利鈍。非可一向論也。",
    "T44n1850_001:0426c25": "[0426c25] 或有自無智力。因他廣論而得解義。亦有自",
    "T44n1850_001:0426c26": "無智力。怖於廣說。樂聞略論攝廣大義。而正",
    "T44n1850_001:0426c27": "修行 自無智力。故藉他論。而樂廣樂略。仍",
    "T44n1850_001:0426c28": "是信行法行二類種性不同。亦是文持義持",
    "T44n1850_001:0426c29": "二類熏習有別故也。初釋疑竟。",
    "T44n1850_001:0427a01": "[0427a01] 二明意",
    "T44n1850_001:0427a02": "[0427a02] 我今為彼最後人故。略攝如來最勝甚深無",
    "T44n1850_001:0427a03": "邊之義而造此論 示大乘體。故最勝。顯大",
    "T44n1850_001:0427a04": "乘相。故甚深。顯大乘用。故無邊也。一作因分",
    "T44n1850_001:0427a05": "竟。",
    "T44n1850_001:0427a06": "[0427a06] 二立義二。初標。二釋。今初。",
    "T44n1850_001:0427a07": "[0427a07] 云何立義分。謂摩訶衍。略有二種。有法。及",
    "T44n1850_001:0427a08": "法 摩訶衍。此翻大乘。略如題目中釋。又七",
    "T44n1850_001:0427a09": "義故。名為大乘。一法大。謂方廣經典。二心",
    "T44n1850_001:0427a10": "大。謂四弘誓願。三解大。謂圓常信解。四淨",
    "T44n1850_001:0427a11": "大。謂淨心地。淨二分別。五莊嚴大。謂福德智",
    "T44n1850_001:0427a12": "慧。六時大。謂三阿僧祇。七具足大。謂無上菩",
    "T44n1850_001:0427a13": "提。前六。是大乘因。後一。是大乘果也。有法",
    "T44n1850_001:0427a14": "者。梁本云法。猶因明所謂前陳有法。以為宗",
    "T44n1850_001:0427a15": "依。乃指因緣生法。以為所觀境也。法者。梁本",
    "T44n1850_001:0427a16": "云義。猶因明所謂後陳宗體。指所顯理諦。以",
    "T44n1850_001:0427a17": "明大乘義也。",
    "T44n1850_001:0427a18": "[0427a18] 二釋二。初釋有法。二釋法。今初。",
    "T44n1850_001:0427a19": "[0427a19] 言有法者。謂一切眾生心。是心則攝一切世",
    "T44n1850_001:0427a20": "間出世間法。依此顯示摩訶衍義 統論因",
    "T44n1850_001:0427a21": "緣所生。皆是有法。皆悉即空假中。皆可顯示",
    "T44n1850_001:0427a22": "摩訶衍義。故曰。心佛眾生。三無差別。但初機",
    "T44n1850_001:0427a23": "之人。若令觀於佛法。則疑太高。若令觀眾生",
    "T44n1850_001:0427a24": "法。則疑太廣。所以秖令觀心。又恐人謬謂眾",
    "T44n1850_001:0427a25": "生心外。別有真心。故但立一切眾生心以為",
    "T44n1850_001:0427a26": "所觀境也。夫舉佛法。則攝一切心法及眾生",
    "T44n1850_001:0427a27": "法。舉眾生法。則攝一切佛法及以心法。今舉",
    "T44n1850_001:0427a28": "眾生現前介爾心法。則攝一切眾生法及佛",
    "T44n1850_001:0427a29": "法。故云攝一切世間出世間法也。依此眾生",
    "T44n1850_001:0427b01": "現前介爾心法。顯示摩訶衍義。則一顯示。一",
    "T44n1850_001:0427b02": "切顯示隨舉一一眾生法。一一佛法。無不皆",
    "T44n1850_001:0427b03": "是摩訶衍義矣。故法華云。七寶大車。其數無",
    "T44n1850_001:0427b04": "量也。",
    "T44n1850_001:0427b05": "[0427b05] 以此心真如相。即示大乘體故 即此現前",
    "T44n1850_001:0427b06": "介爾之心。不在內。不在外。不在中間。過去無",
    "T44n1850_001:0427b07": "始。未來無終。現在無際。非有相。非無相。非",
    "T44n1850_001:0427b08": "亦有亦無相。非非有非無相。非生死相。非涅",
    "T44n1850_001:0427b09": "槃相。非二邊相。非中道相。非可說相。非不可",
    "T44n1850_001:0427b10": "說相。非亦可說亦不可說相。非非可說非不",
    "T44n1850_001:0427b11": "可說相。不得已故。強名為真如相。即此真如。",
    "T44n1850_001:0427b12": "是大乘體。更無別體也。應立量云。眾生心是",
    "T44n1850_001:0427b13": "有法。即大乘體宗。因云。真如相故。同喻如迷",
    "T44n1850_001:0427b14": "悟所依之方。方非迷悟。",
    "T44n1850_001:0427b15": "[0427b15] 此心生滅因緣相。能顯示大乘體相用故 即",
    "T44n1850_001:0427b16": "此真如不變心體。舉體隨緣而有生滅。所謂",
    "T44n1850_001:0427b17": "隨於染淨緣。具造十法界。雖造十界。十界皆",
    "T44n1850_001:0427b18": "是假名無性。隨緣不變。當體即真。故能顯示",
    "T44n1850_001:0427b19": "大乘體也。由隨染緣。妄起無明。有見不見。似",
    "T44n1850_001:0427b20": "不清淨。非常非樂。非我非淨。非寂靜。是變",
    "T44n1850_001:0427b21": "異。不自在。具過恒沙虛妄雜染。今翻染成淨。",
    "T44n1850_001:0427b22": "無明不起。無見不見。心性無動。無有餘法而",
    "T44n1850_001:0427b23": "可更求。即於真如。立大智慧光明義。遍照法",
    "T44n1850_001:0427b24": "界義。真實了知義。本性清淨義。常樂我淨義。",
    "T44n1850_001:0427b25": "寂靜不變自在義。滿足過於恒沙清淨功德",
    "T44n1850_001:0427b26": "義。故能顯示大乘相也。由與眾生同在生死",
    "T44n1850_001:0427b27": "輪迴海中。方肯自憫憫他。發大誓願。修大福",
    "T44n1850_001:0427b28": "慧。證本法身。任運起於不思議業。盡未來際。",
    "T44n1850_001:0427b29": "利樂有情。故能顯示大乘用也。然則現前介",
    "T44n1850_001:0427c01": "爾心體。即大乘體。現前心中惑相。即大乘相。",
    "T44n1850_001:0427c02": "現前心中業用。即大乘用。而眾生迷染因緣。",
    "T44n1850_001:0427c03": "日用不知。由有迷染因緣。方立悟淨因緣。由",
    "T44n1850_001:0427c04": "有悟淨因緣。方顯體相用大。故云此心生滅",
    "T44n1850_001:0427c05": "因緣相。能顯示大乘體相用也。譬如水結成",
    "T44n1850_001:0427c06": "&#x6C37;。則濕體融相潤用。皆不可見。若知&#x6C37;原是",
    "T44n1850_001:0427c07": "水。方便令泮。方能顯示濕體融相潤用耳。設",
    "T44n1850_001:0427c08": "不觀心生滅因緣。則不能顯體相用大。如守",
    "T44n1850_001:0427c09": "堅&#x6C37;。無可受用。設離眾生現前之心。別求大",
    "T44n1850_001:0427c10": "乘。亦不能顯體相用大。如大凍時。若棄堅&#x6C37;。",
    "T44n1850_001:0427c11": "別無有水。學大乘者。幸深思之。應立量云。眾",
    "T44n1850_001:0427c12": "生心是有法。能顯示大乘體相用宗。因云。生",
    "T44n1850_001:0427c13": "滅因緣相故。同喻如依方故迷。因迷故悟於",
    "T44n1850_001:0427c14": "方。初釋有法竟。",
    "T44n1850_001:0427c15": "[0427c15] 二釋法二。初釋大義。二釋乘義。今初。",
    "T44n1850_001:0427c16": "[0427c16] 所言法者。略有三種。一體大。謂一切法真如。",
    "T44n1850_001:0427c17": "在染在淨。性恒平等。無增無減。無別異故",
    "T44n1850_001:0427c18": " 前云此心真如相。即示大乘體。今云一切法",
    "T44n1850_001:0427c19": "真如者。以心真如。即一切法真如。無二真如",
    "T44n1850_001:0427c20": "故也。一切法。即染法淨法。略則五位百法。廣",
    "T44n1850_001:0427c21": "則百界千如也。隨拈一法。並是真如全體。非",
    "T44n1850_001:0427c22": "是少分。故云性恒平等。悟時無得。迷時無失。",
    "T44n1850_001:0427c23": "又芥子毛端之真如非小。須彌寶剎之真如",
    "T44n1850_001:0427c24": "非大。故云無增無減。一相無相。不可分離。故",
    "T44n1850_001:0427c25": "云無別異也。夫既言一切法。又言在染在淨。",
    "T44n1850_001:0427c26": "是全約生滅因緣。而隨云性恒平等。無增無",
    "T44n1850_001:0427c27": "減無別異故。則知生滅因緣。即是真如門矣。",
    "T44n1850_001:0427c28": "故下文云展轉不相離也。若捨生滅因緣。何",
    "T44n1850_001:0427c29": "由體會真如。若執生滅因緣。又何由了達真",
    "T44n1850_001:0428a01": "如也哉。",
    "T44n1850_001:0428a02": "[0428a02] 二者相大。謂如來藏。本來具足無量無邊性",
    "T44n1850_001:0428a03": "功德故 此謂眾生現前介爾之心。即是如",
    "T44n1850_001:0428a04": "來藏也。夫真如不變隨緣。舉體而為眾生",
    "T44n1850_001:0428a05": "介爾之心。則介爾心。便是真如全體。今又名",
    "T44n1850_001:0428a06": "為如來藏者。是約生滅門中。隱名如來藏。",
    "T44n1850_001:0428a07": "顯名法身故也。然法身與如來藏。雖有二名。",
    "T44n1850_001:0428a08": "終無二體。故不唯顯名法身之時。具足無量",
    "T44n1850_001:0428a09": "無邊性功德相。即正在隱名如來藏時。本來",
    "T44n1850_001:0428a10": "具足無量無邊性功德也。",
    "T44n1850_001:0428a11": "[0428a11] 三者用大。能生一切世出世間善因果故",
    "T44n1850_001:0428a12": " 只此眾生現前介爾之心。無法不具。無法不",
    "T44n1850_001:0428a13": "造。所謂隨於染淨緣。具造十法界。遍能出生",
    "T44n1850_001:0428a14": "十界因果。但約九界言之。則三塗等諸惡因",
    "T44n1850_001:0428a15": "果。雖亦此心之用。如以金作穢器。利刀割泥。",
    "T44n1850_001:0428a16": "無上寶珠而作彈丸。不名用大。人天有漏因",
    "T44n1850_001:0428a17": "果。雖亦此心之用。如以摩尼僅貿一衣一食。",
    "T44n1850_001:0428a18": "不名用大。二乘無漏因果。雖亦此心之用。如",
    "T44n1850_001:0428a19": "空守閻浮檀金。不生息利。不名用大。權乘菩",
    "T44n1850_001:0428a20": "薩五通因果。雖有自利利他之用。如以閻浮",
    "T44n1850_001:0428a21": "檀金而作商賈貿易。未能統御自在。亦不名",
    "T44n1850_001:0428a22": "用大。雖又希心極果。如以閻浮檀金作王寶",
    "T44n1850_001:0428a23": "冠。未能拔宅飛昇。亦不名用大。唯有佛乘種",
    "T44n1850_001:0428a24": "性。知此現前介爾之心。體即真如。具無邊德。",
    "T44n1850_001:0428a25": "便能觀察一切妄念無相。自愍愍他。發大誓",
    "T44n1850_001:0428a26": "願稱性修習。滅無始無明。證本法身。任運起",
    "T44n1850_001:0428a27": "於不思議業。種種自在作用差別。周遍法界。",
    "T44n1850_001:0428a28": "與真如等。譬如以閻浮金。煉作仙丹。便能拔",
    "T44n1850_001:0428a29": "宅飛昇。遊戲自在。故名用大也。問。果中用",
    "T44n1850_001:0428b01": "大。垂形九界。有時示現三塗。亦應生惡因果。",
    "T44n1850_001:0428b02": "如何但言善因果耶。答。為度眾生。示作惡因。",
    "T44n1850_001:0428b03": "本無迷染。即無漏善。為度眾生。示受惡果。亦",
    "T44n1850_001:0428b04": "無苦受。如三禪樂。是故但名善因果也。又所",
    "T44n1850_001:0428b05": "言能生一切善因果者。謂果中大用。遍與眾",
    "T44n1850_001:0428b06": "生作增上緣。令生世出世間諸善因果。非謂",
    "T44n1850_001:0428b07": "既成佛已。自生世出世間善因果也。以諸佛",
    "T44n1850_001:0428b08": "所有一切變現。皆是真如自在甚深之用。皆",
    "T44n1850_001:0428b09": "合涅槃清淨妙德。不可喚作實因果故。問。用",
    "T44n1850_001:0428b10": "大既約佛果。何名此心生滅因緣相耶。答。若",
    "T44n1850_001:0428b11": "無眾生心。則無大乘體相。若無大乘體相。何",
    "T44n1850_001:0428b12": "處有大乘用。問。既云真如甚深用。何故不屬",
    "T44n1850_001:0428b13": "真如。乃屬生滅因緣。答。若非生滅因緣。則真",
    "T44n1850_001:0428b14": "如之名。尚自不立。何得辨用大耶。夫眾生現",
    "T44n1850_001:0428b15": "前介爾生滅之心。體即真如。相即如來藏。用",
    "T44n1850_001:0428b16": "即能生一切因果。而日用不知。是謂理即大",
    "T44n1850_001:0428b17": "乘。若能知此一心體大相大用大。是謂名字",
    "T44n1850_001:0428b18": "即大乘。若能觀察妄念無相。是謂觀行即大",
    "T44n1850_001:0428b19": "乘。若粗垢先落。六根清淨。是謂相似即大乘。",
    "T44n1850_001:0428b20": "此論名之為相似覺。若能親證此體相用。任",
    "T44n1850_001:0428b21": "運增進。是謂分證即大乘。此論名之為隨分",
    "T44n1850_001:0428b22": "覺。若至心根本性常住現前。是謂究竟即大",
    "T44n1850_001:0428b23": "乘。此論名之為究竟覺。六而常即。始終平等。",
    "T44n1850_001:0428b24": "即此心真如門也。即而常六。昇沈碩異。即此",
    "T44n1850_001:0428b25": "心生滅門也。故立一切眾生心為有法。顯示",
    "T44n1850_001:0428b26": "摩訶衍義。初釋大義竟。",
    "T44n1850_001:0428b27": "[0428b27] 二釋乘義",
    "T44n1850_001:0428b28": "[0428b28] 一切諸佛本所乘故。一切菩薩皆乘於此。入",
    "T44n1850_001:0428b29": "佛地故 此更約能乘之人。以顯所乘之法。",
    "T44n1850_001:0428c01": "故曰。言大乘者。文殊普賢等一切大人之所",
    "T44n1850_001:0428c02": "乘也。夫一切眾生心。莫不具體相用三大。即",
    "T44n1850_001:0428c03": "此三大。便名為乘。而九界眾生。不能盡此心",
    "T44n1850_001:0428c04": "大乘之用。枉作壞驢羊鹿水牛諸乘。唯一切",
    "T44n1850_001:0428c05": "佛。已乘此大乘。到究竟地。一切菩薩。皆乘此",
    "T44n1850_001:0428c06": "大乘。乃入佛地。故必約眾生心以顯大乘義",
    "T44n1850_001:0428c07": "也。二立義分竟。"
}