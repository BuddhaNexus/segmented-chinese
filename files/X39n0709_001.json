{
    "X39n0709_001:0320a02": "No. 709-A",
    "X39n0709_001:0320a03": " 序",
    "X39n0709_001:0320a05": "[0320a05] 夫毗尼是正法之壽命者。蓋由戒淨僧真。性遮之業",
    "X39n0709_001:0320a06": "而無染覆。道弘德備。權實之教而克闡揚。自行利他。",
    "X39n0709_001:0320a07": "越苦海而登彼岸。紹先啟後。續慧命以振玄猷。故曰",
    "X39n0709_001:0320a08": "毗尼住則正法住也。不然。則五邪罔禁。八穢殉身。虧",
    "X39n0709_001:0320a09": "僧寶之尊稱。失福田之淨德。上無模楷。下闕規繩。縱",
    "X39n0709_001:0320a10": "能聚眾匡徒。悉屬附法魔外。欲令正法久住。豈可得",
    "X39n0709_001:0320a11": "乎(體)。皰繫荒隈。學慚往哲。謬承先囑。力樹戒幢。因念",
    "X39n0709_001:0320a12": "律海汪洋。學人難討。爰搜諸部之精要。詳明止持之",
    "X39n0709_001:0320a13": "大成。雖未盡源。庶幾便覽。所冀同志諸賢。須遵七聚",
    "X39n0709_001:0320a14": "嚴護以防非。當欽四依知足而進道。則五濁世戒香",
    "X39n0709_001:0320a15": "芬馥於大地。六和眾法雨霈澤於人間。所謂毗尼住",
    "X39n0709_001:0320a16": "世則正法住世。不亦然乎。",
    "X39n0709_001:0320a17": "[0320a17] 時",
    "X39n0709_001:0320a18": "順治己丑年前安居日滇南&#x9DC4;足苾芻讀體識於寶",
    "X39n0709_001:0320a19": "華山之觀西軒",
    "X39n0709_001:0320b04": "毗尼止持會集目次",
    "X39n0709_001:0320b06": "[0320b06] 卷第一",
    "X39n0709_001:0320b07": " 序 凡例",
    "X39n0709_001:0320b08": " 綱要 略開七門(自第一門至第六門)",
    "X39n0709_001:0320b09": "卷第二",
    "X39n0709_001:0320b10": " 七門之餘(自第六門至第七門)",
    "X39n0709_001:0320b11": " ○四波羅夷法第一",
    "X39n0709_001:0320b12": " 第一婬戒 第二盜戒",
    "X39n0709_001:0320b13": "卷第三",
    "X39n0709_001:0320b14": " 第三殺戒 第四妄語戒",
    "X39n0709_001:0320b15": " ○十三僧伽婆尸沙法第二",
    "X39n0709_001:0320b16": " 第一故弄失精戒 第二女身相觸戒",
    "X39n0709_001:0320b17": " 第三麤惡語戒 第四歎身索欲戒",
    "X39n0709_001:0320b18": " 第五媒嫁戒",
    "X39n0709_001:0320b19": "卷第四",
    "X39n0709_001:0320b20": " 第六私房過量戒 第七大房不處分戒",
    "X39n0709_001:0320b21": " 第八無根謗戒 第九取片謗戒",
    "X39n0709_001:0320b22": " 第十不捨壞僧法戒",
    "X39n0709_001:0320b23": " 第十一不捨惡黨破僧戒",
    "X39n0709_001:0320b24": " 第十二被擯不服戒 第十三不捨惡性戒",
    "X39n0709_001:0320c01": "卷第五",
    "X39n0709_001:0320c02": " ○二不定法第三",
    "X39n0709_001:0320c03": " 初三不定法 次二不定法",
    "X39n0709_001:0320c04": " ○三十尼薩耆婆逸提法第四",
    "X39n0709_001:0320c05": " 第一衣過十日戒 第二離衣異宿戒",
    "X39n0709_001:0320c06": " 第三衣過一月戒 第四從尼取衣戒",
    "X39n0709_001:0320c07": " 第五使尼浣衣戒 第六非親乞衣戒",
    "X39n0709_001:0320c08": "卷第六",
    "X39n0709_001:0320c09": " 第七知足受衣戒 第八貪好乞求戒",
    "X39n0709_001:0320c10": " 第九貪好共索戒 第十索衣過六反戒",
    "X39n0709_001:0320c11": " 第十一乞綿作具戒 第十二黑毛作具戒",
    "X39n0709_001:0320c12": " 第十三減分作具戒 第十四減年作具戒",
    "X39n0709_001:0320c13": " 第十五不貼作具戒 第十六遠持羊毛戒",
    "X39n0709_001:0320c14": " 第十七使尼染羊毛戒 第十八受金銀戒",
    "X39n0709_001:0320c15": "卷第七",
    "X39n0709_001:0320c16": " 第十九賣買寶物戒 第二十販賣戒",
    "X39n0709_001:0320c17": " 第二十一畜長&#x9262;戒 第二十二畜&#x9262;求好戒",
    "X39n0709_001:0320c18": " 第二十三非親織衣戒 第二十四勸織好衣戒",
    "X39n0709_001:0320c19": " 第二十五與衣瞋奪戒 第二十六過七日藥戒",
    "X39n0709_001:0320c20": " 第二十七雨衣求用非時戒",
    "X39n0709_001:0320c21": " 第二十八過時畜急施戒",
    "X39n0709_001:0320c22": " 第二十九後月離衣過六夜戒",
    "X39n0709_001:0320c23": " 第三十迴僧物入己戒",
    "X39n0709_001:0320c24": "卷第八",
    "X39n0709_001:0321a01": " ○九十波逸提法第五",
    "X39n0709_001:0321a02": " 第一故妄語戒 第二毀呰戒",
    "X39n0709_001:0321a03": " 第三兩舌戒 第四與婦女同室宿戒",
    "X39n0709_001:0321a04": " 第五與未受大戒三宿戒",
    "X39n0709_001:0321a05": " 第六與未受戒人共誦戒",
    "X39n0709_001:0321a06": " 第七說他麤罪戒 第八向外人說法戒",
    "X39n0709_001:0321a07": " 第九與女人過說法戒 第十掘地戒",
    "X39n0709_001:0321a08": " 第十一壞鬼神村戒",
    "X39n0709_001:0321a09": "卷第九",
    "X39n0709_001:0321a10": " 第十二異語惱他戒 第十三嫌罵戒",
    "X39n0709_001:0321a11": " 第十四敷僧臥具不舉戒",
    "X39n0709_001:0321a12": " 第十五僧房不舉臥具戒",
    "X39n0709_001:0321a13": " 第十六強奪止宿戒 第十七牽他出房戒",
    "X39n0709_001:0321a14": " 第十八重閣坐脫&#x811A;&#x7240;戒",
    "X39n0709_001:0321a15": " 第十九蟲水澆泥草戒 第二十覆房過三節戒",
    "X39n0709_001:0321a16": " 第二十一自往教尼戒 第二十二教尼至暮戒",
    "X39n0709_001:0321a17": " 第二十三譏論教尼戒",
    "X39n0709_001:0321a18": " 第二十四與非親里尼衣戒",
    "X39n0709_001:0321a19": " 第二十五與非親尼作衣戒",
    "X39n0709_001:0321a20": " 第二十六與尼屏坐戒 第二十七與尼同行戒",
    "X39n0709_001:0321a21": " 第二十八與尼同船戒 第二十九尼讚得食戒",
    "X39n0709_001:0321a22": " 第三十婦女同行戒",
    "X39n0709_001:0321a23": "卷第十",
    "X39n0709_001:0321a24": " 第三十一過受一食施戒",
    "X39n0709_001:0321b01": " 第三十二展轉食戒 第三十三別眾食戒",
    "X39n0709_001:0321b02": " 第三十四過三&#x9262;受請戒",
    "X39n0709_001:0321b03": " 第三十五不作餘食法戒",
    "X39n0709_001:0321b04": " 第三十六使他犯餘食法戒",
    "X39n0709_001:0321b05": " 第三十七非時食戒 第三十八殘宿食戒",
    "X39n0709_001:0321b06": " 第三十九自取食戒 第四十無病索美食戒",
    "X39n0709_001:0321b07": "卷第十一",
    "X39n0709_001:0321b08": " 第四十一與外道食戒",
    "X39n0709_001:0321b09": " 第四十二詣餘家不囑授戒",
    "X39n0709_001:0321b10": " 第四十三食家強坐戒 第四十四食家屏坐戒",
    "X39n0709_001:0321b11": " 第四十五獨與女人坐戒",
    "X39n0709_001:0321b12": " 第四十六故使他不得食戒",
    "X39n0709_001:0321b13": " 第四十七過受藥戒 第四十八觀軍陣戒",
    "X39n0709_001:0321b14": " 第四十九軍中過三宿戒",
    "X39n0709_001:0321b15": " 第五十觀軍事戒 第五十一飲酒戒",
    "X39n0709_001:0321b16": " 第五十二水中戲戒 第五十三相擊&#x650A;戒",
    "X39n0709_001:0321b17": " 第五十四不受諫戒 第五十五恐怖他戒",
    "X39n0709_001:0321b18": " 第五十六過洗浴戒 第五十七露地然火戒",
    "X39n0709_001:0321b19": "卷第十二",
    "X39n0709_001:0321b20": " 第五十八藏他物戒",
    "X39n0709_001:0321b21": " 第五十九&#x8F19;著淨施衣戒",
    "X39n0709_001:0321b22": " 第六十衣不壞色戒 第六十一殺生命戒",
    "X39n0709_001:0321b23": " 第六十二飲用蟲水戒 第六十三故惱他戒",
    "X39n0709_001:0321b24": " 第六十四覆他麤罪戒",
    "X39n0709_001:0321c01": " 第六十五授戒不如法戒",
    "X39n0709_001:0321c02": " 第六十六發起諍事戒 第六十七同賊伴行戒",
    "X39n0709_001:0321c03": " 第六十八惡見不捨戒",
    "X39n0709_001:0321c04": " 第六十九黨惡見不捨戒",
    "X39n0709_001:0321c05": " 第七十畜被擯沙彌戒",
    "X39n0709_001:0321c06": "卷第十三",
    "X39n0709_001:0321c07": " 第七十一拒諫難問戒 第七十二輕訶說戒戒",
    "X39n0709_001:0321c08": " 第七十三無知戒 第七十四違反羯磨戒",
    "X39n0709_001:0321c09": " 第七十五不與欲戒 第七十六與欲後悔戒",
    "X39n0709_001:0321c10": " 第七十七屏聽諍後語戒",
    "X39n0709_001:0321c11": " 第七十八瞋打比丘戒 第七十九瞋搏比丘戒",
    "X39n0709_001:0321c12": " 第八十無根僧殘瞋謗戒",
    "X39n0709_001:0321c13": " 第八十一&#x8F19;入宮閾戒 第八十二捉寶物戒",
    "X39n0709_001:0321c14": " 第八十三非時入聚落戒",
    "X39n0709_001:0321c15": " 第八十四作高&#x7240;戒",
    "X39n0709_001:0321c16": " 第八十五兜羅綿貯褥戒",
    "X39n0709_001:0321c17": "卷第十四",
    "X39n0709_001:0321c18": " 第八十六作骨牙角鍼筒戒",
    "X39n0709_001:0321c19": " 第八十七過量作坐具戒",
    "X39n0709_001:0321c20": " 第八十八過量作覆瘡衣戒",
    "X39n0709_001:0321c21": " 第八十九過量作雨浴衣戒",
    "X39n0709_001:0321c22": " 第九十等佛衣量戒",
    "X39n0709_001:0321c23": " ○四波羅提提舍尼法第六",
    "X39n0709_001:0321c24": " 第一受非親里尼食戒 第二不止尼代索食戒",
    "X39n0709_001:0322a01": " 第三學家受食戒 第四恐處受食戒",
    "X39n0709_001:0322a02": " ○一百式叉迦羅尼法第七",
    "X39n0709_001:0322a03": " 自第一學法至第十五",
    "X39n0709_001:0322a04": "卷第十五",
    "X39n0709_001:0322a05": " 自第十六學法至第七十三學法",
    "X39n0709_001:0322a06": "卷第十六",
    "X39n0709_001:0322a07": " 自第七十四學法至第一百學法",
    "X39n0709_001:0322a08": " ○七滅諍法第八",
    "X39n0709_001:0322a09": " 現前滅諍法第一 憶念滅諍法第二",
    "X39n0709_001:0322a10": " 不癡滅諍法第三 自言治滅諍法第四",
    "X39n0709_001:0322a11": " 覓罪滅諍法第五 多人語滅諍法第六",
    "X39n0709_001:0322a12": " 草覆地滅諍法第七",
    "X39n0709_001:0322a14": "[0322a14] 毗尼止持會集目次(終)",
    "X39n0709_001:0322a18": "毗尼止持會集",
    "X39n0709_001:0322a19": "凡例",
    "X39n0709_001:0322a20": "律分眾部。起自異執。哲人弘範。理合融收。按舍利",
    "X39n0709_001:0322a21": "弗問經中。舍利弗言。如來正法云何少時分散如",
    "X39n0709_001:0322a22": "是。既失本味。云何奉持(少時者。謂佛滅度三四百年中)。佛言。摩訶",
    "X39n0709_001:0322a23": "僧祗其味純正。其餘部中如被添甘露。諸天飲之。",
    "X39n0709_001:0322a24": "但飲甘露。棄於水去。人間飲之。水露俱進。或時消",
    "X39n0709_001:0322b01": "疾。或時結病。其讀誦者亦復如是。多智慧人能取",
    "X39n0709_001:0322b02": "能捨。諸愚癡人不能分別。(文)是知諸部之分出乎",
    "X39n0709_001:0322b03": "異見。取捨之法讖自聖言。故茲集雖以曇無德部",
    "X39n0709_001:0322b04": "為宗。然於他部互有發明者。悉採用之。此亦南山",
    "X39n0709_001:0322b05": "律祖集大成之式也。問既云摩訓僧祗其味純正。",
    "X39n0709_001:0322b06": "何不宗之。反宗四分。豈非飲添水之甘露耶。答茲",
    "X39n0709_001:0322b07": "藏中四十卷其僧祗者。上古諸師皆判為略本。故",
    "X39n0709_001:0322b08": "所不宗。&#x8462;文少義闕。而又不合二百五十戒數故",
    "X39n0709_001:0322b09": "也。今宗曇無德四分律者。&#x8462;是南山聖師之所宗",
    "X39n0709_001:0322b10": "故。自唐以降皆弘通故。二百五十戒相悉具足故。",
    "X39n0709_001:0322b11": "犍度有歸無紊亂故。余今宗之。復何疑焉。",
    "X39n0709_001:0322b12": "律制嚴詳。譯文重沓。初機簡閱不無浩繁之歎。今",
    "X39n0709_001:0322b13": "為便覽。故節要文。然於義理并無增損。",
    "X39n0709_001:0322b14": "戒因事制。有緣方興。故於條下先出犯緣。須知栴",
    "X39n0709_001:0322b15": "檀林中曾無散木。靈山會上豈有凡夫。斯皆大權",
    "X39n0709_001:0322b16": "示現。密護僧倫。請佛制戒。助揚法化。如閱讀者。當",
    "X39n0709_001:0322b17": "生欽信。慎勿眇視以取慢尤。故善見毗婆沙律云。",
    "X39n0709_001:0322b18": "若長老聞此不淨行。慎勿驚怪。何以故。如來憐愍",
    "X39n0709_001:0322b19": "我輩。為結戒故說此惡言。若不說者。云何得知波",
    "X39n0709_001:0322b20": "羅夷偷蘭遮突吉羅。若法師為人講聽者。慎勿露",
    "X39n0709_001:0322b21": "齒笑。若有笑者驅出。何以故。佛憐愍眾生。金口所",
    "X39n0709_001:0322b22": "說。汝等應生慚愧心聽。何以笑。",
    "X39n0709_001:0322b23": "諸部&#x98DC;譯。音雖不同。義實無別。由其五天各異語",
    "X39n0709_001:0322b24": "有重輕。今皆倣古所述。或註文下。或贅卷末。以省",
    "X39n0709_001:0322c01": "檢討。",
    "X39n0709_001:0322c02": "五篇戒相。各有根本等流性罪遮罪並所起煩惱。",
    "X39n0709_001:0322c03": "性謂本性是罪。遮謂因制方犯。又性罪惟染心中",
    "X39n0709_001:0322c04": "作。若遮罪通染不染。惟薩婆多論明其本流。獨善",
    "X39n0709_001:0322c05": "見律判其性遮。據律攝中出其煩惱。今於每戒下。",
    "X39n0709_001:0322c06": "有無咸依藏錄。一無私增。若准義推。例亦可曉。",
    "X39n0709_001:0322c07": "每戒之下約有八科。一制戒緣起。二依律釋文。三",
    "X39n0709_001:0322c08": "結罪重輕。四兼制餘眾。五應機隨開。六會採諸部。",
    "X39n0709_001:0322c09": "七經論引證。八附事便考。然此八科有無不定。臨",
    "X39n0709_001:0322c10": "文自見。至於戒條正文。書皆頂格。餘者俱下一字。",
    "X39n0709_001:0322c11": "若用本部。但標律云。或第幾分等字。若用他部。則",
    "X39n0709_001:0322c12": "別標名以識之。便於稽考藏函。",
    "X39n0709_001:0322c13": "律有止作二持。止持惟顯開遮之法。作持方攝誦",
    "X39n0709_001:0322c14": "戒之規。有依佛陀耶舍所譯說戒別本而成集者。",
    "X39n0709_001:0322c15": "斯乃用別集廣止作不分。今此集專覈止持一門。",
    "X39n0709_001:0322c16": "故但明二百五十戒相。所以卷首不錄布薩偈文",
    "X39n0709_001:0322c17": "和白等法。至於作持說戒篇中。自當錄附釋之。庶",
    "X39n0709_001:0322c18": "無糅於止作也。",
    "X39n0709_001:0322c19": "經通餘說。律唯佛制。等覺已下猶非所堪。況諸小",
    "X39n0709_001:0322c20": "聖&#x8F19;敢措詞。良以如來行果極圓。窮盡眾生輕重",
    "X39n0709_001:0322c21": "業性。是故毗尼唯佛制立。自餘下位但可依承。不",
    "X39n0709_001:0322c22": "同經論許容他說。故余欽此無敢穿鑿。釋義出事",
    "X39n0709_001:0322c23": "皆如律藏成文。重治輕開咸遵金口所說。",
    "X39n0709_001:0322c24": "綱要",
    "X39n0709_001:0323a01": "經教利生。普被諸有。或在天上龍宮。或居祗園鷲",
    "X39n0709_001:0323a02": "嶺。或在王臣舍宅。或於曠野林泉。惟觀根器應緣",
    "X39n0709_001:0323a03": "化導。凡從聽者曾無遮揀。律則不爾。若於他處有",
    "X39n0709_001:0323a04": "犯。必在僧中結戒。縱尼有漏。制亦憑僧。一則令諸",
    "X39n0709_001:0323a05": "比丘慚愧欽遵。謹護無作。次則遮障。外人恐生譏",
    "X39n0709_001:0323a06": "嫌不敬僧倫。是故毗尼乃佛內制。獨大僧持。猶如",
    "X39n0709_001:0323a07": "國王秘藏。匪許外臣所知。若白衣沙彌。設先覽者。",
    "X39n0709_001:0323a08": "後欲登壇。不聽進具。由犯賊住。是名重難。所以戒",
    "X39n0709_001:0323a09": "因緣經序云。天竺持律不都通視。唯諸十二法人",
    "X39n0709_001:0323a10": "堅明之士。乃開緘縢而共相授。耶舍見囑見誨諄",
    "X39n0709_001:0323a11": "諄。人可使由之。不可使知。其言至切。乃自是也。(文)",
    "X39n0709_001:0323a12": "邇來義學兼講僧律。不揀白衣沙彌。&#x69E9;容坐聽。雖",
    "X39n0709_001:0323a13": "云法施。實為犯法。欺侮嚴制。罪將焉&#x8FEF;。所冀凡為",
    "X39n0709_001:0323a14": "師承及居上座。若睹白衣沙彌。翻閱律部並此集",
    "X39n0709_001:0323a15": "者。當慈語教誡。使勿披覽。此則自他俱利。法道可",
    "X39n0709_001:0323a16": "昌。",
    "X39n0709_001:0323a17": "戒德難思。功逾眾行。初因極果以為元基。淨邦樂",
    "X39n0709_001:0323a18": "報以為根本。險途示迷。此為良導。苦海得濟。此為",
    "X39n0709_001:0323a19": "舟航。由是賢聖所修諸佛所證。乃至人天暫樂。惡",
    "X39n0709_001:0323a20": "道永離。無越乎戒。故我釋迦世尊。始自鹿苑。終於",
    "X39n0709_001:0323a21": "鶴樹。五時所演一大藏教。多讚戒法。不特一佛推",
    "X39n0709_001:0323a22": "重毗尼。即十方三世一切如來出現利生說法皆",
    "X39n0709_001:0323a23": "然。若離戒修行。冀超三界。猶無足欲行。無翅欲飛。",
    "X39n0709_001:0323a24": "無船欲渡。詎可得也。",
    "X39n0709_001:0323b01": "戒有三種。果因互成。論得不同。據用則共。謂第一",
    "X39n0709_001:0323b02": "波羅提木叉戒。即律儀戒。第二禪戒。即定共戒。定",
    "X39n0709_001:0323b03": "是靜攝。入定之時。自然三業調善。諸惡不起。第三",
    "X39n0709_001:0323b04": "無漏戒。即道共戒。道是能通。發真以後自無毀犯。",
    "X39n0709_001:0323b05": "如初果耕地。蟲離四寸。是道共力。此二戒法既是",
    "X39n0709_001:0323b06": "心上勝用。力能發戒。道定與律儀並起。故稱為共。",
    "X39n0709_001:0323b07": "今毗尼藏正詮律儀。亦攝定道。由持淨戒。禪定智",
    "X39n0709_001:0323b08": "慧功德發生。則律儀為因。定道為果。由禪無漏力。",
    "X39n0709_001:0323b09": "性業遮業悉得清淨。則木叉為果。定道為緣。故律",
    "X39n0709_001:0323b10": "中令諸比丘增心增慧。薩婆多論云。此波羅提木",
    "X39n0709_001:0323b11": "叉戒。若佛出世則有。佛不出世則無。禪無漏戒一",
    "X39n0709_001:0323b12": "切時有。波羅提木叉戒從教而得。禪無漏戒不從",
    "X39n0709_001:0323b13": "教得。又波羅提木叉戒但佛弟子有。禪戒外道俱",
    "X39n0709_001:0323b14": "有。夫能維持佛法。有七眾在世間。三乘道果相續",
    "X39n0709_001:0323b15": "不斷。盡以波羅提木叉而為根本。禪無漏戒不爾。",
    "X39n0709_001:0323b16": "是故於三戒中。最為殊勝。",
    "X39n0709_001:0323b17": "持律者須知輕重開遮。決斷疑悔。始令正法久住",
    "X39n0709_001:0323b18": "不斷。故第四分云。有五法名為持律。一知犯。二知",
    "X39n0709_001:0323b19": "不犯。三知輕。四知重。五廣誦二部戒。又五法。四如",
    "X39n0709_001:0323b20": "前。五廣誦毗尼。又五法。四如前。五謂住毗尼而不",
    "X39n0709_001:0323b21": "動。又五法。四如前。五諍事起善能滅除。又善見律",
    "X39n0709_001:0323b22": "云。律師有三法。一本毗尼藏。謂為律師者。必本於",
    "X39n0709_001:0323b23": "毗尼。諷誦通利。句義辯習。文字不忘。然後可以教",
    "X39n0709_001:0323b24": "授於人。所以稱之為律師也。二堅持不雜。謂為律",
    "X39n0709_001:0323c01": "師者。常懷慚愧堅持法律。於毗尼藏所有文句義",
    "X39n0709_001:0323c02": "疏。悉皆通達。若有問者。次第而答。不相雜亂。所以",
    "X39n0709_001:0323c03": "稱之為律師也。三受持不忘。謂為律師者。於毗尼",
    "X39n0709_001:0323c04": "藏所傳之師。須知次第授受之由。若佛授優波離。",
    "X39n0709_001:0323c05": "如是次第。師師相承。乃至於今其名字或能盡知。",
    "X39n0709_001:0323c06": "或知一二而不忘失。所以稱為律師也。",
    "X39n0709_001:0323c07": "比丘戒相雖曰小乘。然學大乘者。未有不遵。故南",
    "X39n0709_001:0323c08": "海寄歸云。大乘小乘律撿不殊。齊制五篇。通修四",
    "X39n0709_001:0323c09": "諦。若禮菩薩讀大乘經。名之為大。不行斯事。號之",
    "X39n0709_001:0323c10": "為小。所云大乘無過二種。一則中觀。二乃瑜伽。中",
    "X39n0709_001:0323c11": "觀則俗有真空。體&#x8657;如幻。瑜伽則外無內有。事皆",
    "X39n0709_001:0323c12": "唯識。斯並咸遵聖教。孰是孰非。同契涅槃。何真何",
    "X39n0709_001:0323c13": "偽。意在斷煩惑濟眾生。豈欲廣致紛紜。重增冗結。",
    "X39n0709_001:0323c14": "依行則俱昇彼岸。棄違則並溺生津。西國雙行。理",
    "X39n0709_001:0323c15": "無乖競。又云。浮囊不洩。乃是菩薩本心。勿輕小愆。",
    "X39n0709_001:0323c16": "還成最後之唱。理合大小雙修。方順慈尊之訓。防",
    "X39n0709_001:0323c17": "小罪觀大空。攝物澄心。何過之有。或恐自迷誤眾。",
    "X39n0709_001:0323c18": "准教聊陳一隅。空法信是非&#x8657;。律典何因見慢。",
    "X39n0709_001:0323c19": "今所集卷。專為初學。若為師者。切莫樂簡厭繁。儘",
    "X39n0709_001:0323c20": "閱散帙為盈。須覽全藏。博究二持。庶可高樹戒幢。",
    "X39n0709_001:0323c21": "大振法鐸。苟未徹諳。急欲師人。多乖聖制。律有大",
    "X39n0709_001:0323c22": "呵。",
    "X39n0709_001:0324a05": "No. 709",
    "X39n0709_001:0324a06": "毗尼止持會集卷第一",
    "X39n0709_001:0324a08": "金陵寶華山弘律沙門 讀體 集",
    "X39n0709_001:0324a09": "[0324a09] 將明斯律。依賢首宗。略開七門。一教起因緣。二藏",
    "X39n0709_001:0324a10": "乘所攝。三教義通局。四辯定宗趣。五教所被機。六",
    "X39n0709_001:0324a11": "總釋題目。七別解戒相。所言門者。收攝無壅名之",
    "X39n0709_001:0324a12": "為門。俾依門入解。通達無滯。凡所釋義。則有所宗",
    "X39n0709_001:0324a13": "歸也。",
    "X39n0709_001:0324a14": "[0324a14] 初教起因緣者。有通有別。所言通者。謂如來惟為",
    "X39n0709_001:0324a15": "一大事因緣。出現於世。則一代時教。總其大意。惟",
    "X39n0709_001:0324a16": "欲眾生開示悟入佛之知見。今此律者。欲令眾生",
    "X39n0709_001:0324a17": "以波羅提木叉戒。入佛知見故。故謂之通。",
    "X39n0709_001:0324a18": "[0324a18] 別則專就此律。復有十義。為教起所因。一攝取於",
    "X39n0709_001:0324a19": "僧。二令僧歡喜。三令僧安樂。四未信者令信。五已",
    "X39n0709_001:0324a20": "信者令增長。六難調者令調順。七慚愧者得安樂。",
    "X39n0709_001:0324a21": "八斷現在有漏。九斷未來有漏。十正法得久住。",
    "X39n0709_001:0324a22": "[0324a22] 一攝取於僧者。謂於世人眾姓之內。若有篤信男",
    "X39n0709_001:0324a23": "女等。入正法中。深生敬信。樂為苾芻。以成僧眾。令",
    "X39n0709_001:0324a24": "取僧寶果故。",
    "X39n0709_001:0324b01": "[0324b01] 二令僧歡喜者(律攝云。為僧伽極善)。謂既入善說法律之中。",
    "X39n0709_001:0324b02": "而知僧尊。堅固道志。暢悅持戒。蕩滌凡情。能令善",
    "X39n0709_001:0324b03": "法極增勝故。",
    "X39n0709_001:0324b04": "[0324b04] 三令僧安樂者。謂依禁戒清淨活命。三慧自淑。五",
    "X39n0709_001:0324b05": "邪不干。以七法財。還信施債。德業漸增。不為施所",
    "X39n0709_001:0324b06": "墮故。",
    "X39n0709_001:0324b07": "[0324b07] 四未信者令信者。謂持禁戒性遮清淨。四儀整肅。",
    "X39n0709_001:0324b08": "譏誚不興。令未信者知歸佛道。使邪見輩正信發",
    "X39n0709_001:0324b09": "生故。",
    "X39n0709_001:0324b10": "[0324b10] 五已信者令增長者。謂嚴淨律儀梵行可軌。如教",
    "X39n0709_001:0324b11": "化利慈威可欽。能令久淹佛法者。景仰歸從。愈增",
    "X39n0709_001:0324b12": "淨信故。",
    "X39n0709_001:0324b13": "[0324b13] 六難調者令調順者(律攝云。為折伏惡人)。謂有一類名字比",
    "X39n0709_001:0324b14": "丘。及一類雖具信心煩惱業習強者。今以輕重律",
    "X39n0709_001:0324b15": "儀諫治調伏。令知自責隨順眾僧故。",
    "X39n0709_001:0324b16": "[0324b16] 七慚愧者得安樂者。謂清淨律儀調難調者令知",
    "X39n0709_001:0324b17": "足。慚愧樂持戒僧。一界六和。身心無擾。得適悅進",
    "X39n0709_001:0324b18": "道故。",
    "X39n0709_001:0324b19": "[0324b19] 八斷現在有漏者。謂諸惡發業。皆由潤生。今以淨",
    "X39n0709_001:0324b20": "戒防止功用。能違現行。乾枯業種。不起煩惱。斷除",
    "X39n0709_001:0324b21": "苦因故。",
    "X39n0709_001:0324b22": "[0324b22] 九斷未來有漏者。謂依淨戒定慧發生。心無染污。",
    "X39n0709_001:0324b23": "永斷漏種。不受後有。得證僧寶果故。",
    "X39n0709_001:0324b24": "[0324b24] 十令正法久住者。謂令清淨僧寶種性。相續不息。",
    "X39n0709_001:0324c01": "如法宣說。廣利人天。展轉相教。正法得以久住故。",
    "X39n0709_001:0324c02": "以上別中十義。皆准律攝釋者。是為此教結制之",
    "X39n0709_001:0324c03": "因。[0324c03] 薩婆多云。如來以此十義結戒者。順此十利",
    "X39n0709_001:0324c04": "功德。得此十利功德。若持一戒。將來得一戒果報。",
    "X39n0709_001:0324c05": "兼得十利果報。如是一切戒當分別爾。非一切通",
    "X39n0709_001:0324c06": "得此十利功德也。初明教起因緣竟。",
    "X39n0709_001:0324c07": "[0324c07] 二藏乘所攝者。已知此戒有如是因。未審藏乘之",
    "X39n0709_001:0324c08": "中各何屬攝。先明藏攝。次明乘攝。",
    "X39n0709_001:0324c09": "[0324c09] 先明藏攝者有二。一三藏。二二藏。且初三藏者。",
    "X39n0709_001:0324c10": "[0324c10] 一修多羅。或云修&#x59AC;路。亦名素呾纜。此&#x98DC;契經。契",
    "X39n0709_001:0324c11": "者契理契機。經者以貫攝為義。貫謂貫穿所應知",
    "X39n0709_001:0324c12": "義。攝謂攝持所化之機。故此教於三學中。所詮定",
    "X39n0709_001:0324c13": "學。[0324c13] 二毗奈耶。此&#x98DC;調伏。謂調練三業。治伏過非。",
    "X39n0709_001:0324c14": "亦名鼻奈耶。鼻&#x98DC;去。奈耶&#x98DC;真。去若干非而就真。",
    "X39n0709_001:0324c15": "故曰真也。降伏此心息此心忍不起。故曰真也。降",
    "X39n0709_001:0324c16": "伏戒也。息定也。忍智也。亦名毗尼。&#x98DC;滅。又云調御。",
    "X39n0709_001:0324c17": "使心行調善也。此教於三學中。所詮戒學。[0324c17] 三阿",
    "X39n0709_001:0324c18": "毗達磨。舊云阿毗曇。訛也。阿毗是對義。達磨法義。",
    "X39n0709_001:0324c19": "合言對法。謂能對者是妙慧。通漏無漏。所對者是",
    "X39n0709_001:0324c20": "法。通世出世法。此慧對向涅槃法。復能對觀了四",
    "X39n0709_001:0324c21": "諦法。法之所對。故名對法。此教於三學中。所詮慧",
    "X39n0709_001:0324c22": "學。[0324c22] 梵語比吒。此云藏。即包含攝持之義。非藏無",
    "X39n0709_001:0324c23": "以積錢財。非藏無以蘊文義。故上三典皆名曰藏。",
    "X39n0709_001:0324c24": "今此戒者。正屬毗奈耶藏。非如他經分攝故。",
    "X39n0709_001:0325a01": "[0325a01] 二藏者。一菩薩藏。二聲聞藏。不列緣覺者。攝歸聲",
    "X39n0709_001:0325a02": "聞故。今此戒者。正屬聲聞藏。亦分攝菩薩藏。&#x8462;聲",
    "X39n0709_001:0325a03": "聞人未發大心。容可不學菩薩戒。而菩薩人未有",
    "X39n0709_001:0325a04": "不學聲聞戒故。",
    "X39n0709_001:0325a05": "[0325a05] 次明乘攝者。乘有五乘。一人。二天。三聲聞。四緣覺。",
    "X39n0709_001:0325a06": "五菩薩。乘者運載為義。通教理行果。謂依教解理。",
    "X39n0709_001:0325a07": "依理起行。依行證果。行果正運。教理助運。五皆名",
    "X39n0709_001:0325a08": "乘。由力有大小。載有遠近。故分為五。[0325a08] 一人乘者。",
    "X39n0709_001:0325a09": "涅槃經云。多思慮故名人。雜心論云。意寂靜故名",
    "X39n0709_001:0325a10": "人。謂受三皈五戒。修下品十善。運載眾生。越於三",
    "X39n0709_001:0325a11": "途。生於人道。其猶小艇纔過溪澗。[0325a11] 二天乘者。俱",
    "X39n0709_001:0325a12": "舍論云。光潔自在神用名天。謂受持三皈五戒。修",
    "X39n0709_001:0325a13": "中品十善。非定相應。運載眾生。越於四洲。生欲界",
    "X39n0709_001:0325a14": "天。與四禪定相應。生色界天。與四空定相應。生無",
    "X39n0709_001:0325a15": "色界天。猶如小船越於江河。[0325a15] 三聲聞乘者。聲謂",
    "X39n0709_001:0325a16": "佛音聲。聞謂耳根發識。聽聞佛聲四諦之法。故名",
    "X39n0709_001:0325a17": "聲聞。[0325a17] 四緣覺乘者。以慧覺了十二因緣之法。亦",
    "X39n0709_001:0325a18": "名獨覺。謂出無佛世。雖不稟至教。自悟無生。故名",
    "X39n0709_001:0325a19": "獨覺。修四諦十二因緣法門。皆能運載眾生。越於",
    "X39n0709_001:0325a20": "三界。到有餘涅槃。成阿羅漢及辟支佛。皆如大船",
    "X39n0709_001:0325a21": "越大江河。[0325a21] 五菩薩乘者。梵語具云菩提薩埵。菩",
    "X39n0709_001:0325a22": "提覺義。薩埵有情義。合言覺有情。以悲智為本。修",
    "X39n0709_001:0325a23": "六度法門。運載眾生。越於三界三乘之境。至無上",
    "X39n0709_001:0325a24": "菩提大般涅槃之彼岸。如乘大舶越於大海。今此",
    "X39n0709_001:0325b01": "戒者。正攝聲聞乘。非餘乘所攝。二明藏乘所攝竟。",
    "X39n0709_001:0325b02": "[0325b02] 三教義通局者。已知藏乘所攝如是。未審教義當",
    "X39n0709_001:0325b03": "復云何。其中分二。初約教局論。次推義通論。",
    "X39n0709_001:0325b04": "[0325b04] 初約教局論者。世尊一大時教。有稱性隨機權實",
    "X39n0709_001:0325b05": "開會。方便演說。義各淺深。今依賢首所判。不出五",
    "X39n0709_001:0325b06": "教。[0325b06] 一小教。此教以隨機故。但說人空。不說法空。",
    "X39n0709_001:0325b07": "縱說法空。亦不明了。但依六識三毒。建立染淨根",
    "X39n0709_001:0325b08": "本。唯論聲聞乘故。名為小教。[0325b08] 二始教。由第二時。",
    "X39n0709_001:0325b09": "但明於空。未盡大乘法理故。名之為始。第三時定",
    "X39n0709_001:0325b10": "說三乘。不言定性聲聞無性闡提成佛故。亦名分",
    "X39n0709_001:0325b11": "教。於中廣說法相。少說法性。所說法性亦是相數。",
    "X39n0709_001:0325b12": "是大乘之初門。故曰始教。[0325b12] 三終教。言定性聲聞",
    "X39n0709_001:0325b13": "無性闡提悉當成佛。方盡大乘至極之說。名之為",
    "X39n0709_001:0325b14": "終。以稱實理。亦名為實。於中少說法相。多說法性。",
    "X39n0709_001:0325b15": "雖說法相。亦會歸性。是大乘終極。名為終教。[0325b15] 四",
    "X39n0709_001:0325b16": "頓教。此教明一念不生。即名為佛。不依地位漸次",
    "X39n0709_001:0325b17": "而說。名之為頓。於中不說法相。唯明真性。一切所",
    "X39n0709_001:0325b18": "有唯是妄想。一切法界唯是絕言。名為頓教。[0325b18] 五",
    "X39n0709_001:0325b19": "圓教。此教所說唯是無盡法界。性海圓融。剎塵無",
    "X39n0709_001:0325b20": "礙。即華嚴所談。名為圓教。今此戒相正為眾生癡",
    "X39n0709_001:0325b21": "所覆故。遂起貪瞋邪見十使縈纏。汩沒四流。昇沉",
    "X39n0709_001:0325b22": "九地。是以六識三毒為染根本。故如來愍此。為制",
    "X39n0709_001:0325b23": "毗尼。令治伏三毒。防護七支。修生空觀。斷分別俱",
    "X39n0709_001:0325b24": "生二種我執。超越三界。證阿羅漢果。是為六識反",
    "X39n0709_001:0325c01": "染而為淨根本。義屬小教。正阿含攝。非餘四教。故",
    "X39n0709_001:0325c02": "曰局也。",
    "X39n0709_001:0325c03": "[0325c03] 次推義通論者。謂此戒相雖曰小教。若以義推。則",
    "X39n0709_001:0325c04": "通乎圓。故法華玄義云。開麤者毗尼學即大乘學",
    "X39n0709_001:0325c05": "式叉。式叉即大乘第一義光。非青黃赤白。三歸五",
    "X39n0709_001:0325c06": "戒十善二百五十皆是摩訶衍。豈有麤戒隔於妙",
    "X39n0709_001:0325c07": "戒。戒既即妙。人亦復然。汝實我子。即此義也。(文)&#x8462;",
    "X39n0709_001:0325c08": "圓人受法。無法不圓。一色一香無非中道。低頭合",
    "X39n0709_001:0325c09": "掌悉是道場。孰曰戒相而非圓頓。且如來化緣事",
    "X39n0709_001:0325c10": "畢。仍遺教云。汝諸比丘於我滅後。當尊重珍敬波",
    "X39n0709_001:0325c11": "羅提木叉。如闇遇明。貧人得寶。當知此戒則是汝",
    "X39n0709_001:0325c12": "等大師。若我住世。無異此也。斯乃開顯之後。顧命",
    "X39n0709_001:0325c13": "之言。必局小教。豈其然乎。三明教義通局竟。",
    "X39n0709_001:0325c14": "[0325c14] 四辯定宗趣者。已知教義通局如斯。未審宗趣當",
    "X39n0709_001:0325c15": "何所取。宗者言之所尚曰宗。趣者宗之所歸曰趣。",
    "X39n0709_001:0325c16": "亦有總別。",
    "X39n0709_001:0325c17": "[0325c17] 總則此毗尼教。以反染成淨止作為宗。以盡諸有",
    "X39n0709_001:0325c18": "漏解脫為趣。按薩婆多論云。比丘二百五十戒。一",
    "X39n0709_001:0325c19": "切眾生上各得七戒。以義分別有二十一戒。如一",
    "X39n0709_001:0325c20": "眾生上起身口七惡。凡起此惡。以三因緣。一以貪",
    "X39n0709_001:0325c21": "故起。二以瞋故起。三以癡故起。此三惡三七二十",
    "X39n0709_001:0325c22": "一惡。反惡心得戒。一眾生上得二十一戒色。一切",
    "X39n0709_001:0325c23": "眾生亦復如是。有五種子中。破一粒麥。損一粒栗。",
    "X39n0709_001:0325c24": "斷一根果。摘一枝葉。隨所斷所破各得一罪。隨得",
    "X39n0709_001:0326a01": "罪處。反罪得戒。得爾所戒。本受戒時。不殺一切草",
    "X39n0709_001:0326a02": "木。一切草木上盡得戒色。如不掘地。一微塵上得",
    "X39n0709_001:0326a03": "一戒色。三千大千世界下至金剛地際。一一微塵",
    "X39n0709_001:0326a04": "上得一戒色。如是二百五十戒中。若眾生非眾生",
    "X39n0709_001:0326a05": "類上得戒多少。以義而推。可以類解。(文)若非遵制",
    "X39n0709_001:0326a06": "防止。則不能增定慧淨諸有漏。若非如律作辦。則",
    "X39n0709_001:0326a07": "不能反惡業而成淨戒。故漏盡解脫即獲果證。是",
    "X39n0709_001:0326a08": "故反染止作。漏盡解脫。正是今教中所崇所尊所",
    "X39n0709_001:0326a09": "主之宗趣也。",
    "X39n0709_001:0326a10": "[0326a10] 別則互舉。若舉法為宗。令得人為趣。謂律藏所詮。",
    "X39n0709_001:0326a11": "雖意皆明了。須待比丘信敬躬行以辯深義。是其",
    "X39n0709_001:0326a12": "所趣。若舉人為宗。令知法為趣。謂具信登壇。雖名",
    "X39n0709_001:0326a13": "為僧寶。須當精窮五篇。微究二持。知其所歸。四辯",
    "X39n0709_001:0326a14": "定宗趣竟。",
    "X39n0709_001:0326a15": "[0326a15] 五教所被機者。宗趣既辯。已知所歸。未審此教所",
    "X39n0709_001:0326a16": "被何機。是故再明教所被機。教乃聖人被下之言。",
    "X39n0709_001:0326a17": "機是依教修行之士。教分有五。准前所明。機別有",
    "X39n0709_001:0326a18": "三。謂上中下。而於教中復分為二。一是化教。二是",
    "X39n0709_001:0326a19": "制教。化教者。謂開化指示權實性相善惡因果。化",
    "X39n0709_001:0326a20": "導之機通在家出家。今此毗尼非彼化教。唯是制",
    "X39n0709_001:0326a21": "教。制約行業。制善令行。制惡令斷。示持犯相。明諸",
    "X39n0709_001:0326a22": "學處。所被之機不通在家。獨制僧徒。正被中下之",
    "X39n0709_001:0326a23": "機。亦可兼於上者。故今分三。一正被。二隨被。三漸",
    "X39n0709_001:0326a24": "被。[0326a24] 一正被者。毗尼總收二部。一制比丘僧。二制",
    "X39n0709_001:0326b01": "比丘尼僧。比丘僧始自須提那子以降。具足二百",
    "X39n0709_001:0326b02": "五十禁章。比丘尼僧緣從憍曇彌八敬以來。三百",
    "X39n0709_001:0326b03": "四十八戒漸備。其僧部中攝尼。而尼部中攝僧。間",
    "X39n0709_001:0326b04": "有同制別學同制同學。&#x8462;由僧尼性習各殊故。佛",
    "X39n0709_001:0326b05": "於正被中復異也。[0326b05] 二隨被者。式叉摩那。沙彌。沙",
    "X39n0709_001:0326b06": "彌尼。此三雖曰小眾。居必依隨二僧。食隨僧分。法",
    "X39n0709_001:0326b07": "隨僧學。是故二僧戒內於後俱隨有制。但令知惡",
    "X39n0709_001:0326b08": "莫作。是制當遵。若犯輕重條章。通云一突吉羅。仍",
    "X39n0709_001:0326b09": "有擯懺故&#x609E;不同。名之小三眾隨律威儀。所謂兼",
    "X39n0709_001:0326b10": "制。今故為隨被也。[0326b10] 三漸被者。漸謂漸次。若有上",
    "X39n0709_001:0326b11": "根稟戒機。非中下。本為志求佛果。不似耽樂寂滅。",
    "X39n0709_001:0326b12": "由遵聖制。楷定律規。不躐僧寶。以故先秉息慈。次",
    "X39n0709_001:0326b13": "入僧數。然後方圓菩薩三聚淨戒。是知聲聞身戒",
    "X39n0709_001:0326b14": "即菩薩心戒之基。菩薩心戒即聲聞身戒之本。未",
    "X39n0709_001:0326b15": "有身戒不淨。而欲心戒清淨者也。所以圓通會上",
    "X39n0709_001:0326b16": "波離尊者云。我以執身。身得自在。次第執心。心得",
    "X39n0709_001:0326b17": "通達。然後身心一切通達。得證圓通故。今以上根",
    "X39n0709_001:0326b18": "次第稟戒。而攝漸被中也。五明教所被機竟。",
    "X39n0709_001:0326b19": "[0326b19] 六總釋題目者。前五義門已知。今當釋題。就中分",
    "X39n0709_001:0326b20": "四。初出律藏源流。二明五部所弘。三釋四分戒本。",
    "X39n0709_001:0326b21": "四釋止持會集。",
    "X39n0709_001:0326b22": "[0326b22] 初出律藏源流者。審夫娑羅唱滅之後。豐德結集",
    "X39n0709_001:0326b23": "之初。五百漏盡比丘僧。同於畢&#x9262;羅窟內。大迦葉",
    "X39n0709_001:0326b24": "白僧問法。優波羅依制讀宣。誦如來言詞滿八十。",
    "X39n0709_001:0326c01": "因而號曰八十誦律。原無眾部之殊。其分張眾部",
    "X39n0709_001:0326c02": "者。&#x8462;自惡王滅法之後。復有善王。重興佛教。&#x7FA3;黨",
    "X39n0709_001:0326c03": "互爭。故分二部。從二部中復分十八。久後流傳。惟",
    "X39n0709_001:0326c04": "餘五部。此則八十誦律是為鼻祖。二部為支分。十",
    "X39n0709_001:0326c05": "八五部是其派衍也。按舍利弗問經云。云何世尊",
    "X39n0709_001:0326c06": "為諸比丘所說戒律。或開或遮。後世比丘比丘尼",
    "X39n0709_001:0326c07": "等云何奉持。佛言。如我言者。是名隨時。在此時中",
    "X39n0709_001:0326c08": "應行此語。在彼時中應行彼語。我尋泥洹。大迦葉",
    "X39n0709_001:0326c09": "等當為分別。為比丘比丘尼等大作依止。如我無",
    "X39n0709_001:0326c10": "異(此懸記迦葉五百結集也)。又云。後有孔雀輸柯王孫。名弗沙",
    "X39n0709_001:0326c11": "蜜多羅。滅我法教。害我僧徒。彌勒菩薩以神通力",
    "X39n0709_001:0326c12": "接我經律。上兜率天。得蟲行神捧山。壓王及四兵",
    "X39n0709_001:0326c13": "眾。王種四兵一時滅盡。後有王出。性甚良善。彌勒",
    "X39n0709_001:0326c14": "菩薩化作三百童子。下於人間以求佛道。從五百",
    "X39n0709_001:0326c15": "羅漢諮受法教。羅漢上天接取經律。還於人間國",
    "X39n0709_001:0326c16": "土。男女復共出家。比丘比丘尼還復滋繁。時諸比",
    "X39n0709_001:0326c17": "丘好於名聞。極力諍論。抄治我律。開張增廣。互相",
    "X39n0709_001:0326c18": "是非。求王判決。王集二部。行黑白籌(此乃息諍之法)。若要",
    "X39n0709_001:0326c19": "舊者可取黑籌。若要新者可取白籌。時取黑者多。",
    "X39n0709_001:0326c20": "白者少。王以皆是佛說好樂不同。不得共處。學舊",
    "X39n0709_001:0326c21": "者多。從以為名為摩訶僧祗也。學新者少。而是上",
    "X39n0709_001:0326c22": "座。從上座為名。為他俾羅也(此懸記律分二部也)。又文殊問",
    "X39n0709_001:0326c23": "經云。世尊入涅槃後。未來弟子云何諸部分別。云",
    "X39n0709_001:0326c24": "何根本部。佛言。未來我弟子有二十部。能令諸法",
    "X39n0709_001:0327a01": "住二十部者。並得四果。三藏平等無下中上。譬如",
    "X39n0709_001:0327a02": "海水味無有異。如人有二十子真實。如來所說文",
    "X39n0709_001:0327a03": "殊師利根本二部從大乘出。從般若波羅蜜出。初",
    "X39n0709_001:0327a04": "二部者。一摩訶僧祗(此言大眾。老少同會共集律部也)。二體毗履",
    "X39n0709_001:0327a05": "(此言老宿。唯老宿人同會共出律部也)。我入涅槃後一百歲。此二部",
    "X39n0709_001:0327a06": "當起。從摩訶僧祗出七部。於此百歲內出一部。名",
    "X39n0709_001:0327a07": "執一語言(所執與僧祗同故云一也)。於百歲內。從執一語言部",
    "X39n0709_001:0327a08": "復出一部。名出世間語言(稱讚辭也)。於百歲內。從出世",
    "X39n0709_001:0327a09": "間語言出一部。名高拘梨柯(是出律主也)。於百歲內。從",
    "X39n0709_001:0327a10": "高拘梨柯出一部。名多聞(出律主有多聞智也)。於百歲內。從",
    "X39n0709_001:0327a11": "多聞出一部。名只底舸(此山名出律主居之)。於百歲內。從只",
    "X39n0709_001:0327a12": "底舸出一部。名東山(亦律主居也)。於百歲內。從東山出",
    "X39n0709_001:0327a13": "一部。名北山(亦律主居也)。此謂從摩訶僧祗部出於七",
    "X39n0709_001:0327a14": "部。及本僧祗是為八部。於百歲內。從體毗履部出",
    "X39n0709_001:0327a15": "十一部。於百歲內出一部。名一切語言(律主執三世有。故一",
    "X39n0709_001:0327a16": "切可厝語言也。此即五部中之薩婆多部)。於百歲內。從一切語言出一",
    "X39n0709_001:0327a17": "部。名雪山(亦律主居也)。於百歲內。從雪山出一部。名犢",
    "X39n0709_001:0327a18": "子(律主姓也。此即五部中之婆蹉富羅部)於百歲內。從犢子出一部。",
    "X39n0709_001:0327a19": "名法勝(律主名也)。於百歲內。從法勝出一部。名賢(律主名也)。",
    "X39n0709_001:0327a20": "於百歲內。從賢部出一部。名一切所貴(律主為通人所重也)。",
    "X39n0709_001:0327a21": "於百歲內。從一切所貴出一部。名&#x82BF;山(律主居也)。於百",
    "X39n0709_001:0327a22": "歲內。從&#x82BF;山出一部。名大不可棄(律主初生。母棄之於井。父追尋",
    "X39n0709_001:0327a23": "之。雖墜不死。故云不可棄。又名能射。此即五部中之彌沙塞部)。於百歲內。從大不",
    "X39n0709_001:0327a24": "可棄出一部。名法護(律主名也。此即五部中之曇無德部)。於百歲內。",
    "X39n0709_001:0327b01": "從法護出一部。名迦葉比(律主姓也。此即五部中之迦葉維部)。於百",
    "X39n0709_001:0327b02": "歲內。從迦葉比出一部。名修&#x59AC;路句(律主執修&#x59AC;路義也)。此",
    "X39n0709_001:0327b03": "謂體毗履部出十一部。及體毗履成十二部。佛說",
    "X39n0709_001:0327b04": "此祗夜。摩訶僧祗部。分別出有七。體毗履十一。是",
    "X39n0709_001:0327b05": "謂二十部。十八及本二。悉從大乘出。無是亦無非。",
    "X39n0709_001:0327b06": "我說未來起(此上經文乃懸記從二部中復分十八部也。偈中言無是亦無非者。准",
    "X39n0709_001:0327b07": "華嚴會玄記云。謂以隨情執故無是。四諦等更無異說故無非。或但各自言是。豈名實是。故云無是。各互",
    "X39n0709_001:0327b08": "非他。豈名實非。故云無非。又既皆從大乘出。何有是非。或可依之修行。無不獲益。故云無是亦無非也)。",
    "X39n0709_001:0327b09": "又南海寄歸傳云。諸部流派生起不同。西國相承",
    "X39n0709_001:0327b10": "大綱唯四。一聖大眾部。分出七部。二聖上座部。分",
    "X39n0709_001:0327b11": "出三部。三聖根本說一切有部。分出四部。四聖正",
    "X39n0709_001:0327b12": "量部。分出四部(亦是從本分出十八部也)。其間離分出沒。部別",
    "X39n0709_001:0327b13": "名字。事非一致。此不繁述。[0327b13] 又俱舍論云。過去迦",
    "X39n0709_001:0327b14": "葉佛時。佛父訖栗枳王。夢見一衣。堅而且廣。有十",
    "X39n0709_001:0327b15": "八人。各執少分。四向爭挽。衣猶不破。因問彼佛。佛",
    "X39n0709_001:0327b16": "言此表當來釋迦如來弟子分佛正法成十八部。",
    "X39n0709_001:0327b17": "雖有異執而真法尚在。依之修行。皆得解脫。(文)是",
    "X39n0709_001:0327b18": "知部雖多分。義皆可取。若欲細覈各所宗執。當閱",
    "X39n0709_001:0327b19": "十八部論部執異論異部宗輪論(此三論出北藏席字函)。",
    "X39n0709_001:0327b20": "[0327b20] 二明五部所弘者。諸部流分雖有十八。其可久行。",
    "X39n0709_001:0327b21": "不過五部。按翻譯名義集云。世尊成道三十八年。",
    "X39n0709_001:0327b22": "赴王舍城國王食訖。令羅云洗&#x9262;。失手[打-丁+暴]&#x9262;以為",
    "X39n0709_001:0327b23": "五片。諸比丘白佛。佛言&#x9262;破五片。表我滅後毗尼",
    "X39n0709_001:0327b24": "分為五部也。又舍利弗問經。佛言。部分如是眾多。",
    "X39n0709_001:0327c01": "久後流傳。唯餘五部。各舉所長名其服色。摩訶僧",
    "X39n0709_001:0327c02": "祗部。勤學眾經。宣講真義。以處本居中。應&#x7740;黃衣",
    "X39n0709_001:0327c03": "(今律四十卷。是其支分也)。曇無屈多迦(即曇無德)。通達理味。開導利",
    "X39n0709_001:0327c04": "益。表法殊勝。應&#x7740;赤色衣。薩婆多部(此云一切有)博通",
    "X39n0709_001:0327c05": "敏達。以導法化。應&#x7740;皂衣(有十誦律六十卷。其根本說一切有部。皆此部",
    "X39n0709_001:0327c06": "攝)。迦葉維部(此云重空觀)精勤勇猛。攝護眾生。應&#x7740;木",
    "X39n0709_001:0327c07": "蘭衣(律止解脫戒本一卷。或云全部未至。或云未曾翻譯)。彌沙塞部(此云不&#x7740;",
    "X39n0709_001:0327c08": "有無觀)禪思入微。究暢幽密。應&#x7740;青衣(有五分律三十卷)。據",
    "X39n0709_001:0327c09": "此經文。即此五部。若准他經。凡列五部。皆無摩訶。",
    "X39n0709_001:0327c10": "僧祗部。&#x5374;有婆蹉富羅部(此云犢子。上古有仙。染犢生子。自後種姓皆名",
    "X39n0709_001:0327c11": "犢子。其彼部律未至)。如賢首疏云。總別六部。僧祗是總。五部",
    "X39n0709_001:0327c12": "是別。此摩訶僧祗部。行解&#x8657;通。不生偏執。&#x5FA7;順五",
    "X39n0709_001:0327c13": "見以通故。故知摩訶僧祗是總。五部是別。通則六",
    "X39n0709_001:0327c14": "部也。今此方唯存四部。缺迦葉維及犢子部。其餘",
    "X39n0709_001:0327c15": "善見毗尼母薩婆多論摩得勒伽優波離問經等。",
    "X39n0709_001:0327c16": "俱是諸部支屬。皆可覽也。然斯五部既佛預記。無",
    "X39n0709_001:0327c17": "勞致疑。有所是非。譬如一燈出百千燈。雖燈隨物",
    "X39n0709_001:0327c18": "異。而光照無殊。至於破闇除冥。功用則一。是故五",
    "X39n0709_001:0327c19": "天諸國隨宗一律。各競進業。皆獲道果。東夏傳來。",
    "X39n0709_001:0327c20": "四部俱行。精持戒軌。咸躋聖域。自非聖化通玄。何",
    "X39n0709_001:0327c21": "以使之然乎。故別舉五部。明其所弘也。",
    "X39n0709_001:0327c22": "[0327c22] 三釋四分戒本者。已知部&#x5F5A;固多行唯五部。未審",
    "X39n0709_001:0327c23": "今者所弘何部。故次明之。中復分四。一出宗主。二",
    "X39n0709_001:0327c24": "釋四分。三釋律義。四出譯時。",
    "X39n0709_001:0328a01": "[0328a01] 一出宗主者。此四分宗主名曇無德。此翻法藏。又",
    "X39n0709_001:0328a02": "云法密。由師含容正法。如藏之密故。又云法護。護",
    "X39n0709_001:0328a03": "者防護。即密藏義也。師乃采菽氏之裔。體毗履之",
    "X39n0709_001:0328a04": "支。",
    "X39n0709_001:0328a05": "[0328a05] 二釋四分者。此律全部有六十卷。分為四大分。自",
    "X39n0709_001:0328a06": "首卷至二十一卷止。名第一分。其中所明比丘二",
    "X39n0709_001:0328a07": "百五十戒法。自二十二卷至三十六卷止。名第二",
    "X39n0709_001:0328a08": "分。前之九卷乃明比丘尼三百四十八戒法。後六",
    "X39n0709_001:0328a09": "卷明受戒犍度說戒犍度。梵語犍度。此翻法聚。以",
    "X39n0709_001:0328a10": "相類之法。聚而歸一也。自三十七卷至四十九卷",
    "X39n0709_001:0328a11": "止。名第三分。其中所明安居自恣皮革衣藥迦絺",
    "X39n0709_001:0328a12": "那衣拘睒彌瞻波呵責人覆藏遮破僧滅諍比丘",
    "X39n0709_001:0328a13": "尼法法。共十六犍度。自五十卷至六十卷終。名第",
    "X39n0709_001:0328a14": "四分。其中所明房舍雜法五百結集七百結集調",
    "X39n0709_001:0328a15": "部毗尼毗尼增一。共六犍度。今於四分之中。單明",
    "X39n0709_001:0328a16": "第一分比丘戒法也。",
    "X39n0709_001:0328a17": "[0328a17] 三釋律義者。一大制教通名毗尼。五部所出。通名",
    "X39n0709_001:0328a18": "曰律。梵語毗尼。此翻滅。然滅有三義。一滅業非(謂不",
    "X39n0709_001:0328a19": "殺盜等。故律中有犯毗尼。有諍毗尼)。二滅煩惱(煩惱是發業之本。故律云調伏貪等令盡。",
    "X39n0709_001:0328a20": "是故如來制增上戒學)。三得滅果(故經云。戒淨有智慧。便得第一道)南山云。",
    "X39n0709_001:0328a21": "毗尼翻調伏及滅者。是從功用為名。非正譯也。正",
    "X39n0709_001:0328a22": "翻云律。律者法也。從教為名。斷割重輕。開遮持犯。",
    "X39n0709_001:0328a23": "非法不定。俗有九流。法流居一。故世律法皆約刑",
    "X39n0709_001:0328a24": "科。道與俗違。刑名乃異。至於處斷。必依常法。故翻",
    "X39n0709_001:0328b01": "毗尼為律也。",
    "X39n0709_001:0328b02": "[0328b02] 四出譯時者。此四分律。乃姚秦時。北天竺罽賓國",
    "X39n0709_001:0328b03": "佛陀耶舍尊者共竺佛念所譯。緣佛陀耶舍先於",
    "X39n0709_001:0328b04": "本國誦四分律不&#x8CF7;梵本而來。秦司隸校尉姚爽",
    "X39n0709_001:0328b05": "欲請尊者譯出。姚主以其無梵本。難可證信。眾僧",
    "X39n0709_001:0328b06": "多有不同。故未許之。羅什法師勸曰。耶舍甚有記",
    "X39n0709_001:0328b07": "功。數聞誦習。未曾脫誤。於是姚主即以藥方一卷",
    "X39n0709_001:0328b08": "民籍一卷。並可四十紙許。令其誦之一日。便集僧",
    "X39n0709_001:0328b09": "執文覆之。乃至銖兩人數年紀不謬一字。是時眾",
    "X39n0709_001:0328b10": "咸信伏。由是耶舍口誦梵音。佛念筆受成文。即以",
    "X39n0709_001:0328b11": "弘始十二年譯出。為四十五卷。又云四十四卷。今",
    "X39n0709_001:0328b12": "分為六十卷。若支法領所譯者止有三十卷。然今",
    "X39n0709_001:0328b13": "已失矣。據唐圓照律師傳。則弘始五年壬寅歲。耶",
    "X39n0709_001:0328b14": "舍譯出成四十五卷。至十一年歲次戊申。支法領",
    "X39n0709_001:0328b15": "又從西國將梵本來。於長安中寺重&#x8B90;校。殆十四",
    "X39n0709_001:0328b16": "年辛亥譯畢。成六十二卷。",
    "X39n0709_001:0328b17": "[0328b17] 四釋止持會集者。宣祖云。持戒之心要唯二轍。止",
    "X39n0709_001:0328b18": "持則戒本最為標首。作持則羯磨結其大科。後進",
    "X39n0709_001:0328b19": "前修。妙宗斯法。故今統閱諸部。撮略正文。會集止",
    "X39n0709_001:0328b20": "持。用益將來。共扶頹幢。以樹正法也。六總釋題目",
    "X39n0709_001:0328b21": "竟。",
    "X39n0709_001:0328b23": "毗尼止持會集卷第一",
    "X39n0709_001:0328c01": "音義",
    "X39n0709_001:0328c02": "序",
    "X39n0709_001:0328c03": "匏繫[0328c03] 上音庖。瓠屬。&#x8462;匏味苦。瓠味甘也。言匏繫",
    "X39n0709_001:0328c04": "者。孔子曰。吾豈匏瓜也哉。繫之而不食。大約今人",
    "X39n0709_001:0328c05": "用匏繫。皆取無用之義也。",
    "X39n0709_001:0328c06": "荒隈[0328c06] 下音威。&#x5393;內曰隩。&#x5393;外曰隈。荒隈者。謂居",
    "X39n0709_001:0328c07": "於荒山也。",
    "X39n0709_001:0328c08": "玄猷[0328c08] 下音由。道也。",
    "X39n0709_001:0328c09": "五邪[0328c09] 一詐現異相。謂諸比丘違佛正教。於世俗",
    "X39n0709_001:0328c10": "人前。詐現奇特之相。令其心生敬仰。而求利養。",
    "X39n0709_001:0328c11": "[0328c11] 二自說功德。謂諸比丘以辯口利詞。抑人揚己。自",
    "X39n0709_001:0328c12": "逞功能。令所見者心生敬信。而求利養。[0328c12] 三占相",
    "X39n0709_001:0328c13": "吉凶。謂諸比丘攻學異術。卜命相形。講談吉凶。而",
    "X39n0709_001:0328c14": "求利養。[0328c14] 四高聲現威。謂諸比丘大語高聲。詐現",
    "X39n0709_001:0328c15": "威儀。令人畏敬。而求利養。[0328c15] 五說所得利以動人",
    "X39n0709_001:0328c16": "心。謂諸比丘於彼得利。於此稱說。於此得利。於彼",
    "X39n0709_001:0328c17": "稱說。令人動心。而求利養。如是五種令人邪命。",
    "X39n0709_001:0328c18": "八穢[0328c18] 一置買田宅。謂比丘當依眾居止。勤修出",
    "X39n0709_001:0328c19": "世清淨無為之道。若私置田宅。以圖自足。是為不",
    "X39n0709_001:0328c20": "淨。[0328c20] 二種植根栽。比丘當勤修道業。於世間資生",
    "X39n0709_001:0328c21": "之事不生貪&#x7740;。若不為眾。私自種植田園。內妨行",
    "X39n0709_001:0328c22": "業。是為不淨。[0328c22] 三貯聚穀粟。謂比丘當乞食資身",
    "X39n0709_001:0328c23": "清淨活命。若不為眾。私自藏貯穀粟米麥。是為不",
    "X39n0709_001:0328c24": "淨。[0328c24] 四畜養奴婢。謂比丘當閒居靜處。修攝其心。",
    "X39n0709_001:0329a01": "行安樂行。若不為眾。畜養奴婢驅使作務。是為不",
    "X39n0709_001:0329a02": "淨。[0329a02] 五畜養&#x7FA3;畜。謂比丘當持禁戒。慈心不殺。若",
    "X39n0709_001:0329a03": "畜牛馬等孳生之類。以污梵行。是為不淨。[0329a03] 六藏",
    "X39n0709_001:0329a04": "積金銀錢寶。謂比丘當以清雅為高。安貧樂道。身",
    "X39n0709_001:0329a05": "無長物。若貪積世間所重金銀資財等物。資生求",
    "X39n0709_001:0329a06": "利。計算出納。有乖道行。是為不淨。[0329a06] 七藏積象牙",
    "X39n0709_001:0329a07": "刻鏤等物。謂比丘當奉佛戒。志尚儉素。於諸玩好。",
    "X39n0709_001:0329a08": "心不貪戀。布衣草座。常懷知足。若貪世間稀有雕",
    "X39n0709_001:0329a09": "飾之物。是為不淨。[0329a09] 八藏積銅鐵釜鑊以自&#x7151;爨。",
    "X39n0709_001:0329a10": "謂比丘於眾居止。當與眾同餐。或乞食自活。勵精",
    "X39n0709_001:0329a11": "梵行。成就道業。若藏積釜鑊以自&#x7151;爨。背眾而食。",
    "X39n0709_001:0329a12": "是為不淨。",
    "X39n0709_001:0329a13": "殉[0329a13] 音旬。隨也。",
    "X39n0709_001:0329a14": "福田淨德[0329a14] 一發心離俗。謂出家之人發勇猛心。",
    "X39n0709_001:0329a15": "脫離凡俗。習佛菩提。而能懷佩妙道。為世福田。是",
    "X39n0709_001:0329a16": "為初淨德也。[0329a16] 二毀其形好。謂出家之人剃除鬚",
    "X39n0709_001:0329a17": "髮。毀壞相好。去世俗之塵衣。&#x7740;如來之法服。具佛",
    "X39n0709_001:0329a18": "威儀。為世福田。是為第二淨德也。[0329a18] 三永割親愛。",
    "X39n0709_001:0329a19": "謂投佛出家。割絕父母親愛之情。一心精勤修道。",
    "X39n0709_001:0329a20": "以報父母生成之德。兼能為世福田。是為第三淨",
    "X39n0709_001:0329a21": "德也。[0329a21] 四委棄軀命。謂出家之人能委棄身命。無",
    "X39n0709_001:0329a22": "所顧惜。惟務一心求證佛道。兼能為世福田。是為",
    "X39n0709_001:0329a23": "第四淨德也。[0329a23] 五志求大乘。謂出家之人常懷濟",
    "X39n0709_001:0329a24": "物之心。專志勤求大乘之法。度脫一切有情。為世",
    "X39n0709_001:0329b01": "福田。是為第五淨德也。",
    "X39n0709_001:0329b02": "模楷[0329b02] 模木生於周公塚上。其葉春青夏赤。秋白",
    "X39n0709_001:0329b03": "冬黑。以色得其正也。楷木生孔子塚上。其餘枝&#x758E;",
    "X39n0709_001:0329b04": "而不屈。以質得其直也。此二字取義。若正與直可",
    "X39n0709_001:0329b05": "為法則。",
    "X39n0709_001:0329b06": "苾芻[0329b06] 此香草也。出於雪山。具有五德。以喻比丘。",
    "X39n0709_001:0329b07": "一體性柔&#x8F2D;。以喻比丘能折伏身語意業之麤也。",
    "X39n0709_001:0329b08": "二引蔓旁布。以喻比丘傳法度人延綿不絕也。三",
    "X39n0709_001:0329b09": "馨香遠聞。以喻比丘戒德芬馥為眾所聞也。四能",
    "X39n0709_001:0329b10": "療疼痛。以喻比丘能斷煩惱毒害之痛也。五不背",
    "X39n0709_001:0329b11": "日光。以喻比丘正見思惟常向佛日而不背也。",
    "X39n0709_001:0329b12": "凡例",
    "X39n0709_001:0329b13": "經通餘說[0329b13] 大智論云。一佛說。謂如來金口所宣。",
    "X39n0709_001:0329b14": "二弟子說。謂諸聲聞緣覺菩薩。承佛神力加被所",
    "X39n0709_001:0329b15": "說。三仙說。謂佛會中諸大仙人。從佛入道。誓弘佛",
    "X39n0709_001:0329b16": "化。宣揚正法。四諸天說。謂帝釋每於善法堂上。為",
    "X39n0709_001:0329b17": "忉利天人。演說般若。五化人說。謂三乘聖人隨機",
    "X39n0709_001:0329b18": "現化。如羅&#x777A;羅化作金輪王而度城東老母。先讚",
    "X39n0709_001:0329b19": "福果因緣。後說大乘妙法。",
    "X39n0709_001:0329b20": "等覺已下[0329b20] 等覺者。一生補處菩薩之名。如今彌",
    "X39n0709_001:0329b21": "勒菩薩是也。下地望之。雖與佛等。然有極細一品",
    "X39n0709_001:0329b22": "無明未盡。故猶稱菩薩。言下者。指下位九地三",
    "X39n0709_001:0329b23": "賢。",
    "X39n0709_001:0329b24": "措[0329b24] 粗去聲。安&#x7740;也。",
    "X39n0709_001:0329c01": "綱要",
    "X39n0709_001:0329c02": "十二法人[0329c02] 即頭陀十二行也。又名杜多。此翻抖",
    "X39n0709_001:0329c03": "擻。亦翻修治。亦翻淘汰。十二法者。一住阿蘭若處。",
    "X39n0709_001:0329c04": "二常乞食。三次第乞食。四受一食法。五節量食。六",
    "X39n0709_001:0329c05": "中後不飲果漿蜜漿。七&#x7740;糞掃衣。八但三衣。九塚",
    "X39n0709_001:0329c06": "間住。十樹下止。十一露地坐。十二但坐不臥。",
    "X39n0709_001:0329c07": "緘縢[0329c07] 上音兼。下音騰。繩也。謂束篋之緘縢也。",
    "X39n0709_001:0329c08": "人可使由之不可使知[0329c08] 此出論語。今借用之。謂",
    "X39n0709_001:0329c09": "初受戒人。但可使其依律行持。未可使閱律藏知",
    "X39n0709_001:0329c10": "其所從結戒之由。&#x8462;六&#x7FA3;比丘等皆是大權示現。",
    "X39n0709_001:0329c11": "曲為末世而示犯緣。誠恐愚者不達。認為實事。反",
    "X39n0709_001:0329c12": "生放縱。",
    "X39n0709_001:0329c13": "義學[0329c13] 演教之師深入義海。故稱義學。",
    "X39n0709_001:0329c14": "險途[0329c14] 險者險阻。途者途路。此喻三途惡道也。",
    "X39n0709_001:0329c15": "鹿苑[0329c15] 鹿苑去波羅奈國十餘里。是如來昔與提",
    "X39n0709_001:0329c16": "婆達多。俱為鹿王住處。各統&#x7FA3;鹿五百餘。時國王",
    "X39n0709_001:0329c17": "畋遊原澤。菩薩鹿王前詣王曰。大王校獵中原。縱",
    "X39n0709_001:0329c18": "燎飛矢。凡我徒屬命在茲晨。不日應臭。無所克膳。",
    "X39n0709_001:0329c19": "欲次差日輸一鹿。王有割鮮之膳。我延旦夕之命。",
    "X39n0709_001:0329c20": "王善其言而回駕。兩&#x7FA3;之鹿更次輸命。提婆&#x7FA3;中",
    "X39n0709_001:0329c21": "有懷孕鹿。次當就死。白其主曰。身雖應死。子未次",
    "X39n0709_001:0329c22": "也。鹿王怒曰。誰不保命。雌鹿歎曰。吾主不仁。死無",
    "X39n0709_001:0329c23": "日矣。乃告急菩薩鹿王。王曰。悲哉慈母之心。思及",
    "X39n0709_001:0329c24": "未形。吾今代汝。遂至王門。國王問由。鹿具答情。王",
    "X39n0709_001:0330a01": "聞歎曰。我人身鹿也。汝鹿身人也。於是悉放諸鹿。",
    "X39n0709_001:0330a02": "不復輸命。即以其林為諸鹿藪。因而號曰鹿苑。",
    "X39n0709_001:0330a03": "鶴樹[0330a03] 亦云鶴林。如來出世說法利生。化緣事訖。",
    "X39n0709_001:0330a04": "於娑羅雙樹間。二月十五日入涅槃。雙樹皆悉變",
    "X39n0709_001:0330a05": "白。猶如鶴色。故名鶴樹。",
    "X39n0709_001:0330a06": "波羅提木叉[0330a06] 此翻別解脫。律攝云。別解脫者。由",
    "X39n0709_001:0330a07": "依別解脫經。如說修行。於下下等九品諸惑。漸次",
    "X39n0709_001:0330a08": "斷除。永不退故。於諸煩惱而得解脫。名別解脫。又",
    "X39n0709_001:0330a09": "見修煩惱其類各多。於別別品而能捨離。名別解",
    "X39n0709_001:0330a10": "脫。由惑漂沒三界。有情為此先因。勤求別解脫經。",
    "X39n0709_001:0330a11": "又云隨順解脫。此據果立名。隨順有為無為二種",
    "X39n0709_001:0330a12": "果故。又云保解脫。謂戒淨有智慧。如來保任。必證",
    "X39n0709_001:0330a13": "涅槃故。",
    "X39n0709_001:0330a14": "一則中觀二乃瑜伽[0330a14] 中觀即龍樹宗。世稱法性",
    "X39n0709_001:0330a15": "宗。瑜伽即護法宗。世稱法相宗。以瑜伽師地論為",
    "X39n0709_001:0330a16": "宗。故名瑜伽。此翻相應也。",
    "X39n0709_001:0330a17": "冗結[0330a17] 冗者雜也。結者不解也。",
    "X39n0709_001:0330a18": "浮囊不洩[0330a18] 浮囊渡海器也。昔有商人。持囊渡海。",
    "X39n0709_001:0330a19": "海中羅剎從乞浮囊。其人不與。乃乞一半。亦不聽",
    "X39n0709_001:0330a20": "許。至乞一絲亦不從願。何故。命在囊故。浮囊若破。",
    "X39n0709_001:0330a21": "則於海岸終不能到。以喻持戒之人。欲渡生死苦",
    "X39n0709_001:0330a22": "海。設遇愛染羅剎。假求一願。亦終不從。何故。命在",
    "X39n0709_001:0330a23": "戒故。戒若有破。則溺生死苦海。永無出期。是故護",
    "X39n0709_001:0330a24": "戒若此。",
    "X39n0709_001:0330b01": "勿輕小愆還成最後之唱[0330b01] 如來涅槃。令諸比丘",
    "X39n0709_001:0330b02": "以戒為師。依戒而住。故云最後之唱。若輕細過。放",
    "X39n0709_001:0330b03": "蕩無拘。是違遺教。非佛弟子。故云勿輕也。",
    "X39n0709_001:0330b04": "聊陳一隅[0330b04] 謂物有四隅。舉一隅則以三隅反也。",
    "X39n0709_001:0330b05": "摩夷[0330b05] 具云摩得勒伽。此翻智母。以其能生智故。",
    "X39n0709_001:0330b06": "卷一",
    "X39n0709_001:0330b07": "僧寶果[0330b07] 即漏盡阿羅漢也。",
    "X39n0709_001:0330b08": "三慧自淑[0330b08] 淑者善也。和也。清湛也。三慧者。一聞",
    "X39n0709_001:0330b09": "慧。由從善知識處得聞經律論。以因聞故。能生無",
    "X39n0709_001:0330b10": "漏聖慧。[0330b10] 二思慧。由能思惟經律論及從善知識",
    "X39n0709_001:0330b11": "所聞法義。皆能生於無漏聖慧。[0330b11] 三修慧。謂既已",
    "X39n0709_001:0330b12": "聞法思惟義趣。即當隨順修習。因此修習。能生無",
    "X39n0709_001:0330b13": "漏聖慧。",
    "X39n0709_001:0330b14": "七法財[0330b14] 財者。謂信等七種出世法財也。若一切",
    "X39n0709_001:0330b15": "眾生行此七法。資成道果。故謂之財。[0330b15] 一信財。謂",
    "X39n0709_001:0330b16": "信能決定受持正法以為佛道之糧。[0330b16] 二進財。謂",
    "X39n0709_001:0330b17": "未能見真諦理。而一心精進求出世道。以為成佛",
    "X39n0709_001:0330b18": "之資。[0330b18] 三戒財。謂戒為解脫之本。能止防身口意",
    "X39n0709_001:0330b19": "之惡非。以為成佛之資。[0330b19] 四慚愧財。慚者慚天。愧",
    "X39n0709_001:0330b20": "者愧人。謂既能慚愧則不造諸惡業。以為成佛之",
    "X39n0709_001:0330b21": "資。[0330b21] 五聞財。聞為三慧之首。聞必能思。思必能修。",
    "X39n0709_001:0330b22": "若能聞佛聲教。則開發妙解。如說而行。以為成佛",
    "X39n0709_001:0330b23": "之資。[0330b23] 六捨財。捨即捨施。謂若能運平等心。無憎",
    "X39n0709_001:0330b24": "愛想。身命資財隨求給施。無所&#x608B;惜。以為成佛之",
    "X39n0709_001:0330c01": "資。[0330c01] 七定慧財。定慧即止觀也。定則攝心不散。止",
    "X39n0709_001:0330c02": "諸妄念。慧則照了諸法。破諸邪見。以為成佛之資。",
    "X39n0709_001:0330c03": "不為施所墮[0330c03] 毗尼母云。若不坐禪誦經營三寶",
    "X39n0709_001:0330c04": "事。及不持戒受人信施。則為施所墮。",
    "X39n0709_001:0330c05": "有漏[0330c05] 毗婆沙論云。有者。若業能令後生續生。是",
    "X39n0709_001:0330c06": "名有義。漏者。是留住義。謂令有情留住欲界色界",
    "X39n0709_001:0330c07": "無色界故。[0330c07] 涅槃經云。有漏法有二種。一因二果。",
    "X39n0709_001:0330c08": "有漏果者是則名苦。有漏因者是名為集。",
    "X39n0709_001:0330c09": "艇[0330c09] 庭上聲。小船也。二百斛以上曰艇。其船小而",
    "X39n0709_001:0330c10": "長。",
    "X39n0709_001:0330c11": "舶[0330c11] 音白。海中大船也。",
    "X39n0709_001:0330c12": "十使[0330c12] 一貪使。二瞋使。三癡使。四慢使。五疑使。六",
    "X39n0709_001:0330c13": "身見使。七邊見使。八邪見使。九見取使。十戒取使。",
    "X39n0709_001:0330c14": "此十皆名使者。謂能驅役行者心神。流轉三界生",
    "X39n0709_001:0330c15": "死也。",
    "X39n0709_001:0330c16": "四流[0330c16] 一見流。即三界見惑。謂意根對於法塵。起",
    "X39n0709_001:0330c17": "分別見也。二欲流。即欲界思惑。謂五根貪愛五塵",
    "X39n0709_001:0330c18": "故。名為思惑。即貪瞋慢也。三有流。因果不亡為有。",
    "X39n0709_001:0330c19": "即色無色界思惑。貪慢是也。四無明流。無所明了。",
    "X39n0709_001:0330c20": "故曰無明。即三界思惑中之癡惑也。此四皆名流",
    "X39n0709_001:0330c21": "者。謂眾生由三惑之所流轉。漂泊三界。而不能返",
    "X39n0709_001:0330c22": "於涅槃彼岸也。",
    "X39n0709_001:0330c23": "九地[0330c23] 一五趣雜居地。二離生喜樂地。三定生喜",
    "X39n0709_001:0330c24": "樂地。四離喜妙樂地。五捨念清淨地。六空無邊處",
    "X39n0709_001:0331a01": "地。七識無邊處地。八無所有處地。九非非想處地。",
    "X39n0709_001:0331a02": "生空[0331a02] 亦曰人空。即我空也。謂凡夫妄計五蘊是",
    "X39n0709_001:0331a03": "我。強立主宰。引生煩惱。造種種業。佛為破此計故。",
    "X39n0709_001:0331a04": "說五蘊無我。二乘悟之。入無我理。是名生空。",
    "X39n0709_001:0331a05": "二我執[0331a05] 一俱生我執。謂於五陰等法中。強立主",
    "X39n0709_001:0331a06": "宰。妄執為我。與身俱生。是名俱生我執。[0331a06] 二分別",
    "X39n0709_001:0331a07": "我執。謂於計我法中。分別我能行善行惡等事。而",
    "X39n0709_001:0331a08": "起執&#x7740;。是名分別我執。",
    "X39n0709_001:0331a09": "式叉[0331a09] 此翻云學。",
    "X39n0709_001:0331a10": "躐[0331a10] 廉入聲。踰跨也。儒云學不躐等。",
    "X39n0709_001:0331a11": "鼻祖[0331a11] 人之懷胎。鼻先受形。然後諸根漸具。故稱",
    "X39n0709_001:0331a12": "始祖為鼻祖。而波離結集八十誦律。為諸部之始",
    "X39n0709_001:0331a13": "祖。故曰鼻祖也。",
    "X39n0709_001:0331a14": "&#x82BF;[0331a14] 音成。舊草不芟。新草又生。曰&#x82BF;。",
    "X39n0709_001:0331a15": "五通[0331a15] 一足不履地。謂身能飛行。履空如地。[0331a15] 二",
    "X39n0709_001:0331a16": "知人心命。謂能知他人之心。行善行惡。生善處惡",
    "X39n0709_001:0331a17": "處。[0331a17] 三回眼千里。謂天下眾生之類。若好若醜。城",
    "X39n0709_001:0331a18": "郭屋舍。山巖樹木。回眼之時無有遠近。皆悉能見。",
    "X39n0709_001:0331a19": "[0331a19] 四呼名即至。謂於天下男女及象馬巨細等聲。",
    "X39n0709_001:0331a20": "無不能聞。若有呼其名者。或遠或近。隨即而至。",
    "X39n0709_001:0331a21": "[0331a21] 五石壁無礙。謂於天下周旋往來。山河石壁無所",
    "X39n0709_001:0331a22": "障礙。",
    "X39n0709_001:0331a23": "裔[0331a23] 音曳。後嗣也。",
    "X39n0709_001:0331a24": "九流[0331a24] 一儒流。祖述堯舜。憲章文武。宗師仲尼者",
    "X39n0709_001:0331b01": "也。本出司徒。[0331b01] 二道流。絕禮樂去仁義。獨任清&#x8657;",
    "X39n0709_001:0331b02": "者也。本出史官。[0331b02] 三陰陽流。敬順昊天曆象日月。",
    "X39n0709_001:0331b03": "本出羲和之官。[0331b03] 四法流。信任賞罰。以輔禮制者",
    "X39n0709_001:0331b04": "也。本出理官。[0331b04] 五名流。名仕不同。禮亦異數。出於",
    "X39n0709_001:0331b05": "禮官。[0331b05] 六墨流。推兼愛之意。出清廟之官。[0331b05] 七縱",
    "X39n0709_001:0331b06": "橫流。言其當制宜受命而不受詞者也。出於行人",
    "X39n0709_001:0331b07": "之官。[0331b07] 八雜流。兼儒墨合名法。出於議官。[0331b07] 九農",
    "X39n0709_001:0331b08": "流。播百穀勸耕桑者也。出於農稷之官。",
    "X39n0709_001:0331b09": "關[0331b09] 會要也。",
    "X39n0709_001:0331b10": "附譯人傳略",
    "X39n0709_001:0331b11": "[0331b11] 佛陀耶舍師。罽賓國人。婆羅門種也。年十三出家。",
    "X39n0709_001:0331b12": "嘗與其師遠行曠野逢虎。其師欲走避。師曰。此虎",
    "X39n0709_001:0331b13": "已飽。必不侵人。俄而虎去。前行果有噉嚼餘蹟。其",
    "X39n0709_001:0331b14": "師密異之。年十五。日誦經二三萬言。有羅漢重其",
    "X39n0709_001:0331b15": "聰明。恒乞食供之。嗣從舅氏習五明諸論。世間法",
    "X39n0709_001:0331b16": "術。靡不綜閑。後受沙勒國太子供養。待遇隆厚。乃",
    "X39n0709_001:0331b17": "辭去東。適龜茲。尋羅什。&#x8462;什曾在沙勒國。受學於",
    "X39n0709_001:0331b18": "師。而師甚重之也。時師被符堅執。羈虜姑臧。遣信",
    "X39n0709_001:0331b19": "要師。師為國人留。欲行不克。因命弟子。取淨水&#x546A;",
    "X39n0709_001:0331b20": "藥洗足。乘夜而發。走數百里。始旦。問弟子何所覺",
    "X39n0709_001:0331b21": "耶。曰惟聞疾風耳。國人追不及。方至姑臧。而羅什",
    "X39n0709_001:0331b22": "又入長安。長安乃秦主姚興也。興聞師名。即盛禮",
    "X39n0709_001:0331b23": "聘之。師不受笑曰。明旨既降。便應載馳。然檀越待",
    "X39n0709_001:0331b24": "士既厚。脫如羅什見處。則不敢聞命。&#x8462;興嘗媵妾",
    "X39n0709_001:0331c01": "逼什故也。使還覆。興歎其幾慎。重信敦喻。師方允。",
    "X39n0709_001:0331c02": "至長安日。興自出候。延於逍遙園中。遂與羅什出",
    "X39n0709_001:0331c03": "十住經并四分律長阿含等經也。師儀容端雅。而",
    "X39n0709_001:0331c04": "髭赤色。尤善毗婆沙。時人號赤髭毗婆沙。既為什",
    "X39n0709_001:0331c05": "之師。亦稱大毗婆沙。後還外國。不知所終。媵[0331c05] (音胤。",
    "X39n0709_001:0331c06": "送女從嫁也。凡送皆曰媵)。",
    "X39n0709_001:0331c07": "[0331c07] 竺佛念師。涼州人。弱年出家。志業清堅。外和內朗。",
    "X39n0709_001:0331c08": "有過敏之鑒。少好游方。備貫風俗。華梵音義莫不",
    "X39n0709_001:0331c09": "兼通。故義學之譽雖闕。洽聞之聲甚著。符氏建元",
    "X39n0709_001:0331c10": "年入長安。與僧伽跋陀曇摩難提等。翻譯諸經。質",
    "X39n0709_001:0331c11": "斷疑字音義。自世高支謙以後莫踰也。故在姚符",
    "X39n0709_001:0331c12": "二代。為譯人之宗。關中名德咸嘉推焉。後復自出",
    "X39n0709_001:0331c13": "菩薩瓔珞十住斷結及曜胎中陰等經。始就治定。"
}