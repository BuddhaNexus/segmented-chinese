{
    "T85n2735_001:0066c08": "金剛般若經旨贊卷上",
    "T85n2735_001:0066c10": "京西明道場沙門曇曠撰",
    "T85n2735_001:0066c11": "夫實際無言。必即言以辨實。真宗匪相。要",
    "T85n2735_001:0066c12": "假相以顯真。言即實故。雖說而無說。相即真",
    "T85n2735_001:0066c13": "故。現形而無形。無說而說。何言說而不盡。無",
    "T85n2735_001:0066c14": "相之相。何形相而不周。故說非□□□□名",
    "T85n2735_001:0066c15": "具。□無法可說。是說法焉。斯乃般若之真",
    "T85n2735_001:0066c16": "宗。覺者之師母也。故使四生□□□□積之",
    "T85n2735_001:0066c17": "有惑。二乘漸悟。斷深密之無明。諸佛體會。成",
    "T85n2735_001:0066c18": "不壞之四身。菩薩契修□□斷之三慧。顯斯",
    "T85n2735_001:0066c19": "妙用。逈拔群經。假喻金剛。以彰妙智。既",
    "T85n2735_001:0066c20": "前佛後佛。由如是住。大聖小聖。應如是修",
    "T85n2735_001:0066c21": "故。善現啟迪於真筌。如來式揚於奧旨。三問",
    "T85n2735_001:0066c22": "九喻。終始發明。八執五邪。心言蕩成。乃",
    "T85n2735_001:0066c23": "真護念付囑。佛種不斷者歟。既為方廣之關",
    "T85n2735_001:0066c24": "樞。大經之鉗鍵。言約而義遠。文密而理該。",
    "T85n2735_001:0066c25": "開闡者莫得其宗源。誦持者。但修其章句。故",
    "T85n2735_001:0066c26": "我補處慈氏。創釋頌以贊幽。作宣唱之指歸。",
    "T85n2735_001:0066c27": "為論者之規矩。乃使初聖無著。列諸住於行。",
    "T85n2735_001:0066c28": "一隣地天親。遣群疑於真際。金剛仙記。會",
    "T85n2735_001:0066c29": "一實於有空。功德施論　生二智於真俗。各",
    "T85n2735_001:0067a01": "申雅趣。共釋茲文。雖曰異端。咸階至妙。若",
    "T85n2735_001:0067a02": "不會融諸說。何以委贊幽宗耶。纂殊途□遵",
    "T85n2735_001:0067a03": "同□用通理。以闢玄關。題言金剛般若波羅",
    "T85n2735_001:0067a04": "蜜經者。即到彼岸。能斷慧教。融理事於行位。",
    "T85n2735_001:0067a05": "故稱智慧。碎堅積之疑執。假喻金剛。出生死",
    "T85n2735_001:0067a06": "而至涅槃。云到彼岸。貫法義而攝群品。目以",
    "T85n2735_001:0067a07": "為經。故言金剛般若波羅蜜經。",
    "T85n2735_001:0067a08": "贊釋此經。五門分別。一敘教興由。二述經",
    "T85n2735_001:0067a09": "宗趣。三顯經威力。四明經所被。五贊經本",
    "T85n2735_001:0067a10": "文。初敘教興。依經及論。總開四義。一為",
    "T85n2735_001:0067a11": "拔苦。二為與樂。三令起行。四令得果。言拔",
    "T85n2735_001:0067a12": "苦者。為除眾生老病死苦無常。經云由此",
    "T85n2735_001:0067a13": "三事應正等覺。出現於世。為諸眾生。說證",
    "T85n2735_001:0067a14": "法等。此雖總言。於別亦轉。佛所證法。唯真",
    "T85n2735_001:0067a15": "般若故。除三事而說。此經令四生等皆入無",
    "T85n2735_001:0067a16": "餘。但滅其生。無老等故。不住色等而生。其",
    "T85n2735_001:0067a17": "心心念不生。離生因故。言與樂者。謂眾生",
    "T85n2735_001:0067a18": "佛知見樂。知見即是菩提涅槃。在果在因。能",
    "T85n2735_001:0067a19": "所知見為開示故。而說此經。故法華云。諸",
    "T85n2735_001:0067a20": "佛唯一大事故。出現於世。開示悟入佛知見",
    "T85n2735_001:0067a21": "等。諸佛及法。從經出生。如來即是諸法如",
    "T85n2735_001:0067a22": "義。是相非相。即見如來。離一切相。即名諸",
    "T85n2735_001:0067a23": "佛。如次即為開示悟入。經文非一。應尋引",
    "T85n2735_001:0067a24": "之。言起行者。隨其所應法。外人等起行位",
    "T85n2735_001:0067a25": "故。故無著論。說六因云。為斷疑故。為起",
    "T85n2735_001:0067a26": "信解故。為入甚深義故。為不退轉故。為生",
    "T85n2735_001:0067a27": "歡喜故。為正法久住故。即是般若波羅蜜",
    "T85n2735_001:0067a28": "令佛種不斷。云何以此種不斷耶。斷二乘",
    "T85n2735_001:0067a29": "等自無分疑。令入大法。故名斷疑。初入取",
    "T85n2735_001:0067b01": "相。而心未定。生定信故。名起信解。云定信",
    "T85n2735_001:0067b02": "者。令入二空無為理故。名入甚深。謂得勝",
    "T85n2735_001:0067b03": "處。便樂住寂。令進修故。名不退轉。既進修",
    "T85n2735_001:0067b04": "已。無得而得。自慶悅故。名生歡喜。聞法慶",
    "T85n2735_001:0067b05": "慰。轉為他說遍流通。故名法久住。由此法",
    "T85n2735_001:0067b06": "故。益遍自他。故說般若佛種不斷。隨所引",
    "T85n2735_001:0067b07": "文。釋廣論義。言得果者。為依二諦得無住",
    "T85n2735_001:0067b08": "果故。功德施菩薩。論云佛所說法。咸歸二",
    "T85n2735_001:0067b09": "諦。一者俗諦。即人及法差別假相。二者真",
    "T85n2735_001:0067b10": "諦。即此人法無自性空。此真及俗。體不相",
    "T85n2735_001:0067b11": "離。俗即真故。有而不有。真即俗故。空而不",
    "T85n2735_001:0067b12": "空。非有非空。是中道理。得中道故。不住二",
    "T85n2735_001:0067b13": "邊。由此不住流轉寂滅。成無住處大般涅槃。",
    "T85n2735_001:0067b14": "故佛說經。令悟二諦。即俗觀真。離諸相故。",
    "T85n2735_001:0067b15": "有正智起。即真觀俗。無不達故。有後智生。由",
    "T85n2735_001:0067b16": "後智而興悲故。四生三界。皆令滅度。由真",
    "T85n2735_001:0067b17": "智而無住故。實無眾生得滅度者。生智而無",
    "T85n2735_001:0067b18": "住故。不住生死興悲而度生故。不住涅槃。即",
    "T85n2735_001:0067b19": "成無住大涅槃果。下文皆爾。應尋引之。敘",
    "T85n2735_001:0067b20": "興由竟。",
    "T85n2735_001:0067b21": "顯宗趣者。復分為二。初顯所宗。後明所趣。",
    "T85n2735_001:0067b22": "所宗有三。即三般若。雖餘處說有其五種。",
    "T85n2735_001:0067b23": "今順智論及論喻故。一者實相。即是真如無",
    "T85n2735_001:0067b24": "相妙理。二者觀照。依真所起無相妙智。三",
    "T85n2735_001:0067b25": "者文字。即能筌此名句文等。初即是性。次",
    "T85n2735_001:0067b26": "即是相。後即是因。說智及智處。皆名般若",
    "T85n2735_001:0067b27": "故。更加境界眷為五。既非經宗。如餘處說。",
    "T85n2735_001:0067b28": "雖有三種。今所宗者。正唯前二。兼通文字。",
    "T85n2735_001:0067b29": "非實相觀照之智不生。無觀照實相之理不",
    "T85n2735_001:0067c01": "顯。是故境智為正所宗。其文字者。但是假",
    "T85n2735_001:0067c02": "筌。得證亡教。非正明故。既為證因。兼所",
    "T85n2735_001:0067c03": "宗也。所趣有四。一教般若。謂說無說能筌",
    "T85n2735_001:0067c04": "名等。是實巧筌契真實故。二理般若。謂得",
    "T85n2735_001:0067c05": "無得所筌妙理。如能筌證無倒相故。三行般",
    "T85n2735_001:0067c06": "若。謂行無行無相六度。能感能證。無上因",
    "T85n2735_001:0067c07": "故。四果般若。無得而得。菩提涅槃。是所筌",
    "T85n2735_001:0067c08": "證無上果故。如是四種所趣般若教淺理深。",
    "T85n2735_001:0067c09": "行分果滿。此所說者。正唯理果。是所筌趣。",
    "T85n2735_001:0067c10": "深圓法故。兼通教行　雖云淺分。亦是假者。",
    "T85n2735_001:0067c11": "所歸趣故顯宗趣竟。",
    "T85n2735_001:0067c12": "言威力者。略顯此經有十威力。猶如金剛。故",
    "T85n2735_001:0067c13": "得此名。一最勝威力。最上第一希有之法。所",
    "T85n2735_001:0067c14": "在之處皆應敬故。如彼金剛勝諸寶物。故涅",
    "T85n2735_001:0067c15": "槃云。如諸寶中金剛最勝。隨彼寶膜。成彼",
    "T85n2735_001:0067c16": "寶故。二難見威力。經義果報。皆不思議。樂",
    "T85n2735_001:0067c17": "小法者。不能受故。如彼金剛非餘能見。故正",
    "T85n2735_001:0067c18": "理云。帝釋頂寶。名曰金剛。非餘能見。光赫",
    "T85n2735_001:0067c19": "奪故。三除災威力。下品持經。為人輕賤。先",
    "T85n2735_001:0067c20": "世罪業。尚消滅故。如彼金剛能消災毒。如",
    "T85n2735_001:0067c21": "真諦記。有六種寶。皆名金剛。青碧二色。除",
    "T85n2735_001:0067c22": "災毒故。四稱求威力。有目能見。普利眾生。",
    "T85n2735_001:0067c23": "能嚴淨土。得菩提故。如彼金剛滿人所願。",
    "T85n2735_001:0067c24": "如六寶中其餘四色。黃赤白空。隨須遊空。出",
    "T85n2735_001:0067c25": "水火故。五堅實威力。能摧我人眾生壽者。",
    "T85n2735_001:0067c26": "法非法相非彼破故。如彼金剛非彼物所壞。",
    "T85n2735_001:0067c27": "故涅槃云。金剛擬處。物無不破。而是金剛",
    "T85n2735_001:0067c28": "無折損故。六利用威力。通達無我。得成於",
    "T85n2735_001:0067c29": "忍。以佛眼等。悉知見故。如彼金剛。穿通諸",
    "T85n2735_001:0068a01": "物。故梁攝云。譬如金剛其體鋒利。悉能穿",
    "T85n2735_001:0068a02": "割一切物故。七無間威力。不住行施。生無",
    "T85n2735_001:0068a03": "住心。相即非相。無所得故。如彼金剛非物",
    "T85n2735_001:0068a04": "不雜。故對法云。譬如金剛體無間隙。非沙",
    "T85n2735_001:0068a05": "石等所相雜故。八一味威力。皆以無為而有",
    "T85n2735_001:0068a06": "差別。諸法如義。皆佛法故。如彼金剛其體",
    "T85n2735_001:0068a07": "純一。故對法云。譬如金剛其體一類。純一",
    "T85n2735_001:0068a08": "無雜。不變異故。九能引威力。諸佛及法。從",
    "T85n2735_001:0068a09": "此出生。成不思議無邊福故。如彼金剛能引",
    "T85n2735_001:0068a10": "諸寶。故梁攝云。金剛能招一切寶物。有金",
    "T85n2735_001:0068a11": "剛處寶自集故。十遍滿威力。福廣如空。利益",
    "T85n2735_001:0068a12": "一切。離一切相。度一切故。如彼金剛遍滿",
    "T85n2735_001:0068a13": "一切。故對法云。譬如金剛遍一切處金剛輪",
    "T85n2735_001:0068a14": "等。遍世界故。更有諸文。隨應引說。顯威力",
    "T85n2735_001:0068a15": "竟。",
    "T85n2735_001:0068a16": "所被根宜。於中有二。初辨根性。後明教被。辨",
    "T85n2735_001:0068a17": "根性中。復分為二。一者正因究竟遠性。二",
    "T85n2735_001:0068a18": "者緣因差別近性。所言正因究竟遠性者。即",
    "T85n2735_001:0068a19": "是樹通真如本覺。凡聖本來實無二體。眾",
    "T85n2735_001:0068a20": "生及佛。平等一因。由此實無種性差別。但",
    "T85n2735_001:0068a21": "由無明厚薄不同。所聞教法。邪正有異。佛",
    "T85n2735_001:0068a22": "法因緣。大小頓漸。故說眾生有種種界。由其",
    "T85n2735_001:0068a23": "一體正因佛性。內外因緣。薰習力故。究竟",
    "T85n2735_001:0068a24": "皆得無上菩提故。說眾生皆有佛性。所言緣",
    "T85n2735_001:0068a25": "因近別性者。即是橫剋近薰五性。一無種性。",
    "T85n2735_001:0068a26": "謂有無明厚重之類。染邪教等。因緣力故。誹",
    "T85n2735_001:0068a27": "謗正法。撥無因果。焚燒一切善根種子。未",
    "T85n2735_001:0068a28": "可記彼出世時故。謂阿闡提名無種姓。二聲",
    "T85n2735_001:0068a29": "聞性。謂曾聞說四諦之教。欣樂力故。薰成",
    "T85n2735_001:0068b01": "識種。因種力故。深厭生死。求自解脫。不",
    "T85n2735_001:0068b02": "願利他。由此當得聲聞小果。即說此種。名",
    "T85n2735_001:0068b03": "聲聞性。三緣覺性。謂曾聞說十二緣教。欣",
    "T85n2735_001:0068b04": "樂力故。薰成種子。由種力故。樂自寂靜。觀",
    "T85n2735_001:0068b05": "緣起理。捨說聽心。由此當成緣覺中果。即",
    "T85n2735_001:0068b06": "說此種。名緣覺性。四菩薩性。謂曾聞說同",
    "T85n2735_001:0068b07": "體真如。悲利自他。大乘滿教。欣樂力故。薰",
    "T85n2735_001:0068b08": "成種子。因緣力故。能發大心。由此當成究",
    "T85n2735_001:0068b09": "竟佛果。即說此種。名菩薩性。五不定性。謂",
    "T85n2735_001:0068b10": "聞三乘出世正教。於三乘出世正教。於三乘",
    "T85n2735_001:0068b11": "果。俱有欣求。於三乘法。悉樂修習。於三",
    "T85n2735_001:0068b12": "乘果不定趣求。由此應得三乘聖果。即說此",
    "T85n2735_001:0068b13": "種。名不定性。明種性竟。次教彼者。若據正",
    "T85n2735_001:0068b14": "因究竟遠性。此經通被一切眾生。用大外緣。",
    "T85n2735_001:0068b15": "薰內體相。令從無明而顯出。故無云信謗。皆",
    "T85n2735_001:0068b16": "使得聞。豈簡五乘有無定性大悲。依體無別",
    "T85n2735_001:0068b17": "異故。若據緣因差別近性。此經正為大乘者。",
    "T85n2735_001:0068b18": "由說滿字教。被大性故。令起大行。成大果",
    "T85n2735_001:0068b19": "故。樂小法者。不能受故。佛所說法。無虛設",
    "T85n2735_001:0068b20": "故。若約兼被。亦通四乘。般若能辨二乘地",
    "T85n2735_001:0068b21": "故。感不思議人天果故。令不定性。迴趣大",
    "T85n2735_001:0068b22": "故。初後別眾。非唯大故。依兼正通被五乘。",
    "T85n2735_001:0068b23": "明教所被。",
    "T85n2735_001:0068b24": "次下第五解經文者。於中有二。先釋題目。後",
    "T85n2735_001:0068b25": "釋經文。釋題有五。一解金剛。二明般若。三",
    "T85n2735_001:0068b26": "明波羅。四顯蜜多。五辨經字。言金剛者。有",
    "T85n2735_001:0068b27": "總別釋。總言金剛。顯能斷義。然斷二障。要",
    "T85n2735_001:0068b28": "具理智。謂若無理。智必不生。因理生智。方",
    "T85n2735_001:0068b29": "能斷惑。是故論言。二義相應。恐謂。能斷唯",
    "T85n2735_001:0068c01": "屬於智。故言二義。顯兼於理。如彼邪正二",
    "T85n2735_001:0068c02": "行雖殊。既俱名見故。此理智性相雖異。皆",
    "T85n2735_001:0068c03": "如金剛。既許所宗通於實相。不應金剛唯喻",
    "T85n2735_001:0068c04": "觀照。故通理智。稍近論宗。所言別者。有其",
    "T85n2735_001:0068c05": "三義。一者細牢。二者能斷。三者相似。如次",
    "T85n2735_001:0068c06": "即喻實相觀照文字般若。言細牢者。所喻實",
    "T85n2735_001:0068c07": "相。而為智因。不可壞故　謂此實相。其體真",
    "T85n2735_001:0068c08": "實。因證能生真實正智。故說實相。名為智",
    "T85n2735_001:0068c09": "因。非有為相之所間雜。如彼金剛非沙石等",
    "T85n2735_001:0068c10": "所相雜故。名之為細。又非二障所能損壞。",
    "T85n2735_001:0068c11": "如彼金剛其體堅硬。非物所壞。故名為牢。論",
    "T85n2735_001:0068c12": "以細牢義殊故各別釋。今以所喻體同故合",
    "T85n2735_001:0068c13": "為一。是則深契論之本意。言能斷者。謂即",
    "T85n2735_001:0068c14": "般若波羅蜜中。聞思修慧所斷之障。乃如",
    "T85n2735_001:0068c15": "金剛斷處而斷。即此觀照聞等三惠所斷之",
    "T85n2735_001:0068c16": "障。如彼玉石即是金剛之所斷處。而為觀照",
    "T85n2735_001:0068c17": "智所斷故。故說觀照。名為能斷。言相似者。",
    "T85n2735_001:0068c18": "謂即如彼盡金剛像。若金剛杵。兩頭則闊在",
    "T85n2735_001:0068c19": "中即狹。有堅勝用。若金剛神。膊[月*舍]即闊。在",
    "T85n2735_001:0068c20": "腰乃狹。有動作義。文字般若。亦復如是。前",
    "T85n2735_001:0068c21": "後即闊。在中乃狹。前後闊者。信行佛地中",
    "T85n2735_001:0068c22": "間。狹者謂淨心地。是勝所依進趣處故。此",
    "T85n2735_001:0068c23": "顯示不共義也。謂前二義。名金剛者。即餘",
    "T85n2735_001:0068c24": "般若。皆得此名。實相觀照。通諸部故。若",
    "T85n2735_001:0068c25": "依後義。唯在此經。文字闊狹。非餘經故。不",
    "T85n2735_001:0068c26": "同餘經。名不共義。是故此經。獨名金剛。言",
    "T85n2735_001:0068c27": "般若者。即是梵音。華言譯云無分別慧。此",
    "T85n2735_001:0068c28": "有二種。謂生法空。皆通加行根本後得。隨",
    "T85n2735_001:0068c29": "其所應。有漏無漏。然慧與智。而有通別。通",
    "T85n2735_001:0069a01": "謂智慧。其體無別。皆別境中慧數攝故。故",
    "T85n2735_001:0069a02": "說第六。名智慧度。別謂智慧。其用不一。擇",
    "T85n2735_001:0069a03": "法決斷。用各異故。故說十度。智與慧別。前",
    "T85n2735_001:0069a04": "以相從。通三五種。今據剋性飜為智慧。以",
    "T85n2735_001:0069a05": "能斷伏二重障故。故以金剛而為喻也。問。題",
    "T85n2735_001:0069a06": "稱般若。既曰所宗。何故行中。乃舉其施。答。",
    "T85n2735_001:0069a07": "約前引後。即檀度收。以後淨前。即智度攝",
    "T85n2735_001:0069a08": "五。舉其一理實皆齊。若爾應名金剛布施。",
    "T85n2735_001:0069a09": "答。施為萬行之初。麁而易習。智為百法之",
    "T85n2735_001:0069a10": "極。勝而難成。題令企敬。標般若之勝名。行",
    "T85n2735_001:0069a11": "引初機。舉檀那之首號。故題與行所舉有",
    "T85n2735_001:0069a12": "殊。皆喻金剛。無理乖返。言波羅者。此云彼",
    "T85n2735_001:0069a13": "岸。即是佛果菩提涅槃。由對此岸。得彼名",
    "T85n2735_001:0069a14": "故。即已起苦集為此岸。當起苦集名中流。",
    "T85n2735_001:0069a15": "六度妙行為舟船。佛菩薩等。是能度。修行人",
    "T85n2735_001:0069a16": "是所度者。既超生死得至菩提。故說佛果。",
    "T85n2735_001:0069a17": "名為彼岸。言蜜多者。離義到義。要由修習",
    "T85n2735_001:0069a18": "最勝施等。離出生死此岸中流。達至菩提涅",
    "T85n2735_001:0069a19": "槃彼岸。故說施等為離到焉。今此所說。無",
    "T85n2735_001:0069a20": "住六度。故深密云。施等一無染著故。無顧",
    "T85n2735_001:0069a21": "戀故。無罪過故。無分別故。正迴向故。由斯",
    "T85n2735_001:0069a22": "方得到彼岸名。所言經者。梵云素怛攬。乃",
    "T85n2735_001:0069a23": "目四義。謂衣綖席經。今取綖義。及取經義。",
    "T85n2735_001:0069a24": "如綖穿花。風不能散。以教貫義。邪不能除。",
    "T85n2735_001:0069a25": "如經持緯。方織物成。以教攝生。令得聖果故。",
    "T85n2735_001:0069a26": "以教法目乎經。若真實論。說有五義。一曰",
    "T85n2735_001:0069a27": "涌泉。二稱繩墨。三名結鬘。四謂出生。五",
    "T85n2735_001:0069a28": "號顯示。若准此方。經者常也法也逕也。古",
    "T85n2735_001:0069a29": "今不易故。揩定正邪故。津通物理故。佛教",
    "T85n2735_001:0069b01": "同之。亦無有失。總云。今此所筌。如金剛智",
    "T85n2735_001:0069b02": "慧。能斷二障。達到彼岸。以其教法貫穿攝",
    "T85n2735_001:0069b03": "持。是其凡聖常行之道。故云金剛般若波",
    "T85n2735_001:0069b04": "羅蜜經。",
    "T85n2735_001:0069b05": "經。如是我聞至五十人俱　贊曰。上釋題目。",
    "T85n2735_001:0069b06": "次解經文。依佛地論。彌天法師。大判經文。",
    "T85n2735_001:0069b07": "以為三分。初從如是我聞。至敷座而坐。教",
    "T85n2735_001:0069b08": "起因緣。說經由致。名為序分。次從時長者",
    "T85n2735_001:0069b09": "須菩提。至應作如是觀。聖教所說。正談經",
    "T85n2735_001:0069b10": "體。名正宗分。後從佛說是經。已訖至經。依",
    "T85n2735_001:0069b11": "教奉行。歡喜弘通。名流通分。序中文二。此",
    "T85n2735_001:0069b12": "段經文。諸經共有。故名通序。爾時已下。當",
    "T85n2735_001:0069b13": "部別緣。名為別序。初傳法者。引證令信。亦",
    "T85n2735_001:0069b14": "名證信序。後說位者別緣發起。亦名發起",
    "T85n2735_001:0069b15": "序。釋此三門分別。一起之因由。二說之所",
    "T85n2735_001:0069b16": "以。三正釋其文。起因由者。佛化緣畢。將歸",
    "T85n2735_001:0069b17": "涅槃。侍者阿難。親愛未除。悶絕擗地。不能",
    "T85n2735_001:0069b18": "自醒。時阿那律。以水灑面。而語之曰。佛付",
    "T85n2735_001:0069b19": "汝法。今迷悶失所受時事。豈得名為護正法",
    "T85n2735_001:0069b20": "者。大師世尊。今日則在。明日則無。設有疑",
    "T85n2735_001:0069b21": "者。當於何問。汝依我語。當問於佛。如來在",
    "T85n2735_001:0069b22": "世。以佛為師。世尊滅後。以何為師。如來在",
    "T85n2735_001:0069b23": "世。依佛而住。世尊滅後。依何而住。世尊在",
    "T85n2735_001:0069b24": "世。自調惡人。滅度之後。云何共住。如來在",
    "T85n2735_001:0069b25": "日。自能說經。滅度之後。一切經首。安置何",
    "T85n2735_001:0069b26": "言。令眾生信。爾時阿難。如從夢覺。既問如",
    "T85n2735_001:0069b27": "來。世尊告曰。我涅槃後。以戒為師。斷一切",
    "T85n2735_001:0069b28": "惡。修一切善。設我在世。無異此故。依四",
    "T85n2735_001:0069b29": "念處。專心而住。觀身不淨。觀受是苦。觀心",
    "T85n2735_001:0069c01": "無常。觀法無我。由此能除常等四倒。既出",
    "T85n2735_001:0069c02": "生死。得成聖道。是故常應依之而住。諸惡",
    "T85n2735_001:0069c03": "比丘。梵檀治之。但莫與語。自當調伏。一切",
    "T85n2735_001:0069c04": "經首。當置如是我聞等語。則眾生信。因阿",
    "T85n2735_001:0069c05": "難請。而置此文。即是此中起因由也。明所",
    "T85n2735_001:0069c06": "以者。略有四義。一為除疑。二令起信。三為",
    "T85n2735_001:0069c07": "簡邪。四為顯正。言除疑者。微細律云。於結",
    "T85n2735_001:0069c08": "集時。阿難昇座。以法威力。形忽如佛。眾起",
    "T85n2735_001:0069c09": "三疑。一疑大悲從涅槃起。二疑別佛從他方",
    "T85n2735_001:0069c10": "來。三疑阿難轉身成佛。說如是等。三疑併",
    "T85n2735_001:0069c11": "斷。言生信者。智度論云。說時方。人令生信",
    "T85n2735_001:0069c12": "故。佛法大海。信為能入。又是道元功德母",
    "T85n2735_001:0069c13": "故。又拔眾生。出生死泥。須舉信手授於教",
    "T85n2735_001:0069c14": "手。序生信手。正宗教手。兩手相接。出於泥",
    "T85n2735_001:0069c15": "故。如人有手至山取寶。若無手者。空無所",
    "T85n2735_001:0069c16": "得。有信心人。入法得證。若無者。雖解無",
    "T85n2735_001:0069c17": "益。是故經初。令生淨信。言簡邪者。但無如",
    "T85n2735_001:0069c18": "是六句經文。當知皆是外道教收。如有外道。",
    "T85n2735_001:0069c19": "一切教初。皆必安置阿漚二字。阿表於無。漚",
    "T85n2735_001:0069c20": "表於有。言其教旨。不離有無。今置六句。為",
    "T85n2735_001:0069c21": "簡於彼。故智度云。一切經首。當置何言。簡",
    "T85n2735_001:0069c22": "異外道。言顯正者。真實論云。三寶最吉祥",
    "T85n2735_001:0069c23": "故。我經初說佛為佛寶。我聞阿難及比丘眾。",
    "T85n2735_001:0069c24": "名為僧寶。如是一時舍衛國等。所說時處。",
    "T85n2735_001:0069c25": "皆為法寶。以茲四義。置如是等立。所以竟。",
    "T85n2735_001:0069c26": "正釋文者。准智度論。分六成就。一信。二聞。",
    "T85n2735_001:0069c27": "三時。四主。五處。六眾。言如是者。舉所聞",
    "T85n2735_001:0069c28": "法。令眾生信。名信成就。今括諸說。以三義",
    "T85n2735_001:0069c29": "釋。初以二字。各別訓釋。次乃總申二字之",
    "T85n2735_001:0070a01": "意。後帶我聞以解如是。言別釋者。自古多",
    "T85n2735_001:0070a02": "解。大意不離教理行果。故今依此四義釋之。",
    "T85n2735_001:0070a03": "教能顯理為如。文不乖義稱是。理順教顯",
    "T85n2735_001:0070a04": "為如。義不差文稱是。依教起行為如。順理",
    "T85n2735_001:0070a05": "亡相為是。依願得果為如。果稱於因為是。",
    "T85n2735_001:0070a06": "言總申者。顯說此經。離四種過。故言如是。",
    "T85n2735_001:0070a07": "一離自說。佛所說法正如是故。二離差異。文",
    "T85n2735_001:0070a08": "義決定。皆如是故。三離不信。若有信者。言",
    "T85n2735_001:0070a09": "如是故。四離非法。若正法者。稱如是故。後",
    "T85n2735_001:0070a10": "帶我聞釋如是者。依佛地論及諸釋意。如",
    "T85n2735_001:0070a11": "是總言依四義轉。一依問答。顯離自離說傳",
    "T85n2735_001:0070a12": "聞過失。謂結集時眾咸問言。汝當所說。昔",
    "T85n2735_001:0070a13": "定聞耶。故即答言如是我聞。二依譬喻。顯",
    "T85n2735_001:0070a14": "離增減異分過失。謂當所說如是文句。如",
    "T85n2735_001:0070a15": "我昔聞。齊此當說。定無有異。三依許可。",
    "T85n2735_001:0070a16": "顯有自在堪能功德。眾咸請言。如汝所聞。",
    "T85n2735_001:0070a17": "當如是說。便許彼言。如是當說。如我所聞。",
    "T85n2735_001:0070a18": "四依教誨。顯起恭敬信受功德。謂告結集諸",
    "T85n2735_001:0070a19": "時眾言。如是當聽。如我所聞。應正聞已。",
    "T85n2735_001:0070a20": "如理修行功德施等。所說諸義。應知皆是此",
    "T85n2735_001:0070a21": "四義攝。言我聞者。舉能聞人。顯自親聞。名",
    "T85n2735_001:0070a22": "聞成就。謂傳法者。自指己身。言如是法我",
    "T85n2735_001:0070a23": "自親聞。我謂諸蘊和合假者。有主宰用故。稱",
    "T85n2735_001:0070a24": "為我。聞謂耳根發識聽聲。意隨耳識而取於",
    "T85n2735_001:0070a25": "聲所發名等。薰習在識。聚集顯現。總說名",
    "T85n2735_001:0070a26": "聞。癈別就總。答顯藉眾緣故。謂聞法要。故",
    "T85n2735_001:0070a27": "名我聞。問。何須如是癈別就總。答。顯藉眾",
    "T85n2735_001:0070a28": "緣故。謂聞法時。要具八緣。若一一陳。遂成",
    "T85n2735_001:0070a29": "繁廣。但舉其一。義用不周。顯假具緣。言我",
    "T85n2735_001:0070b01": "聞矣。若爾何不言無我聞。答。除怖畏心故。",
    "T85n2735_001:0070b02": "恐諸外道。及凡夫等。聞無我聲。既言無我。",
    "T85n2735_001:0070b03": "誰聞誰學。怖畏佛法。不肯入故。若爾何不",
    "T85n2735_001:0070b04": "言阿難聞。答。顯自在德故。我謂主宰自在",
    "T85n2735_001:0070b05": "之義。顯傳法者有所堪能。總持三乘廣大",
    "T85n2735_001:0070b06": "教法。若稱名字。無是義故。若爾何異凡愚",
    "T85n2735_001:0070b07": "妄執。答。隨世流布故。世間皆說自他彼我。",
    "T85n2735_001:0070b08": "染淨因果。所作事業。今傳法者。雖無妄執。",
    "T85n2735_001:0070b09": "隨順世間。令生決定信解之心。入正法故。",
    "T85n2735_001:0070b10": "而順世俗。假稱我焉。若爾何獨指阿難邪。答。",
    "T85n2735_001:0070b11": "是傳法者故。過去供養誦經沙彌。今得多",
    "T85n2735_001:0070b12": "聞總持第一佛法海藏。流入其心。如彼寫",
    "T85n2735_001:0070b13": "瓶。無有遺失。又親侍佛二十餘年。人天所",
    "T85n2735_001:0070b14": "識。傳必生信故。佛以法而付囑之。既傳教",
    "T85n2735_001:0070b15": "主自指己身故。我聞者囑阿難矣。若爾亦有",
    "T85n2735_001:0070b16": "傳聞之失。答。佛為重說故。阿難請佛說已",
    "T85n2735_001:0070b17": "前經。然諸聖者。理無重語。佛粗舉其端。則",
    "T85n2735_001:0070b18": "悉通一切。況聞授記菩薩所行。得覺法性自",
    "T85n2735_001:0070b19": "在三昧。諸佛法藏。尚能憶持。況已前經。而",
    "T85n2735_001:0070b20": "不通悟。雖二十年後。方侍佛聞經。稱我聞",
    "T85n2735_001:0070b21": "者。理亦無違。若爾應言我見覺。答。推功歸",
    "T85n2735_001:0070b22": "佛故。此所傳教。屬佛世尊。是諸如來。現覺",
    "T85n2735_001:0070b23": "而說。阿難因位。覺道未圓。若稱知見。謂言",
    "T85n2735_001:0070b24": "自說。恐餘不信。故但言聞。況乎此界。聲為",
    "T85n2735_001:0070b25": "佛事。名等詮法。不依色香希證菩提。要聞",
    "T85n2735_001:0070b26": "深法。多聞薰習。為出世因故。但言聞不云",
    "T85n2735_001:0070b27": "見覺。更有問答。如餘處明。言一時者。顯所",
    "T85n2735_001:0070b28": "聞法善合時宜無非時失。時成就也。謂明",
    "T85n2735_001:0070b29": "說此一部經時。於一時間。在某處說。則顯",
    "T85n2735_001:0070c01": "說此一部經時。餘時復說無量經故。眾生根",
    "T85n2735_001:0070c02": "熟。為感如來逗機。而應藥病相應。隨言",
    "T85n2735_001:0070c03": "得益。說者聽者。時分無差。共相會遇。名一",
    "T85n2735_001:0070c04": "時矣。外道世典。無如是名能故。我佛教名",
    "T85n2735_001:0070c05": "一時也。前簡說聽餘部經時。後簡說聽前後",
    "T85n2735_001:0070c06": "之時。顯佛教勝。令生信也。若爾諸法應非",
    "T85n2735_001:0070c07": "唯識。說一及時。心外法故。答。雖言一時。",
    "T85n2735_001:0070c08": "不離心識。謂此識心。隨色分齊。妄相建立",
    "T85n2735_001:0070c09": "一之與時。若離色心。則不可得故。不應行",
    "T85n2735_001:0070c10": "蘊取攝。攝論說為世識數識所聞之法尚不",
    "T85n2735_001:0070c11": "離心。況一及時而別有也。若爾三世應皆是",
    "T85n2735_001:0070c12": "有。說一時者。對過未故。答。五蘊諸法。生",
    "T85n2735_001:0070c13": "已即滅。生則酬前滅而引後。所酬為過去。所",
    "T85n2735_001:0070c14": "引為未來。已滅未生。雖不可得。假對此二。",
    "T85n2735_001:0070c15": "說現在焉。如知往因。應觀現果。知未來果。",
    "T85n2735_001:0070c16": "當觀現在因。豈則一人有三身也。但是現",
    "T85n2735_001:0070c17": "在一念妄心。今說聽者。隨心分限。變作短",
    "T85n2735_001:0070c18": "長。事緒終訖。總名一時。如夢所見。謂有多",
    "T85n2735_001:0070c19": "生。覺後唯心。都無實竟。若爾何不同下經",
    "T85n2735_001:0070c20": "等。言四八時十二時等。答。顯佛教勝簡外",
    "T85n2735_001:0070c21": "道故。如諸外道。皆是凡愚所說。諸法悉是",
    "T85n2735_001:0070c22": "顛倒虛妄。說者聽者。根緣不同。雖有教旨。",
    "T85n2735_001:0070c23": "不成藥石。徒增惡業。虛長邪心。既無證悟。",
    "T85n2735_001:0070c24": "寧階聖道。故彼教首。不言一時。今言簡",
    "T85n2735_001:0070c25": "邪。言一時矣。若言四八。何異邪經。不言四",
    "T85n2735_001:0070c26": "時十二時等。更有問答。非要不明。所言佛",
    "T85n2735_001:0070c27": "者。顯說經主。是最勝尊。表經可信無非主",
    "T85n2735_001:0070c28": "失。主成就也。若不言佛。不知此經是誰所",
    "T85n2735_001:0070c29": "說。一切生疑。又智度論說。能說有五。一佛",
    "T85n2735_001:0071a01": "世尊。二聖弟子。三天龍等。四神仙等。五變",
    "T85n2735_001:0071a02": "化等。若不言佛。恐謂餘說。今言佛說。表可",
    "T85n2735_001:0071a03": "崇信。佛者梵語。應言勃陀。自覺覺他覺行",
    "T85n2735_001:0071a04": "圓滿。具三覺人。故名覺者。謂從煩惱。而得開",
    "T85n2735_001:0071a05": "覺。具一切智。永出生死。如從夢寤。故名自",
    "T85n2735_001:0071a06": "覺。斷所知障。而得種智。說自覺法。令他開",
    "T85n2735_001:0071a07": "覺。如蓮華開。故名覺他。諸障遍斷。諸行遍",
    "T85n2735_001:0071a08": "修。諸境遍知。諸果遍證。出過眾聖。故名覺",
    "T85n2735_001:0071a09": "滿。初勝人覺賊異凡夫。次覺勝天鼓異聲聞。",
    "T85n2735_001:0071a10": "後覺勝千日異菩薩。三者備矣。受佛名焉。",
    "T85n2735_001:0071a11": "然佛世尊。有其三身。今此經者。是何身說。",
    "T85n2735_001:0071a12": "若對地前。則化身說。如對地上。即應身說。",
    "T85n2735_001:0071a13": "若法報身。亦無說法。自受法樂。不說法",
    "T85n2735_001:0071a14": "故。佛不相為說法故。非諸菩薩所見身故。既",
    "T85n2735_001:0071a15": "三身者。其體不殊。是則三身。無說不說。諸",
    "T85n2735_001:0071a16": "經有言薄伽梵等。依梵本譯。今言佛者。隨",
    "T85n2735_001:0071a17": "方生善。亦有經說佛婆伽婆。為簡辟支及外",
    "T85n2735_001:0071a18": "道故。言在舍衛國祇樹等者。是說經處。顯",
    "T85n2735_001:0071a19": "說此經。必有其處。無非處失。處成就也。若",
    "T85n2735_001:0071a20": "不說處。未知此經何處而說。一切生疑。為",
    "T85n2735_001:0071a21": "令生信。故說其處。舍衛梵音。此云豐德。謂",
    "T85n2735_001:0071a22": "豐財寶女色。多聞解脫。四德故名豐德。亦",
    "T85n2735_001:0071a23": "名聞物。以多寶物。及以人物。諸方聞故。正",
    "T85n2735_001:0071a24": "云室羅筏。謬云舍婆提。是憍薩羅國之都",
    "T85n2735_001:0071a25": "城名。以是王都。而言國也。祇謂祇陀。此",
    "T85n2735_001:0071a26": "云戰勝。即勝軍王之太子也。太子生日。王",
    "T85n2735_001:0071a27": "破敵軍。因而立名。謂之戰勝。祇陀有園。地",
    "T85n2735_001:0071a28": "周十里。在於城南。五六里餘。花卉滋繁。泉",
    "T85n2735_001:0071a29": "池交影。於園囿中。特為殊勝。給孤獨者。國",
    "T85n2735_001:0071b01": "之大臣。本名藉達多。此云善德。施仁而",
    "T85n2735_001:0071b02": "聰敏。積而能散。拯乏濟貧。哀孤恤老。時",
    "T85n2735_001:0071b03": "美其德。號給孤獨焉。有七子男。六已婚",
    "T85n2735_001:0071b04": "娶。因為小兒。耽室遂至王舍大城。佛初成",
    "T85n2735_001:0071b05": "道。正在彼國。見佛聞法。果證預流。遂請世",
    "T85n2735_001:0071b06": "尊降臨舍衛。如來既許。願造僧坊。佛命鶖",
    "T85n2735_001:0071b07": "子隨而瞻揆。唯有此處。堪造僧坊。遂詣太",
    "T85n2735_001:0071b08": "子。殷求貨買。太子戲言。金遍乃賣。須達",
    "T85n2735_001:0071b09": "聞之。心豁如也。即出藏金。隨言布地。太",
    "T85n2735_001:0071b10": "子感念。而告之曰。若佛非是良田。寧使輕",
    "T85n2735_001:0071b11": "金貴土。我植善種。亦是其時。地任卿收。",
    "T85n2735_001:0071b12": "樹當自施。須達得地。大建僧坊。崇飾已周。",
    "T85n2735_001:0071b13": "遙請佛降。大悲聖懸監。乘通而來。既至伽",
    "T85n2735_001:0071b14": "藍。謂大眾曰。林樹祇陀自施。園地須達買",
    "T85n2735_001:0071b15": "施。二人同心。式崇功業。君上臣下。世典格",
    "T85n2735_001:0071b16": "言。自今已後。應謂此地為祇陀樹。給孤獨",
    "T85n2735_001:0071b17": "園。遊化居心。目之為在。遊化在城。居心在",
    "T85n2735_001:0071b18": "園。雙舉城園。顯斯二義。二義雖異。俱名在",
    "T85n2735_001:0071b19": "焉。故名在舍衛國等。此舉化佛所居。化土",
    "T85n2735_001:0071b20": "為對小根。令生信故。顯佛慈悲。救重障故。",
    "T85n2735_001:0071b21": "理實亦有二身。實土淨穢之方。無別質故。言",
    "T85n2735_001:0071b22": "與大等。舉同聞眾。顯說此經必稱根宜。無",
    "T85n2735_001:0071b23": "非眾失。眾成就也。若不列眾。不知此經與",
    "T85n2735_001:0071b24": "誰同聞。一切生疑。為生信故。舉同聞眾。與",
    "T85n2735_001:0071b25": "者兼并共及之義。謂與阿難。問在一時。同",
    "T85n2735_001:0071b26": "一集會。同無漏心。同離諸惡。同無學見。同",
    "T85n2735_001:0071b27": "我空道。同斷煩惱。具此七義。故名為與。此",
    "T85n2735_001:0071b28": "同聞眾。而言大者。眾數多故。名稱高故。皆",
    "T85n2735_001:0071b29": "羅漢故。離重障故。德難測故。王等敬故。向",
    "T85n2735_001:0071c01": "佛果故。破外道故。總□諸釋。有斯大義。比",
    "T85n2735_001:0071c02": "丘梵言。具含多義。一曰怖魔。初出家時。魔",
    "T85n2735_001:0071c03": "宮動故。二稱乞士。乞食及法資身心故。三",
    "T85n2735_001:0071c04": "謂淨戒。離身語意諸過惡故。四名淨命。離",
    "T85n2735_001:0071c05": "五邪求惡活命故。五云破惡。能破見修薰煩",
    "T85n2735_001:0071c06": "惱故。言含五義。無以譯之。但存梵語。顯斯",
    "T85n2735_001:0071c07": "五義。由此五義。故曰比丘。眾者僧也。四人",
    "T85n2735_001:0071c08": "已上。理事二和。得僧名故。同戒見等。名曰",
    "T85n2735_001:0071c09": "理和。同布薩等名曰事和。以和合故。名之眾",
    "T85n2735_001:0071c10": "也。千二百五十人者。即優樓頻迦攝。五百",
    "T85n2735_001:0071c11": "弟子伽耶迦攝。那提迦攝。各有二百五十門",
    "T85n2735_001:0071c12": "徒。舍利弗。目乾連。共有二百五十弟子。此",
    "T85n2735_001:0071c13": "等五師外道。門徒共有一千二百五十人。",
    "T85n2735_001:0071c14": "佛初成道。初會度之。常隨如來。影響正法。故",
    "T85n2735_001:0071c15": "諸經律。多皆舉也。理實亦有餘比丘眾。以",
    "T85n2735_001:0071c16": "此皆是淨行出家故。五師門徒故。邪捨歸正",
    "T85n2735_001:0071c17": "故。初會所度故。善來得戒故。得二解脫故",
    "T85n2735_001:0071c18": "人天所識故。具斯七義。故偏舉之。俱者同",
    "T85n2735_001:0071c19": "時一處義。前以阿難。對彼名之為與。此以",
    "T85n2735_001:0071c20": "自同時處。名之為俱。故與前說。無重言失。",
    "T85n2735_001:0071c21": "故總說言千二百等。佛說經時。應有菩薩。而",
    "T85n2735_001:0071c22": "今但列聲聞眾者。總依經論。略顯二義。一",
    "T85n2735_001:0071c23": "令餘聲聞趣大果故。見為聲聞。說如是法。便",
    "T85n2735_001:0071c24": "生念言。彼尚聞此。求無上果。我亦應然。已",
    "T85n2735_001:0071c25": "迴心者。更不退轉。未迴心者。亦發心故。二",
    "T85n2735_001:0071c26": "令小菩薩不退轉故。彼見聲聞。尚能聽此。求",
    "T85n2735_001:0071c27": "無上果故。便生念言。彼小乘人尚發勝進。況",
    "T85n2735_001:0071c28": "我今者。而生退耶。便勵其心。不退轉故。由",
    "T85n2735_001:0071c29": "斯二義。但列聲聞。",
    "T85n2735_001:0072a01": "經。爾時世尊至敷座而坐　贊曰。上明證信。",
    "T85n2735_001:0072a02": "下顯發起。言發起者。即表彰也。言明內真。",
    "T85n2735_001:0072a03": "先與外化。表正宗之意義。行發起之事相。然",
    "T85n2735_001:0072a04": "釋此文。總分二義。先別明化相。後總顯其",
    "T85n2735_001:0072a05": "意。於中則顯十種化相。爾時世尊者。即化",
    "T85n2735_001:0072a06": "主也。指陳控引。名曰爾時。當爾世尊說經",
    "T85n2735_001:0072a07": "時也。具足六義。備有三德。更無與等。世所",
    "T85n2735_001:0072a08": "欽重。名曰世尊。即十號中。第十號也。故佛",
    "T85n2735_001:0072a09": "地論。六義頌云。自在熾盛。與端嚴名稱。吉",
    "T85n2735_001:0072a10": "祥及尊貴。具此六種。最勝義成。薄伽梵功",
    "T85n2735_001:0072a11": "德名。婆伽婆名。與此無別。言食時者即化",
    "T85n2735_001:0072a12": "時也。謂即辰時以。此時中人家饌食。或即初",
    "T85n2735_001:0072a13": "熟。或當正飯。求之易得。不惱自他。若乞得",
    "T85n2735_001:0072a14": "已。還至本處。正時齋前。不失時節。若過於",
    "T85n2735_001:0072a15": "此。即是外道諸惡鬼神。畜生食時。今顯出",
    "T85n2735_001:0072a16": "家清淨勝法故。於此時而行乞也。言著衣等。",
    "T85n2735_001:0072a17": "顯化具也。著初三衣出家淨居之衣。初無田",
    "T85n2735_001:0072a18": "相。後變成故。然出家法。皆畜三衣。若於行",
    "T85n2735_001:0072a19": "道作務之時。著安多會五條之衣。若於大眾",
    "T85n2735_001:0072a20": "及說法時。著欝多羅僧。七條之衣。若入王",
    "T85n2735_001:0072a21": "宮乞食等時。僧伽梨九條等衣。總名袈裟。",
    "T85n2735_001:0072a22": "依色立稱。亦名功德衣。成勝功德故。亦名",
    "T85n2735_001:0072a23": "消瘦衣。衰損諸障故。亦名福田衣。是世福",
    "T85n2735_001:0072a24": "田故。亦名涅槃印。要服得度故。亦名佛標",
    "T85n2735_001:0072a25": "相。諸佛儀服故。持四天王所舉石鉢。及三",
    "T85n2735_001:0072a26": "衣并錫杖等。各有所在。如來懸記。展轉隨",
    "T85n2735_001:0072a27": "緣。至於漢地。非如儒道。唯有虛名。此即為",
    "T85n2735_001:0072a28": "入城故著衣。為乞食故持鉢。言入舍衛大城",
    "T85n2735_001:0072a29": "者。顯化處也。城過十延居家九億。處廣人",
    "T85n2735_001:0072b01": "多名大。自外之內名入。言乞食者。顯化緣",
    "T85n2735_001:0072b02": "也。然佛身者。金剛為體。豈資於食而行乞",
    "T85n2735_001:0072b03": "耶。有多因緣。示行求食。瓔珞女經說二十",
    "T85n2735_001:0072b04": "益。瑜伽論說由十因緣。今總參揉有其十意。",
    "T85n2735_001:0072b05": "一為引攝已乞未乞。令住頭陀功德法故。二",
    "T85n2735_001:0072b06": "為未來作大照明故。免生譏毀乞食事故。三",
    "T85n2735_001:0072b07": "為救引麁弊外道。既不歸伏因行化故。四為",
    "T85n2735_001:0072b08": "正彼承聲起謗。現妙相儀令驚信故。五為處",
    "T85n2735_001:0072b09": "中未信眾生。以其少功獲多福故。六為雖",
    "T85n2735_001:0072b10": "信放逸眾生。令生愧恥而修行故。七為六根",
    "T85n2735_001:0072b11": "不具眾生。種種災患。皆靜息故。八為六種有",
    "T85n2735_001:0072b12": "障苦人。見佛植福。離苦障故。九以八部導",
    "T85n2735_001:0072b13": "從世尊。令世間人深歸學故。十令八部羨仰",
    "T85n2735_001:0072b14": "世人。勤加護故。賓衛無災害故。於其等者。",
    "T85n2735_001:0072b15": "明化等也。謂由內證平等理故。慈悲之心。無",
    "T85n2735_001:0072b16": "偏濟故。不簡貧富貴賤人故。而於美惡無愛",
    "T85n2735_001:0072b17": "憎故。具大威德。無所懼故。永離諸過。無猜",
    "T85n2735_001:0072b18": "謗故。降二乘人之偏濟故。止外道之嫌疑故。",
    "T85n2735_001:0072b19": "具斯八義故。於城中次第乞已。還至本處。",
    "T85n2735_001:0072b20": "明化終也。前已知足。乞不過量。此□少",
    "T85n2735_001:0072b21": "欲。顯其樂靜。本自祇園。入城乞食。既等乞",
    "T85n2735_001:0072b22": "已。故還本處。飯食訖者。顯化滿也。本言利",
    "T85n2735_001:0072b23": "生。入城乞食。今若不食。事涉憑虛。為滿福",
    "T85n2735_001:0072b24": "田。故示飯食。雖金剛身實無食事。為成滿福",
    "T85n2735_001:0072b25": "故食訖焉。收衣鉢者。顯化息也。本以入城",
    "T85n2735_001:0072b26": "乞食故。藉著衣持鉢。今既事終食訖。迺須",
    "T85n2735_001:0072b27": "併攝資緣衣鉢。不收攀緣心起。既增勞慮。豈",
    "T85n2735_001:0072b28": "得安禪。雖復佛無散心。為後軌模故。須",
    "T85n2735_001:0072b29": "收置。即疊僧伽梨大衣。還著欝多羅僧七條。",
    "T85n2735_001:0072c01": "洗滌其鉢。著常著處。故言收衣鉢也。洗足",
    "T85n2735_001:0072c02": "已者。顯化淨也。由諸如來受步行法。途跣",
    "T85n2735_001:0072c03": "而行。故須洗足。然佛行時。下生蓮華。豈有",
    "T85n2735_001:0072c04": "塵垢而須洗邪。表清淨義。故言洗足。敷座",
    "T85n2735_001:0072c05": "而坐。顯化儀也。謂將說法。自施座具。敬",
    "T85n2735_001:0072c06": "佛母故。不使人敷。即於此座。結跏趺坐。端",
    "T85n2735_001:0072c07": "其身正。其念一心不亂。對真境也。雖四威",
    "T85n2735_001:0072c08": "儀佛常在定。為後軌摸故。敷座而坐。前來",
    "T85n2735_001:0072c09": "已顯發起事相。既發起者。表彰之義。即表",
    "T85n2735_001:0072c10": "眾生本淨而後染。因說經故。返動而歸寂謂",
    "T85n2735_001:0072c11": "眾生心。本來清淨。具恒沙德。是真法身。無",
    "T85n2735_001:0072c12": "明覆染。遂入生死。味著五欲。輪轉四生。六",
    "T85n2735_001:0072c13": "道巡環。八苦更受。因佛說經。返照心本。永",
    "T85n2735_001:0072c14": "離貪著。除滅無明。顯淨法身。常住安樂。爾",
    "T85n2735_001:0072c15": "時世尊者。即表眾生真法身也。食時著衣持",
    "T85n2735_001:0072c16": "鉢者。即為無明覆染時也。入舍衛大城者。",
    "T85n2735_001:0072c17": "入於生死大苦趣也。言乞食者。染著世間六",
    "T85n2735_001:0072c18": "塵境也。於其城中次第乞已者。於六道中。備",
    "T85n2735_001:0072c19": "受輪轉也。還至本處者。由般若力。照心本",
    "T85n2735_001:0072c20": "也。飯食訖者。永離貪著也。收衣鉢者。除滅",
    "T85n2735_001:0072c21": "無明也。洗足已者。顯淨法身也。敷座而坐",
    "T85n2735_001:0072c22": "者。安樂無為也。從始至終。表彰斯意。是故",
    "T85n2735_001:0072c23": "現此發起事焉。",
    "T85n2735_001:0072c24": "經。時長者至而白佛言　贊曰。上明序分。下",
    "T85n2735_001:0072c25": "顯正宗。准無著論。有七義句。一種姓不斷。",
    "T85n2735_001:0072c26": "二發起行相。三行所住處。四對治。五不失。",
    "T85n2735_001:0072c27": "六地。七立名。應知前六義句。正所明宗。第",
    "T85n2735_001:0072c28": "七義句。釋經名字。就前六中。初三別配經",
    "T85n2735_001:0072c29": "文。後三住處通義。既前三句。別配經文。後",
    "T85n2735_001:0073a01": "正宗分。分之為三。初從時長者。至善付囑",
    "T85n2735_001:0073a02": "諸菩薩。名種姓不斷。次世尊善男子。至願",
    "T85n2735_001:0073a03": "樂欲聞。名發起行相。後從佛告須菩提。至",
    "T85n2735_001:0073a04": "應作如是觀。名行所住處。即初明讚佛。為",
    "T85n2735_001:0073a05": "請說之由。次問修行。為趣大之本。後佛廣",
    "T85n2735_001:0073a06": "說。辨修伏之宗。天親等論。既無科文。但逐",
    "T85n2735_001:0073a07": "便明不假預述。初種姓不斷中分二。初善現",
    "T85n2735_001:0073a08": "請儀。後正申不斷。此文初也。將申讚問。先",
    "T85n2735_001:0073a09": "整儀形。若處座居。然匪諮諮之。禮故表虔。",
    "T85n2735_001:0073a10": "奉而現敬儀。須菩提者。梵語訛也。梵語典",
    "T85n2735_001:0073a11": "音云蘇步位。此云善現。或云善吉。以初生",
    "T85n2735_001:0073a12": "時家物皆空。父母驚怪。以問相師。相師答",
    "T85n2735_001:0073a13": "言。善相現耳。唯善唯吉。因斯瑞相。而以名",
    "T85n2735_001:0073a14": "焉。十弟子中。解空第一。言長老者。歎其德",
    "T85n2735_001:0073a15": "命故。有釋云。德長年老故。餘經本名為具",
    "T85n2735_001:0073a16": "壽。謂即具與福惠命故。此即東方青龍陀",
    "T85n2735_001:0073a17": "佛。為弘般若正法。影響正法。示處下乘。為",
    "T85n2735_001:0073a18": "佛弟子。在大眾中者。明混迹於聲聞。即從",
    "T85n2735_001:0073a19": "坐起者。彰頴拔於群輩。通肩披衣。示敬之",
    "T85n2735_001:0073a20": "相。袒其一膊。驅榮之容。左膝著地。降今昔",
    "T85n2735_001:0073a21": "之執情。合掌恭敬奉。冥合於妙理。將發疑",
    "T85n2735_001:0073a22": "問。敬法重師。若不避廗虔恭早躬。屈己何",
    "T85n2735_001:0073a23": "以表身心之府順。明信向之深城。故盡敬儀。",
    "T85n2735_001:0073a24": "方申請問。啟辭道意。而白佛言。",
    "T85n2735_001:0073a25": "經。希有世尊至付囑諸菩薩　贊曰。此正",
    "T85n2735_001:0073a26": "申不斷也。前以身行肅敬。表自恭勤。此乃",
    "T85n2735_001:0073a27": "語盡虔誠。述其尊德。希有世尊者。總談妙",
    "T85n2735_001:0073a28": "德。善護念等者。別嘆勝能。希有有四。一時",
    "T85n2735_001:0073a29": "希有。曠劫難逢故。二處希有。大千唯一故。",
    "T85n2735_001:0073b01": "三德希有。福惠起絕故。四事希有。救護巧便",
    "T85n2735_001:0073b02": "故。雖有四種。今者唯取事之希有。此為總",
    "T85n2735_001:0073b03": "標。善護念等。是別釋故。護念付囑。巧便事",
    "T85n2735_001:0073b04": "故。由能護念付囑。菩薩未成熟者。而成熟",
    "T85n2735_001:0073b05": "之已。成熟者。轉復增進。當成正覺。紹佛",
    "T85n2735_001:0073b06": "菩提。展轉相續。佛種不斷。故護念等。是佛",
    "T85n2735_001:0073b07": "勝能。善現欲表佛說此經。能令眾生佛種不",
    "T85n2735_001:0073b08": "斷。偏舉此德。以歎如來。即因讚佛。顯經",
    "T85n2735_001:0073b09": "意也。故說此經名種姓不斷。加衛覆攝。是",
    "T85n2735_001:0073b10": "名護念。加被擁衛。覆陰攝受。即是此中護",
    "T85n2735_001:0073b11": "念義。故委託授與。是名付囑。故委大訓小。",
    "T85n2735_001:0073b12": "託深化淺。委杖憑託。是付囑故。謂佛世尊。斷",
    "T85n2735_001:0073b13": "一切障。心歸本源。名曰如來。由此方能護念",
    "T85n2735_001:0073b14": "付囑。雖菩薩等亦能攝付。今就最勝。唯說",
    "T85n2735_001:0073b15": "如來。乘如實道。來成正覺。說一切位。極深",
    "T85n2735_001:0073b16": "妙法。能遍攝付。非餘能故。故說如來善護",
    "T85n2735_001:0073b17": "念等。如彼師父勝昆友等。雖佛大悲普皆饒",
    "T85n2735_001:0073b18": "益。然行二利。求三菩提。餘乘不能。唯大乘",
    "T85n2735_001:0073b19": "者故。菩提者智所求果。言薩埵者。悲所度",
    "T85n2735_001:0073b20": "生。具此智悲。名為菩薩。由此能勝。而偏攝",
    "T85n2735_001:0073b21": "付。猶如三子及三田等　然菩薩者。有大有",
    "T85n2735_001:0073b22": "小。根熟未熟。可退不退。若佛在世。轉法",
    "T85n2735_001:0073b23": "輪時。以菩薩法。而為護念。若入滅時。以菩",
    "T85n2735_001:0073b24": "薩法。及未熟者。付大菩薩。如父在日悉陰",
    "T85n2735_001:0073b25": "諸子。及臨終時而付囑故。菩薩法者。即下",
    "T85n2735_001:0073b26": "所說依等五義。於中別詮菩薩所行。名菩薩",
    "T85n2735_001:0073b27": "法。以是菩薩三種轉道。斷惑證理。生智義",
    "T85n2735_001:0073b28": "故。是故論言。其五義中菩薩法。而建立故",
    "T85n2735_001:0073b29": "等。雖所攝付皆菩薩法。然其行相。各有差",
    "T85n2735_001:0073c01": "別。謂各六種。第一義故。且護念中六種義",
    "T85n2735_001:0073c02": "者。一時。二差別。三高大。四牢固。五普遍。",
    "T85n2735_001:0073c03": "六異相。所言時者。顯菩薩法。是二世勝得。",
    "T85n2735_001:0073c04": "現世安樂。當來利益故。言差別者。顯菩薩",
    "T85n2735_001:0073c05": "法。是超過勝。不同世間二乘法故。言高大",
    "T85n2735_001:0073c06": "者。顯菩薩法。是最上勝。非餘護念所能及故。",
    "T85n2735_001:0073c07": "言牢固者。顯護念法。是究竟勝。乃至成佛。非",
    "T85n2735_001:0073c08": "可捨故。言普遍者。顯護念法。是廣大勝。問",
    "T85n2735_001:0073c09": "護念者。誠二利故。言異相者。顯護念法。是",
    "T85n2735_001:0073c10": "清淨勝。異於地處未淨法故。言付囑中六種",
    "T85n2735_001:0073c11": "義者。一入處。二法爾得。三轉教。四不失。五",
    "T85n2735_001:0073c12": "大悲。六尊重。云何入處。為佛以法付囑。根",
    "T85n2735_001:0073c13": "熟與未熟。作入學故。云何法爾得。謂根熟",
    "T85n2735_001:0073c14": "者。得佛付囑。於未熟者。法爾攝故。云何轉",
    "T85n2735_001:0073c15": "教。謂現以法付囑根熟。令其轉教根未熟故。",
    "T85n2735_001:0073c16": "此三如次。即是後三。云何入處。而名不失。",
    "T85n2735_001:0073c17": "謂前根熟。作入處故。不失而化。應時攝引。",
    "T85n2735_001:0073c18": "令根未熟。不失行故。云何法爾得。名為大悲。",
    "T85n2735_001:0073c19": "得付囑者。於未熟人。法爾生悲。又由悲故。",
    "T85n2735_001:0073c20": "於未熟人。法爾攝故。云何轉教。而名尊重。",
    "T85n2735_001:0073c21": "謂佛付囑。令其轉教。由尊重佛。及尊重教。",
    "T85n2735_001:0073c22": "於未熟人。能轉教故。由佛最勝護念力故。乃",
    "T85n2735_001:0073c23": "令根熟諸菩薩等。得智惠力。成就佛法。得",
    "T85n2735_001:0073c24": "教化力。成熟眾生。初即大智。後即大悲。得",
    "T85n2735_001:0073c25": "此二身。固於佛行。故佛付囑。名故善巧。",
    "T85n2735_001:0073c26": "由其最勝。付囑力故。令根未熟。諸菩薩等。",
    "T85n2735_001:0073c27": "於已修得大乘行願。而不退失。於未修得大",
    "T85n2735_001:0073c28": "乘行願。而能進求。故佛付囑。亦名善巧。故",
    "T85n2735_001:0073c29": "天親論頌此義云。",
    "T85n2735_001:0074a01": "　巧護義應知　　加彼身同行",
    "T85n2735_001:0074a02": "　不退得未得　　是名善付囑",
    "T85n2735_001:0074a03": "經。世尊至降伏其心　贊曰。次下第二發起",
    "T85n2735_001:0074a04": "行相。於中有三。初善現發問。次如來印發。",
    "T85n2735_001:0074a05": "三善現敬承。此初也。言行相者。謂即般若。",
    "T85n2735_001:0074a06": "行謂行解。所修行法。相謂體相。所行相狀。",
    "T85n2735_001:0074a07": "即行所住。其所修行。能住修伏般若行相。",
    "T85n2735_001:0074a08": "善現創為啟發。如來重垂印發。由斯廣說。",
    "T85n2735_001:0074a09": "行所住中。所修智惠。名發起行相。即因",
    "T85n2735_001:0074a10": "問而許宣。亦因許而廣說。故問及許。俱發",
    "T85n2735_001:0074a11": "起焉。此文三節。初標所為。善現所問。非自",
    "T85n2735_001:0074a12": "有疑。為善男子善女人故。次彰問本。謂因",
    "T85n2735_001:0074a13": "發心。而為發問。若不發心。不為問故。阿之",
    "T85n2735_001:0074a14": "言無。耨多羅言上。三藐言正。三者言等。",
    "T85n2735_001:0074a15": "菩提云覺。總云無上正等覺。謂顯諸佛三身",
    "T85n2735_001:0074a16": "覺智。起因三乘故。言無上。離二邪障。故謂",
    "T85n2735_001:0074a17": "之正。遍達真俗。故稱為等。成無上覺。二",
    "T85n2735_001:0074a18": "處明之。無上正覺即正體智。無上遍覺。即",
    "T85n2735_001:0074a19": "後得智。諸釋有此開合異故。若人發心。求",
    "T85n2735_001:0074a20": "此菩提。故言發阿耨多羅三藐三菩提心。後",
    "T85n2735_001:0074a21": "正申所問。即應住等。此問意云。善男子等",
    "T85n2735_001:0074a22": "發心。求此最勝菩提。必有所修。及有所斷。",
    "T85n2735_001:0074a23": "安住何行。而成修行。降伏何障。使行清淨。",
    "T85n2735_001:0074a24": "由斯當得所求菩提。修覺所要。故申二問。然",
    "T85n2735_001:0074a25": "修行中。有初後位。初住加行。後正修行。故",
    "T85n2735_001:0074a26": "餘本經。開為三問。謂云何住。云何修行。云",
    "T85n2735_001:0074a27": "何降伏。即發心者。求佛果時。安住何心。修",
    "T85n2735_001:0074a28": "行何行。若有障垢。云何降伏。餘經以其初",
    "T85n2735_001:0074a29": "後位。別開住為二。即有三問。此經以其同",
    "T85n2735_001:0074b01": "所修。故合為一住。故唯二問。故此彼本。亦",
    "T85n2735_001:0074b02": "不相違。由此諸論。依三問解。故無著論。釋",
    "T85n2735_001:0074b03": "三問云。彼應住者。謂欲願也。欲謂希求。",
    "T85n2735_001:0074b04": "願謂思念。凡欲修行。先住欲願。希求思念。方",
    "T85n2735_001:0074b05": "修得故。即發心者。欲修行時。云何住於欲願",
    "T85n2735_001:0074b06": "心也。彼應修行者。相應三摩鉢帝時也。三摩",
    "T85n2735_001:0074b07": "鉢帝。此云等至。即無分別等持真定。由修",
    "T85n2735_001:0074b08": "此定。發生般若。即發心者。正修行時。云",
    "T85n2735_001:0074b09": "何修行此三昧也。云何降伏者。折伏散時也。",
    "T85n2735_001:0074b10": "若有散亂。執著心生。如實覺悟。令不得起。",
    "T85n2735_001:0074b11": "即伏執著散亂之心。令還入定。名降伏心。即",
    "T85n2735_001:0074b12": "發心者。若時散亂執著心生。云何降伏。即",
    "T85n2735_001:0074b13": "由三問。顯發三道。初成攝道。攝取眾生。誠",
    "T85n2735_001:0074b14": "加行持。成攝生戒。攝取化身。恩德因故。次",
    "T85n2735_001:0074b15": "成熟道。修成佛法大圓滿持。成善法戒。及",
    "T85n2735_001:0074b16": "成報身。智德因故。後不失道。折伏煩惱。不",
    "T85n2735_001:0074b17": "起諸通。使行清淨。為律儀戒。成其法身。斷",
    "T85n2735_001:0074b18": "德因故。修學所要。不過此三。故為三問不",
    "T85n2735_001:0074b19": "增不減。其功德施論。所釋三問意。乃令經",
    "T85n2735_001:0074b20": "意問答乖違。既非應理。此中不敘。問般若",
    "T85n2735_001:0074b21": "深宗。正被菩薩。何故大人緘默。而小聖問",
    "T85n2735_001:0074b22": "耶。由此論云。何故上座須菩提問耶。答。般",
    "T85n2735_001:0074b23": "若以無相為宗。善現以解空成德。現冥至理。",
    "T85n2735_001:0074b24": "可以對揚將欲引攝聲聞。及以進持菩薩。由",
    "T85n2735_001:0074b25": "斯善現而發問焉。如眾成就所說之相。是故",
    "T85n2735_001:0074b26": "論云。有六因緣。若二乘者。於大乘中。恐自",
    "T85n2735_001:0074b27": "無分。懷猶豫故者。便得斷疑向大乘故。初",
    "T85n2735_001:0074b28": "心菩薩。樂著福德。於無相教。心未成熟。聞",
    "T85n2735_001:0074b29": "多福德。起信解故。雖得已定信心得成熟。",
    "T85n2735_001:0074c01": "然於二執。未入二空。便勵其心。住真理故。",
    "T85n2735_001:0074c02": "雖得勝理。能不自輕。而樂住寂。便能受持。",
    "T85n2735_001:0074c03": "有勝福資。不退轉故。雖已進修。順佛攝受。然",
    "T85n2735_001:0074c04": "未真證。尚取相者。便能證悟。極慶慰故。雖能",
    "T85n2735_001:0074c05": "證悟。樂觀法流。弘教利生。未能發起。便於現",
    "T85n2735_001:0074c06": "當。能久傳故。然此六因。或略為四。合第六因",
    "T85n2735_001:0074c07": "入前五中。即是前五所學法故。合第二三。同",
    "T85n2735_001:0074c08": "名攝受。信解甚深。皆稱理故。是故論言。疑者",
    "T85n2735_001:0074c09": "令見樂福。已熟而攝受故。得不輕賤者。令精",
    "T85n2735_001:0074c10": "勤心故。已淨心者。令歡喜故。",
    "T85n2735_001:0074c11": "經。佛言善哉至囑諸菩薩　贊曰。次下如來印",
    "T85n2735_001:0074c12": "發。於中有三。初明證印。次勅聽許宣。後正發",
    "T85n2735_001:0074c13": "起。此初也。重言善哉。智度論云。此顯佛喜之",
    "T85n2735_001:0074c14": "極甚也。善現所陳有其二意。一所讚稱德。護",
    "T85n2735_001:0074c15": "念付囑。稱佛德故。既因歎佛。兼顯經宗。種姓",
    "T85n2735_001:0074c16": "不斷。意趣玄遠實為善哉二所問稱根位。修",
    "T85n2735_001:0074c17": "降伏攝諸行盡。稱大根姓所應。希學發起行",
    "T85n2735_001:0074c18": "行之相狀。故亦為善哉。由所讚問。稱德稱",
    "T85n2735_001:0074c19": "根。深善其辭。故重贊印。印述等文。文易可解。",
    "T85n2735_001:0074c20": "經。汝今諦聽當為汝說　贊曰。此勅聽許宣",
    "T85n2735_001:0074c21": "也。汝今諦聽。即是勅聽。當為汝說。即是許",
    "T85n2735_001:0074c22": "宣。諦謂審諦。顯離三失。謂即散亂輕慢顛",
    "T85n2735_001:0074c23": "倒。如次猶如覆漏穢器。而即能生三種功德。",
    "T85n2735_001:0074c24": "謂聞思修。勝三慧也。由此方堪聽受正法。故",
    "T85n2735_001:0074c25": "智度論所說偈云。聽者端示如飢渴一心。入",
    "T85n2735_001:0074c26": "於語義中。聞法踊躍心悲喜。如是之人可為",
    "T85n2735_001:0074c27": "說。故先勅聽。方復許宣。",
    "T85n2735_001:0074c28": "經。善男子至降伏其心　贊曰。此正發起也。",
    "T85n2735_001:0074c29": "言如是者。指陳控引。我當為汝。委細宣說。如",
    "T85n2735_001:0075a01": "是注心。修行降伏。既為控引行所住文故。說",
    "T85n2735_001:0075a02": "此文為正發起。",
    "T85n2735_001:0075a03": "經。唯然世尊願樂欲聞　贊曰。此善現敬承",
    "T85n2735_001:0075a04": "也。唯然者。敬諾之辭。願樂者。喜承之意。既",
    "T85n2735_001:0075a05": "蒙勅聽。未可安然。況復許宣。寧得緘默。故",
    "T85n2735_001:0075a06": "申唯諾承。奉尊言故。十地論樂法偈云。如",
    "T85n2735_001:0075a07": "渴思冷水。如飢思美食。如病思良藥。如眾",
    "T85n2735_001:0075a08": "蜂依蜜。我等亦如是。願聞甘露法。善現亦",
    "T85n2735_001:0075a09": "爾。言願樂等。",
    "T85n2735_001:0075a10": "經。佛告須菩提至降伏其心　贊曰。次下第",
    "T85n2735_001:0075a11": "三行所住處。是前所發住心。修行降伏三種。",
    "T85n2735_001:0075a12": "別修行相云總所依。道理處所。名行所住",
    "T85n2735_001:0075a13": "處。謂依此中歷行別明。廣分十八所應住法。",
    "T85n2735_001:0075a14": "文義相攝。勒為八種。以行就位。略束為三。",
    "T85n2735_001:0075a15": "言十八者。一發心。如經佛告須菩提。至即",
    "T85n2735_001:0075a16": "非菩提至即非菩薩。二波羅相應行。如經復",
    "T85n2735_001:0075a17": "次須菩提。至如所教住。三欲得色身。如經",
    "T85n2735_001:0075a18": "須菩提於意云何。至即非菩薩見如來。四",
    "T85n2735_001:0075a19": "欲得法身。曲分為三。初言說法身。如經須",
    "T85n2735_001:0075a20": "菩提白佛言世尊。至何況非法。次智相法身。",
    "T85n2735_001:0075a21": "如經須菩提於意云何。至而有差別。後福相",
    "T85n2735_001:0075a22": "法身。如經須菩提於意云何。至即非佛法五",
    "T85n2735_001:0075a23": "修德勝中無慢。如經須菩提須陀桓。至阿蘭",
    "T85n2735_001:0075a24": "那行。六不離佛出時。如經佛告須菩提。至",
    "T85n2735_001:0075a25": "無所得。七願淨佛土。如經須菩提於意云",
    "T85n2735_001:0075a26": "何。至而生其心。八成熟眾生。如經須菩提",
    "T85n2735_001:0075a27": "譬如。至是名大身。九遠離隨順外道論散",
    "T85n2735_001:0075a28": "亂。如經須菩提如恒河中。至如來無所說。",
    "T85n2735_001:0075a29": "十色及眾生身摶取中觀破相應行。如經須",
    "T85n2735_001:0075b01": "菩提於意云何。至是名世界。十一供養給",
    "T85n2735_001:0075b02": "侍如來。如經須菩提可以三十二相。至是名",
    "T85n2735_001:0075b03": "三十二相。十二遠離利養及疲乏熱惱故。不",
    "T85n2735_001:0075b04": "起精進及退失。如經須菩提若善男子。至是",
    "T85n2735_001:0075b05": "名第一波羅蜜。十三忍苦。如經須菩提忍辱",
    "T85n2735_001:0075b06": "波羅蜜。至見種種色。十四離寂靜味。如經",
    "T85n2735_001:0075b07": "須菩提當來之世。至執果亦不可思議。十五",
    "T85n2735_001:0075b08": "於證道時離喜動。如經爾時須菩提。至三",
    "T85n2735_001:0075b09": "菩提者。十六求教授。如經須菩提於意云",
    "T85n2735_001:0075b10": "何。至是名一切佛法。十七證道。如經須菩",
    "T85n2735_001:0075b11": "提譬如人身長大。至無眾生無壽者。十八上",
    "T85n2735_001:0075b12": "求佛地。已下文是。於中分為六種具足。一",
    "T85n2735_001:0075b13": "國土淨。如經須菩提若菩薩作是言。至說名",
    "T85n2735_001:0075b14": "真實菩薩。二無上見智淨。如經須菩提於意",
    "T85n2735_001:0075b15": "云何。至如來說得福多。三隨形好身。如經",
    "T85n2735_001:0075b16": "須菩提佛可以具足色身見不。至是名具足",
    "T85n2735_001:0075b17": "色身。四相者如經須菩提如來可以具足諸",
    "T85n2735_001:0075b18": "相見不。至是名諸相具足。五語語具足。如",
    "T85n2735_001:0075b19": "經須菩提汝勿謂如來。至是名說法。六種",
    "T85n2735_001:0075b20": "心具足。已下文是。於中復開有六種心。一",
    "T85n2735_001:0075b21": "念處。經闕此文。餘本即有。謂彼非眾生非",
    "T85n2735_001:0075b22": "不眾生等。至下當知。二正覺。如經須菩提",
    "T85n2735_001:0075b23": "白佛言。至名善法。三施設大利法。如經須",
    "T85n2735_001:0075b24": "菩提若三千大千。至即非凡夫。四攝取法身。",
    "T85n2735_001:0075b25": "如經須菩提於意云何。至不可以具足相故",
    "T85n2735_001:0075b26": "得阿耨菩提。五不住生死涅槃。如經須菩提",
    "T85n2735_001:0075b27": "汝若作是念。至說不受福德。六行住淨已下",
    "T85n2735_001:0075b28": "文是。於中顯有三行住淨。一威儀。如經須",
    "T85n2735_001:0075b29": "菩提若有人。至故名如來。二破名色身自在。",
    "T85n2735_001:0075c01": "如經須菩提若有善男子。至是名法相。三不",
    "T85n2735_001:0075c02": "染。已下文是。於中顯有二種不染。一說法。",
    "T85n2735_001:0075c03": "如經須菩提若有人。至如如不動。二流轉。",
    "T85n2735_001:0075c04": "如經何以故。至應作如是觀。文義相攝。勒",
    "T85n2735_001:0075c05": "為八者。一攝住處。即前發心。於此文中。攝",
    "T85n2735_001:0075c06": "取菩提心。攝取眾生故。二波羅蜜淨。即前",
    "T85n2735_001:0075c07": "波羅蜜相應行。由無相智。與行相應。得清",
    "T85n2735_001:0075c08": "淨故。三欲住處。合前三四色身法身。皆是",
    "T85n2735_001:0075c09": "所求佛果身故。四離障礙。合前十二。總為",
    "T85n2735_001:0075c10": "一住。始從第五修道得勝。乃至十六求教授。",
    "T85n2735_001:0075c11": "文皆能離彼所除障故。五淨心。即前證道。由",
    "T85n2735_001:0075c12": "證道時淨心故。六究竟。即前上求。是所上",
    "T85n2735_001:0075c13": "求究竟果故。第七廣大。第八甚深。是前十",
    "T85n2735_001:0075c14": "八住處通義。皆有廣大甚深行故。以行就位。",
    "T85n2735_001:0075c15": "束為三者。一信行地。即十八中。前十六住。",
    "T85n2735_001:0075c16": "皆是地前所依行故。二淨心地。即第十七證",
    "T85n2735_001:0075c17": "道住處。是無滿心所依位故。三如來地。即",
    "T85n2735_001:0075c18": "第十八上求佛地。求如來果所依地故。雖以",
    "T85n2735_001:0075c19": "廣略三種料經。然今且依三地料判。依位起",
    "T85n2735_001:0075c20": "行。寬攝狹故。行所住總分三地。信行地中。",
    "T85n2735_001:0075c21": "分之為四。即八住中。前四住處。以信行地三",
    "T85n2735_001:0075c22": "十心中。皆有發心修行求果。離障四行。無不",
    "T85n2735_001:0075c23": "起故。若依無著。十八住處。住處文中。皆",
    "T85n2735_001:0075c24": "答三問。若依天親。別以三文。單答三問。餘",
    "T85n2735_001:0075c25": "皆斷疑。經文是一而論異者。一會之中。根",
    "T85n2735_001:0075c26": "有利鈍。樂有廣略。行有定散。障有執疑。是",
    "T85n2735_001:0075c27": "故聖教。云有單重。義有橫竪。理有隱顯。治",
    "T85n2735_001:0075c28": "有破遣。由斯二論。各據一明。具顯深宗。不",
    "T85n2735_001:0075c29": "相乖背。無著第一發心住處。即是天親答",
    "T85n2735_001:0076a01": "住問。文顯以四心而明所住。一廣大利益",
    "T85n2735_001:0076a02": "心。謂能遍緣一切眾生。而起悲心。思拔其",
    "T85n2735_001:0076a03": "苦。由無所簡。名平等恩。二第一利益心。謂",
    "T85n2735_001:0076a04": "起慈心。恩與其樂。令得涅槃第一樂果。由",
    "T85n2735_001:0076a05": "唯與此。名不施恩。三常利益心。離眾生相。",
    "T85n2735_001:0076a06": "不取度相。而常喜慶一切眾生。由心無著。",
    "T85n2735_001:0076a07": "名善意恩。四不顛倒利益心。不見我人壽者",
    "T85n2735_001:0076a08": "等。相無心住相平等捨相。由無妄取。名真",
    "T85n2735_001:0076a09": "實恩。正是菩薩所應住處故。明四心而答",
    "T85n2735_001:0076a10": "住問。若依無著。此及諸住。皆顯三義。而答",
    "T85n2735_001:0076a11": "三義。言三義者。一七義句。二八住處。三",
    "T85n2735_001:0076a12": "即五義。七義句者。文如前列。前六正所明",
    "T85n2735_001:0076a13": "宗。第七釋經名字。此一義句題中已顯。就",
    "T85n2735_001:0076a14": "前六中。初三別配經文。其義句相。已隨文",
    "T85n2735_001:0076a15": "釋。後三住處。通義諸住。皆有能治能證所",
    "T85n2735_001:0076a16": "依地故。就後三中。對治顯行相為能治。不",
    "T85n2735_001:0076a17": "失顯行相為能證。正是諸住所應住修降伏",
    "T85n2735_001:0076a18": "之法地。是此二法之別位。而無別體。不離",
    "T85n2735_001:0076a19": "此故。對治有二。一邪行。二共見正行。若生",
    "T85n2735_001:0076a20": "起心。我能如是行。如是行。是名為邪行。菩",
    "T85n2735_001:0076a21": "薩雖行。不生心故。若謂對治。此邪行故。雖",
    "T85n2735_001:0076a22": "行諸行。不作行相。此即名為邪行對治。雖",
    "T85n2735_001:0076a23": "名正行。仍猶二見。謂能如是不住行。不住",
    "T85n2735_001:0076a24": "行與見俱。名共見正行。為離此見。行不行",
    "T85n2735_001:0076a25": "相皆應不住。即名共見正行對治。若有二",
    "T85n2735_001:0076a26": "見障無相心。雖行諸行。不稱般若。故諸住",
    "T85n2735_001:0076a27": "處。皆應住修此對治道。而降伏之。不失是",
    "T85n2735_001:0076a28": "離增損二邊。謂一切法皆歸二諦。一者俗諦。",
    "T85n2735_001:0076a29": "因緣假有。二者真諦。無自性故空。如是二",
    "T85n2735_001:0076b01": "諦。其體不異。俗即真故。有而非有。真即俗",
    "T85n2735_001:0076b02": "故。空而不空。非有非空。是中道理。若執",
    "T85n2735_001:0076b03": "法有。是增益邊。若執法無。是損減邊。離此二",
    "T85n2735_001:0076b04": "邊。是真般若。故諸住處。皆應住修降二邊。心",
    "T85n2735_001:0076b05": "不失中道。次八處住者。有文有義。已如前",
    "T85n2735_001:0076b06": "列。前六別配經文。後二住處。通義廣大。甚深",
    "T85n2735_001:0076b07": "通是諸住。住心修行降伏處故。度一切眾生。",
    "T85n2735_001:0076b08": "修一切善法。離一切諸相。名廣大行。雖行",
    "T85n2735_001:0076b09": "廣大之行。不見能行之相。由證真空甚深理",
    "T85n2735_001:0076b10": "故。行亦甚深。名甚深行。後五義者。一依義。",
    "T85n2735_001:0076b11": "即諸住處所對治法。謂不住修降伏等障。依",
    "T85n2735_001:0076b12": "此所斷方說能治。住心修行降伏行故。所治",
    "T85n2735_001:0076b13": "者名為依義。二說相。即一住處。能所斷證。",
    "T85n2735_001:0076b14": "依義攝持。安立顯現所有文義。名所說相。三",
    "T85n2735_001:0076b15": "攝持。即諸住處。欲願住心。凡欲修行。初生",
    "T85n2735_001:0076b16": "欲願。修行降伏。勝行方成。即攝後行以令生。",
    "T85n2735_001:0076b17": "持後行令不退。故說欲願。亦為攝持。四安",
    "T85n2735_001:0076b18": "立。即諸住處。第一義諦。內證真理。名非安",
    "T85n2735_001:0076b19": "立。今以言說。而施說故。故說真如。名為",
    "T85n2735_001:0076b20": "安立。五顯現。即諸住處。所修無相相應。定",
    "T85n2735_001:0076b21": "惠現量。顯了證真如故。名為顯了。折伏散",
    "T85n2735_001:0076b22": "心。亦是此攝。如爾焰境。制令住故。即初依",
    "T85n2735_001:0076b23": "義。是所斷障。第四安立。是所證理。攝持",
    "T85n2735_001:0076b24": "顯現。是能治行。前之三問。但問能治。就勝",
    "T85n2735_001:0076b25": "問故。影略問故。須佛廣答。具明三種。欲顯",
    "T85n2735_001:0076b26": "斷障證理修習。若有一時。必有餘故。前七",
    "T85n2735_001:0076b27": "義句。及八住處。通顯住修降伏之處。今則",
    "T85n2735_001:0076b28": "別顯斷修證法故。說五義而答三問。如是三",
    "T85n2735_001:0076b29": "義。既遍諸住。此亦三義而答三問。於中有",
    "T85n2735_001:0076c01": "二。初總標。後別顯。此文初也。此中應言諸",
    "T85n2735_001:0076c02": "菩薩等應如是住降伏其心。舉終括始。但言",
    "T85n2735_001:0076c03": "降伏。謂應如是住其心等。即五義中。初依",
    "T85n2735_001:0076c04": "義也。顯示所治不降等故。",
    "T85n2735_001:0076c05": "經。所有一切眾生之類　贊曰。次下別顯准",
    "T85n2735_001:0076c06": "天親論。顯別四心。即分為四。所有已下。名",
    "T85n2735_001:0076c07": "廣大心。我皆等者。名第一心。如是等者。名",
    "T85n2735_001:0076c08": "為常心。何以故下。不顛倒心。若依無著。顯",
    "T85n2735_001:0076c09": "答三問。即分為三。初答住問。即前二心。",
    "T85n2735_001:0076c10": "次答修行。即前常心。後答降伏。即不顛倒",
    "T85n2735_001:0076c11": "心。初答住問。復分為二。初名願所度之生。",
    "T85n2735_001:0076c12": "即廣大心。後欲願。令生所得之果。即第一",
    "T85n2735_001:0076c13": "心。初中復二。初標舉。後差別。此初也。所",
    "T85n2735_001:0076c14": "言眾生。有其三義。一眾多念生。謂本一心。",
    "T85n2735_001:0076c15": "言無動念。而為無明所薰染故。五意意識。",
    "T85n2735_001:0076c16": "眾多妄念生。而生起故。名曰眾生。即此",
    "T85n2735_001:0076c17": "依於起信意解。二眾多緣生。謂因五蘊。及",
    "T85n2735_001:0076c18": "十二處十八行等。眾多因緣。而生起故。名",
    "T85n2735_001:0076c19": "曰眾生。此即依於智度論解。三眾多類生。謂",
    "T85n2735_001:0076c20": "有四生三界五趣。多生類故。名曰眾生。此",
    "T85n2735_001:0076c21": "即依於無著意解。由初種種妄念生故。即有",
    "T85n2735_001:0076c22": "蘊等眾多緣生。遂受趣等眾多生類。始終三",
    "T85n2735_001:0076c23": "義。名曰眾生。今言一切遍舉此等。復言之類。",
    "T85n2735_001:0076c24": "意簡非情。謂外道等邪教邪思念說草木名",
    "T85n2735_001:0076c25": "為眾生。而佛教等不同於彼。具前三義。有情",
    "T85n2735_001:0076c26": "識者。方是佛教眾生之類。",
    "T85n2735_001:0076c27": "經。若卵生至非無想　贊曰。次辨差別也。",
    "T85n2735_001:0076c28": "謂以三類。顯生差別。卵生等者。受生別",
    "T85n2735_001:0076c29": "故。若有色等。依正別故。若有相等。境界",
    "T85n2735_001:0077a01": "別故。受生別者。卵等異故。五蘊初起。名之",
    "T85n2735_001:0077a02": "為生。依聲方出。名為卵生。含藏而起。名",
    "T85n2735_001:0077a03": "曰胎生。假潤而興曰濕生。無而忽有稱化生。",
    "T85n2735_001:0077a04": "由內思業外聲胎藏濕潤四緣。而蘊生起。於",
    "T85n2735_001:0077a05": "四緣中。卵生具四。胎生具三。濕生具二。化生",
    "T85n2735_001:0077a06": "唯一。謂內思業。藉緣多少。如是次第。以此",
    "T85n2735_001:0077a07": "四生。攝五趣者。如俱舍論頌此義云。人傍",
    "T85n2735_001:0077a08": "生具四。地獄及諸天。中有唯化生。鬼通胎",
    "T85n2735_001:0077a09": "化二。多少勝劣。如餘處明。依止差別。即身",
    "T85n2735_001:0077a10": "異也。身通五蘊及四蘊成。若具五蘊。而成",
    "T85n2735_001:0077a11": "身者。名為有色。即欲界二十處。色界十七",
    "T85n2735_001:0077a12": "處。皆有形質故。若唯四蘊而成身者。名為",
    "T85n2735_001:0077a13": "無色。則空處等。無色四天。厭色生彼。無",
    "T85n2735_001:0077a14": "形質故。雖有定果色。而無業果色。由此但",
    "T85n2735_001:0077a15": "名無色界耳。境界差別。即心異也。若有分",
    "T85n2735_001:0077a16": "別境界相者。名為有相。即欲界地。除睡悶",
    "T85n2735_001:0077a17": "位。下三靜慮。第四靜慮。除無想天。三無",
    "T85n2735_001:0077a18": "色全並無麁境。心相分明。故約有境。名為",
    "T85n2735_001:0077a19": "有想。若都無境。名為無想。即第四禪。無",
    "T85n2735_001:0077a20": "想一天。諸外道等。計為涅槃。修行無想",
    "T85n2735_001:0077a21": "定。生彼天中。於五百劫。全無心相。不緣",
    "T85n2735_001:0077a22": "境界。故名為無想。若雖有境。而不分明。則彼",
    "T85n2735_001:0077a23": "心想。亦復昧劣。名非有想非無想也。謂有",
    "T85n2735_001:0077a24": "頂地以次。下地心心所法。而為所緣境。既",
    "T85n2735_001:0077a25": "微細心亦闇劣。不同於前諸有想地。心想分",
    "T85n2735_001:0077a26": "明。名非有想。亦不同前無想有情。全無心",
    "T85n2735_001:0077a27": "想。名非無想。謂此一天。雖無明想。而有闇",
    "T85n2735_001:0077a28": "想。是故雙非。如是遍舉三類生者。意顯普",
    "T85n2735_001:0077a29": "攝眾生界盡。並是欲願所度之生。菩薩皆",
    "T85n2735_001:0077b01": "以大慈之心。而當濟度。無所簡故。名廣大",
    "T85n2735_001:0077b02": "心。",
    "T85n2735_001:0077b03": "經。我皆度令入至滅度之　贊曰。此欲願令",
    "T85n2735_001:0077b04": "生所得之果。即第一心。如前所說。三類眾",
    "T85n2735_001:0077b05": "生。為生死苦之所煎迫。菩薩發心希求思",
    "T85n2735_001:0077b06": "念。皆願度脫。與第一樂。第一樂者。即是涅",
    "T85n2735_001:0077b07": "槃。寂靜殊勝。名為第一。希願彼故。名第一",
    "T85n2735_001:0077b08": "心。涅槃梵音。此云圓寂。圓謂圓滿。具足三",
    "T85n2735_001:0077b09": "德故。寂謂寂靜。異生死喧故。涅槃不同。有其",
    "T85n2735_001:0077b10": "四種。一自性清淨。謂諸眾生本靜心體。此",
    "T85n2735_001:0077b11": "體即是諸法真如。具恒沙德。常恒安樂。雖",
    "T85n2735_001:0077b12": "為二障之所覆染。在二生死處於輪迴。而亦",
    "T85n2735_001:0077b13": "不失本清淨性。其體本寂。故名涅槃。二有",
    "T85n2735_001:0077b14": "餘依。謂即真如。出煩惱障。此有三種。若",
    "T85n2735_001:0077b15": "二乘人。雖斷煩惱。餘苦依身。猶未棄捨。若",
    "T85n2735_001:0077b16": "諸如來。雖無煩惱所感苦身。而有無滿功德",
    "T85n2735_001:0077b17": "依身。雖實無苦。而有示現苦所依。所依身",
    "T85n2735_001:0077b18": "皆名有餘。而障永寂。故名涅槃。三無餘依。",
    "T85n2735_001:0077b19": "謂即真如。出生死苦。此有二種。若二乘人。",
    "T85n2735_001:0077b20": "先斷煩惱。令捨分段麁苦之身。若諸如來。",
    "T85n2735_001:0077b21": "永離生死。是故皆得名無餘依。而苦永寂。",
    "T85n2735_001:0077b22": "故名為涅槃。四無住處。謂即真如。出所知",
    "T85n2735_001:0077b23": "障。大悲般若。常所輔翼。由斯不住生死涅",
    "T85n2735_001:0077b24": "槃。利樂有情。窮未來際。用而常寂。故名涅",
    "T85n2735_001:0077b25": "槃。一切有情。皆有初一。二乘無學。容有前",
    "T85n2735_001:0077b26": "三。唯我世尊。可言具四。今無餘者。即前第",
    "T85n2735_001:0077b27": "三。離生死苦。永安樂故。言滅度者。滅障度",
    "T85n2735_001:0077b28": "苦。即滅二障。度二死苦。寂靜安樂。故名",
    "T85n2735_001:0077b29": "為滅度。唯得無餘。滅障度苦。故入無餘。而",
    "T85n2735_001:0077c01": "滅度之。問。眾生既廣。六道類多。亦五乘",
    "T85n2735_001:0077c02": "性別。有緣無緣。可不可度。若一人而能遍",
    "T85n2735_001:0077c03": "救。則諸聖何置劬勞故。令皆入涅槃。此乃",
    "T85n2735_001:0077c04": "非所應。問。何故而願此不可得義耶。答。菩",
    "T85n2735_001:0077c05": "薩發心。希成佛果。資乎福智。本乎慈悲願",
    "T85n2735_001:0077c06": "行之興。依坐以立。若有所棄。豈曰弘慈。凡",
    "T85n2735_001:0077c07": "起大心。皆無所簡。生所攝者。我皆度之。性",
    "T85n2735_001:0077c08": "類雖多。皆是生攝。但念普救。勝行剋成。度",
    "T85n2735_001:0077c09": "生無多。速自成佛。覩斯妙益。勸發其心。是",
    "T85n2735_001:0077c10": "故經言。我皆令入。若爾則是。意願弘通。故",
    "T85n2735_001:0077c11": "知實理。非皆度盡。然應度者。亦通四生。其",
    "T85n2735_001:0077c12": "胎化生。多人夫攝。有色有想。或具身心。既",
    "T85n2735_001:0077c13": "非難處。可容滅度。卵濕二類。固則不然。既",
    "T85n2735_001:0077c14": "居難處。又未成熟。如何亦使入涅槃耶。答。",
    "T85n2735_001:0077c15": "若在難處。要待其時。若未成熟。而令成",
    "T85n2735_001:0077c16": "熟。已成熟者。而解脫之。皆入涅槃。亦何疑",
    "T85n2735_001:0077c17": "難。若爾涅槃言諺四種。足令滅苦。樂果昭",
    "T85n2735_001:0077c18": "宣。長言無餘。起非煩迂。答。但言涅槃。恐",
    "T85n2735_001:0077c19": "濫方便。凡夫外道。六行所成。未免淪迴。尚",
    "T85n2735_001:0077c20": "拘苦網。為簡於彼。要舉無餘。是故不但言",
    "T85n2735_001:0077c21": "涅槃矣。若爾有餘。亦能滅障。既非方便。聖",
    "T85n2735_001:0077c22": "者方成。何故不言餘滅也　答。由三義故。不",
    "T85n2735_001:0077c23": "言有餘。一是共果故。有苦無苦。所依身者。",
    "T85n2735_001:0077c24": "皆共所得。解脫果故。二宿業得故。謂二乘",
    "T85n2735_001:0077c25": "者。要依故業。分限之身。而證得故。三佛說",
    "T85n2735_001:0077c26": "得故。謂近聞法。修行所得。苦依未滅。非究",
    "T85n2735_001:0077c27": "竟故。非如無餘。是其究竟。要無苦依。故業",
    "T85n2735_001:0077c28": "身盡。任運謝滅。而方證得。是故不說。令得",
    "T85n2735_001:0077c29": "有餘。若爾自性。即是真如。諸佛所師。眾聖",
    "T85n2735_001:0078a01": "所趣。何不令入自性涅槃。答。自性涅槃。眾",
    "T85n2735_001:0078a02": "生本有。但未離障。尚處淪迴。眾生無明。不",
    "T85n2735_001:0078a03": "能契悟真樂本有。失而不知。妄苦本空。得",
    "T85n2735_001:0078a04": "而不覺拔苦與樂。是曰慈悲。願與本性。何",
    "T85n2735_001:0078a05": "所利益。況皆本有。豈願與之。是故不願與",
    "T85n2735_001:0078a06": "其自性。若爾菩薩。有大悲心。應願與其最",
    "T85n2735_001:0078a07": "勝之果。何不願與無住涅槃。答。無住涅槃。",
    "T85n2735_001:0078a08": "唯大乘有。而今般若。通被三乘。能辨聲聞",
    "T85n2735_001:0078a09": "獨覺佛地故。舉三乘通得之果。是故但說無",
    "T85n2735_001:0078a10": "餘涅槃。故亦不是佛無餘涅槃也。若爾不應",
    "T85n2735_001:0078a11": "名第一心。二乘無餘非第一故。答。對生死",
    "T85n2735_001:0078a12": "苦。亦名第一。希願此故。名第一心。如摩訶",
    "T85n2735_001:0078a13": "薩初發心位。亦得此名。此亦爾故。即此無",
    "T85n2735_001:0078a14": "餘。是第一果。是諸眾生。皆所應得。是故菩",
    "T85n2735_001:0078a15": "薩。發大慈悲。四生三界。一切眾生。皆以無",
    "T85n2735_001:0078a16": "餘而令滅度。正是菩薩廣大之行。令一切生",
    "T85n2735_001:0078a17": "得滅度故。亦是菩薩。離損減邊。能度眾生",
    "T85n2735_001:0078a18": "不執空故。亦是欲願能攝持心。攝持修伏度",
    "T85n2735_001:0078a19": "生行故。既是應住願樂之心。故說此文。名答",
    "T85n2735_001:0078a20": "住問。",
    "T85n2735_001:0078a21": "經。如是滅度至得滅度者　贊曰。此常利益",
    "T85n2735_001:0078a22": "心。答修行問也。如是滅度者。牒前第一心。",
    "T85n2735_001:0078a23": "無量等者。牒前廣大心。三世言之則無量。",
    "T85n2735_001:0078a24": "十方求之乃無邊。種類言之即無數。故言無",
    "T85n2735_001:0078a25": "數無量無邊等也。實無等者。釋成常義。二論",
    "T85n2735_001:0078a26": "意云。由依無相相應定慧。觀一切法。平等",
    "T85n2735_001:0078a27": "真如。生死涅槃本來不異。眾生諸佛。性自",
    "T85n2735_001:0078a28": "無差。由妄想故。菩提為煩惱。若了悟也。生",
    "T85n2735_001:0078a29": "死即涅槃。由此言之。凡聖一如。眾生我身。",
    "T85n2735_001:0078b01": "實無別體。豈我身外。別有眾生。由得如是",
    "T85n2735_001:0078b02": "同體大悲。他縛即我縛。他度即我度。由無",
    "T85n2735_001:0078b03": "彼此。不生勞倦。故能常度一切眾生。如是",
    "T85n2735_001:0078b04": "皆因得無相定慧。悟無相理。此即菩薩菩",
    "T85n2735_001:0078b05": "薩邪行對治。遠離執著。我能度故。亦是遠",
    "T85n2735_001:0078b06": "離增益之邊。不執實有眾生度故。亦名安",
    "T85n2735_001:0078b07": "立。第一義諦。第一義中。無生度故。亦則名為",
    "T85n2735_001:0078b08": "甚深之行。廣度眾生。無度相故。亦名顯現。二",
    "T85n2735_001:0078b09": "量顯了。證真如理。無度相故。既為菩薩常利",
    "T85n2735_001:0078b10": "益心。亦即名為大喜無量。無相定慧。既有",
    "T85n2735_001:0078b11": "此能。是故菩薩。應如是修相應定慧無相之",
    "T85n2735_001:0078b12": "行。",
    "T85n2735_001:0078b13": "經。何以故至即非菩薩　贊曰。此不顛倒利",
    "T85n2735_001:0078b14": "益心。答降伏問。前令修行無相定慧。起同",
    "T85n2735_001:0078b15": "體相。而常度生。此恐散亂起顛倒心。取自",
    "T85n2735_001:0078b16": "他相。故相為遮止。於此文中。有徵有釋。",
    "T85n2735_001:0078b17": "徵之意者。何所以故。滅度眾生。不取度相。",
    "T85n2735_001:0078b18": "釋之意云。若有自他二相不亡。則於自他",
    "T85n2735_001:0078b19": "身。而起我相。亦於他身。起人等相。是有顛",
    "T85n2735_001:0078b20": "倒之心。寧得名為菩薩。既無同體悲智。豈",
    "T85n2735_001:0078b21": "能常度眾生。且身本無我。孰為能度。眾生",
    "T85n2735_001:0078b22": "本空。曷為所度。妄生取相。見自他耶。故淨",
    "T85n2735_001:0078b23": "名云。譬如幻士。為幻人說法。當達是意。夫",
    "T85n2735_001:0078b24": "真菩薩者。一於自身。無其我相。二者於眾",
    "T85n2735_001:0078b25": "生。離其法相。故能常度一切眾生。汝今發",
    "T85n2735_001:0078b26": "心。欲度眾生。故應不起自身我相。亦不於",
    "T85n2735_001:0078b27": "他起人等相。若能如是。名真菩薩。方能濟",
    "T85n2735_001:0078b28": "度一切眾生。則是共見正行。對治遠離我。",
    "T85n2735_001:0078b29": "能不住相故。亦即同前是顯現。心除自他",
    "T85n2735_001:0078c01": "相。了真如故。亦是所住不顛倒心。遠離我等",
    "T85n2735_001:0078c02": "顛倒相故。又是菩薩大捨無量。能離自他。",
    "T85n2735_001:0078c03": "住平等故。離自他相。既有此能。菩薩應當",
    "T85n2735_001:0078c04": "如是降伏。勿起妄念而有自他。若能如是菩",
    "T85n2735_001:0078c05": "薩則能攝菩提心。攝取眾生。正是菩薩四利",
    "T85n2735_001:0078c06": "益心。別修行相之總住處。豈唯別答前之三",
    "T85n2735_001:0078c07": "問。及是總答云何住義。故天親論。頌此義",
    "T85n2735_001:0078c08": "云。廣大第一常。其心不顛倒。利益深心住。",
    "T85n2735_001:0078c09": "此乘功德滿。",
    "T85n2735_001:0078c10": "經。復次須菩提至行於布施　贊曰。次下",
    "T85n2735_001:0078c11": "第二明其修行八住處中。波羅蜜淨。即十八",
    "T85n2735_001:0078c12": "中。波羅蜜相應行住處。前令發心以希佛果。",
    "T85n2735_001:0078c13": "次令修行為菩提因行。若不修果不成故。故",
    "T85n2735_001:0078c14": "說萬行為圓滿持。能持佛地圓滿果故。若爾",
    "T85n2735_001:0078c15": "妙業八萬四千。何故此中。但言其施。答。以",
    "T85n2735_001:0078c16": "施為萬行之初。且麁而易習。況言包於六",
    "T85n2735_001:0078c17": "度。亦舉此而統餘。其義者何。施有三種。一",
    "T85n2735_001:0078c18": "資生施。謂以資財資彼生故。二無畏施。謂以",
    "T85n2735_001:0078c19": "慈愛令彼安故。三者法施。謂以善法濟其苦",
    "T85n2735_001:0078c20": "故。以此三施。攝彼六度。初資生施。攝初施",
    "T85n2735_001:0078c21": "度。施彼資財資益彼故。次無畏施。攝彼戒",
    "T85n2735_001:0078c22": "忍。由持戒故。不損惱他。於菩薩所。未加惡",
    "T85n2735_001:0078c23": "者。知不行惡。不生怖故。由忍辱故。能忍他",
    "T85n2735_001:0078c24": "害二菩薩者。知能忍耐。終無返報。亦不怖",
    "T85n2735_001:0078c25": "故。後善法施。攝進定慧。若為眾生。說法",
    "T85n2735_001:0078c26": "之時。由精進故。不憚寒熱。不告勞倦。常",
    "T85n2735_001:0078c27": "勤說法。由禪定故。不貪敬養。能善知心稱",
    "T85n2735_001:0078c28": "根說法。由智慧故。解了於法。無有倒錯。如",
    "T85n2735_001:0078c29": "實而說。既以三施。具包六度。施言通三。即",
    "T85n2735_001:0079a01": "六度也。故天親論。頌此義云。檀義攝於六。",
    "T85n2735_001:0079a02": "資生無畏法。此中一二三。是名修行住。由",
    "T85n2735_001:0079a03": "行如是六度行故。一一皆得二世果報。現在",
    "T85n2735_001:0079a04": "報恩。恭敬供養。當謂六度諸別異果。施得",
    "T85n2735_001:0079a05": "大財富。戒成大尊貴。忍招善眷屬。進獲果不",
    "T85n2735_001:0079a06": "絕。定感身無損。慧根利悅樂。然其修行。有其",
    "T85n2735_001:0079a07": "二種。若求此果。名住相行。不求此果。名不",
    "T85n2735_001:0079a08": "住行。若不求報。而行施者。便與七種最勝",
    "T85n2735_001:0079a09": "相應。既皆得彼。到彼岸名近成。此報遠成",
    "T85n2735_001:0079a10": "佛果。若求果報而行。行者心有垢故。行不",
    "T85n2735_001:0079a11": "精淳。既不得到彼岸名焉。感菩提極果。為",
    "T85n2735_001:0079a12": "遮住相之施。故令不住其心。又文中分二。",
    "T85n2735_001:0079a13": "初明不住行施。以答三問。後釋此疑難。勸",
    "T85n2735_001:0079a14": "勉令修。初文復二。初明三不住施。答。其",
    "T85n2735_001:0079a15": "住問。後令不住於相。合答修伏問。初中復",
    "T85n2735_001:0079a16": "二。初不住於法施。後不住六塵施。此初也。",
    "T85n2735_001:0079a17": "准餘本經。有三不住。是故諸論依三以解。三",
    "T85n2735_001:0079a18": "不住者。不住於事施。都無所住施。不住六",
    "T85n2735_001:0079a19": "塵施。初中事者。有其三義。謂於現生。自身",
    "T85n2735_001:0079a20": "體事。於彼資生。所施物事。於當來世。施",
    "T85n2735_001:0079a21": "物果事。若於現在。愛著自身。為存己故。",
    "T85n2735_001:0079a22": "起不行障。設不獲已而行施時。或復生苦。",
    "T85n2735_001:0079a23": "或復追悔。或由住著。求當物果。由此不成",
    "T85n2735_001:0079a24": "所求勝體。設得當果。而不圓常。為遮此故。",
    "T85n2735_001:0079a25": "是故經言。不住於事。應行布施。既離三事。",
    "T85n2735_001:0079a26": "說此經文。是故三論。各明一義。下二不住。",
    "T85n2735_001:0079a27": "亦准此知。次下所住。有其二義。初住現",
    "T85n2735_001:0079a28": "在。報恩供養。成僻行障。為邪僻因。後住當",
    "T85n2735_001:0079a29": "來邪僻之果。此復有二。或無畏施。戒忍二",
    "T85n2735_001:0079b01": "果。或除財施。餘五度果。皆是通別當來果",
    "T85n2735_001:0079b02": "故。若求此等。心既邪僻。名求異事。勝果不",
    "T85n2735_001:0079b03": "成。為遮此等。是故經言。都無所住應行布",
    "T85n2735_001:0079b04": "施。戒忍等果。不可別分。故總說言都無住",
    "T85n2735_001:0079b05": "也。財及五果。皆當果法。自身報恩。皆現在",
    "T85n2735_001:0079b06": "法資生。無畏皆世道法。是故此經總合兩",
    "T85n2735_001:0079b07": "文。名為住法。既皆不住。故總說云。於法",
    "T85n2735_001:0079b08": "無住。雖與此本。作此道理。終成譯主咸文",
    "T85n2735_001:0079b09": "妄耳。",
    "T85n2735_001:0079b10": "經。所謂不住至觸法布施　贊曰。此不住六",
    "T85n2735_001:0079b11": "塵施也。文言所謂。似釋前標三不住施。文",
    "T85n2735_001:0079b12": "義既殊。前文非標。此亦非釋。又是譯者妄",
    "T85n2735_001:0079b13": "加文耳。此文亦通或總或別。六度所得。二",
    "T85n2735_001:0079b14": "世果報。二世之果。皆有二種。現二報者。外",
    "T85n2735_001:0079b15": "得供養世間五塵樂。內成適悅現法涅槃。",
    "T85n2735_001:0079b16": "當二報者。近得美妙五欲之樂。遠得法身萬",
    "T85n2735_001:0079b17": "德之果。此二世果。或通六度。或別法施之",
    "T85n2735_001:0079b18": "所成就。若求現當五塵果者。名住色等而",
    "T85n2735_001:0079b19": "行布施。求現涅槃當法身者。名為住法而行",
    "T85n2735_001:0079b20": "布施。若住此等而行施者。心不順故。名倒",
    "T85n2735_001:0079b21": "行障。不契菩提名求異事。為遮此等。是故",
    "T85n2735_001:0079b22": "經言。不住色聲香味觸法布施。經以麁細有",
    "T85n2735_001:0079b23": "殊。別開其色。論以寬狹有異。別釋其法。經",
    "T85n2735_001:0079b24": "論開合理不相乖。為顯如此三不住義故。天",
    "T85n2735_001:0079b25": "親論而說頌云。",
    "T85n2735_001:0079b26": "　自身及報恩　　果報斯不著",
    "T85n2735_001:0079b27": "　護存已不施　　防求於異事",
    "T85n2735_001:0079b28": "如是於三不住行施。正是菩薩邪行對治。以",
    "T85n2735_001:0079b29": "無所住。治住著故。亦是不失中道正行。不住",
    "T85n2735_001:0079c01": "於相。而行布施故。亦是廣大甚深二行。以",
    "T85n2735_001:0079c02": "無住心。行大行故。亦名依義。依所住著。顯",
    "T85n2735_001:0079c03": "示無住能治法。故亦名說相。說一住處。所",
    "T85n2735_001:0079c04": "治階治。而證相故。亦是欲願能攝持行。攝持",
    "T85n2735_001:0079c05": "無住清淨行故。亦名安立。第一義諦。順第",
    "T85n2735_001:0079c06": "一義無所住故。菩薩若時在散位中。應觀如",
    "T85n2735_001:0079c07": "是。殊勝道理。應行如是三不住施。故天親",
    "T85n2735_001:0079c08": "說答修行問。即是無相定前加行。菩薩欲入",
    "T85n2735_001:0079c09": "無相定慧。得成真實。無相施者。應如是住欲",
    "T85n2735_001:0079c10": "願心也。故無著判為答住問。經有二意。論隨",
    "T85n2735_001:0079c11": "一明。所顯似殊。理極相順。",
    "T85n2735_001:0079c12": "經。須菩提至不住於相　贊曰。此即合答修",
    "T85n2735_001:0079c13": "伏問也。一切諸法。其體皆空。何有施者受",
    "T85n2735_001:0079c14": "者財物。不應於中強生分別。起住著心。而",
    "T85n2735_001:0079c15": "行布施。若能離相而行於施。行既清淨。心又",
    "T85n2735_001:0079c16": "稱理。乃是共見正行。對治離住。不住取相",
    "T85n2735_001:0079c17": "心故。又是顯現。不住於相。現量顯了。證真",
    "T85n2735_001:0079c18": "如故。既達彼岸。當感菩提故。諸菩薩。應修",
    "T85n2735_001:0079c19": "無相相應定慧。而行布施。勿起散心而住",
    "T85n2735_001:0079c20": "於相。由修定慧。能不住相。故無著說答修",
    "T85n2735_001:0079c21": "行問。若心散亂取相心生亦應如是。而為降",
    "T85n2735_001:0079c22": "伏。如爾涅槃境。不取於相。由於散住有取相",
    "T85n2735_001:0079c23": "心。應可降伏。是故兩論。亦說此文。答降伏",
    "T85n2735_001:0079c24": "問。故天親論障伏頌云。",
    "T85n2735_001:0079c25": "　調伏彼事中　　遠離取相心",
    "T85n2735_001:0079c26": "　及斷種種疑　　亦防生成心",
    "T85n2735_001:0079c27": "上半顯降伏義。釋此經文。下半明斷諸疑。釋",
    "T85n2735_001:0079c28": "徵已下文。然准無著。乃至下文。皆答三問。",
    "T85n2735_001:0079c29": "若天親論。略答三問。下皆斷疑。所以如是",
    "T85n2735_001:0080a01": "兩論異者。修行之人。有二種障。既生取相。",
    "T85n2735_001:0080a02": "或復懷疑。由有疑故。不肯修行。由取相故。",
    "T85n2735_001:0080a03": "行非稱實。然經為斷。而起勝行。略答問而",
    "T85n2735_001:0080a04": "多斷疑。令離執而行稱真。廣答問而明正行。",
    "T85n2735_001:0080a05": "經文既有二意。論者各據一明。同契至真。共",
    "T85n2735_001:0080a06": "彰妙旨。天親前來。已答問訖下淨前義而斷",
    "T85n2735_001:0080a07": "法疑。",
    "T85n2735_001:0080a08": "經。何以故　贊曰。此下第二釋此疑難。勸勉",
    "T85n2735_001:0080a09": "令修。於中有二。先徵後釋。此徵也。以諸菩",
    "T85n2735_001:0080a10": "薩心有相故。貪於福德。疑無相施功德是無。",
    "T85n2735_001:0080a11": "於無相行。心不堪樂。今佛將欲斷彼疑心。堪",
    "T85n2735_001:0080a12": "樂修行無相行故。以彼疑情。而徵問之云。",
    "T85n2735_001:0080a13": "夫行施行為住福田。今令不住。何所以也。不",
    "T85n2735_001:0080a14": "存施相。豈有福乎。",
    "T85n2735_001:0080a15": "經。若菩薩至不可思量　贊曰。下釋疑情。於",
    "T85n2735_001:0080a16": "中分三。初標福廣。次喻校量。後勸修住。此",
    "T85n2735_001:0080a17": "初也　夫善以順理為義。若取相則乖背於真",
    "T85n2735_001:0080a18": "乘。必能離相而修行。乃玄契於如義。法性",
    "T85n2735_001:0080a19": "之體。既自無邊順性而修。福乃無限。亦何",
    "T85n2735_001:0080a20": "必取相而有大福耶。故應捨儒末之小心。從",
    "T85n2735_001:0080a21": "江海之大志。勿謂無福。固滯相迷。是答前",
    "T85n2735_001:0080a22": "徵。是斷疑意也故下半頌。釋此經文。謂於",
    "T85n2735_001:0080a23": "此中非但降伏。及下諸文。斷種種疑。下文",
    "T85n2735_001:0080a24": "所斷二十九疑。疑非一故。故云種種其下諸",
    "T85n2735_001:0080a25": "文。亦如此中。防其初後取相之心。故言及",
    "T85n2735_001:0080a26": "斷種種疑亦防生成心。",
    "T85n2735_001:0080a27": "經。須菩提至可思量不　贊曰。此下喻顯校",
    "T85n2735_001:0080a28": "量。於中有二。初舉喻問答。後正顯校量。前",
    "T85n2735_001:0080a29": "中有二。初舉東方。後例九方。初中復二。初",
    "T85n2735_001:0080b01": "如來問。後善現答。此初也。虛空無像。其際",
    "T85n2735_001:0080b02": "叵量。施而不住。其福無限。故以施福。借喻",
    "T85n2735_001:0080b03": "虛空。西國尊人。坐皆東面。且隨所向。偏指",
    "T85n2735_001:0080b04": "東方。故問善現。於汝之謂為云何耶。東方虛",
    "T85n2735_001:0080b05": "空。應可以意思慮。度量得邊際不。經不也",
    "T85n2735_001:0080b06": "世尊。贊曰。此善現答也。虛空之體。無際無",
    "T85n2735_001:0080b07": "涯。不可以意思慮度量得其邊也。",
    "T85n2735_001:0080b08": "經。須菩提至可思量不　贊曰。此下重例餘",
    "T85n2735_001:0080b09": "九。文亦分二。此初佛問也。前舉東方。足彰",
    "T85n2735_001:0080b10": "福廣。重問餘九。顯利尤多。然虛空者。無礙",
    "T85n2735_001:0080b11": "為名。實不可說。有其方所。且隨色相。假說",
    "T85n2735_001:0080b12": "十方。若無其色。無虛空故。言四維者。即四",
    "T85n2735_001:0080b13": "隅也。餘文易解。不繁廣釋。",
    "T85n2735_001:0080b14": "經。不也世尊　贊曰。此重答也。文准前知。",
    "T85n2735_001:0080b15": "經。須菩提至不可思量　贊曰。此正顯校量",
    "T85n2735_001:0080b16": "也。然以虛空總有三義。故無著說有三因緣。",
    "T85n2735_001:0080b17": "若具而言。有其六義。與無相福。正為校量。",
    "T85n2735_001:0080b18": "一周遍礙非礙。無住施福。通感色法。有相",
    "T85n2735_001:0080b19": "無相。二身果故。二含容色非色。無住施福。",
    "T85n2735_001:0080b20": "所有因果。含有為無為一切德故。三該通",
    "T85n2735_001:0080b21": "情非情。無住施福。所有因果。通於凡聖染",
    "T85n2735_001:0080b22": "淨心故。四不為塵垢染。無住施福。所有因",
    "T85n2735_001:0080b23": "果。淳淨無有業惑染故。五畢竟無變異。無",
    "T85n2735_001:0080b24": "相施福。所有因果。究竟常住。無變異故。六",
    "T85n2735_001:0080b25": "無有窮盡時。無住施福。所有因果。所成利",
    "T85n2735_001:0080b26": "樂。無盡期故。論以義類同故。合之為三。此",
    "T85n2735_001:0080b27": "以具義別故。開之為六。由此諸義。猶如虛",
    "T85n2735_001:0080b28": "空。亦復不可意思量得邊際也。故勝天般若",
    "T85n2735_001:0080b29": "經云。若此福德。有形相者。空界不受。且以",
    "T85n2735_001:0080c01": "虛空。為少分喻。然無住福。出過虛空。不舉",
    "T85n2735_001:0080c02": "虛空。無所喻故。",
    "T85n2735_001:0080c03": "經。須菩提至如所教住　贊曰。此勸修住也",
    "T85n2735_001:0080c04": "無住布施。順法性修。既如虛空。其福無限。",
    "T85n2735_001:0080c05": "因之與果。福德如斯。是故菩薩。作應如",
    "T85n2735_001:0080c06": "我所說之教。於無相施。住心修行。勿疑無",
    "T85n2735_001:0080c07": "福。",
    "T85n2735_001:0080c08": "經。須菩提至見如來不　贊曰。次下第三明",
    "T85n2735_001:0080c09": "其求果。即八住中。欲住處也。前既發心。次",
    "T85n2735_001:0080c10": "修諸行。若不求果。心行無依。顯行所依。故",
    "T85n2735_001:0080c11": "明求果。然果有二。謂色非色。色相果者。即",
    "T85n2735_001:0080c12": "相妙身。非色果者。即真法身。故於此中。分",
    "T85n2735_001:0080c13": "之為二。初欲色身。後欲法身。初欲色身。即",
    "T85n2735_001:0080c14": "十八中。第三欲得色身住度。斷其第一求佛",
    "T85n2735_001:0080c15": "作相疑。令修稱真求色身行。謂佛色身。依",
    "T85n2735_001:0080c16": "真而起。欲成色果。要見法身。若執色相為",
    "T85n2735_001:0080c17": "真。迷法身而不成色果。若能不報色相。得",
    "T85n2735_001:0080c18": "真體而成色身故。欲求佛色身。先觀無相",
    "T85n2735_001:0080c19": "法體。然初學菩薩。未悟真身。執化相身。為",
    "T85n2735_001:0080c20": "真究竟。既懷慢執。遂有疑生。寧求有相佛",
    "T85n2735_001:0080c21": "菩提。令行無住之施。由執故不成所求之",
    "T85n2735_001:0080c22": "果。由疑故不修感果之因。故執與疑。為果",
    "T85n2735_001:0080c23": "之障。今佛欲斷疑執之心。令成所求色身之",
    "T85n2735_001:0080c24": "果。故顯佛體非相好身。既為二意。而說此",
    "T85n2735_001:0080c25": "文。是故兩論。各明其義。無著約其破執。判",
    "T85n2735_001:0080c26": "為欲得色身。天親就其斷疑。名斷求佛住相。",
    "T85n2735_001:0080c27": "文分為二。初問答如來法身非相。後結成前",
    "T85n2735_001:0080c28": "義。以答三問。初中又四。問答徵釋。此初也。",
    "T85n2735_001:0080c29": "將欲斷彼疑執之心。令其離相而觀法體。故",
    "T85n2735_001:0081a01": "寄與問起。此義云何。以有為生住異滅三十",
    "T85n2735_001:0081a02": "二相觀。為如來真法身不。",
    "T85n2735_001:0081a03": "經。不也世尊至得見如來　贊曰。此答也。以",
    "T85n2735_001:0081a04": "須菩提懸解佛意。答言不也。不可以有為生",
    "T85n2735_001:0081a05": "住異滅三十二相觀。為如來真法身也。",
    "T85n2735_001:0081a06": "經。何以故　贊曰。此徵也。何所以故。不以",
    "T85n2735_001:0081a07": "有為生住異滅三十二相觀。見如來真法身",
    "T85n2735_001:0081a08": "耶。",
    "T85n2735_001:0081a09": "經。如來所說至即非身相　贊曰。此釋也。如",
    "T85n2735_001:0081a10": "來所說有為諸相。非是法身真實之相。以法",
    "T85n2735_001:0081a11": "身者即是無為無相。為相非有為故。是故化",
    "T85n2735_001:0081a12": "身有為身相。即非法身真實相也。若能如是",
    "T85n2735_001:0081a13": "觀於如來。是即名為邪行對治。離執有為邪",
    "T85n2735_001:0081a14": "行心故。亦是遠離增益之邊。不執化身為實",
    "T85n2735_001:0081a15": "相故。亦是依義。以依所治色身之慢。顯能",
    "T85n2735_001:0081a16": "治故。亦名說相。顯說欲得色身住處。文",
    "T85n2735_001:0081a17": "義相故。亦是安立第一義諦。第一義中無色",
    "T85n2735_001:0081a18": "相故。由是義故。菩薩但行先住之施。得無",
    "T85n2735_001:0081a19": "相果。勿執化身為真佛體。返疑所修無相之",
    "T85n2735_001:0081a20": "行。",
    "T85n2735_001:0081a21": "經。佛告須菩提至皆是虛妄　贊曰。下顯結",
    "T85n2735_001:0081a22": "成前義。以答前三問。於中有二。初答住心",
    "T85n2735_001:0081a23": "問。後答修伏問。此初也。將欲成滿善現所",
    "T85n2735_001:0081a24": "言。令於無相而住修伏故。復遍遣一切相也。",
    "T85n2735_001:0081a25": "非但在佛諸相非真。若凡若聖。情與非情。有",
    "T85n2735_001:0081a26": "之與空。相與非相。凡所有相。皆是虛妄焉。",
    "T85n2735_001:0081a27": "由達諸相皆虛妄故。即是欲願能攝持心。",
    "T85n2735_001:0081a28": "攝持離相觀真行故。諸菩薩應如是住。",
    "T85n2735_001:0081a29": "經。若見諸相非相則見如來　贊曰。此答修",
    "T85n2735_001:0081b01": "伏問也。既執諸相。是其虛妄。不見如來。明",
    "T85n2735_001:0081b02": "知離相是其真實。則見如來。故天親論。頌",
    "T85n2735_001:0081b03": "此義云。",
    "T85n2735_001:0081b04": "　分別有為體　　防彼成就得",
    "T85n2735_001:0081b05": "　三相果體故　　離彼是如來",
    "T85n2735_001:0081b06": "既能觀相皆是非相。即是共見正行對治。非",
    "T85n2735_001:0081b07": "相相見相皆遠離故。亦是不失所修中道。離",
    "T85n2735_001:0081b08": "虛妄相。見真佛故。亦是廣大甚深二行。觀",
    "T85n2735_001:0081b09": "相非相。見如來故。亦是顯現離相觀佛。現",
    "T85n2735_001:0081b10": "量顯了。見真理故。由如是義故。諸菩薩應",
    "T85n2735_001:0081b11": "修無相相應定慧。離一切相而觀法身。若心",
    "T85n2735_001:0081b12": "散亂執相復生還。應如是降伏其心。亦拘執",
    "T85n2735_001:0081b13": "相而為真佛。若能如是見真如來法身。既成",
    "T85n2735_001:0081b14": "色果。亦備依體起相。理恒數故。問。諸佛身",
    "T85n2735_001:0081b15": "相。悲智所成。豈得為說虛妄相也。答。佛之",
    "T85n2735_001:0081b16": "色相。圓智所成。既遍十方。亦無分限。隨其",
    "T85n2735_001:0081b17": "根性。所見不同。然非是佛本真實體。若執",
    "T85n2735_001:0081b18": "為實。自為虛妄。豈於佛相。有虛妄耶。但除",
    "T85n2735_001:0081b19": "其病。非除法故。",
    "T85n2735_001:0081b20": "經。須菩提至生實信不　贊曰。下明法身。即",
    "T85n2735_001:0081b21": "十八中。第四欲得法身住處。於中顯有三種",
    "T85n2735_001:0081b22": "法身。謂即言說智相福相。欲三法身。即分",
    "T85n2735_001:0081b23": "別為三。第一欲得言說法身。當斷第二不信",
    "T85n2735_001:0081b24": "空說疑。令修稱實持說之行。前文既言。欲",
    "T85n2735_001:0081b25": "得如來色身果者。當觀法身。故此令其欲得",
    "T85n2735_001:0081b26": "法身。然夫法身。有其二種。謂佛菩薩。福之",
    "T85n2735_001:0081b27": "與智。此福及智。是功德法。及依止故。皆名",
    "T85n2735_001:0081b28": "法身。此依言說教法而生故。此言說亦名法",
    "T85n2735_001:0081b29": "身。由能生詮福智身故。猶如實相觀照二種。",
    "T85n2735_001:0081c01": "正名般若。能詮文字。能生詮故。亦名般若。",
    "T85n2735_001:0081c02": "故此文字。亦名法身。既此言說。是法身因。",
    "T85n2735_001:0081c03": "若欲希求福智身者。應先欲得言說法身。現",
    "T85n2735_001:0081c04": "在當來。俱流行世。若欲流行。不應取為法",
    "T85n2735_001:0081c05": "非法相。而為持說。既令希願當現流通故。",
    "T85n2735_001:0081c06": "即於此而生疑念。向法無相行於布施。是",
    "T85n2735_001:0081c07": "因深義。又說如來非有為相。是果深義。因",
    "T85n2735_001:0081c08": "深果遠。邃旨難知。佛在之時。尚難信解。況",
    "T85n2735_001:0081c09": "佛滅後。時惡根微。豈更離相而為信解。云",
    "T85n2735_001:0081c10": "何令我當現流通。既無信者。寧非空說。此",
    "T85n2735_001:0081c11": "即由先欲得。有此疑生。疑念既興。便不希",
    "T85n2735_001:0081c12": "願。今者欲斷彼疑念心。令其希求現當持",
    "T85n2735_001:0081c13": "說。故說惡時有信持者。既為二意。說此經文。",
    "T85n2735_001:0081c14": "由此兩論。各明一義。無著約令希願。名欲",
    "T85n2735_001:0081c15": "得言說法身。天親就斷疑心。名斷不信空",
    "T85n2735_001:0081c16": "說。文中有二。初善現發問。後如來為說。此",
    "T85n2735_001:0081c17": "初也。善現意。欲斷彼疑心。令希求故。而發",
    "T85n2735_001:0081c18": "問云。於當後世。豈有眾生聞此言說法身章",
    "T85n2735_001:0081c19": "句。而生真實信解以不。",
    "T85n2735_001:0081c20": "經。佛告須菩提至莫作是說　贊曰。以下如",
    "T85n2735_001:0081c21": "來為說。於中有二。初正答前問。後明法身要",
    "T85n2735_001:0081c22": "義。初中復二。初止說無。後正答有。此初也。",
    "T85n2735_001:0081c23": "勿謂當來無信受者。而作是說。",
    "T85n2735_001:0081c24": "經。如來滅後後五百歲　贊曰。下正答有。然",
    "T85n2735_001:0081c25": "此答有。有其二意。近答生實相問。遠答住",
    "T85n2735_001:0081c26": "修伏問。於中有二。初明生實相因。以答住",
    "T85n2735_001:0081c27": "問。後明能生實相。答修伏問。初中有二。初",
    "T85n2735_001:0081c28": "有時後有因。此初也。即佛滅後五五百歲。大",
    "T85n2735_001:0081c29": "集經說。佛滅度後。第一五百年。解脫牢固。",
    "T85n2735_001:0082a01": "樂行聖行。多得聖果故。第二五百年。禪定",
    "T85n2735_001:0082a02": "牢固。雖不得聖。深樂禪定故。第三五百年",
    "T85n2735_001:0082a03": "多聞牢固。不習禪定。多持文義故。第四五",
    "T85n2735_001:0082a04": "百年。福德牢固。又捨多聞。樂修塔寺故。第",
    "T85n2735_001:0082a05": "五五百年。鬪諍牢固。又捨福德業。多樂忿",
    "T85n2735_001:0082a06": "諍故。如是五種牢固之時。出家之人。於彼",
    "T85n2735_001:0082a07": "行增多分而說。非越此時不修餘行。如初",
    "T85n2735_001:0082a08": "五百解脫堅固。然亦有人。修餘四行。如阿",
    "T85n2735_001:0082a09": "育王。廣造塔等故。於後後時。亦有前前行。",
    "T85n2735_001:0082a10": "但約多分而作是說。此望佛在。皆名為後。故",
    "T85n2735_001:0082a11": "經說言後五百歲。皆佛滅後。惡世代故。或",
    "T85n2735_001:0082a12": "可偏指第五五百。以是極惡鬪諍時故。明於",
    "T85n2735_001:0082a13": "彼時有信經人。況餘好時而不信也。",
    "T85n2735_001:0082a14": "經。有持戒至以此為實　贊曰。次明有因。於",
    "T85n2735_001:0082a15": "中有四。一久修三學行。二遇佛集妙因。三",
    "T85n2735_001:0082a16": "為佛所攝受。四離障得勝報。由此四因故。能",
    "T85n2735_001:0082a17": "信受。此初因也。言三學者。謂戒定慧。以",
    "T85n2735_001:0082a18": "此三學。備攝諸行。具三學者。知教順理。故",
    "T85n2735_001:0082a19": "具三學。能信此經。以此經為真實稱理。既",
    "T85n2735_001:0082a20": "有信者。亦不空說。故天親論。頌此義云。",
    "T85n2735_001:0082a21": "　說因果深義　　於彼惡世時",
    "T85n2735_001:0082a22": "　不空以有實　　菩薩三德備",
    "T85n2735_001:0082a23": "言三德者。即三學也。然此文中。闕其智慧。",
    "T85n2735_001:0082a24": "若准餘本。應合有之。以譯經者隨此義云",
    "T85n2735_001:0082a25": "謂信。經者有教理別。此戒定因。但信於教。",
    "T85n2735_001:0082a26": "下由智因而信於理。故天親論。隱智不論。",
    "T85n2735_001:0082a27": "離我相中。方明智慧。故於此中。隱智不舉。",
    "T85n2735_001:0082a28": "雖有此理。終譯者失。佛豈不解而說之耶。持",
    "T85n2735_001:0082a29": "戒二學修福定學。謂有持戒修定慧者。以此",
    "T85n2735_001:0082b01": "經為實而生信心也。",
    "T85n2735_001:0082b02": "經。當知是人至而種善根　贊曰。次遇佛集",
    "T85n2735_001:0082b03": "妙因。於中有三。初非供少佛。次久事多尊。",
    "T85n2735_001:0082b04": "後舉劣況勝。此初也。言善根者。即前戒定。",
    "T85n2735_001:0082b05": "謂非少佛修戒定慧。非謂財供而種善根。財",
    "T85n2735_001:0082b06": "供養時。不以為喜。正行供養。方歡喜故。",
    "T85n2735_001:0082b07": "經。已於無量至種諸善根　贊曰。此久事多",
    "T85n2735_001:0082b08": "尊也。顯於多佛。具修三學。故言無量千萬",
    "T85n2735_001:0082b09": "佛所。種諸善根。故論頌云。",
    "T85n2735_001:0082b10": "　修戒於過去　　及種諸善根",
    "T85n2735_001:0082b11": "　戒具於諸佛　　亦說功德滿",
    "T85n2735_001:0082b12": "經。聞是章句至生淨信者　贊曰。此舉劣況",
    "T85n2735_001:0082b13": "勝也。意說。一念生淨信者。尚於多佛。久種善",
    "T85n2735_001:0082b14": "根。況不取相。而為持說。當知。必有廣大功",
    "T85n2735_001:0082b15": "德。是故菩薩。應住欲願之心。而為攝持持",
    "T85n2735_001:0082b16": "說之行。故諸菩薩。應如是住。",
    "T85n2735_001:0082b17": "經。須菩提至是諸眾生　贊曰。次為佛所攝",
    "T85n2735_001:0082b18": "受也。此顯信經。是根熟者。佛所記錄。而攝",
    "T85n2735_001:0082b19": "受之。故能於經而生實相。言悉知者知其心。",
    "T85n2735_001:0082b20": "言悉見者見其身。顯佛世尊。以其願智三昧",
    "T85n2735_001:0082b21": "之力。於一切時。現知現見。非比智知。非肉",
    "T85n2735_001:0082b22": "眼見。是故雙說悉知悉見。如來知見。有五",
    "T85n2735_001:0082b23": "勝益。不為魔惱壞其道行。修斷事中。有勇",
    "T85n2735_001:0082b24": "猛力。不敢懈慢作諸非法。常自慶慰。修行",
    "T85n2735_001:0082b25": "不倦。雖入三空門。不墮二乘地。由此不敢",
    "T85n2735_001:0082b26": "自說己德。求於供養。及求恭敬。便能清淨",
    "T85n2735_001:0082b27": "信受持說。勤於斷修。喜無倦等。故天親論。",
    "T85n2735_001:0082b28": "頌此義云。",
    "T85n2735_001:0082b29": "　佛非見果知　　願智力現見",
    "T85n2735_001:0082c01": "　求供養恭敬　　彼人不能說",
    "T85n2735_001:0082c02": "經。得如是無量福德　贊曰。此離障得勝報",
    "T85n2735_001:0082c03": "也。顯持經人。雖無如前戒定慧等。三種勝",
    "T85n2735_001:0082c04": "因緣。但由過去無法障故。得是無量福報之",
    "T85n2735_001:0082c05": "身。故能不謗而信持說。即復由此持說經故。",
    "T85n2735_001:0082c06": "當得如是無量福德。顯斯二意。總說得言。非",
    "T85n2735_001:0082c07": "准信經當生福也。",
    "T85n2735_001:0082c08": "經。何以故　贊曰。上明生實相因。答□問竟。",
    "T85n2735_001:0082c09": "次明能生實相。答修伏問。於中分五。問答",
    "T85n2735_001:0082c10": "徵釋結。此初也。此問意。云何以要由修三",
    "T85n2735_001:0082c11": "學等。前四種因。方能於經生實相耶。",
    "T85n2735_001:0082c12": "經。是諸眾生至非法相　贊曰。此第二答",
    "T85n2735_001:0082c13": "也。文中二節。初我後法。然初我相。有總有",
    "T85n2735_001:0082c14": "別。總謂四種。皆名為我。皆執諸蘊有主宰",
    "T85n2735_001:0082c15": "故。別謂四蘊。於三世蘊。總別分別。執我等",
    "T85n2735_001:0082c16": "故。若約三世差別五蘊。總執主宰。名為我",
    "T85n2735_001:0082c17": "相。執過去我是今世我。多生不斷。名眾生",
    "T85n2735_001:0082c18": "相。執現在我一期命住。是我之壽。是名壽",
    "T85n2735_001:0082c19": "者相。執我當來復生異道。數取趣故。名為",
    "T85n2735_001:0082c20": "人相。以梵語云補特伽羅。俗語目人典數取",
    "T85n2735_001:0082c21": "趣。經依俗譯。論依典文。故生異道。以釋人",
    "T85n2735_001:0082c22": "相。故論釋此四相頌云。",
    "T85n2735_001:0082c23": "　差別相續體　　不斷至命住",
    "T85n2735_001:0082c24": "　復取於異道　　是我相四種",
    "T85n2735_001:0082c25": "如是我相。若隨總別。行相不同。乃有四種。",
    "T85n2735_001:0082c26": "若隨能起此。我相人合四。總名外道耶。取",
    "T85n2735_001:0082c27": "多是外道妄所起故。然其法相。亦有總別。總",
    "T85n2735_001:0082c28": "則四句。皆名法相。皆是迷真四種謗故。別",
    "T85n2735_001:0082c29": "謂四種不執有。殊法非法等。四種別故。一",
    "T85n2735_001:0083a01": "者法相。即諸聲聞。及大乘中內法凡夫。由處",
    "T85n2735_001:0083a02": "下位。不了法空。執有二取實法相體。即增",
    "T85n2735_001:0083a03": "益謗經。隨執執相。名之法相。論依起執人。",
    "T85n2735_001:0083a04": "名聲聞內法邪取。二非法相。即增上慢菩薩。",
    "T85n2735_001:0083a05": "聞遣相空。便撥真如。及諸功德。皆是空無",
    "T85n2735_001:0083a06": "究竟理。此即損滅謗。經隨執著相。名非法",
    "T85n2735_001:0083a07": "相。論依起執人。名增上慢菩薩邪趣故。三",
    "T85n2735_001:0083a08": "者相。即外道等。聞非有無。便執諸法亦有",
    "T85n2735_001:0083a09": "亦無二相違相。即相違謗。由此執故。迷真",
    "T85n2735_001:0083a10": "滅理。執有想定。為勝涅槃。經隨執行。故名",
    "T85n2735_001:0083a11": "為相。論隨執心所求之境。亦名世間共想",
    "T85n2735_001:0083a12": "定邪取。四者非相。即二乘等。不了諸法",
    "T85n2735_001:0083a13": "非非有無。便執諸法定非有無取。既非遮",
    "T85n2735_001:0083a14": "表。言成戲論。即戲論謗。既執諸法非有非",
    "T85n2735_001:0083a15": "無。便樂滅心。離有無相。執滅定等。為勝果",
    "T85n2735_001:0083a16": "等。經隨執行。名為非相。論約執心所求之",
    "T85n2735_001:0083a17": "果。名為無想定邪取。此依人境。或合為",
    "T85n2735_001:0083a18": "五故。無著論名五邪取。若依行相。乃有八",
    "T85n2735_001:0083a19": "種。故天親論。開為八執。若以類分。總為二",
    "T85n2735_001:0083a20": "種。所謂我相。法相異故。由依執八。有能離",
    "T85n2735_001:0083a21": "八一。是故經言無我相等。故天親論。總別",
    "T85n2735_001:0083a22": "頌云。",
    "T85n2735_001:0083a23": "　彼壽者及法　　遠離於取相",
    "T85n2735_001:0083a24": "　亦說知彼相　　依八八義別",
    "T85n2735_001:0083a25": "初句總顯我法二相。壽者亦是我總名故。次",
    "T85n2735_001:0083a26": "句顯離我法二相。其第三句。明能離心即釋。",
    "T85n2735_001:0083a27": "經言無我相等。其第四句。釋八所以。由依",
    "T85n2735_001:0083a28": "執八。能離八故。無我相者。謂無我性。以三",
    "T85n2735_001:0083a29": "世蘊。皆無實體。非主宰故。無人相者。其未",
    "T85n2735_001:0083b01": "來蘊。未生無體。非今至後可當得故。無壽",
    "T85n2735_001:0083b02": "者相者。現在諸蘊。念念不住。無有壽命性",
    "T85n2735_001:0083b03": "可得故。無眾生相者。其過去蘊。已滅無體。",
    "T85n2735_001:0083b04": "無有自性可至今故。無法相者。謂真如上。遠",
    "T85n2735_001:0083b05": "離能取所取二相。以真空無一切物故。亦無",
    "T85n2735_001:0083b06": "非法相者。謂真如理。雖無二取。而體不無。真",
    "T85n2735_001:0083b07": "如實有功德體故。言無相者。謂真如理。性離",
    "T85n2735_001:0083b08": "言說。非有非無。不可說為有空相故。亦非無",
    "T85n2735_001:0083b09": "相者。謂真如理。雖不可說。而為迷者。以依",
    "T85n2735_001:0083b10": "言辭而演說故。而此本經。但有二者。合彼",
    "T85n2735_001:0083b11": "無相。入無法相。同遣相故。合亦非無相。入亦",
    "T85n2735_001:0083b12": "無非法相。同遣無相故。是故二句。能攝四",
    "T85n2735_001:0083b13": "種。雖有此理。終譯者失。無著具釋我法二",
    "T85n2735_001:0083b14": "相。而不別顯無我相等。天親但顯四種我相。",
    "T85n2735_001:0083b15": "不顯無我及四法相。而但解釋無法相等。皆",
    "T85n2735_001:0083b16": "是影略互顯其義。故天親論。法空頌云。一切",
    "T85n2735_001:0083b17": "空無物。實有不可說。依言辭而說。是法相",
    "T85n2735_001:0083b18": "四種。然諸外道。內法凡夫。及二乘等。無戒",
    "T85n2735_001:0083b19": "定故。隨應不離五邪八執。既無智慧。不生",
    "T85n2735_001:0083b20": "實相。今此菩薩。由前四因能離我法。有智",
    "T85n2735_001:0083b21": "慧故。故能於經而生實相。是故要由三學行",
    "T85n2735_001:0083b22": "等。方能於經而生信解。故以此文。答前問",
    "T85n2735_001:0083b23": "也。",
    "T85n2735_001:0083b24": "經。何以故　贊曰。此第三徵也。我相多是外",
    "T85n2735_001:0083b25": "道所起。虛妄執故。故信經者。可無外道所",
    "T85n2735_001:0083b26": "起我等。然此經教法體。不無於經生信。應",
    "T85n2735_001:0083b27": "有法體。無法等者。何以故耶。",
    "T85n2735_001:0083b28": "經。是諸眾生至眾生壽者　贊曰。次第四釋。",
    "T85n2735_001:0083b29": "於中有二。初總明取相我執不亡。後別顯取",
    "T85n2735_001:0083c01": "於法非法相。此初也。然諸我執。依法執生。",
    "T85n2735_001:0083c02": "如要迷杌方謂人等。若取教法。既為法執。由",
    "T85n2735_001:0083c03": "此亦生我人等相。二執既起。實相是迷。由",
    "T85n2735_001:0083c04": "如迷淨空過由翳目。既有法相。即我等生",
    "T85n2735_001:0083c05": "故。雖信經而亦不取。以取經時。暫伏我相。由",
    "T85n2735_001:0083c06": "有法執我執種存。根本不亡。枝葉當起。是故",
    "T85n2735_001:0083c07": "經言。若心取相即著我等。",
    "T85n2735_001:0083c08": "經。若取法相至眾生壽者　贊曰。次下別顯。",
    "T85n2735_001:0083c09": "於中有二。初明取法相。後顯取非法相。此",
    "T85n2735_001:0083c10": "初也。然前總云。若心取相。即前所說。四種",
    "T85n2735_001:0083c11": "法明。四種不離法與非法故。此別明法非",
    "T85n2735_001:0083c12": "法相。若執教法。既為法執。由此便生我等",
    "T85n2735_001:0083c13": "相也。",
    "T85n2735_001:0083c14": "經。何以故至眾生壽者　贊曰。此顯取非法",
    "T85n2735_001:0083c15": "相也。何以故者。曲問辭也。執教為有。是法執",
    "T85n2735_001:0083c16": "故。可有我生。撥教為無。既稱實相。應無我",
    "T85n2735_001:0083c17": "等。而前所言。無非法相。何以故耶。故即答",
    "T85n2735_001:0083c18": "云。夫實相者。離有離空。若執法無不稱實",
    "T85n2735_001:0083c19": "相。既為法執。我執亦生。故取非法相。亦即",
    "T85n2735_001:0083c20": "著我等。",
    "T85n2735_001:0083c21": "經。是故不應至取非法　贊曰。此第五結也。",
    "T85n2735_001:0083c22": "是前取於法非法相。皆是法執著我等故。不",
    "T85n2735_001:0083c23": "應於經取法非法。然夫信經。有其二種。一",
    "T85n2735_001:0083c24": "者信教。謂雖無智而有戒定。以恭敬心。而生",
    "T85n2735_001:0083c25": "實相。即前所說。一念淨信。二者解理。即因智",
    "T85n2735_001:0083c26": "慧。不如言聲。而取於法。亦不撥教。能順於",
    "T85n2735_001:0083c27": "理。即是不取法非法相。契證於真。而生實相。",
    "T85n2735_001:0083c28": "故天親論。頌此義云。",
    "T85n2735_001:0083c29": "　彼人依信心　　恭敬生實相",
    "T85n2735_001:0084a01": "　聞聲不正取　　正說如是取",
    "T85n2735_001:0084a02": "上半顯由戒定信教。下半明由智慧解理。若",
    "T85n2735_001:0084a03": "離信教而不悟理。由此不能廣大持說。諸菩",
    "T85n2735_001:0084a04": "薩等。若欲得此言說法身。現當流轉。應亦",
    "T85n2735_001:0084a05": "於理而生實相。是解理者故。不如聲取法為",
    "T85n2735_001:0084a06": "有法。離言故亦不棄撥法。順真故不如聲取",
    "T85n2735_001:0084a07": "法。故能離法相。順教而修。故離非法相。離",
    "T85n2735_001:0084a08": "相非相。契證於真。由此便能現當持說。故",
    "T85n2735_001:0084a09": "諸菩薩。應如是修離相非相持說之行。若心",
    "T85n2735_001:0084a10": "散亂取相。復生亦應如是降伏其心。如前不",
    "T85n2735_001:0084a11": "起法非法相。",
    "T85n2735_001:0084a12": "經。以是義故至何況非法　贊曰。上來總名。",
    "T85n2735_001:0084a13": "正答前問。此即第二法身要義。欲令遠離",
    "T85n2735_001:0084a14": "前法非法。故引昔說筏喻之義。令於教法",
    "T85n2735_001:0084a15": "雜有無相。如於船筏。離取捨心。如已到岸",
    "T85n2735_001:0084a16": "捨筏故。知當可捨。不應先著。未到彼岸取",
    "T85n2735_001:0084a17": "筏故。知憑而渡。不應捨棄。教亦如是。不應",
    "T85n2735_001:0084a18": "取捨。知法離言。但假詮故。當得證智。既捨",
    "T85n2735_001:0084a19": "不住故。雖未證亦不執著。順第一義之正說",
    "T85n2735_001:0084a20": "故。必因此法。而得證智故。未證者依之而",
    "T85n2735_001:0084a21": "修故。於教法不應取捨。然佛所說皆離有無",
    "T85n2735_001:0084a22": "執法非法。不契中道。執法為有。尚應捨之。",
    "T85n2735_001:0084a23": "況執非法而不捨也。故天親論頌此義云。",
    "T85n2735_001:0084a24": "　彼不住隨順　　於法中證智",
    "T85n2735_001:0084a25": "　如人捨船筏喻　　法中義亦然",
    "T85n2735_001:0084a26": "若能了達筏喻之義。離法非法。契證於真。",
    "T85n2735_001:0084a27": "便能經廣大持說故。判此文法身要義。其依",
    "T85n2735_001:0084a28": "義等三種大義。住文中既皆具有。如前應知。",
    "T85n2735_001:0084a29": "不能煩述。但約答三問義。解經文義耳。",
    "T85n2735_001:0084b01": "經。須菩提至有所說法耶　贊曰。次下第二",
    "T85n2735_001:0084b02": "欲得智相至得法身住處。斷彼第三佛有得",
    "T85n2735_001:0084b03": "說疑。修無得說真智相行。前明欲得言說法",
    "T85n2735_001:0084b04": "身。以為證得法身之因。此明證得法身之",
    "T85n2735_001:0084b05": "果。然所證果。通福及智。皆因果位所證。法",
    "T85n2735_001:0084b06": "身智為福。依福田智起。是故先辨智相法身。",
    "T85n2735_001:0084b07": "然智智性相理事雖殊。對福相故。總名智相。",
    "T85n2735_001:0084b08": "理智無至。是功德法。及依止故。皆名法身。",
    "T85n2735_001:0084b09": "言至得者。即證得義。是修行人。不證得故。",
    "T85n2735_001:0084b10": "得此身故。便得佛果。說法度生。希求此故。",
    "T85n2735_001:0084b11": "故言欲得智相至得法身。雖於俗諦有德有",
    "T85n2735_001:0084b12": "說。據勝義諦得說。皆無由達。勝義無得說",
    "T85n2735_001:0084b13": "故。方於俗諦。能有得說。然諸菩薩。未達",
    "T85n2735_001:0084b14": "勝義。執有得說。求智相身。既有執心。便生",
    "T85n2735_001:0084b15": "疑念。義如前說。不可以身相得見如來。如",
    "T85n2735_001:0084b16": "來非有為相者。何故釋迦。證得菩提。而名",
    "T85n2735_001:0084b17": "為佛。云何說法。以度群生。有得有說。非無",
    "T85n2735_001:0084b18": "為故。由執故迷智相之正行。由疑故不修智",
    "T85n2735_001:0084b19": "相之行因。今欲令得智相法身。故說佛身無",
    "T85n2735_001:0084b20": "得無說。既以此文。斷其疑執。是故兩論各",
    "T85n2735_001:0084b21": "明一義。無著約遣執而修正行。名欲得智相",
    "T85n2735_001:0084b22": "法身。天親就斷疑而修行因。名斷佛有得說。",
    "T85n2735_001:0084b23": "文分為二。初問後答。此初也。真實理中。可有",
    "T85n2735_001:0084b24": "少法是能證得有所說邪。",
    "T85n2735_001:0084b25": "經。須菩提至如來可說　贊曰。下答有三。初",
    "T85n2735_001:0084b26": "正答。次徵起。後釋成。此初也。然佛說法。常",
    "T85n2735_001:0084b27": "依二諦。一者俗諦有法。諸法緣生故。二者",
    "T85n2735_001:0084b28": "真諦空法。緣生無性故。如是二諦。既不相",
    "T85n2735_001:0084b29": "離。空而不空。有而不有。故佛不說。遠離",
    "T85n2735_001:0084c01": "二邊。今於此中。顯斯中道。若約俗諦。有應",
    "T85n2735_001:0084c02": "化身。有得菩提。有可說法。義就真諦。應",
    "T85n2735_001:0084c03": "化非真。非得菩提。非說法者。既彼真俗。自",
    "T85n2735_001:0084c04": "性無差。得而無得。說而無說。為顯是義故。",
    "T85n2735_001:0084c05": "言如我解佛不說無定法等。論依是義。而說",
    "T85n2735_001:0084c06": "頌云。",
    "T85n2735_001:0084c07": "　應化非真佛　　亦非說法者",
    "T85n2735_001:0084c08": "　說法不二取　　無說離言相",
    "T85n2735_001:0084c09": "上半釋此經文。下半釋徵已下文。則謂佛果。",
    "T85n2735_001:0084c10": "無得而得。無說而說。是智相身。真實得說。",
    "T85n2735_001:0084c11": "正是菩薩所應希願故。諸菩薩欲成如是智",
    "T85n2735_001:0084c12": "相法身。真實得說。於無得說。應如是住。",
    "T85n2735_001:0084c13": "經。何以故　贊曰。此徵起也。有何所以不得",
    "T85n2735_001:0084c14": "菩提。不說法耶。",
    "T85n2735_001:0084c15": "經。如來所說至非非法　贊曰。次下釋成。",
    "T85n2735_001:0084c16": "於中有二。初依徵釋。後轉徵釋。此初也。分",
    "T85n2735_001:0084c17": "別性非有故非法。法無我性真實。故非非法。",
    "T85n2735_001:0084c18": "既所說法。離有無相。非法非非法。故說者不",
    "T85n2735_001:0084c19": "可以言顯示法非法相。聽者不可如言執取",
    "T85n2735_001:0084c20": "法非法相。故前半頌。顯此義云。說法不二",
    "T85n2735_001:0084c21": "取無說離言相。此即顯說內證之法。不可取",
    "T85n2735_001:0084c22": "說非法非非法。以成於前無得說也。",
    "T85n2735_001:0084c23": "經。所以者何　贊曰。下轉徵釋。於中有二。",
    "T85n2735_001:0084c24": "初轉徵。後轉釋。此初也。此有二意。前徵意",
    "T85n2735_001:0084c25": "云。以何義故。不可得說而經答云以何說法。",
    "T85n2735_001:0084c26": "依彼內證。不可取說非法非非法。故今轉徵",
    "T85n2735_001:0084c27": "云。此所說法。得如是者。何所以耶。又前所",
    "T85n2735_001:0084c28": "徵。無得無說。而但答云。如來所說。不言所",
    "T85n2735_001:0084c29": "得。所以者何。",
    "T85n2735_001:0085a01": "經。一切賢聖至而有差別　贊曰。此轉釋也。",
    "T85n2735_001:0085a02": "由能內證無為法故。得名聖人。及能說法。然",
    "T85n2735_001:0085a03": "無為法。既不可取說非法非非法。故所說",
    "T85n2735_001:0085a04": "法。亦不可取說非法非非法也。又彼無為是",
    "T85n2735_001:0085a05": "能說因。由證此故。方能說法。故雖但言說。",
    "T85n2735_001:0085a06": "亦顯其證得。若不證者。不能說故。然無為",
    "T85n2735_001:0085a07": "者。真如理也。由證此理。得成聖人。隨證滿",
    "T85n2735_001:0085a08": "分。聖有因果。諸佛圓證。無學智成。餘證隨",
    "T85n2735_001:0085a09": "分。名為有學聖。既因轉釋。兼顯無為非獨",
    "T85n2735_001:0085a10": "佛證。故言一切賢聖皆以無為而有差別。既",
    "T85n2735_001:0085a11": "由內證無為。方得成於聖智。故諸菩薩。應",
    "T85n2735_001:0085a12": "如是修無分別定。以證無為。若分別生。亦",
    "T85n2735_001:0085a13": "應降伏。順於智相。以住無為。是釋前徵。答",
    "T85n2735_001:0085a14": "修伏問。",
    "T85n2735_001:0085a15": "經。須菩提至寧為多不　贊曰。次下第三福",
    "T85n2735_001:0085a16": "相至得法身住處。斷彼第四持說無福疑。令",
    "T85n2735_001:0085a17": "依經修勝福身行。前令修證無為。當成智相",
    "T85n2735_001:0085a18": "之果。智不孤立。必假福資故。次相明其福",
    "T85n2735_001:0085a19": "相之果。然其福身。通因果位。果謂所感萬",
    "T85n2735_001:0085a20": "德佛身。因為所修持經之福。因中少持四句。",
    "T85n2735_001:0085a21": "福尚多。而難量。況廣持說。此經當感法身福",
    "T85n2735_001:0085a22": "果故。應希求當果。而專持說此經。然諸菩",
    "T85n2735_001:0085a23": "薩。未悟深宗　聞前所說。不可取說非法非",
    "T85n2735_001:0085a24": "非法故。遂疑無福。不能持經。今者將斷彼疑",
    "T85n2735_001:0085a25": "惑心。令持此經希當福相。故以施福。校量",
    "T85n2735_001:0085a26": "持經。既為二意。說此經文。是故兩論。各明",
    "T85n2735_001:0085a27": "一義。無著約令希願。名欲得福相法身。天",
    "T85n2735_001:0085a28": "親就斷疑情。名斷持說無福。文分為三。初問",
    "T85n2735_001:0085a29": "次答。後校量顯勝。此初也。此舉不為七種",
    "T85n2735_001:0085b01": "最勝所攝受施。而為校量。若七最勝所攝受",
    "T85n2735_001:0085b02": "施。與持經福差別故。",
    "T85n2735_001:0085b03": "經。須菩提至甚多世尊　贊曰。次答有三。初",
    "T85n2735_001:0085b04": "標次徵後釋。此初也。餘本更有甚多善逝。論",
    "T85n2735_001:0085b05": "釋顯示攝心持心。謂經福中。有其二行。一者",
    "T85n2735_001:0085b06": "受持。二者顯說。今自令他攝心持心。不外散",
    "T85n2735_001:0085b07": "亂。成勝福聚故。於此中預舉二相。",
    "T85n2735_001:0085b08": "經。何以故　贊曰。此徵也。據真諦理。物我",
    "T85n2735_001:0085b09": "皆空。施尚不存。寧有其福。設就俗諦。施福不",
    "T85n2735_001:0085b10": "亡。但招生死。不趣菩提。而言福多。何以故",
    "T85n2735_001:0085b11": "也。",
    "T85n2735_001:0085b12": "經。是福德至說福德多　贊曰。此釋也。若就",
    "T85n2735_001:0085b13": "真諦。法皆空故。不可分別執有福德。況此不",
    "T85n2735_001:0085b14": "能招感菩提。非如收質。進趣福德。說福德",
    "T85n2735_001:0085b15": "性即非福德。今於俗諦。施福不亡。又能感招",
    "T85n2735_001:0085b16": "多生死果。是如擔重押溺福德。是故如來說",
    "T85n2735_001:0085b17": "福德多。",
    "T85n2735_001:0085b18": "經。若復有人至其福勝彼　贊曰。次顯校量。",
    "T85n2735_001:0085b19": "於中有三。初明福勝。次詰所由。後釋所以。此",
    "T85n2735_001:0085b20": "初也。以彼施福但招生死。不趣菩提。故福",
    "T85n2735_001:0085b21": "為劣。若於此經。受持演說。當感菩提。其福勝",
    "T85n2735_001:0085b22": "彼。是故菩薩。應斷疑情。勿謂無福而不持",
    "T85n2735_001:0085b23": "說。故天親論。斷疑頌云。",
    "T85n2735_001:0085b24": "　受持法及說　　不空於福德",
    "T85n2735_001:0085b25": "　福不趣菩提　　二能趣菩提",
    "T85n2735_001:0085b26": "所言偈者。梵云伽他。伽他不同有二種。戍路",
    "T85n2735_001:0085b27": "迦。戍路迦者。此云數字。不約顯義。但數八",
    "T85n2735_001:0085b28": "字。數八字為句。四句為偈。即如此方數紙言",
    "T85n2735_001:0085b29": "等。嗢陀南者。此云攝散。不限字數。但依顯",
    "T85n2735_001:0085c01": "義。顯義周圓。即名為句。四句成偈。如詩頌",
    "T85n2735_001:0085c02": "等。今四句偈。但取前義。異此云云。皆為謬",
    "T85n2735_001:0085c03": "說。言乃至者。顯就少說極。少受持一四句偈。",
    "T85n2735_001:0085c04": "福尚勝彼。況能盡持所成佛果。福相法身故。",
    "T85n2735_001:0085c05": "於福相。應如是住。",
    "T85n2735_001:0085c06": "經。何以故　贊曰。此詰所由也。文字之法。",
    "T85n2735_001:0085c07": "非是法身。況所說法。不可取說受持福勝。何",
    "T85n2735_001:0085c08": "以故耶。",
    "T85n2735_001:0085c09": "經。一切諸佛至皆從此出　贊曰。下釋所以。",
    "T85n2735_001:0085c10": "於中復二。初正釋。後轉釋。此初也。謂即正",
    "T85n2735_001:0085c11": "釋福勝所由。以能為彼二種佛因故。持經福",
    "T85n2735_001:0085c12": "勝福也。一切諸佛。即報化身佛也。由報化",
    "T85n2735_001:0085c13": "身各自差別。無數量故。故言諸佛及諸佛。",
    "T85n2735_001:0085c14": "阿耨菩提法者。即報化佛所依法身。法身是",
    "T85n2735_001:0085c15": "彼二佛所依。無上正等菩提法故。故言諸佛",
    "T85n2735_001:0085c16": "阿耨等也。故天親論。頌此義云。",
    "T85n2735_001:0085c17": "　於實為了因　　亦為餘生因",
    "T85n2735_001:0085c18": "　唯獨諸佛法　　福成第一體",
    "T85n2735_001:0085c19": "上之二句。釋此經文。以持此經。福相殊勝。",
    "T85n2735_001:0085c20": "於實法身。而為了因。於餘化報。而為生因。",
    "T85n2735_001:0085c21": "是故皆言從此經出。",
    "T85n2735_001:0085c22": "經。所謂佛法者即非佛法　贊曰。此則轉",
    "T85n2735_001:0085c23": "釋。通外難也。何故佛法。從經出生。是則應",
    "T85n2735_001:0085c24": "經說經。先佛後佛既未有。誰說此經。如何",
    "T85n2735_001:0085c25": "乃言。佛從經出故。餘經本有何以故。顯通",
    "T85n2735_001:0085c26": "此難。故有斯文。兼顯出生佛之所以。言佛",
    "T85n2735_001:0085c27": "法者。即佛三身。報化名佛。法身名法。約俗",
    "T85n2735_001:0085c28": "有故。假名佛法。就真空故。佛法則無。既此",
    "T85n2735_001:0085c29": "真俗。自體無差。空而不空。有而不有。空",
    "T85n2735_001:0086a01": "而不空故。所謂佛法。有而不有故。即非佛",
    "T85n2735_001:0086a02": "法。非有非空。是真佛法。此理深妙。性相常",
    "T85n2735_001:0086a03": "存。要證此理。方得成佛。既成佛已。皆發大",
    "T85n2735_001:0086a04": "悲。為未悟者。如證而說。此所證說。並得名",
    "T85n2735_001:0086a05": "經。故說教理。俱為經體。若約理經。經先佛",
    "T85n2735_001:0086a06": "後故。說佛師所謂法也。佛從經出。所謂佛",
    "T85n2735_001:0086a07": "法。若論教經。佛先經後故。說佛出方轉法",
    "T85n2735_001:0086a08": "輪。佛非經出。即非佛法。理既無始。佛亦無",
    "T85n2735_001:0086a09": "初。依證而說教亦無始。依教悟理。亦得成",
    "T85n2735_001:0086a10": "佛。教理相應。亦名佛法。唯獨佛說。不共二",
    "T85n2735_001:0086a11": "乘。顯不共義。即非佛法。既說理教。皆能",
    "T85n2735_001:0086a12": "出生故。說諸佛從此經出。由能為彼第一法",
    "T85n2735_001:0086a13": "因故。福德中此福為勝。故下半頌。顯此義",
    "T85n2735_001:0086a14": "云。",
    "T85n2735_001:0086a15": "　唯獨諸佛法　　福成第一體",
    "T85n2735_001:0086a16": "故諸菩薩。於此佛法。應如是修。若有疑惑。執",
    "T85n2735_001:0086a17": "著心生。亦應降伏。",
    "T85n2735_001:0086a18": "經。須菩提至須陀洹果不　贊曰。上明求果。",
    "T85n2735_001:0086a19": "下明離障。八中第四離障礙處。十八之中。",
    "T85n2735_001:0086a20": "十二住處。謂從第五至第十六。於中修行十",
    "T85n2735_001:0086a21": "二種行。對治慢等十二種障故。合名為離障",
    "T85n2735_001:0086a22": "礙住。十二障者。一慢。二少聞。三少念攀緣",
    "T85n2735_001:0086a23": "修道。四捨眾生。五樂隨外論散動。六於影",
    "T85n2735_001:0086a24": "像相自在中無巧便。七福資糧不具於。八",
    "T85n2735_001:0086a25": "於懈怠等樂味。九不忍苦。十闕少智資糧。",
    "T85n2735_001:0086a26": "十一喜動。十二無教授。離十二障。即分十",
    "T85n2735_001:0086a27": "二。第一離慢。即是第五修道得勝中。無慢",
    "T85n2735_001:0086a28": "住處。斷其第五諸聖得說疑。令修無慢真實",
    "T85n2735_001:0086a29": "勝行。前既發心。普攝眾生。次能修行。遍起",
    "T85n2735_001:0086b01": "諸行。後求佛果。希色法身。由此便生得勝",
    "T85n2735_001:0086b02": "之慢。既懷高舉。為障已深更迷無相。返生",
    "T85n2735_001:0086b03": "疑念。若說聖人無為得。名無為之法。無取",
    "T85n2735_001:0086b04": "無說。何故四果。皆能自知。我得彼果。如證",
    "T85n2735_001:0086b05": "而說。若無取說。何要修行。由慢故雖修而",
    "T85n2735_001:0086b06": "不進趣。由疑故復不欲修行。今者將斷疑慢",
    "T85n2735_001:0086b07": "之心。令修得勝無慢之行故。說小果智德至",
    "T85n2735_001:0086b08": "微。尚於證時。無取無說。況爾菩薩而懷慢",
    "T85n2735_001:0086b09": "心。返疑聖人有得有說。既以二意。而有此",
    "T85n2735_001:0086b10": "文。是故兩論。各舉其一。無著約除其障。名",
    "T85n2735_001:0086b11": "離慢住處。天親就斷疑情。名斷諸聖得說。文",
    "T85n2735_001:0086b12": "分為二。初問答四果。欲明離慢。後尊者善現。",
    "T85n2735_001:0086b13": "引己為證。初問答四果。即分為四。四文皆",
    "T85n2735_001:0086b14": "四。問答徵釋。所問意者。正證果時。叵作是",
    "T85n2735_001:0086b15": "念。我能證得預流等不。答之意云。正證果",
    "T85n2735_001:0086b16": "時。不作念也。徵之意曰。不作證念。何以故",
    "T85n2735_001:0086b17": "邪。所釋意云。梵云須陀洹。此云入流。亦名",
    "T85n2735_001:0086b18": "預流。能除見惑。而證無為。得成初果。預入",
    "T85n2735_001:0086b19": "聖人之流類故。名為預流。既證無為。離一",
    "T85n2735_001:0086b20": "切相。於內不見入流之相。於外不受六塵",
    "T85n2735_001:0086b21": "之境。由亡內外。復離能所。故正證時。不作",
    "T85n2735_001:0086b22": "是念。斯陀含者。云一往來。謂斷欲界修惑",
    "T85n2735_001:0086b23": "六品。而證無為。成第二果。由下三品。令其",
    "T85n2735_001:0086b24": "聖者於其欲界。一往天上。一來人間。而般",
    "T85n2735_001:0086b25": "涅槃。名一往來。阿那含者。此云不來。亦名",
    "T85n2735_001:0086b26": "不還。謂斷欲界九品惑盡。以證無為。成第",
    "T85n2735_001:0086b27": "三果。生上二界。便般涅槃。更不還來欲界",
    "T85n2735_001:0086b28": "生故。故說此果。名不來等。阿羅漢者。此",
    "T85n2735_001:0086b29": "云無生。謂斷三界見修惑盡。而證無為。成",
    "T85n2735_001:0086c01": "第四果。更不復受三界之生。故第四果。名",
    "T85n2735_001:0086c02": "曰無生。此文有二。同前順釋。影前返顯。實",
    "T85n2735_001:0086c03": "無有法名羅漢者。此順釋也。雖得聖果名羅",
    "T85n2735_001:0086c04": "漢等。於正證時。離一切相。實不有彼無生",
    "T85n2735_001:0086c05": "等念。故言實無有法等也。阿那含中。應言",
    "T85n2735_001:0086c06": "而實無不來。但言而實無來者。少其不字。譯",
    "T85n2735_001:0086c07": "者忤耳。非經意也。要由無得。乃證無為。是故",
    "T85n2735_001:0086c08": "得名阿羅漢等。世尊等者。是返顯也。若正證",
    "T85n2735_001:0086c09": "時。有我得念。即同凡夫。未證真者。著我見",
    "T85n2735_001:0086c10": "等。豈名聖人。既無如是我人等見。故得果",
    "T85n2735_001:0086c11": "時。不作念也。此於羅漢。有返顯文。影前三",
    "T85n2735_001:0086c12": "果。有此義也。此約入觀正證時說。若出觀",
    "T85n2735_001:0086c13": "時。前三果人。尚有俱生我見未盡。第四果",
    "T85n2735_001:0086c14": "人。法見猶存。既有我生已盡等語。亦應作",
    "T85n2735_001:0086c15": "彼我得果解。今就正證故。不作念故。天親",
    "T85n2735_001:0086c16": "論。頌此義云。",
    "T85n2735_001:0086c17": "　不可取及說　　自果不取故",
    "T85n2735_001:0086c18": "　依彼善吉者　　說離二種障",
    "T85n2735_001:0086c19": "上之二句。釋前經文。即顯聖人正證之時。",
    "T85n2735_001:0086c20": "不取無為法。以不取自果故。",
    "T85n2735_001:0086c21": "經。世尊佛說至阿羅漢　贊曰。上舉四果。",
    "T85n2735_001:0086c22": "以明離慢。下顯善現引己為證。於中有四。一",
    "T85n2735_001:0086c23": "明佛印許。二表自無心。三却釋佛言。四順",
    "T85n2735_001:0086c24": "成前義。此初也。於中顯得二種功德。一不",
    "T85n2735_001:0086c25": "共有。無諍三昧。唯俱解脫。方能得故。二者",
    "T85n2735_001:0086c26": "共有。離欲羅漢。雖慧解脫。亦成就故。然諍",
    "T85n2735_001:0086c27": "與欲。皆煩惱名。於生貪勝故。偏舉欲。諍因",
    "T85n2735_001:0086c28": "惑起。舉果顯因。若得第四靜慮邊際勝定。",
    "T85n2735_001:0086c29": "觀他惑。諍令不得生。名無諍三昧。由得金",
    "T85n2735_001:0087a01": "剛喻定。斷諸惑盡。得無生果。更不受生。名離",
    "T85n2735_001:0087a02": "欲阿羅漢。善現既是利根無學。能得如是共",
    "T85n2735_001:0087a03": "不共德。而所得中行增於人。故我世尊。於",
    "T85n2735_001:0087a04": "諸經中。偏說須菩提得無諍三昧。及是離欲",
    "T85n2735_001:0087a05": "阿羅漢矣。",
    "T85n2735_001:0087a06": "經。我不作是念至阿羅漢　贊曰。此表自無",
    "T85n2735_001:0087a07": "心也。由離煩惱內證無為。不作是念。我能",
    "T85n2735_001:0087a08": "得相。欲令他人信無得說故。舉自身不作念",
    "T85n2735_001:0087a09": "也。",
    "T85n2735_001:0087a10": "經。世尊至阿蘭那行者　贊曰。此却釋佛言也。",
    "T85n2735_001:0087a11": "若有取相。我得之心。內有惑纏。外起他諍。",
    "T85n2735_001:0087a12": "佛即不說我是能行無諍行者。",
    "T85n2735_001:0087a13": "經。以須菩提至阿蘭那行　贊曰。此順成前",
    "T85n2735_001:0087a14": "義也。以無起念我得羅漢。及無諍行。離煩",
    "T85n2735_001:0087a15": "惱障。及三昧障故。我世尊名須菩提是樂修",
    "T85n2735_001:0087a16": "行無諍行者故。下半頌顯此義云。依彼善吉",
    "T85n2735_001:0087a17": "者。說離二種障。離煩惱障故。說為離欲阿",
    "T85n2735_001:0087a18": "羅漢。離三昧障故。說得無諍三昧。善現雖",
    "T85n2735_001:0087a19": "得既無得相。故四果人亦無取說。故汝諸菩",
    "T85n2735_001:0087a20": "薩。不應妄生得勝之慢。返於聖人所證無為。",
    "T85n2735_001:0087a21": "疑有取說。",
    "T85n2735_001:0087a22": "經。佛告須菩提至有所得不　贊曰。次下第",
    "T85n2735_001:0087a23": "二離少聞障。十八之中。不離佛出時住處。",
    "T85n2735_001:0087a24": "斷其第六佛有說受疑。令修圓滿真多聞行。",
    "T85n2735_001:0087a25": "然諸菩薩。信行地中。既未親證應學多聞。然",
    "T85n2735_001:0087a26": "其多聞。總有二種。求外善友。數聞正法。",
    "T85n2735_001:0087a27": "內自思惟離所得相。要具二種。是真多聞。",
    "T85n2735_001:0087a28": "故涅槃云。聞涅槃經。不作字相。不作句",
    "T85n2735_001:0087a29": "相。若各偏住。非真多聞。是故花嚴及本事",
    "T85n2735_001:0087b01": "經。皆以偈頌。而為呵責。此二相即是四親",
    "T85n2735_001:0087b02": "近行。近善知識。聽聞正法。如理思惟。如法",
    "T85n2735_001:0087b03": "修行。由此便能薰出世種。常不離佛。近大",
    "T85n2735_001:0087b04": "涅槃。前雖令離我得之慢。若不能修二多",
    "T85n2735_001:0087b05": "聞行。由此便成少聞之障。由少聞故。便生",
    "T85n2735_001:0087b06": "疑念。若說無為無取無說。何故過去然燈佛",
    "T85n2735_001:0087b07": "所。釋迦有受燃燈有說。既有說受。寧說聖",
    "T85n2735_001:0087b08": "人由無為故。無取說耶。既由疑故。不修多",
    "T85n2735_001:0087b09": "聞。由此便成少聞之障。今欲斷彼疑執之",
    "T85n2735_001:0087b10": "心。故說過去然燈佛邊。雖住八地都無所得",
    "T85n2735_001:0087b11": "法。駛流中任運而轉。相用煩惱。都不現行。",
    "T85n2735_001:0087b12": "尚近然燈聽受正法。況信行地。諸小菩薩。",
    "T85n2735_001:0087b13": "不近善友。聞正法耶。然所聞法。本自無相。",
    "T85n2735_001:0087b14": "然燈雖說。無說無示。釋迦雖受。無聞無得。",
    "T85n2735_001:0087b15": "寧不思惟。而執文字。不如法修乃取相乎。返",
    "T85n2735_001:0087b16": "疑如來有於說受。既以二意而說。此文由是。",
    "T85n2735_001:0087b17": "論者各明一義。無著約其除障。名離少聞",
    "T85n2735_001:0087b18": "住處。天親就其遣疑。名斷佛有說受。文中",
    "T85n2735_001:0087b19": "有二。初問後答。此初也。我於往昔然燈佛所。",
    "T85n2735_001:0087b20": "於真實法。有所得耶。",
    "T85n2735_001:0087b21": "經。世尊至實無所得　贊曰。此答也。以真",
    "T85n2735_001:0087b22": "實法無得無說。以真實智。證此理時。既不",
    "T85n2735_001:0087b23": "見有所得說相。故於法昔然燈語下。於真實",
    "T85n2735_001:0087b24": "法。實無得說。故天親論。頌此義云。",
    "T85n2735_001:0087b25": "　佛於然燈語　　不取理實智",
    "T85n2735_001:0087b26": "　以是真實義　　成彼無得說",
    "T85n2735_001:0087b27": "此頌意密。今略釋云。佛於昔日然燈語下。不",
    "T85n2735_001:0087b28": "取證理。有實智故。以是理智平等離相。真",
    "T85n2735_001:0087b29": "實義故。成彼前說。無為之法。無得說義。",
    "T85n2735_001:0087c01": "經。須菩提至莊嚴佛土不　贊曰。次下第",
    "T85n2735_001:0087c02": "三離小念攀緣修道障。即十八中。第七願淨",
    "T85n2735_001:0087c03": "佛土住處。斷其第七嚴土取相疑。令修無相",
    "T85n2735_001:0087c04": "真淨土行。前令多聞生出世果。當果必有所",
    "T85n2735_001:0087c05": "依淨土故。次令修願淨土行。然其淨土。有其",
    "T85n2735_001:0087c06": "二種。一真淨土。嚴飾無涯。即以智如為其自",
    "T85n2735_001:0087c07": "體。二應化土淨穢有限。隨彼根宜。依真變",
    "T85n2735_001:0087c08": "起。若修無相。隨順無為。此即名為真嚴淨",
    "T85n2735_001:0087c09": "土。真土既成。化土亦就。是故經言。欲得淨",
    "T85n2735_001:0087c10": "土當淨其心。乃至廣說。然諸菩薩。未識真",
    "T85n2735_001:0087c11": "嚴。希求色聲。以為淨土。行有相行。小念攀",
    "T85n2735_001:0087c12": "緣。既懵真嚴返生疑念。若如前說無為得",
    "T85n2735_001:0087c13": "名。無為之法。無取說者。云何菩薩。莊嚴佛",
    "T85n2735_001:0087c14": "土。由執故設修。不成真土。由疑故復不欲",
    "T85n2735_001:0087c15": "修行。今說此文。斷其疑執。令修無相真嚴",
    "T85n2735_001:0087c16": "淨土。故說應生清淨心等。既以二意。而說此",
    "T85n2735_001:0087c17": "文。是故兩論。各明一義。無著約其除障。名",
    "T85n2735_001:0087c18": "離小念攀緣。天親就彼遣疑。名斷嚴土取相。",
    "T85n2735_001:0087c19": "文中有二。初興問答。令捨有相莊嚴。後勸",
    "T85n2735_001:0087c20": "生心當修無相清淨。初中有四。問答徵釋。此",
    "T85n2735_001:0087c21": "初也。久修菩薩。於真理中。見有莊嚴有相",
    "T85n2735_001:0087c22": "土不。",
    "T85n2735_001:0087c23": "經。不也世尊　贊曰。此答也。久修菩薩。證",
    "T85n2735_001:0087c24": "第一義。不以形相而莊嚴也。",
    "T85n2735_001:0087c25": "經。何以故　贊曰。此徵也。何故不嚴有土相",
    "T85n2735_001:0087c26": "耶。",
    "T85n2735_001:0087c27": "經。莊嚴佛土至是名莊嚴　贊曰。此釋也。清",
    "T85n2735_001:0087c28": "淨土者。智如為體。但習真識。通達真如。真",
    "T85n2735_001:0087c29": "土既成。相土自得。豈執色聲為實。而嚴形相",
    "T85n2735_001:0088a01": "土耶。是故形相莊嚴者。即非真實莊嚴。若",
    "T85n2735_001:0088a02": "能離相。自淨其心。是名第一莊嚴佛土。故",
    "T85n2735_001:0088a03": "天親論。頌此義云。",
    "T85n2735_001:0088a04": "　智習唯識通　　如是取淨土",
    "T85n2735_001:0088a05": "　非形第一體　　非嚴莊嚴意",
    "T85n2735_001:0088a06": "言嚴意者。即淨心也。即以形嚴非第一。意嚴",
    "T85n2735_001:0088a07": "為第一。",
    "T85n2735_001:0088a08": "經。是故至生清淨心　贊曰。下勸生心當修",
    "T85n2735_001:0088a09": "無相清淨。於中有三。初總令發意。次不住",
    "T85n2735_001:0088a10": "六塵。後結都無住。此初也。既其有相是為",
    "T85n2735_001:0088a11": "雜染。非真莊嚴。則知無相是清淨行。為真",
    "T85n2735_001:0088a12": "莊嚴。是故菩薩。應生如是清淨心也。",
    "T85n2735_001:0088a13": "經。不應住色至味觸法生心　贊曰。此不住六",
    "T85n2735_001:0088a14": "塵也。既以形相非真嚴土。不應著於六塵境",
    "T85n2735_001:0088a15": "界。生有相心。求淨土也。",
    "T85n2735_001:0088a16": "經。應無所住而生其心　贊曰。此結都無住",
    "T85n2735_001:0088a17": "也。既其取相。非真莊嚴。故於無住真如理",
    "T85n2735_001:0088a18": "中。應生無住。契證心也。雖復無住。何有生",
    "T85n2735_001:0088a19": "心。乃是淨心。不取相也。",
    "T85n2735_001:0088a20": "經。須菩提至是身為大不　贊曰。次下第四",
    "T85n2735_001:0088a21": "離捨眾生障。即十八中。成熟眾生住處。斷",
    "T85n2735_001:0088a22": "其第八法王取身疑。令修成熟眾生妙行。前",
    "T85n2735_001:0088a23": "令遠離小念修道。隨順無為。修淨土行。土不",
    "T85n2735_001:0088a24": "虛設。必有眾生故。次令離捨眾生障。而修",
    "T85n2735_001:0088a25": "成熟眾生真行。然雖度生應觀空理。離眾",
    "T85n2735_001:0088a26": "生相。而成熟之。故大品云。不見生相。方於",
    "T85n2735_001:0088a27": "眾生常利益。縱於欲界。成熟眾生。大如修",
    "T85n2735_001:0088a28": "羅。量如須彌。尚不分別為大身相。由證無",
    "T85n2735_001:0088a29": "為。無取說故。何況其餘一切眾生。而諸菩",
    "T85n2735_001:0088b01": "薩。不順無為。執實身相。返疑報佛有其自",
    "T85n2735_001:0088b02": "取。若順無為。無取無說。不見眾生大身相",
    "T85n2735_001:0088b03": "者。何故受樂報佛。取自法王身。世間復取",
    "T85n2735_001:0088b04": "彼是法王身。既見能化報身。應見所度生相。",
    "T85n2735_001:0088b05": "云何不見所度生耶。既因執著。而起疑心。由",
    "T85n2735_001:0088b06": "此便是捨眾生障。今欲斷彼疑執之心故。說",
    "T85n2735_001:0088b07": "大身如山王喻。既以二意。而說此文。由是",
    "T85n2735_001:0088b08": "論者。各明一義。無著約除所度之執。名離",
    "T85n2735_001:0088b09": "捨眾生障。天親就遣能度之疑。名斷法王取",
    "T85n2735_001:0088b10": "身文中有四。問答徵釋。此初也。所化身如",
    "T85n2735_001:0088b11": "修羅。其量如彼高山王。是身為大不。",
    "T85n2735_001:0088b12": "經。須菩提言甚大世尊　贊曰。此答也。能化",
    "T85n2735_001:0088b13": "所化身。如山王其量甚大。",
    "T85n2735_001:0088b14": "經。何以故。贊曰。此徵也。能化所化。俱離",
    "T85n2735_001:0088b15": "分別。而言甚大。何以故耶。",
    "T85n2735_001:0088b16": "經。佛說非身是名大身　贊曰。此釋也。然能",
    "T85n2735_001:0088b17": "所化。俱離空有。雖緣生故約俗假有。而無性",
    "T85n2735_001:0088b18": "故。就真是空。若就緣生。世情所見。假若義",
    "T85n2735_001:0088b19": "說。可是大身。若約性空。真理而說。無實身",
    "T85n2735_001:0088b20": "相。即是非身。如彼山王。其體性空。又不自",
    "T85n2735_001:0088b21": "取我是山王。世人妄取是實山王。況佛報身。",
    "T85n2735_001:0088b22": "非可分別。有漏自取身故。而乃自取我是法",
    "T85n2735_001:0088b23": "王。既於自體。尚無取心。況於所化了達空。",
    "T85n2735_001:0088b24": "可取為大身相也　經言非身。非有實體。有",
    "T85n2735_001:0088b25": "為有漏。分別身故。言大身者。是其假有。無",
    "T85n2735_001:0088b26": "為無漏。離取身故。而佛所問。身大不者。說彼",
    "T85n2735_001:0088b27": "妄情所取身相。我隨所問。答言甚大。若據",
    "T85n2735_001:0088b28": "實理。悉是非身。即說非身。為大身耳。若能",
    "T85n2735_001:0088b29": "了達身非身相。即能成熟一切眾生。故諸菩",
    "T85n2735_001:0088c01": "薩。應知報身無為無漏。不自取故。亦於所",
    "T85n2735_001:0088c02": "化。不應取為大身相也。故天親論。頌此義",
    "T85n2735_001:0088c03": "云。",
    "T85n2735_001:0088c04": "　如山王無取　　受報亦復然",
    "T85n2735_001:0088c05": "　遠離於諸漏　　及有為法故",
    "T85n2735_001:0088c06": "金剛般若波羅蜜經旨贊卷上"
}