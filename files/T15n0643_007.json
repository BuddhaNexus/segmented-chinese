{
    "T15n0643_007:0678c02": "佛說觀佛三昧海經卷第七",
    "T15n0643_007:0678c04": "東晉天竺三藏佛陀跋陀羅譯",
    "T15n0643_007:0678c05": "觀四威儀品第六之餘",
    "T15n0643_007:0678c06": "佛告阿難：「云何如來至曠野澤伏鬼大將？我",
    "T15n0643_007:0678c07": "從舍衛祇陀精舍，放金色光照舍衛城令作",
    "T15n0643_007:0678c08": "金色，舍衛國內有一長者名曰財德，長者有",
    "T15n0643_007:0678c09": "子年始三歲，父教其子令受三歸。散脂鬼神",
    "T15n0643_007:0678c10": "飢火所逼，入舍衛城接取嬰兒。爾時嬰兒稱：",
    "T15n0643_007:0678c11": "『南無佛！』以稱佛故，鬼王口噤不能得食，但眼",
    "T15n0643_007:0678c12": "出火以怖嬰兒。嬰兒見鬼形狀醜惡，胸有三",
    "T15n0643_007:0678c13": "面、臍有二面、兩膝二面，面如象面狗牙上",
    "T15n0643_007:0678c14": "出，眼復出火火皆下流，童子驚怖稱：『南無佛、",
    "T15n0643_007:0678c15": "南無法、南無僧！』爾時世尊天耳遠聞，獨將阿",
    "T15n0643_007:0678c16": "難足步虛空，阿難在後從佛不及，佛以神力",
    "T15n0643_007:0678c17": "化作寶華，其華光明接取阿難。阿難坐華",
    "T15n0643_007:0678c18": "見閻浮提滿中化佛，一一化佛身滿三千大",
    "T15n0643_007:0678c19": "千世界，是諸化佛說三乘法，勸進菩薩修",
    "T15n0643_007:0678c20": "行念佛，阿難見聞即憶過去九十億佛所說",
    "T15n0643_007:0678c21": "經藏，憶持不失。",
    "T15n0643_007:0678c22": "「爾時世尊到曠野澤，放眉間白毫大人相",
    "T15n0643_007:0678c23": "光，其光直照怖小兒身。小兒見光，如見父",
    "T15n0643_007:0678c24": "母心無驚懼。時曠野鬼，舉一大石厚十二",
    "T15n0643_007:0678c25": "丈，欲擲世尊！眼出雷電雨雹如雨，一一雹",
    "T15n0643_007:0678c26": "下如赤鷄子從空而下，未至佛上化成化佛；",
    "T15n0643_007:0678c27": "一一化佛入火光三昧，諸火光明燒曠野澤，",
    "T15n0643_007:0678c28": "大地洞然鬼王不怖。擲石住空化成寶臺，臺",
    "T15n0643_007:0678c29": "中復有百億化佛，異口同音讚歎慈心，鬼",
    "T15n0643_007:0679a01": "猶不伏。時金剛神，手奮金杵揮大利劍，髭",
    "T15n0643_007:0679a02": "如劍竦眼如電光，以金剛杵擬鬼王額，攘臂",
    "T15n0643_007:0679a03": "大叫聲振天地。鬼王驚怖抱持小兒，長跪",
    "T15n0643_007:0679a04": "上佛，白言：『沙門！唯願慈愛救我生命。』時金",
    "T15n0643_007:0679a05": "剛神化金剛杵為大鐵山，四面火起繞鬼七",
    "T15n0643_007:0679a06": "匝，猛火炎熾焚燒鬼身，嬰兒舉手勅鬼王言：",
    "T15n0643_007:0679a07": "『稱南無佛！我稱佛故從死得生，汝今可稱南",
    "T15n0643_007:0679a08": "無諸佛！』爾時鬼王，驚怖失聲稱：『南無佛！』白",
    "T15n0643_007:0679a09": "言：『瞿曇可救護我。』",
    "T15n0643_007:0679a10": "「爾時世尊以梵音聲，猶如慈父安慰諸子，撫",
    "T15n0643_007:0679a11": "慰鬼王亦復如是！密迹金剛勅鬼王言：『汝今",
    "T15n0643_007:0679a12": "速伏，歸依佛、法及與眾僧，汝若不伏，碎汝眷",
    "T15n0643_007:0679a13": "屬萬億八千令如微塵。』時曠野鬼以驚怖故，",
    "T15n0643_007:0679a14": "五體投地為佛作禮白言：『世尊！我恒噉",
    "T15n0643_007:0679a15": "人，今者不殺當食何物？』佛勅鬼王：『汝但不殺，",
    "T15n0643_007:0679a16": "我勅弟子常施汝食乃至法滅，以我力故令",
    "T15n0643_007:0679a17": "汝飽滿。』鬼王聞已歡喜合掌受佛五戒。受",
    "T15n0643_007:0679a18": "五戒已，見諸火山焰焰相次變成化佛，滿曠",
    "T15n0643_007:0679a19": "野澤皆是化佛，一一佛後有一阿難；一一化",
    "T15n0643_007:0679a20": "佛異口同音皆說五戒。時曠野鬼白金剛神：",
    "T15n0643_007:0679a21": "『因大德故得服甘露無上法味。』時金剛神擲",
    "T15n0643_007:0679a22": "杵空中，佛神力故令金剛杵猶如百億金須",
    "T15n0643_007:0679a23": "彌山，一一須彌百億龕室；一一龕室百億化",
    "T15n0643_007:0679a24": "佛遊步經行，是諸化佛舉足下足，足下自然",
    "T15n0643_007:0679a25": "生七寶臺；一一臺上恒沙化佛結加趺坐。」",
    "T15n0643_007:0679a26": "佛告大王：「佛滅度後佛諸弟子，欲知如來伏",
    "T15n0643_007:0679a27": "曠野鬼自在神通，如是觀者名為正觀，若異",
    "T15n0643_007:0679a28": "觀者名為邪觀。佛滅度後若有眾生，思是法",
    "T15n0643_007:0679a29": "者、觀是法者、得此想者，除百千億劫生死之",
    "T15n0643_007:0679b01": "罪，生生之處不受鬼身，值遇諸佛間無空",
    "T15n0643_007:0679b02": "缺。設無佛時遇辟支佛，無辟支佛恒遇仙人",
    "T15n0643_007:0679b03": "為說正道。」佛告阿難：「汝今持是境界念想，",
    "T15n0643_007:0679b04": "為未來世一切眾生當廣宣說，是名諸佛神",
    "T15n0643_007:0679b05": "通境界，若失此事則名謗佛斷菩提種。持是",
    "T15n0643_007:0679b06": "法者鬼魅不著，恒為諸佛之所護助。」",
    "T15n0643_007:0679b07": "佛告阿難：「云何名如來到那乾訶羅國、古仙",
    "T15n0643_007:0679b08": "山薝蔔華林毒龍池側、青蓮華泉北羅剎",
    "T15n0643_007:0679b09": "穴中、阿那斯山巖南？爾時彼穴有五羅剎，化",
    "T15n0643_007:0679b10": "作女龍與毒龍通，龍復降雹、羅剎亂行，飢",
    "T15n0643_007:0679b11": "饉疾疫已歷四年。時王驚懼，禱祠神祇於事",
    "T15n0643_007:0679b12": "無益，召諸呪師令呪毒龍，羅剎氣盛呪術",
    "T15n0643_007:0679b13": "不行。王作是念：『得一神人，驅此羅剎降是毒",
    "T15n0643_007:0679b14": "龍，唯除我身其餘無惜。』時有梵志聰明多",
    "T15n0643_007:0679b15": "智白言：『大王！迦毘羅城淨飯王子！其生之日",
    "T15n0643_007:0679b16": "萬神侍御七寶降瑞，阿私陀相：「處國當為轉",
    "T15n0643_007:0679b17": "輪聖王，若不樂天下，成自然佛。」今者道成，號",
    "T15n0643_007:0679b18": "釋迦文，巨身丈六三十二相、八十種好，足",
    "T15n0643_007:0679b19": "躡蓮華項佩日光，身相端嚴如真金山。』王聞",
    "T15n0643_007:0679b20": "是語心大歡喜，向佛生地自歸作禮：『若梵志",
    "T15n0643_007:0679b21": "語審實不虛，有佛出世名釋迦文！然我相",
    "T15n0643_007:0679b22": "法却後九劫乃當有佛名釋迦文！云何今",
    "T15n0643_007:0679b23": "日佛日已興？云何不哀至此國界？』空中有聲",
    "T15n0643_007:0679b24": "告言大王：『汝莫疑，佛釋迦牟尼精進勇猛",
    "T15n0643_007:0679b25": "超越九劫。』聞是語已，復更長跪合掌讚歎：",
    "T15n0643_007:0679b26": "『佛通明慧應知我心，願屈慈悲光臨此國。』「爾",
    "T15n0643_007:0679b27": "時香烟至佛精舍，如白琉璃雲，繞佛七匝化",
    "T15n0643_007:0679b28": "作金蓋，其蓋有鈴出妙音聲，其聲請佛、請比",
    "T15n0643_007:0679b29": "丘僧。爾時如來勅諸比丘：『諸得六通者隨從",
    "T15n0643_007:0679c01": "佛後，受那乾訶羅王弗巴浮提請。』",
    "T15n0643_007:0679c02": "「摩訶迦葉徒眾五百化作琉璃山，山上皆有",
    "T15n0643_007:0679c03": "流泉浴池七寶行樹，樹下皆有金床銀光，光",
    "T15n0643_007:0679c04": "化為窟。摩訶迦葉坐此窟中常坐不臥，勅諸",
    "T15n0643_007:0679c05": "弟子行十二頭陀，其山如雲疾於猛風詣古",
    "T15n0643_007:0679c06": "仙山。大目揵連徒眾五百，化百千龍盤身",
    "T15n0643_007:0679c07": "為座，龍口吐火化成金臺七寶床座，寶帳寶",
    "T15n0643_007:0679c08": "蓋及諸幢幡皆悉備足；目連處中，如琉璃人",
    "T15n0643_007:0679c09": "表裏清徹，詣那乾訶。舍利弗以神通力，化作",
    "T15n0643_007:0679c10": "雪山，白玉為窟；均提等五百沙彌，坐七寶窟",
    "T15n0643_007:0679c11": "圍繞雪山。時舍利弗坐白玉窟，如黃金人放",
    "T15n0643_007:0679c12": "金色光，其光雜色映耀雪山，敷揚大法沙彌",
    "T15n0643_007:0679c13": "聽受，往詣彼國。",
    "T15n0643_007:0679c14": "「摩訶迦栴延與其眷屬五百比丘化作蓮華，",
    "T15n0643_007:0679c15": "猶如金臺比丘處上，身下出水化為流泉，流",
    "T15n0643_007:0679c16": "諸華間水不渧地，上有金蓋彌覆比丘，亦",
    "T15n0643_007:0679c17": "往彼國。如是千二百五十大弟子，各有五百",
    "T15n0643_007:0679c18": "比丘作諸神通，如舍利弗、目揵連等，踊身虛",
    "T15n0643_007:0679c19": "空如鴈王翔，往詣彼國。",
    "T15n0643_007:0679c20": "「爾時世尊著衣持鉢勅語阿難：『持尼師檀。』爾",
    "T15n0643_007:0679c21": "時世尊足步虛空，佛舉足時，四天王、釋提桓",
    "T15n0643_007:0679c22": "因、梵天王，無數天子百千天女繞佛七匝，為",
    "T15n0643_007:0679c23": "佛作禮侍從佛後。",
    "T15n0643_007:0679c24": "「爾時世尊！放項金光化作一萬八千諸大",
    "T15n0643_007:0679c25": "化佛，一一化佛復放光明，如此項光亦復",
    "T15n0643_007:0679c26": "化作一萬八千諸大化佛，佛佛相次滿虛空",
    "T15n0643_007:0679c27": "中，如鴈王翔往至彼國，始到國界王出奉迎",
    "T15n0643_007:0679c28": "為佛作禮。「爾時龍王見世尊來，父子徒黨十",
    "T15n0643_007:0679c29": "六大龍，興大雲雷震吼雨雹，眼中出火口亦",
    "T15n0643_007:0680a01": "吐火，鱗甲身毛俱出烟焰；五羅剎女現醜惡",
    "T15n0643_007:0680a02": "形，眼如掣電住立佛前。時龍王子！見虛空",
    "T15n0643_007:0680a03": "中滿中化佛，白其父言：『父王吐火欲害一",
    "T15n0643_007:0680a04": "佛，試看空中有無數佛！』時龍吐毒心意猛盛，",
    "T15n0643_007:0680a05": "訶責其子：『惟有一佛何處有多？』「時金剛神",
    "T15n0643_007:0680a06": "手把大杵化身無數，杵頭火然如旋火輪，輪",
    "T15n0643_007:0680a07": "輪相次從空中下，火焰熱熾猶如融銅，燒惡",
    "T15n0643_007:0680a08": "龍身龍王驚怖，無走遁處走入佛影，佛影清",
    "T15n0643_007:0680a09": "涼如甘露灑，龍得除熱仰頭視空，滿空中佛。",
    "T15n0643_007:0680a10": "一一如來放無數光；一一光中無量化佛；",
    "T15n0643_007:0680a11": "一一化佛亦放無數百千光明，時諸光中一",
    "T15n0643_007:0680a12": "切皆是執金剛神奮金剛杵。龍見諸佛極大",
    "T15n0643_007:0680a13": "歡喜，見諸金剛極大惶怖，合掌恭敬為佛作",
    "T15n0643_007:0680a14": "禮，五羅剎女亦禮如來。時諸天子雨曼陀羅",
    "T15n0643_007:0680a15": "花、摩訶曼陀羅花、曼殊沙花、摩訶曼殊沙花",
    "T15n0643_007:0680a16": "而以供養，天鼓自鳴，諸天叉手空中立侍。「時",
    "T15n0643_007:0680a17": "彼國王眷屬五千，燒眾名香頭面禮佛請佛",
    "T15n0643_007:0680a18": "就座。時彼龍王從龍池出，獻七寶床手擎",
    "T15n0643_007:0680a19": "敷置，白佛：『世尊！惟願救我，莫使力士傷",
    "T15n0643_007:0680a20": "害我身。』",
    "T15n0643_007:0680a21": "「爾時如來以梵音聲，猶如慈母撫卹嬰兒，令",
    "T15n0643_007:0680a22": "彼龍王及羅剎女受法王化，請佛就座。爾時",
    "T15n0643_007:0680a23": "國王，復敷高床氍氀毾[毯炎+登]極細軟者，張白",
    "T15n0643_007:0680a24": "[疊*毛]縵，真珠羅網彌覆其上，請佛世尊令處",
    "T15n0643_007:0680a25": "縵中。",
    "T15n0643_007:0680a26": "「爾時世尊舉足欲行，佛鹿王腨腨出五光，",
    "T15n0643_007:0680a27": "光有五色繞佛七匝，如天妙花化成花帳，眾",
    "T15n0643_007:0680a28": "花葉間百千無數諸化菩薩，合掌讚偈有萬",
    "T15n0643_007:0680a29": "億音，空中化佛放腨光明亦復如是！十六",
    "T15n0643_007:0680b01": "小龍手執山石，霹靂起火來至佛所，大眾",
    "T15n0643_007:0680b02": "驚怖入佛光中。",
    "T15n0643_007:0680b03": "「爾時世尊出金色臂張合曼掌，指網曼",
    "T15n0643_007:0680b04": "間雨大寶花，大眾皆見化成化佛，唯諸龍見",
    "T15n0643_007:0680b05": "是金翅鳥欲搏噬龍，龍畏金翅走入佛影，",
    "T15n0643_007:0680b06": "為佛作禮叩頭求救。佛至縵前勅阿難言：『敷",
    "T15n0643_007:0680b07": "尼師檀。』是時阿難即入縵中，先舉右手從左",
    "T15n0643_007:0680b08": "肩上取尼師檀。時尼師檀即復化成五百億",
    "T15n0643_007:0680b09": "金臺，七寶挍飾，欲敷之時即復化成五百",
    "T15n0643_007:0680b10": "億蓮華七寶莊嚴。政四角時，一角生五百",
    "T15n0643_007:0680b11": "億七寶蓮華，行行相次遍滿縵內。",
    "T15n0643_007:0680b12": "「爾時世尊就七寶床結加趺坐，諸蓮花上皆",
    "T15n0643_007:0680b13": "有佛坐。時諸比丘見佛坐已，為佛作禮右",
    "T15n0643_007:0680b14": "繞七匝，各敷坐具，比丘坐具皆悉化成琉",
    "T15n0643_007:0680b15": "璃之座。比丘就座時，琉璃座放琉璃光作琉",
    "T15n0643_007:0680b16": "璃窟，諸比丘等，入火光三昧身作金色。時",
    "T15n0643_007:0680b17": "彼國王，見佛神變歡喜合掌，遶佛七匝為佛",
    "T15n0643_007:0680b18": "作禮，覩佛神化，應時即發阿耨多羅三藐三",
    "T15n0643_007:0680b19": "菩提心，勅諸臣下皆使發心。爾時龍王，怖",
    "T15n0643_007:0680b20": "畏金剛大力士故，亦發阿耨多羅三藐三菩",
    "T15n0643_007:0680b21": "提心，五羅剎女亦發菩提心。",
    "T15n0643_007:0680b22": "「爾時大王！為佛及僧欲設中饍。佛告大王：",
    "T15n0643_007:0680b23": "『但辦食器餘無所須。』王受佛勅具諸寶器，佛",
    "T15n0643_007:0680b24": "神力故令諸器內天須陀味自然盈滿。時諸",
    "T15n0643_007:0680b25": "大眾食是食已，自然得入念佛三昧，見十方",
    "T15n0643_007:0680b26": "佛身量無邊，復聞說法微妙音聲，其音純讚",
    "T15n0643_007:0680b27": "念佛、念法、念比丘僧，亦有廣說六波羅蜜、三",
    "T15n0643_007:0680b28": "十七品助菩提法。聞是語已倍更歡喜，繞佛",
    "T15n0643_007:0680b29": "千匝。",
    "T15n0643_007:0680c01": "「爾時國王請佛入城，龍王怒曰：『汝奪我利，吾",
    "T15n0643_007:0680c02": "滅汝國。』佛告大王：『檀越先歸，佛自知時。』爾",
    "T15n0643_007:0680c03": "時國王為佛作禮逡巡而退。爾時龍王及羅",
    "T15n0643_007:0680c04": "剎女，五體投地求佛授戒，佛即如法為說",
    "T15n0643_007:0680c05": "三歸五戒之法，龍王聞已心大歡喜，龍王眷",
    "T15n0643_007:0680c06": "屬百千諸龍，從池而出為佛作禮，如來應時",
    "T15n0643_007:0680c07": "隨龍音類為其說法，聞法歡喜，佛勅目連為",
    "T15n0643_007:0680c08": "其受戒。",
    "T15n0643_007:0680c09": "「爾時目連入如意定，即自化身作百千億金",
    "T15n0643_007:0680c10": "翅鳥王，一一鳥王足躡五龍住在虛空。時諸",
    "T15n0643_007:0680c11": "小龍而作是言：『佛勅和上為我受戒，和上",
    "T15n0643_007:0680c12": "云何作恐怖像？』目連告曰：『汝於多劫不恐",
    "T15n0643_007:0680c13": "怖中橫生怖想、於無瞋恚生瞋恚想、於無害",
    "T15n0643_007:0680c14": "所橫生害想，我實是人，汝惡心故見我是",
    "T15n0643_007:0680c15": "鳥。』爾時龍王以恐怖故，自誓不殺不惱眾",
    "T15n0643_007:0680c16": "生以發善心，目連即時還復本身為說五戒。",
    "T15n0643_007:0680c17": "「爾時龍王長跪合掌勸請世尊：『唯願如來常",
    "T15n0643_007:0680c18": "住此間，佛若不在，我發惡心無由得成阿耨",
    "T15n0643_007:0680c19": "多羅三藐三菩提，唯願如來留神垂念常在",
    "T15n0643_007:0680c20": "於此。』慇懃三請如是不止。「時梵天王！復來",
    "T15n0643_007:0680c21": "禮佛合掌勸請：『願婆伽婆！為未來世諸眾",
    "T15n0643_007:0680c22": "生故，莫獨偏為此一小龍。』百千梵王異口同",
    "T15n0643_007:0680c23": "音皆作是請。",
    "T15n0643_007:0680c24": "「爾時如來即便微笑，口出無量百千光明，一",
    "T15n0643_007:0680c25": "一光中無量化佛；一一化佛萬億菩薩以為",
    "T15n0643_007:0680c26": "侍從。時彼龍王於其池中，出七寶臺奉上如",
    "T15n0643_007:0680c27": "來：『唯願天尊！受我此臺。』爾時世尊告龍王曰：",
    "T15n0643_007:0680c28": "『不須此臺，汝今但以羅剎石窟持以施我。』時",
    "T15n0643_007:0680c29": "梵天王無數天子先入窟中，時彼龍王以諸",
    "T15n0643_007:0681a01": "雜寶以莊挍窟。佛告阿難：『汝教龍王淨掃石",
    "T15n0643_007:0681a02": "窟。』諸天聞已，各脫寶衣競以拂窟。爾時如",
    "T15n0643_007:0681a03": "來還攝身光，卷諸化佛來入佛頂。爾時如來，",
    "T15n0643_007:0681a04": "勅諸比丘皆在窟外，唯佛獨入自敷坐具，",
    "T15n0643_007:0681a05": "敷坐具時，令此石山暫為七寶。時羅剎女",
    "T15n0643_007:0681a06": "及以龍王，為四大弟子、尊者阿難造五石",
    "T15n0643_007:0681a07": "窟。",
    "T15n0643_007:0681a08": "「爾時世尊坐龍王窟不移坐處，亦受王請入",
    "T15n0643_007:0681a09": "那乾訶城，耆闍崛山、舍衛國、迦毘羅城、",
    "T15n0643_007:0681a10": "及諸住處皆見有佛。時虛空中蓮華座上無",
    "T15n0643_007:0681a11": "量化佛，一切世界滿中化佛，龍王歡喜發大",
    "T15n0643_007:0681a12": "誓願：『願我來世得佛如此。』佛受王請經七日",
    "T15n0643_007:0681a13": "已，王遣一人乘八千里象，持諸供具遍一",
    "T15n0643_007:0681a14": "切國供養眾僧，到處皆見釋迦文佛。信反",
    "T15n0643_007:0681a15": "白王：『如來世尊！不但此國，餘國亦有！餘國",
    "T15n0643_007:0681a16": "諸佛皆說苦、空、無常、無我、六波羅蜜。』王聞是",
    "T15n0643_007:0681a17": "語，豁然意解得無生忍。",
    "T15n0643_007:0681a18": "「爾時世尊還攝神足從石窟出，與諸比丘遊",
    "T15n0643_007:0681a19": "履先世為菩薩時，兩兒布施處、投身餓虎處、",
    "T15n0643_007:0681a20": "以頭布施處、剜身千燈處、挑目布施處、割肉",
    "T15n0643_007:0681a21": "代鴿處，如是諸處龍皆隨從。是時龍王，聞佛",
    "T15n0643_007:0681a22": "還國，啼哭雨淚白言：『世尊！請佛常住，云何",
    "T15n0643_007:0681a23": "捨我？我不見佛，當作惡事，墜墮惡道。』爾時世",
    "T15n0643_007:0681a24": "尊安慰龍王：『我受汝請坐汝窟中，經千五百",
    "T15n0643_007:0681a25": "歲。』時諸小龍合掌叉手，勸請世尊還入窟中。",
    "T15n0643_007:0681a26": "諸龍見佛坐已窟中，身上出水身下出火作",
    "T15n0643_007:0681a27": "十八變，小龍見已，復更增進堅固道心。釋",
    "T15n0643_007:0681a28": "迦文佛踊身入石，猶如明鏡人見面像，諸",
    "T15n0643_007:0681a29": "龍皆見佛在石內映現於外。爾時諸龍合掌",
    "T15n0643_007:0681b01": "歡喜，不出其池常見佛日。",
    "T15n0643_007:0681b02": "「爾時世尊！結加趺坐在石壁內，眾生見時，",
    "T15n0643_007:0681b03": "遠望則見近則不現，諸天百千供養佛影，影",
    "T15n0643_007:0681b04": "亦說法。時梵天王合掌恭敬，以偈頌曰：",
    "T15n0643_007:0681b05": "「『如來處石窟，　　踊身入石裏；",
    "T15n0643_007:0681b06": "　　如日無障礙，　　金光相具足。",
    "T15n0643_007:0681b07": "　　我今頭面禮，　　牟尼救世尊！』",
    "T15n0643_007:0681b08": "「爾時世尊化五百寶車，佛處車中分身五",
    "T15n0643_007:0681b09": "百。爾時寶車住虛空中迴旋自在，車轂輞",
    "T15n0643_007:0681b10": "間百千光明，一一光明無數化佛，不動不轉",
    "T15n0643_007:0681b11": "到迦毘羅城，坐師子座如入三昧，一毛孔中",
    "T15n0643_007:0681b12": "有一佛出；一毛孔中還一佛入。如是出入",
    "T15n0643_007:0681b13": "滿虛空中，無量化佛結加趺坐，是名如來坐",
    "T15n0643_007:0681b14": "時境界。佛滅度後佛諸弟子，若欲知佛行者，",
    "T15n0643_007:0681b15": "如向所說；若欲知佛坐者當觀佛影。觀佛影",
    "T15n0643_007:0681b16": "者先觀佛像作丈六想，結加趺坐敷草為座，",
    "T15n0643_007:0681b17": "請像令坐。見坐了了復當作想，作一石窟，高",
    "T15n0643_007:0681b18": "一丈八尺，深二十四步，清白石想；此想成已",
    "T15n0643_007:0681b19": "見坐佛像住虛空中足下雨花，復見行想，入",
    "T15n0643_007:0681b20": "石窟中，入已復令石窟作七寶山想；此想成",
    "T15n0643_007:0681b21": "已復見佛像踊入石壁，石壁無礙猶如明",
    "T15n0643_007:0681b22": "鏡；此想成已如前還想三十二相，相相觀之",
    "T15n0643_007:0681b23": "極令明了；此想成已見諸化佛，坐大寶花結",
    "T15n0643_007:0681b24": "加趺坐，放身光明普照一切。一一坐佛身毛",
    "T15n0643_007:0681b25": "孔中，雨阿僧祇諸七寶幢；一一幢頭百千寶",
    "T15n0643_007:0681b26": "幡，幡極小者，縱廣正等如須彌山。此寶幡",
    "T15n0643_007:0681b27": "中，復有無數百千化佛；一一化佛，踊身皆",
    "T15n0643_007:0681b28": "入此石窟中佛影、臍裏，此想現時如佛心說。",
    "T15n0643_007:0681b29": "如是觀者名為正觀，若異觀者名為邪觀。「佛",
    "T15n0643_007:0681c01": "滅度後，如我所說觀佛影者，是名真觀如",
    "T15n0643_007:0681c02": "來坐。觀如來坐者，如見佛身等無有異，除",
    "T15n0643_007:0681c03": "百千劫生死之罪。若不能見，當入塔觀一切",
    "T15n0643_007:0681c04": "坐像，見坐像已懺悔障罪。此人觀像因緣功",
    "T15n0643_007:0681c05": "德，彌勒出世，見彌勒佛初始坐於龍華樹",
    "T15n0643_007:0681c06": "下結加趺坐，見已歡喜，三種菩提隨願覺",
    "T15n0643_007:0681c07": "了。",
    "T15n0643_007:0681c08": "「云何名觀如來行詣拘尸那時降諸力士？」佛",
    "T15n0643_007:0681c09": "告父王：「如來不久，當於彼國入般涅槃。爾",
    "T15n0643_007:0681c10": "時五百力士除妨路石，盡力士力不能令去。",
    "T15n0643_007:0681c11": "爾時世尊化作沙門，以手挑石石飛住空中。",
    "T15n0643_007:0681c12": "力士驚怖，此石設墮走避無所，仰看空石皆",
    "T15n0643_007:0681c13": "成化佛，猶如金山諸佛圍繞。力士見已心大",
    "T15n0643_007:0681c14": "歡喜。時化沙門，倚臥樹下如人晝眠，有日",
    "T15n0643_007:0681c15": "光明從左脇出，如百億日入右脇中，一一日",
    "T15n0643_007:0681c16": "中有二寶樹，有大寶床諸佛臥上，如是光",
    "T15n0643_007:0681c17": "明遍照十方無量世界；一一世界無量諸佛，",
    "T15n0643_007:0681c18": "倚臥樹下皆有光明，從右脇入左脇而出，",
    "T15n0643_007:0681c19": "如是光明變成寶臺，行者悉見十方世界有",
    "T15n0643_007:0681c20": "一寶臺，此寶臺上有一大佛，身量巨小與十",
    "T15n0643_007:0681c21": "方等，倚臥臺側。爾時彼佛，左脇流水如琉",
    "T15n0643_007:0681c22": "璃珠，一一寶珠如須彌山；一一山內百千臥",
    "T15n0643_007:0681c23": "佛；一一臥佛出大光明，亦如上說。右脇復出",
    "T15n0643_007:0681c24": "萬億乳河流注于下，渧渧化成百千化",
    "T15n0643_007:0681c25": "花，花有化佛臥蓮花上，各以右手灑甘露雨，",
    "T15n0643_007:0681c26": "令一切眾皆得服食，餓鬼眾生見此相時自",
    "T15n0643_007:0681c27": "然飽滿。",
    "T15n0643_007:0681c28": "「爾時空中有妙音聲，讚四無量心，然後分別",
    "T15n0643_007:0681c29": "空無境界，無心心想寂滅境界，作是觀者",
    "T15n0643_007:0682a01": "名觀如來臥。觀如來臥者先當觀臥像，見",
    "T15n0643_007:0682a02": "臥像已當作是念：『佛在世時所以現臥，諸佛",
    "T15n0643_007:0682a03": "如來體無疲惓，但為降伏剛強力士及諸邪",
    "T15n0643_007:0682a04": "見不善眾生，或復慈愍諸比丘故，現右脇臥。』",
    "T15n0643_007:0682a05": "如來臥者是大悲臥，欲觀佛臥當行慈心。行",
    "T15n0643_007:0682a06": "慈心者：緣一切眾生見受苦時，不惜身分成",
    "T15n0643_007:0682a07": "熟安樂，受苦眾生令得無患。大悲心者：見",
    "T15n0643_007:0682a08": "諸眾生受苦惱時，如己父母、師長、善友，生悲",
    "T15n0643_007:0682a09": "哀心淚如猛雨。如是等心名為大悲。見他",
    "T15n0643_007:0682a10": "受樂心生歡喜，譬如比丘得第三禪，是名",
    "T15n0643_007:0682a11": "為喜。",
    "T15n0643_007:0682a12": "「捨者：一切眾生無眾生相，作是觀時先觀自",
    "T15n0643_007:0682a13": "身，地大是眾生耶？水、火、風大是眾生耶？色是",
    "T15n0643_007:0682a14": "眾生耶？受、想、行、識是眾生耶？空是眾生耶？非",
    "T15n0643_007:0682a15": "空是眾生耶？如是眾生耶？非如是眾生耶？",
    "T15n0643_007:0682a16": "實際是眾生耶？非實際是眾生耶？有為空是",
    "T15n0643_007:0682a17": "眾生耶？無為空是眾生耶？如是分別解析時，",
    "T15n0643_007:0682a18": "不見眾生、不得眾生、無眾生想，心無所著亦",
    "T15n0643_007:0682a19": "無志求，解如是等清淨法者，名為行捨。」",
    "T15n0643_007:0682a20": "佛告阿難：「若有眾生樂觀佛臥者，是則真觀",
    "T15n0643_007:0682a21": "清淨慈定；若有眾生聞佛臥法，及諸比丘隨",
    "T15n0643_007:0682a22": "順佛語，不壞威儀右脇臥者，當知是人，著慚",
    "T15n0643_007:0682a23": "愧衣服忍辱藥，如此比丘現世坐禪，見十方",
    "T15n0643_007:0682a24": "佛為說大法；若不坐禪不毀戒故，於未來世",
    "T15n0643_007:0682a25": "見十方佛，十方諸佛為說大法，聞法易悟，",
    "T15n0643_007:0682a26": "猶如壯士屈申臂頃，應時即得阿羅漢道，三",
    "T15n0643_007:0682a27": "明六通具八解脫。如來臥者饒益眾生，以饒",
    "T15n0643_007:0682a28": "益故名慈、悲、喜、捨。此四法者，出生諸佛諸菩",
    "T15n0643_007:0682a29": "薩母。」說是語已，佛於眾中舉身放光，前八萬",
    "T15n0643_007:0682b01": "四千、左八萬四千、右八萬四千、後八萬四千、",
    "T15n0643_007:0682b02": "項八萬四千。是諸毛孔一一毛孔一毛旋",
    "T15n0643_007:0682b03": "生；一一毛端有百萬億塵數蓮花，一蓮花上",
    "T15n0643_007:0682b04": "無量無數微塵化佛，諸化佛身高顯莊嚴，如",
    "T15n0643_007:0682b05": "千萬億諸須彌山；一一佛臍中有五百萬億",
    "T15n0643_007:0682b06": "師子；一一師子吐五百萬億諸供養具；一一",
    "T15n0643_007:0682b07": "供具有五百萬億七寶花雲；一一寶花雲有",
    "T15n0643_007:0682b08": "五百萬億諸偈頌雲，聲聲相次猶如雨渧。",
    "T15n0643_007:0682b09": "爾時如來！復更明顯八十種好，金色光明從",
    "T15n0643_007:0682b10": "白毫出，一一光明遍照十方化成諸佛。是諸",
    "T15n0643_007:0682b11": "世尊！行者無數、住者無數、坐者無數、臥者無",
    "T15n0643_007:0682b12": "數，是諸化佛說大慈悲、說三十七品助菩提",
    "T15n0643_007:0682b13": "分法、說六波羅蜜，說佛如來十力、無畏、十",
    "T15n0643_007:0682b14": "八不共。此相現時一億諸釋，心無所著悟",
    "T15n0643_007:0682b15": "無生忍，佛為授記：「於未來世，過算數劫當得",
    "T15n0643_007:0682b16": "作佛，號三昧勝幢如來、應供、正遍知，十號具",
    "T15n0643_007:0682b17": "足。次第作佛凡有一億。彼佛出時娑婆世界",
    "T15n0643_007:0682b18": "清淨莊嚴，猶如聖伏幢世界光明佛剎等",
    "T15n0643_007:0682b19": "無有異。是諸菩薩得佛道時，國土無有毀禁",
    "T15n0643_007:0682b20": "亂意不善之名，純是菩薩，雖有聲聞，不謗大",
    "T15n0643_007:0682b21": "乘。」時諸釋子聞佛授記心大歡喜，各脫瓔",
    "T15n0643_007:0682b22": "珞以散佛上，是諸瓔珞，當佛上住化成花",
    "T15n0643_007:0682b23": "樹，一一花樹有恒沙花；一一花上有恒沙寶",
    "T15n0643_007:0682b24": "樓；一一樓中有恒沙化佛；一一化佛演說八",
    "T15n0643_007:0682b25": "萬四千諸波羅蜜。",
    "T15n0643_007:0682b26": "復有化佛教諸聲聞數息安般，流光白骨白",
    "T15n0643_007:0682b27": "骨流光，心淨想心不淨想；起結使想滅結使",
    "T15n0643_007:0682b28": "想；斷使支想殺使根想。如是諸想九百億塵",
    "T15n0643_007:0682b29": "數，如數息安般說，是名聲聞法。菩薩法者",
    "T15n0643_007:0682c01": "唯有四法。何等為四？一者、晝夜六時說罪懺",
    "T15n0643_007:0682c02": "悔。二者、常修念佛不誑眾生。三者、修六和",
    "T15n0643_007:0682c03": "敬心不恚慢。四者、修行六念如救頭然。",
    "T15n0643_007:0682c04": "佛告父王：「如是等名未來世觀佛三昧，亦名",
    "T15n0643_007:0682c05": "分別佛身，亦名知佛色相，亦名念佛三昧，亦",
    "T15n0643_007:0682c06": "名諸佛光明覆護眾生。」說是語時，天、龍、夜叉、",
    "T15n0643_007:0682c07": "八部鬼神、十二億眾，發阿耨多羅三藐三",
    "T15n0643_007:0682c08": "菩提心，自發誓願：「願於來世常入三昧，見",
    "T15n0643_007:0682c09": "佛色身如今無異。」",
    "T15n0643_007:0682c10": "時梵天王、釋提桓因、無數天子！為佛作禮長",
    "T15n0643_007:0682c11": "跪合掌而白佛言：「世尊！我等今者得見如",
    "T15n0643_007:0682c12": "來色中上色，願當來世濁惡眾生，繫念思",
    "T15n0643_007:0682c13": "惟見佛色身。此願不虛，我今所說及我所見",
    "T15n0643_007:0682c14": "真實不虛，願令我等及諸天眾猶如佛身。」作",
    "T15n0643_007:0682c15": "是語時，自見心中百萬光出，一一光明化成",
    "T15n0643_007:0682c16": "無量百千化佛，自見己身身真金色，猶如難",
    "T15n0643_007:0682c17": "陀等無有異。",
    "T15n0643_007:0682c18": "時諸梵天白佛言：「如來世雄出現於世，必當",
    "T15n0643_007:0682c19": "利益一切眾生，昔弘誓願今已得滿，不捨眾",
    "T15n0643_007:0682c20": "生此語不虛故，我自見心想境界，未來眾生",
    "T15n0643_007:0682c21": "亦當如是想佛真身！」佛告梵天：「如汝所說",
    "T15n0643_007:0682c22": "真實不虛，未來眾生但發是念，得無量福身",
    "T15n0643_007:0682c23": "相具足，何況憶想？」佛說是語時，淨飯王及諸",
    "T15n0643_007:0682c24": "釋子、比丘尼、優婆夷，同時俱起禮佛而退。",
    "T15n0643_007:0682c25": "爾時父王還至宮中，為諸婇女說佛相好，千",
    "T15n0643_007:0682c26": "二百五十婇女，聞佛白毫相心生歡喜，除百",
    "T15n0643_007:0682c27": "萬億那由他生死之罪。空中有聲告諸女言：",
    "T15n0643_007:0682c28": "「汝聞佛相除諸罪咎，應發無上三菩提心。」聞",
    "T15n0643_007:0682c29": "是語已，即見空中無量諸佛，見諸佛已，亦",
    "T15n0643_007:0683a01": "皆同時得念佛定。時諸比丘，即從坐起敬禮",
    "T15n0643_007:0683a02": "佛足，繞佛七匝却住一面。",
    "T15n0643_007:0683a03": "爾時阿難偏袒右肩，合掌長跪白佛言：「世尊！",
    "T15n0643_007:0683a04": "佛說三十二相餘有一相，如來云何不顯說",
    "T15n0643_007:0683a05": "耶？」爾時世尊！勅諸比丘各令還坐。爾時世",
    "T15n0643_007:0683a06": "尊！自化左右作五百億寶山，一一寶山有四",
    "T15n0643_007:0683a07": "佛坐，四佛世尊讚歎念佛。佛即微笑，口五",
    "T15n0643_007:0683a08": "色光舌十四光，如此光明化成一佛，其佛臍",
    "T15n0643_007:0683a09": "中流出五水，其色各異，一一色中有九億菩",
    "T15n0643_007:0683a10": "薩；一一菩薩頂上皆有梵摩尼光，光中皆有",
    "T15n0643_007:0683a11": "恒沙化佛；一一化佛臍中出水亦復如是！如",
    "T15n0643_007:0683a12": "是眾水流入佛臍，是諸化佛并化菩薩皆入",
    "T15n0643_007:0683a13": "佛臍。是時佛身表裏俱淨，過於淨妙勝琉璃",
    "T15n0643_007:0683a14": "珠，於佛身內有師子座；一一師子座如須彌",
    "T15n0643_007:0683a15": "山；一一座上有一如來，九十億菩薩以為侍",
    "T15n0643_007:0683a16": "者，是諸菩薩頂上諸佛如須彌山。如是十方",
    "T15n0643_007:0683a17": "無量諸佛臍中出水，皆與水俱來入釋迦文",
    "T15n0643_007:0683a18": "佛臍，時諸佛不大釋迦不小，釋迦不大諸佛",
    "T15n0643_007:0683a19": "不小，釋迦文佛身內心中有無量佛；一一佛",
    "T15n0643_007:0683a20": "不相障翳，舉身毛孔說念佛法。時諸化佛，",
    "T15n0643_007:0683a21": "各申右手摩阿難頂：「汝今善持觀佛三昧，莫",
    "T15n0643_007:0683a22": "使忘失一心憶念，為未來眾生開光明目。」作",
    "T15n0643_007:0683a23": "是語時，過去七佛像住立空中，各申右手摩",
    "T15n0643_007:0683a24": "阿難頂，囑累是事。時虛空中有無數光，一一",
    "T15n0643_007:0683a25": "光中有無數化佛，異口同音囑累斯法。",
    "T15n0643_007:0683a26": "佛說觀佛三昧海經卷第七"
}