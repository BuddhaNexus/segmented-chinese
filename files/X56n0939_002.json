{
    "X56n0939_002:0624c10": "五百問論卷中(一百三十五問)",
    "X56n0939_002:0624c12": "毗陵沙門　湛然　述",
    "X56n0939_002:0624c13": "○譬喻品",
    "X56n0939_002:0624c14": "問譬喻品何故身子居初。答曰身子上根是先悟者",
    "X56n0939_002:0624c15": "故在品初今謂初周悟兼餘眾豈獨身子如八部四",
    "X56n0939_002:0624c16": "眾又曰中根待況即四人也今謂領解雖四人豈可",
    "X56n0939_002:0624c17": "一向全無他眾上根尚有中下非無。",
    "X56n0939_002:0624c18": "問論文七喻所對如何。答曰論將譬為七種對治治",
    "X56n0939_002:0624c19": "於七種增上慢人及為三種無煩惱人三昧解脫見",
    "X56n0939_002:0624c20": "等染慢即為治此說三平等又於餘殘修多羅中明",
    "X56n0939_002:0624c21": "十無上顯二十六品然此七譬各在一品至文當點",
    "X56n0939_002:0624c22": "三平等者有九品謂譬喻授記五百學無學法師勸",
    "X56n0939_002:0624c23": "持調達不輕寶塔初之八品名乘平等寶塔說涅槃",
    "X56n0939_002:0624c24": "平等及身平等十無上有二十一品初九無上有七",
    "X56n0939_002:0625a01": "品謂譬喻化城五百弟子見寶塔安樂行踊出壽量",
    "X56n0939_002:0625a02": "中間五品各一無上初後二品各二無上餘殘修多",
    "X56n0939_002:0625a03": "羅是第十無上謂餘十四品於中有二力一法力二",
    "X56n0939_002:0625a04": "修行力法力三品謂分別功德隨喜法師功德修行",
    "X56n0939_002:0625a05": "力有七品合十品於修行力有七一持力有三品謂",
    "X56n0939_002:0625a06": "法師安樂勸持也二說力謂神力品三苦行力謂藥",
    "X56n0939_002:0625a07": "王四教化眾生苦行力謂妙音五護眾生力謂普門",
    "X56n0939_002:0625a08": "陀羅尼六功德勝力謂嚴王七護法力謂勸發及後",
    "X56n0939_002:0625a09": "品故第十無上是九無上殘今謂十中前九在正殘",
    "X56n0939_002:0625a10": "屬流通如何違論乃以壽量而為流通故知三周已",
    "X56n0939_002:0625a11": "後皆成菩薩故論乃云十皆無上又論云七譬為具",
    "X56n0939_002:0625a12": "足煩惱治七種增上慢又為三種無煩惱人三昧解",
    "X56n0939_002:0625a13": "脫見等染慢何知為七一求勢人說火宅治二求聲",
    "X56n0939_002:0625a14": "聞解脫人說窮子譬三為大乘人說雨譬四為有定",
    "X56n0939_002:0625a15": "人說化城譬五為無定人說繫珠譬六為集功德人",
    "X56n0939_002:0625a16": "說解髻珠譬七為不集功德人說醫師譬今謂論文",
    "X56n0939_002:0625a17": "先暫約別別為對治須曉其旨不可迷旨何者本為",
    "X56n0939_002:0625a18": "三乘說火宅譬窮子本領火宅之旨藥艸本述五乘",
    "X56n0939_002:0625a19": "不虗化城還為聲聞下根繫珠只是下根領解唯解",
    "X56n0939_002:0625a20": "髻一在迹流通若為一正仍在於正唯醫子譬別屬",
    "X56n0939_002:0625a21": "本門若依他釋亦在流通豈可七譬各為一人所治",
    "X56n0939_002:0625a22": "不同與經違妨應知此乃隨其文勢若附文勢則父",
    "X56n0939_002:0625a23": "如國王求見父故名求勢人聲聞自領名求聲聞其",
    "X56n0939_002:0625a24": "雨一味名求大乘專為求小異名有定人即以化城",
    "X56n0939_002:0625b01": "權赴其計先大後小故云無定若其作差別消者亦",
    "X56n0939_002:0625b02": "不論文一雨之意至城必進名為定人故知論文不",
    "X56n0939_002:0625b03": "遮定性繫後不知還能發故名無定始行之輩求弘",
    "X56n0939_002:0625b04": "經益名集功德不肎服藥見父不覲名不集功德故",
    "X56n0939_002:0625b05": "知不可生於別見。",
    "X56n0939_002:0625b06": "問三乘之差為由佛說為由生異。答曰諸乘皆不能",
    "X56n0939_002:0625b07": "了一切法故實非種智故說羊鹿今謂不了故種智",
    "X56n0939_002:0625b08": "說三若不說三諸文何故皆云佛說及趣波羅奈於",
    "X56n0939_002:0625b09": "一佛乘佛以方便力等。",
    "X56n0939_002:0625b10": "問踊躍何義。答曰依俗釋云踊者跣也躍者跳也跣",
    "X56n0939_002:0625b11": "足跳者喜之極也今謂斯言太甚字訓雖爾豈舍利",
    "X56n0939_002:0625b12": "弗大阿羅漢復聞深法理水潤心而生喜踊跣足跳",
    "X56n0939_002:0625b13": "耶經文只云踊躍歡喜方從座起合掌白佛何得未",
    "X56n0939_002:0625b14": "起先跣足跳縱重釋云聞真道已即能超權故云踊",
    "X56n0939_002:0625b15": "躍即顯聞法超權跣跳今問在般若時為聞不聞。若",
    "X56n0939_002:0625b16": "不聞者加說義壞。尚云我等雖為諸佛子等說菩薩",
    "X56n0939_002:0625b17": "法而於是法永無願樂豈自不聞能為他說。須菩提",
    "X56n0939_002:0625b18": "云我從昔來所得惠眼未曾得聞如是之經。何故乃",
    "X56n0939_002:0625b19": "云而今從佛聞所未聞今日乃知真是佛子等故知",
    "X56n0939_002:0625b20": "古人所釋妙得其旨若云得記為未曾者此中乃是",
    "X56n0939_002:0625b21": "未得記時。",
    "X56n0939_002:0625b22": "問喜有何義。答曰三義故喜一聞法心安知佛非魔",
    "X56n0939_002:0625b23": "所以歡喜今問昔小乘教已知世尊不同天魔及諸",
    "X56n0939_002:0625b24": "外道豈至法華方始知非豈得見於將非之言謂聞",
    "X56n0939_002:0625c01": "法華方知魔別二者得聞一實解昔三權而為一因",
    "X56n0939_002:0625c02": "所以歡喜今問何不云二而言三權三為一因菩薩",
    "X56n0939_002:0625c03": "非實信三須會何待固辭三聞佛說千二百羅漢悉",
    "X56n0939_002:0625c04": "亦當作佛所以歡喜今謂準此三周全無會於支佛",
    "X56n0939_002:0625c05": "之文將何以為會二文耶故準子說只會其聲聞歸",
    "X56n0939_002:0625c06": "婆沙菩薩況復此文正當領解之辭而生歡喜文中",
    "X56n0939_002:0625c07": "未有領千二百何須加之文領三世及以五時何不",
    "X56n0939_002:0625c08": "論之而却別取千二百耶。",
    "X56n0939_002:0625c09": "問從所以者何我昔下是何義耶。答曰釋歡喜所以",
    "X56n0939_002:0625c10": "文為四初失大法以興嗟今謂何處失大此中述耶",
    "X56n0939_002:0625c11": "二世尊下處小階而起歎今問見頞鞞後何處起歎",
    "X56n0939_002:0625c12": "三世尊我從下喜今聞而惱盡今謂惱之言事在極",
    "X56n0939_002:0625c13": "果既云惱盡何得但至十信初耶既云惱盡何須更",
    "X56n0939_002:0625c14": "令供佛修行四今日下知佛子而道成今問何等道",
    "X56n0939_002:0625c15": "成而引論云為令決定聲聞之人知當作佛又曰同",
    "X56n0939_002:0625c16": "入佛法體類之中今問體是法身即是已入法身之",
    "X56n0939_002:0625c17": "位若不了復與道成之語相違況復惱盡不得法身",
    "X56n0939_002:0625c18": "何異小乘三界惑盡。",
    "X56n0939_002:0625c19": "問待說所因為何義耶。答曰承望希須生渴仰也今",
    "X56n0939_002:0625c20": "謂譯者何以大屈曲耶只云待說所因成菩提者佛",
    "X56n0939_002:0625c21": "必以大而度脫之故不應云渴仰所因故知不及古",
    "X56n0939_002:0625c22": "人作待對停待釋也。",
    "X56n0939_002:0625c23": "問必以大乘而得度脫者大乘位在何許耶。答曰七",
    "X56n0939_002:0625c24": "地四菩薩行四菩薩行者一菩提分二波羅蜜三諸",
    "X56n0939_002:0626a01": "神通四熟有情今問今日迴心始入初信豈昔渴仰",
    "X56n0939_002:0626a02": "即齊七地若也大乘只是四菩薩行者何須初釋方",
    "X56n0939_002:0626a03": "便名釋真實中及釋一大事中太煩雜耶又必以之",
    "X56n0939_002:0626a04": "言應指與此開權同類若直只指四菩薩智昔日諸",
    "X56n0939_002:0626a05": "經何處不明又此四智何必七地初地初住悉皆得",
    "X56n0939_002:0626a06": "之乃至行向豈不得耶況但云分及神通等三祇亦",
    "X56n0939_002:0626a07": "得有何奇耶又云有三種一厭有為二求菩提三深",
    "X56n0939_002:0626a08": "念眾生此三乃是四階三祗亦能得之何關法華況",
    "X56n0939_002:0626a09": "厭有為非菩薩道不捨生死而入涅槃不斷五欲而",
    "X56n0939_002:0626a10": "淨諸根安得但見菩薩之言便一槩判甚不可也。",
    "X56n0939_002:0626a11": "問曾聞人問疑生分別入見即除悔多憂俱離欲已",
    "X56n0939_002:0626a12": "捨如何身子今二方除。答曰煩惱之疑預流即盡煩",
    "X56n0939_002:0626a13": "惱伴悔離欲已除今法執之疑如阿羅漢不識黑鹽",
    "X56n0939_002:0626a14": "之輩今問若身子等至今法華已除法執異熟之疑",
    "X56n0939_002:0626a15": "與佛何別若言但有因果之別則應亦是等覺已下",
    "X56n0939_002:0626a16": "如迴心人只在初信況復法執豈識黑鹽以為其類。",
    "X56n0939_002:0626a17": "問云何名為真佛子耶。答曰瑜伽八十四有六句謂",
    "X56n0939_002:0626a18": "是大師子佛腹所生佛口所生佛法所生佛法所化",
    "X56n0939_002:0626a19": "得法等分論自釋云初一句總後五句別釋云腹生",
    "X56n0939_002:0626a20": "簡異卑劣子故得聖者者是佛腹生異生即是所養",
    "X56n0939_002:0626a21": "之子一切眾生佛不親生非腹生故今問窮子曾為",
    "X56n0939_002:0626a22": "異生來不若也曾為何故今日長者自言我之所生",
    "X56n0939_002:0626a23": "若言得法為腹生者得法乃是示昔腹生因迷背父",
    "X56n0939_002:0626a24": "後遇見之若一切眾生皆非腹生當知爾後假指他",
    "X56n0939_002:0626b01": "子故知論意在折挫時又云如二乘等非是婦生乃",
    "X56n0939_002:0626b02": "是妾生今謂正是大母真遺體生豈以中逃降為妾",
    "X56n0939_002:0626b03": "子不然一切眾生皆妾生也又曰下文云若如我子",
    "X56n0939_002:0626b04": "今問何以引彼除糞之時挫言如子何不引至法華",
    "X56n0939_002:0626b05": "之文會親族云我之所生豈故會諸王認此妾子為",
    "X56n0939_002:0626b06": "己子耶次云說法為口生福慧為化生無漏法財為",
    "X56n0939_002:0626b07": "法分也今問若必腹生方是子者化生何關親腹生",
    "X56n0939_002:0626b08": "耶口生腹生復應別耶行為法生復不同腹無漏乃",
    "X56n0939_002:0626b09": "是二乘舊得何須今日云得分耶若言今得大乘無",
    "X56n0939_002:0626b10": "漏何以復云但是決定未得道證故知不曉六句是",
    "X56n0939_002:0626b11": "一子而已又曰論自釋云諸句顯示增上生圓滿及父",
    "X56n0939_002:0626b12": "相似法故故五句中前三句顯生圓滿後二句顯父",
    "X56n0939_002:0626b13": "相似法今謂若爾只是共成一佛子義何得蹔聞腹",
    "X56n0939_002:0626b14": "生之言優降異生言非腹生故論自釋於理不違況",
    "X56n0939_002:0626b15": "論自云後之二句襲父遺體遺體云襲乃是本有非",
    "X56n0939_002:0626b16": "為造化況諸經論佛子之言隨事各別小乘經中聲",
    "X56n0939_002:0626b17": "聞為真子菩薩為似子大乘經中菩薩為真子聲聞",
    "X56n0939_002:0626b18": "為似子故知究竟實說無非佛子即今經文云一切",
    "X56n0939_002:0626b19": "眾生皆是吾子愛無偏儻然論取結緣之後方立子",
    "X56n0939_002:0626b20": "名故與今經親疎少別何得以權而證實說亦可論",
    "X56n0939_002:0626b21": "中腹生通指一切口生法生方從成就故論云生圓",
    "X56n0939_002:0626b22": "滿故又曰攝論云非如二乘無智猶如妾子今謂論",
    "X56n0939_002:0626b23": "文亦是折挫之語。",
    "X56n0939_002:0626b24": "問經云金色三十二去頌其意如何。答曰失大法興",
    "X56n0939_002:0626c01": "嗟今問婆沙論亦釋三十二相十力等義何大之有。",
    "X56n0939_002:0626c02": "問身子得記差別如何。答曰有二種初是因記當得",
    "X56n0939_002:0626c03": "果記初因記者未入信心尚二萬劫況起心後時應",
    "X56n0939_002:0626c04": "遠故此第一先經多劫方遇諸佛今問前云惑盡道",
    "X56n0939_002:0626c05": "成證真無我此中何以所得未深。",
    "X56n0939_002:0626c06": "問受記得名其名不同何以然耶。答曰理非一準如",
    "X56n0939_002:0626c07": "釋迦彌勒因觀先佛以立名故身子外飡祕法已內",
    "X56n0939_002:0626c08": "發智光故名華光今謂經無正文義須從別方是名",
    "X56n0939_002:0626c09": "因內發智光中下皆爾如何獨是華光別名乍可云",
    "X56n0939_002:0626c10": "聞法內照先入真因故曰華光又云如大論諸天子",
    "X56n0939_002:0626c11": "見佛土莊嚴而發心得記名莊嚴王佛又云舌相品",
    "X56n0939_002:0626c12": "十萬億人見十方菩薩來以華供養而發心得記名",
    "X56n0939_002:0626c13": "為覺華今謂此等並是別因因華因嚴名華名嚴故",
    "X56n0939_002:0626c14": "知身子與中下根同飡祕法必非因此得華光名經",
    "X56n0939_002:0626c15": "文既其略無名因須苦立。",
    "X56n0939_002:0626c16": "問釋授記義差別如何。答曰六門分別一記由二能",
    "X56n0939_002:0626c17": "記三所記四差別五釋妨六聲聞類異初言由者論",
    "X56n0939_002:0626c18": "云一生聲聞決定心故非成法性亦非已證今謂此諸",
    "X56n0939_002:0626c19": "聲聞至此聞法雖入無生未知如來決定許不故佛",
    "X56n0939_002:0626c20": "記之令生定解言未證者只是未證究竟佛果非謂",
    "X56n0939_002:0626c21": "不證初住無生故非法性意亦如是若不爾者何故",
    "X56n0939_002:0626c22": "名為不求自得二為顯佛法身平等故今謂若身子",
    "X56n0939_002:0626c23": "不得法身將何顯同言顯同者同有八相故知身子",
    "X56n0939_002:0626c24": "已得一分平等法身故佛記之顯其已得若其未得",
    "X56n0939_002:0627a01": "何所顯耶若許未得一切眾生皆悉同等何獨身子",
    "X56n0939_002:0627a02": "耶三為除菩薩疑心故謂久疑聲聞不得作佛今謂",
    "X56n0939_002:0627a03": "此是四階三祇及以三乘共位菩薩久謂二乘與己",
    "X56n0939_002:0627a04": "同觀同位同證而二乘人於法華前自謂滅種不求",
    "X56n0939_002:0627a05": "於大是故久疑必非華嚴大集大品等中諸大菩薩",
    "X56n0939_002:0627a06": "而有是疑豈文殊普賢疑諸聲聞不得作佛須佛記",
    "X56n0939_002:0627a07": "已方除疑耶四忻佛者見記自忻今謂此則可爾五",
    "X56n0939_002:0627a08": "說一乘十義所以今謂十義已如前問次明能記有",
    "X56n0939_002:0627a09": "三謂所依記體記用記初所依者論云六處示現五",
    "X56n0939_002:0627a10": "佛一菩薩五佛中別記如身子等同記如五百後記",
    "X56n0939_002:0627a11": "如學無學四無怨記如提婆等通行記如龍女等示",
    "X56n0939_002:0627a12": "女人可成佛故五具因記是菩薩記如不輕示諸眾",
    "X56n0939_002:0627a13": "生皆有佛性故今謂前五可然第六如何不輕示有",
    "X56n0939_002:0627a14": "佛性後代判於一分永無不輕不及後代見耶若不",
    "X56n0939_002:0627a15": "爾者一切眾生豈皆不作決定性耶次記體者為他",
    "X56n0939_002:0627a16": "受用化身五陰隨宜為體今謂體謂主宰應指所證",
    "X56n0939_002:0627a17": "依得記者以之為體記用可知三所記者有二一所",
    "X56n0939_002:0627a18": "依二體性所依即六處體性謂因體即無漏善根通",
    "X56n0939_002:0627a19": "現及種因所得果體通五陰多是化身及他受用顯",
    "X56n0939_002:0627a20": "慈悲故顯德高故今謂此是何位化身更經若干劫",
    "X56n0939_002:0627a21": "數供養若干諸佛即得究竟三種身者亦不應爾地",
    "X56n0939_002:0627a22": "踊菩薩經中自指本時所化仍於此中更獲增道損",
    "X56n0939_002:0627a23": "生之益豈聲聞人只經爾所劫數諸佛即證妙覺三",
    "X56n0939_002:0627a24": "身果耶又觀諸土並是化身非他受用身受用身處",
    "X56n0939_002:0627b01": "華王界或色究竟寂滅道場又無漏之名亦濫於小",
    "X56n0939_002:0627b02": "四差別中如楞嚴四記寶雲經同瑜伽六記一已發",
    "X56n0939_002:0627b03": "心二未發心三現在前四不現在前此四同楞嚴五",
    "X56n0939_002:0627b04": "定時限六不定時限又如大經八六四二今謂前文",
    "X56n0939_002:0627b05": "可爾若引涅槃八六四二此則不然雖似授記其意",
    "X56n0939_002:0627b06": "則別以諸經中無有文明二乘發心此中既因法華",
    "X56n0939_002:0627b07": "記已故明定性發心時限顯滅種義權故非授記又",
    "X56n0939_002:0627b08": "云經爾所劫方入信心以於佛道迂迴故不如初心",
    "X56n0939_002:0627b09": "即修菩薩行由此故言過無量無邊劫今問若爾一",
    "X56n0939_002:0627b10": "切聲聞應皆過於無量無邊何故乃至增減不同若",
    "X56n0939_002:0627b11": "云不如初發大者理必如之降入初信此則未爾又",
    "X56n0939_002:0627b12": "曰有三決定一種性定遇緣便能證得正覺二發心",
    "X56n0939_002:0627b13": "定發大心已更不退轉三不虗行定得自在已於利",
    "X56n0939_002:0627b14": "有情終不空過今依初意今謂雖即獨記聲聞準三",
    "X56n0939_002:0627b15": "周中三周得益不唯在小記通菩薩何妨第二第三",
    "X56n0939_002:0627b16": "人耶若指迹門雖妨可下文菩薩得道數倍故不可",
    "X56n0939_002:0627b17": "云在遇緣遇緣乃在瓔珞經中無數菩薩從於無垢",
    "X56n0939_002:0627b18": "入妙覺位正當其人五釋妨者問云諸聲聞人為成",
    "X56n0939_002:0627b19": "佛故記為不成佛若成佛者諸菩薩等何故於無量",
    "X56n0939_002:0627b20": "劫修習功德若不爾者此記成虗答曰論云令彼聲",
    "X56n0939_002:0627b21": "聞得決定心非成就法性釋云此意說令聲聞得決",
    "X56n0939_002:0627b22": "定心進修行非已證會二空法性真如之理今謂論",
    "X56n0939_002:0627b23": "云非成就者非究竟法身了此自是一途未為通難",
    "X56n0939_002:0627b24": "與菩薩為妨只如經中所供佛時未足顯遠位未極",
    "X56n0939_002:0627c01": "更修何疑但未證二空為在何位若二乘未證則菩",
    "X56n0939_002:0627c02": "薩皆得若唯在佛菩薩無分何以前云除二障得二",
    "X56n0939_002:0627c03": "空惱盡道成證真無我又曰聲聞身盡云何與記經",
    "X56n0939_002:0627c04": "三僧祇方得菩提答顯揚論說依變化身非業報身",
    "X56n0939_002:0627c05": "成唯識云即是變化生死別名釋曰未發心前現身",
    "X56n0939_002:0627c06": "有限由受記後誓求菩提度有情類便入邊際無漏",
    "X56n0939_002:0627c07": "勝定資昔所作顯今報身令其長時與果不絕此所",
    "X56n0939_002:0627c08": "資業由無漏資展轉微妙舊麤異熟漸漸微細廣大",
    "X56n0939_002:0627c09": "殊勝異於本故猶如變化名為變易生死數數資長",
    "X56n0939_002:0627c10": "乃至成佛由是義故分段生死雖皆永盡說過三百",
    "X56n0939_002:0627c11": "由旬化作一城變易未盡說更行二百方至寶渚趣",
    "X56n0939_002:0627c12": "寂聲聞便無此事今謂經不曾云得記聲聞必經三",
    "X56n0939_002:0627c13": "祗何須此問答中初引顯揚之文依變化身非業報",
    "X56n0939_002:0627c14": "身此乃論文分明誠證業報之身則不得久捨報身",
    "X56n0939_002:0627c15": "已入變化者方可經於長時至果何以強釋云留報",
    "X56n0939_002:0627c16": "身無漏資令長時耶又成唯識此是變化生死別名",
    "X56n0939_002:0627c17": "正言長時只變化生死別名何故引論文而復改苦",
    "X56n0939_002:0627c18": "強異解耶如舍利弗等聞受記已何處修邊際定耶",
    "X56n0939_002:0627c19": "得聞會三一乘常住此法自是常住邊定故殃掘云",
    "X56n0939_002:0627c20": "得不壞常住與生死邊際等即是邊際定別耳豈可",
    "X56n0939_002:0627c21": "棄此別修無邊際定此定若異會三之一此乃還用",
    "X56n0939_002:0627c22": "小乘四禪乃是不受顯一之言若本先有無漏勝定",
    "X56n0939_002:0627c23": "只依本有何求聞於一乘妙理若以此定則令此身",
    "X56n0939_002:0627c24": "與果不絕故知不假一乘法也又舍利弗等何以滅",
    "X56n0939_002:0628a01": "度若滅度者長時何在若爾此界則應多有過去勝",
    "X56n0939_002:0628a02": "定資身之人曾無一人云是長時變易壽者若分段",
    "X56n0939_002:0628a03": "死復云永盡則無漸漸勝妙之理況復化城通有餘",
    "X56n0939_002:0628a04": "無餘若此生前進於有餘身即改觀故若無餘者已",
    "X56n0939_002:0628a05": "捨分段入變易者豈存報身以進二百至成佛耶故",
    "X56n0939_002:0628a06": "知乃是通教權設之言定計乃成事同魔說況諸經",
    "X56n0939_002:0628a07": "論並皆說有變化之土何須安著分段中耶若言但",
    "X56n0939_002:0628a08": "是同質別見則一切佛土並在此中然須辨別方明",
    "X56n0939_002:0628a09": "同見又曰勝鬘云無明住地為緣無漏業為因謂二",
    "X56n0939_002:0628a10": "乘大力菩薩三種意生身廣如瑜伽佛地唯識今謂",
    "X56n0939_002:0628a11": "且勝鬘文正明界外變化土中別稟因緣不同分段",
    "X56n0939_002:0628a12": "三界因緣亦不云分段之身漸成佛果不捨分段終",
    "X56n0939_002:0628a13": "無是理以無教文三種意生在分段故。",
    "X56n0939_002:0628a14": "問論四聲聞其二與記二不與記根未熟故應當此",
    "X56n0939_002:0628a15": "二後時熟耶。答曰未者不也永不與故今謂論文但",
    "X56n0939_002:0628a16": "云根未熟故如來未記此唯現在未記名不論又云",
    "X56n0939_002:0628a17": "菩薩與記菩薩方便令發心故故知不得云永不發",
    "X56n0939_002:0628a18": "故知論文真得經旨故以滅想彼土得聞如何曲釋",
    "X56n0939_002:0628a19": "以未為永若爾應當種未熟時名為不熟懷任未生",
    "X56n0939_002:0628a20": "名為不生如人未死名不死耶。",
    "X56n0939_002:0628a21": "問理必然耶更有別途。答曰準理應云趣寂之人不",
    "X56n0939_002:0628a22": "愚於法信根未熟佛不與記菩薩乃與諳含通記有",
    "X56n0939_002:0628a23": "理佛性方便令發信大乘心上慢亦爾今合為一人",
    "X56n0939_002:0628a24": "言根未熟者非趣寂者當可成立今謂論云定性未",
    "X56n0939_002:0628b01": "熟乃云不熟自思不穩却更釋云趣寂之人不愚於",
    "X56n0939_002:0628b02": "法復輒合之以為一人却云未熟非趣寂之者翻覆",
    "X56n0939_002:0628b03": "難定實無可依故依古德決定此土則云未熟若於",
    "X56n0939_002:0628b04": "彼發熟在於彼故此云未不須紛紜強為多釋。",
    "X56n0939_002:0628b05": "問為依所判定若是耶更有誠教。答曰如莊嚴論云",
    "X56n0939_002:0628b06": "餘人善根涅槃時盡菩薩不盡今謂此亦不閑折挫",
    "X56n0939_002:0628b07": "之文故使所引前後互違重引還違向所立義云趣",
    "X56n0939_002:0628b08": "寂者不愚於法亦違論文未熟之語故不應將折挫",
    "X56n0939_002:0628b09": "之教用證法華真實之說故法華前一切菩薩對二",
    "X56n0939_002:0628b10": "乘人須云滅種。",
    "X56n0939_002:0628b11": "問更有教耶。答曰亦如涅槃八六四二今謂此亦正",
    "X56n0939_002:0628b12": "當趣寂能發何事節節前後迴惑若云八六四二亦",
    "X56n0939_002:0628b13": "云不解我意諍論之事已如前問又曰故知趣寂定",
    "X56n0939_002:0628b14": "不作佛今謂定說正當諍論之文此乃不知佛意兩",
    "X56n0939_002:0628b15": "遮遮於雙諍若得佛意乃名雙是趣寂不發施權故",
    "X56n0939_002:0628b16": "是若言能發顯實故是若引諍論之文還成諍論之",
    "X56n0939_002:0628b17": "事如此豈成體佛意耶故一家判一切實等四句不",
    "X56n0939_002:0628b18": "同成前逗後彌復可依知論弘權方了教旨。",
    "X56n0939_002:0628b19": "問論中云應化聲聞於此經中其誰是耶。答曰有人",
    "X56n0939_002:0628b20": "云身子及四大弟子為上根五百為中根學無學為",
    "X56n0939_002:0628b21": "下根今解不然華嚴經初說身子是化入法界品云",
    "X56n0939_002:0628b22": "將六千弟子從自房出文殊為說十種之法發菩提",
    "X56n0939_002:0628b23": "心即此經中授記者是故非應化今問華嚴是佛初",
    "X56n0939_002:0628b24": "成道說身子於彼已能發心何故初見頞鞞方除邪",
    "X56n0939_002:0628c01": "見淨名訶斥宴坐非真至般若中被加方說法華之",
    "X56n0939_002:0628c02": "始疑悔欲除聞方便會三乃稱歎領解若彼文是化",
    "X56n0939_002:0628c03": "豈此說却非亦由不了華嚴長遠復由不見聾啞之",
    "X56n0939_002:0628c04": "文聾啞望法界品文當部乃自相翻曉相違之大旨",
    "X56n0939_002:0628c05": "不會法亦自通未達八教之宗同亦久成永別。",
    "X56n0939_002:0628c06": "問應化聲聞為唯化作退大聲聞亦能化作入滅者",
    "X56n0939_002:0628c07": "耶。答曰攝論楞伽等文並云聲聞多劫入於涅槃飲",
    "X56n0939_002:0628c08": "三昧酒後從彼起發心向大者並是諸佛菩薩化作",
    "X56n0939_002:0628c09": "誘彼餘類今謂此乃決定性人之誠教也暗者不知",
    "X56n0939_002:0628c10": "化者既其久住三昧然後發心誘彼餘類信知餘者",
    "X56n0939_002:0628c11": "則非應化同共入滅故名為類故知教文甚自分明",
    "X56n0939_002:0628c12": "釋者異見致有諸說。",
    "X56n0939_002:0628c13": "問經云有八交道其相如何。答曰修八齋戒行八聖",
    "X56n0939_002:0628c14": "道今謂若彼圓極無作八正乃感難思虗空寂光寂",
    "X56n0939_002:0628c15": "光諸土一多多一而現諸土豈獨八交化土而已。又",
    "X56n0939_002:0628c16": "云東西四南北四或一方各八或八方名八今謂此",
    "X56n0939_002:0628c17": "釋罔像而知。",
    "X56n0939_002:0628c18": "問七寶行樹所表如何。答曰修七聖財今謂亦不全",
    "X56n0939_002:0628c19": "爾應隨教別。",
    "X56n0939_002:0628c20": "問云何名為若欲行時寶華承足。答曰以七淨華今",
    "X56n0939_002:0628c21": "謂若不云觀及以所表不可專輒作此釋也若作所",
    "X56n0939_002:0628c22": "表須依土體以立行相。",
    "X56n0939_002:0628c23": "問云何名為正像等耶。答曰正法時教行證三皆悉",
    "X56n0939_002:0628c24": "具有像法無證末法無行唯有教在今謂約此三法",
    "X56n0939_002:0629a01": "以判正像唯此穢土其理必然唯今華光及諸聲聞",
    "X56n0939_002:0629a02": "並是淨土何以無行但有教耶未審淨土至末法時",
    "X56n0939_002:0629a03": "即生慳貪破戒等耶若有此等不名淨土。",
    "X56n0939_002:0629a04": "問初周既訖譬周如何。答曰從此已去譬喻說周文",
    "X56n0939_002:0629a05": "分為四初佛喻化二中周領三藥艸述四佛記今問",
    "X56n0939_002:0629a06": "前後依論此中何不依論以立對治平等等名仍不",
    "X56n0939_002:0629a07": "分判不依之意故知論判本在於同。",
    "X56n0939_002:0629a08": "問經從是諸千二百至疑惑者其義何耶。答曰已得",
    "X56n0939_002:0629a09": "決定復聞佛說捨權就實今謂捨權就實與前教何",
    "X56n0939_002:0629a10": "殊而經但云一切皆成佛道及以一切皆為佛乘何",
    "X56n0939_002:0629a11": "以將於取捨之言用釋即權而實之教。",
    "X56n0939_002:0629a12": "問何名國邑聚落。答曰化佛但化三千國土國如大",
    "X56n0939_002:0629a13": "千邑如中千聚如小千廣雅云聚落者居也聚也人",
    "X56n0939_002:0629a14": "所聚居落亦庭院太窄長者既大大於垢衣大既三",
    "X56n0939_002:0629a15": "千為所居土垢衣所居為寬狹耶此與信解門內長",
    "X56n0939_002:0629a16": "者為同異耶。",
    "X56n0939_002:0629a17": "問長者之義有差別不。答曰長者有三一可承長者",
    "X56n0939_002:0629a18": "喻慈普慧圓妙決疑網二者耆敬長者喻佛道羣聖",
    "X56n0939_002:0629a19": "神通莫測三可親輔長者喻佛智滿今謂雖有慧圓",
    "X56n0939_002:0629a20": "智滿之言若滿若圓何教無之決疑等言仍須教判",
    "X56n0939_002:0629a21": "曾見古德以十德消帖經文甚為周悉於十德中仍",
    "X56n0939_002:0629a22": "為三釋謂世出世及以觀心。又云以異熟識為宅佛",
    "X56n0939_002:0629a23": "處其中故宅中火起今問為佛居眾生異熟識中為",
    "X56n0939_002:0629a24": "佛自居佛異熟識為是種子變為三界佛入眾生所",
    "X56n0939_002:0629b01": "變識中為是誰宅大火起耶若屬眾生何故云今此",
    "X56n0939_002:0629b02": "三界皆是我有。",
    "X56n0939_002:0629b03": "問門有幾耶。答曰有五唯有一門火宅門狹小門在",
    "X56n0939_002:0629b04": "門外佛教門今問唯一只是火宅之門狹小還指火",
    "X56n0939_002:0629b05": "並喻教教即是法何須云五豈以分五處即出五門",
    "X56n0939_002:0629b06": "耶。",
    "X56n0939_002:0629b07": "問其火宅門其數只然更有別途。答曰又有二門一",
    "X56n0939_002:0629b08": "者大門即一乘教二小側門即二乘教今問出宅只",
    "X56n0939_002:0629b09": "有一門而已何以輒立大小兩門初以三車出火宅",
    "X56n0939_002:0629b10": "竟諸子方乃從父來索車索三既無父唯賜大故知",
    "X56n0939_002:0629b11": "大車於宅外得如何大小俱是宅門若爾宅門即長",
    "X56n0939_002:0629b12": "者之門若即是者出宅之時應當已得大乘教法何",
    "X56n0939_002:0629b13": "故得小四十餘秊方受大化。",
    "X56n0939_002:0629b14": "問曾聞人問經云安穩得出出在子前何故下文云",
    "X56n0939_002:0629b15": "若不時出必為所焚。答曰下文譬云聞已驚入合譬",
    "X56n0939_002:0629b16": "中云為度眾生而生三界大經云譬如長者其家失",
    "X56n0939_002:0629b17": "火從舍而出為諸子故還旋赴救不顧其難佛菩薩",
    "X56n0939_002:0629b18": "亦爾今謂若消却入其理則爾忽不時出佛豈焚耶。",
    "X56n0939_002:0629b19": "問經從舍利弗至從舍出之等其義何耶。答曰分為",
    "X56n0939_002:0629b20": "四段此初從此至出之為大乘果化今謂此始思惟",
    "X56n0939_002:0629b21": "辭用於大如何即云用果化耶況判下文方屬果段",
    "X56n0939_002:0629b22": "二復更思惟至而復狹小為大乘因化今謂此是思",
    "X56n0939_002:0629b23": "惟欲息大化何名因化三從諸子至為火所燒為大",
    "X56n0939_002:0629b24": "乘行化今謂此乃諸子無有大機故云幼稚未有所",
    "X56n0939_002:0629c01": "識如何名為大乘行化又行只是因如何因行以分",
    "X56n0939_002:0629c02": "兩化四從我當為說至所燒害為無悕取大乘之化",
    "X56n0939_002:0629c03": "今謂此是長者為說五濁怖畏之文不名無悕取文",
    "X56n0939_002:0629c04": "也作此消文不順經語故不用之況對四比與前違",
    "X56n0939_002:0629c05": "反。",
    "X56n0939_002:0629c06": "問經從父知諸子至情必樂著為何義耶。答曰正明",
    "X56n0939_002:0629c07": "為說三乘喻此初知機也三乘種性各別故今謂既",
    "X56n0939_002:0629c08": "受大化何以為說三乘故知此三俱非大也若不爾",
    "X56n0939_002:0629c09": "者何故不云為說二耶而次子乃云三車也翫者弄",
    "X56n0939_002:0629c10": "也亦戲也亦翫習也好也當知不受於一唯翫方便",
    "X56n0939_002:0629c11": "之三。",
    "X56n0939_002:0629c12": "問曾聞人問何故與城之中不云先好與車乃言好。",
    "X56n0939_002:0629c13": "答曰車是遍趣行機學可言好城但是息苦非生不",
    "X56n0939_002:0629c14": "名好車是修生城是修顯故車說好城不說之今問",
    "X56n0939_002:0629c15": "車苦應不息城應無趣行車既至宅外豈可不息苦",
    "X56n0939_002:0629c16": "城始勸令入何得不論行故知說城時有好故能入",
    "X56n0939_002:0629c17": "聞說三車時息苦故方好豈可無好言即云無好義",
    "X56n0939_002:0629c18": "見車有好字却置息苦理況復三乘俱為息苦故俱",
    "X56n0939_002:0629c19": "翫好故息苦乘非究竟乘而告之言去知即見是昔",
    "X56n0939_002:0629c20": "日賜三車也三既在昔故非今日等賜一大故婆沙",
    "X56n0939_002:0629c21": "中四階成道同在小部人不思之故令意悞。",
    "X56n0939_002:0629c22": "問曾有人問何故方便品權實理智因果雙彰下之",
    "X56n0939_002:0629c23": "二周理智因果各互偏說。答曰初周根利雙盡玄宗",
    "X56n0939_002:0629c24": "中根一聞微知權實取捨雖辨未識取因故說三車",
    "X56n0939_002:0630a01": "令識一乘之行隱果中之覺寂說因內之智車祕因",
    "X56n0939_002:0630a02": "位之理乘遣修生於種智理微解故智未閑故下根",
    "X56n0939_002:0630a03": "雖聞權實及與智果果理猶迷更彰理有假真說本",
    "X56n0939_002:0630a04": "令其取捨隱果中之智品藏因位之雙嚴應機不同",
    "X56n0939_002:0630a05": "三周少異今謂文辭至美於理未彰譬中初敘三車",
    "X56n0939_002:0630a06": "權也後與一大實也三車敘昔一大在今豈非譬中",
    "X56n0939_002:0630a07": "俱說三一各賜諸子諸子各乘遊於四方因也直至",
    "X56n0939_002:0630a08": "道場果也其車高廣理也有大白牛智也長者為說",
    "X56n0939_002:0630a09": "教也各得遊戲行也具遊四方位也果即覺寂何隱",
    "X56n0939_002:0630a10": "之有車從理立安祕之耶中根具聞此之四法下根",
    "X56n0939_002:0630a11": "三聽四法彌精豈以言之廣略便以增減判之事似",
    "X56n0939_002:0630a12": "稍殊於理不異不爾則不名三周若前後增減乃成",
    "X56n0939_002:0630a13": "一周何謂為三周謂周迊即三迊說入於人理等況",
    "X56n0939_002:0630a14": "復三周俱說於教不可巳於教下所詮故知四文一",
    "X56n0939_002:0630a15": "不可廣故請後學開眼思之。",
    "X56n0939_002:0630a16": "問曾聞有人於此立五問云何為五。答一問云智中",
    "X56n0939_002:0630a17": "有虗實三種並名車理中有假真城名遍三種何故",
    "X56n0939_002:0630a18": "大涅槃不名為城名寶所二問二乘學智果智果分",
    "X56n0939_002:0630a19": "羊鹿二乘學滅果滅果城應二三問何故城嶮而車",
    "X56n0939_002:0630a20": "在門外四問何故車則云遊戲而城云安穩五問何",
    "X56n0939_002:0630a21": "故化城勸前進今車云速出彼亦具有答答還不盡",
    "X56n0939_002:0630a22": "理是故不能述今謂凡設問者必須使答能破大疑",
    "X56n0939_002:0630a23": "方可置問若不爾者虗增費辭且如初問智中虗實",
    "X56n0939_002:0630a24": "為從何處得虗實名耶良由不分菩薩殊四階不名",
    "X56n0939_002:0630b01": "為實理中有假真真名無簡判聲聞證真實一切教",
    "X56n0939_002:0630b02": "皆然如何說無真而獨稱為假城名遍三種三種並",
    "X56n0939_002:0630b03": "在昔是故大涅槃須別名寶渚不分大小殊故有如",
    "X56n0939_002:0630b04": "斯問智果從人分滅果從理一道理必須然何勞設",
    "X56n0939_002:0630b05": "此問從人以論理理亦隨人異智果從義同智果亦",
    "X56n0939_002:0630b06": "無二城未出二死二死未安穩車從分段出是故須",
    "X56n0939_002:0630b07": "云外城從分段說城亦三百外車無二死說車亦名",
    "X56n0939_002:0630b08": "在嶮不了相望殊徒勞設此問車能運諸子出苦名",
    "X56n0939_002:0630b09": "遊戲城從息勞苦故得名安穩城既息苦已城中亦",
    "X56n0939_002:0630b10": "遊戲車已出流轉車亦名安穩守名迷於義是故生",
    "X56n0939_002:0630b11": "此問城從已入邊故勸更前進車從未上義是故勸",
    "X56n0939_002:0630b12": "速出速出望離苦前進投寶所所望永不同何須作",
    "X56n0939_002:0630b13": "此問。",
    "X56n0939_002:0630b14": "問經從爾時諸子至爭出火宅何等義耶。答曰子免",
    "X56n0939_002:0630b15": "難也稱悅三乘所忻心故今謂此亦三乘在昔之文",
    "X56n0939_002:0630b16": "免難三乘與賜一乘若是一者出宅之時即是得大",
    "X56n0939_002:0630b17": "何須更云願賜我等三種寶車既云各各各各即是",
    "X56n0939_002:0630b18": "三乘俱出俱索俱無故須等賜故知昔三俱非一乘",
    "X56n0939_002:0630b19": "所以節節點出文者執者重故迷除遠故故子消於",
    "X56n0939_002:0630b20": "長者歡喜之文亦云父遂心安離灾度難名曰安穩",
    "X56n0939_002:0630b21": "出宅三乘並觀四諦故云四衢故知並觀即皆在昔",
    "X56n0939_002:0630b22": "所以小衍兩乘諦別觀別行別位別惑別果別如何",
    "X56n0939_002:0630b23": "俱出俱觀俱得安穩並從索車即云但是會二歸一",
    "X56n0939_002:0630b24": "言大不須會必無是理又云大乘之人已入初地得",
    "X56n0939_002:0630c01": "無生忍住大涅槃伏諸煩惱離分段死名露地坐無",
    "X56n0939_002:0630c02": "隨礙也今問俱出俱坐何得大乘獨入初地準於瓔",
    "X56n0939_002:0630c03": "珞華嚴仁王並離二死破障真如微細無明方入初",
    "X56n0939_002:0630c04": "地如何伏諸煩惱但離分段得入初地若三乘共位",
    "X56n0939_002:0630c05": "初乾慧地伏尚未極何能斷耶若也俱坐之處與二",
    "X56n0939_002:0630c06": "乘同菩薩獨得初地名者二乘迴心即應入地何以",
    "X56n0939_002:0630c07": "乃云始入信心。",
    "X56n0939_002:0630c08": "問經從時諸子等至願時賜與此為何義。答曰此分",
    "X56n0939_002:0630c09": "為四初諸子索三二但與一三釋成父志四越子本",
    "X56n0939_002:0630c10": "心今謂此亦三在昔文乘三方便出被斥俱失三是",
    "X56n0939_002:0630c11": "故俱詣父索昔所許三昔三既俱虗故俱父不與故",
    "X56n0939_002:0630c12": "知於昔大小外方乃等賜一妙乘又云二乘出宅求",
    "X56n0939_002:0630c13": "證諸法名索羊鹿菩薩之人依於本論初地已上雖",
    "X56n0939_002:0630c14": "離分段未證解脫不名入城不疲倦故不入無餘是",
    "X56n0939_002:0630c15": "故不說菩薩入城今謂若言初地已入平等法界海",
    "X56n0939_002:0630c16": "何以而言未入城若未入城猶在分段豈可伏惑能",
    "X56n0939_002:0630c17": "離分段縱以法執為惑亦不應言伏能入地若爾與",
    "X56n0939_002:0630c18": "小不同亦不俱坐又曰無住涅槃亦息分段縱名入",
    "X56n0939_002:0630c19": "城不乖道理若也無住是大涅槃豈同二乘入於化",
    "X56n0939_002:0630c20": "城則大顛倒焉不乖理況復取菩薩不入化城為正",
    "X56n0939_002:0630c21": "義者為入城已更入生死名為不入為由有惑故不",
    "X56n0939_002:0630c22": "入耶若由有惑還同凡夫尚在宅內何關無住大涅",
    "X56n0939_002:0630c23": "槃耶却入生死亦不得名不入化城。",
    "X56n0939_002:0630c24": "問曾有人問三乘俱出分段苦二乘獨稱入化城大",
    "X56n0939_002:0631a01": "子亦應俱出苦亦應相與入化城。答曰大子無倦不",
    "X56n0939_002:0631a02": "厭苦亦離生死故出宅今謂三十四心前為惑潤生",
    "X56n0939_002:0631a03": "故未離生死信知道樹前未曾出火宅若也大菩薩",
    "X56n0939_002:0631a04": "應不住二死亦不住無明如何未斷惑名為不厭生。",
    "X56n0939_002:0631a05": "問曾有人問若大不入城何故亦上車二子若入城",
    "X56n0939_002:0631a06": "何故不上車。答曰厭苦求息故入城大不厭苦故不",
    "X56n0939_002:0631a07": "入見息止處故說二是故明大不入城今謂問中自",
    "X56n0939_002:0631a08": "乖理如何令他答三乘俱出宅出宅即入城俱出俱",
    "X56n0939_002:0631a09": "索車云何上不上二子不上車應當仍在宅菩薩不",
    "X56n0939_002:0631a10": "斷惑何曾云上車二乘已斷惑却云不上車大小既",
    "X56n0939_002:0631a11": "顛倒於理難消通答中云大不厭苦不入城若不入",
    "X56n0939_002:0631a12": "城車豈上又問門外設三車車中許有三中路設化",
    "X56n0939_002:0631a13": "城何因但設二答曰車本對大因門外三車設權城",
    "X56n0939_002:0631a14": "對實果中路化城施今謂徒立此問答義亦不相應",
    "X56n0939_002:0631a15": "小車對大因車應但有二權二對實一化城應有三",
    "X56n0939_002:0631a16": "況復文中城導師云化一亦更有人置多問答殊無",
    "X56n0939_002:0631a17": "別旨誑制文言只見煩辭不申經意又曰索車不索",
    "X56n0939_002:0631a18": "城等今問車對賜大初是故得有索城中始初入云",
    "X56n0939_002:0631a19": "何即云索車據初說時車亦無索語城唯說化事非",
    "X56n0939_002:0631a20": "實亦須索依義不依語何為當守株。",
    "X56n0939_002:0631a21": "問大車以何為體。答曰果車以後得智為體因車以",
    "X56n0939_002:0631a22": "妙觀察智平等性智中種智為體今謂智有四別何",
    "X56n0939_002:0631a23": "義取三而棄於一況果因體別雖從因成不至於果",
    "X56n0939_002:0631a24": "若不至於果體應殊況復智是白牛全非車體若是",
    "X56n0939_002:0631b01": "白牛尚不應替經云遊於四方直至道場豈乘因牛",
    "X56n0939_002:0631b02": "不至於果中路迴換因果二耶況復因體亦不應別",
    "X56n0939_002:0631b03": "別非體故如何二智而為車體縱云二智各取種智",
    "X56n0939_002:0631b04": "又亦應問二智既不同其中種智云何不別二智種",
    "X56n0939_002:0631b05": "智如其各別別相如何故知種智所照雖殊能照不",
    "X56n0939_002:0631b06": "別故所引經究竟皆得一切種智故知皆得只是一",
    "X56n0939_002:0631b07": "種不應分於兩種智也。又云今取後得智為車體根",
    "X56n0939_002:0631b08": "智為白牛今謂車體本不動牛動故車動根本智不",
    "X56n0939_002:0631b09": "動後得方有動如何以不動却能引於動是則只成",
    "X56n0939_002:0631b10": "兩牛相牽未有車體車體在理理無去來由智證體",
    "X56n0939_002:0631b11": "智有淺深故知白牛從始至末車體本來未曾去住",
    "X56n0939_002:0631b12": "又云同涅槃及以勝鬘唯取真如而為車體今謂涅",
    "X56n0939_002:0631b13": "槃勝鬘一乘若異容可車體彼此不同若一乘同前",
    "X56n0939_002:0631b14": "義自壞今亦問云真如體唯一如何云各賜真如無",
    "X56n0939_002:0631b15": "去來如何至道場真如無遲疾何故疾如風若由牛",
    "X56n0939_002:0631b16": "所引引即通初後如何後得智及以根本智從初至",
    "X56n0939_002:0631b17": "後耶又問真如與二智為一為異耶若同無能所若",
    "X56n0939_002:0631b18": "別非境智如是妨甚多請為通斯旨。",
    "X56n0939_002:0631b19": "問若得車時位在何處。答曰頓悟大乘從初發心雖",
    "X56n0939_002:0631b20": "亦是車今取八地已去不退因行七地已前猶分段",
    "X56n0939_002:0631b21": "故今問今賜一乘豈唯不退初聞一句亦與授記況",
    "X56n0939_002:0631b22": "七地分段尚是共乘共乘六地同羅漢故華嚴初住",
    "X56n0939_002:0631b23": "已得法身若得法身即除二死復過行向得入七地",
    "X56n0939_002:0631b24": "如何六地仍在分段何故引論大乘入地證無生忍",
    "X56n0939_002:0631c01": "無生忍位豈更有退言七地退此應不然若言頓悟",
    "X56n0939_002:0631c02": "須取八地與初地伏惑能離分段復大相違至八方",
    "X56n0939_002:0631c03": "悟何名為頓又引下文不退菩薩今謂此由前文不",
    "X56n0939_002:0631c04": "知之人亦有不退故今不退亦合悉入若此法華唯",
    "X56n0939_002:0631c05": "為不退諸菩薩者只合在於法性土說不應住此娑",
    "X56n0939_002:0631c06": "婆界中令諸眾生開示悟入若獨入地及不退者則",
    "X56n0939_002:0631c07": "隨喜功德法師功德提婆達多並是凡夫為經所棄",
    "X56n0939_002:0631c08": "佛已取之何以棄之。",
    "X56n0939_002:0631c09": "問其車高廣齊至何處。答曰佛種智體高於三界今",
    "X56n0939_002:0631c10": "謂若佛種智只高三界此與羅漢種智出宅二乘何",
    "X56n0939_002:0631c11": "別故知止是四階之果會二歸此斯言不虗。",
    "X56n0939_002:0631c12": "問曾聞古釋丹枕者是涅槃也有人非之。何者既在",
    "X56n0939_002:0631c13": "車上明非涅槃乃取滅定而為丹枕今問既在大乘",
    "X56n0939_002:0631c14": "車內何有小乘定耶滅定不動安隨車運。",
    "X56n0939_002:0631c15": "問云何名為其疾如風。答曰初地已上能速進修觀",
    "X56n0939_002:0631c16": "空觀有不稽留故今謂得車之時已入八地乘車疾",
    "X56n0939_002:0631c17": "進却初地耶況觀空有全未見於平等中理第一義",
    "X56n0939_002:0631c18": "諦菩薩偏有二乘偏空二俱不名平等大運若也雙",
    "X56n0939_002:0631c19": "觀即是瓔珞十迴向位前何故云七地猶退退則不",
    "X56n0939_002:0631c20": "名其疾如風如風乃是進中之極理既不立何可依",
    "X56n0939_002:0631c21": "耶。",
    "X56n0939_002:0631c22": "問經從所以者何至諸子其義何耶。答曰此釋賜所",
    "X56n0939_002:0631c23": "以匱者乏盡也以此一乘假設遍授一佛國土五道",
    "X56n0939_002:0631c24": "眾生有性無性及以定性尚不匱乏何況唯與有大",
    "X56n0939_002:0632a01": "乘性者及不定性佛之真子恐不足耶今謂若以五",
    "X56n0939_002:0632a02": "道無性定性同為一類若定性不記即名為匱若不",
    "X56n0939_002:0632a03": "記三類五道何辠若不記五道又亦無分人若無分",
    "X56n0939_002:0632a04": "經為化誰身子記後天龍八部及四眾等為是何耶",
    "X56n0939_002:0632a05": "故知不匱正與經會若定性不與何須況耶況經文",
    "X56n0939_002:0632a06": "中只云一國即以無性定性加之故知經云一性一",
    "X56n0939_002:0632a07": "種不須專輒改換加足。",
    "X56n0939_002:0632a08": "問經從是時諸子至非本所望其義何耶。答曰既云",
    "X56n0939_002:0632a09": "各乘明知各得不同化城眾共同入今謂化城從人",
    "X56n0939_002:0632a10": "亦是各得大車從法豈不同耶故知城語雖同亦是",
    "X56n0939_002:0632a11": "各得城若共入即名為同三乘同入亦名為同菩薩",
    "X56n0939_002:0632a12": "乃與二乘同證菩薩何故獨不會耶故知纔見各各",
    "X56n0939_002:0632a13": "之言即作各各之釋若各各者其車無量無量何故",
    "X56n0939_002:0632a14": "云賜一車會一之言便為無用由迷各各言而亡等",
    "X56n0939_002:0632a15": "一之語故知化城息處說二大車咸證一乘豈可以",
    "X56n0939_002:0632a16": "各共之言而分大小。",
    "X56n0939_002:0632a17": "問經從舍利弗至非虗妄其義何耶。答曰凡夫離欲",
    "X56n0939_002:0632a18": "伏諸煩惱名免火難離三惡苦名全軀命未免人天",
    "X56n0939_002:0632a19": "名為火宅今謂此是以小況大長者問云先三後一",
    "X56n0939_002:0632a20": "非虗妄耶何得乃以人天不虗為答只云乃至不與",
    "X56n0939_002:0632a21": "最小一車猶不虗妄不云不與人天猶不虗妄若爾",
    "X56n0939_002:0632a22": "何得下釋從世尊已下文云況得大乘而成虗妄。",
    "X56n0939_002:0632a23": "問經從大慈大悲去其義如何。答曰合年邁衰老老",
    "X56n0939_002:0632a24": "人之相愍念逾深今謂慈悲入惡同事利生乃示稚",
    "X56n0939_002:0632b01": "小之形安得現於老相。",
    "X56n0939_002:0632b02": "問八苦等相其義如何。答曰委在婆沙俱舍正法念",
    "X56n0939_002:0632b03": "大涅槃等今謂示廣實爾然須說意此中點示今昔",
    "X56n0939_002:0632b04": "始末何暇妄論八苦等相。",
    "X56n0939_002:0632b05": "問經從舍利弗至雖復身手有力乃至珍寶大車其",
    "X56n0939_002:0632b06": "義何耶。答曰但以言說方便勸勉濟度諸子火宅已",
    "X56n0939_002:0632b07": "後方乃與一大乘今謂既云後與一大驗知昔三非",
    "X56n0939_002:0632b08": "一故釋今經不分今昔三一同異何能免悞。",
    "X56n0939_002:0632b09": "問經從而作是言至無所依求為何義耶。答分四初",
    "X56n0939_002:0632b10": "勸厭三界二勸取三乘三引己為證四歎乘勝德今",
    "X56n0939_002:0632b11": "謂厭於三界勸取三乘故知三乘並治三界大乘與",
    "X56n0939_002:0632b12": "小並厭並忻同時勸取即是四階成道菩薩亦可取",
    "X56n0939_002:0632b13": "於共乘菩薩豈大菩薩與二同厭又引三皆同證已",
    "X56n0939_002:0632b14": "為是誰何處同證何經何位若華嚴經毗盧遮那豈",
    "X56n0939_002:0632b15": "與二乘同厭同取況復並云如來以是方便誘進眾",
    "X56n0939_002:0632b16": "生是則勸三乘俱是誘進所歎三乘與二乘一何曾",
    "X56n0939_002:0632b17": "異於菩薩別耶故下三人皆言出宅他不見此奈何",
    "X56n0939_002:0632b18": "奈何。又曰言保任者保當也信也任亦保也安也可",
    "X56n0939_002:0632b19": "也持也今謂保任之言通三乘不若其通者安有別",
    "X56n0939_002:0632b20": "途若有別途安可信也。",
    "X56n0939_002:0632b21": "問經云緣覺乘中云自然智其相云何。答曰不求與",
    "X56n0939_002:0632b22": "佛同時出世非見佛已方得果故有經云釋迦出世",
    "X56n0939_002:0632b23": "五百獨覺從山中出來至佛所仁王經中有獨覺眾",
    "X56n0939_002:0632b24": "先成道已後遇世尊非如聲聞佛處得道瑜伽論云",
    "X56n0939_002:0632c01": "或觀待緣而證聖果名為緣覺即觀十二因緣而超",
    "X56n0939_002:0632c02": "證果華嚴云菩薩在兜率天將下生時有十相現第",
    "X56n0939_002:0632c03": "三相云右手出光明名嚴淨世界於大千中若獨覺",
    "X56n0939_002:0632c04": "人遇光即便入滅若不入者光力移之此異緣覺也",
    "X56n0939_002:0632c05": "若聲聞解脫分作獨覺者可得百劫入四善根作獨",
    "X56n0939_002:0632c06": "覺者乃成部行小故也。",
    "X56n0939_002:0632c07": "問經云於一佛乘分別說三何以於一而說三耶。答",
    "X56n0939_002:0632c08": "由上所說得道因緣於一乘體分別說有三教不同",
    "X56n0939_002:0632c09": "於一極果說有三因實無三體三乘極也今問若唯",
    "X56n0939_002:0632c10": "二權但只應云無二體極何故皆云無三極耶何不",
    "X56n0939_002:0632c11": "經云於一佛乘分別說二。",
    "X56n0939_002:0632c12": "問經云其宅久故三界無常安得久故。答曰猶如幻",
    "X56n0939_002:0632c13": "事名為久故今問幻事鯈忽豈得久故既云無常安",
    "X56n0939_002:0632c14": "得如幻。",
    "X56n0939_002:0632c15": "問何名頓弊。答曰非漸漸滅名為頓弊今謂三界成",
    "X56n0939_002:0632c16": "壞是漸非頓況此之頓是頓乏頓非漸頓頓如何乃",
    "X56n0939_002:0632c17": "作頓漸釋耶故公羊傳云行頓者進退出頓以實下",
    "X56n0939_002:0632c18": "此意云行時膝脛下虗不實名為頓乏。",
    "X56n0939_002:0632c19": "問經云墻壁等文字義如何。答曰圮普美反坼裂也",
    "X56n0939_002:0632c20": "阤池爾反說文云奪衣作褫切韻山崩曰陊玉篇析",
    "X56n0939_002:0632c21": "薪隨木理曰掟或為[豸*虎]不知所從今應作阤今謂釋",
    "X56n0939_002:0632c22": "此字義但依應法師經音自有數訓。",
    "X56n0939_002:0632c23": "問聞有人言有人是誰。答曰聞有二義一自他影彰",
    "X56n0939_002:0632c24": "故不自見眾生沒苦亦聞三世佛所傳說親疎相顯。",
    "X56n0939_002:0633a01": "問先因遊戲等其義何耶。答曰背理乖真義名來入",
    "X56n0939_002:0633a02": "非先出故今始名入斯釋得理仍闕事釋今謂大通",
    "X56n0939_002:0633a03": "佛所發菩提心義之言出退大流轉義之如入對彼",
    "X56n0939_002:0633a04": "理解事理具足二解之中寧可存事豈可唯理而失",
    "X56n0939_002:0633a05": "於事。",
    "X56n0939_002:0633a06": "問經云吾為汝等造作此車車為何造。答涅槃寶所",
    "X56n0939_002:0633a07": "無為本有不云我作車是菩提有為之體所以言作",
    "X56n0939_002:0633a08": "牛車種智從教行生羊鹿二車名教施設故並云作",
    "X56n0939_002:0633a09": "雖並是作牛車作體羊鹿作名今問經文直云此三",
    "X56n0939_002:0633a10": "皆作誰分名體強為別之三車俱作非本有真如大",
    "X56n0939_002:0633a11": "車無邊不匱咸知諸子本有故開眾生本有理佛知",
    "X56n0939_002:0633a12": "見聞名乃能進行從證並契真如涅槃無別。",
    "X56n0939_002:0633a13": "問諸子聞說至離諸苦難為何義耶。答曰互相勸勉",
    "X56n0939_002:0633a14": "馳走而出今問自爾已前二乘曾無勸諸菩薩令出",
    "X56n0939_002:0633a15": "三界而云互相但三俱到空地坐耳俱到既同與不",
    "X56n0939_002:0633a16": "斷惑菩薩為妨但知三乘須會而不知與菩薩為妨",
    "X56n0939_002:0633a17": "自法華經前一切菩薩無有過於聲聞位耶若有過",
    "X56n0939_002:0633a18": "者云何俱出亦無菩薩始初發心未能出耶。",
    "X56n0939_002:0633a19": "問何名到於空地。答曰隨其所應離於三障處二空",
    "X56n0939_002:0633a20": "地即二無學及初地也今問二無學位與地同耶初",
    "X56n0939_002:0633a21": "地為即具二空耶七地有退為住何空仍齊二乘空",
    "X56n0939_002:0633a22": "安得別其位既齊二空應等菩薩百劫未曾斷惑如",
    "X56n0939_002:0633a23": "何初地即證二空況四階之初乃至百劫三十四心",
    "X56n0939_002:0633a24": "都不曾聞十地之號如何專輒將十地位釋四階耶",
    "X56n0939_002:0633b01": "若其無別釋於婆沙俱舍等文得將十地向行住名",
    "X56n0939_002:0633b02": "用消釋不若不得者如何不別。",
    "X56n0939_002:0633b03": "問諸子至四面俱起其義何耶。答曰善根難起名為",
    "X56n0939_002:0633b04": "生育甚難今謂為指何處為初生育但著生育之言",
    "X56n0939_002:0633b05": "而不明其大小若以結緣而為生育久已曾生不名",
    "X56n0939_002:0633b06": "難起若以理性而為諸子本來自生誰論其起生論",
    "X56n0939_002:0633b07": "生子育在善根生已入火良由不畏不畏乃由闕於",
    "X56n0939_002:0633b08": "善根因育根生故云生育。",
    "X56n0939_002:0633b09": "問經從爾時諸子至三種寶車其為何理耶。答曰頌",
    "X56n0939_002:0633b10": "諸子索三今謂諸表非一故三俱索二乘之人被斥",
    "X56n0939_002:0633b11": "無實是故即索先所許車菩薩既實何須亦索索即",
    "X56n0939_002:0633b12": "非實驗三俱權故下文云以是方便為說三乘何故",
    "X56n0939_002:0633b13": "不云以是方便為說第二若第三耶。",
    "X56n0939_002:0633b14": "問經云見有讀誦書持經者等為有幾人。答曰此成",
    "X56n0939_002:0633b15": "四人於此四人起於四惡謂輕賤憎嫉今問與餘經",
    "X56n0939_002:0633b16": "何別而獨此經不得輕賤等耶。",
    "X56n0939_002:0633b17": "問此所墮苦為幾趣攝。答曰此中前文明五趣義六",
    "X56n0939_002:0633b18": "門分別已說三門三門在此更為分別今謂前之三",
    "X56n0939_002:0633b19": "門已四五紙今更三門復應不少只是處所果報壽",
    "X56n0939_002:0633b20": "量等耳故請止之妨論要旨。",
    "X56n0939_002:0633b21": "問經從若狗野干去分為幾法。答曰應為十果始從",
    "X56n0939_002:0633b22": "[乞*頁]瘦至死被瓦石於野干身自四惡果一疥癩二無",
    "X56n0939_002:0633b23": "一目三打擲四致死蟒身五果一身大二聾三騃騃",
    "X56n0939_002:0633b24": "者癡也四無足五小蟲食應作咂字子合反若作唼",
    "X56n0939_002:0633c01": "者鳥食。",
    "X56n0939_002:0633c02": "問經若得為人至無所依怙如何分節。答曰此中十",
    "X56n0939_002:0633c03": "頌得惡人果有二初七行有惡報後三行無善果初",
    "X56n0939_002:0633c04": "中四初三頌惡形次一頌無依次二頌薄祐次一頌",
    "X56n0939_002:0633c05": "橫羅其殃初文有十七果一鈍二痤三醜四癵癵手",
    "X56n0939_002:0633c06": "拘也五躄躄足拘也六盲七聾八傴傴脊曲也九人",
    "X56n0939_002:0633c07": "皆不信十口氣臭十一鬼著十二貧窮十三下賤十",
    "X56n0939_002:0633c08": "四他使十五多病十六痟瘦十七無怙或開瘦成十",
    "X56n0939_002:0633c09": "八雖親附人下二果若修醫道下二果抄掠者強取",
    "X56n0939_002:0633c10": "物也竊祕取也次從如斯罪人下頌無善果有三一",
    "X56n0939_002:0633c11": "頌不見佛一頌不聞法一頌常根缺無數劫至諸根",
    "X56n0939_002:0633c12": "不具頌八難也初頌有一佛前佛後難第二六難地",
    "X56n0939_002:0633c13": "獄畜生餓鬼北洲長壽天為生難處世智辯聰難為",
    "X56n0939_002:0633c14": "狂聾心亂永不聞法今謂世智辯聰不必狂聾心亂",
    "X56n0939_002:0633c15": "亦非永不聞法但聞而不受第三一頌諸根不具合",
    "X56n0939_002:0633c16": "八難也今謂一往似具亦未全當但只依經自成惡",
    "X56n0939_002:0633c17": "果何須苦將對八難耶若得為人下四頌惡人果有",
    "X56n0939_002:0633c18": "四一頌惡嚴一頌惡服半頌惡狀一頌半惡行啞字",
    "X56n0939_002:0633c19": "非說文大笑聲耳若有利根下一頌半分為六德一",
    "X56n0939_002:0633c20": "利根二智慧三明了四多聞五強識六為說法華今",
    "X56n0939_002:0633c21": "謂此不須開以為六德開亦無失若人曾見下十頌",
    "X56n0939_002:0633c22": "六度初一行半頌曾施者今謂諸善德本豈獨施耶",
    "X56n0939_002:0633c23": "一頌進可然一頌半定習者離愚兼慧又三頌戒者",
    "X56n0939_002:0633c24": "亦未全然以初一頌通論親近善友非專戒也若見",
    "X56n0939_002:0634a01": "佛子下一頌半恐是戒耳若人無嗔下一頌半忍者",
    "X56n0939_002:0634a02": "此稍可爾次復有佛子下二頌慧者亦或可爾若有",
    "X56n0939_002:0634a03": "比丘至可為說者善戒經云內學大乘若未究竟不",
    "X56n0939_002:0634a04": "得學餘乘餘明若內學究竟於日日中二分一分學",
    "X56n0939_002:0634a05": "內一分學餘況此中不許學餘經一偈今謂但依梵",
    "X56n0939_002:0634a06": "網不許捨大而學於小乃至今經須依安樂行也。",
    "X56n0939_002:0634a07": "○釋信解品",
    "X56n0939_002:0634a08": "初明來意有二一鶖子聞上根而喜領四人中品承",
    "X56n0939_002:0634a09": "喻曉而開悟若準七譬應依論文今謂論文自是一",
    "X56n0939_002:0634a10": "途已前說。",
    "X56n0939_002:0634a11": "問何名信解。答一除疑名信破迷名解四人昔疑自",
    "X56n0939_002:0634a12": "不作佛今謂夫疑緣兩境或作不作迦葉頭陀精進",
    "X56n0939_002:0634a13": "第一昔於何處生此疑耶若引在座身體疲懈為在",
    "X56n0939_002:0634a14": "何座而生疲懈言疲懈者策而不進懈故生疲名為",
    "X56n0939_002:0634a15": "疲懈昔於何教策令發心而稱疲懈不肎修於菩薩",
    "X56n0939_002:0634a16": "行耶二信除不信解破不解昔即解三而不信一或",
    "X56n0939_002:0634a17": "復信三而不解一今亦解一而亦信三解三而亦信",
    "X56n0939_002:0634a18": "一心淨復知故名信解能入之心曰信解乃所達之",
    "X56n0939_002:0634a19": "理明解深信淺初後並說今問二乘之人只應當教",
    "X56n0939_002:0634a20": "自云昔日論信論解云何言三若言三人學解名為",
    "X56n0939_002:0634a21": "昔日解三信三何故復以三一對說若三皆昔解三",
    "X56n0939_002:0634a22": "信三二乘於昔何處教中解三而不信一信三而不",
    "X56n0939_002:0634a23": "解一等耶鹿苑則自知已教淨名之中雖聞一如聾",
    "X56n0939_002:0634a24": "如盲般若之中雖復信一而無悕取何嘗將於三乘",
    "X56n0939_002:0634b01": "與一對為信解互有闕耶況若解三豈能知一解一",
    "X56n0939_002:0634b02": "方乃知三況復不知三是一外之三為復一內之三",
    "X56n0939_002:0634b03": "一復為是三外之一為是即三之一若三外一昔亦",
    "X56n0939_002:0634b04": "曾聞而無互信互解之理若三內一與今法華其相",
    "X56n0939_002:0634b05": "何別若言法華即是三內之一何故令其捨權取實",
    "X56n0939_002:0634b06": "若權即實捨權即是捨實故也即一之三準例以說",
    "X56n0939_002:0634b07": "故知信解具足即是一三不二若二即是信解未周。",
    "X56n0939_002:0634b08": "又曰信顯由他解明自悟今謂從他若唯信無解自",
    "X56n0939_002:0634b09": "悟若唯解無信故信解二俱不成故但由他令我信",
    "X56n0939_002:0634b10": "解又曰以四句料簡根鈍正見信而不解利根邪見",
    "X56n0939_002:0634b11": "解而不信利根正見亦信亦解鈍根邪見不信不解",
    "X56n0939_002:0634b12": "今問見體如何信相深淺若邪在外道不應對今互",
    "X56n0939_002:0634b13": "論有無故外道見鹿苑久亡佛法之信昔日先具如",
    "X56n0939_002:0634b14": "何用之以釋今品又曰凡夫信而未解十地證而已",
    "X56n0939_002:0634b15": "信地前趣入由信而解一闡提輩不信不解今謂闡",
    "X56n0939_002:0634b16": "提亦是解而不信若以第二句為今品名二乘迴心",
    "X56n0939_002:0634b17": "始在初信尚未入住況復乃至初地九地當知即屬",
    "X56n0939_002:0634b18": "信而無解何能釋成今品目耶。",
    "X56n0939_002:0634b19": "問經從但念空無相者其義如何。答曰是說般若時",
    "X56n0939_002:0634b20": "今問般若之中空等三昧如何取異小乘中三若還",
    "X56n0939_002:0634b21": "只是小乘中三昔日已聞何不只云鹿苑之三而告",
    "X56n0939_002:0634b22": "云般若若異者何殊法華安樂行中觀一切法空如",
    "X56n0939_002:0634b23": "實相若不異者昔於般若先已聞之何須三請更欲",
    "X56n0939_002:0634b24": "聞也又云我從昔來所得慧眼未曾得聞如是之經",
    "X56n0939_002:0634c01": "故所領法異豈同法華若同法華則已會權應已授",
    "X56n0939_002:0634c02": "記何故昔聞而不與記又若聞今經無別勝法但與",
    "X56n0939_002:0634c03": "授記異諸經者何故今經更說三周以被三根但須",
    "X56n0939_002:0634c04": "直與其記而已故今復問會與不會其相何別既將",
    "X56n0939_002:0634c05": "十六行對三三昧故知正是小乘三空若是小乘者",
    "X56n0939_002:0634c06": "般若經中斥小如螢何得更有小三空也若言引於",
    "X56n0939_002:0634c07": "小十六行出異解者仍不見有別出大相除此異解",
    "X56n0939_002:0634c08": "唯取般若即有前過故又指云此十六行是小乘觀",
    "X56n0939_002:0634c09": "若大菩提分法四念乃至八正道等亦大今還問言",
    "X56n0939_002:0634c10": "大小四念乃至八正道別相如何不見分別而令後",
    "X56n0939_002:0634c11": "學迷宗本也。",
    "X56n0939_002:0634c12": "問云何名為遊戲神通淨佛國土其相如何。答曰華",
    "X56n0939_002:0634c13": "嚴經十種神通於八相中加第五苦行第七降魔今",
    "X56n0939_002:0634c14": "謂淨土行之神通非八相之神通淨土神通是菩薩",
    "X56n0939_002:0634c15": "行八相乃是果上感應今謂應須具如淨名淨土因",
    "X56n0939_002:0634c16": "果。",
    "X56n0939_002:0634c17": "問出入息利乃遍他國他國者何。答曰生死國也今",
    "X56n0939_002:0634c18": "謂出入言何別息利之相如何故知生死之名既通",
    "X56n0939_002:0634c19": "二死變易又分方便與報盡是菩薩利他之所若只",
    "X56n0939_002:0634c20": "分段諸小菩薩皆悉能作。",
    "X56n0939_002:0634c21": "問經從秊既長大至遇到本國何名本國。答曰未退",
    "X56n0939_002:0634c22": "大前更重見佛今謂若未退大則不應離本發心師",
    "X56n0939_002:0634c23": "未曾相離何名更見又若未退大豈住他國未離生",
    "X56n0939_002:0634c24": "死復非向本復不應云加復窮困求出苦道為求衣",
    "X56n0939_002:0635a01": "食何故後以此文為子長大還本長謂善根智慧增",
    "X56n0939_002:0635a02": "進若其增進則無窮困復於此中開為六位而分此",
    "X56n0939_002:0635a03": "文云一根漸長為習種性二未修福慧為加復窮困",
    "X56n0939_002:0635a04": "今謂既退大已何以不修三輪轉四生為馳騁四方",
    "X56n0939_002:0635a05": "今問若馳四生入惡道不若入惡道何名未退復不",
    "X56n0939_002:0635a06": "應云輪轉四生四規出苦道以求衣食今謂規出苦",
    "X56n0939_002:0635a07": "道以求衣食即是退大何名未退五成聞思慧由種",
    "X56n0939_002:0635a08": "性逼日日生善為漸遊行今問聞思二慧為大為小",
    "X56n0939_002:0635a09": "若小聞思何名未退若大聞思已是本國何名遇向",
    "X56n0939_002:0635a10": "豈於小乘求出苦道而能生於大乘聞思況聞思長",
    "X56n0939_002:0635a11": "即應入修六幸逢佛法遇向本國今謂非意而逢曰",
    "X56n0939_002:0635a12": "遇本未退大何得名遇。",
    "X56n0939_002:0635a13": "問云何名為其父先來求子不得至中止一城。答曰",
    "X56n0939_002:0635a14": "父者化身今問若未退大則未離父子不曾迷何謂",
    "X56n0939_002:0635a15": "為離而令父求云不得若是化身其家不應財寶無",
    "X56n0939_002:0635a16": "量僮僕眾多。",
    "X56n0939_002:0635a17": "問經從時貧窮子至所止之城何耶。答曰內道三乘",
    "X56n0939_002:0635a18": "名為聚落已遊三乘名遊聚落今問若遊三乘乃是",
    "X56n0939_002:0635a19": "大小悉皆具足何須父念又曰所有說法神通之事",
    "X56n0939_002:0635a20": "名為國邑又云或聽法之淺深或神通之勝劣今問",
    "X56n0939_002:0635a21": "未見父前從誰聞法仍覩神通之勝劣兼辨勝劣又",
    "X56n0939_002:0635a22": "曰識眾聖以否臧還至佛法大乘教內名到父城今",
    "X56n0939_002:0635a23": "問若言值小名到父城父城乃是大乘家業若云值",
    "X56n0939_002:0635a24": "小又云未退又云即是中途還逢大乘今謂若云未",
    "X56n0939_002:0635b01": "退何謂還逢又復與前馳騁為妨。",
    "X56n0939_002:0635b02": "問經從未曾向人說如此事其義何耶。答曰我自昔",
    "X56n0939_002:0635b03": "來未曾對眾說我曾教發大乘心今者常念望欲與",
    "X56n0939_002:0635b04": "之今問為退大後為退大前若退大前本未退大何",
    "X56n0939_002:0635b05": "以乃云未曾對眾說曾教大若退大後為過為現若",
    "X56n0939_002:0635b06": "言過去諸聲聞人自爾已前亦未稟小或居外道或",
    "X56n0939_002:0635b07": "在凡夫為不向誰說未曾教若言今世故須應辨諸",
    "X56n0939_002:0635b08": "經差別何得華嚴深密等經並第三時。",
    "X56n0939_002:0635b09": "問經從自念老朽至每憶其子其相何耶。答曰佛道",
    "X56n0939_002:0635b10": "先圓為老朽未化聲聞為無子今問爾前何處未化",
    "X56n0939_002:0635b11": "聲聞爾前復云但教大乘如華嚴中身子見文殊而",
    "X56n0939_002:0635b12": "獲益說方等時第二第三授聲聞記說楞伽時密記",
    "X56n0939_002:0635b13": "聲聞說般若時六十比丘聞法發心及須菩提涕淚",
    "X56n0939_002:0635b14": "悲泣若謂鹿苑已前云未化者此乃未化小乘何處",
    "X56n0939_002:0635b15": "曾談老朽若言佛道先圓為老朽者對此小乘機尚",
    "X56n0939_002:0635b16": "未發何須自念先所證耶況於生死相遇以大化之",
    "X56n0939_002:0635b17": "何以乃言未化聲聞名為無子既未退大乃是猶有",
    "X56n0939_002:0635b18": "菩薩之子何須但念無小子耶乃由不知頓大在初",
    "X56n0939_002:0635b19": "對聲聞人不受大化故使釋義闕此一途則成迴惑",
    "X56n0939_002:0635b20": "何可復論。",
    "X56n0939_002:0635b21": "問經從爾時至住立門側何義理耶。答曰見父驚走",
    "X56n0939_002:0635b22": "身心精進以求出苦為傭賃故非是本心名為遇到",
    "X56n0939_002:0635b23": "今問鹿苑已前尚在外道爾前何曾身心精進而求",
    "X56n0939_002:0635b24": "出苦若未退大復不於小而求出苦若退大後在外",
    "X56n0939_002:0635c01": "道中復無小乘出苦之義又曰以大乘種子近生遠",
    "X56n0939_002:0635c02": "熟子幸初逢於中更值了義大乘名到父舍教詮理",
    "X56n0939_002:0635c03": "果故名為門分聽小修名為門側今謂亦與退不等",
    "X56n0939_002:0635c04": "二義相違又曰小機未會於大名為門側今問向云",
    "X56n0939_002:0635c05": "於大小修名為門側此何以云小乘未會名為門側",
    "X56n0939_002:0635c06": "大小相違。",
    "X56n0939_002:0635c07": "問經從爾時至遙見其父何等義耶。答曰去不退位",
    "X56n0939_002:0635c08": "及真理遙名為遙見今謂此亦與前教詮理違仍未",
    "X56n0939_002:0635c09": "退大何遙之有門側與遙相去幾何四禪為牀何佛",
    "X56n0939_002:0635c10": "所坐無何貪嗔之几為承何佛之足何等剎利圍繞",
    "X56n0939_002:0635c11": "何王。",
    "X56n0939_002:0635c12": "問窮子見父至悔來至此為何義耶。答曰此明却走",
    "X56n0939_002:0635c13": "見者比知非眼見也非智證見聞思比知今謂何以",
    "X56n0939_002:0635c14": "聞思之人見化佛走耶又或以眼見佛大神通名為",
    "X56n0939_002:0635c15": "見勢非己能修能證故懷恐怖今亦問之何以聞思",
    "X56n0939_002:0635c16": "菩薩而不能修化身正當地前所見何足怖耶況復",
    "X56n0939_002:0635c17": "眼見即是證得尚非修慧何怖之耶又云此見化佛",
    "X56n0939_002:0635c18": "淨土之相由勸作佛不能行之故云悔來前文既云",
    "X56n0939_002:0635c19": "馳騁四方復云生死何以此中即云淨土淨土多種",
    "X56n0939_002:0635c20": "何淨土耶若末退大本求作佛何須更勸却云不能。",
    "X56n0939_002:0635c21": "問經云王王等者何耶。答曰法身為王報身為等適",
    "X56n0939_002:0635c22": "云化身那即云法及以報耶爾前何曾於此化身上",
    "X56n0939_002:0635c23": "生法報疑況未說真化何明法報耶。",
    "X56n0939_002:0635c24": "問經云父遙見之至莫復與語者何也。答曰化二乘",
    "X56n0939_002:0636a01": "教發心也今謂經云莫復與語乃是捨教何謂教權",
    "X56n0939_002:0636a02": "況中止淨土那得此化未述退大之時何以忽施小",
    "X56n0939_002:0636a03": "化。",
    "X56n0939_002:0636a04": "問何故名為冷水灑面。答曰勿強將來用二乘權歸",
    "X56n0939_002:0636a05": "戒之教以被其心如冷水灑且令制伏十纏之惑暫",
    "X56n0939_002:0636a06": "息八難之苦得生人天小微厭苦復本所忻名為醒",
    "X56n0939_002:0636a07": "悟今謂人天非伏惑息苦之藥正當十纏八難之時",
    "X56n0939_002:0636a08": "況復人天亦非厭苦況復微厭苦未復所忻所忻之",
    "X56n0939_002:0636a09": "時非關厭苦何更不受大乘之化便即用於小乘之",
    "X56n0939_002:0636a10": "權況復人天俱非小乘權之與實小乘自以照無常",
    "X56n0939_002:0636a11": "等名之為權照真無漏名之為實若不受大即須用",
    "X56n0939_002:0636a12": "小何須但用人天教耶人天復墮無性之限何得更",
    "X56n0939_002:0636a13": "以無性化之或可爾前恐有此化終非冷水灑面之",
    "X56n0939_002:0636a14": "時。",
    "X56n0939_002:0636a15": "問云何名為所以者何至云是我子。答曰令聲聞性",
    "X56n0939_002:0636a16": "遠生近熟名意下劣自德甚大為子所難今問化身",
    "X56n0939_002:0636a17": "正當聲聞所見豈得甚大為小所難。",
    "X56n0939_002:0636a18": "問經從窮子歡喜至以求衣食何耶。答曰彼興小意",
    "X56n0939_002:0636a19": "適本機宜初發小心故云得未曾有於生死中發菩",
    "X56n0939_002:0636a20": "提心名從地起今問放捨乃是大小俱失何名發小",
    "X56n0939_002:0636a21": "從地起已趣於貧里何名發大況上句發小下句即",
    "X56n0939_002:0636a22": "大小在何土大在何時即小即大未習其理此諸聲",
    "X56n0939_002:0636a23": "聞鹿苑已前於何方土遇大小化何以大小二初並",
    "X56n0939_002:0636a24": "設況與貧里放捨相背。",
    "X56n0939_002:0636b01": "問經從爾時長者至無威德者何耶。答曰實無二體",
    "X56n0939_002:0636b02": "設有二教故言密遣方便之教教二乘人故云二人",
    "X56n0939_002:0636b03": "今謂不聞捨淨土之勝質忽現起穢邪之劣形復無",
    "X56n0939_002:0636b04": "息大教之明文即施小教於茲國。",
    "X56n0939_002:0636b05": "問經從其父見子愍而恠之何耶。答曰愍無相好福",
    "X56n0939_002:0636b06": "德恠無求大之心今問小尚未生安恠無大若恠無",
    "X56n0939_002:0636b07": "大二使徒施欲設小乘之儀何須愍無相福種相為",
    "X56n0939_002:0636b08": "佛道之因福德是人天所習小果成就尚無種於相",
    "X56n0939_002:0636b09": "因小志未成何責相福之業。",
    "X56n0939_002:0636b10": "問經從又以他日至汙穢不淨為何義耶。答曰此下",
    "X56n0939_002:0636b11": "身近也即有二義一見子二身同此初見子也除糞",
    "X56n0939_002:0636b12": "已上是遠世解脫滿位已下是近世創以小教入四",
    "X56n0939_002:0636b13": "善根位異前解脫分名為他日今問爾前所居淨土",
    "X56n0939_002:0636b14": "應無小化何以令種解脫分耶況淨土見於化身豈",
    "X56n0939_002:0636b15": "合生於畏避若淨土見畏此土豈安況復種於解脫",
    "X56n0939_002:0636b16": "分善何有除糞之言及以共作之語何得遣二使於",
    "X56n0939_002:0636b17": "他土自身同於此邦何以棄舍那之寂場空指遠世",
    "X56n0939_002:0636b18": "淨土況未明宿世豈輒領前況昔既入於外凡今何",
    "X56n0939_002:0636b19": "全同外道。",
    "X56n0939_002:0636b20": "問經云過是已後心相體信入出無難者何耶。答曰",
    "X56n0939_002:0636b21": "金剛道後成無學已得親近佛識達生空同得見佛",
    "X56n0939_002:0636b22": "今謂二十秊中常令除糞者前云尋與除糞為除糞",
    "X56n0939_002:0636b23": "之始至此文中但指前說何得以尋與之文權屬種",
    "X56n0939_002:0636b24": "解脫分此騰始末方判正除故知判文太成疎遠也。",
    "X56n0939_002:0636c01": "問經從世尊爾時至體此意其義如何。答曰此是示",
    "X56n0939_002:0636c02": "大不悕喻有二初示大後不悕初文云疾者十二秊",
    "X56n0939_002:0636c03": "後眾生惑增佛亦有疾此法華會前知涅槃時近所",
    "X56n0939_002:0636c04": "應度者皆得度訖名知死不久今謂十二秊後惑應",
    "X56n0939_002:0636c05": "漸薄何名惑增現疾是涅槃唱滅之始不應以十二",
    "X56n0939_002:0636c06": "秊後釋之故知既以如來涅槃為終必不得以眾生",
    "X56n0939_002:0636c07": "惑增為疾亦不得云示同苦集此乃通方現生之由",
    "X56n0939_002:0636c08": "耳故十二秊後法華已前凡說幾許大乘經典此等",
    "X56n0939_002:0636c09": "皆是惑薄緣但從若佛久住於世方是現疾之勢耳。",
    "X56n0939_002:0636c10": "問經從其中多少所應取與汝悉知之者何耶。答曰",
    "X56n0939_002:0636c11": "大乘許多二乘許少如來許多菩薩許少無為許多",
    "X56n0939_002:0636c12": "有為許少自利為取利他為與今謂此四不判教時",
    "X56n0939_002:0636c13": "處所便即判云多少取與聲聞之人昔於何處能知",
    "X56n0939_002:0636c14": "大小有為無為自他取與多少等耶若聲聞人於昔",
    "X56n0939_002:0636c15": "已知菩薩及佛自他多少何須至此更請三周而不",
    "X56n0939_002:0636c16": "分判同異得失徒現多釋以惑他人。",
    "X56n0939_002:0636c17": "問經從復經少時至自鄙先心者何耶。答曰般若之",
    "X56n0939_002:0636c18": "後至法華中少長進故故名漸已已解二空其意弘",
    "X56n0939_002:0637a01": "遠名為通泰通謂開達泰謂安泰今問既云般若已",
    "X56n0939_002:0637a02": "後至法華中今法華中與般若中未曾得聞如是之",
    "X56n0939_002:0637a03": "經奚嘗自鄙之言亦通初後與淨名等中乘等於此",
    "X56n0939_002:0637a04": "大乘已如根敗有何別耶既言至法華中已解二空",
    "X56n0939_002:0637a05": "何故乃云始臨初信何故復云實未證得但為決定",
    "X56n0939_002:0637a06": "諸聲聞人令知當得當得已解二言相違若言但解",
    "X56n0939_002:0637a07": "未能證得此與般若中聞解何別。",
    "X56n0939_002:0637a08": "問經從臨欲終時其義何也。答曰法華之後去涅槃",
    "X56n0939_002:0637a09": "時纔有五秊名命終時命昔退大聲聞之子今謂何",
    "X56n0939_002:0637a10": "經說於法華之後去涅槃時但五秊耶若準初命其",
    "X56n0939_002:0637a11": "子即應合在法華經初若法華後五秊之內為說何",
    "X56n0939_002:0637a12": "法於法華前般若融通諸法互入何不於彼會族示",
    "X56n0939_002:0637a13": "子。",
    "X56n0939_002:0637a14": "問伶俜者字義何耶。答上郎丁反下匹丁反俾倉云",
    "X56n0939_002:0637a15": "猶聯翩也亦孤獨貌切韻行不正作竛竮郎丁反普",
    "X56n0939_002:0637a16": "丁反亦作跉[跳兆+丁]即令檉音。",
    "X56n0939_002:0637a17": "問經從忽於是間至是子所知者為何義耶。答曰此",
    "X56n0939_002:0637a18": "告也如佛地論云法華會上不定種性根機成熟應",
    "X56n0939_002:0637a19": "捨分段受變易身迴心向大故言忽於此間會遇得",
    "X56n0939_002:0637a20": "之今謂此論正言捨此至彼若能依之何患議斥既",
    "X56n0939_002:0637a21": "有誠教何須固違云不捨分段漸漸微細以至佛果",
    "X56n0939_002:0637a22": "虗繁紙墨浪費言辭正義若行令後有軌況復論明",
    "X56n0939_002:0637a23": "法華會上正語此會得益之人論云不定性然復應",
    "X56n0939_002:0637a24": "知若定性者於是此定於彼不定八六四二即其人",
    "X56n0939_002:0637b01": "也況八六等教仍是權一切眾生皆當作佛豈法華",
    "X56n0939_002:0637b02": "會一分成故知論捨分段之言涅槃一切之說真有",
    "X56n0939_002:0637b03": "依也是有憑也。",
    "X56n0939_002:0637b04": "問經從往來者眾其義如何。答曰四眾八部往來者",
    "X56n0939_002:0637b05": "眾今謂諸阿羅漢亦為四眾八部所歸依何足以顯",
    "X56n0939_002:0637b06": "大富長者故知羣臣豪族不但四眾八部而已故知",
    "X56n0939_002:0637b07": "若四若八以名通難辨從德從位乃可甄分。",
    "X56n0939_002:0637b08": "問經從爾時長者至注配券疏其義何耶。答曰計算",
    "X56n0939_002:0637b09": "者諸聖作論分別計度諸聖財故今謂淨土何須菩",
    "X56n0939_002:0637b10": "薩作論注記等者諸師作疏修撰文記廣雅云注記",
    "X56n0939_002:0637b11": "也今謂淨土何有諸師作疏。",
    "X56n0939_002:0637b12": "問眇目者何。答曰一目少也視不正也又目匡陷急",
    "X56n0939_002:0637b13": "曰眇眇亦少也今謂何不合譬。",
    "X56n0939_002:0637b14": "問經云薦蓆厚暖為何義耶。答曰無垢稱經四禪為",
    "X56n0939_002:0637b15": "牀座淨命為裍褥今問何以將金粟之牀蓐為作人",
    "X56n0939_002:0637b16": "之薦席若以釋長者師子座之茵蓐此則可然況淨",
    "X56n0939_002:0637b17": "名只云四禪牀座從淨命生何曾淨命為茵蓐耶。",
    "X56n0939_002:0637b18": "○藥艸喻品",
    "X56n0939_002:0637b19": "問此品來意如何。答曰佛法雖同機修有異故說此",
    "X56n0939_002:0637b20": "品今謂此品述成信解信解領譬始終不殊何以將",
    "X56n0939_002:0637b21": "異而述於同只緣昔異令同反更別同令異非但領",
    "X56n0939_002:0637b22": "述差[牙*牙]亦乃開廢乖張論中上慢言無二者恐人一",
    "X56n0939_002:0637b23": "向撥無所會所會即是能會之本於一佛乘分別說",
    "X56n0939_002:0637b24": "三三外無一一外無三今會三歸一三一不二若撥",
    "X56n0939_002:0637c01": "無三還成撥一如眾藥為丸丸即是藥若不信藥豈",
    "X56n0939_002:0637c02": "信於丸存實捨權過亦如是。",
    "X56n0939_002:0637c03": "問更有何途。答曰譬喻品說乘三體一四人領解實",
    "X56n0939_002:0637c04": "一假三今此會門門即阿含教同機異名會其門如",
    "X56n0939_002:0637c05": "說四諦三根俱聞依陰處界緣起三性觀修有異名",
    "X56n0939_002:0637c06": "曰三乘故曰教同而機異也今問教為能詮體為所",
    "X56n0939_002:0637c07": "詮若教體一昔教三異已論一乘何須法華若破若",
    "X56n0939_002:0637c08": "會況論體教能所不成故乘三體一之言在昔三乘",
    "X56n0939_002:0637c09": "共行或在三祇百劫教理對言之若彼兩三對於圓",
    "X56n0939_002:0637c10": "極大小永隔能所天殊如大經云我與彌勒共論世",
    "X56n0939_002:0637c11": "諦五百聲聞謂說真諦故知二乘但知其名而不知",
    "X56n0939_002:0637c12": "義螢光之智無照大千共學之乘預圓妙今既會教",
    "X56n0939_002:0637c13": "而不會機又機異之言為唯藥艸亦在法譬及宿世",
    "X56n0939_002:0637c14": "耶若唯藥艸述領不成述既不成三周天隔況教本",
    "X56n0939_002:0637c15": "被物空教何為是則佛自說同眾生常異用會教為",
    "X56n0939_002:0637c16": "若言同聞四諦三根不同以為例者不同之教非摩",
    "X56n0939_002:0637c17": "訶衍如殃掘云云何名四所謂四諦此聲聞宗非摩",
    "X56n0939_002:0637c18": "訶衍豈得將於會教而不會機將不會機證於會教",
    "X56n0939_002:0637c19": "何況本論但云雨譬不云艸木艸木表異一雨顯同",
    "X56n0939_002:0637c20": "況同是即異而同故使治謗無別經論泯合釋強令",
    "X56n0939_002:0637c21": "乖又論云不離我身是無上義故知不離艸木即是",
    "X56n0939_002:0637c22": "一地由是乃名無上故也。",
    "X56n0939_002:0637c23": "問何名藥艸。答曰治疾神功名藥受潤之形名艸有",
    "X56n0939_002:0637c24": "藥是艸有藥非艸有艸非藥非艸非藥所喻亦爾理",
    "X56n0939_002:0638a01": "教行果俱名為藥今取行藥稟教修生不取餘名不",
    "X56n0939_002:0638a02": "能生長世出世種能生長者俱名為艸但取五乘不",
    "X56n0939_002:0638a03": "取生死惡道種艸今謂大小各有理教行果若以大",
    "X56n0939_002:0638a04": "治小則四俱非藥轉小為大則四俱生長若行獨長",
    "X56n0939_002:0638a05": "而三不長應當小行轉成大行而人仍住小理小果",
    "X56n0939_002:0638a06": "若本已得大理大果則教行二種亦不須長況言行",
    "X56n0939_002:0638a07": "長而稟於教還稟小教行亦無長故知教轉成大其",
    "X56n0939_002:0638a08": "行方長況言長者小轉成大迷轉成悟既存差別當",
    "X56n0939_002:0638a09": "其自位何須增長況復本立經唯為小安得更存人",
    "X56n0939_002:0638a10": "天差別應當亦是為人天耶況復今經云為二乘令",
    "X56n0939_002:0638a11": "其轉小豈直令其但得小耶故知此經唯獨佛乘不",
    "X56n0939_002:0638a12": "須餘釋。",
    "X56n0939_002:0638a13": "問曾聞人問準論此經以雨為譬何故題云藥艸喻",
    "X56n0939_002:0638a14": "耶。答曰論取能潤經取能喻之體以破彼疑今謂能",
    "X56n0939_002:0638a15": "潤是佛之大教所譬是物昔機殊何不云機殊是一",
    "X56n0939_002:0638a16": "教所雨所譬本在於潤同若殊機稟同仍恒各別則",
    "X56n0939_002:0638a17": "未受大化非此中取豈以不受之差用為此品題目",
    "X56n0939_002:0638a18": "若也此品既其差別方便對昔昔教仍存三車一車",
    "X56n0939_002:0638a19": "猶在窮子父子客作不移授記聲聞元來敗種故知",
    "X56n0939_002:0638a20": "窮子所領佛述徒施。",
    "X56n0939_002:0638a21": "問曾聞人問此品亦有二木何不標艸木品耶。答據",
    "X56n0939_002:0638a22": "理實爾今問縱以二木為藥成艸木品此之艸木為",
    "X56n0939_002:0638a23": "是能治為成所治若所治順差別性若成能治則順",
    "X56n0939_002:0638a24": "一雨既存差別此經應更新得小果及人天耶如其",
    "X56n0939_002:0638b01": "無者差別不成若只重敘差別不同何經無之更須",
    "X56n0939_002:0638b02": "此教又云艸寬木狹艸小木大顯通三乘不唯於大",
    "X56n0939_002:0638b03": "顯潤生長不唯成就今謂等作差別艸乃人天二乘",
    "X56n0939_002:0638b04": "大艸仍為菩薩二木雖後後攝於前能攝則寬所攝",
    "X56n0939_002:0638b05": "則狹應云三艸名寬體狹二木名狹體寬又三艸名",
    "X56n0939_002:0638b06": "寬位短二木名狹位長艸通大小人天不應唯小木",
    "X56n0939_002:0638b07": "通大小菩薩名則唯大故此所潤不能顯於差別若",
    "X56n0939_002:0638b08": "言不顯成就此亦不能增長本為成熟豈有長而不",
    "X56n0939_002:0638b09": "成是故文云華艸敷實皆一地所生故知皆以地",
    "X56n0939_002:0638b10": "為成熟若地非成記亦非熟。又云古人有釋云藥者",
    "X56n0939_002:0638b11": "是雨法藥能滋艸者是機所滋生性藥法成機二既",
    "X56n0939_002:0638b12": "雙彰便無難矣文雖不然理亦何爽今謂此釋會理",
    "X56n0939_002:0638b13": "唯小艸木得雨轉為藥王與地冥符同為一揆文體",
    "X56n0939_002:0638b14": "正爾於理復齊故此釋已差別義墮爾若許理然文",
    "X56n0939_002:0638b15": "必順理。又云前譬有所厭火宅所忻三車合譬但可",
    "X56n0939_002:0638b16": "總言此以所潤機殊破彼執一之病故唯以藥為喻",
    "X56n0939_002:0638b17": "今謂若許古釋何須復違譬中以宅對車車宅悉皆",
    "X56n0939_002:0638b18": "敘昔故云三車出於火宅今此藥艸以對地雨艸木",
    "X56n0939_002:0638b19": "敘昔地雨顯今會昔從今功歸地雨義當譬中三一",
    "X56n0939_002:0638b20": "相對今一昔三會昔從今咸皆等賜故知但不可以",
    "X56n0939_002:0638b21": "火宅忻厭例此施開故古人言正當其理得名能所",
    "X56n0939_002:0638b22": "具如向云。",
    "X56n0939_002:0638b23": "問經從爾時世尊至說不能盡其理如何。答曰品文",
    "X56n0939_002:0638b24": "分三初讚印迦葉當知下陳述三品末二頌結成說",
    "X56n0939_002:0638c01": "實今問若其讚印會實及以陳述廢權品後偈文結",
    "X56n0939_002:0638c02": "成說實何以品內專辨不同科文與義其相既殊故",
    "X56n0939_002:0638c03": "知判釋未能稱理所以不可以差而述於會又曰顯",
    "X56n0939_002:0638c04": "彼所言尚未窮德故更自歎佛同長者汝同窮子今",
    "X56n0939_002:0638c05": "謂若以窮子長者顯同理須彼此會實故彼會窮子",
    "X56n0939_002:0638c06": "此存出生水火既殊安可異述。",
    "X56n0939_002:0638c07": "問經從於一切法至一切智地何義耶無。答今謂何",
    "X56n0939_002:0638c08": "不各從艸木而以至於智地故經云於諸法乃至一",
    "X56n0939_002:0638c09": "切智慧又云佛知根緣初與三乘後示佛智眾生不",
    "X56n0939_002:0638c10": "爾何理能知下喻及合皆有此勢今謂遍撿部內無",
    "X56n0939_002:0638c11": "有眾生不爾之文亦無眾生不知之說何以不達論",
    "X56n0939_002:0638c12": "旨判為不會之文正示令其咸知地雨反以不知倒",
    "X56n0939_002:0638c13": "判經文請後學者分明勿謬余雖不慜所承有由。",
    "X56n0939_002:0638c14": "問山川何義。玉篇云山者產也生萬物故川者穿故",
    "X56n0939_002:0638c15": "今謂若釋字義何往不然法相如何。",
    "X56n0939_002:0638c16": "問經從諸樹大小至各有所受其相云何。答此竪長",
    "X56n0939_002:0638c17": "也論說大木不離我身是種子無上大艸之中分大",
    "X56n0939_002:0638c18": "小樹不退位前名為小樹不退位後名為大樹此文",
    "X56n0939_002:0638c19": "二義一七地已前名為小樹八地已上名為大樹具",
    "X56n0939_002:0638c20": "四不退故準下頌文但為二木分上中下故合二木",
    "X56n0939_002:0638c21": "以分三品謂五地已前名下六七八為中九十為上",
    "X56n0939_002:0638c22": "此不攝地前故又取地前純有漏修故名為下初七",
    "X56n0939_002:0638c23": "名中有漏無漏二雜修故八地已上純無漏修故又",
    "X56n0939_002:0638c24": "云地前為小地上為大證不退故又云二樹各立三",
    "X56n0939_002:0639a01": "品住行向為小樹中三信入初住初住成八相大樹",
    "X56n0939_002:0639a02": "三者初二三地下四五六中七八九十上名超二乘",
    "X56n0939_002:0639a03": "又於三艸各分三位今謂所釋甚多理無二是佛意",
    "X56n0939_002:0639a04": "何必令多釋耶然論云大樹不離我身是種子無上",
    "X56n0939_002:0639a05": "者此有深旨於艸木中大樹居末仍云種子是生長",
    "X56n0939_002:0639a06": "義言不離我身者即知此位明於常住若云七地已",
    "X56n0939_002:0639a07": "前為小樹者與二乘何別若七地已前與二乘同八",
    "X56n0939_002:0639a08": "地已上但同大艸是則二木無安置處若云頌文二",
    "X56n0939_002:0639a09": "木各三者對前成九既云各三須各增長如何前約",
    "X56n0939_002:0639a10": "地位判耶何故復云不攝地前既知不攝何須苦立",
    "X56n0939_002:0639a11": "縱兼地前及以登地亦同前破七地同二乘等以言",
    "X56n0939_002:0639a12": "八地已上純無漏故況復二木更各有三過分太雜",
    "X56n0939_002:0639a13": "故知艸木始從種子終至菓實各各生長華菓不同",
    "X56n0939_002:0639a14": "故得以上艸之中分於二木。",
    "X56n0939_002:0639a15": "問經云一雲所雨至華菓敷實者何耶。答曰稟潤差",
    "X56n0939_002:0639a16": "異今謂破意同前經云所受各異者述法華前如法",
    "X56n0939_002:0639a17": "說三乘譬說三車信解窮子豈由指昔即令法華成",
    "X56n0939_002:0639a18": "差別耶。",
    "X56n0939_002:0639a19": "問經云破有法王其義如何。答曰或破一有三界一",
    "X56n0939_002:0639a20": "業之所有故或破二有謂本有中有三四五九具如",
    "X56n0939_002:0639a21": "前說今謂推此增數意義不殊作尺此破此有與四",
    "X56n0939_002:0639a22": "阿含破有何別故知今經是二十五王三昧破二十",
    "X56n0939_002:0639a23": "五有見二十五有我性豈可與阿含同秊哉。",
    "X56n0939_002:0639a24": "問頌中慧雲含潤其義如何。答曰雲有七德一慧雲",
    "X56n0939_002:0639b01": "含潤喻佛慈雲內含萬德待生機而降迹應器熟而",
    "X56n0939_002:0639b02": "宣揚今問一代教旨無不通然何以明於法華幽致",
    "X56n0939_002:0639b03": "應云隱實本而含潤開權迹以遍灑二電光晃曜喻",
    "X56n0939_002:0639b04": "佛化導今謂此亦通濫一代佛智應云開顯光而並",
    "X56n0939_002:0639b05": "曜令權迹以瞑息三雷聲遠震驚覺有情喻佛出世",
    "X56n0939_002:0639b06": "諸魔恐怖今問怖魔始感已當斯號況又復不知與",
    "X56n0939_002:0639b07": "涅槃八魔華嚴十魔云何同異若直爾言破只是道",
    "X56n0939_002:0639b08": "場破天子耳乃是四階現成之相都非法華振驚之",
    "X56n0939_002:0639b09": "儀況魔怖在昔雲潤於今四令眾悅預預喜逸也眾",
    "X56n0939_002:0639b10": "喜雲興悅當蔭覆喻佛舟航五趣也今謂若只舟航",
    "X56n0939_002:0639b11": "五趣運載通於二乘尚乃兼於人天何能出諸不退",
    "X56n0939_002:0639b12": "應云蔭一乘之慈雲令七善而悅豫五日光掩蔽喻",
    "X56n0939_002:0639b13": "除煩惱華嚴云掩邪見光小乘有部已破邪見既大",
    "X56n0939_002:0639b14": "乘圓常須除偏小六地上清涼喻令有情居生死地",
    "X56n0939_002:0639b15": "得涅槃故此亦化城二地何關開會一乘應云令於",
    "X56n0939_002:0639b16": "二死之地得實相之清涼七靉靆垂布如可承攬喻",
    "X56n0939_002:0639b17": "佛降靈慈悲興盛今謂應迹與降靈大同一代始終",
    "X56n0939_002:0639b18": "並屬斯意然須分別初後不同佛慈暢遂降靈意周",
    "X56n0939_002:0639b19": "廣雅云雲盛貌也如上略述為對他辭古人消申意",
    "X56n0939_002:0639b20": "不全爾雲本蔭於艸木今皆稟於一潤一潤理顯七",
    "X56n0939_002:0639b21": "義可從佛慧斯亡分張何益。",
    "X56n0939_002:0639b22": "問經從山川至百穀並茂其義何耶。答穀者續也楊",
    "X56n0939_002:0639b23": "泉物理論云梁者黍稷之總名稻者粇糯之通號菽",
    "X56n0939_002:0639b24": "者眾豆之總稱三穀各二十合有六十蔬菓之實是",
    "X56n0939_002:0639c01": "助穀亦各二十凡為百穀詩云播厥百穀周易曰百",
    "X56n0939_002:0639c02": "穀灑於地蒲桃應作萄張騫西域使還得石榴胡桃",
    "X56n0939_002:0639c03": "蒲桃廣誌曰蒲桃有白黑黃小艸無種性得譬人天",
    "X56n0939_002:0639c04": "今謂前釋品題即以人天為生長若是無性如何更",
    "X56n0939_002:0639c05": "生論云六道之中唯有人天最勝發菩提心豈以新",
    "X56n0939_002:0639c06": "發心者即判為無性舊在人天者即為有性彼發心",
    "X56n0939_002:0639c07": "者後生人天還應無性決定無性後生餘國必須有",
    "X56n0939_002:0639c08": "性故法華已前諸聲聞人無非無性何經簡彼發心",
    "X56n0939_002:0639c09": "之餘名為定性不信法華真實之說而執權論方便",
    "X56n0939_002:0639c10": "之文論自弘法華前經或探取於法華對昔而用定",
    "X56n0939_002:0639c11": "判聲聞不發故不可也執實謗權尚招重譴執權謗",
    "X56n0939_002:0639c12": "實意在何之。",
    "X56n0939_002:0639c13": "問其雲所出至皆得鮮澤其義何耶。答曰上中下根",
    "X56n0939_002:0639c14": "既並在樹故二木並三故知並有根等四義總喻因",
    "X56n0939_002:0639c15": "果今謂當知昔教木艸既殊因果復別何以通用一",
    "X56n0939_002:0639c16": "種因果而釋二木等耶。",
    "X56n0939_002:0639c17": "問經如其大小至各得滋茂其義何耶。答曰三乘差",
    "X56n0939_002:0639c18": "別今問何不知所潤是一若爾徒云取實無實可論。",
    "X56n0939_002:0639c19": "問經從以一妙音至而作因緣者何耶。答曰為大乘",
    "X56n0939_002:0639c20": "也設說二權皆為種智今謂種種之言本在於昔若",
    "X56n0939_002:0639c21": "更存三何會之有。",
    "X56n0939_002:0639c22": "問經從一切眾生至住於諸地其義何耶。答曰諸者",
    "X56n0939_002:0639c23": "三乘十地謂乾慧乃至佛地今謂諸言不一何為獨",
    "X56n0939_002:0639c24": "列乾慧等名況復乾慧之名不關歡喜等位故知三",
    "X56n0939_002:0640a01": "乘共地不與五十二位相關況諸地之言豈必云地",
    "X56n0939_002:0640a02": "意語隨所依者皆名為地若不爾者何須置於隨力",
    "X56n0939_002:0640a03": "之言。",
    "X56n0939_002:0640a04": "問經從又諸佛子至名為大樹者何耶。答曰此即大",
    "X56n0939_002:0640a05": "艸分為此二今謂只聞從大出小不聞從艸生樹況",
    "X56n0939_002:0640a06": "復地前而為小樹小樹之前無位可論若爾小艸既",
    "X56n0939_002:0640a07": "分為二木則小艸之位全無以別攝總但有二艸二",
    "X56n0939_002:0640a08": "木而已或但三艸而無二木又辨不知中七地猶屬",
    "X56n0939_002:0640a09": "不知之人非今經攝何以此中小艸人天悉皆受潤",
    "X56n0939_002:0640a10": "若云各不自知十地亦非今經所攝若唯佛能知等",
    "X56n0939_002:0640a11": "覺亦在不知之限況知與不知佛咸為說說與不說",
    "X56n0939_002:0640a12": "如來能知應當此經佛自顯實故恐不穩又以地前",
    "X56n0939_002:0640a13": "而為大艸七地已下而為小木八地已上而為大木",
    "X56n0939_002:0640a14": "多釋意擬収羅不意反成迴惑。又曰或初發心而成",
    "X56n0939_002:0640a15": "正覺此經八生至一生得或云三祇方得諸師於此",
    "X56n0939_002:0640a16": "眾義不同然本論說劫有晝夜月時秊諸能超者雖",
    "X56n0939_002:0640a17": "超前劫不超後劫今問彌勒超九劫為超何劫幾夜",
    "X56n0939_002:0640a18": "幾時幾月等耶故此說者不達論旨論中因釋經中",
    "X56n0939_002:0640a19": "日月燈明無量劫壽即列晝等五劫名意顯總非指",
    "X56n0939_002:0640a20": "前四故論云彼無量無邊劫故故不可以秊等四劫",
    "X56n0939_002:0640a21": "消通妨難言不超者但論語小教當教不可超於當",
    "X56n0939_002:0640a22": "教應指別劫以為超義若大超於小頓超於漸豈有",
    "X56n0939_002:0640a23": "言超但超月時等五耶況引諸文不能會通同異之",
    "X56n0939_002:0640a24": "意三祇自在婆沙小教或在大乘僧祇後別初心成",
    "X56n0939_002:0640b01": "佛自在華嚴圓教初住八生乃至一生具歷諸地損",
    "X56n0939_002:0640b02": "生不同何須比望教教辨異。",
    "X56n0939_002:0640b03": "○授記品",
    "X56n0939_002:0640b04": "問授記品來意如何。答曰論云為三種無煩惱人染",
    "X56n0939_002:0640b05": "慢說三平等初說乘平等故授記故知上來佛說乘",
    "X56n0939_002:0640b06": "體有異便有人執乘體定異為此說記莂顯乘平等",
    "X56n0939_002:0640b07": "故有此品今謂不許執於乘體定異若不執者方堪",
    "X56n0939_002:0640b08": "授記豈可前文更說差別令生別解至此方云顯乘",
    "X56n0939_002:0640b09": "平等若論說平等佛說仍差別乃是菩薩很[彳*戾]於佛",
    "X56n0939_002:0640b10": "若於前品定須異者聲聞之人於前品後及今品前",
    "X56n0939_002:0640b11": "何處執異而今品破之故知此品但是記前得解之",
    "X56n0939_002:0640b12": "人得解即是解前所說差即無差至今會已無差即",
    "X56n0939_002:0640b13": "差。",
    "X56n0939_002:0640b14": "問此品之名有何差別。答曰有云在小無勝劣在大",
    "X56n0939_002:0640b15": "則有之如五百弟子同是無學成佛轉次而得授記",
    "X56n0939_002:0640b16": "二在小有勝劣在大無勝劣如學無學同時成佛三",
    "X56n0939_002:0640b17": "小劣大勝如阿難學地成佛在羅云之前四小勝大",
    "X56n0939_002:0640b18": "劣反上今此四人不依根性同於初句同是無學前",
    "X56n0939_002:0640b19": "後作佛如迦葉覲三百萬億佛須菩提覲三百萬億",
    "X56n0939_002:0640b20": "那由他迦旃延初覲八千億後值二萬億大目連初",
    "X56n0939_002:0640b21": "覲八千億後覲二百萬億今謂此明覲佛多少豈此",
    "X56n0939_002:0640b22": "即辨成佛前後故值佛多成佛應速如四依位供佛",
    "X56n0939_002:0640b23": "多少多者速成故八恒位高初恒位下又若例四依",
    "X56n0939_002:0640b24": "供佛多少則四位不同今此四人為同為異又云供",
    "X56n0939_002:0640c01": "佛少者是退心之人非樂久行今謂若退即供少而",
    "X56n0939_002:0640c02": "得速成只須退行即得速成何須更立精進超劫況",
    "X56n0939_002:0640c03": "復若將四依供佛多少望於四人四人成佛只如瞬",
    "X56n0939_002:0640c04": "頃何者二萬億數未有半稔許砂豈可聲聞不須供",
    "X56n0939_002:0640c05": "多菩薩即供佛多耶又若供多應在後者義亦有妨",
    "X56n0939_002:0640c06": "如身子得記過無量無邊不可思議劫供養若干千",
    "X56n0939_002:0640c07": "萬億佛應在最後何以最前滿願不云供佛多少但",
    "X56n0939_002:0640c08": "云過去諸佛所說法人中最為第一應最前記何以",
    "X56n0939_002:0640c09": "最後阿難羅云並不云供佛但云於當來世應前反",
    "X56n0939_002:0640c10": "後以人不知涅槃存權此文約實及以供佛是淨土",
    "X56n0939_002:0640c11": "行與物結緣。",
    "X56n0939_002:0640c12": "問何以迦葉名為光明。答曰此說自體覩毫光而生",
    "X56n0939_002:0640c13": "明慧聽法義而瑩金光況久修因金光自飾故名光",
    "X56n0939_002:0640c14": "明今謂此乃通因非關別號又久修者從別得名故",
    "X56n0939_002:0640c15": "云過去以金飾迦葉佛自爾已來身常金色暎蔽餘",
    "X56n0939_002:0640c16": "光故名光明堆者聚土也阜者陵也玉篇云高平曰",
    "X56n0939_002:0640c17": "陵大陵曰阜阜土也肥也長也。",
    "X56n0939_002:0640c18": "問經從如從飢國來至乃敢食者何耶。答曰小乘匱",
    "X56n0939_002:0640c19": "乏大乘之法名為飢國佛之一乘名大王饌今者得",
    "X56n0939_002:0640c20": "聞名為忽遇疑己無分不敢修行名未敢食與授佛",
    "X56n0939_002:0640c21": "記名得王教授後領納大乘修行忻當作佛名乃敢",
    "X56n0939_002:0640c22": "食今謂此中得記由聞譬周次自領解三由印述四",
    "X56n0939_002:0640c23": "人俱聞俱領俱述四中迦葉已與記訖餘三未蒙故",
    "X56n0939_002:0640c24": "引譬乞索表已忻慕乃遇記緣如忽遇王饌如四客",
    "X56n0939_002:0641a01": "俱至一已親聞餘三曉知大王通設故重請命方乃",
    "X56n0939_002:0641a02": "進飡故佛與其名號時節名為王教領受所記名乃",
    "X56n0939_002:0641a03": "敢食若以乏大乘法食名飢乃是全未聞於法譬若",
    "X56n0939_002:0641a04": "以修行待於王教汝等所行是菩薩道道行已具何",
    "X56n0939_002:0641a05": "須更修若以當修供佛為行既聞大法即已發心發",
    "X56n0939_002:0641a06": "心即須修菩薩行豈待記耶故知乏大乃在三請之",
    "X56n0939_002:0641a07": "初不關今記。",
    "X56n0939_002:0641a08": "問經從我等亦如是至快樂者何耶。答曰此合喻也",
    "X56n0939_002:0641a09": "義理同前此即請也聞佛音聲說一乘理總言我當",
    "X56n0939_002:0641a10": "作佛如見王食未蒙別記領受修行忻當佛果名未",
    "X56n0939_002:0641a11": "敢食蒙別授記如蒙王教即望修行忻當作佛名之",
    "X56n0939_002:0641a12": "為食今謂大旨同前一乘之理二處已飡法說之初",
    "X56n0939_002:0641a13": "咸蒙教食謂善思念之譬說之初云諸有智者以譬",
    "X56n0939_002:0641a14": "喻得解豈可聞法未飡待記故知請記非請當行若",
    "X56n0939_002:0641a15": "前未有行何故乃云始於今日得其果報。",
    "X56n0939_002:0641a16": "問須菩提中記名云何。答曰解體相空但有假名故",
    "X56n0939_002:0641a17": "名名相今謂此諸聲聞誰不體空若言偏解應云無",
    "X56n0939_002:0641a18": "相何名名相色空相即空勝色劣只應從勝何得從",
    "X56n0939_002:0641a19": "劣又若以假名顯空只可光明顯慧下去準此或云",
    "X56n0939_002:0641a20": "名之與相二義俱空故名名相今謂名之與相二義",
    "X56n0939_002:0641a21": "俱空應名相空何名名相又云假名相以授法一切",
    "X56n0939_002:0641a22": "俱然。",
    "X56n0939_002:0641a23": "問記旃延名義如何。答曰過去掃僧地身常金色又",
    "X56n0939_002:0641a24": "目覩毫光等故名閻浮金光今謂前文可爾次文猶",
    "X56n0939_002:0641b01": "通又曰瞻部提樹名在此洲無熱池岸側有經云在",
    "X56n0939_002:0641b02": "此洲北岸近樹有紫金光暎蔽日月。",
    "X56n0939_002:0641b03": "問目連名義如何。答曰多摩羅跋旃檀香者多是性",
    "X56n0939_002:0641b04": "義阿摩羅是無垢義梵聲含故遂略去阿跋陀羅是",
    "X56n0939_002:0641b05": "賢義檀香是唐音由大目連煩惱輕微名性無垢仁",
    "X56n0939_002:0641b06": "德如香可重如賢今謂已證無學後方聞一乘一切",
    "X56n0939_002:0641b07": "羅漢誰不爾也不審目連斷何煩惱何煩惱輕又亦",
    "X56n0939_002:0641b08": "應云未得果前金光賢香俱由供塔於理未損。",
    "X56n0939_002:0641b09": "○化城喻品",
    "X56n0939_002:0641b10": "問化城品來意如何。答曰論解七對治中第四有定",
    "X56n0939_002:0641b11": "人實無定而有增上慢以有世間三昧三摩跋提實",
    "X56n0939_002:0641b12": "無涅槃而生涅槃想治此想故說化城喻釋曰有學",
    "X56n0939_002:0641b13": "凡夫為說往事令憶念故此所起慢或在欲界分別",
    "X56n0939_002:0641b14": "或是上界煩惱三昧城者謂有學凡夫專心所求在",
    "X56n0939_002:0641b15": "無學身盡無生智後世間禪定所變解脫離能變無",
    "X56n0939_002:0641b16": "總名三昧此定有漏名為世間此中意說佛說三事名",
    "X56n0939_002:0641b17": "大涅槃三乘同得擇滅解脫即是無學道中所證生",
    "X56n0939_002:0641b18": "空理由此後時惑苦不生名為解脫佛說此脫名為",
    "X56n0939_002:0641b19": "化城生空智證名為暫入以息眾苦名為方便入涅",
    "X56n0939_002:0641b20": "槃城引至寶所方至大涅槃城二乘之人加行智求",
    "X56n0939_002:0641b21": "變作此想至於無學解脫道中正證解脫都無分別",
    "X56n0939_002:0641b22": "出此解脫復入世間定心重緣所得以心麤故不知",
    "X56n0939_002:0641b23": "所證但見加行所求涅槃解脫相狀便謂涅槃實滅",
    "X56n0939_002:0641b24": "豈非假解是世間定故云以有世間三昧實無而起",
    "X56n0939_002:0641c01": "涅槃想凡夫有學聞此假名不識知故謂實有涅槃",
    "X56n0939_002:0641c02": "起堅執心作意忻趣故今破之彼所證者猶如化城",
    "X56n0939_002:0641c03": "此之有漏及世間定皆是法執出彼心後方起執故",
    "X56n0939_002:0641c04": "今謂法執若只執於定小涅槃涅槃若破法執應盡",
    "X56n0939_002:0641c05": "又一切教大小聖人莫不皆知己所得法安得必須",
    "X56n0939_002:0641c06": "入世定耶故法說周為利根人但云若但讚佛乘眾",
    "X56n0939_002:0641c07": "生沒在苦等即趣波羅奈等廣得五佛章門聞已即",
    "X56n0939_002:0641c08": "領中根少遲須明有於三車之由所謂火宅三車劣",
    "X56n0939_002:0641c09": "弱所趣非遙車體不廣闕莊嚴具牛非肥壯僕從不",
    "X56n0939_002:0641c10": "多故出宅已更與一大下根更鈍說理不逮須示遠",
    "X56n0939_002:0641c11": "遠初結大緣所經長時義如五百所斯未達而於中",
    "X56n0939_002:0641c12": "道生疲極想接以化城令生安穩想導師知息策進",
    "X56n0939_002:0641c13": "本期說城非實實在前途感應道通對於法說仙苑",
    "X56n0939_002:0641c14": "為便對於火宅可助三車敘於遠緣宜須立化然應",
    "X56n0939_002:0641c15": "須知若身子若四人若五百皆是昔日結緣之眾並",
    "X56n0939_002:0641c16": "於于今住聲聞地是則車譬城譬理一義三滅想咸",
    "X56n0939_002:0641c17": "同趣寂無二何須至此方云謂實論對置化故著實",
    "X56n0939_002:0641c18": "言城既實無故二乘所得全成世法何須曲釋解脫",
    "X56n0939_002:0642a01": "等耶況論不云凡夫學人不應輒異增加其曲又引",
    "X56n0939_002:0642a02": "論十無上中為修行無上說大通本事釋曰修行難",
    "X56n0939_002:0642a03": "成非如二乘易修疾得故說大通道場十劫及佛自",
    "X56n0939_002:0642a04": "說彼為王子今方始成及以聲聞於彼發心今方乃",
    "X56n0939_002:0642a05": "熟故大因行非卒修成名行無上不說大通佛之行",
    "X56n0939_002:0642a06": "也雖說今品號往因亦在乎其中今謂行無上者論",
    "X56n0939_002:0642a07": "意不以難成而為無上但云結緣之始即在乎真乘",
    "X56n0939_002:0642a08": "種子無過感今大化故云無上今此聲聞還依無上",
    "X56n0939_002:0642a09": "之因方獲無上之果故云無上又云十無上中第三",
    "X56n0939_002:0642a10": "示現增長力無上故說商主喻前說化城已知非滅",
    "X56n0939_002:0642a11": "商主能引至於寶所故今說之今謂論中但云增長",
    "X56n0939_002:0642a12": "何須必以佛果而為寶所寶所義通意在圓極故此",
    "X56n0939_002:0642a13": "一品論以商主為名若無寶所城未說化知寶所者",
    "X56n0939_002:0642a14": "良由商主故從極說商主為名雨譬亦然可以意得。",
    "X56n0939_002:0642a15": "問經從我以如來知見力故至猶若今日者其義如",
    "X56n0939_002:0642a16": "何。答曰此顯已能見以宿智知以慧眼見故今謂經",
    "X56n0939_002:0642a17": "文現云如來知見見即是眼知是智佛眼及一切種",
    "X56n0939_002:0642a18": "智何須苦以宿命智力及慧眼耶若爾佛眼智唯知",
    "X56n0939_002:0642a19": "見於中道實理往事應以宿命智知以宿命慧眼等",
    "X56n0939_002:0642a20": "名名濫於小佛之眼智名局於大大能兼小小不通",
    "X56n0939_002:0642a21": "大故須從大依經勿改。",
    "X56n0939_002:0642a22": "問曾有人問釋迦修行不越三祇經此多劫彼時猶",
    "X56n0939_002:0642a23": "為王子。彼答云意趣有四一平等意趣謂佛言我於",
    "X56n0939_002:0642a24": "爾時曾名勝觀以法身平等故二別時意趣謂願生",
    "X56n0939_002:0642b01": "極樂皆得往生暫念無垢光佛名定得不退菩提三",
    "X56n0939_002:0642b02": "別義意趣謂說一切法皆無自性無生滅等本來涅",
    "X56n0939_002:0642b03": "槃四眾生意樂意趣謂一善根或讚或毀令增進故",
    "X56n0939_002:0642b04": "今此依於平等意趣說餘佛事即是我身身平等故",
    "X56n0939_002:0642b05": "若不爾者云何乃言爾所劫數今謂說他為我即名",
    "X56n0939_002:0642b06": "平等未必說我必是他人良由不知三祇數權迹中",
    "X56n0939_002:0642b07": "近事若爾但是說遠即屬他身致令說遠無可承信",
    "X56n0939_002:0642b08": "故於此中即成二過一於迹門不識教過二於此經",
    "X56n0939_002:0642b09": "違本門過致使問答並無所從故諸大乘經一切菩",
    "X56n0939_002:0642b10": "薩皆悉依於無量僧祇何只三耶而王子時遙使指",
    "X56n0939_002:0642b11": "他事壽量之說何足簡他故陶師之因不應無實大",
    "X56n0939_002:0642b12": "乘實行豈必三祇特由佛壽久成大通在迹故不可",
    "X56n0939_002:0642b13": "以而為實因復與三祇而為比況勝觀迹佛迹中近",
    "X56n0939_002:0642b14": "事己他之事未足校量若必王子而為他身何得指",
    "X56n0939_002:0642b15": "為修行無上又云善心相續劫滿三祇諸心通論何",
    "X56n0939_002:0642b16": "妨爾許劫今謂亦由不了本迹近遠徒更此釋增足",
    "X56n0939_002:0642b17": "懸尤且約實論初二僧祇尚自有退何得初劫即云",
    "X56n0939_002:0642b18": "無退故大論等文至第三祇方離惡道是其一焉第",
    "X56n0939_002:0642b19": "三始得不生惡道豈於三祇善心即令相續不斷又",
    "X56n0939_002:0642b20": "云依晝等劫何妨爾許時仍三祗內假令一日以為",
    "X56n0939_002:0642b21": "一塵積日為月為秊為劫三千塵點亦在三祇之外",
    "X56n0939_002:0642b22": "不可數劫況復曲判未為順文況四意趣未為了教",
    "X56n0939_002:0642b23": "若言了者則一切經往生之文便為無用成佛久近",
    "X56n0939_002:0642b24": "全是虗談一切諸法皆有自性本非涅槃眾生意樂",
    "X56n0939_002:0642c01": "理數應爾故知通論前三莫非隨於眾生意樂何但",
    "X56n0939_002:0642c02": "第四。",
    "X56n0939_002:0642c03": "問經中何佛應有子耶而言佛子有十六王子。答曰",
    "X56n0939_002:0642c04": "他受用身有父母等如法皷音聲王經阿彌陀佛亦",
    "X56n0939_002:0642c05": "有父母父名月上母名殊勝妙顏有子有魔等釋曰",
    "X56n0939_002:0642c06": "若化七地已前分段生死須有父母等若化八地已",
    "X56n0939_002:0642c07": "上變易生死理無此事不生死故他受用身與輪王",
    "X56n0939_002:0642c08": "俱出故此佛祖轉輪聖王今謂他受用義雖通報化",
    "X56n0939_002:0642c09": "語他受用應指報身對報辨異須云化身故彼彌陀",
    "X56n0939_002:0642c10": "化分九品上品上生既是無生即當初地已上位也",
    "X56n0939_002:0642c11": "故登地已上即見報身即他受用地前所見即是化",
    "X56n0939_002:0642c12": "身化中仍須分別於優劣隨見異故不可雷同是知",
    "X56n0939_002:0642c13": "下之三生須聞劣教以初生彼在小果故故知此等",
    "X56n0939_002:0642c14": "始從華出須見父母生身故也豈上三品見父母身",
    "X56n0939_002:0642c15": "故應須知化佛化土有淨有穢穢即娑婆淨即安養",
    "X56n0939_002:0642c16": "淨中有穢復應多品以由乘戒不等故也且如妙喜",
    "X56n0939_002:0642c17": "阿閦以對安養即淨不同娑婆對餘下類穢土即穢",
    "X56n0939_002:0642c18": "不同只此方尚諸菩薩唯見今佛乘栴檀閣入於母",
    "X56n0939_002:0643a01": "胎豈實母胎乘閣入耶故即父母而非父母彼亦準",
    "X56n0939_002:0643a02": "知況七地等言未成通鑒瓔珞初地已得法身仁王",
    "X56n0939_002:0643a03": "經中初住已入毗盧遮那華嚴亦爾豈至七地仍見",
    "X56n0939_002:0643a04": "佛身反在分段凡父母身須現父母行向入變易生",
    "X56n0939_002:0643a05": "身豈須見於化父母若言變易不生死者亦如是變",
    "X56n0939_002:0643a06": "易猶久生死故地持涅槃並以初地離五怖畏破二",
    "X56n0939_002:0643a07": "十五有見於佛性豈見佛性而生分段唯見化身父",
    "X56n0939_002:0643a08": "母生身又曰泣者無聲出淚也眾生常苦惱苦諦也",
    "X56n0939_002:0643a09": "盲冥無導師集諦也不識苦盡道道諦不知求解脫",
    "X56n0939_002:0643a10": "滅諦也蔽人目令不見故名為瞑。",
    "X56n0939_002:0643a11": "問經從大通智勝佛嘿然受請者其義如何。答曰涅",
    "X56n0939_002:0643a12": "槃嘿然不受今此嘿然許之以觀佛顏有舒斂故乃",
    "X56n0939_002:0643a13": "令請者知佛說許否又云以佛身光表知許否又受",
    "X56n0939_002:0643a14": "食法理須呪願故嘿然者知佛不許今謂經云佛及",
    "X56n0939_002:0643a15": "弟子常行二事若說若嘿皆具四義謂受不受各四",
    "X56n0939_002:0643a16": "故也。",
    "X56n0939_002:0643a17": "問勉出諸群生為何義耶。答曰有作勉勗也勵也有",
    "X56n0939_002:0643a18": "作挽同國語云父勉其子兄勉其弟猶勉強也。",
    "X56n0939_002:0643a19": "問云何名為轉四諦法輪。答曰應為五門分別一出",
    "X56n0939_002:0643a20": "體二釋名三廢立四釋妨五諸門初出體中如對法",
    "X56n0939_002:0643a21": "云真如聖道煩惱不生名之為滅此說滅諦依於能",
    "X56n0939_002:0643a22": "滅正智所證真如境上有漏法滅假實合論是滅諦",
    "X56n0939_002:0643a23": "相無漏五陰為道諦依道自性及道眷屬以顯道諦",
    "X56n0939_002:0643a24": "由此四諦攝諸法盡又涅槃云所未說者如林中葉",
    "X56n0939_002:0643b01": "乃至四諦有無量相非諸聲聞緣覺所知等又喻伽",
    "X56n0939_002:0643b02": "云四諦之外說非安立諦且依種類總說四諦若依",
    "X56n0939_002:0643b03": "法體有麤有細能知之智有上有下勝鬘依義說有",
    "X56n0939_002:0643b04": "八諦謂有作無作各四故也今謂若以煩惱不生名",
    "X56n0939_002:0643b05": "為滅者一切眾生即涅槃相名為何等無漏五陰為",
    "X56n0939_002:0643b06": "道諦者與初果人所得何別若言四諦攝諸法盡一",
    "X56n0939_002:0643b07": "切眾生一切煩惱理性真如菩提涅槃乃至諸行從",
    "X56n0939_002:0643b08": "因至果若正若助可非諸法如何但指無漏五陰及",
    "X56n0939_002:0643b09": "以煩惱而云攝盡具如涅槃有四四諦攝在何許況",
    "X56n0939_002:0643b10": "經中四諦是彼佛敘昔非大乘中遍攝四諦徒勞高",
    "X56n0939_002:0643b11": "尚藥不治病釋名可見次明廢立中立四廢餘無第",
    "X56n0939_002:0643b12": "五故如醫治病知病病因病除除法即足故也今問",
    "X56n0939_002:0643b13": "凡廢立者並是有法不應指無應言立大則小廢立",
    "X56n0939_002:0643b14": "小則廢大大小本無第五諦法何名廢立故為實施",
    "X56n0939_002:0643b15": "權則實廢引權歸實則廢權即法華經意若廢小立",
    "X56n0939_002:0643b16": "大則華嚴意廢大立小即鹿苑意大小並明淨名般",
    "X56n0939_002:0643b17": "若意明知廢立須了根原。",
    "X56n0939_002:0643b18": "問經從我於餘國作佛至得聞是經者何耶。答云於",
    "X56n0939_002:0643b19": "餘國作佛者菩薩處胎經云從此滅度於十方面各",
    "X56n0939_002:0643b20": "三十二億姟諸佛國土而復成佛教化眾生下醫喻",
    "X56n0939_002:0643b21": "中具顯此義今謂醫師辨過現處胎明當來此中明",
    "X56n0939_002:0643b22": "利小醫師顯本迹處胎通設化此文逼小根並不相",
    "X56n0939_002:0643b23": "關何得引用況今餘國別指二乘滅度之處非關諸",
    "X56n0939_002:0643b24": "方。",
    "X56n0939_002:0643c01": "問何故名為雖生滅想入於涅槃。答曰於我有緣我",
    "X56n0939_002:0643c02": "以神力接之於彼遇我得聞是經今謂準此一切生",
    "X56n0939_002:0643c03": "滅想者無不值佛得發大心何須自立滅想不發又",
    "X56n0939_002:0643c04": "云或是凡夫若是有學求於有餘無餘涅槃將此謂",
    "X56n0939_002:0643c05": "為生實滅想求入證此二種涅槃修二乘行種性所",
    "X56n0939_002:0643c06": "排慈悲所引生彼遇我求佛智慧或我從此餘國作",
    "X56n0939_002:0643c07": "佛是人於我生滅度想謂我入於無餘涅槃我引至",
    "X56n0939_002:0643c08": "彼令求佛慧若無此緣亦蒙他佛菩薩教化聞是經",
    "X56n0939_002:0643c09": "典當得作佛亦說潛化今是顯化今謂是人之言必",
    "X56n0939_002:0643c10": "指無學有餘之人此土已於自身及佛皆生滅想如",
    "X56n0939_002:0643c11": "何至彼更於變易法性佛身而生滅想經文既云我",
    "X56n0939_002:0643c12": "於餘國何須更云他佛菩薩凡夫有妨與無學違涅",
    "X56n0939_002:0643c13": "槃八六四二等人亦於彼土得聞是經故知佛教大",
    "X56n0939_002:0643c14": "旨難了又云平等意趣遇於餘佛亦說是我今謂經",
    "X56n0939_002:0643c15": "文但云餘佛何須苦云餘佛是我皆是曲會未顯真",
    "X56n0939_002:0643c16": "文當知論文且據現化故云退大若於彼聞即得授",
    "X56n0939_002:0643c17": "記。",
    "X56n0939_002:0643c18": "問經從云唯以佛乘而得度脫至方便說法者何耶。",
    "X56n0939_002:0643c19": "答曰滅是涅槃如德王品有涅槃有大涅槃云何大",
    "X56n0939_002:0643c20": "涅槃如聲聞經八六四二等之所住者名為涅槃法",
    "X56n0939_002:0643c21": "王所得名大涅槃古人解此住無餘後起迴向心如",
    "X56n0939_002:0643c22": "楞伽云佛所化作亦經爾所時後起迴向心今謂不",
    "X56n0939_002:0643c23": "然彼於先時未迴心前已得有餘名為涅槃非二乘",
    "X56n0939_002:0643c24": "者諸有學位已經八六四二故已入涅槃亦非無學",
    "X56n0939_002:0644a01": "入無餘依身智並無入無餘已更起身智經二萬等",
    "X56n0939_002:0644a02": "修行大行今問初二三果在於何處發心之後更經",
    "X56n0939_002:0644a03": "爾所劫數行道經文只云經爾所劫至發心處或得",
    "X56n0939_002:0644a04": "菩提若未發心安能行行何教相中言未發心前而",
    "X56n0939_002:0644a05": "行大行又云阿羅漢身在何處不入無餘而住於世",
    "X56n0939_002:0644a06": "二萬劫等行菩薩行又曰如信解品我等長夜持佛",
    "X56n0939_002:0644a07": "淨戒乃至住最後身有餘涅槃則為已得報佛之恩",
    "X56n0939_002:0644a08": "今謂此是迦葉等於此迴心於此入涅槃若何得將",
    "X56n0939_002:0644a09": "證八六四二況復信解已成菩薩如何以證無餘無",
    "X56n0939_002:0644a10": "學若引莊嚴論云二乘人若入涅槃善根盡者云何",
    "X56n0939_002:0644a11": "經於八萬劫等更修大行始入信心後經三祇方得",
    "X56n0939_002:0644a12": "菩提然三祇百劫俱未斷惑云何斷惑無餘羅漢更",
    "X56n0939_002:0644a13": "至信心復入不斷惑三僧祇位又云本識既無無識",
    "X56n0939_002:0644a14": "持種本識既盡將何修行誰得菩提今問識法為可",
    "X56n0939_002:0644a15": "滅為不可滅若可滅者即應可生若可生者即同俗",
    "X56n0939_002:0644a16": "計陰陽氣合眾生始生陰陽氣謝心識還滅雖不語",
    "X56n0939_002:0644a17": "陰陽乃同有生滅又曰善根若在非但違教亦違正",
    "X56n0939_002:0644a18": "理身智既在何名無餘不同如來無漏智在有漏依",
    "X56n0939_002:0644a19": "盡名無餘依今謂此亦引折挫之教證常住之文如",
    "X56n0939_002:0644a20": "父責子無心識人非即如木云無眼之人非即是盲",
    "X56n0939_002:0644a21": "云不堪教非即永息非是我子豈即他生如迦葉於",
    "X56n0939_002:0644a22": "淨名中自稱敗種於法華會中根獲記論申權經機",
    "X56n0939_002:0644a23": "權宜折如何以申權折之論用釋圓妙之經又若心",
    "X56n0939_002:0644a24": "可盡一切諸佛皆有始終若有始終生滅如上。又曰",
    "X56n0939_002:0644b01": "如勝鬘云得涅槃者是佛方便成唯識云不得無住",
    "X56n0939_002:0644b02": "名為方便或住有餘迴心不得無餘名為方便今謂",
    "X56n0939_002:0644b03": "方便之言對非究竟如何以對入無餘耶引成唯識",
    "X56n0939_002:0644b04": "則可通行又曰古釋八六四二等從本為名故名須",
    "X56n0939_002:0644b05": "陀洹等前之三人凡身得果聖身涅槃後之二人凡",
    "X56n0939_002:0644b06": "身得果凡身涅槃經生多者則鈍經生少者則利又",
    "X56n0939_002:0644b07": "菩提流支云仍以非想劫壽為一日夜積此成歲為",
    "X56n0939_002:0644b08": "劫彼壽無量大劫過此發心驗此釋之未為典據經",
    "X56n0939_002:0644b09": "釋初果者七生斷結得入涅槃其經八萬始發大心",
    "X56n0939_002:0644b10": "至十信初誰言八萬劫住於涅槃此阿羅漢名須陀",
    "X56n0939_002:0644b11": "洹經八萬劫始得發心大成可笑今謂七生斷結經",
    "X56n0939_002:0644b12": "八萬劫可笑更甚可知且如初果七反人天人必三",
    "X56n0939_002:0644b13": "洲天通指欲且與生天常居第六人定北洲七人只",
    "X56n0939_002:0644b14": "成七千歲耳七天只成七箇一萬六千歲耳縱以人",
    "X56n0939_002:0644b15": "間五十秊為一晝夜亦只五十倍增之尚未當一增",
    "X56n0939_002:0644b16": "減之劫如何得成八萬劫耶若不爾者經七生後復",
    "X56n0939_002:0644b17": "亦仍名須陀洹耶若也亦名須陀洹者何以笑他須",
    "X56n0939_002:0644b18": "陀洹之阿羅漢耶今亦笑其須陀洹人七生之後無",
    "X56n0939_002:0644b19": "住處也乃至羅漢不入無餘為住何處經二萬劫如",
    "X56n0939_002:0644b20": "釋迦滅後人壽可知此劫唯有十一減在劫壞空時",
    "X56n0939_002:0644b21": "羅漢報身何處活耶緣覺一萬亦復如是邊際定力",
    "X56n0939_002:0644b22": "不當如前又言佛有漏盡得無漏智此智與小有何",
    "X56n0939_002:0644b23": "差別無漏若同智不應別無餘若等徒分二文若大乘",
    "X56n0939_002:0644b24": "中過於無漏真如圓滿方可佛智異於羅漢故小乘",
    "X56n0939_002:0644c01": "中度五人竟乃云世間有六羅漢故小乘中佛與羅",
    "X56n0939_002:0644c02": "漢惑斷處同故大乘中惑並未盡並未盡故身智不",
    "X56n0939_002:0644c03": "滅以不滅故亦非無餘非無餘故仍有變易故小乘",
    "X56n0939_002:0644c04": "中無變易名大小既乖不應漫判以此而言真為可",
    "X56n0939_002:0644c05": "笑如前所釋只謂諳含又更重云如八萬劫須陀洹",
    "X56n0939_002:0644c06": "者實是彼果非阿羅漢以彼名說亦非羅漢有經生",
    "X56n0939_002:0644c07": "者故彼經意總說羅漢實是學人發心向大復經幾",
    "X56n0939_002:0644c08": "時由是應以涅槃等經同瑜伽等最為善說今經羅",
    "X56n0939_002:0644c09": "漢即云有學大經說小猶有生處乃引權判違佛云",
    "X56n0939_002:0644c10": "無故不可引權宜之論以判涅槃真實之說。",
    "X56n0939_002:0644c11": "問經云了達空法者何耶。答曰具足二空今問法空",
    "X56n0939_002:0644c12": "為空何法消經欲盡永不曾見判其淺深雖有依他",
    "X56n0939_002:0644c13": "圓成之言永無分別能所功用。",
    "X56n0939_002:0644c14": "問經從諸比丘至深入禪定者何耶。答曰上說宿因",
    "X56n0939_002:0644c15": "令念退大以就小下顯今果令知捨權以取實文分",
    "X56n0939_002:0644c16": "為二先明今實次顯先權所由初知機熟後說一乘",
    "X56n0939_002:0644c17": "機熟有五一涅槃時到二眾又清淨三信解堅固四",
    "X56n0939_002:0644c18": "了達空法五深入禪定謂四禪九定今謂涅槃時到",
    "X56n0939_002:0644c19": "乃是應終餘四即是機發故也又於四中若已清淨",
    "X56n0939_002:0644c20": "乃至深入此名受益竟何謂為機況上三義混於事",
    "X56n0939_002:0644c21": "禪豈可以此為法華機又云聲聞具五方可會權今",
    "X56n0939_002:0644c22": "謂此五既小十二秊前應已入實若此五在大乃成",
    "X56n0939_002:0644c23": "已會何須處會。",
    "X56n0939_002:0644c24": "問經從便集諸菩薩至得滅度耳者何。答曰此說一",
    "X56n0939_002:0645a01": "乘乘既說四而為了義說一而為方便如解深密云",
    "X56n0939_002:0645a02": "相生勝義無自性如是我皆已顯示若不知佛此密",
    "X56n0939_002:0645a03": "意失壞正道不能往故於其中立一乘非有情性無",
    "X56n0939_002:0645a04": "差別又勝鬘云攝受正法善男子等堪任荷負四種",
    "X56n0939_002:0645a05": "重任喻如大地謂無聞慧非法眾生以人天善根而",
    "X56n0939_002:0645a06": "成就之即是此說三艸中小艸二乘合是中艸求大",
    "X56n0939_002:0645a07": "乘者即是大艸如來隨彼意方便說唯有一乘無有",
    "X56n0939_002:0645a08": "餘乘故知據理說一為權說四為實解深密云非有",
    "X56n0939_002:0645a09": "情性無差別故今此經中為化退已還發大心故說",
    "X56n0939_002:0645a10": "一實而二是權待根機熟五緣具足方說無二唯一",
    "X56n0939_002:0645a11": "佛乘涅槃中說諸聲聞人皆得作俛不得作佛佛皆",
    "X56n0939_002:0645a12": "悉云不解我意故能如是了知經意亦能善順佛菩",
    "X56n0939_002:0645a13": "薩心然今此會多皆退性故說一實而二為權會權",
    "X56n0939_002:0645a14": "實之名通於人法若從法為語定須以一為實二三",
    "X56n0939_002:0645a15": "為權若從人言之則大小不定宜者即實不宜權今",
    "X56n0939_002:0645a16": "謂豈可以人不宜之言判法顛倒昔教機別故四實",
    "X56n0939_002:0645a17": "一權今教機同故須四權一實故解深密及以勝鬘",
    "X56n0939_002:0645a18": "在法華前一乘機生故一權四實如何釋熟而引於",
    "X56n0939_002:0645a19": "生不令一人獨得滅度皆以如來滅度而滅度之若",
    "X56n0939_002:0645a20": "一人獨度我則墮慳貪此事為不可如何引慳貪之",
    "X56n0939_002:0645a21": "教判大施主之經故知勝鬘解深密小機未熟故彼",
    "X56n0939_002:0645a22": "部中得於小果者故須以四赴彼眾機各各皆實故",
    "X56n0939_002:0645a23": "云四實至法華會一切皆實故一實四權故此經中",
    "X56n0939_002:0645a24": "更無有人得小果者妙莊嚴品名同義異不可判之",
    "X56n0939_002:0645b01": "以為小果若言必定一乘為權應當深密勝鬘在諸",
    "X56n0939_002:0645b02": "教之上如法華中藥王所願若言此經唯為退大法",
    "X56n0939_002:0645b03": "師品初分別功德為記聲聞為記菩薩為聲聞多為",
    "X56n0939_002:0645b04": "菩薩多以多為正少為正耶為從正判為從謗判涅",
    "X56n0939_002:0645b05": "槃諍論二俱非者亦破昔經逗物之教眾生不解故",
    "X56n0939_002:0645b06": "成諍論此中定判入滅不成正當諍論引諍證諍於",
    "X56n0939_002:0645b07": "理何益已如前說況所引教不曉今昔。",
    "X56n0939_002:0645b08": "問經從五百至珍寶處其義何也。答曰正法華云五",
    "X56n0939_002:0645b09": "道為嶮難五怖畏為怖畏處釋曰正法華中出嶮道",
    "X56n0939_002:0645b10": "體非釋五百數言五百者分段生死惑業苦為三百",
    "X56n0939_002:0645b11": "變易生死無明苦為二百今問若五道是體體皆嶮",
    "X56n0939_002:0645b12": "惡嶮惡過已即珍寶處應過五道即是寶所何妨正",
    "X56n0939_002:0645b13": "法華五即是百乃至自釋亦五無百若先知變易在",
    "X56n0939_002:0645b14": "分段外有無明苦以為二百何以前諸釋義並只但",
    "X56n0939_002:0645b15": "云離生死耶又分段生死何故三變易生死何故二",
    "X56n0939_002:0645b16": "分段之惑亦無明無明對苦亦為二分段之惑開於",
    "X56n0939_002:0645b17": "業變易故知不但二變易無明對於苦分段無明應",
    "X56n0939_002:0645b18": "亦然故知他釋不曉開合。",
    "X56n0939_002:0645b19": "問經從導師多諸方便至一城者此義云何。答曰攝",
    "X56n0939_002:0645b20": "大乘云如末尼天皷無思成自事釋曰雖無勉勵思",
    "X56n0939_002:0645b21": "亦有任運思實無思假稱思今謂等是無思何故苦",
    "X56n0939_002:0645b22": "以有思釋之復云實無等耶思非任運任運非思乃",
    "X56n0939_002:0645b23": "以凡心測於聖境故使此論便成小教豈法華中三",
    "X56n0939_002:0645b24": "佛慧耶又曰一切諸佛晝三夜三觀眾生機今謂此",
    "X56n0939_002:0645c01": "正當於婆沙中義尚不可以釋餘大乘況法華耶又",
    "X56n0939_002:0645c02": "曰過三百者或云過五趣為五百此但過分段三百",
    "X56n0939_002:0645c03": "而已或令出三惡為三百實論初已斷於分段雖亦",
    "X56n0939_002:0645c04": "出於人天變易猶人天攝不名無出若依實說過分",
    "X56n0939_002:0645c05": "段為三百由旬涅槃在於無學位故今謂無學在三",
    "X56n0939_002:0645c06": "百由旬外即成四百立化城也是則違經經意只出",
    "X56n0939_002:0645c07": "分段入變易出變易入佛地佛地即是寶所果也若",
    "X56n0939_002:0645c08": "也變易却在人天佛果即却在於生死生死亦應却",
    "X56n0939_002:0645c09": "在三惡。",
    "X56n0939_002:0645c10": "問經云是時疲極之眾至安穩想者何耶。答曰正起",
    "X56n0939_002:0645c11": "生空智證法空理後煩惱不生名為入城當此之時",
    "X56n0939_002:0645c12": "無此二想後世俗定起却觀前位即生此想涅槃假",
    "X56n0939_002:0645c13": "滅二乘已證故云前入化城二車種智本來無故二",
    "X56n0939_002:0645c14": "子出宅車仍未上車是不繫出宅而索城於路施故",
    "X56n0939_002:0645c15": "云前入今謂諸妨已如前問。",
    "X56n0939_002:0645c16": "問經從若眾生至於一佛乘分別說三為何義耶。答",
    "X56n0939_002:0645c17": "曰勝鬘明二乘有餘生法不盡故有生有餘梵行不",
    "X56n0939_002:0645c18": "成因不純事不究竟故當有所作道聖諦智也今謂",
    "X56n0939_002:0645c19": "何不云於一說二之所以耶若但二乘未極未竟何"
}