{
    "T03n0189_001:0620c12": "過去現在因果經卷第一",
    "T03n0189_001:0620c14": "宋天竺三藏求那跋陀羅譯",
    "T03n0189_001:0620c15": "如是我聞：一時佛在舍衛國，祇樹給孤獨園。",
    "T03n0189_001:0620c16": "爾時世尊，與諸比丘住於竹林。是諸比丘，",
    "T03n0189_001:0620c17": "於晨朝時，著衣持鉢，入城乞食；還歸所",
    "T03n0189_001:0620c18": "住，食竟澡漱，各攝衣鉢，集在講堂，悉欲共",
    "T03n0189_001:0620c19": "說過去因緣。爾時世尊，以淨天耳超於世",
    "T03n0189_001:0620c20": "間，聞諸比丘語論之聲。即從座起，到講堂",
    "T03n0189_001:0620c21": "上，於眾中坐。問諸比丘：「汝等共集，欲說",
    "T03n0189_001:0620c22": "何法？」時諸比丘，即白佛言：「世尊！我等食竟",
    "T03n0189_001:0620c23": "澡漱已訖，故共集此各欲聞說過去因緣。」",
    "T03n0189_001:0620c24": "是時世尊語諸比丘：「汝等樂聞過去因緣",
    "T03n0189_001:0620c25": "者，諦聽！諦聽！善思念之，今為汝說。」比丘白",
    "T03n0189_001:0620c26": "言：「唯然，世尊！願樂欲聞。」佛言：「比丘！過去無",
    "T03n0189_001:0620c27": "數阿僧祇劫，爾時有一仙人，名曰善慧，淨",
    "T03n0189_001:0620c28": "修梵行，求一切種智，為欲成就此大智故，",
    "T03n0189_001:0620c29": "樂處生死，周遍五道；一身死壞，復受一身，",
    "T03n0189_001:0621a01": "生死無量。譬盡天下草木，斬以為籌，數其",
    "T03n0189_001:0621a02": "故身，不能窮盡。夫極天地之始終，謂之一",
    "T03n0189_001:0621a03": "劫，而其經天地成壞者，不可稱載也。所以",
    "T03n0189_001:0621a04": "感傷群生耽惑愛欲沈流苦海，起慈悲心，",
    "T03n0189_001:0621a05": "欲拔濟之。又作此念：『今諸眾生，沒於生死，",
    "T03n0189_001:0621a06": "不能自出；皆由貪欲、瞋恚、愚癡，樂著色、聲、",
    "T03n0189_001:0621a07": "香、味、觸、法故，我當決定斷其此病。』雖生諸",
    "T03n0189_001:0621a08": "趣，不忘斯念。於諸眾生怨親平等，以布",
    "T03n0189_001:0621a09": "施攝貧窮，持戒攝毀禁，忍辱攝瞋恚，精進",
    "T03n0189_001:0621a10": "攝懈怠，禪定攝亂意，智慧攝愚癡；如是長",
    "T03n0189_001:0621a11": "夜增益眾生，普為一切而作歸依。於諸如",
    "T03n0189_001:0621a12": "來，恭敬供養，樂欲聽法，亦為他說。常以四",
    "T03n0189_001:0621a13": "事，奉給眾僧，於佛法眾，尊重守護，如是諸",
    "T03n0189_001:0621a14": "行，不可稱數。「爾時有王，名曰燈照；城名",
    "T03n0189_001:0621a15": "提播婆底；其國人民，壽八萬歲，安隱豐樂，極",
    "T03n0189_001:0621a16": "為熾盛，所欲自在，猶如諸天。時彼國王，正",
    "T03n0189_001:0621a17": "法治世，不抂人民，無有殺戮楚撻之苦，",
    "T03n0189_001:0621a18": "視諸人民，有如一子。時燈照王，始生太子，",
    "T03n0189_001:0621a19": "端嚴無比，威德具足，有三十二相八十種好。",
    "T03n0189_001:0621a20": "初生之日，四方皆明，日月珠火，不復為用。",
    "T03n0189_001:0621a21": "王見太子有如此瑞，即召諸臣，共集議",
    "T03n0189_001:0621a22": "言：『太子初生，有此奇特，當為太子，作何等",
    "T03n0189_001:0621a23": "名？』諸臣答言：『應名太子以為普光。』又召相",
    "T03n0189_001:0621a24": "師而占相之。相師答言：『今觀太子，若在家",
    "T03n0189_001:0621a25": "者，為轉輪王，統四天下；若出家者，為天人",
    "T03n0189_001:0621a26": "尊，成薩婆若。』王及夫人後宮婇女，聞相師",
    "T03n0189_001:0621a27": "言，於此太子，深生愛念；亦為天、龍、夜叉、乾",
    "T03n0189_001:0621a28": "闥婆、阿修羅、迦樓羅、緊那羅、摩睺羅伽，人非",
    "T03n0189_001:0621a29": "人等，供養恭敬，尊重讚歎。「是時太子，在於",
    "T03n0189_001:0621b01": "後宮，為夫人婇女，說種種法。太子年至二",
    "T03n0189_001:0621b02": "萬九千歲，捨轉輪王位，啟其父母，求欲出",
    "T03n0189_001:0621b03": "家；既不聽已，乃至三請，猶尚不許。太子慈",
    "T03n0189_001:0621b04": "悲，志存拯濟，忍其小違，以成大順。即便往",
    "T03n0189_001:0621b05": "詣山林樹下，剃除鬚髮，被著法服，勤修苦",
    "T03n0189_001:0621b06": "行，滿六千歲，成阿耨多羅三藐三菩提。為",
    "T03n0189_001:0621b07": "諸天人及八部眾，轉於法輪；此輪微妙，一",
    "T03n0189_001:0621b08": "切世間，天人魔梵，所不能轉。以三乘法",
    "T03n0189_001:0621b09": "教化眾生，所可利益，不可稱數。爾時父",
    "T03n0189_001:0621b10": "王及其夫人後宮婇女，聞太子普光成阿",
    "T03n0189_001:0621b11": "耨多羅三藐三菩提，心大歡喜，踊躍無量。爾",
    "T03n0189_001:0621b12": "時群臣國內人民，婆羅門等，聞太子道成，心",
    "T03n0189_001:0621b13": "各念言：『太子普光，捨轉輪王位，剃除鬚髮，",
    "T03n0189_001:0621b14": "被著法服，出家修道，得成正覺；我等今者，",
    "T03n0189_001:0621b15": "亦當出家。』作此念已，悉皆往詣普光佛所。",
    "T03n0189_001:0621b16": "爾時普光如來，即觀其心，隨其因緣，而為",
    "T03n0189_001:0621b17": "說法；大臣婆羅門等，有四千人，成阿羅漢；",
    "T03n0189_001:0621b18": "國中人民及餘四方諸來會眾，有八萬人，",
    "T03n0189_001:0621b19": "亦得無著法忍。「爾時普光如來與八萬四千",
    "T03n0189_001:0621b20": "諸阿羅漢，往詣國界，遊行教化。父王聞已，",
    "T03n0189_001:0621b21": "心大歡喜，即勅國中，平治道路，香水灑地，",
    "T03n0189_001:0621b22": "懸諸繒綵寶幢幡蓋，散眾名華，如是莊嚴，",
    "T03n0189_001:0621b23": "滿十二踰闍那。又復擊鼓唱令國內諸有",
    "T03n0189_001:0621b24": "華者，不得私賣，悉輸與王；并勅人民，不",
    "T03n0189_001:0621b25": "得先我供養於佛；即遣大臣，并作伎樂，燒",
    "T03n0189_001:0621b26": "香散華，而往請彼普光如來。「爾時善慧仙人，",
    "T03n0189_001:0621b27": "在於山中，得五奇特夢：一者，夢臥大海；二",
    "T03n0189_001:0621b28": "者，夢枕須彌；三者，夢海中一切眾生入其身",
    "T03n0189_001:0621b29": "內；四者，夢手執日；五者，夢手執月。得此夢",
    "T03n0189_001:0621c01": "已，即大驚悟，心自念言：『我今此夢，非為小",
    "T03n0189_001:0621c02": "緣，當以問誰？宜入城內，問諸智者。』作是",
    "T03n0189_001:0621c03": "念已，披鹿皮衣，手執水瓶及杖繖蓋，行入",
    "T03n0189_001:0621c04": "城邑；路過外道所止住處，有五百人，而為",
    "T03n0189_001:0621c05": "上首。善慧念言：『我今當以所夢問之，并得",
    "T03n0189_001:0621c06": "觀其所修之業。』即共諸人，講論道義，破其",
    "T03n0189_001:0621c07": "異見。時五百人，即便受屈，求為弟子，於善",
    "T03n0189_001:0621c08": "慧所深生恭敬，各以銀錢一枚而以上之。",
    "T03n0189_001:0621c09": "復有五百外道，既見善慧辯才聰明，亦生",
    "T03n0189_001:0621c10": "隨喜。時諸外道自共議言：『今普光如來出",
    "T03n0189_001:0621c11": "興于世。』善慧仙人，聞斯語已，舉體毛竪，",
    "T03n0189_001:0621c12": "心大歡喜，踊躍無量，便與外道，分別而去。",
    "T03n0189_001:0621c13": "外道問言：『師何所趣？』答言：『我今當往普光",
    "T03n0189_001:0621c14": "佛所，欲施供養。』外道白言：『師若去者，願樂",
    "T03n0189_001:0621c15": "隨從。』善慧答曰：『我今有緣，宜應先行。』爾時",
    "T03n0189_001:0621c16": "善慧，齎五百銀錢，隨路而去。諸外道眾，",
    "T03n0189_001:0621c17": "悲戀懊惱，辭別而歸。「善慧至前，見王家人，",
    "T03n0189_001:0621c18": "平治道路，香水灑地，列幢幡蓋，種種莊嚴。",
    "T03n0189_001:0621c19": "即便問言：『何因緣故，而作是事？』王人答言：",
    "T03n0189_001:0621c20": "『世有佛興，名曰普光，今燈照王，請來入城，",
    "T03n0189_001:0621c21": "所以怱怱莊嚴道路。』善慧即復問彼路人：『汝",
    "T03n0189_001:0621c22": "知何處有諸名花？』答言：『道士！燈照大王，擊",
    "T03n0189_001:0621c23": "鼓唱令國內，名花皆不得賣，悉以輸王。』善",
    "T03n0189_001:0621c24": "慧聞已，心大懊惱，意猶不息，苦訪花所。",
    "T03n0189_001:0621c25": "「俄爾即遇王家青衣，密持七莖青蓮花過，",
    "T03n0189_001:0621c26": "畏王制令，藏著瓶中。善慧至誠，感其蓮花",
    "T03n0189_001:0621c27": "踊出瓶外，善慧遙見，即追呼曰：『大姊，且止！",
    "T03n0189_001:0621c28": "此花賣不？』青衣聞已，心大驚愕，而自念言：『藏",
    "T03n0189_001:0621c29": "花甚密，此何男子，乃見我花，求索買耶？』顧",
    "T03n0189_001:0622a01": "看其瓶，果見花出，生奇特想，答言：『男子！此",
    "T03n0189_001:0622a02": "青蓮花當送宮內，欲以上佛，不可得也。』",
    "T03n0189_001:0622a03": "善慧又言：『請以五百銀錢，雇五莖耳。』青",
    "T03n0189_001:0622a04": "衣意疑，復自念言：『此花所直不過數錢，而",
    "T03n0189_001:0622a05": "今男子，乃以銀錢五百求買五莖。』即問之",
    "T03n0189_001:0622a06": "言：『欲持此花用作何等？』善慧答言：『今有",
    "T03n0189_001:0622a07": "如來，出興於世，燈照大王，請來入城，故須",
    "T03n0189_001:0622a08": "此花，欲以供養。大姊當知，諸佛如來，難可",
    "T03n0189_001:0622a09": "值遇，如優曇鉢花時乃一現。』青衣又問：『供",
    "T03n0189_001:0622a10": "養如來，為求何等？』善慧答曰：『為欲成就一",
    "T03n0189_001:0622a11": "切種智，度脫無量苦眾生故。』爾時青衣，得",
    "T03n0189_001:0622a12": "聞此語，心自念言：『今此男子，顏容端正，披",
    "T03n0189_001:0622a13": "鹿皮衣，纔蔽形體，乃爾至誠，不惜錢寶。』",
    "T03n0189_001:0622a14": "即語之曰：『我今當以此花相與，願我生生",
    "T03n0189_001:0622a15": "常為君妻。』善慧答言：『我修梵行，求無為道，",
    "T03n0189_001:0622a16": "不得相許生死之緣。』青衣即言：『若當不從",
    "T03n0189_001:0622a17": "我此願者，花不可得。』善慧又曰：『汝若決定",
    "T03n0189_001:0622a18": "不與我花，當從汝願。我好布施，不逆人",
    "T03n0189_001:0622a19": "意，若使有來從我乞求頭目髓腦，及與妻",
    "T03n0189_001:0622a20": "子，汝莫生閡，壞吾施心。』青衣答言：『善哉！善",
    "T03n0189_001:0622a21": "哉！敬從來命。今我女弱不能得前，請寄二",
    "T03n0189_001:0622a22": "花以獻於佛，使我生生不失此願，好醜不",
    "T03n0189_001:0622a23": "離，必置心中，令佛知之。』",
    "T03n0189_001:0622a24": "「爾時，燈照王與其諸子，及眾官屬、婆羅門",
    "T03n0189_001:0622a25": "等，持好香花種種供具，而出奉迎普光如",
    "T03n0189_001:0622a26": "來，舉國人民，亦皆隨從。是時善慧五百弟子，",
    "T03n0189_001:0622a27": "共相謂言：『今日國王及諸臣民，悉皆往詣普",
    "T03n0189_001:0622a28": "光佛所，大師今者亦當已去，我等宜應往",
    "T03n0189_001:0622a29": "彼禮敬。』作此言已，即共俱行；在道未遠，",
    "T03n0189_001:0622b01": "逢見善慧，師徒相遇，喜悅無量，即共同詣",
    "T03n0189_001:0622b02": "普光佛所。見燈照王，已到佛前，最得在初",
    "T03n0189_001:0622b03": "供養禮拜，如是次第，至諸大臣，亦各禮敬，",
    "T03n0189_001:0622b04": "并散名花，花悉墮地。「于時善慧，與五百弟",
    "T03n0189_001:0622b05": "子，見諸人眾供養畢已，諦觀如來相好之",
    "T03n0189_001:0622b06": "容，又欲濟拔諸苦眾生，亦欲滿足一切種",
    "T03n0189_001:0622b07": "智故，即散五莖，皆住空中，化成花臺；後",
    "T03n0189_001:0622b08": "散二莖，亦止空中，夾佛兩邊。爾時國王",
    "T03n0189_001:0622b09": "及其眷屬，一切臣民，天、龍、夜叉、乾闥婆、阿修",
    "T03n0189_001:0622b10": "羅、迦樓羅、緊那羅、摩睺羅伽，人非人等，見此",
    "T03n0189_001:0622b11": "奇特，歎未曾有。於是普光如來，以無礙智，",
    "T03n0189_001:0622b12": "讚善慧言：『善哉，善哉！善男子！汝以是行，過",
    "T03n0189_001:0622b13": "無量阿僧祇劫，當得成佛，號釋迦牟尼如",
    "T03n0189_001:0622b14": "來、應供、正遍知、明行足、善逝、世間解、無上士、",
    "T03n0189_001:0622b15": "調御丈夫、天人師、佛、世尊。』當於善慧受記之",
    "T03n0189_001:0622b16": "時，無量天、龍、夜叉、乾闥婆、阿修羅、伽樓羅、緊",
    "T03n0189_001:0622b17": "那羅、摩睺羅伽，人非人等，散眾妙花，滿虛",
    "T03n0189_001:0622b18": "空中，而發誓言：『善慧將來成佛道時，我等",
    "T03n0189_001:0622b19": "皆願為其眷屬。』是時普光如來，即記之曰：",
    "T03n0189_001:0622b20": "『汝等皆當得生其國。』「爾時如來，既授記已，",
    "T03n0189_001:0622b21": "猶見善慧，作仙人髻，披鹿皮衣；如來欲令",
    "T03n0189_001:0622b22": "捨此服儀，即便化地，以為淤泥。善慧見佛",
    "T03n0189_001:0622b23": "應從此行而地濁濕，心自念言：『云何乃令",
    "T03n0189_001:0622b24": "千輻輪足蹈此而過？』即脫皮衣，以用布地，",
    "T03n0189_001:0622b25": "不足掩泥，仍又解髮，亦以覆之。如來即",
    "T03n0189_001:0622b26": "便踐之而度，因記之曰：『汝後得佛當於五",
    "T03n0189_001:0622b27": "濁惡世，度諸天人，不以為難，必如我也。』于",
    "T03n0189_001:0622b28": "時善慧，聞斯記已，歡欣踊躍，喜不自勝；即",
    "T03n0189_001:0622b29": "時便解一切法空，得無生忍，身昇虛空，去",
    "T03n0189_001:0622c01": "地七多羅樹，以偈讚佛：",
    "T03n0189_001:0622c02": "「『今見世間導，　　令我開慧眼；",
    "T03n0189_001:0622c03": "　　為說清淨法，　　去離一切著。",
    "T03n0189_001:0622c04": "　　今遇天人尊，　　令我得無生；",
    "T03n0189_001:0622c05": "　　願將來獲果，　　亦如兩足尊。』",
    "T03n0189_001:0622c06": "「是時善慧，說此讚已，從空中下，到於佛",
    "T03n0189_001:0622c07": "前，五體投地，而白佛言：『唯願世尊，哀愍我",
    "T03n0189_001:0622c08": "故，聽我出家。』爾時普光如來答言：『善哉！善",
    "T03n0189_001:0622c09": "來比丘。』鬚髮自落，袈裟著身，即成沙門。",
    "T03n0189_001:0622c10": "「爾時有二貧窮老人，各與親屬一百人俱，",
    "T03n0189_001:0622c11": "覩佛相好，威德嚴顯，自傷貧乏無以供養。",
    "T03n0189_001:0622c12": "是時如來，愍其心至，即化前地，生諸草穢，",
    "T03n0189_001:0622c13": "令二貧人，見地不淨，發歡喜心，而便灑掃。",
    "T03n0189_001:0622c14": "普光如來，而記之曰：『汝過無量阿僧祇劫，",
    "T03n0189_001:0622c15": "釋迦牟尼佛出興於世，汝等爾時當作第",
    "T03n0189_001:0622c16": "一聲聞弟子。』爾時普光如來，記貧人已，與",
    "T03n0189_001:0622c17": "八萬四千比丘及燈照王，并婆羅門，諸臣民",
    "T03n0189_001:0622c18": "等，前後圍繞，入提播婆底城。「時燈照王與",
    "T03n0189_001:0622c19": "其眷屬，以四事供養普光如來并及八萬四",
    "T03n0189_001:0622c20": "千比丘，經四萬歲，王即捨位，以付其子；與",
    "T03n0189_001:0622c21": "其眷屬，及夫人眷屬，各八萬四千人，同於佛",
    "T03n0189_001:0622c22": "法，出家修道，得陀羅尼諸法三昧。善慧比",
    "T03n0189_001:0622c23": "丘，亦隨普光如來，受王供養，滿四萬歲，於",
    "T03n0189_001:0622c24": "諸法中，得深三昧，教化眾生不可稱數。爾",
    "T03n0189_001:0622c25": "時善慧比丘白普光如來言：『世尊！我於昔",
    "T03n0189_001:0622c26": "日，在深山中，得五奇特夢：一者、夢臥大海；",
    "T03n0189_001:0622c27": "二者、夢枕須彌；三者、夢海中一切眾生，入我",
    "T03n0189_001:0622c28": "身內；四者、夢手執日；五者、夢手執月。唯願",
    "T03n0189_001:0622c29": "世尊，為我解說此夢之相。』爾時普光如來",
    "T03n0189_001:0623a01": "答言：『善哉！汝若欲知此夢義者，當為汝說。",
    "T03n0189_001:0623a02": "夢臥大海者，汝身即時在於生死大海之",
    "T03n0189_001:0623a03": "中；夢枕須彌者，出於生死得般涅槃相；",
    "T03n0189_001:0623a04": "夢大海中一切眾生入身內者，當於生死大",
    "T03n0189_001:0623a05": "海，為諸眾生作歸依處；夢手執日者，智慧",
    "T03n0189_001:0623a06": "光明，普照法界；夢手執月者，以方便智，入",
    "T03n0189_001:0623a07": "於生死，以清涼法，化導眾生，令離惱熱。",
    "T03n0189_001:0623a08": "此夢因緣，是汝將來成佛之相。』善慧聞已，",
    "T03n0189_001:0623a09": "歡喜踊躍，不能自勝，禮佛而退。「爾時普光",
    "T03n0189_001:0623a10": "如來，復經少時，入般涅槃。善慧比丘，護持",
    "T03n0189_001:0623a11": "正法，滿二萬歲，以三乘法，教化眾生，所利",
    "T03n0189_001:0623a12": "益者，不可稱計。爾時善慧比丘，於彼命終，",
    "T03n0189_001:0623a13": "即便上生，為四天王，以三乘法，化諸天眾；",
    "T03n0189_001:0623a14": "盡彼天壽，下生人間，為轉輪聖王，王四",
    "T03n0189_001:0623a15": "天下，七寶具足：一、金輪寶，二、白象寶，三、紺馬",
    "T03n0189_001:0623a16": "寶，四、神珠寶，五、玉女寶，六、主藏臣寶，七、主",
    "T03n0189_001:0623a17": "兵臣寶；千子具足，皆悉勇健，能伏怨敵；以",
    "T03n0189_001:0623a18": "正法治，無諸憂惱；常以十善，化諸人民。於",
    "T03n0189_001:0623a19": "此壽終，生忉利天，為彼天主；壽終下生，為",
    "T03n0189_001:0623a20": "轉輪聖王；終其壽命，乃至生於第七梵天；",
    "T03n0189_001:0623a21": "上為天王，下為聖主，各三十六反；其間或",
    "T03n0189_001:0623a22": "為仙人，或為外道六師，或為婆羅門，或為",
    "T03n0189_001:0623a23": "小王；如是變現，不可稱數。",
    "T03n0189_001:0623a24": "「爾時善慧菩薩，功行滿足，位登十地，在一",
    "T03n0189_001:0623a25": "生補處，近一切種智，生兜率天，名聖善",
    "T03n0189_001:0623a26": "白；為諸天主，說於一生補處之行；亦於十",
    "T03n0189_001:0623a27": "方國土，現種種身，為諸眾生，隨應說法；期",
    "T03n0189_001:0623a28": "運將至，當下作佛，即觀五事：一者、觀諸眾",
    "T03n0189_001:0623a29": "生熟與未熟；二者、觀時至與未至；三者、觀",
    "T03n0189_001:0623b01": "諸國土何國處中；四者、觀諸種族何族貴盛；",
    "T03n0189_001:0623b02": "五者、觀過去因緣，誰最真正應為父母。觀",
    "T03n0189_001:0623b03": "五事已，即自思惟：『今諸眾生，皆是我初發心",
    "T03n0189_001:0623b04": "以來所成熟者，堪能受於清淨妙法，於",
    "T03n0189_001:0623b05": "此三千大千世界，此閻浮提迦毘羅斾兜國",
    "T03n0189_001:0623b06": "最為處中，諸族種姓釋迦第一甘蔗苗裔聖",
    "T03n0189_001:0623b07": "王之後：觀白淨王過去因緣，夫妻真正堪",
    "T03n0189_001:0623b08": "為父母；又觀摩耶夫人，壽命脩短，懷抱太",
    "T03n0189_001:0623b09": "子，滿足十月，太子便生，生七日已，其母命",
    "T03n0189_001:0623b10": "終。』「既作此觀，又自思惟：『我今若便即下生",
    "T03n0189_001:0623b11": "者，不能廣利諸天人眾，仍於天宮，現五種",
    "T03n0189_001:0623b12": "相，令諸天子，皆悉覺知菩薩期運應下作",
    "T03n0189_001:0623b13": "佛：一者、菩薩眼現瞬動；二者、頭上花萎；三者、",
    "T03n0189_001:0623b14": "衣受塵垢；四者、腋下汗出；五者、不樂本座。』",
    "T03n0189_001:0623b15": "時諸天眾，忽見菩薩有此異相，心大驚怖，",
    "T03n0189_001:0623b16": "身諸毛孔，血流如雨，自相謂言：『菩薩不久",
    "T03n0189_001:0623b17": "捨於我等。』「爾時菩薩，又現五瑞：一者，放大",
    "T03n0189_001:0623b18": "光明，普照三千大千世界；二者、大地十八相",
    "T03n0189_001:0623b19": "動，須彌海水，諸天宮殿，皆悉震搖；三者、諸魔",
    "T03n0189_001:0623b20": "宮宅隱蔽不現；四者、日月星辰無復光明；",
    "T03n0189_001:0623b21": "五者、天龍八部身皆震動，不能自禁。是時",
    "T03n0189_001:0623b22": "兜率諸天，見菩薩身，已有五相，又復覩外",
    "T03n0189_001:0623b23": "五希有事，皆悉聚集，到菩薩所，頭面禮足",
    "T03n0189_001:0623b24": "白言：『尊者！我等今日見此諸相，舉身震動，",
    "T03n0189_001:0623b25": "不能自安，唯願為我釋此因緣。』菩薩即便",
    "T03n0189_001:0623b26": "答諸天言：『善男子！當知諸行皆悉無常，我",
    "T03n0189_001:0623b27": "今不久，捨此天宮，生閻浮提。』「于時諸天，",
    "T03n0189_001:0623b28": "聞此語已，悲號涕泣，心大憂惱，舉身血現，",
    "T03n0189_001:0623b29": "如波羅奢花；或有不復樂於本座；或有",
    "T03n0189_001:0623c01": "棄其莊嚴之具；或有宛轉迷悶於地；或有",
    "T03n0189_001:0623c02": "深歎無常苦者。爾時有一天子即說偈言：",
    "T03n0189_001:0623c03": "「『菩薩在於此，　　開我等法眼；",
    "T03n0189_001:0623c04": "　　今者遠我去，　　如盲離導師。",
    "T03n0189_001:0623c05": "　　又如欲渡水，　　忽然失橋船；",
    "T03n0189_001:0623c06": "　　亦似嬰孩兒，　　喪亡其慈母。",
    "T03n0189_001:0623c07": "　　我等亦如是，　　失所歸依處，",
    "T03n0189_001:0623c08": "　　方漂生死流，　　了無有出緣。",
    "T03n0189_001:0623c09": "　　我等於長夜，　　為癡箭所射，",
    "T03n0189_001:0623c10": "　　既失大醫王，　　誰當救我者？",
    "T03n0189_001:0623c11": "　　滯臥無明床，　　長沒愛欲海，",
    "T03n0189_001:0623c12": "　　永絕尊者訓，　　未見超出期。』",
    "T03n0189_001:0623c13": "「爾時菩薩，見諸天子悲泣懊惱，又復聞說",
    "T03n0189_001:0623c14": "戀慕之偈，即以慈音而告之曰：『善男子！凡",
    "T03n0189_001:0623c15": "人受生無不死者；恩愛合會，必有別離；上",
    "T03n0189_001:0623c16": "至阿迦膩吒天，下至阿鼻地獄，其中一切",
    "T03n0189_001:0623c17": "諸眾生等，無有不為無常大火之所煎炙。",
    "T03n0189_001:0623c18": "是故汝等不應於我獨生戀慕；我今與汝",
    "T03n0189_001:0623c19": "皆悉未離生死熾火，乃至一切貧富貴賤，皆",
    "T03n0189_001:0623c20": "不免脫。』於是菩薩即說偈言：",
    "T03n0189_001:0623c21": "「『諸行無常，　　是生滅法；",
    "T03n0189_001:0623c22": "　　生滅滅已，　　寂滅為樂。』",
    "T03n0189_001:0623c23": "「爾時菩薩語天子言：『此偈乃是過去諸佛",
    "T03n0189_001:0623c24": "之所共說，諸行性相法皆如是；汝等今者",
    "T03n0189_001:0623c25": "勿生憂惱，我於生死無量劫來，今者唯有",
    "T03n0189_001:0623c26": "此一生在，不久當得離於諸行。汝等當",
    "T03n0189_001:0623c27": "知，今是度脫眾生之時，我應下生閻浮提",
    "T03n0189_001:0623c28": "中，迦毘羅斾兜國，甘蔗苗裔，釋姓種族，白",
    "T03n0189_001:0623c29": "淨王家。我生於彼，遠離父母，棄捨妻子及",
    "T03n0189_001:0624a01": "轉輪王位，出家學道，勤修苦行，降伏魔怨，",
    "T03n0189_001:0624a02": "成一切種智，轉於法輪。一切世間天人魔",
    "T03n0189_001:0624a03": "梵，所不能轉，亦依過去諸佛所行法式，廣",
    "T03n0189_001:0624a04": "利一切諸天人眾，建大法幢，傾倒魔幢，竭",
    "T03n0189_001:0624a05": "煩惱海，淨八正路，以諸法印，印眾生心；設",
    "T03n0189_001:0624a06": "大法會，請諸天人。汝等爾時亦當皆同在",
    "T03n0189_001:0624a07": "於此會，飡受法食；以是因緣，不應憂惱。』爾",
    "T03n0189_001:0624a08": "時菩薩，以偈頌曰：",
    "T03n0189_001:0624a09": "「『我於此不久，　　當下閻浮提，",
    "T03n0189_001:0624a10": "　　迦毘羅斾兜，　　白淨王宮生；",
    "T03n0189_001:0624a11": "　　辭父母親屬，　　捨轉輪王位；",
    "T03n0189_001:0624a12": "　　出家行學道，　　成一切種智。",
    "T03n0189_001:0624a13": "　　建立正法幢，　　能竭煩惱海，",
    "T03n0189_001:0624a14": "　　閉塞惡趣門，　　淨開八正道。",
    "T03n0189_001:0624a15": "　　廣利諸天人，　　其數不可計；",
    "T03n0189_001:0624a16": "　　以是因緣故，　　不應生憂惱。』",
    "T03n0189_001:0624a17": "「爾時菩薩舉身毛孔皆放光明；諸天子等",
    "T03n0189_001:0624a18": "聞菩薩言，又復見身出大光明，歡喜踴躍，",
    "T03n0189_001:0624a19": "離諸憂苦。各心念言：『菩薩不久當成正覺。』",
    "T03n0189_001:0624a20": "「爾時菩薩觀降胎時至，即乘六牙白象，發",
    "T03n0189_001:0624a21": "兜率宮；無量諸天，作諸伎樂，燒眾名香，散",
    "T03n0189_001:0624a22": "天妙花；隨從菩薩，滿虛空中，放大光明，普",
    "T03n0189_001:0624a23": "照十方；以四月八日明星出時，降神母胎。",
    "T03n0189_001:0624a24": "于時摩耶夫人，於眠寤之際，見菩薩乘六",
    "T03n0189_001:0624a25": "牙白象騰虛而來，從右脇入，影現於外",
    "T03n0189_001:0624a26": "如處琉璃；夫人體安快樂，如服甘露，顧見",
    "T03n0189_001:0624a27": "自身，如日月照，心大歡喜，踊躍無量。見此",
    "T03n0189_001:0624a28": "相已，豁然而覺，生希有心，即便往至白淨",
    "T03n0189_001:0624a29": "王所，而白王言：『我於向者眠寤之際，其狀",
    "T03n0189_001:0624b01": "如夢，見諸瑞相，極為奇特。』王即答言：『我向",
    "T03n0189_001:0624b02": "亦見有大光明，又復覺汝顏貌異常，汝可",
    "T03n0189_001:0624b03": "為說所見瑞相。』夫人即便具說上事，以偈",
    "T03n0189_001:0624b04": "頌曰：",
    "T03n0189_001:0624b05": "「『見有乘白象，　　皎淨如日月；",
    "T03n0189_001:0624b06": "　　釋梵諸天眾，　　皆悉執寶幢，",
    "T03n0189_001:0624b07": "　　燒香散天花，　　并作眾伎樂；",
    "T03n0189_001:0624b08": "　　充滿虛空中，　　圍繞而來下。",
    "T03n0189_001:0624b09": "　　來入我右脇，　　猶如處琉璃；",
    "T03n0189_001:0624b10": "　　今以現大王，　　此為何瑞相？』",
    "T03n0189_001:0624b11": "「爾時白淨王，見摩耶夫人諸瑞相已，歡喜",
    "T03n0189_001:0624b12": "踊躍，不能自勝；即便遣請善相婆羅門，以",
    "T03n0189_001:0624b13": "妙香花種種飲食而供養之。供養畢已，示",
    "T03n0189_001:0624b14": "夫人右脇并說瑞相，白婆羅門言：『願為占",
    "T03n0189_001:0624b15": "之，有何等異？』時婆羅門，即占之曰：『大王！夫",
    "T03n0189_001:0624b16": "人所懷太子，諸善妙相，不可具說，今當為",
    "T03n0189_001:0624b17": "王略言之耳。大王當知，今此夫人胎中之",
    "T03n0189_001:0624b18": "子，必能光顯釋迦種族，降胎之時，放大光",
    "T03n0189_001:0624b19": "明，諸天釋梵，執侍圍繞，此相必是正覺之瑞，",
    "T03n0189_001:0624b20": "若不出家，為轉輪聖王，王四天下，七寶自",
    "T03n0189_001:0624b21": "至，千子具足。』時王聞此婆羅門言，深自慶",
    "T03n0189_001:0624b22": "幸，踊躍無量；即以金銀雜寶象馬車乘，及以",
    "T03n0189_001:0624b23": "村邑，而用供給此婆羅門。時摩耶夫人，以",
    "T03n0189_001:0624b24": "其婇女，并及珍寶，亦以奉施。「自從菩薩處",
    "T03n0189_001:0624b25": "胎以來，摩耶夫人，日更修行六波羅蜜；天",
    "T03n0189_001:0624b26": "獻飲食，自然而至，不復樂於人間之味；三",
    "T03n0189_001:0624b27": "千大千世界，常皆大明，其界中間幽冥之處，",
    "T03n0189_001:0624b28": "日月威光所不能照，亦皆朗然。其中眾生",
    "T03n0189_001:0624b29": "各得相見，共相謂言：『此中云何忽生眾生？』",
    "T03n0189_001:0624c01": "菩薩降胎之時，三千大千世界十八相動，清",
    "T03n0189_001:0624c02": "涼香風起於四方，諸抱疾者皆悉除愈，貪欲",
    "T03n0189_001:0624c03": "瞋癡亦皆休息。",
    "T03n0189_001:0624c04": "「爾時兜率天宮，有一天子，作是念言：『菩薩",
    "T03n0189_001:0624c05": "已生白淨王宮，我亦當復下生人間，菩薩",
    "T03n0189_001:0624c06": "成佛，我得在先為其眷屬，供養聽法。』作此",
    "T03n0189_001:0624c07": "念已，即便下生王舍城中，明月種姓，旃陀",
    "T03n0189_001:0624c08": "羅及多王家。復有天子，生舍衛國王家；復",
    "T03n0189_001:0624c09": "有天子，生偷羅厥叉國王家；復有天子，生",
    "T03n0189_001:0624c10": "犢子國王家；復有天子，生跋羅國王家；復",
    "T03n0189_001:0624c11": "有天子，生盧羅國王家；復有天子，生德叉",
    "T03n0189_001:0624c12": "尸羅國王家；復有天子，生拘羅婆國王家；",
    "T03n0189_001:0624c13": "復有天子，生婆羅門家；復有天子，生長者",
    "T03n0189_001:0624c14": "居士毘舍首陀羅家；復有五百天子，生釋種",
    "T03n0189_001:0624c15": "姓家；有如是等諸天子眾，其數凡有九十",
    "T03n0189_001:0624c16": "九億，下生人間。又從他化自在天，乃至四",
    "T03n0189_001:0624c17": "天王所下生者，不可稱計。復有色界天王",
    "T03n0189_001:0624c18": "與其眷屬亦皆下生，而作仙人。「菩薩在胎，",
    "T03n0189_001:0624c19": "行、住、坐、臥，無所妨礙，又不令母有諸苦患。",
    "T03n0189_001:0624c20": "菩薩晨朝於母胎中，為色界諸天，說種種",
    "T03n0189_001:0624c21": "法。至日中時，為欲界諸天，亦說諸法。於日",
    "T03n0189_001:0624c22": "晡時，又復為諸鬼神說法。於夜三時，亦復",
    "T03n0189_001:0624c23": "如是，成熟利益無量眾生。菩薩在胎，夫人",
    "T03n0189_001:0624c24": "婇女有來禮拜而供養者；或復有來作是",
    "T03n0189_001:0624c25": "願言：『當令得成轉輪聖王。』菩薩聞已，心",
    "T03n0189_001:0624c26": "不喜樂。或復有來作是願言：『當令得成",
    "T03n0189_001:0624c27": "一切種智。』菩薩聞已，心大歡喜。「菩薩處胎，",
    "T03n0189_001:0624c28": "垂滿十月，身諸支節及以相好，皆悉具足，",
    "T03n0189_001:0624c29": "亦使其母諸根寂定，樂處園林，不喜憒",
    "T03n0189_001:0625a01": "鬧。時白淨王，心自思惟：『夫人懷妊，日月將",
    "T03n0189_001:0625a02": "滿，而不見其有生產相。』作此念時，會遇",
    "T03n0189_001:0625a03": "夫人遣信白王：『我今欲出園林遊觀。』時",
    "T03n0189_001:0625a04": "王聞此益懷歡喜；即勅於外，令淨掃灑藍",
    "T03n0189_001:0625a05": "毘尼園，更使栽植諸妙花果；流泉浴池，悉",
    "T03n0189_001:0625a06": "令清潔；欄楯階陛，皆以七寶而為莊嚴。翡",
    "T03n0189_001:0625a07": "翠鴛鴦，鸞鳳凰鷖，異類眾鳥，鳴集其中；懸",
    "T03n0189_001:0625a08": "繒幡蓋，散花燒香，作諸伎樂，猶如帝釋歡",
    "T03n0189_001:0625a09": "喜之園。又勅中間所經行處，皆令嚴淨種",
    "T03n0189_001:0625a10": "種莊嚴。又勅嚴辦十萬七寶車輦，一一車",
    "T03n0189_001:0625a11": "輦，雕玩殊絕；又復勅外，嚴辦四軍，象兵、馬",
    "T03n0189_001:0625a12": "兵、車兵、步兵；又復選取後宮婇女，容顏端正，",
    "T03n0189_001:0625a13": "不老不少，氣性調和，聰慧明了，其數凡有八",
    "T03n0189_001:0625a14": "萬四千，以用給侍摩耶夫人。又復擇取八萬",
    "T03n0189_001:0625a15": "四千端正童女，著妙瓔珞嚴身之具，齎持香",
    "T03n0189_001:0625a16": "花，先往住彼藍毘尼園。王又勅諸群臣百",
    "T03n0189_001:0625a17": "官，夫人去者，皆悉侍從。於是夫人，即昇寶",
    "T03n0189_001:0625a18": "輿，與諸官屬并及婇女，前後導從，往藍毘",
    "T03n0189_001:0625a19": "尼園。爾時復有天龍八部，亦皆隨從，充滿",
    "T03n0189_001:0625a20": "虛空。「爾時夫人，既入園已，諸根寂靜；十月",
    "T03n0189_001:0625a21": "滿足，於二月八日日初出時，夫人見彼園",
    "T03n0189_001:0625a22": "中，有一大樹，名曰無憂，花色香鮮，枝葉分",
    "T03n0189_001:0625a23": "布，極為茂盛；即舉右手，欲牽摘之；菩",
    "T03n0189_001:0625a24": "薩漸漸從右脇出。于時樹下，亦生七寶",
    "T03n0189_001:0625a25": "七莖蓮花，大如車輪；菩薩即便墮蓮花上，",
    "T03n0189_001:0625a26": "無扶侍者，自行七步，舉其右手而師子吼：",
    "T03n0189_001:0625a27": "『我於一切天人之中最尊最勝，無量生死於",
    "T03n0189_001:0625a28": "今盡矣，此生利益一切人天。』說是言已，時",
    "T03n0189_001:0625a29": "四天王，即以天繒接太子身，置寶机上；釋",
    "T03n0189_001:0625b01": "提桓因手執寶蓋，大梵天王又持白拂，侍",
    "T03n0189_001:0625b02": "立左右；難陀龍王、優波難陀龍王，於虛空",
    "T03n0189_001:0625b03": "中，吐清淨水，一溫一涼，灌太子身——身黃金",
    "T03n0189_001:0625b04": "色有三十二相，放大光明，普照三千大千",
    "T03n0189_001:0625b05": "世界——天龍八部亦於空中作天伎樂，歌唄",
    "T03n0189_001:0625b06": "讚頌，燒眾名香，散諸妙花，又雨天衣及以",
    "T03n0189_001:0625b07": "瓔珞，繽紛亂墜不可稱數。",
    "T03n0189_001:0625b08": "「爾時摩耶夫人生太子已，身安快樂，無有",
    "T03n0189_001:0625b09": "苦患，歡喜踊躍，止於樹下，前後自然忽生",
    "T03n0189_001:0625b10": "四井，其水香潔具八功德。爾時摩耶夫人",
    "T03n0189_001:0625b11": "與其眷屬，隨所欲須，自恣洗漱。復有諸夜",
    "T03n0189_001:0625b12": "叉王，皆悉圍繞，守護太子及摩耶夫人。當",
    "T03n0189_001:0625b13": "爾之時，閻浮提人，乃至阿迦膩吒天，雖離",
    "T03n0189_001:0625b14": "喜樂，皆亦於此歡喜讚歎：『一切種智，今出",
    "T03n0189_001:0625b15": "於世，無量眾生，皆得利益；唯願速成正覺",
    "T03n0189_001:0625b16": "之道，轉於法輪，廣度眾生。』唯有魔王，獨懷",
    "T03n0189_001:0625b17": "愁惱，不安本座。「當爾之時，所感瑞應，三",
    "T03n0189_001:0625b18": "十有四：一者、十方世界，皆悉大明；二者、三千",
    "T03n0189_001:0625b19": "大千世界，十八相動丘墟平坦；三者、一切枯",
    "T03n0189_001:0625b20": "木悉更敷榮，國界自然生奇特樹；四者、園苑",
    "T03n0189_001:0625b21": "生異甘果；五者、陸地生寶蓮花大如車輪；",
    "T03n0189_001:0625b22": "六者、地中伏藏悉自發出；七者、諸藏珍寶放",
    "T03n0189_001:0625b23": "大光明；八者、諸天妙服自然來降；九者、眾川",
    "T03n0189_001:0625b24": "萬流恬靜澄清；十者、風止雲除空中明淨；十",
    "T03n0189_001:0625b25": "一者、香風芬芳從四方來，細雨潤澤以歛",
    "T03n0189_001:0625b26": "飛塵；十二者、國中疾病皆悉除愈；十三者、國",
    "T03n0189_001:0625b27": "內宮舍無不明曜，燈燭之光不復為用；十",
    "T03n0189_001:0625b28": "四者、日月星辰停住不行；十五者、毘舍佉星",
    "T03n0189_001:0625b29": "下現人間，待太子生；十六者、諸梵天王執",
    "T03n0189_001:0625c01": "素寶蓋，列覆宮上；十七者、八方諸仙人師奉",
    "T03n0189_001:0625c02": "寶來獻；十八者、天百味食自然在前；十九者、",
    "T03n0189_001:0625c03": "無數寶瓶盛諸甘露；二十者、諸天妙車載寶",
    "T03n0189_001:0625c04": "而至；二十一者、無數白象子首戴蓮花，列住",
    "T03n0189_001:0625c05": "殿前；二十二者、天紺馬寶自然而來；二十三",
    "T03n0189_001:0625c06": "者、五百白師子王從雪山出，息其惡情，心",
    "T03n0189_001:0625c07": "懷歡喜，羅住城門；二十四者、諸天伎女於",
    "T03n0189_001:0625c08": "虛空中作妙音樂；二十五者、諸天玉女執",
    "T03n0189_001:0625c09": "孔雀拂，現宮牆上；二十六者、諸天玉女各",
    "T03n0189_001:0625c10": "持金瓶盛滿香汁，列住空中；二十七者、諸",
    "T03n0189_001:0625c11": "天歌頌讚太子德；二十八者、地獄休息毒痛",
    "T03n0189_001:0625c12": "不行；二十九者、毒蟲隱伏，惡鳥善心；三十",
    "T03n0189_001:0625c13": "者、諸惡律儀一時慈悲；三十一者、國內孕婦",
    "T03n0189_001:0625c14": "產者悉男，其有百病自然除愈；三十二者、",
    "T03n0189_001:0625c15": "一切樹神化作人形，悉來禮侍；三十三者、諸",
    "T03n0189_001:0625c16": "餘國王各齎名寶同來臣伏；三十四者、一",
    "T03n0189_001:0625c17": "切人天無非時語。「爾時諸婇女眾見此瑞",
    "T03n0189_001:0625c18": "相，極大歡喜，自相謂言：『太子今生，有如此",
    "T03n0189_001:0625c19": "等嘉祥之事，唯願長壽，無諸疾苦，勿令",
    "T03n0189_001:0625c20": "我等生大憂惱。』作此言已，以天細[疊*毛]裹抱",
    "T03n0189_001:0625c21": "太子，至夫人所。時四天王在虛空中，恭敬",
    "T03n0189_001:0625c22": "隨從；釋提桓因執蓋來覆；有二十八大鬼神",
    "T03n0189_001:0625c23": "王，在園四角，守衛奉護。爾時有一青衣，聰",
    "T03n0189_001:0625c24": "慧明了，從藍毘尼園，還入宮中，到白淨王",
    "T03n0189_001:0625c25": "所而白王言：『大王威德，轉更增進；摩耶夫",
    "T03n0189_001:0625c26": "人已生太子，顏貌端正，有三十二相、八十種",
    "T03n0189_001:0625c27": "好；墮蓮花上，自行七步，舉其右手而師子",
    "T03n0189_001:0625c28": "吼：「我於一切天人之中最尊最勝，無量生死",
    "T03n0189_001:0625c29": "於今盡矣，此生利益一切人天。」有如是等諸",
    "T03n0189_001:0626a01": "奇特事，非可具說。』時白淨王聞彼青衣說",
    "T03n0189_001:0626a02": "此語已，歡喜踊躍不能自勝，即脫身瓔珞",
    "T03n0189_001:0626a03": "而以賜之。",
    "T03n0189_001:0626a04": "「爾時白淨王即嚴四兵眷屬圍繞，并與一億",
    "T03n0189_001:0626a05": "釋迦種姓，前後導從，入藍毘尼園，見彼園",
    "T03n0189_001:0626a06": "中天龍八部皆悉充滿；到夫人所，見太子",
    "T03n0189_001:0626a07": "身，相好殊異，歡喜踊躍，猶如江海諸大波",
    "T03n0189_001:0626a08": "浪；慮其短壽又懷悚惕，譬如須彌山王，",
    "T03n0189_001:0626a09": "難可動搖；大地動時，此山乃動。彼白淨王",
    "T03n0189_001:0626a10": "素性恬靜，常無歡慼，今見太子，一喜一懼，",
    "T03n0189_001:0626a11": "亦復如是。摩耶夫人，為性調和。既生太子，",
    "T03n0189_001:0626a12": "見諸奇瑞，倍增柔軟。爾時白淨王，叉手合",
    "T03n0189_001:0626a13": "掌，禮諸天神；前抱太子，置於七寶象輿之",
    "T03n0189_001:0626a14": "上，與諸群臣後宮婇女虛空諸天，作諸伎",
    "T03n0189_001:0626a15": "樂，隨從入城。時白淨王及諸釋子，未識三",
    "T03n0189_001:0626a16": "寶，即將太子，往詣天寺；太子既入，梵天形",
    "T03n0189_001:0626a17": "像，皆從座起，禮太子足而語王言：『大王！當",
    "T03n0189_001:0626a18": "知，今此太子天人中尊；虛空天神，皆悉禮",
    "T03n0189_001:0626a19": "敬；大王！豈不見如此耶？云何而今來此",
    "T03n0189_001:0626a20": "禮我？』時白淨王及諸釋子，群臣內外，聞見",
    "T03n0189_001:0626a21": "是已，歎未曾有。即將太子出於天寺，還",
    "T03n0189_001:0626a22": "入後宮。「當爾之時，諸釋種姓，亦同一日，生",
    "T03n0189_001:0626a23": "五百男；時王廐中，象生白子；馬生白駒；牛",
    "T03n0189_001:0626a24": "羊亦生五色羔犢；如是等類，數各五百。王",
    "T03n0189_001:0626a25": "家青衣，亦生五百蒼頭。爾時宮中，五百伏",
    "T03n0189_001:0626a26": "藏，自然發出；一一伏藏，有七寶藏，而圍繞",
    "T03n0189_001:0626a27": "之。又有諸大國商人，從海採寶，還迦毘",
    "T03n0189_001:0626a28": "羅斾兜國；彼諸商人，各齎奇寶，而來獻王。",
    "T03n0189_001:0626a29": "時白淨王，問諸商人：『汝等入海，採諸珍寶，",
    "T03n0189_001:0626b01": "悉皆吉利，無苦惱不？及諸伴侶，無遺落耶？』",
    "T03n0189_001:0626b02": "彼諸商人，答言：『大王！所經道路，極自安隱。』",
    "T03n0189_001:0626b03": "王聞此言，甚大歡喜，即遣請諸婆羅門等。",
    "T03n0189_001:0626b04": "婆羅門眾皆悉集已，設諸供養，或與象馬",
    "T03n0189_001:0626b05": "及以七寶，田宅僮僕。供養畢已，抱太子出，",
    "T03n0189_001:0626b06": "即便白諸婆羅門言：『當為太子作何等名？』",
    "T03n0189_001:0626b07": "諸婆羅門，即共論議，而答王言：『太子生時，一",
    "T03n0189_001:0626b08": "切寶藏皆悉發出，所有諸瑞莫非吉祥，以",
    "T03n0189_001:0626b09": "此義故，當名太子為薩婆悉達。』說此語",
    "T03n0189_001:0626b10": "時，虛空天神，即擊天鼓，燒香散花，唱言：『善",
    "T03n0189_001:0626b11": "哉！』諸天人民，即便稱曰：『薩婆悉達。』「爾時八",
    "T03n0189_001:0626b12": "王，亦於是日，與白淨王，同生太子。彼諸國",
    "T03n0189_001:0626b13": "王，各懷歡喜：『我今生子，有諸奇異。』而不知",
    "T03n0189_001:0626b14": "是薩婆悉達之瑞相也。皆集婆羅門，各為太",
    "T03n0189_001:0626b15": "子，制好名字，王舍城太子名曰頻毘娑羅；",
    "T03n0189_001:0626b16": "舍衛國太子名婆斯匿；偷羅拘吒國太子",
    "T03n0189_001:0626b17": "名拘臈婆；犢子國太子名優陀延；跋羅國太",
    "T03n0189_001:0626b18": "子名欝陀羅延；盧羅國太子名曰疾光；德叉",
    "T03n0189_001:0626b19": "尸羅國太子名弗迦羅娑羅；拘羅婆國太",
    "T03n0189_001:0626b20": "子名拘羅婆。「爾時白淨王普勅群臣，令訪",
    "T03n0189_001:0626b21": "聰明多聞，智慧善知占相，為諸世人所知",
    "T03n0189_001:0626b22": "識者。群臣聞已，四方推覓。時王即便於後",
    "T03n0189_001:0626b23": "園中，起一大殿，窓牖欄楯，七寶莊飾。爾時",
    "T03n0189_001:0626b24": "群臣，得五百婆羅門聰明知相見諸奇瑞，",
    "T03n0189_001:0626b25": "欲來詣王，會王遣信疾速而至。諸臣白王：",
    "T03n0189_001:0626b26": "『知相婆羅門，今者已到。』王聞歡喜，即勅令",
    "T03n0189_001:0626b27": "前請入殿坐，設諸供養。彼婆羅門即白王",
    "T03n0189_001:0626b28": "言：『我聞大王，新生太子，有諸相好奇特之",
    "T03n0189_001:0626b29": "瑞，願令我等悉得見之。』時王即勅抱太子",
    "T03n0189_001:0626c01": "出。諸婆羅門既見太子相好威嚴，歎未曾",
    "T03n0189_001:0626c02": "有。王即問言：『今占太子，其相云何？』婆羅門",
    "T03n0189_001:0626c03": "言：『一切眾生皆欲子好；大王！今者所生太",
    "T03n0189_001:0626c04": "子，是大珍異，勿生憂怖。』即又白言：『所生太",
    "T03n0189_001:0626c05": "子，大王！雖言是王之子，乃是世間人天之",
    "T03n0189_001:0626c06": "眼。』王復問言：『云何得知？』婆羅門言：『我觀太",
    "T03n0189_001:0626c07": "子，身色光焰，猶如真金，有諸相好，極為明",
    "T03n0189_001:0626c08": "淨，若當出家，成一切種智；若在家者，為轉",
    "T03n0189_001:0626c09": "輪聖王，領四天下，譬如江河，海為第一；眾",
    "T03n0189_001:0626c10": "山之中，須彌最勝；凡諸光暉，日為無上；一切",
    "T03n0189_001:0626c11": "清涼，唯有明月；天人世，間太子為尊。』王聞",
    "T03n0189_001:0626c12": "此語，心大歡喜，離諸怵惕。彼婆羅門又白",
    "T03n0189_001:0626c13": "王言：『有一梵仙名阿私陀，具足五通，在",
    "T03n0189_001:0626c14": "於香山，彼能為王斷諸疑惑。』諸婆羅門說",
    "T03n0189_001:0626c15": "此語已，辭別而去。",
    "T03n0189_001:0626c16": "「爾時白淨王心自思惟：『阿私陀仙人，居在香",
    "T03n0189_001:0626c17": "山，途逕嶮絕，非人所到，當以何方請來",
    "T03n0189_001:0626c18": "至此。』王可作此心念之時，阿私陀仙人遙",
    "T03n0189_001:0626c19": "知王意；又復先見諸奇瑞相，深解菩薩為",
    "T03n0189_001:0626c20": "破生死故現受生；以神通力，騰虛而來，",
    "T03n0189_001:0626c21": "到王宮門。時守門者入白王言：『阿私陀仙",
    "T03n0189_001:0626c22": "人，乘虛空來，今在門外。』王聞歡喜，即勅令",
    "T03n0189_001:0626c23": "前，王至門上自奉迎之；既見仙人，恭敬禮",
    "T03n0189_001:0626c24": "拜，而即問言：『尊者既來，住門不進，為守",
    "T03n0189_001:0626c25": "門者不聽前耶？』仙人答言：『無見止者，既",
    "T03n0189_001:0626c26": "來相詣，宜須先白。』王便隨從，入於後宮，敬",
    "T03n0189_001:0626c27": "請令坐，而問訊言：『尊者！四大常安和不？』仙",
    "T03n0189_001:0626c28": "人答言：『蒙大王恩，幸得安樂。』時白淨王白",
    "T03n0189_001:0626c29": "仙人言：『尊者！今日能來下降，我等種族，方",
    "T03n0189_001:0627a01": "大熾盛，從今已去，日就吉祥，為是經過故",
    "T03n0189_001:0627a02": "來此耶？』仙人答言：『我在香山，見大光明諸",
    "T03n0189_001:0627a03": "奇特相，又知大王心之所念，以是因緣故",
    "T03n0189_001:0627a04": "來到此；我以神力，乘虛而來，聞上諸天",
    "T03n0189_001:0627a05": "說：「王太子必當得成一切種智，度脫天人；",
    "T03n0189_001:0627a06": "又王太子，從右脇生，墮於七寶蓮花之上",
    "T03n0189_001:0627a07": "而行七步，舉其右手而師子吼：『我於天人",
    "T03n0189_001:0627a08": "之中，最尊最勝；無量生死於今盡矣，此生",
    "T03n0189_001:0627a09": "利益一切天人。』」又復諸天圍繞恭敬，聞有",
    "T03n0189_001:0627a10": "如此大奇特事；快哉大王！宜應欣慶。太子",
    "T03n0189_001:0627a11": "今者可得見不？』即將仙人至太子所，王及",
    "T03n0189_001:0627a12": "夫人抱太子出，欲禮仙人；時彼仙人，即止",
    "T03n0189_001:0627a13": "王曰：『此是天人三界中尊，云何而令禮於我",
    "T03n0189_001:0627a14": "耶？』時彼仙人，即起合掌，禮太子足。「王及夫",
    "T03n0189_001:0627a15": "人白仙人言：『唯願尊者為相太子。』仙人言：",
    "T03n0189_001:0627a16": "『善。』即便占相，具見相已；忽然悲泣，不能自",
    "T03n0189_001:0627a17": "勝；王及夫人見彼仙人悲泣流淚，舉身戰",
    "T03n0189_001:0627a18": "怖，生大憂惱，如大波浪動於小船，問仙人",
    "T03n0189_001:0627a19": "言：『我子初生，具諸瑞相，有何不祥而悲泣",
    "T03n0189_001:0627a20": "耶？』爾時仙人歔欷答言：『大王！太子相好具足，",
    "T03n0189_001:0627a21": "無有不祥。』王又問言：『願更為我占視太子，",
    "T03n0189_001:0627a22": "有長壽相不？得轉輪王位王四天下不？我",
    "T03n0189_001:0627a23": "年既暮，欲以國土皆悉付之，當隱山林",
    "T03n0189_001:0627a24": "出家學道，所可志願，唯在於此。尊者為觀，",
    "T03n0189_001:0627a25": "必定果耶？』「爾時仙人又答王言：『大王！太子",
    "T03n0189_001:0627a26": "具三十二相，一者、足下安平平如奩底；二者、",
    "T03n0189_001:0627a27": "足下千輻網輪輪相具足；三者、手足相指長",
    "T03n0189_001:0627a28": "勝於餘人；四者、手足柔軟勝餘身分；五者、",
    "T03n0189_001:0627a29": "足跟廣具足滿好；六者、足指合縵網勝於餘",
    "T03n0189_001:0627b01": "人；七者、足趺高平好與跟相稱；八者、伊泥延",
    "T03n0189_001:0627b02": "鹿腨纖好如伊泥延鹿王；九者、平住兩手",
    "T03n0189_001:0627b03": "摩膝；十者、陰藏相如馬王象王；十一者、身縱",
    "T03n0189_001:0627b04": "廣等如尼拘類樹；十二者、一一孔一毛生青",
    "T03n0189_001:0627b05": "色柔軟右旋；十三者、毛上向靡，青色柔軟右",
    "T03n0189_001:0627b06": "旋；十四者、金色相其色微妙勝閻浮檀金；十",
    "T03n0189_001:0627b07": "五者、身光面一丈；十六者、皮薄細滑不受",
    "T03n0189_001:0627b08": "塵垢不停蚊蚋；十七者、七處滿，兩足下兩手",
    "T03n0189_001:0627b09": "中兩肩上項中皆滿，字相分明；十八者、兩腋",
    "T03n0189_001:0627b10": "下滿如摩尼珠；十九者、身如師子；二十者、身",
    "T03n0189_001:0627b11": "廣端直；二十一者、肩圓好；二十二者、口四十",
    "T03n0189_001:0627b12": "齒；二十三者、齒白齊密而根深；二十四者、四",
    "T03n0189_001:0627b13": "牙最白而大；二十五者、方頰車如師子；二十",
    "T03n0189_001:0627b14": "六者、味中得上味，咽中二處津液流出；二十",
    "T03n0189_001:0627b15": "七者、舌大軟薄能覆面至耳髮際；二十八者、",
    "T03n0189_001:0627b16": "梵音深遠如迦陵頻伽聲；二十九者、眼色如",
    "T03n0189_001:0627b17": "金精；三十者、眼睫如牛王；三十一者、眉間白",
    "T03n0189_001:0627b18": "毫相軟白如兜羅綿；三十二者、頂髻肉成。具",
    "T03n0189_001:0627b19": "有如此相好之身，若在家者，年二十九，為",
    "T03n0189_001:0627b20": "轉輪聖王；若出家者，成一切種智，廣濟天",
    "T03n0189_001:0627b21": "人。然王太子，必當學道得成阿耨多羅三",
    "T03n0189_001:0627b22": "藐三菩提，不久當轉清淨法輪，利益天人",
    "T03n0189_001:0627b23": "開世間眼。我今年壽，已百二十，不久命終，",
    "T03n0189_001:0627b24": "生無想天，不覩佛興，不聞經法，故自悲",
    "T03n0189_001:0627b25": "耳。』「又問仙人：『尊者向占言，有二種：一當作",
    "T03n0189_001:0627b26": "王；二成正覺；而今云何言決定成一切種",
    "T03n0189_001:0627b27": "智。』時仙人言：『我相之法，若有眾生，具三十",
    "T03n0189_001:0627b28": "二相，或生非處，又不明顯，此人必為轉輪",
    "T03n0189_001:0627b29": "聖王；若三十二相，皆得其處，又復明顯，此",
    "T03n0189_001:0627c01": "人必成一切種智。我觀大王太子諸相，皆",
    "T03n0189_001:0627c02": "得其所，又極明顯，是以決定知成正覺。』仙",
    "T03n0189_001:0627c03": "人為王說此語已，辭別而退。",
    "T03n0189_001:0627c04": "「爾時白淨王既聞仙人決定之說，心懷愁",
    "T03n0189_001:0627c05": "惱，慮恐出家；即擇五百青衣賢明多智為",
    "T03n0189_001:0627c06": "作嬭母，養視太子，其中或有乳者，或有抱",
    "T03n0189_001:0627c07": "者，或有浴者，或有浣濯者；如是等比，供給",
    "T03n0189_001:0627c08": "太子，皆悉具足。又復別為起三時殿，溫涼寒",
    "T03n0189_001:0627c09": "暑，各自異處；其殿皆以七寶莊嚴，衣裳服",
    "T03n0189_001:0627c10": "飾，皆悉隨時；王恐太子棄家學道，使其城",
    "T03n0189_001:0627c11": "門開閉之聲聞四十里；又復擇取五百妓女，",
    "T03n0189_001:0627c12": "形容端正，不肥不瘦，不長不短，不白不黑，才",
    "T03n0189_001:0627c13": "能巧妙，各兼數技，皆以名寶，瓔珞其身，",
    "T03n0189_001:0627c14": "百人一番，迭代宿衛；於其殿前，列樹甘果，",
    "T03n0189_001:0627c15": "枝葉蔚映，花實繁茂；又有浴池，清淨澄潔，",
    "T03n0189_001:0627c16": "池邊香草，雜色蓮花，猗靡芬敷，不可稱計；",
    "T03n0189_001:0627c17": "異類之鳥，數百千種，光麗心目，趣悅太子。",
    "T03n0189_001:0627c18": "「太子既生，始滿七日，其母命終，以懷太子",
    "T03n0189_001:0627c19": "功德大故，上生忉利，封受自然。太子自知，",
    "T03n0189_001:0627c20": "福德威重，無有女人堪受禮者，故因將終，",
    "T03n0189_001:0627c21": "託之而生。爾時太子姨母摩訶波闍波提，乳",
    "T03n0189_001:0627c22": "養太子，如母無異。時白淨王，勅作七寶天冠",
    "T03n0189_001:0627c23": "及以瓔珞，而與太子。太子年漸長大，為辦",
    "T03n0189_001:0627c24": "象、馬、牛、羊之車，凡是童子所玩好具，無不給",
    "T03n0189_001:0627c25": "與。爾時舉國人民，皆行仁惠，五穀豐熟，風",
    "T03n0189_001:0627c26": "雨以時，又無盜賊，快樂安隱，皆是太子福",
    "T03n0189_001:0627c27": "德力故。時王又以青衣所生是車匿等五百",
    "T03n0189_001:0627c28": "蒼頭，給侍太子。至年七歲，父王心念：『太子",
    "T03n0189_001:0627c29": "已大，宜令學書。』訪覓國中聰明婆羅門善",
    "T03n0189_001:0628a01": "諸書藝，請使令來以教太子。爾時有一婆",
    "T03n0189_001:0628a02": "羅門，名跋陀羅尼，與五百婆羅門，以為眷",
    "T03n0189_001:0628a03": "屬，來受王請。即白婆羅門言：『欲屈尊者",
    "T03n0189_001:0628a04": "為太子師，此可爾不？』婆羅門言：『當隨所知，",
    "T03n0189_001:0628a05": "以授太子。』時白淨王，更為太子起大學堂，",
    "T03n0189_001:0628a06": "七寶莊嚴，床[木*翕]學具，極令精麗；卜擇吉日，",
    "T03n0189_001:0628a07": "即以太子與婆羅門，而令教之。爾時婆羅",
    "T03n0189_001:0628a08": "門，以四十九書字之本，教令讀之。于時太",
    "T03n0189_001:0628a09": "子見此事已，問其師言：『此何等書？閻浮提",
    "T03n0189_001:0628a10": "中，一切諸書，凡有幾種？』師即默然不知所",
    "T03n0189_001:0628a11": "答。又復問言：『此阿一字，有何等義？』師又默",
    "T03n0189_001:0628a12": "然亦不能答；內懷慙愧，即從座起，禮太",
    "T03n0189_001:0628a13": "子足而讚歎言：『太子初生行七步時，自言",
    "T03n0189_001:0628a14": "天人之中最尊最勝，此言不虛，唯願為說閻",
    "T03n0189_001:0628a15": "浮提書凡有幾種。』太子答言：『閻浮提中，或",
    "T03n0189_001:0628a16": "有梵書，或佉樓書，或蓮花書，有如是等六",
    "T03n0189_001:0628a17": "十四種；此阿字者，是梵音聲，又此字義，是不",
    "T03n0189_001:0628a18": "可壞，亦是無上正真道義，凡如此義，無量無",
    "T03n0189_001:0628a19": "邊。』爾時婆羅門，深生慙愧。還至王所，而白",
    "T03n0189_001:0628a20": "王言：『大王！太子是天人中第一之師，云何而",
    "T03n0189_001:0628a21": "欲令我教耶？』爾時父王聞婆羅門言，倍生",
    "T03n0189_001:0628a22": "歡喜，歎未曾有，即厚供養彼婆羅門，隨意",
    "T03n0189_001:0628a23": "所之。凡諸技藝典籍議論，天文地理，算數",
    "T03n0189_001:0628a24": "射御，太子皆悉自然知之。",
    "T03n0189_001:0628a25": "◎過去現在因果經卷第一"
}