{
    "T48n2003_007:0193a27": "佛果圜悟禪師碧巖錄卷第七",
    "T48n2003_007:0193a29": "垂示云。建法幢立宗旨。還他本分宗師。定龍",
    "T48n2003_007:0193b01": "蛇別緇素。須是作家知識。劍刃上論殺活。棒",
    "T48n2003_007:0193b02": "頭上別機宜。則且置。且道獨據寰中事一句",
    "T48n2003_007:0193b03": "作麼生商量。試舉看。",
    "T48n2003_007:0193b04": "【六一】舉。風穴垂語云(興雲致雨。也要為主為賓)若立一塵(我為法王",
    "T48n2003_007:0193b05": "於法自在。花簇簇錦簇簇)家國興盛(不是他屋裏事)不立一塵(掃蹤滅跡。失",
    "T48n2003_007:0193b06": "却眼睛。和鼻孔失也)家國喪亡(一切處光明。用家國作什麼。全是他家屋裏事)雪",
    "T48n2003_007:0193b07": "竇拈拄杖云(須是壁立千仞始得。達磨來也)還有同生同死",
    "T48n2003_007:0193b08": "底衲僧麼(還我話頭來。雖然如是。要平不平之事。須於雪竇商量始得還知麼。若知",
    "T48n2003_007:0193b09": "許爾自由自在。若不知朝打三千暮打八百)。",
    "T48n2003_007:0193b10": "只如風穴示眾云。若立一塵。家國興盛。不立",
    "T48n2003_007:0193b11": "一塵。家國喪亡。且道立一塵即是。不立一塵",
    "T48n2003_007:0193b12": "即是。到這裏。須是大用現前始得。所以道。設",
    "T48n2003_007:0193b13": "使言前薦得。猶是滯殼迷封。直饒句下精通。",
    "T48n2003_007:0193b14": "未免觸途狂見。他是臨濟下尊宿。直下用本",
    "T48n2003_007:0193b15": "分草料。若立一塵。家國興盛野老顰蹙。意在",
    "T48n2003_007:0193b16": "立國安邦。須藉謀臣猛將。然後麒麟出鳳凰",
    "T48n2003_007:0193b17": "翔。乃太平之祥瑞也。他三家村裏人。爭知",
    "T48n2003_007:0193b18": "有恁麼事。不立一塵。家國喪亡。風颯颯地。野",
    "T48n2003_007:0193b19": "老為什麼。出來謳歌。只為家國喪亡。洞下謂",
    "T48n2003_007:0193b20": "之轉變處。更無佛無眾生。無是無非。無好無",
    "T48n2003_007:0193b21": "惡。絕音響蹤跡。所以道。金屑雖貴。落眼成",
    "T48n2003_007:0193b22": "瞖。又云。金屑眼中瞖。衣珠法上塵。己靈猶不",
    "T48n2003_007:0193b23": "重。佛祖是何人。七穿八穴。神通妙用。不為奇",
    "T48n2003_007:0193b24": "特。到箇裏。衲被蒙頭萬事休。此時山僧都不",
    "T48n2003_007:0193b25": "會。若更說心說性。說玄說妙。都用不著。何",
    "T48n2003_007:0193b26": "故。他家自有神仙境。南泉示眾云。黃梅七百",
    "T48n2003_007:0193b27": "高僧。盡是會佛法底人。不得他衣鉢。唯有盧",
    "T48n2003_007:0193b28": "行者。不會佛法。所以得他衣鉢。又云。三世諸",
    "T48n2003_007:0193c01": "佛不知有。狸奴白牯却知有。野老或顰蹙。或",
    "T48n2003_007:0193c02": "謳歌且道作麼生會。且道他具什麼眼却恁",
    "T48n2003_007:0193c03": "麼。須知野老門前。別有條章。雪竇雙拈了。",
    "T48n2003_007:0193c04": "却拈拄杖云。還有同生同死底衲僧麼。當時",
    "T48n2003_007:0193c05": "若有箇漢出來。道得一句。互為賓主。免得雪",
    "T48n2003_007:0193c06": "竇這老漢後面自點胸。",
    "T48n2003_007:0193c07": "野老從教不展眉(三千里外有箇人。美食不中飽人喫)　且圖家國",
    "T48n2003_007:0193c08": "立雄基(太平一曲大家知。要行即行要住。即住盡乾坤大地是箇解脫門。爾作麼生立)　　謀",
    "T48n2003_007:0193c09": "臣猛將今何在(有麼有麼。土曠人稀相逢者少。且莫點胸)　　萬里清風",
    "T48n2003_007:0193c10": "只自知(旁若無人。教誰掃地。也是雲居羅漢)",
    "T48n2003_007:0193c11": "適來雙提了也。這裏却只拈一邊。放一邊裁",
    "T48n2003_007:0193c12": "長補短。捨重從輕。所以道。野老從教不展",
    "T48n2003_007:0193c13": "眉。我且圖家國立雄基。謀臣猛將今何在。雪",
    "T48n2003_007:0193c14": "竇拈拄杖云。還有同生同死底衲僧麼。一似",
    "T48n2003_007:0193c15": "道還有謀臣猛將麼。一口吞却一切人了也。",
    "T48n2003_007:0193c16": "所以道。土曠人稀相逢者少。還有相知者麼。",
    "T48n2003_007:0193c17": "出來一坑埋却。萬里清風只自知便。是雪竇",
    "T48n2003_007:0193c18": "點胸處也。",
    "T48n2003_007:0193c19": "垂示云。以無師智。發無作妙用。以無緣慈。作",
    "T48n2003_007:0193c20": "不請勝友。向一句下。有殺有活。於一機中。有",
    "T48n2003_007:0193c21": "縱有擒。且道什麼人曾恁麼來。試舉看。",
    "T48n2003_007:0193c22": "【六二】舉。雲門示眾云。乾坤之內(土曠人稀。六合收不得)宇",
    "T48n2003_007:0193c23": "宙之間(休向鬼窟裏作活計蹉過了也)中有一寶(在什麼處。光生也。切忌向鬼窟",
    "T48n2003_007:0193c24": "裏覓)祕在形山(拶點)拈燈籠向佛殿裏(猶可商量)將三",
    "T48n2003_007:0193c25": "門來燈籠上(雲門大師是即是不妨誵訛。猶較些子。若子細撿點將來。未免屎臭氣)。",
    "T48n2003_007:0193c26": "雲門道。乾坤之內。宇宙之間。中有一寶。祕在",
    "T48n2003_007:0193c27": "形山。且道雲門意在釣竿頭。意在燈籠上。此",
    "T48n2003_007:0193c28": "乃肇法師寶藏論數句。雲門拈來示眾。肇公",
    "T48n2003_007:0194a01": "時於後秦逍遙園造論。寫維摩經。方知莊老",
    "T48n2003_007:0194a02": "未盡其妙。肇乃禮羅什為師。又參瓦棺寺跋",
    "T48n2003_007:0194a03": "陀婆羅菩薩。從西天二十七祖處。傳心印來。",
    "T48n2003_007:0194a04": "肇深造其堂奧。肇一日遭難。臨刑之時。乞七",
    "T48n2003_007:0194a05": "日假。造寶藏論。雲門便拈論中四句。示眾。大",
    "T48n2003_007:0194a06": "意云。如何以無價之寶。隱在陰界之中。論中",
    "T48n2003_007:0194a07": "語言。皆與宗門說話相符合。不見鏡清問曹",
    "T48n2003_007:0194a08": "山。清虛之理。畢竟無身時如何。山云。理即如",
    "T48n2003_007:0194a09": "是。事作麼生。清云。如理如事。山云瞞曹山一",
    "T48n2003_007:0194a10": "人即得。爭柰諸聖眼。何清。云若無諸聖眼。爭",
    "T48n2003_007:0194a11": "知不恁麼。山云。官不容針。私通車馬。所以",
    "T48n2003_007:0194a12": "道。乾坤之內。宇宙之間。中有一寶。祕在形",
    "T48n2003_007:0194a13": "山。大意明人人具足箇箇圓成。雲門便拈來",
    "T48n2003_007:0194a14": "示眾。已是十分現成。不可更似座主相似。與",
    "T48n2003_007:0194a15": "爾注解去。他慈悲更與爾下注脚道。拈燈籠",
    "T48n2003_007:0194a16": "向佛殿裏。將三門來燈籠上。且道雲門恁麼",
    "T48n2003_007:0194a17": "道。意作麼生。不見古人云。無明實性即佛性。",
    "T48n2003_007:0194a18": "幻化空身即法身。又云。即凡心而見佛心。形",
    "T48n2003_007:0194a19": "山即是四大五蘊也。中有一寶。祕在形山。所",
    "T48n2003_007:0194a20": "以道。諸佛在心頭。迷人向外求。內懷無價",
    "T48n2003_007:0194a21": "寶不識。一生休。又道。佛性堂堂顯現。住相",
    "T48n2003_007:0194a22": "有情難見。若悟眾生無我。我面何殊佛面。心",
    "T48n2003_007:0194a23": "是本來心。面是娘生面。劫石可移動。箇中無",
    "T48n2003_007:0194a24": "改變。有者。只認箇昭昭靈靈為寶。只是不得",
    "T48n2003_007:0194a25": "其用。亦不得其妙。所以動轉不得。開撥不行。",
    "T48n2003_007:0194a26": "古人道。窮則變。變則通。拈燈籠向佛殿裏。若",
    "T48n2003_007:0194a27": "是常情可測度得。將三門來燈籠上。還測度",
    "T48n2003_007:0194a28": "得麼。雲門與爾一時。打破情識意想得失是",
    "T48n2003_007:0194a29": "非了也。雪竇道。我愛韶陽新定機。一生與人",
    "T48n2003_007:0194b01": "抽釘拔楔。又云。曲木據位知幾何。利刃剪却",
    "T48n2003_007:0194b02": "令人愛。他道。拈燈籠向佛殿裏。這一句已截",
    "T48n2003_007:0194b03": "斷了也。又將三門來燈籠上。若論此事。如擊",
    "T48n2003_007:0194b04": "石火。似閃電光。雲門道。汝若相當去。且覓箇",
    "T48n2003_007:0194b05": "入路。微塵諸佛在爾脚跟下。三藏聖教。在爾",
    "T48n2003_007:0194b06": "舌頭上。不如悟去好。和尚子莫妄想。天是",
    "T48n2003_007:0194b07": "天地是地。山是山水是水。僧是僧俗是俗。良",
    "T48n2003_007:0194b08": "久云。與我拈面前按山來看。便有僧出問云。",
    "T48n2003_007:0194b09": "學人見山是山水是水時如何。門云。三門為",
    "T48n2003_007:0194b10": "什麼從這裏過。恐爾死却。遂以手劃一劃云。",
    "T48n2003_007:0194b11": "識得時。是醍醐上味。若識不得。反為毒藥也。",
    "T48n2003_007:0194b12": "所以道。了了了時無可了。玄玄玄處直須呵。",
    "T48n2003_007:0194b13": "雪竇又拈云。乾坤之內宇宙之間。中有一寶。",
    "T48n2003_007:0194b14": "祕在形山。掛在壁上。達磨九年。不敢正眼覷",
    "T48n2003_007:0194b15": "著。而今衲僧要見。劈脊便棒。看他本分宗師。",
    "T48n2003_007:0194b16": "終不將實法繫綴人。玄沙云。羅籠不肯住。呼",
    "T48n2003_007:0194b17": "喚不回頭。雖然恁麼。也是靈龜曳尾。雪竇頌",
    "T48n2003_007:0194b18": "云。",
    "T48n2003_007:0194b19": "看看(高著眼。用看作什麼。驪龍玩珠)　古岸何人把釣竿(孤危甚孤危。",
    "T48n2003_007:0194b20": "壁立甚壁立。賊過後張弓。腦後見腮。莫與往來)　　雲冉冉(打斷始得。百匝千重。炙脂",
    "T48n2003_007:0194b21": "帽子鶻臭布衫)　　水漫漫(左之右之。前遮後擁)　明月蘆花君自看(看著",
    "T48n2003_007:0194b22": "則瞎。若識得雲門語。便見雪竇末後句)",
    "T48n2003_007:0194b23": "若識得雲門語。便見雪竇為人處。他向雲",
    "T48n2003_007:0194b24": "門示眾後面兩句。便與爾下箇注脚云。看看。",
    "T48n2003_007:0194b25": "爾便作瞠眉瞠眼會。且得沒交涉。古人道。靈",
    "T48n2003_007:0194b26": "光獨耀。逈脫根塵。體露真常。不拘文字。心性",
    "T48n2003_007:0194b27": "無染。本自圓成。但離妄緣。即如如佛。若只向",
    "T48n2003_007:0194b28": "瞠眉努眼處坐殺。豈能脫得根塵。雪竇道。看",
    "T48n2003_007:0194b29": "看。雲門如在古岸把釣竿相似。雲又冉冉。水",
    "T48n2003_007:0194c01": "又漫漫。明月映蘆花。蘆花映明月。正當恁麼",
    "T48n2003_007:0194c02": "時。且道是何境界。若便直下見得。前後只是",
    "T48n2003_007:0194c03": "一句相似　瞠(抽庚切。直視也)。",
    "T48n2003_007:0194c04": "垂示云。意路不到。正好提撕。言詮不及。宜急",
    "T48n2003_007:0194c05": "著眼。若也電轉星飛。便可傾湫倒嶽。眾中莫",
    "T48n2003_007:0194c06": "有辨得底麼。試舉看。",
    "T48n2003_007:0194c07": "【六三】舉。南泉一日東西兩堂爭猫兒(不是今日合閙。也一場",
    "T48n2003_007:0194c08": "漏逗)南泉見遂提起云。道得即不斬(正令當行。十方坐斷。",
    "T48n2003_007:0194c09": "這老漢有定龍蛇手脚)眾無對(可惜放過。一隊漆桶堪作什麼。杜撰禪和如麻似粟)泉",
    "T48n2003_007:0194c10": "斬猫兒為兩段(快哉快哉。若不如此。盡是弄泥團漢。賊過後張弓。已是第二頭",
    "T48n2003_007:0194c11": "未舉起時好打)。",
    "T48n2003_007:0194c12": "宗師家。看他一動一靜。一出一入。且道意",
    "T48n2003_007:0194c13": "旨如何。這斬猫兒話。天下叢林。商量浩浩地。",
    "T48n2003_007:0194c14": "有者道。提起處便是。有底道。在斬處。且得都",
    "T48n2003_007:0194c15": "沒交涉。他若不提起時。亦匝匝地作盡道理。",
    "T48n2003_007:0194c16": "殊不知。他古人。有定乾坤底眼。有定乾坤底",
    "T48n2003_007:0194c17": "劍。爾且道。畢竟是誰斬猫兒。只如南泉提起",
    "T48n2003_007:0194c18": "云。道得即不斬。當時忽有人道得。且道南泉",
    "T48n2003_007:0194c19": "斬不斬。所以道。正令當行十方坐斷。出頭天",
    "T48n2003_007:0194c20": "外看。誰是箇中人。其實當時元不斬。此話",
    "T48n2003_007:0194c21": "亦不在斬與不斬處。此事軒知。如此分明。不",
    "T48n2003_007:0194c22": "在情塵意見上討。若向情塵意見上討。則辜",
    "T48n2003_007:0194c23": "負南泉去。但向當鋒劍刃上看。是有也得無",
    "T48n2003_007:0194c24": "也得。不有不無也得。所以古人道。窮則變變",
    "T48n2003_007:0194c25": "則通。而今人不解變通。只管向語句上走。南",
    "T48n2003_007:0194c26": "泉恁麼提起。不可教人合下得甚語。只要教",
    "T48n2003_007:0194c27": "人自薦。各各自用自知。若不恁麼會。卒摸索",
    "T48n2003_007:0194c28": "不著。雪竇當頭頌云。",
    "T48n2003_007:0195a01": "兩堂俱是杜禪和(親言出親口。一句道斷。據欵結案)　撥動煙",
    "T48n2003_007:0195a02": "塵不柰何(看爾作什麼折合。現成公案。也有些子)　　賴得南泉能舉",
    "T48n2003_007:0195a03": "令(舉拂子云。一似這箇。王老師猶較些子。好箇金剛王寶劍。用切泥去也)　　一刀兩",
    "T48n2003_007:0195a04": "段任偏頗(百雜碎。忽有人按住刀。看他作什麼。不可放過也。便打)　　頗(普禾",
    "T48n2003_007:0195a05": "切偏也音坡)",
    "T48n2003_007:0195a06": "兩堂俱是杜禪和。雪竇不向句下死。亦不認",
    "T48n2003_007:0195a07": "驢前馬後。有撥轉處。便道撥動煙塵不柰何。",
    "T48n2003_007:0195a08": "雪竇與南泉把手共行。一句說了也。兩堂首",
    "T48n2003_007:0195a09": "座。沒歇頭處。到處只管撥動煙塵。柰何不得。",
    "T48n2003_007:0195a10": "賴得南泉與他斷這公案。收得淨盡。他爭柰",
    "T48n2003_007:0195a11": "前不搆村後不迭店。所以道。賴得南泉能舉",
    "T48n2003_007:0195a12": "令。一刀兩段任偏頗。直下一刀兩段。更不管",
    "T48n2003_007:0195a13": "有偏頗。且道南泉據什麼令。",
    "T48n2003_007:0195a14": "【六四】舉南泉復舉前話。問趙州(也須是同心同意始得。同道者方知)",
    "T48n2003_007:0195a15": "州便脫草鞋。於頭上戴出(不免拖泥帶水)南泉云。子",
    "T48n2003_007:0195a16": "若在。恰救得猫兒(唱拍相隨。知音者少。將錯就錯)。",
    "T48n2003_007:0195a17": "趙州乃南泉的子。道頭會尾。舉著便知落處。",
    "T48n2003_007:0195a18": "南泉晚間復舉前話問趙州。州是老作家。便",
    "T48n2003_007:0195a19": "脫草鞋。於頭上戴出。泉云。子若在却救得猫",
    "T48n2003_007:0195a20": "兒。且道真箇恁麼不恁麼。南泉云。道得即不",
    "T48n2003_007:0195a21": "斬。如擊石火似閃電光。趙州便脫草鞋。於頭",
    "T48n2003_007:0195a22": "上戴出。他參活句。不參死句。日日新時時新。",
    "T48n2003_007:0195a23": "千聖移易一絲毫不得。須是運出自己家珍。",
    "T48n2003_007:0195a24": "方見他全機大用。他道。我為法王於法自在。",
    "T48n2003_007:0195a25": "人多錯會道。趙州權將草鞋。作猫兒。有者道。",
    "T48n2003_007:0195a26": "待他云道得即不斬。便戴草鞋出去。自是爾",
    "T48n2003_007:0195a27": "斬猫兒。不干我事。且得沒交涉。只是弄精魂。",
    "T48n2003_007:0195a28": "殊不知。古人意。如天普蓋。似地普擎。他父子",
    "T48n2003_007:0195b01": "相投。機鋒相合。那箇舉頭。他便會尾。如今學",
    "T48n2003_007:0195b02": "者。不識古人轉處。空去意路上卜度。若要見。",
    "T48n2003_007:0195b03": "但去他南泉趙州轉處便見好。頌云。",
    "T48n2003_007:0195b04": "公案圓來問趙州(言猶在耳。不消更斬。喪車背後懸藥袋)　長安",
    "T48n2003_007:0195b05": "城裏任閑遊(得恁麼快活。得恁麼自在。信手拈來草。不可不教爾恁麼去也)　　草",
    "T48n2003_007:0195b06": "鞋頭戴無人會(也有一箇半箇。別是一家風。明頭也合暗頭也合)　　歸到",
    "T48n2003_007:0195b07": "家山即便休(脚跟下好與三十棒。且道過在什麼處。只為爾無風起浪。彼此放下只",
    "T48n2003_007:0195b08": "恐不恁麼。恁麼也太奇)　　[祝/土](側六切塞也)　磕(克盍切石聲同音榼)",
    "T48n2003_007:0195b09": "公案圓來問趙州。慶藏主道。如人結案相似。",
    "T48n2003_007:0195b10": "八棒是八棒。十三是十三。已斷了也。却拈來",
    "T48n2003_007:0195b11": "問趙州。州是他屋裏人。會南泉意旨。他是透",
    "T48n2003_007:0195b12": "徹底人。[祝/土]著磕著便轉。具本分作家眼腦。纔",
    "T48n2003_007:0195b13": "聞舉著。剔起便行。雪竇道。長安城裏任閑遊。",
    "T48n2003_007:0195b14": "漏逗不少。古人道。長安雖樂。不是久居。又",
    "T48n2003_007:0195b15": "云。長安甚閙。我國晏然也。須是識機宜別休",
    "T48n2003_007:0195b16": "咎始得。草鞋頭戴無人會。戴草鞋處。這些",
    "T48n2003_007:0195b17": "子。雖無許多事。所以道。唯我能知。唯我能",
    "T48n2003_007:0195b18": "證。方見得南泉趙州雪竇同得同用處。且道",
    "T48n2003_007:0195b19": "而今作麼生會。歸到家山即便休。什麼處是",
    "T48n2003_007:0195b20": "家山。他若不會。必不恁麼道。他既會。且道家",
    "T48n2003_007:0195b21": "山在什麼處。便打。",
    "T48n2003_007:0195b22": "垂示云。無相而形。充十虛而方廣。無心而應。",
    "T48n2003_007:0195b23": "遍剎海而不煩。舉一明三目機銖兩。直得棒",
    "T48n2003_007:0195b24": "如雨點喝似雷奔。也未當得向上人行履在。",
    "T48n2003_007:0195b25": "且道作麼生。是向上人事。試舉。",
    "T48n2003_007:0195b26": "【六五】舉。外道問佛。不問有言。不問無言(雖然如是。屋",
    "T48n2003_007:0195b27": "裏人也有些子香氣。雙劍倚空飛。賴是不問)世尊良久(莫謗世尊。其聲如雷。坐者立者",
    "T48n2003_007:0195b28": "皆動他不得)外道讚歎云。世尊大慈大悲。開我迷",
    "T48n2003_007:0195c01": "雲。令我得入(伶俐漢一撥便轉。盤裏明珠)外道去後阿難問",
    "T48n2003_007:0195c02": "佛。外道有何所證。而言得入(不妨令入疑著。也要大家知。錮",
    "T48n2003_007:0195c03": "鐪著生鐵)佛云。如世良馬見鞭影而行(且道喚什麼作鞭影。",
    "T48n2003_007:0195c04": "打一拂子。棒頭有眼明如日。要識真金火裏看。拾得口喫飯)。",
    "T48n2003_007:0195c05": "此事若在言句上。三乘十二分教。豈是無言",
    "T48n2003_007:0195c06": "句。或道無言便是。又何消祖師西來作什麼。",
    "T48n2003_007:0195c07": "只如從上來。許多公案。畢竟如何見其下落。",
    "T48n2003_007:0195c08": "這一則公案。話會者不少。有底喚作良久。有",
    "T48n2003_007:0195c09": "底喚作據坐。有底喚作默然不對。且喜沒交",
    "T48n2003_007:0195c10": "涉。幾曾摸索得著來。此事其實。不在言句上。",
    "T48n2003_007:0195c11": "亦不離言句中。若稍有擬議。則千里萬里去",
    "T48n2003_007:0195c12": "也。看他外道省悟後。方知亦不在此。亦不在",
    "T48n2003_007:0195c13": "彼。亦不在是。亦不在不是。且道是箇什麼。天",
    "T48n2003_007:0195c14": "衣懷和尚頌云。維摩不默不良久。據坐商量",
    "T48n2003_007:0195c15": "成過咎。吹毛匣裏冷光寒。外道天魔皆拱手。",
    "T48n2003_007:0195c16": "百丈常和尚參法眼。眼令看此話。法眼一日",
    "T48n2003_007:0195c17": "問。爾看什麼因緣。常云。外道問佛話。眼云。",
    "T48n2003_007:0195c18": "爾試舉看。常擬開口。眼云。住住。爾擬向良久",
    "T48n2003_007:0195c19": "處會那。常於言下。忽然大悟。後示眾云。百丈",
    "T48n2003_007:0195c20": "有三訣。喫茶珍重。歇。擬議更思量。知君猶未",
    "T48n2003_007:0195c21": "徹。翠巖真點胸拈云。六合九。有青黃赤白。一",
    "T48n2003_007:0195c22": "一交羅外道會四維陀典論。自云。我是一切",
    "T48n2003_007:0195c23": "智人。在處索人論議。他致問端。要坐斷釋",
    "T48n2003_007:0195c24": "迦老子舌頭。世尊不費纖毫氣力。他便省去。",
    "T48n2003_007:0195c25": "讚歎云。世尊大慈大悲。開我迷雲。令我得入",
    "T48n2003_007:0195c26": "且道作麼生。是大慈大悲處。世尊隻眼通三",
    "T48n2003_007:0195c27": "世。外道雙眸貫五天。溈山真如拈云。外道懷",
    "T48n2003_007:0195c28": "藏至寶。世尊親為高提。森羅顯現。萬象歷然。",
    "T48n2003_007:0195c29": "且畢竟外道悟箇什麼。如趁狗逼牆。至極則",
    "T48n2003_007:0196a01": "無路處。他須回來。便乃活鱍鱍地。若計較是",
    "T48n2003_007:0196a02": "非。一時放下情盡見除。自然徹底分明。外道",
    "T48n2003_007:0196a03": "去後。阿難問佛云。外道有何所證而言得入。",
    "T48n2003_007:0196a04": "佛云。如世良馬見鞭影而行。後來諸方便道。",
    "T48n2003_007:0196a05": "又被風吹別調。中又云。龍頭蛇尾。什麼處是",
    "T48n2003_007:0196a06": "世尊鞭影。什麼處是見鞭影處。雪竇云。邪正",
    "T48n2003_007:0196a07": "不分。過由鞭影。真如云。阿難金鐘再擊。四",
    "T48n2003_007:0196a08": "眾共聞。雖然如是。大似二龍爭珠。長他智者",
    "T48n2003_007:0196a09": "威獰。雪竇頌云。",
    "T48n2003_007:0196a10": "機輪曾未轉(在這裏。果然不動一絲毫)　轉必兩頭走(不落有必",
    "T48n2003_007:0196a11": "落無。不東則西。左眼半斤右眼八兩)　　明鏡忽臨臺(還見釋迦老子麼。一撥便轉破也破",
    "T48n2003_007:0196a12": "也。敗也敗也)　　當下分妍醜(盡大地是箇解脫門。好與三十棒。還見釋迦老子麼)　妍",
    "T48n2003_007:0196a13": "醜分兮迷雲開(放一線道。許爾有箇轉身處。爭奈只是箇外道)　　慈門何",
    "T48n2003_007:0196a14": "處生塵埃(遍界不曾藏。退後退後。達磨來也)　　因思良馬窺鞭",
    "T48n2003_007:0196a15": "影(我有拄杖子。不消爾與我。且道什麼處是鞭影處。什麼處是良馬處)　　千里追風",
    "T48n2003_007:0196a16": "喚得回(騎佛殿出三門去也。轉身即錯。放過即不可。便打)　　喚得回鳴指",
    "T48n2003_007:0196a17": "三下(前不搆村。後不迭店。拗折拄杖子。向什麼處去。雪竇雷聲甚大。雨點全無)",
    "T48n2003_007:0196a18": "機輪曾未轉。轉必兩頭走。機乃千聖靈機。輪",
    "T48n2003_007:0196a19": "是從本已來諸人命脈。不見古人道。千聖靈",
    "T48n2003_007:0196a20": "機不易親。龍生龍子莫因循。趙州奪得連城",
    "T48n2003_007:0196a21": "璧。秦王相如總喪身。外道却是把得住作",
    "T48n2003_007:0196a22": "得主。未甞動著。何故他道。不問有言。不問無",
    "T48n2003_007:0196a23": "言。豈不是全機處。世尊會看風使帆。應病與",
    "T48n2003_007:0196a24": "藥。所以良久。全機提起。外道全體會去。機輪",
    "T48n2003_007:0196a25": "便阿轆轆地轉。亦不轉向有。亦不轉向無。不",
    "T48n2003_007:0196a26": "落得失。不拘凡聖。二邊一時坐斷。世尊纔良",
    "T48n2003_007:0196a27": "久。他便禮拜。如今人多落在無。不然落在有。",
    "T48n2003_007:0196a28": "只管在有無處。兩頭走。雪竇道。明鏡忽臨臺。",
    "T48n2003_007:0196b01": "當下分妍醜。這箇不曾動著。只消箇良久。如",
    "T48n2003_007:0196b02": "明鏡臨臺相似。萬象不能逃其形質。外道云。",
    "T48n2003_007:0196b03": "世尊大慈大悲。開我迷雲。令我得入。且道",
    "T48n2003_007:0196b04": "是什麼處。是外道入處。到這裏。須是箇箇自",
    "T48n2003_007:0196b05": "參自究。自悟自會始得。便於一切處。行住坐",
    "T48n2003_007:0196b06": "臥。不問高低。一時現成。更不移易一絲毫。纔",
    "T48n2003_007:0196b07": "作計較。有一絲毫道理。即礙塞殺人。更無入",
    "T48n2003_007:0196b08": "作分也。後面。頌世尊大慈大悲。開我迷雲。令",
    "T48n2003_007:0196b09": "我得入。當下忽然分妍醜。妍醜分兮迷雲開。",
    "T48n2003_007:0196b10": "慈門何處生塵埃。盡大地是世尊大慈大悲",
    "T48n2003_007:0196b11": "門戶。爾若透得。不消一揑。此亦是放開底門",
    "T48n2003_007:0196b12": "戶。不見世尊。於三七日中。思惟如是事。我寧",
    "T48n2003_007:0196b13": "不說法。疾入於涅槃。因思良馬窺鞭影。千里",
    "T48n2003_007:0196b14": "追風喚得回。追風之馬。見鞭影而便過千里。",
    "T48n2003_007:0196b15": "教回即回。雪竇意賞他道。若得俊流。方可一",
    "T48n2003_007:0196b16": "撥便轉。一喚便回。若喚得回。便鳴指三下。且",
    "T48n2003_007:0196b17": "道是點破。是撒沙。",
    "T48n2003_007:0196b18": "垂示云。當機覿面。提陷虎之機。正按傍提。布",
    "T48n2003_007:0196b19": "擒賊之略。明合暗合。雙放雙收解弄死蛇。還",
    "T48n2003_007:0196b20": "他作者。",
    "T48n2003_007:0196b21": "【六六】舉。巖頭問僧什麼處來(未開口時納敗缺了也。穿過髑髏。要知來處也",
    "T48n2003_007:0196b22": "不難)僧云。西京來(果然一箇小賊)頭云。黃巢過後。還",
    "T48n2003_007:0196b23": "收得劍麼(平生不曾做草賊。不懼頭落。便恁麼問。好大膽)僧云。收得",
    "T48n2003_007:0196b24": "(敗也。未識轉身處。茅廣漢如麻似粟)巖頭引頸近前云。[囗@力](也須識機",
    "T48n2003_007:0196b25": "宜始得。陷虎之機。是什麼心行)僧云。師頭落也(只見錐頭利。不見鑿頭方。識甚",
    "T48n2003_007:0196b26": "好惡。著也)巖頭呵呵大笑(盡天下衲僧不奈何。欺殺天下人。尋這老漢頭落處",
    "T48n2003_007:0196b27": "不得)僧後到雪峯(依前顢頇懞懂。這僧往往十分納敗缺去)峯問。什麼",
    "T48n2003_007:0196b28": "處來(不可不說來處。也要勘過)僧云。巖頭來(果然納敗缺)峯云。",
    "T48n2003_007:0196c01": "有何言句(舉得不免喫棒)僧舉前話(便好趕出)雪峯打三十",
    "T48n2003_007:0196c02": "棒趕出(雖然斬釘截鐵。因甚只打三十棒。拄杖子也未到折在。且未是本分。何故朝打三千",
    "T48n2003_007:0196c03": "暮打八百。若不是同參。爭辨端的。雖然如是。且道雪峯巖頭落在什麼處)。",
    "T48n2003_007:0196c04": "大凡挑囊負鉢。撥草瞻風。也須是具行脚眼",
    "T48n2003_007:0196c05": "始得。這僧眼似流星。也被巖頭勘破了一串",
    "T48n2003_007:0196c06": "穿却。當時若是箇漢。或殺或活。舉著便用。這",
    "T48n2003_007:0196c07": "僧砑郎當。却道收得。似恁麼行脚。閻羅老",
    "T48n2003_007:0196c08": "子問爾。索飯錢在。知他踏破多少草鞋。直",
    "T48n2003_007:0196c09": "到雪峯。當時若有些子眼筋。便解瞥地去。豈",
    "T48n2003_007:0196c10": "不快哉。這箇因緣。有節角誵訛處。此事雖然",
    "T48n2003_007:0196c11": "無得失。得失甚大。雖然無揀擇。到這裏。却要",
    "T48n2003_007:0196c12": "具眼揀擇。看他龍牙行脚時。致箇問端。問德",
    "T48n2003_007:0196c13": "山。學人仗鏌鎁劍。擬取師頭時如何。德山引",
    "T48n2003_007:0196c14": "頸近前云。[囗@力]。龍牙云。師頭落也。山便歸方",
    "T48n2003_007:0196c15": "丈。牙後舉似洞山。洞山云。德山當時道什麼。",
    "T48n2003_007:0196c16": "牙云。他無語。洞山云。他無語則且置。借我德",
    "T48n2003_007:0196c17": "山落底頭來看。牙於言下大悟。遂焚香遙望",
    "T48n2003_007:0196c18": "德山禮拜懺悔。有僧傳到德山處。德山云。洞",
    "T48n2003_007:0196c19": "山老漢。不識好惡。這漢死來多少時也。救得",
    "T48n2003_007:0196c20": "有什麼用處。這箇公案。與龍牙底一般。德山",
    "T48n2003_007:0196c21": "歸方丈。則暗中最妙。巖頭大笑。他笑中有毒。",
    "T48n2003_007:0196c22": "若有人辨得。天下橫行。這僧當時若辨得出。",
    "T48n2003_007:0196c23": "千古之下。免得檢責。於巖頭門下。已是一場",
    "T48n2003_007:0196c24": "蹉過。看他雪峯老人是同參。便知落處。也不",
    "T48n2003_007:0196c25": "與他說破。只打三十棒趕出院。可以光前絕",
    "T48n2003_007:0196c26": "後。這箇是拈作家衲僧鼻孔。為人底手段。更",
    "T48n2003_007:0196c27": "不與他如之若何。教他自悟去。本分宗師為",
    "T48n2003_007:0196c28": "人。有時籠罩。不教伊出頭。有時放令死郎當",
    "T48n2003_007:0196c29": "地。却須有出身處。大小大巖頭雪峯倒被箇",
    "T48n2003_007:0197a01": "喫飯禪和勘破。只如巖頭道。黃巢過後還收",
    "T48n2003_007:0197a02": "得劍麼。諸人且道。這裏合下得什麼語。免得",
    "T48n2003_007:0197a03": "他笑。又免得雪峯行棒趕出。這裏誵訛。若",
    "T48n2003_007:0197a04": "不曾親證親悟。縱使口頭快利。至究竟透脫",
    "T48n2003_007:0197a05": "生死不得。山僧尋常教人覰這機關轉處。若",
    "T48n2003_007:0197a06": "擬議則遠之遠矣。不見投子問鹽平僧云。黃",
    "T48n2003_007:0197a07": "巢過後。收得劍麼。僧以手指地。投子云。三十",
    "T48n2003_007:0197a08": "年弄馬騎。今日却被驢子撲。看這僧。也不妨",
    "T48n2003_007:0197a09": "是箇作家。也不道收得。也不道收不得。與西",
    "T48n2003_007:0197a10": "京僧。如隔海在。真如拈云。他古人。一箇做",
    "T48n2003_007:0197a11": "頭。一箇做尾定也。雪竇頌云。",
    "T48n2003_007:0197a12": "黃巢過後曾收劍(孟八郎漢有什麼用處。只是錫刀子一口)　大笑還",
    "T48n2003_007:0197a13": "應作者知(一子親得。能有機箇。不是渠儂爭得自由)　　三十山藤且",
    "T48n2003_007:0197a14": "輕恕(同條生同條死。朝三千暮八百。東家人死西家人助哀。却與救得活)　　得便宜",
    "T48n2003_007:0197a15": "是落便宜(據欵結案。悔不慎當初。也有些子)",
    "T48n2003_007:0197a16": "黃巢過後曾收劍。大笑還應作者知。雪竇便",
    "T48n2003_007:0197a17": "頌這僧與巖頭大笑處。這箇些子。天下人摸",
    "T48n2003_007:0197a18": "索不著。且道他笑箇什麼。須是作家方知。這",
    "T48n2003_007:0197a19": "笑中有權有實。有照有用。有殺有活。三十山",
    "T48n2003_007:0197a20": "藤且輕恕。頌這僧後到雪峯面前。這僧依舊",
    "T48n2003_007:0197a21": "莽鹵。峯便據令而行。打三十棒趕出。且道為",
    "T48n2003_007:0197a22": "什麼却如此。爾要盡情會這話麼。得便宜是",
    "T48n2003_007:0197a23": "落便宜。",
    "T48n2003_007:0197a24": "【六七】舉。梁武帝請傅大士講金剛經(達磨兄弟來也。魚行酒",
    "T48n2003_007:0197a25": "肆即不無。衲僧門下即不可。這老漢老老大大作這般去就)大士便於座上。揮",
    "T48n2003_007:0197a26": "案一下。便下座(直得火星迸散。似則似是則未是。不煩打葛藤)武帝愕",
    "T48n2003_007:0197a27": "然(兩回三度被人瞞。也教他摸索不著)誌公問。陛下還會麼(黨理不黨",
    "T48n2003_007:0197a28": "情。盵膊不向外。也好與三十棒)帝云。不會(可惜許)誌公云。大士",
    "T48n2003_007:0197b01": "講經竟(也須逐出國始得。當時和誌公。一時與趕出國。始是作家。兩箇漢同坑無異土)。",
    "T48n2003_007:0197b02": "梁高祖武帝。蕭氏。諱衍。字叔達。立功業。以",
    "T48n2003_007:0197b03": "至受齊禪。即位後。別註五經講議。奉黃老甚",
    "T48n2003_007:0197b04": "篤。而性至孝。一日思得出世之法。以報劬勞。",
    "T48n2003_007:0197b05": "於是捨道事佛。廼受菩薩戒。於婁約法師處。",
    "T48n2003_007:0197b06": "披佛袈裟。自講放光般若經。以報父母。時誌",
    "T48n2003_007:0197b07": "公大士。以顯異惑眾。繫於獄中。誌公乃分",
    "T48n2003_007:0197b08": "身。遊化城邑。帝一日知之。感悟極推重之。誌",
    "T48n2003_007:0197b09": "公數行遮護。隱顯逮不可測。時婺州有大士",
    "T48n2003_007:0197b10": "者。居雲黃山。手栽二樹。謂之雙林。自稱當來",
    "T48n2003_007:0197b11": "善慧大士。一日修書。命弟子。上表聞於帝。時",
    "T48n2003_007:0197b12": "朝廷以其無君臣之禮不受。傅大士將入金",
    "T48n2003_007:0197b13": "陵城中賣魚。時武帝或請誌公講金剛經。誌",
    "T48n2003_007:0197b14": "公曰。貧道不能講。市中有傅大士者。能講此",
    "T48n2003_007:0197b15": "經。帝下詔召之入禁中。傅大士既至。於講座",
    "T48n2003_007:0197b16": "上。揮案一下。便下座。當時便與推轉。免見一",
    "T48n2003_007:0197b17": "場狼籍。却被誌公云陛下還會麼。帝云。不會。",
    "T48n2003_007:0197b18": "誌公云。大士講經竟也。是一人作頭。一人作",
    "T48n2003_007:0197b19": "尾。誌公恁麼道。還夢見傅大士麼。一等是弄",
    "T48n2003_007:0197b20": "精魂。這箇就中奇特。雖是死蛇。解弄也活。既",
    "T48n2003_007:0197b21": "是講經為甚。却不大分為二。一如尋常座主",
    "T48n2003_007:0197b22": "道。金剛之體堅固。物物不能壞。利用故能",
    "T48n2003_007:0197b23": "摧萬物。如此講說。方喚作講經。雖然如是。諸",
    "T48n2003_007:0197b24": "人殊不知。傅大士只拈向上關捩子。略露鋒",
    "T48n2003_007:0197b25": "鋩。教人知落處。直截與爾。壁立萬仞。恰好被",
    "T48n2003_007:0197b26": "誌公不識好惡。却云大士講經竟。正是好心",
    "T48n2003_007:0197b27": "不得好報。如美酒一盞。却被誌公以水攙過。",
    "T48n2003_007:0197b28": "如一釜羹。被誌公將一顆鼠糞污了。且道既",
    "T48n2003_007:0197b29": "不是講經。畢竟喚作什麼。頌云。",
    "T48n2003_007:0197c01": "不向雙林寄此身(只為他把不住。囊裏豈可藏錐)　却於梁土",
    "T48n2003_007:0197c02": "惹埃塵(若不入草。爭見端的。不風流處也風流)　　當時不得誌公",
    "T48n2003_007:0197c03": "老(作賊不須本。有牽伴底癩兒)　　也是栖栖去國人(正好一狀領過。便打)",
    "T48n2003_007:0197c04": "不向雙林寄此身。却於梁土惹埃塵。傅大士",
    "T48n2003_007:0197c05": "與沒板齒老漢。一般相逢。達磨初到金陵。見",
    "T48n2003_007:0197c06": "武帝。帝問。如何是聖諦第一義。磨云。廓然無",
    "T48n2003_007:0197c07": "聖。帝云。對朕者誰。磨云。不識。帝不契。遂渡",
    "T48n2003_007:0197c08": "江至魏。武帝舉問誌公。公云。陛下還識此人",
    "T48n2003_007:0197c09": "否。帝云。不識。誌公云。此是觀音大士。傳佛",
    "T48n2003_007:0197c10": "心印。帝悔。遂遣使去取。誌公云。莫道陛下。",
    "T48n2003_007:0197c11": "發使去取。合國人去。他亦不回。所以雪竇道。",
    "T48n2003_007:0197c12": "當時不得誌公老。也是栖栖去國人。當時若",
    "T48n2003_007:0197c13": "不是誌公。為傅大士出氣。也須是趕出國去。",
    "T48n2003_007:0197c14": "誌公既饒舌。武帝却被他熱瞞一上。雪竇大",
    "T48n2003_007:0197c15": "意道。不須他來梁士。講經揮案。所以道。何不",
    "T48n2003_007:0197c16": "向雙林寄此身。喫粥喫飯。隨分過時。却來梁",
    "T48n2003_007:0197c17": "士。恁麼指注揮案一下。便下座。便是他惹埃",
    "T48n2003_007:0197c18": "塵處。既是要殊勝。則目視雲霄。上不見有佛。",
    "T48n2003_007:0197c19": "下不見有眾生。若論出世邊事。不免灰頭土",
    "T48n2003_007:0197c20": "面。將無作有。將有作無。將是作非。將麁作",
    "T48n2003_007:0197c21": "細。魚行酒肆。橫拈倒用。教一切人明此箇事。",
    "T48n2003_007:0197c22": "若不恁麼放行。直到彌勒下生。也無一箇半",
    "T48n2003_007:0197c23": "箇。傅大士既是拖泥帶水。賴是有知音。若不",
    "T48n2003_007:0197c24": "得誌公老。幾乎趕出國了。且道即今在什麼",
    "T48n2003_007:0197c25": "處。",
    "T48n2003_007:0197c26": "垂示云。掀天關翻地軸。擒虎兕辨龍蛇。須是",
    "T48n2003_007:0197c27": "箇活鱍鱍漢。始得句句相投機機相應。且從",
    "T48n2003_007:0197c28": "上來什麼人合恁麼。請舉看。",
    "T48n2003_007:0197c29": "【六八】舉。仰山問三聖。汝名什麼(名實相奪。勾賊破家)聖云。",
    "T48n2003_007:0198a01": "惠寂(坐斷舌頭。攙旗奪鼓)仰山云。惠寂是我(各自守封疆)聖",
    "T48n2003_007:0198a02": "云。我名惠然(閙市裏奪。去彼此却守本分)仰山呵呵大笑",
    "T48n2003_007:0198a03": "(可謂是箇時節。錦上鋪花。天下人不知落處。何故土廣人。稀相逢者少。一似巖頭笑。又非巖頭笑。",
    "T48n2003_007:0198a04": "一等是笑。為什麼却作兩段。具眼者始定當看)。",
    "T48n2003_007:0198a05": "三聖是臨濟下尊宿。少具出群作略。有大機",
    "T48n2003_007:0198a06": "有大用。在眾中。昂昂藏藏。名聞諸方。後辭臨",
    "T48n2003_007:0198a07": "濟。遍遊淮海。到處叢林。皆以高賓待之。自向",
    "T48n2003_007:0198a08": "北至南方。先造雪峯便問。透網金鱗。未審以",
    "T48n2003_007:0198a09": "何為食。峯云。待汝出網來。即向汝道。聖云。",
    "T48n2003_007:0198a10": "一千五百人善知識。話頭也不識。峯云。老僧",
    "T48n2003_007:0198a11": "住持事繁。峯往寺莊。路逢獼猴。乃云。這獼猴",
    "T48n2003_007:0198a12": "各各佩一面古鏡。聖云。歷劫無名。何以彰為",
    "T48n2003_007:0198a13": "古鏡。峯云。瑕生也。聖云。一千五百人善知",
    "T48n2003_007:0198a14": "識。話頭也不識。峯云。罪過。老僧住持事繁。",
    "T48n2003_007:0198a15": "後至仰山。山極愛其俊利。待之於明窓下。一",
    "T48n2003_007:0198a16": "日有官人來參仰山。山問。官居何位。云推官。",
    "T48n2003_007:0198a17": "山竪起拂子云。還推得這箇麼。官人無語。眾",
    "T48n2003_007:0198a18": "人下語。俱不契仰山意。時三聖病在延壽堂。",
    "T48n2003_007:0198a19": "仰山令侍者持此語問之。聖云。和尚有事也。",
    "T48n2003_007:0198a20": "再令侍者問未審有什麼事。聖云。再犯不容。",
    "T48n2003_007:0198a21": "仰山深肯之。百丈當時。以禪板蒲團付黃檗。",
    "T48n2003_007:0198a22": "拄杖拂子付溈山。溈山後付仰山。仰山既大",
    "T48n2003_007:0198a23": "肯三聖。聖一日辭去。仰山以拄杖拂子付三",
    "T48n2003_007:0198a24": "聖。聖云。某甲已有師。仰山詰其由。乃臨濟的",
    "T48n2003_007:0198a25": "子也。只如仰山問三聖。汝名什麼。他不可不",
    "T48n2003_007:0198a26": "知其名。何故更恁麼問。所以作家。要驗人得",
    "T48n2003_007:0198a27": "知子細。只似等閑。問云。汝名什麼。更道無計",
    "T48n2003_007:0198a28": "較。何故三聖不云惠然。却道惠寂。看他具眼",
    "T48n2003_007:0198a29": "漢。自然不同。三聖恁麼。又不是顛。一向攙旗",
    "T48n2003_007:0198b01": "奪鼓。意在仰山語外。此語不墮常情。難為摸",
    "T48n2003_007:0198b02": "索。這般漢手段。却活得人。所以道。他參活",
    "T48n2003_007:0198b03": "句。不參死句。若順常情。則歇人不得。看他古",
    "T48n2003_007:0198b04": "人念道如此。用盡精神。始能大悟。既悟了用",
    "T48n2003_007:0198b05": "時還同未悟時人相似。隨分一言半句。不得",
    "T48n2003_007:0198b06": "落常情。三聖知他仰山落處。便向他道。我名",
    "T48n2003_007:0198b07": "惠寂。仰山要收三聖。三聖倒收仰山。仰山只",
    "T48n2003_007:0198b08": "得就身打劫道。惠寂是我。是放行處。三聖云。",
    "T48n2003_007:0198b09": "我名惠然。亦是放行。所以雪竇後面頌云。雙",
    "T48n2003_007:0198b10": "收雙放若為宗。只一句內一時頌了。仰山呵",
    "T48n2003_007:0198b11": "呵大笑。也有權有實。也有照有用。為他八面",
    "T48n2003_007:0198b12": "玲瓏。所以用處得大自在。這箇笑與巖頭笑",
    "T48n2003_007:0198b13": "不同。巖頭笑有毒藥。這箇笑。千古萬古。清風",
    "T48n2003_007:0198b14": "凜凜地。雪竇頌云。",
    "T48n2003_007:0198b15": "雙收雙放若為宗(知他有幾人。八面玲瓏。將謂真箇有恁麼事)　騎虎",
    "T48n2003_007:0198b16": "由來要絕功(若不是頂門上有眼肘臂下有符。爭得到這裏。騎則不妨。只恐爾下不",
    "T48n2003_007:0198b17": "得。不是恁麼人。爭明恁麼事)　　笑罷不知何處去(盡四百軍州覓恁麼人。",
    "T48n2003_007:0198b18": "也難得。言猶在耳。千古萬古有清風)　　只應千古動悲風(如今在什麼處。咄。",
    "T48n2003_007:0198b19": "既是大笑。為什麼却動悲風。大地黑漫漫)",
    "T48n2003_007:0198b20": "雙收雙放若為宗。放行互為賓主。仰山云。汝",
    "T48n2003_007:0198b21": "名什麼。聖云。我名惠寂是雙放。仰山云。惠寂",
    "T48n2003_007:0198b22": "是我。聖云。我名惠然是雙收。其實是互換之",
    "T48n2003_007:0198b23": "機。收則大家收。放則大家放。雪竇一時頌盡",
    "T48n2003_007:0198b24": "了也。他意道。若不放收。若不互換。爾是爾我",
    "T48n2003_007:0198b25": "是我。都來只四箇字。因甚却於裏頭。出沒卷",
    "T48n2003_007:0198b26": "舒。古人道。爾若立我便坐。爾若坐我便立。",
    "T48n2003_007:0198b27": "若也同坐同立。二俱瞎漢。此是雙收雙放。可",
    "T48n2003_007:0198b28": "以為宗要。騎虎由來要絕功。有如此之高風",
    "T48n2003_007:0198b29": "最上之機要。要騎便騎。要下便下。據虎頭亦",
    "T48n2003_007:0198c01": "得。收虎尾亦得。三聖仰山。二俱有此之風。笑",
    "T48n2003_007:0198c02": "罷不知何處去。且道他笑箇什麼。直得清風",
    "T48n2003_007:0198c03": "凜凜為什麼。末後却道。只應千古動悲風。也",
    "T48n2003_007:0198c04": "是死而不弔。一時與爾注解了也。爭柰天下",
    "T48n2003_007:0198c05": "人啗啄不入。不知落處。縱是山僧。也不知落",
    "T48n2003_007:0198c06": "處。諸人還知麼。",
    "T48n2003_007:0198c07": "垂示云。無啗啄處。祖師心印。狀似鐵牛之機。",
    "T48n2003_007:0198c08": "透荊棘林。衲僧家。如紅爐上一點雪。平地上",
    "T48n2003_007:0198c09": "七穿八穴則且止。不落寅緣。又作麼生。試舉",
    "T48n2003_007:0198c10": "看。",
    "T48n2003_007:0198c11": "【六九】舉。南泉歸宗麻谷。同去禮拜忠國師。至",
    "T48n2003_007:0198c12": "中路(三人同行必有我師。有什麼奇特。也要辨端的)南泉於地上。畫一",
    "T48n2003_007:0198c13": "圓相云。道得即去(無風起浪。也要人知。擲却陸沈船。若不驗過。爭辨端的)",
    "T48n2003_007:0198c14": "歸宗於圓相中坐(一人打鑼。同道方知)麻谷便作女人",
    "T48n2003_007:0198c15": "拜(一人打鼓。三箇也得)泉云。恁麼則不去也(半路抽身是好人。好一",
    "T48n2003_007:0198c16": "場曲調作家作家)歸宗云。是什麼心行(賴得識破。當時好與一掌。孟八",
    "T48n2003_007:0198c17": "郎漢)。",
    "T48n2003_007:0198c18": "當時馬祖盛化於江西。石頭道行於湖湘。忠",
    "T48n2003_007:0198c19": "國師道化於長安。他親見六祖來。是時南方",
    "T48n2003_007:0198c20": "擎頭帶角者。無有不欲升其堂入其室。若不",
    "T48n2003_007:0198c21": "爾。為人所恥。這老漢三箇。欲去禮拜忠國師。",
    "T48n2003_007:0198c22": "至中路。做這一場敗缺。南泉云。恁麼則不去",
    "T48n2003_007:0198c23": "也。既是一一道得。為什麼却道不去。且道古",
    "T48n2003_007:0198c24": "人意作麼生。當時待他道恁麼則不去也。劈",
    "T48n2003_007:0198c25": "耳便掌。看他作什麼伎倆。萬古振綱宗。只是",
    "T48n2003_007:0198c26": "這些子機要。所以慈明道。要牽只在索頭邊。",
    "T48n2003_007:0198c27": "撥著點著便轉。如水上捺葫蘆子相似。人多",
    "T48n2003_007:0198c28": "喚作不相肯語。殊不知。此事到極則處。須離",
    "T48n2003_007:0199a01": "泥離水。拔楔抽釘。爾若作心行會。則沒交涉。",
    "T48n2003_007:0199a02": "古人轉變得好。到這裏。不得不恁麼。須是有",
    "T48n2003_007:0199a03": "殺有活。看他一人去圓相中坐。一人作女人",
    "T48n2003_007:0199a04": "拜。也甚好。南泉云。恁麼則不去也。歸宗云。",
    "T48n2003_007:0199a05": "是什麼心行。孟八郎漢。又恁麼去也。他恁麼",
    "T48n2003_007:0199a06": "道。大意要驗南泉。南泉尋常道。喚作如如。早",
    "T48n2003_007:0199a07": "是變了也。南泉歸宗麻谷。却是一家裏人。一",
    "T48n2003_007:0199a08": "擒一縱。一殺一活。不妨奇特。雪竇頌云。",
    "T48n2003_007:0199a09": "由基箭射猿(當頭一路誰敢向前。觸處得妙。未發先中)　遶樹何太直",
    "T48n2003_007:0199a10": "(若不承當爭敢恁麼。東西南北一家風。已周遮多時也)　　千箇與萬箇(如麻似粟。野",
    "T48n2003_007:0199a11": "狐精一隊。爭奈得南泉何)　　是誰曾中的(一箇半箇。更洛一箇。一箇也用不得)　相",
    "T48n2003_007:0199a12": "呼相喚歸去來(一隊弄泥團漢。不如歸去好。却較些子)　　曹溪路上",
    "T48n2003_007:0199a13": "休登陟(大勞生想料。不是曹溪門下客。低低處平之有餘。高高處觀之不足)。復",
    "T48n2003_007:0199a14": "云。曹溪路坦平。為什麼休登陟(不唯南泉半路抽身。雪",
    "T48n2003_007:0199a15": "竇亦乃半路抽身。好事不如無。雪竇也患這般病痛)",
    "T48n2003_007:0199a16": "由基箭射猿。遶樹何太直。由基乃是楚時人。",
    "T48n2003_007:0199a17": "姓養。名叔。字由基。時楚莊王出獵。見一白",
    "T48n2003_007:0199a18": "猿。使人射之。其猿捉箭而戲。勅群臣射之。莫",
    "T48n2003_007:0199a19": "有中者。王遂問群臣。群臣奏曰。由基者善射。",
    "T48n2003_007:0199a20": "遂令射之。由基方彎弓。猿乃抱樹悲號。至箭",
    "T48n2003_007:0199a21": "發時。猿遶樹避之。其箭亦遶樹中殺。此乃神",
    "T48n2003_007:0199a22": "箭也。雪竇何故却言太直。若是太直則不中。",
    "T48n2003_007:0199a23": "既是遶樹。何故却云太直。雪竇借其意。不妨",
    "T48n2003_007:0199a24": "用得好。此事出春秋。有者道。遶樹是圓相。若",
    "T48n2003_007:0199a25": "真箇如此。蓋不識語之宗旨。不知太直處。三",
    "T48n2003_007:0199a26": "箇老漢。殊途而同歸一揆。一齊太直。若是",
    "T48n2003_007:0199a27": "識得他去處。七縱八橫。不離方寸。百川異流。",
    "T48n2003_007:0199a28": "同歸大海。所以南泉道。恁麼則不去也。若是",
    "T48n2003_007:0199b01": "衲僧正眼覷著。只是弄精魂。若喚作弄精魂。",
    "T48n2003_007:0199b02": "却不是弄精魂。五祖先師道。他三人是慧炬",
    "T48n2003_007:0199b03": "三昧。莊嚴王三昧。雖然如此。作女人拜。他終",
    "T48n2003_007:0199b04": "不作女人拜會。雖畫圓相。他終不作圓相會。",
    "T48n2003_007:0199b05": "既不恁麼會。又作麼生會。雪竇道。千箇與萬",
    "T48n2003_007:0199b06": "箇。是誰曾中的。能有幾箇。百發百中。相呼相",
    "T48n2003_007:0199b07": "喚歸去來。頌南泉道恁麼則不去也。南泉從",
    "T48n2003_007:0199b08": "此不去。故云。曹溪路上休登陟。滅却荊棘林。",
    "T48n2003_007:0199b09": "雪竇把不定。復云。曹溪路坦平。為什麼休登",
    "T48n2003_007:0199b10": "陟。曹溪路絕塵絕迹。露裸裸赤灑灑。平坦坦",
    "T48n2003_007:0199b11": "翛然地。為什麼却休登陟。各自看脚下。",
    "T48n2003_007:0199b12": "垂示云。快人一言快馬一鞭。萬年一念一念",
    "T48n2003_007:0199b13": "萬年。要知直截。未舉已前。且道未舉已前。作",
    "T48n2003_007:0199b14": "麼生摸索。請舉看。",
    "T48n2003_007:0199b15": "【七〇】舉。溈山五峯雲巖。同侍立百丈(阿呵呵。終始誵訛。君",
    "T48n2003_007:0199b16": "向西秦我之東魯)百丈問溈山。併却咽喉唇吻。作",
    "T48n2003_007:0199b17": "麼生道(一將難求)溈山云。却請和尚道(借路經過)丈云。",
    "T48n2003_007:0199b18": "我不辭向汝道。恐已後喪我兒孫(不免老婆心切。面皮厚",
    "T48n2003_007:0199b19": "三寸。和泥合水。就身打劫)。",
    "T48n2003_007:0199b20": "溈山五峯雲巖。同侍立百丈。百丈問溈山。併",
    "T48n2003_007:0199b21": "却咽喉唇吻。作麼生道。山云。却請和尚道。丈",
    "T48n2003_007:0199b22": "云。我不辭向汝道。恐已後喪我兒孫。百丈",
    "T48n2003_007:0199b23": "雖然如此。鍋子已被別人奪去了也。丈復問",
    "T48n2003_007:0199b24": "五峯。峯云。和尚也須併却。丈云。無人處斫額",
    "T48n2003_007:0199b25": "望汝。又問雲巖。巖云。和尚有也未。丈云。喪",
    "T48n2003_007:0199b26": "我兒孫。三人各是一家。古人道。平地上死人",
    "T48n2003_007:0199b27": "無數。過得荊棘林者。是好手。所以宗師家。以",
    "T48n2003_007:0199b28": "荊棘林驗人。何故若於常情句下。驗人不得。",
    "T48n2003_007:0199b29": "衲僧家須是句裏呈機。言中辨的。若是擔板",
    "T48n2003_007:0199c01": "漢。多向句中死却。便道。併却咽喉唇吻。更無",
    "T48n2003_007:0199c02": "下口處。若是變通底人。有逆水之波。只向問",
    "T48n2003_007:0199c03": "頭上有一條路。不傷鋒犯手。溈山云。却請和",
    "T48n2003_007:0199c04": "尚道。且道他意作麼生。向箇裏如擊石火似",
    "T48n2003_007:0199c05": "閃電光相似。拶他問處便答。自有出身之路。",
    "T48n2003_007:0199c06": "不費纖毫氣力。所以道。他參活句。不參死句。",
    "T48n2003_007:0199c07": "百丈却不采他。只云。不辭向汝道。恐已後喪",
    "T48n2003_007:0199c08": "我兒孫。大凡宗師為人。抽釘拔楔。若是如",
    "T48n2003_007:0199c09": "今人便道。此答不肯他不領話。殊不知。箇裏",
    "T48n2003_007:0199c10": "一路生機處。壁立千仞。賓主互換。活鱍鱍",
    "T48n2003_007:0199c11": "地。雪竇愛他此語風措。宛轉自在。又能把定",
    "T48n2003_007:0199c12": "封疆。所以頌云。",
    "T48n2003_007:0199c13": "却請和尚道(函蓋乾坤。已是傷鋒犯手)　虎頭生角出荒草",
    "T48n2003_007:0199c14": "(可殺驚群。不妨奇特)　　十洲春盡花凋殘(觸處清涼讚歎也不及)　珊瑚",
    "T48n2003_007:0199c15": "樹林日杲杲(千重百匝。爭柰百草頭上尋他不得。答處蓋天蓋地)",
    "T48n2003_007:0199c16": "此三人答處。各各不同。也有壁立千仞。也有",
    "T48n2003_007:0199c17": "照用同時。也有自救不了。却請和尚道。雪竇",
    "T48n2003_007:0199c18": "便向此一句中。呈機了也。更就中輕輕拶。令",
    "T48n2003_007:0199c19": "人易見云。虎頭生角出荒草。溈山答處。一似",
    "T48n2003_007:0199c20": "猛虎頭上安角。有什麼近傍處。不見僧問羅",
    "T48n2003_007:0199c21": "山。同生不同死時如何。山云。如牛無角。僧",
    "T48n2003_007:0199c22": "云。同生亦同死時如何。山云。如虎戴角。雪竇",
    "T48n2003_007:0199c23": "只一句頌了也。他有轉變餘才。更云。十洲春",
    "T48n2003_007:0199c24": "盡花凋殘。海上有三山十洲。以百年為一春。",
    "T48n2003_007:0199c25": "雪竇語帶風措。宛轉盤礴。春盡之際。百千萬",
    "T48n2003_007:0199c26": "株花。一時凋殘。獨有珊瑚樹林。不解凋落。與",
    "T48n2003_007:0199c27": "大陽相奪。其光交映。正當恁麼時。不妨奇特。",
    "T48n2003_007:0199c28": "雪竇用此。明他却請和尚道。十洲皆海外諸",
    "T48n2003_007:0199c29": "國之所附。一祖洲。出反魂香。二瀛洲。生芝草",
    "T48n2003_007:0200a01": "玉石泉如酒味。三玄洲。出仙藥。服之長生。四",
    "T48n2003_007:0200a02": "長洲。出木瓜玉英。五炎洲。出火浣布。六元",
    "T48n2003_007:0200a03": "洲。出靈泉如蜜。七生洲。有山川無寒暑。八鳳",
    "T48n2003_007:0200a04": "麟洲。人取鳳喙麟角。煎續弦膠。九聚窟洲。出",
    "T48n2003_007:0200a05": "獅子銅頭鐵額之獸。十檀洲(一作流洲)出琨吾石。作",
    "T48n2003_007:0200a06": "劍切玉如泥。珊瑚外國雜傳云。大秦西南。漲",
    "T48n2003_007:0200a07": "海中。可七八百里。到珊瑚洲。洲底盤石。珊瑚",
    "T48n2003_007:0200a08": "生其石上。人以鐵網取之。又十洲記云。珊瑚",
    "T48n2003_007:0200a09": "生南海底。如樹高三二尺。有枝無皮。似玉而",
    "T48n2003_007:0200a10": "紅潤。感月而生。凡枝頭皆有月暈(此一則與八卷首公案同看)。",
    "T48n2003_007:0200a11": "佛果圜悟禪師碧巖錄卷第七(終)"
}