{
    "X48n0805_001:0341c05": "No. 805",
    "X48n0805_001:0341c06": "大乘百法明門論直解",
    "X48n0805_001:0341c08": "天 親 菩 薩 造",
    "X48n0805_001:0341c09": "三藏法師 玄奘 譯",
    "X48n0805_001:0341c10": "蕅益沙門 智旭 解",
    "X48n0805_001:0341c11": "[0341c11] 此於瑜伽師地論。本地分第一中略錄名數。而名",
    "X48n0805_001:0341c12": "為大乘百法明門者。蓋小乘立七十五法。但明補",
    "X48n0805_001:0341c13": "特伽羅無我。猶妄計有心外實法。今大乘明此百",
    "X48n0805_001:0341c14": "法。皆不離識。不惟實我本空。亦復實法非有。若於",
    "X48n0805_001:0341c15": "一一法中照達二空。則一一皆為大乘證理之門",
    "X48n0805_001:0341c16": "也。",
    "X48n0805_001:0341c17": "[0341c17] 如世尊言。一切法無我。何等一切法。云何為無我。",
    "X48n0805_001:0341c18": "[0341c18] 此借聖言以徵起也。法名軌持。我名主宰。今既言",
    "X48n0805_001:0341c19": "一切法無我。須&#x5FA7;於一切法中通達二無我義也。",
    "X48n0805_001:0341c20": "[0341c20] 一切法者。略有五種。一者心法二者心所有法。三者",
    "X48n0805_001:0341c21": "色法。四者心不相應行法。五者無為法。",
    "X48n0805_001:0341c22": "[0341c22] 法既稱為一切。則何所不攝。設欲廣說。窮劫莫盡。",
    "X48n0805_001:0341c23": "今以五位百法收之。故名為略。略雖五位。已收一",
    "X48n0805_001:0341c24": "切世出世間假實色心主伴罄無不盡。何者。前之",
    "X48n0805_001:0342a01": "四位。收世出世有為諸法。第五無為。收世出世無",
    "X48n0805_001:0342a02": "為法性。就前四中。前三是實。第四是假。就前三中",
    "X48n0805_001:0342a03": "前二是心。第三是色。就前二中。初一是主。第二是",
    "X48n0805_001:0342a04": "伴。有主必有伴。伴不離主。有心必有色。色不離心。",
    "X48n0805_001:0342a05": "有實必有假。假不離實。有有為必有無為。無為亦",
    "X48n0805_001:0342a06": "豈離有為而別有自性哉。於此五位百法。求所謂",
    "X48n0805_001:0342a07": "有情命者等了不可得。是補特伽羅無我。求所謂",
    "X48n0805_001:0342a08": "軌解任持者亦了不可得。是法無我也。",
    "X48n0805_001:0342a09": "[0342a09] 一切最勝故。與此相應故。二所現影故。三位差別故。",
    "X48n0805_001:0342a10": "四所顯示故。如是次第。",
    "X48n0805_001:0342a11": "[0342a11] 此申明百法列為五位之次第。即顯離心別無自",
    "X48n0805_001:0342a12": "性。故一切惟心而無實我實法也。心法。於一切法",
    "X48n0805_001:0342a13": "中最勝。由其能為主故。此能統一切法也。心所有",
    "X48n0805_001:0342a14": "法。即與此心相應。故不離心也。色法。即是心及心",
    "X48n0805_001:0342a15": "所二者所現之影。故不離心及心所也。不相應行。",
    "X48n0805_001:0342a16": "即是依於心心所色三者之分位差別而假立。故",
    "X48n0805_001:0342a17": "不離心心所色也。無為法。即是心心所色不相應",
    "X48n0805_001:0342a18": "行四有為法所顯示故。亦與四有為法不一不異。",
    "X48n0805_001:0342a19": "也。",
    "X48n0805_001:0342a20": "[0342a20] 第一心法。略有八種。一眼識。二耳識。三鼻識。四舌識。",
    "X48n0805_001:0342a21": "五身識。六意識。七末那識。八阿賴耶識。",
    "X48n0805_001:0342a22": "[0342a22] 心性離過絕非。尚不可名之為一。云何有八。若論",
    "X48n0805_001:0342a23": "相用。浩然無涯今就有情分中相用最顯著者。略",
    "X48n0805_001:0342a24": "有八種。依於眼根。了別色塵。名為眼識。依于耳根。",
    "X48n0805_001:0342b01": "了別聲塵。名為耳識。依於鼻根。了別香臭。名為鼻",
    "X48n0805_001:0342b02": "識。依於舌根。了別滋味。名為舌識。依於身根。了別",
    "X48n0805_001:0342b03": "痛癢寒熱等觸名為身識。依於意根。&#x5FA7;了五塵。亦",
    "X48n0805_001:0342b04": "能分別落謝影子。亦能通緣過去未來。名為意識",
    "X48n0805_001:0342b05": "前五識所依五根。皆是淨色。此第六識所依意根。",
    "X48n0805_001:0342b06": "則是心法。此之意根。從無始來。內緣第八識之見",
    "X48n0805_001:0342b07": "分。&#x8657;妄執為實我實法。故名為末那識。梵語末那。",
    "X48n0805_001:0342b08": "此翻為意。由其恒審思量為性相故。然前六識。時",
    "X48n0805_001:0342b09": "起時滅。喻如水波。第七末那。無始相續妄執我法。",
    "X48n0805_001:0342b10": "喻如水流。阿賴耶識。則喻如水。梵語阿賴耶。此翻",
    "X48n0805_001:0342b11": "為藏。具有能藏所藏執藏三義。若無此識。則根身",
    "X48n0805_001:0342b12": "是誰執受。器界是誰變現。一切善惡漏無漏種是",
    "X48n0805_001:0342b13": "誰攝受。且如吾人疲倦熟睡。夢想俱無之時。前六",
    "X48n0805_001:0342b14": "轉識。俱不現起。若無此識。豈不同於死人。既無夢",
    "X48n0805_001:0342b15": "無想仍非死人。驗知必有此第八識。與第七識微",
    "X48n0805_001:0342b16": "細我執。仍自俱轉。然此第八識。決非實我實法。若",
    "X48n0805_001:0342b17": "是實我實法。則應常無變易。而此識者。乃從先世",
    "X48n0805_001:0342b18": "引業所招。名異熟果。既從業招。便非常住。又善業",
    "X48n0805_001:0342b19": "則感天人樂報。惡業則感三塗苦報。往來六道。猶",
    "X48n0805_001:0342b20": "如車輪。變形易貌。曾無一定。豈是實我實法哉。",
    "X48n0805_001:0342b21": "[0342b21] 第二心所有法。略有五十一種。分為六位。一遍行有",
    "X48n0805_001:0342b22": "五。二別境有五。三善有十一。四煩惱有六。五隨煩惱",
    "X48n0805_001:0342b23": "有二十。六不定有四。",
    "X48n0805_001:0342b24": "[0342b24] 心所有法。亦名心數。與心相應。如臣隨王。如僕隨",
    "X48n0805_001:0342c01": "主。故名心所也。此應甚多。今略明六位五十一者",
    "X48n0805_001:0342c02": "舉相用之最著者言耳。",
    "X48n0805_001:0342c03": "[0342c03] 一遍行五者。一作意。二觸。三受。四想。五思。",
    "X48n0805_001:0342c04": "[0342c04] 具四一切。名為遍行。謂遍於善惡無記三性。遍於",
    "X48n0805_001:0342c05": "三界九地。遍於有漏無漏世出世時。遍與八識心",
    "X48n0805_001:0342c06": "王相應也。一作意者。警覺心種。令起現行。以為體",
    "X48n0805_001:0342c07": "性。引現起心。趣所緣境。以為業用。二觸者。于根境",
    "X48n0805_001:0342c08": "識三和之時。令心心所觸境。以為體性。受想思等",
    "X48n0805_001:0342c09": "所依。以為業用。三受者。領納順違非順非違境相。",
    "X48n0805_001:0342c10": "以為體性。起於欲合欲離欲不合不離之愛。以為",
    "X48n0805_001:0342c11": "業用。四想者。於境取像。以為體性。施設種種名言。",
    "X48n0805_001:0342c12": "以為業用。五思者。令心造作。以為體性。於善惡無",
    "X48n0805_001:0342c13": "記之事役心。以為業用。",
    "X48n0805_001:0342c14": "[0342c14] 二別境五者。一欲。二勝解。三念。四三麼地。五慧。",
    "X48n0805_001:0342c15": "[0342c15] 所緣境事多分不同。緣別別境而得生故。名為別",
    "X48n0805_001:0342c16": "境。一欲者。於所樂境希求冀望。以為體性。精勤依",
    "X48n0805_001:0342c17": "此而生。以為業用。二勝解者。於決定非猶豫境。印",
    "X48n0805_001:0342c18": "可任持。而為體性。不可以他緣引誘改轉。而為業",
    "X48n0805_001:0342c19": "用。三念者。於過去曾習之境。令心明審記憶不忘。",
    "X48n0805_001:0342c20": "而為體性。定之所依。而為業用。四三麼地者。此翻",
    "X48n0805_001:0342c21": "為定。於所觀境。令心專注不散。而為體性。智依此",
    "X48n0805_001:0342c22": "生。而為業用。五慧者。于所觀境。簡別決擇。而為體",
    "X48n0805_001:0342c23": "性。斷疑而為業用。",
    "X48n0805_001:0342c24": "[0342c24] 三善十一者。一信。二精進。三慚。四愧。五無貪。六無瞋。",
    "X48n0805_001:0343a01": "七無癡。八輕安。九不放逸。十行捨。十一不害。",
    "X48n0805_001:0343a02": "[0343a02] 能為此世他世順益。故名為善。一信者。於實德能",
    "X48n0805_001:0343a03": "深忍樂欲。心淨而為體性。對治不信。樂求善法而",
    "X48n0805_001:0343a04": "為業用。謂于諸法實事理中。深信其為實有而隨",
    "X48n0805_001:0343a05": "順忍可。復於三寶真淨德中。深信而生喜樂。又於",
    "X48n0805_001:0343a06": "一切世出世善。深信其有力。能得樂果。能成聖道。",
    "X48n0805_001:0343a07": "而起希望之欲。由斯對治不信實德能之惡心。愛",
    "X48n0805_001:0343a08": "樂證修世出世善。二精進者。于斷惡修善事中。勇",
    "X48n0805_001:0343a09": "猛強悍而為體性。對治懈怠。成滿善事而為業用。",
    "X48n0805_001:0343a10": "三慚者。依于自身及法。生于尊貴增上。由斯崇尚",
    "X48n0805_001:0343a11": "敬重賢善。羞&#x803B;過惡而不敢為。以為體性。別則對",
    "X48n0805_001:0343a12": "治無慚。通則息諸惡行以為業用。四愧者。依于世",
    "X48n0805_001:0343a13": "間他人訶厭增上。輕拒暴惡。由此羞&#x803B;過罪而不",
    "X48n0805_001:0343a14": "敢為。以為體性。別則對治無愧。通亦息諸惡行。以",
    "X48n0805_001:0343a15": "為業用。五無貪者。于三有及三有資具。無所染著。",
    "X48n0805_001:0343a16": "而為體性。別則對治貪著。通則能作眾善。以為業",
    "X48n0805_001:0343a17": "用。六無瞋者。於三苦及三苦資具。無所憎恚而為",
    "X48n0805_001:0343a18": "體性。別則對治瞋恚。通則能作眾善。以為業用。七",
    "X48n0805_001:0343a19": "無癡者。于諸諦理及諸實事。明解而為體性。別則",
    "X48n0805_001:0343a20": "對治愚癡。通則能作眾善以為業用。八輕安者。遠",
    "X48n0805_001:0343a21": "離麤重雜染法品。調暢身心。於善法中堪任修持。",
    "X48n0805_001:0343a22": "而為體性。對治惛沉。轉捨染濁身心。轉得清淨身",
    "X48n0805_001:0343a23": "心。而為業用。九不放逸者。即精進及無貪無瞋無",
    "X48n0805_001:0343a24": "癡三種善根。於所斷惡。防令不生。於所修善。修令",
    "X48n0805_001:0343b01": "增長。而為體性。對治放逸。成滿一切世出世間善",
    "X48n0805_001:0343b02": "事而為業用。十行捨者。亦即精進及三善根。能令",
    "X48n0805_001:0343b03": "其心平等正直無功用住。而為體性。對治掉舉寂",
    "X48n0805_001:0343b04": "靜而住。以為業用。此與五受中之捨受不同。故名",
    "X48n0805_001:0343b05": "行捨。十一不害者。於諸有情。不為侵損逼惱。即以",
    "X48n0805_001:0343b06": "無瞋而為體性。能對治害。悲傷憐愍以為業用。無",
    "X48n0805_001:0343b07": "瞋名慈。不害名悲。與樂拔苦。度生勝用。故體雖一。",
    "X48n0805_001:0343b08": "約用分二。",
    "X48n0805_001:0343b09": "[0343b09] 四煩惱六者。一貪。二瞋。三慢。四無明。五疑。六不正見。",
    "X48n0805_001:0343b10": "[0343b10] 煩躁擾動。惱亂身心。故名煩惱。一貪者。於有有具",
    "X48n0805_001:0343b11": "染著為性。能障無貪善根。生苦為業。二瞋者。於苦",
    "X48n0805_001:0343b12": "苦具憎恚為性。能障無瞋善根。不安隱。性惡行所",
    "X48n0805_001:0343b13": "依為業。三慢者。恃己所長。於他有情心生高舉為",
    "X48n0805_001:0343b14": "性。能障不慢。生苦為業。四無明者。亦名為癡。於諸",
    "X48n0805_001:0343b15": "理事迷闇為性。能障無癡善根。一切雜染所依為",
    "X48n0805_001:0343b16": "業。五疑者。於諸諦理猶豫為性。能障不疑及諸善",
    "X48n0805_001:0343b17": "品為業。六不正見者。亦名惡見。於諸諦理顛倒推",
    "X48n0805_001:0343b18": "求。染慧為性。能障善見。招苦為業。復有五種。一薩",
    "X48n0805_001:0343b19": "迦耶見。薩迦耶。義翻積聚。亦名身見。謂於五蘊執",
    "X48n0805_001:0343b20": "我我所。一切見趣所依為業。二邊執見。謂即於身",
    "X48n0805_001:0343b21": "見隨執斷常。障出離行為業。三見取。謂於諸見之",
    "X48n0805_001:0343b22": "中。隨執一見及所依蘊。執為最勝能得清淨。一切",
    "X48n0805_001:0343b23": "&#x9B2C;諍所依為業。四戒禁取。謂於隨順諸見之戒禁",
    "X48n0805_001:0343b24": "及所依蘊。執為最勝。能得清淨。無利勤苦所依為",
    "X48n0805_001:0343c01": "業。五邪見。謂謗無因果。謗無作用。謗無實事。及非",
    "X48n0805_001:0343c02": "前四所攝諸餘邪執。皆此邪見所攝。",
    "X48n0805_001:0343c03": "[0343c03] 五隨煩惱二十者。一忿。二恨。三惱。四覆。五誑。六諂。七",
    "X48n0805_001:0343c04": "憍。八害。九嫉。十慳。十一無慚。十二無愧。十三不信。十",
    "X48n0805_001:0343c05": "四懈怠。十五放逸。十六昏沉。十七掉舉。十八失念。十",
    "X48n0805_001:0343c06": "九不正知。二十散亂。",
    "X48n0805_001:0343c07": "[0343c07] 或無別體。惟是煩惱分位差別。或有別體。性是煩",
    "X48n0805_001:0343c08": "惱同等流類。故名為隨煩惱。一忿者。依對現前逆",
    "X48n0805_001:0343c09": "境。憤發為性。能障不忿。執仗為業。此即瞋恚一分",
    "X48n0805_001:0343c10": "為體。二恨者。由忿為先。懷惡不捨。結怨為性。能障",
    "X48n0805_001:0343c11": "不恨。熱惱為業。此亦瞋恚一分為體。三惱者。忿恨",
    "X48n0805_001:0343c12": "為先。追念往惡。觸現逆境。暴熱狠戾為性。能障不",
    "X48n0805_001:0343c13": "惱。多發凶鄙麤言蜇螫於他為業。此亦瞋恚一分",
    "X48n0805_001:0343c14": "為體。四覆者。於自作罪。恐失利養名譽。隱藏為性。",
    "X48n0805_001:0343c15": "能障不覆。悔惱為業。謂覆罪者。後必悔惱不安隱",
    "X48n0805_001:0343c16": "故。此以貪癡一分為體。恐失現在利譽。是貪。不懼",
    "X48n0805_001:0343c17": "當來苦果。是癡也。五誑者。為獲利譽。矯現有德。詭",
    "X48n0805_001:0343c18": "詐為性。能障不誑。邪命為業。此亦貪癡一分為體。",
    "X48n0805_001:0343c19": "六諂者。為罔他故。矯設異儀。險曲為性。能障不諂。",
    "X48n0805_001:0343c20": "不任師友真正教誨為業。此亦貪癡一分為體。七",
    "X48n0805_001:0343c21": "憍者。於自盛事深生染著。醉傲為性。能障不憍。生",
    "X48n0805_001:0343c22": "長雜染為業。此以貪愛一分為體。八害者。於諸有",
    "X48n0805_001:0343c23": "情心無悲愍。損惱為性。能障不害。逼惱為業。此亦",
    "X48n0805_001:0343c24": "瞋恚一分為體。九嫉者。殉自名利。不耐他榮。&#x59AC;忌",
    "X48n0805_001:0344a01": "為性。能障不嫉。憂慼為業。此亦瞋恚一分為體。十",
    "X48n0805_001:0344a02": "慳者。耽著財法。不能慧捨。秘吝為性。能障不慳。鄙",
    "X48n0805_001:0344a03": "&#x6F81;畜積為業。此亦貪愛一分為體。此十各別起故。",
    "X48n0805_001:0344a04": "名為小隨煩惱。十一無慚者。不顧自法。輕拒賢善",
    "X48n0805_001:0344a05": "為性。能障礙慚。生長惡行為業。十二無愧者。不顧",
    "X48n0805_001:0344a06": "世間。崇重暴惡為性。能障礙愧。生長惡行為業。此",
    "X48n0805_001:0344a07": "二遍不善故。名為中隨煩惱。十三不信者。於實德",
    "X48n0805_001:0344a08": "能不忍樂欲。心穢為性。能障淨信。懈怠所依為業",
    "X48n0805_001:0344a09": "十四懈怠者。於斷惡修善事中。懶惰為性。能障精",
    "X48n0805_001:0344a10": "進。增染為業。設于染事而策勤者。亦名懈怠退善",
    "X48n0805_001:0344a11": "法故。十五放逸者。於染不防。於淨不修。肆縱流蕩",
    "X48n0805_001:0344a12": "為性。障不放逸。增惡損善所依為業。即以懈怠及",
    "X48n0805_001:0344a13": "貪瞋癡四法為體。十六昏沉者。令心於境無堪任",
    "X48n0805_001:0344a14": "為性。能障輕安毗&#x9262;舍那為業。十七掉舉者。令心",
    "X48n0805_001:0344a15": "於境不寂靜為性。能障行捨奢摩他為業。十八失",
    "X48n0805_001:0344a16": "念者。於諸所緣不能明記為性。能障正念。散亂所",
    "X48n0805_001:0344a17": "依為業。即以念及癡各一分為體。十九不正知者。",
    "X48n0805_001:0344a18": "於所觀境謬解為性。能障正知。多所毀犯為業。此",
    "X48n0805_001:0344a19": "以慧及癡各一分為體。二十散亂者。於諸所緣令。",
    "X48n0805_001:0344a20": "心流蕩為性。能障正定。惡慧所依為業。此八&#x5FA7;於",
    "X48n0805_001:0344a21": "不善及有覆無記之。二種染心故。名為大隨煩惱。",
    "X48n0805_001:0344a22": "[0344a22] 六不定四者。一睡眠。二惡作。三尋。四伺。",
    "X48n0805_001:0344a23": "[0344a23] 不定是善。不定是煩惱。不定&#x5FA7;一切心。不定&#x5FA7;一",
    "X48n0805_001:0344a24": "切地。故名不定。一睡眠者。令身不自在。心極暗昧。",
    "X48n0805_001:0344b01": "略緣境界為性。障觀為業。二惡作者。追悔為性。障",
    "X48n0805_001:0344b02": "止為業。三尋求者。令心&#x6031;務急遽。於意言境麤轉",
    "X48n0805_001:0344b03": "為性。四伺察者。令心忽務急遽。於意言境細轉為",
    "X48n0805_001:0344b04": "性。此二俱以安不安住身心分位所依為業。並用",
    "X48n0805_001:0344b05": "思及慧之各一分為體。思正慧助。不深推度。名之",
    "X48n0805_001:0344b06": "為尋。慧正思助。能深推度。名之為伺。",
    "X48n0805_001:0344b07": "[0344b07] 第三色法。略有十一種。一眼。二耳。三鼻。四舌。五身。六",
    "X48n0805_001:0344b08": "色。七聲。八香。九味。十觸。十一法。處所攝色。",
    "X48n0805_001:0344b09": "[0344b09] 心心所所變相分。皆名為色。今且約內五根外六",
    "X48n0805_001:0344b10": "塵。故但略有十一種也。眼耳鼻舌身五根。皆第八",
    "X48n0805_001:0344b11": "識相分。而各有二。一者勝義五根。即八識上色之",
    "X48n0805_001:0344b12": "功能。以能發識。比知是有。非他人所能見知。二者",
    "X48n0805_001:0344b13": "浮塵五根。即勝義五根所依托處。乃四大之所合",
    "X48n0805_001:0344b14": "成。眾生妄計以為我身。實與外之地水火風無二",
    "X48n0805_001:0344b15": "無別。均是第八識相分耳。就此第八識所變依正",
    "X48n0805_001:0344b16": "二報之相。眼識緣之。即名為色。此色即是眼識相",
    "X48n0805_001:0344b17": "分。乃托第八識之相分以為本質。自於識上變相",
    "X48n0805_001:0344b18": "而緣。喻如鏡中之影。未嘗親緣本質色也。依正二",
    "X48n0805_001:0344b19": "報。動則有聲。耳識緣之。自變聲相。依正二報。具香",
    "X48n0805_001:0344b20": "臭氣。鼻識緣之。自變香相。依正二報。具甜淡等六",
    "X48n0805_001:0344b21": "味。舌識緣之。自變味相。依正二報。具冷煖堅潤等",
    "X48n0805_001:0344b22": "觸。身識緣之。自變觸相。五塵落謝影子。并及表無",
    "X48n0805_001:0344b23": "表色。定果色等。惟是意識所緣相分。名法處所攝",
    "X48n0805_001:0344b24": "色。蓋法處所攝有二。一者心法。即五十一心所是",
    "X48n0805_001:0344c01": "也。二者色法。即意識所變相分是也。然五十一箇",
    "X48n0805_001:0344c02": "心所。亦各自變相分。其所變相。隨于心王。攝入六",
    "X48n0805_001:0344c03": "塵。故除此十一色法。更無他色可得。則知色惟心",
    "X48n0805_001:0344c04": "王心所二者所現之影明矣。",
    "X48n0805_001:0344c05": "[0344c05] 第四心不相應行法。略有二十四種。",
    "X48n0805_001:0344c06": "[0344c06] 相應者。和順之義。今得及命根等二十四種。非能",
    "X48n0805_001:0344c07": "緣故不與心及心所相應。非質礙故。不與色法相",
    "X48n0805_001:0344c08": "應。有生滅故。不與無為法相應。故唯識論云。非如",
    "X48n0805_001:0344c09": "色心及諸心所體相可得。非異色心及諸心所作",
    "X48n0805_001:0344c10": "用可得。由此故知定非實有。但依色心及諸心所",
    "X48n0805_001:0344c11": "分位假立。今直云心不相應行者。雖依三法假立。",
    "X48n0805_001:0344c12": "而色是心及心所之所現影。心所又即與心相應。",
    "X48n0805_001:0344c13": "故但言心。明其總不離心也。",
    "X48n0805_001:0344c14": "[0344c14] 一得。二命根。三眾同分。四異生性。五無想定。六滅盡",
    "X48n0805_001:0344c15": "定。七無想報。八名身。九句身。十文身。十一生。十二住。",
    "X48n0805_001:0344c16": "十三老。十四無常。十五流轉。十六定異。十七相應。十",
    "X48n0805_001:0344c17": "八勢速。十九次第。二十時。二十一方。二十二數。二十",
    "X48n0805_001:0344c18": "三和合性。二十四不和合性。",
    "X48n0805_001:0344c19": "[0344c19] 一得者。依一切法造作成就假立。二命根者。依于",
    "X48n0805_001:0344c20": "色心連持不斷假立。三眾同分者如人與人同。天",
    "X48n0805_001:0344c21": "與天同。依于彼此相似假立。四異生性者。妄計我",
    "X48n0805_001:0344c22": "法。不與聖人二空智性相同。依于聖凡相對假立。",
    "X48n0805_001:0344c23": "五無想定者。外道厭惡想心。作意求滅。功用淳熟。",
    "X48n0805_001:0344c24": "令前六識心及心所一切不行。惟第七識俱生我",
    "X48n0805_001:0345a01": "執。與第八識仍在。不離根身。依此身心分位假立。",
    "X48n0805_001:0345a02": "六滅盡定者。三果以上聖人。欲暫止息受想勞慮。",
    "X48n0805_001:0345a03": "依於非想非非想定。遊觀無漏以為加行。乃得趣",
    "X48n0805_001:0345a04": "入。入此定已。前六識心及心所一切不行。第七識",
    "X48n0805_001:0345a05": "俱生我執及彼心所亦皆不行。惟第七識俱生法",
    "X48n0805_001:0345a06": "執。與第八識仍在。不離根身。依此身心分位假立。",
    "X48n0805_001:0345a07": "七無想報者。外道修無想定既得成就。捨此身後。",
    "X48n0805_001:0345a08": "生在第四禪天。五百劫中。前六識心及彼心所長",
    "X48n0805_001:0345a09": "時不行。惟有第七識俱生我執。與第八識仍在。攬",
    "X48n0805_001:0345a10": "彼第四禪中微細色質為身。彼微細色。即是第八",
    "X48n0805_001:0345a11": "識所變相分。依此色心分位假立。八名身者。名詮",
    "X48n0805_001:0345a12": "諸法自性。如眼耳等種種名字。九句身者。句詮諸",
    "X48n0805_001:0345a13": "法差別。如眼無常耳無常等種種道理。十文身者。",
    "X48n0805_001:0345a14": "文即是字。為名句之所依。此三皆依色聲法塵分",
    "X48n0805_001:0345a15": "位假立。若語言中所有名句及字。即依聲立。若書",
    "X48n0805_001:0345a16": "冊中所有名句及字。即依色立。若心想中所有名",
    "X48n0805_001:0345a17": "句文字。即依法立。此方眼耳意三種根識獨利。故",
    "X48n0805_001:0345a18": "偏約三塵立名句文。若他方餘根識利。則香飯天",
    "X48n0805_001:0345a19": "衣等。並可依之假立名句文三。是故六塵皆為教",
    "X48n0805_001:0345a20": "經。亦復皆為行經。皆為理經也。十一生者。依于色",
    "X48n0805_001:0345a21": "心仗緣顯現假立。十二住者。依于色心暫時相似",
    "X48n0805_001:0345a22": "相續假立。十三老者。亦名為異。依于色心遷變不",
    "X48n0805_001:0345a23": "停。漸就衰異假立。十四無常者。亦名為滅。依於色",
    "X48n0805_001:0345a24": "心暫有還無假立。十五流轉者。依於色心因果前",
    "X48n0805_001:0345b01": "後相續假立。十六定異者。依於善惡因果種子現",
    "X48n0805_001:0345b02": "行各各不同假立。十七相應者。依於心及心所和",
    "X48n0805_001:0345b03": "合俱起假立。十八勢速者。依於色心諸法遷流不",
    "X48n0805_001:0345b04": "暫停住假立。十九次第者。依於諸法前後引生庠",
    "X48n0805_001:0345b05": "序不亂假立。二十時者。依於色心剎那展轉假立。",
    "X48n0805_001:0345b06": "故有日月年運長短差別。二十一方者。依于形質",
    "X48n0805_001:0345b07": "前後左右假立。故有東西南北四維上下差別。二",
    "X48n0805_001:0345b08": "十二數者。依于諸法多少相仍相待假立。故有一",
    "X48n0805_001:0345b09": "十百千乃至阿僧祗之差別。二十三和合者。依於",
    "X48n0805_001:0345b10": "諸法不相乖違假立。二十四不和合者。依於諸法",
    "X48n0805_001:0345b11": "互相乖違假立。",
    "X48n0805_001:0345b12": "[0345b12] 第五無為法者。略有六種。一&#x8657;空無為。二擇滅無為。",
    "X48n0805_001:0345b13": "三非擇滅無為。四不動滅無為。五想受滅無為。六真",
    "X48n0805_001:0345b14": "如無為。",
    "X48n0805_001:0345b15": "[0345b15] 上之四種色心假實。皆是生滅之法。名有為性。無",
    "X48n0805_001:0345b16": "此有為。假名無為。非更別有一箇無為之法。在于",
    "X48n0805_001:0345b17": "有為法外而與有為相對待也。故云但是四所顯",
    "X48n0805_001:0345b18": "示。然為既無矣。尚不名一。云何有六。正由是四所",
    "X48n0805_001:0345b19": "顯。故不妨隨於能顯。說有六別。一&#x8657;空無為者。非",
    "X48n0805_001:0345b20": "色非心。離諸障礙。無可造作。故名無為。二擇滅無",
    "X48n0805_001:0345b21": "為者。正慧簡擇。永滅煩惱所顯真理。本不生滅。故",
    "X48n0805_001:0345b22": "名無為。三非擇滅無為者。復有二種。一者不由擇",
    "X48n0805_001:0345b23": "力。本性清淨。故名無為。二者有為緣闕。暫爾不生。",
    "X48n0805_001:0345b24": "雖非永滅。緣闕所顯。故名無為。四不動滅無為者。",
    "X48n0805_001:0345c01": "入第四禪。雙忘苦樂。捨念清淨。三災不到。亦名無",
    "X48n0805_001:0345c02": "為。五想受滅無為者。入滅盡定。想受不行。似涅槃",
    "X48n0805_001:0345c03": "故。亦名無為。六真如無為者。非妄名真。非倒名如。",
    "X48n0805_001:0345c04": "即是色心假實諸法之性。諸法如波。此性如水。諸",
    "X48n0805_001:0345c05": "法如繩。此性如麻。諸法非此。則無自體。此離諸法。",
    "X48n0805_001:0345c06": "亦無自相。故與諸法不一不異。惟有遠離&#x5FA7;計所",
    "X48n0805_001:0345c07": "執。了達我法二空。乃能證會本真本如之體。真如",
    "X48n0805_001:0345c08": "二字。亦是強名。前五無為。又皆依此假立。此即唯",
    "X48n0805_001:0345c09": "識實性。故皆唯識。決無實我實法也。上略明一切",
    "X48n0805_001:0345c10": "法竟。",
    "X48n0805_001:0345c11": "[0345c11] 言無我者。略有二種。一補特伽羅無我。二法無我。",
    "X48n0805_001:0345c12": "[0345c12] 此正顯示一切法無我者。即前五位百法之中。一",
    "X48n0805_001:0345c13": "一推求。皆無此二種我相也。補特伽羅。此云有情。",
    "X48n0805_001:0345c14": "有情無我。即生空也。法無我。即法空也。且有情無",
    "X48n0805_001:0345c15": "我者。于前五位之中。若云心即是我。則心且有八。",
    "X48n0805_001:0345c16": "何心是我。又一一心。念念生滅。前後無體。現在不",
    "X48n0805_001:0345c17": "住。以何為我。若云心所是我。則心所有五十一。何",
    "X48n0805_001:0345c18": "等心所是我。三際無性亦然。若云色法是我。則勝",
    "X48n0805_001:0345c19": "義五根。不可現見。浮塵五根。與外色同。生滅不停。",
    "X48n0805_001:0345c20": "何當有我。若云不相應行是我。則色心有體。尚不",
    "X48n0805_001:0345c21": "是我。此依色心分位假立。又豈是我。若云無為是",
    "X48n0805_001:0345c22": "我。對有說無。有尚非我。無豈成我。故知五位百法。",
    "X48n0805_001:0345c23": "決無真實補特伽羅可得也。次法無我者。依於俗",
    "X48n0805_001:0345c24": "諦。假說心心所色不相應行種種差別。約真諦觀。",
    "X48n0805_001:0346a01": "毫不可得。但如幻夢。非有似有。有即非有。又對有",
    "X48n0805_001:0346a02": "為。假說無為。有為既&#x8657;。無為豈實。譬如依空。顯現",
    "X48n0805_001:0346a03": "狂華。華非生滅。空豈有無。是知五位百法。總無實",
    "X48n0805_001:0346a04": "法。無實法故。名法無我也。能於五位百法通達二",
    "X48n0805_001:0346a05": "無我理。是為百法明門。"
}