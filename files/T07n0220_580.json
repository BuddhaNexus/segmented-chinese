{
    "T07n0220_580:0997a20": "大般若波羅蜜多經卷第五百",
    "T07n0220_580:0997a21": "八十",
    "T07n0220_580:0997a23": "三藏法師玄奘奉 詔譯",
    "T07n0220_580:0997a24": "第十一布施波羅蜜多分之二",
    "T07n0220_580:0997a25": "[0997a25] 「復次，滿慈子！菩薩摩訶薩欲證無上正等菩",
    "T07n0220_580:0997a26": "提，一切行中最初應學無染布施波羅蜜多。",
    "T07n0220_580:0997a27": "何以故？滿慈子！若學布施波羅蜜多，無始世",
    "T07n0220_580:0997a28": "來所習慳垢即便遠離，身心相續漸能親近",
    "T07n0220_580:0997a29": "一切智智。是故菩薩若時若時一切智智相",
    "T07n0220_580:0997b01": "應作意相續現前，爾時爾時漸次能近一切",
    "T07n0220_580:0997b02": "智智；若時若時漸次能近一切智智，爾時爾",
    "T07n0220_580:0997b03": "時漸遠聲聞及獨覺地；若時若時漸遠聲聞",
    "T07n0220_580:0997b04": "及獨覺地，爾時爾時漸復鄰近一切智智。[0997b04] 「又，",
    "T07n0220_580:0997b05": "滿慈子！如天雨時，置瓮迴處承水漸滿，如是",
    "T07n0220_580:0997b06": "滿時由諸雨渧長時連注，匪唯初、後。如是菩",
    "T07n0220_580:0997b07": "薩求一切智，非初心起即能證得，亦非後時",
    "T07n0220_580:0997b08": "坐菩提座最後心起獨能證得，然由初心相",
    "T07n0220_580:0997b09": "續乃至坐菩提座最後心起，展轉相資得一",
    "T07n0220_580:0997b10": "切智。求一切智，初、中、後心無不皆能引一切",
    "T07n0220_580:0997b11": "智，證得無上正等菩提，要由諸心展轉相續",
    "T07n0220_580:0997b12": "伏斷障法，方成辦故。[0997b12] 「又，滿慈子！若諸菩薩欲",
    "T07n0220_580:0997b13": "疾證得無上菩提，不應令心有所間雜。」[0997b13] 時，滿",
    "T07n0220_580:0997b14": "慈子便問具壽舍利子言：「齊何名為諸菩薩",
    "T07n0220_580:0997b15": "眾心無間雜？」[0997b15] 舍利子言：「若諸菩薩非理作意",
    "T07n0220_580:0997b16": "現在前時，能正觀察：『此能隨順一切智智，非",
    "T07n0220_580:0997b17": "為違逆。』此諸菩薩能如實知：『我今所起非理",
    "T07n0220_580:0997b18": "作意，於一切智能為助伴，謂我所起非理作",
    "T07n0220_580:0997b19": "意，能引有身，令於生死相續久住，饒益有情。",
    "T07n0220_580:0997b20": "我身若無非理作意資引令住，即便斷滅，尚",
    "T07n0220_580:0997b21": "不能令自行圓滿，豈能饒益他諸有情！』齊此",
    "T07n0220_580:0997b22": "名為諸菩薩眾心無間雜。",
    "T07n0220_580:0997b23": "[0997b23] 「又，滿慈子！若諸菩薩能觀諸法若順若違，皆",
    "T07n0220_580:0997b24": "能助引一切智智。此諸菩薩方便善巧觀一",
    "T07n0220_580:0997b25": "切法，皆能隨順所求無上正等菩提，不為順",
    "T07n0220_580:0997b26": "違心所間雜，能於違境心不生瞋，於順境中",
    "T07n0220_580:0997b27": "心不起愛，若違若順皆能正知為資助緣引",
    "T07n0220_580:0997b28": "一切智，如是菩薩於一切時一切境中心無",
    "T07n0220_580:0997b29": "間雜。",
    "T07n0220_580:0997c01": "[0997c01] 「又，滿慈子！譬如有人為他囚執將詣殺處，其",
    "T07n0220_580:0997c02": "人惶怖更無餘想，唯作是念：『我今不久定當",
    "T07n0220_580:0997c03": "為他之所殺害。』諸菩薩眾亦復如是，若常思",
    "T07n0220_580:0997c04": "惟一切智智，無餘作意於中間起，是諸菩薩",
    "T07n0220_580:0997c05": "於一切時，不為餘心之所間雜。",
    "T07n0220_580:0997c06": "[0997c06] 「又，滿慈子！譬如有人多齎珍財入於曠野，其",
    "T07n0220_580:0997c07": "中多有凶暴劫賊；彼人爾時更無餘想，唯作",
    "T07n0220_580:0997c08": "是念：『我於何時，當出如斯險難之處，得至豐",
    "T07n0220_580:0997c09": "樂安隱國土？』諸菩薩眾亦復如是，若常思惟",
    "T07n0220_580:0997c10": "一切智智，諸餘作意無容得起，是諸菩薩身",
    "T07n0220_580:0997c11": "意清淨，不為餘心之所間雜。",
    "T07n0220_580:0997c12": "[0997c12] 「又，滿慈子！譬如有人曾行劫盜王所訪括，其",
    "T07n0220_580:0997c13": "人惶恐竊入市厘，於雜&#x9599;處欲自藏隱，正值",
    "T07n0220_580:0997c14": "其中搖鈴聲鼓，宣王教令欲相掩捉，彼人爾",
    "T07n0220_580:0997c15": "時更無餘想，唯作是念：『勿我今時為他識知",
    "T07n0220_580:0997c16": "而見擒縶。』諸菩薩眾亦復如是，欲證無上正",
    "T07n0220_580:0997c17": "等菩提，若常思惟一切智智，諸餘作意無容",
    "T07n0220_580:0997c18": "間起，是諸菩薩於修行時，不為餘心之所間",
    "T07n0220_580:0997c19": "雜。",
    "T07n0220_580:0997c20": "[0997c20] 「又，滿慈子！譬如金師，有持百金來授其手語",
    "T07n0220_580:0997c21": "言：『此物王遣付汝，令造種種妙莊嚴具，宜急",
    "T07n0220_580:0997c22": "用意一月使成，如期不成或復&#x9E81;惡，當斬汝",
    "T07n0220_580:0997c23": "首定不相赦。』金師聞已身心戰怖，晝夜精勤，",
    "T07n0220_580:0997c24": "竭思營造，未曾暫起諸餘作意，唯作是念：『我",
    "T07n0220_580:0997c25": "當云何如王所期嚴具成辦。』其人乃至嚴具",
    "T07n0220_580:0997c26": "未成，中間雖有飲食等事，而都不作飲食等",
    "T07n0220_580:0997c27": "想，但於金所心心相續，思搆變易作莊嚴具。",
    "T07n0220_580:0997c28": "何以故？滿慈子！彼極愛重自身命故。於是金",
    "T07n0220_580:0997c29": "師如期成辦妙莊嚴具，持至王所而白王言：",
    "T07n0220_580:0998a01": "『王所遣作妙莊嚴具，今已總成。』王見歡喜慰",
    "T07n0220_580:0998a02": "喻彼言：『汝大勤勞能隨我&#x52C5;。應十二月營搆",
    "T07n0220_580:0998a03": "乃成，汝一月中即能總辦。』遂以多物而賞賜",
    "T07n0220_580:0998a04": "之。諸菩薩眾亦復如是，從初發心乃至最後",
    "T07n0220_580:0998a05": "金剛喻定將現在前，中間曾無異心間雜，唯",
    "T07n0220_580:0998a06": "求引發一切智智。如彼金師惜身命故，乃至",
    "T07n0220_580:0998a07": "嚴具未得總成，於其中間曾無異想間雜營",
    "T07n0220_580:0998a08": "造莊嚴具心；菩薩亦然，重菩提故，乃至未證",
    "T07n0220_580:0998a09": "無上菩提，心常思惟一切智智，無餘作意於",
    "T07n0220_580:0998a10": "中間起，齊此名為心無間雜。",
    "T07n0220_580:0998a11": "[0998a11] 「若諸菩薩求一切智，能如是住無間雜心，精",
    "T07n0220_580:0998a12": "進修行趣菩提行，能速圓滿菩提資糧。餘菩",
    "T07n0220_580:0998a13": "薩眾經無數劫，有間雜心修菩薩行，乃得無",
    "T07n0220_580:0998a14": "上正等菩提資糧圓滿，此菩薩眾不經百劫",
    "T07n0220_580:0998a15": "即能圓滿。何以故？滿慈子！是諸菩薩求一切",
    "T07n0220_580:0998a16": "智，諸餘作意無容暫起於中間雜大菩提心，",
    "T07n0220_580:0998a17": "故無雜心修菩薩行，不經百劫即能圓滿，證",
    "T07n0220_580:0998a18": "得無上菩提資糧。有間雜心多時相續，不能",
    "T07n0220_580:0998a19": "成辦菩提資糧；無間雜心少時相續，即能成",
    "T07n0220_580:0998a20": "辦菩提資糧，剎那剎那常增進故。如是菩薩",
    "T07n0220_580:0998a21": "欲求無上正等菩提，能引資糧速圓滿者，應",
    "T07n0220_580:0998a22": "勤方便無倒引發無間雜心，若得此心則易",
    "T07n0220_580:0998a23": "證得一切智智。」",
    "T07n0220_580:0998a24": "[0998a24] 爾時，滿慈子問舍利子言：「無間雜心以何為",
    "T07n0220_580:0998a25": "性？何等作意能間雜心，由彼此心名有間雜？",
    "T07n0220_580:0998a26": "諸菩薩眾云何避之？」[0998a26] 舍利子言：「若諸菩薩方",
    "T07n0220_580:0998a27": "便善巧求一切智，無餘作意於中間雜，無間",
    "T07n0220_580:0998a28": "雜心以此為性。若聲聞乘相應作意。若獨覺",
    "T07n0220_580:0998a29": "乘相應作意，皆能間雜大菩提心，俱名菩薩",
    "T07n0220_580:0998b01": "非理作意。所以者何？二乘作意違害無上正",
    "T07n0220_580:0998b02": "等菩提，若起彼心現在前者，不能圓滿菩提",
    "T07n0220_580:0998b03": "資糧，欣樂涅槃、厭背生死。菩薩於彼應遠避",
    "T07n0220_580:0998b04": "之，作是思惟：『二乘作意違一切智順般涅槃，",
    "T07n0220_580:0998b05": "我心不應為彼間雜。』[0998b05] 「是故菩薩應作是念：『貪、",
    "T07n0220_580:0998b06": "瞋、癡等相應之心，於大菩提雖為障礙，而能",
    "T07n0220_580:0998b07": "隨順菩提資糧，於菩薩心非極間雜，如求獨",
    "T07n0220_580:0998b08": "覺、聲聞地心。所以者何？貪、瞋、癡等能令生死",
    "T07n0220_580:0998b09": "諸有相續，助諸菩薩引一切智。謂菩薩眾方",
    "T07n0220_580:0998b10": "便善巧，起諸煩惱受後有身，與諸有情作大",
    "T07n0220_580:0998b11": "饒益，依之修學布施、淨戒、安忍、精進、靜慮、般",
    "T07n0220_580:0998b12": "若波羅蜜多令得圓滿，依之修學四靜慮、四",
    "T07n0220_580:0998b13": "無量、四無色定令得圓滿，依之修學四念住、",
    "T07n0220_580:0998b14": "四正斷、四神足、五根、五力、七等覺支、八聖道支",
    "T07n0220_580:0998b15": "令得圓滿，依之修學空、無相、無願解脫門令",
    "T07n0220_580:0998b16": "得圓滿，依之修學陀羅尼門、三摩地門令得",
    "T07n0220_580:0998b17": "圓滿，依之修學諸菩薩地五眼、六神通令得",
    "T07n0220_580:0998b18": "圓滿，依之修學如來十力、四無所畏、四無礙",
    "T07n0220_580:0998b19": "解、大慈、大悲、大喜、大捨及十八佛不共法等無",
    "T07n0220_580:0998b20": "量無邊諸佛功德令得圓滿。如是煩惱能助",
    "T07n0220_580:0998b21": "菩薩，令證無上正等菩提，非諸聲聞、獨覺作",
    "T07n0220_580:0998b22": "意，由彼作意障大菩提，亦礙資糧令不圓滿。』",
    "T07n0220_580:0998b23": "[0998b23] 「是故菩薩摩訶薩眾起彼作意間雜心時，無",
    "T07n0220_580:0998b24": "上菩提則為更遠。是故間雜諸菩薩心，無如",
    "T07n0220_580:0998b25": "聲聞、獨覺作意，諸菩薩眾求大菩提應遠避",
    "T07n0220_580:0998b26": "之，無令暫起。煩惱作意順諸有身，於菩薩心",
    "T07n0220_580:0998b27": "非極間雜。何以故？滿慈子！諸菩薩眾求大菩",
    "T07n0220_580:0998b28": "提，為度有情被精進鎧，久住生死作大饒益，",
    "T07n0220_580:0998b29": "不應速斷煩惱作意。由此作意現在前時，令",
    "T07n0220_580:0998c01": "諸有身長時相續，依之引攝布施、淨戒、安忍、",
    "T07n0220_580:0998c02": "精進、靜慮、般若波羅蜜多及餘無量無邊佛",
    "T07n0220_580:0998c03": "法皆得圓滿。如是煩惱相應作意順後有身，",
    "T07n0220_580:0998c04": "助諸菩薩引發無上正等菩提，未證菩提，不",
    "T07n0220_580:0998c05": "應求斷，乃至未坐妙菩提座，於此作意不應",
    "T07n0220_580:0998c06": "永滅。",
    "T07n0220_580:0998c07": "[0998c07] 「是故菩薩摩訶薩眾若起煩惱現在前時，不",
    "T07n0220_580:0998c08": "應於中極生厭惡。何以故？滿慈子！諸菩薩眾",
    "T07n0220_580:0998c09": "於諸煩惱起有恩想，作是思惟：『我由彼故，引",
    "T07n0220_580:0998c10": "發種種菩提資糧令速圓滿，故彼於我有大",
    "T07n0220_580:0998c11": "恩德。所以者何？如餘善法於我有益，應愛重",
    "T07n0220_580:0998c12": "之；煩惱亦然，不應厭惡。』如是菩薩方便善巧，",
    "T07n0220_580:0998c13": "於諸煩惱及彼境界，亦深愛敬如佛世尊。所",
    "T07n0220_580:0998c14": "以者何？是諸菩薩方便善巧，作是思惟：『由諸",
    "T07n0220_580:0998c15": "有結未永斷故，我能修行布施、淨戒、安忍、精",
    "T07n0220_580:0998c16": "進、靜慮、般若波羅蜜多及餘無量無邊佛法",
    "T07n0220_580:0998c17": "皆得圓滿，因斯引發一切智智。若時若時布",
    "T07n0220_580:0998c18": "施、淨戒、安忍、精進、靜慮、般若波羅蜜多及餘",
    "T07n0220_580:0998c19": "無量無邊佛法修漸圓滿，爾時爾時令諸有",
    "T07n0220_580:0998c20": "結展轉微薄乃至都盡，便證無上正等菩提。』",
    "T07n0220_580:0998c21": "[0998c21] 「譬如商人以車重載種種財寶遠趣大城，若",
    "T07n0220_580:0998c22": "時若時其車運轉漸漸前進，爾時爾時轂輞",
    "T07n0220_580:0998c23": "軸等漸漸&#x920B;銳，如是展轉得入大城，車遂一",
    "T07n0220_580:0998c24": "時眾分散壞，所為既辦主無顧惜。如是菩薩",
    "T07n0220_580:0998c25": "方便善巧，以結攝受所依有身，若時若時由",
    "T07n0220_580:0998c26": "結攝受有身相續，爾時爾時布施、淨戒、安忍、",
    "T07n0220_580:0998c27": "精進、靜慮、般若波羅蜜多及餘無量無邊佛法",
    "T07n0220_580:0998c28": "漸次圓滿；若時若時布施、淨戒、安忍、精進、靜",
    "T07n0220_580:0998c29": "慮、般若波羅蜜多及餘無量無邊佛法漸次圓",
    "T07n0220_580:0999a01": "滿，爾時爾時令諸有結漸次衰減；若時若時",
    "T07n0220_580:0999a02": "令諸有結漸次衰減，爾時爾時漸得&#x96A3;近一",
    "T07n0220_580:0999a03": "切智智；若時菩薩證大菩提，爾時所依身結",
    "T07n0220_580:0999a04": "俱盡，所作已辦不須身結，如已入城車無復",
    "T07n0220_580:0999a05": "用。如是煩惱於大菩提雖為障礙，而於能引",
    "T07n0220_580:0999a06": "菩提資糧有能助力。[0999a06] 「是故菩薩乃至未坐妙",
    "T07n0220_580:0999a07": "菩提座不永滅除，若得菩提一切頓斷。若有",
    "T07n0220_580:0999a08": "情類至菩薩所，先極訶毀後，乞財法，菩薩爾",
    "T07n0220_580:0999a09": "時歡喜施與，作如是念：『今此有情來至我所",
    "T07n0220_580:0999a10": "施大恩德，令我成就布施、安忍，由斯證得一",
    "T07n0220_580:0999a11": "切智智。我緣彼故發增上心，趣大菩提勝餘",
    "T07n0220_580:0999a12": "境界。』由是菩薩諸作意中，唯除二乘相應作",
    "T07n0220_580:0999a13": "意，諸餘作意皆不厭捨，以於證得一切智智，",
    "T07n0220_580:0999a14": "無不皆有助伴之力。」",
    "T07n0220_580:0999a15": "[0999a15] 時，滿慈子便問具壽舍利子言：「豈不二乘於",
    "T07n0220_580:0999a16": "一切智亦有助力？謂諸聲聞亦能教授教誡",
    "T07n0220_580:0999a17": "菩薩，令勤修學布施、淨戒、安忍、精進、靜慮、般",
    "T07n0220_580:0999a18": "若波羅蜜多及餘無量無邊佛法，若諸獨覺",
    "T07n0220_580:0999a19": "亦為福田，諸菩薩眾施彼衣食，疾能證得一",
    "T07n0220_580:0999a20": "切智智。云何可言聲聞、獨覺相應作意，於一",
    "T07n0220_580:0999a21": "切智及此資糧無能助力？」[0999a21] 時，舍利子即報具",
    "T07n0220_580:0999a22": "壽滿慈子言：「如是！如是！聲聞、獨覺於一切智",
    "T07n0220_580:0999a23": "及此資糧俱有助力，謂諸聲聞亦能教授教",
    "T07n0220_580:0999a24": "誡菩薩，令勤修學布施、淨戒、安忍、精進、靜慮、",
    "T07n0220_580:0999a25": "般若波羅蜜多；亦能教授教誡菩薩，令勤修",
    "T07n0220_580:0999a26": "學內空、外空、內外空、空空、大空、勝義空、有為空、",
    "T07n0220_580:0999a27": "無為空、畢竟空、無際空、散空、無變異空、本性空、",
    "T07n0220_580:0999a28": "自相空、共相空、一切法空、不可得空、無性空、自",
    "T07n0220_580:0999a29": "性空、無性自性空；亦能教授教誡菩薩，令勤",
    "T07n0220_580:0999b01": "修學四靜慮、四無量、四無色定；亦能教授教",
    "T07n0220_580:0999b02": "誡菩薩，令勤修學四念住、四正斷、四神足、五",
    "T07n0220_580:0999b03": "根、五力、七等覺支、八聖道支；亦能教授教誡",
    "T07n0220_580:0999b04": "菩薩，令勤修學八解脫、八勝處、九次第定、十",
    "T07n0220_580:0999b05": "遍處；亦能教授教誡菩薩，令勤修學空、無相、",
    "T07n0220_580:0999b06": "無願解脫門；亦能教授教誡菩薩，令勤修學",
    "T07n0220_580:0999b07": "極喜地、離垢地、發光地、焰慧地、極難勝地、現前",
    "T07n0220_580:0999b08": "地、遠行地、不動地、善慧地、法雲地；亦能教授",
    "T07n0220_580:0999b09": "教誡菩薩，令勤修學淨觀地、種性地、第八地",
    "T07n0220_580:0999b10": "具見地、薄地、離欲地、已辦地、獨覺地、菩薩地、如",
    "T07n0220_580:0999b11": "來地；亦能教授教誡菩薩，令勤修學陀羅尼",
    "T07n0220_580:0999b12": "門、三摩地門；亦能教授教誡菩薩，令勤修學",
    "T07n0220_580:0999b13": "五眼、六神通；亦能教授教誡菩薩，令勤修學",
    "T07n0220_580:0999b14": "如來十力、四無所畏、四無礙解、大慈、大悲、大喜、",
    "T07n0220_580:0999b15": "大捨、十八佛不共法；亦能教授教誡菩薩，令",
    "T07n0220_580:0999b16": "勤修學三十二大士相、八十隨好；亦能教授",
    "T07n0220_580:0999b17": "教誡菩薩，令勤修學無忘失法、恒住捨性；亦",
    "T07n0220_580:0999b18": "能教授教誡菩薩，令勤修學一切智、道相智、",
    "T07n0220_580:0999b19": "一切相智；亦能教授教誡菩薩，令勤修學一",
    "T07n0220_580:0999b20": "切菩薩摩訶薩行；亦能教授教誡菩薩，令勤",
    "T07n0220_580:0999b21": "修學諸佛無上正等菩提。是故聲聞於一切",
    "T07n0220_580:0999b22": "智及此資糧亦有助力。[0999b22] 「若諸獨覺，能為福田",
    "T07n0220_580:0999b23": "受菩薩施，謂諸菩薩緣彼福田施資身具，迴",
    "T07n0220_580:0999b24": "向無上正等菩提，是故獨覺於一切智及此",
    "T07n0220_580:0999b25": "資糧亦有助力。[0999b25] 「然諸聲聞、獨覺作意，於一切",
    "T07n0220_580:0999b26": "智及此資糧俱無助力。所以者何？聲聞、獨覺",
    "T07n0220_580:0999b27": "相應作意，於二乘地有勝助力，於諸菩薩所",
    "T07n0220_580:0999b28": "求無上正等菩提及此資糧極不隨順，謂厭",
    "T07n0220_580:0999b29": "生死、欣般涅槃，捨大菩提及有情類。故制菩",
    "T07n0220_580:0999c01": "薩定不應起獨覺、聲聞相應作意，由彼作意",
    "T07n0220_580:0999c02": "於諸菩薩所求佛果、所益有情俱不隨順。",
    "T07n0220_580:0999c03": "[0999c03] 「又，滿慈子！諸聲聞乘於諸菩薩摩訶薩眾所",
    "T07n0220_580:0999c04": "求無上正等菩提有大恩德，謂為菩薩摩訶",
    "T07n0220_580:0999c05": "薩眾宣說一切波羅蜜多及餘勝行相應教法",
    "T07n0220_580:0999c06": "教授教誡，令勤修學速得圓滿，亦與菩薩作",
    "T07n0220_580:0999c07": "淨福田，受菩薩施，令諸菩薩疾得圓滿菩提",
    "T07n0220_580:0999c08": "資糧。由此聲聞於諸菩薩有大恩德，是故菩",
    "T07n0220_580:0999c09": "薩方便善巧，觀諸有情及一切法，於一切智",
    "T07n0220_580:0999c10": "及此資糧，無不皆有隨順恩德。[0999c10] 「諸阿羅漢若",
    "T07n0220_580:0999c11": "智若心，於菩薩乘亦有恩德，謂若無彼則無",
    "T07n0220_580:0999c12": "所遮，云何可言諸菩薩眾不應發起阿羅漢",
    "T07n0220_580:0999c13": "心，亦不應修阿羅漢智？由遮彼故，菩薩引發",
    "T07n0220_580:0999c14": "菩提資糧速得圓滿，疾能證得一切智智。故",
    "T07n0220_580:0999c15": "阿羅漢若智若心，於菩薩乘亦有恩德，謂令",
    "T07n0220_580:0999c16": "菩薩得一切智，窮未來際利樂有情。一切獨",
    "T07n0220_580:0999c17": "覺若智若心，於菩薩乘亦有恩德，謂若無彼",
    "T07n0220_580:0999c18": "則無所遮，云何可言諸菩薩眾不應發起獨",
    "T07n0220_580:0999c19": "覺乘心，亦不應修獨覺乘智？由遮彼故，菩薩",
    "T07n0220_580:0999c20": "引發菩提資糧速得圓滿，疾能證得一切智",
    "T07n0220_580:0999c21": "智。故諸獨覺若智若心，於菩薩乘亦有恩德，",
    "T07n0220_580:0999c22": "謂令菩薩得一切智，窮未來際利樂有情。[0999c22] 「又",
    "T07n0220_580:0999c23": "觀二乘心智下劣，菩薩修學增上心智；若無",
    "T07n0220_580:0999c24": "二乘下劣心智，菩薩不應修增上者。如諸菩",
    "T07n0220_580:0999c25": "薩若心若智有漏、無漏，唯除如來、應、正等覺",
    "T07n0220_580:0999c26": "若心若智，於餘一切，為最為勝、為尊為高、為",
    "T07n0220_580:0999c27": "妙為微妙、為上為無上、無等無等等。是故一",
    "T07n0220_580:0999c28": "切聲聞、獨覺若智若心，於一切智亦有少分",
    "T07n0220_580:0999c29": "隨順勢力。如是菩薩方便善巧，觀諸有情及",
    "T07n0220_580:1000a01": "一切法，於一切智及此資糧無不皆有隨順",
    "T07n0220_580:1000a02": "勢力，故於一切心無厭捨。",
    "T07n0220_580:1000a03": "[1000a03] 「又，滿慈子！諸菩薩摩訶薩修行布施波羅蜜",
    "T07n0220_580:1000a04": "多，雖有棄捨珍財等事，而於彼事無取相想，",
    "T07n0220_580:1000a05": "謂若棄捨一切法相，迴向無上正等菩提，欲",
    "T07n0220_580:1000a06": "為有情作大饒益，便能證得一切智智；若不",
    "T07n0220_580:1000a07": "捨相迴向菩提，欲為有情作大饒益，終不能",
    "T07n0220_580:1000a08": "得一切智智。[1000a08] 「若諸菩薩能獲種種金銀等寶，",
    "T07n0220_580:1000a09": "雖名得利，而未名為能得大利。若諸菩薩能",
    "T07n0220_580:1000a10": "捨種種金銀等寶，乃可名為能得大利。若諸",
    "T07n0220_580:1000a11": "菩薩能捨眾相，迴向無上正等菩提，欲為有",
    "T07n0220_580:1000a12": "情作大饒益，乃名能得無上善利。[1000a12] 「若諸菩薩",
    "T07n0220_580:1000a13": "作轉輪王，統四洲界得大自在，雖名得利，而",
    "T07n0220_580:1000a14": "未名為能得大利。若諸菩薩捨四洲界轉輪",
    "T07n0220_580:1000a15": "王位，乃可名為能得大利。若諸菩薩能捨眾",
    "T07n0220_580:1000a16": "相，迴向無上正等菩提，欲為有情作大饒益，",
    "T07n0220_580:1000a17": "乃名能得無上善利。[1000a17] 「若諸菩薩作欲界王，統",
    "T07n0220_580:1000a18": "攝欲界得大自在，雖名得利，而未名為能得",
    "T07n0220_580:1000a19": "大利。若諸菩薩能捨欲界自在王位，乃可名",
    "T07n0220_580:1000a20": "為能得大利。若諸菩薩能捨眾相，迴向無上",
    "T07n0220_580:1000a21": "正等菩提，欲為有情作大饒益，乃名能得無",
    "T07n0220_580:1000a22": "上善利。[1000a22] 「若諸有情棄捨眾相，得預流果、或一",
    "T07n0220_580:1000a23": "來果、或不還果、或阿羅漢果、或獨覺菩提，雖",
    "T07n0220_580:1000a24": "名得利，而未名為能得大利。若諸有情棄捨",
    "T07n0220_580:1000a25": "眾相，迴向無上正等菩提，欲為有情作大饒",
    "T07n0220_580:1000a26": "益，乃名能得無上善利。[1000a26] 「若得無上正等菩提，",
    "T07n0220_580:1000a27": "於諸利中，最上、最勝，無能及者。所以者何？諸",
    "T07n0220_580:1000a28": "菩薩眾所求無上正等菩提，能為有情作大",
    "T07n0220_580:1000a29": "饒益，聲聞、獨覺及諸異生無此事故。[1000a29] 「若諸菩",
    "T07n0220_580:1000b01": "薩普緣十方一切如來、應、正等覺及弟子眾",
    "T07n0220_580:1000b02": "想，作種種上妙飲食、衣服、臥具、病緣醫藥、房",
    "T07n0220_580:1000b03": "舍、資財、花、香等物奉施供養，雖名得利，而未",
    "T07n0220_580:1000b04": "名為得無上利。若諸菩薩能捨眾相，迴向無",
    "T07n0220_580:1000b05": "上正等菩提，欲為有情作大饒益，乃名能得",
    "T07n0220_580:1000b06": "無上善利。所以者何？飲食等物皆有眾相，諸",
    "T07n0220_580:1000b07": "有相法皆有數量，有數量法有分限故，緣彼",
    "T07n0220_580:1000b08": "不能證無分限一切智智。[1000b08] 「若諸菩薩方便善",
    "T07n0220_580:1000b09": "巧，緣十方界一切如來、應、正等覺及弟子眾，",
    "T07n0220_580:1000b10": "具無量種希有功德而不取相；雖想無邊上",
    "T07n0220_580:1000b11": "妙飲食、衣服、臥具、病緣醫藥、房舍、資財、花、香等",
    "T07n0220_580:1000b12": "物奉施供養而不取相；雖能迴向無上菩提，",
    "T07n0220_580:1000b13": "欲為有情作大饒益而不取相；由此證得一",
    "T07n0220_580:1000b14": "切智智，窮未來際饒益有情，當知名為得無",
    "T07n0220_580:1000b15": "上利，於一切利最為第一。若諸菩薩能作如",
    "T07n0220_580:1000b16": "是方便善巧，修行布施乃得名為居頂菩薩，",
    "T07n0220_580:1000b17": "決定當得一切智智。所以者何？一切智智甚",
    "T07n0220_580:1000b18": "難可得，如是菩薩能捨內外一切種相，心無",
    "T07n0220_580:1000b19": "所著求證如是一切智智，於諸菩薩最為上",
    "T07n0220_580:1000b20": "首，當得如頂無上菩提。過去未來現在菩薩",
    "T07n0220_580:1000b21": "已、當、現得一切智智，無不皆由如是所起方",
    "T07n0220_580:1000b22": "便善巧而能證得。」",
    "T07n0220_580:1000b23": "[1000b23] 時，滿慈子便問具壽舍利子言：「云何菩薩得",
    "T07n0220_580:1000b24": "入居頂諸菩薩數？」[1000b24] 舍利子言：「若諸菩薩方便",
    "T07n0220_580:1000b25": "善巧不取法相，是諸菩薩得入居頂諸菩薩",
    "T07n0220_580:1000b26": "數。」[1000b26] 滿慈子言：「是諸菩薩於何等法不取何相？」",
    "T07n0220_580:1000b27": "[1000b27] 舍利子言：「是諸菩薩於色蘊不取常無常相，",
    "T07n0220_580:1000b28": "於受、想、行、識蘊亦不取常無常相；於色蘊不",
    "T07n0220_580:1000b29": "取樂無樂相，於受、想、行、識蘊亦不取樂無樂",
    "T07n0220_580:1000c01": "相；於色蘊不取我無我相，於受、想、行、識蘊亦",
    "T07n0220_580:1000c02": "不取我無我相；於色蘊不取淨不淨相，於受、",
    "T07n0220_580:1000c03": "想、行、識蘊亦不取淨不淨相；於色蘊不取遠",
    "T07n0220_580:1000c04": "離不遠離相，於受、想、行、識蘊亦不取遠離不",
    "T07n0220_580:1000c05": "遠離相；於色蘊不取寂靜不寂靜相，於受、想、",
    "T07n0220_580:1000c06": "行、識蘊亦不取寂靜不寂靜相。[1000c06] 「是諸菩薩於",
    "T07n0220_580:1000c07": "眼處不取常無常相，於耳、鼻、舌、身、意處亦不",
    "T07n0220_580:1000c08": "取常無常相；於眼處不取樂無樂相，於耳、鼻、",
    "T07n0220_580:1000c09": "舌、身、意處亦不取樂無樂相；於眼處不取我",
    "T07n0220_580:1000c10": "無我相，於耳、鼻、舌、身、意處亦不取我無我相；",
    "T07n0220_580:1000c11": "於眼處不取淨不淨相；於耳、鼻、舌、身、意處亦",
    "T07n0220_580:1000c12": "不取淨不淨相；於眼處不取遠離不遠離相，",
    "T07n0220_580:1000c13": "於耳、鼻、舌、身、意處亦不取遠離不遠離相；於",
    "T07n0220_580:1000c14": "眼處不取寂靜不寂靜相，於耳、鼻、舌、身、意處",
    "T07n0220_580:1000c15": "亦不取寂靜不寂靜相。[1000c15] 「是諸菩薩於色處不取",
    "T07n0220_580:1000c16": "常無常相，於聲、香、味、觸、法處亦不取常無常",
    "T07n0220_580:1000c17": "相；於色處不取樂無樂相，於聲、香、味、觸、法處",
    "T07n0220_580:1000c18": "亦不取樂無樂相；於色處不取我無我相，於",
    "T07n0220_580:1000c19": "聲、香、味、觸、法處亦不取我無我相；於色處不",
    "T07n0220_580:1000c20": "取淨不淨相，於聲、香、味、觸、法處亦不取淨不",
    "T07n0220_580:1000c21": "淨相；於色處不取遠離不遠離相，於聲、香、味、",
    "T07n0220_580:1000c22": "觸、法處亦不取遠離不遠離相；於色處不取",
    "T07n0220_580:1000c23": "寂靜不寂靜相，於聲、香、味、觸、法處亦不取寂",
    "T07n0220_580:1000c24": "靜不寂靜相。[1000c24] 「是諸菩薩於眼界不取常無常",
    "T07n0220_580:1000c25": "相，於耳、鼻、舌、身、意界亦不取常無常相；於眼",
    "T07n0220_580:1000c26": "界不取樂無樂相，於耳、鼻、舌、身、意界亦不取",
    "T07n0220_580:1000c27": "樂無樂相；於眼界不取我無我相，於耳、鼻、舌、",
    "T07n0220_580:1000c28": "身、意界亦不取我無我相；於眼界不取淨不",
    "T07n0220_580:1000c29": "淨相，於耳、鼻、舌、身、意界亦不取淨不淨相；於",
    "T07n0220_580:1001a01": "眼界不取遠離不遠離相，於耳、鼻、舌、身、意界",
    "T07n0220_580:1001a02": "亦不取遠離不遠離相；於眼界不取寂靜不",
    "T07n0220_580:1001a03": "寂靜相，於耳、鼻、舌、身、意界亦不取寂靜不寂",
    "T07n0220_580:1001a04": "靜相。[1001a04] 「是諸菩薩於色界不取常無常相，於聲、",
    "T07n0220_580:1001a05": "香、味、觸、法界亦不取常無常相；於色界不取",
    "T07n0220_580:1001a06": "樂無樂相，於聲、香、味、觸、法界亦不取樂無樂",
    "T07n0220_580:1001a07": "相；於色界不取我無我相，於聲、香、味、觸、法界",
    "T07n0220_580:1001a08": "亦不取我無我相；於色界不取淨不淨相，於",
    "T07n0220_580:1001a09": "聲、香、味、觸、法界亦不取淨、不淨相；於色界不",
    "T07n0220_580:1001a10": "取遠離不遠離相，於聲、香、味、觸、法界亦不取",
    "T07n0220_580:1001a11": "遠離不遠離相；於色界不取寂靜不寂靜相，",
    "T07n0220_580:1001a12": "於聲、香、味、觸、法界亦不取寂靜不寂靜相。[1001a12] 「是",
    "T07n0220_580:1001a13": "諸菩薩於眼識界不取常無常相，於耳、鼻、舌、",
    "T07n0220_580:1001a14": "身、意識界亦不取常無常相；於眼識界不取",
    "T07n0220_580:1001a15": "樂無樂相，於耳、鼻、舌、身、意識界亦不取樂無",
    "T07n0220_580:1001a16": "樂相；於眼識界不取我無我相，於耳、鼻、舌、身、",
    "T07n0220_580:1001a17": "意識界亦不取我無我相；於眼識界不取淨",
    "T07n0220_580:1001a18": "不淨相，於耳、鼻、舌、身、意識界亦不取淨不淨",
    "T07n0220_580:1001a19": "相；於眼識界不取遠離不遠離相，於耳、鼻、舌、",
    "T07n0220_580:1001a20": "身、意識界亦不取遠離不遠離相；於眼識界",
    "T07n0220_580:1001a21": "不取寂靜不寂靜相，於耳、鼻、舌、身、意識界亦",
    "T07n0220_580:1001a22": "不取寂靜不寂靜相。[1001a22] 「是諸菩薩於眼觸不取",
    "T07n0220_580:1001a23": "常無常相，於耳、鼻、舌、身、意觸亦不取常無常",
    "T07n0220_580:1001a24": "相；於眼觸不取樂無樂相，於耳、鼻、舌、身、意觸",
    "T07n0220_580:1001a25": "亦不取樂無樂相；於眼觸不取我無我相，於",
    "T07n0220_580:1001a26": "耳、鼻、舌、身、意觸亦不取我無我相；於眼觸不",
    "T07n0220_580:1001a27": "取淨不淨相，於耳、鼻、舌、身、意觸亦不取淨不",
    "T07n0220_580:1001a28": "淨相；於眼觸不取遠離不遠離相，於耳、鼻、舌、",
    "T07n0220_580:1001a29": "身、意觸亦不取遠離不遠離相；於眼觸不取",
    "T07n0220_580:1001b01": "寂靜不寂靜相，於耳、鼻、舌、身、意觸亦不取寂",
    "T07n0220_580:1001b02": "靜不寂靜相。[1001b02] 「是諸菩薩於眼觸為緣所生諸",
    "T07n0220_580:1001b03": "受不取常無常相，於耳、鼻、舌、身、意觸為緣所",
    "T07n0220_580:1001b04": "生諸受亦不取常無常相；於眼觸為緣所生",
    "T07n0220_580:1001b05": "諸受不取樂無樂相，於耳、鼻、舌、身、意觸為緣",
    "T07n0220_580:1001b06": "所生諸受亦不取樂無樂相；於眼觸為緣所",
    "T07n0220_580:1001b07": "生諸受不取我無我相，於耳、鼻、舌、身、意觸為",
    "T07n0220_580:1001b08": "緣所生諸受亦不取我無我相；於眼觸為緣",
    "T07n0220_580:1001b09": "所生諸受不取淨不淨相，於耳、鼻、舌、身、意觸",
    "T07n0220_580:1001b10": "為緣所生諸受亦不取淨不淨相；於眼觸為",
    "T07n0220_580:1001b11": "緣所生諸受不取遠離不遠離相，於耳、鼻、舌、",
    "T07n0220_580:1001b12": "身、意觸為緣所生諸受亦不取遠離不遠離",
    "T07n0220_580:1001b13": "相；於眼觸為緣所生諸受不取寂靜不寂靜",
    "T07n0220_580:1001b14": "相，於耳、鼻、舌、身、意觸為緣所生諸受亦不取",
    "T07n0220_580:1001b15": "寂靜不寂靜相。[1001b15] 「是諸菩薩於地界不取常無",
    "T07n0220_580:1001b16": "常相，於水、火、風、空、識界亦不取常無常相；於",
    "T07n0220_580:1001b17": "地界不取樂無樂相，於水、火、風、空、識界亦不",
    "T07n0220_580:1001b18": "取樂無樂相；於地界不取我無我相，於水、火、",
    "T07n0220_580:1001b19": "風、空、識界亦不取我無我相；於地界不取淨",
    "T07n0220_580:1001b20": "不淨相，於水、火、風、空、識界亦不取淨不淨相；",
    "T07n0220_580:1001b21": "於地界不取遠離不遠離相，於水、火、風、空、識",
    "T07n0220_580:1001b22": "界亦不取遠離不遠離相；於地界不取寂靜",
    "T07n0220_580:1001b23": "不寂靜相，於水、火、風、空、識界亦不取寂靜不",
    "T07n0220_580:1001b24": "寂靜相。[1001b24] 「是諸菩薩於因緣不取常無常相，於",
    "T07n0220_580:1001b25": "等無間緣、所緣緣、增上緣亦不取常無常相；",
    "T07n0220_580:1001b26": "於因緣不取樂無樂相，於等無間緣、所緣緣、",
    "T07n0220_580:1001b27": "增上緣亦不取樂無樂相；於因緣不取我無",
    "T07n0220_580:1001b28": "我相，於等無間緣、所緣緣、增上緣亦不取我",
    "T07n0220_580:1001b29": "無我相；於因緣不取淨不淨相，於等無間緣、",
    "T07n0220_580:1001c01": "所緣緣、增上緣亦不取淨不淨相；於因緣不",
    "T07n0220_580:1001c02": "取遠離不遠離相，於等無間緣所緣緣、增上",
    "T07n0220_580:1001c03": "緣亦不取遠離不遠離相；於因緣不取寂靜",
    "T07n0220_580:1001c04": "不寂靜相，於等無間緣、所緣緣、增上緣亦不",
    "T07n0220_580:1001c05": "取寂靜不寂靜相。[1001c05] 「是諸菩薩於無明不取常",
    "T07n0220_580:1001c06": "無常相，於行、識、名色、六處、觸、受、愛、取、有、生、老",
    "T07n0220_580:1001c07": "死亦不取常無常相；於無明不取樂無樂相，",
    "T07n0220_580:1001c08": "於行、識、名色、六處、觸、受、愛、取、有、生、老死亦不取",
    "T07n0220_580:1001c09": "樂無樂相；於無明不取我無我相，於行、識、名",
    "T07n0220_580:1001c10": "色、六處、觸、受、愛、取、有、生、老死亦不取我無我",
    "T07n0220_580:1001c11": "相；於無明不取淨不淨相，於行、識、名色、六處、",
    "T07n0220_580:1001c12": "觸、受、愛、取、有、生、老死亦不取淨不淨相；於無",
    "T07n0220_580:1001c13": "明不取遠離不遠離相，於行、識、名色、六處、觸、",
    "T07n0220_580:1001c14": "受、愛、取、有、生、老死亦不取遠離不遠離相；於",
    "T07n0220_580:1001c15": "無明不取寂靜不寂靜相，於行、識、名色、六處、",
    "T07n0220_580:1001c16": "觸、受、愛、取、有、生、老死亦不取寂靜不寂靜相。",
    "T07n0220_580:1001c17": "[1001c17] 「是諸菩薩於欲界不取常無常相，於色、無色",
    "T07n0220_580:1001c18": "界亦不取常無常相；於欲界不取樂無樂相，",
    "T07n0220_580:1001c19": "於色、無色界亦不取樂無樂相；於欲界不取",
    "T07n0220_580:1001c20": "我無我相，於色、無色界亦不取我無我相；於",
    "T07n0220_580:1001c21": "欲界不取淨不淨相，於色、無色界亦不取淨",
    "T07n0220_580:1001c22": "不淨相；於欲界不取遠離不遠離相，於色、無",
    "T07n0220_580:1001c23": "色界亦不取遠離不遠離相；於欲界不取寂",
    "T07n0220_580:1001c24": "靜不寂靜相，於色、無色界亦不取寂靜不寂",
    "T07n0220_580:1001c25": "靜相。[1001c25] 「若諸菩薩能作如是方便善巧，不取法",
    "T07n0220_580:1001c26": "相修行布施波羅蜜多，是諸菩薩得入居頂",
    "T07n0220_580:1001c27": "諸菩薩數，能得如頂一切智智。",
    "T07n0220_580:1001c28": "[1001c28] 「又，滿慈子！若諸菩薩知一切法皆非實有，遠",
    "T07n0220_580:1001c29": "離眾相，而行布施波羅蜜多，是諸菩薩得入",
    "T07n0220_580:1002a01": "居頂諸菩薩數，能得如頂一切智智，亦能教",
    "T07n0220_580:1002a02": "化一切有情，令依如是一切智智，發願趣求",
    "T07n0220_580:1002a03": "亦能證得。[1002a03] 「又，滿慈子！若諸有情於無相法不",
    "T07n0220_580:1002a04": "起勝解，則不能發一切智心，若不能發一切",
    "T07n0220_580:1002a05": "智心，則不能修諸菩薩行，若不能修諸菩薩",
    "T07n0220_580:1002a06": "行，則不能得一切智智。若諸有情於無相法",
    "T07n0220_580:1002a07": "能起勝解，則能發起一切智心，若能發起一",
    "T07n0220_580:1002a08": "切智心，則能修行諸菩薩行，若能修行諸菩",
    "T07n0220_580:1002a09": "薩行，則能證得一切智智。[1002a09] 「又，滿慈子！若諸菩",
    "T07n0220_580:1002a10": "薩發心趣求一切智已，隨所捨事，皆能了知空",
    "T07n0220_580:1002a11": "無所有，而行布施波羅蜜多，謂如實知諸所",
    "T07n0220_580:1002a12": "捨事皆如幻化，非如我等無始時來所取諸",
    "T07n0220_580:1002a13": "相。由能知故，於諸所有皆能棄捨不取諸相。",
    "T07n0220_580:1002a14": "諸有情類不如實知諸法非有皆如幻化故，",
    "T07n0220_580:1002a15": "於諸事起堅執著，由堅執著不能棄捨，由不",
    "T07n0220_580:1002a16": "棄捨攝受慳&#x608B;，由慳&#x608B;故，身壞命終墮諸惡",
    "T07n0220_580:1002a17": "趣受貧窮苦。隨有所得不能棄捨，復於其中",
    "T07n0220_580:1002a18": "增長慳&#x608B;，由斯復墮諸惡趣中受種種苦，如",
    "T07n0220_580:1002a19": "是受苦皆由取相。[1002a19] 「若諸菩薩方便善巧，知法",
    "T07n0220_580:1002a20": "非有皆如幻化，既如幻化皆應棄捨，幻化非",
    "T07n0220_580:1002a21": "我及我所故，於一切事皆能棄捨。所以者何？",
    "T07n0220_580:1002a22": "我、我所事既不可得不應執著，無執著故皆",
    "T07n0220_580:1002a23": "能棄捨。由能棄捨，於佛世尊所說正法深生",
    "T07n0220_580:1002a24": "愛樂，謂作是念：『希有！世尊！善說諸法皆如幻",
    "T07n0220_580:1002a25": "化，我依佛教一切能捨，謂能棄捨如幻化法，",
    "T07n0220_580:1002a26": "令我當得如幻無相無上菩提。』是諸菩薩作",
    "T07n0220_580:1002a27": "如是念：『諸佛世尊能作難作，謂教菩薩如實",
    "T07n0220_580:1002a28": "了知諸法非有、皆如幻化，由了知故不生執",
    "T07n0220_580:1002a29": "著，少用功力能捨一切，疾證無上正等菩提。』",
    "T07n0220_580:1002b01": "是故菩薩欲證無上正等菩提，應如是知諸",
    "T07n0220_580:1002b02": "法非有、皆如幻化，捨離眾相，以無相心勤求",
    "T07n0220_580:1002b03": "如頂一切智智。[1002b03] 「汝滿慈子勿謂我說如是法",
    "T07n0220_580:1002b04": "要是自辯才，此皆如來威神之力。」[1002b04] 爾時，佛告",
    "T07n0220_580:1002b05": "阿難陀言：「今舍利子諸有所說皆佛神力，汝",
    "T07n0220_580:1002b06": "應受持，我涅槃後當廣流布。」"
}