{
    "T10n0294_001:0851c15": "No. 294 [Part of No. 278(34), 279(39), 293]",
    "T10n0294_001:0851c16": "佛說羅摩伽經卷上",
    "T10n0294_001:0851c18": "西秦沙門聖堅譯",
    "T10n0294_001:0851c19": "[0851c19] 如是我聞：[0851c19] 一時佛在舍衛國祇樹給孤獨園",
    "T10n0294_001:0851c20": "莊嚴重閣善勝講堂，與菩薩摩訶薩普賢菩",
    "T10n0294_001:0851c21": "薩、文殊師利菩薩等，其名曰：光明幢菩薩、須",
    "T10n0294_001:0851c22": "彌山幢菩薩、寶幢菩薩、無礙幢菩薩、花幢菩",
    "T10n0294_001:0851c23": "薩、淨幢菩薩、日光幢菩薩、靜正幢菩薩、離塵",
    "T10n0294_001:0851c24": "幢菩薩、世靜幢菩薩、地威德幢菩薩、寶威德",
    "T10n0294_001:0851c25": "菩薩、大威德菩薩、金剛智威德菩薩、淨威德",
    "T10n0294_001:0851c26": "菩薩、法日威德菩薩、功德山威德菩薩、智炎",
    "T10n0294_001:0851c27": "威德菩薩、普現勝威德菩薩、持地藏菩薩、虛",
    "T10n0294_001:0851c28": "空藏菩薩、蓮華藏菩薩、寶藏菩薩、日藏菩薩、",
    "T10n0294_001:0851c29": "功德淨藏菩薩、法印藏菩薩、世淨藏菩薩、不",
    "T10n0294_001:0852a01": "憍慢菩薩、蓮華勝藏菩薩、善淨眼菩薩、清淨",
    "T10n0294_001:0852a02": "眼菩薩、淨眼藏菩薩、無著眼菩薩、普集眼菩",
    "T10n0294_001:0852a03": "薩、善觀眼菩薩、優&#x9262;羅華眼菩薩、金剛眼菩",
    "T10n0294_001:0852a04": "薩、寶眼菩薩、虛空眼菩薩、善眼菩薩、普眼菩",
    "T10n0294_001:0852a05": "薩、天冠菩薩、法界炎智天冠菩薩、道場天冠",
    "T10n0294_001:0852a06": "菩薩、栴檀光天冠菩薩、佛藏天冠菩薩、山勇",
    "T10n0294_001:0852a07": "天冠菩薩、世淨天冠菩薩、威儀天冠菩薩、無",
    "T10n0294_001:0852a08": "能勝菩薩、諸佛師子座覆觀菩薩、普法界虛",
    "T10n0294_001:0852a09": "空光觀菩薩、梵勝髻菩薩、龍勝髻菩薩、佛變",
    "T10n0294_001:0852a10": "化炎髻菩薩、一切願海摩尼髻菩薩、如來圓",
    "T10n0294_001:0852a11": "光珠髻菩薩、虛空掌珠報髻菩薩、如來遊",
    "T10n0294_001:0852a12": "戲珠王網髻菩薩、如來法輪香髻菩薩、一切",
    "T10n0294_001:0852a13": "三世香髻菩薩、大光菩薩、離垢光菩薩、寶光",
    "T10n0294_001:0852a14": "菩薩、離塵光菩薩、炎光菩薩、法光菩薩、寂光",
    "T10n0294_001:0852a15": "菩薩、日光菩薩、遊戲光菩薩、天光菩薩、功德",
    "T10n0294_001:0852a16": "相光菩薩、智相炎菩薩、法相炎菩薩、神通炎",
    "T10n0294_001:0852a17": "相菩薩、光炎相菩薩、華相炎菩薩、珠相炎菩",
    "T10n0294_001:0852a18": "薩、菩提炎相菩薩、梵相炎菩薩、普光炎相菩",
    "T10n0294_001:0852a19": "薩、梵音菩薩、海音菩薩、辯才音菩薩、世王音",
    "T10n0294_001:0852a20": "菩薩、山相擊音菩薩、一切法界普音菩薩、一",
    "T10n0294_001:0852a21": "切法海雷音菩薩、調伏魔界音菩薩、大悲雲",
    "T10n0294_001:0852a22": "雷音菩薩、一切世間寂音菩薩、法勇慧菩",
    "T10n0294_001:0852a23": "薩、智勇菩薩、功德須彌勇菩薩、功德牙勇菩",
    "T10n0294_001:0852a24": "薩、稱勇菩薩、普炎勇菩薩、大慈勇菩薩、智海",
    "T10n0294_001:0852a25": "勇菩薩、如來種性勇菩薩、光勝菩薩、妙勝",
    "T10n0294_001:0852a26": "菩薩、勇勝菩薩、世淨勝菩薩、法勝菩薩、月勝",
    "T10n0294_001:0852a27": "菩薩、虛空勝菩薩、寶勝菩薩、星勝菩薩、智勝",
    "T10n0294_001:0852a28": "菩薩、樹王印勝菩薩、法王印菩薩、世王印菩",
    "T10n0294_001:0852a29": "薩、梵王印菩薩、山王印菩薩、珠王印菩薩、龍",
    "T10n0294_001:0852b01": "王印菩薩、寂王印菩薩、不動王印菩薩、仙人",
    "T10n0294_001:0852b02": "賢力王印菩薩、勝王印菩薩、寂香菩薩、無極",
    "T10n0294_001:0852b03": "香菩薩、地香音菩薩、海雷香音菩薩、法艷香",
    "T10n0294_001:0852b04": "音菩薩、虛空香音菩薩、眾生功德香音菩薩、",
    "T10n0294_001:0852b05": "眾生善根香音菩薩、魔界香音菩薩、智山光",
    "T10n0294_001:0852b06": "菩薩、虛空意菩薩、淨意菩薩、無著意菩薩、覺",
    "T10n0294_001:0852b07": "悟意菩薩、三世炎意菩薩、光意菩薩、普明意",
    "T10n0294_001:0852b08": "菩薩、法界炎意菩薩，如是等菩薩摩訶薩，五",
    "T10n0294_001:0852b09": "百人俱。行同普賢，悉皆具足無著境界，普現",
    "T10n0294_001:0852b10": "十方無量佛土，身量無極，遍諸佛前；又修",
    "T10n0294_001:0852b11": "無礙淨眼境所，心無休息，普集一切諸佛功",
    "T10n0294_001:0852b12": "德，決定明了於菩提道，普集無量光明，深",
    "T10n0294_001:0852b13": "入一切法智海，常行無著無所受，心得大慧，",
    "T10n0294_001:0852b14": "身滿足無量無數劫，四辯無窮盡，智慧如虛",
    "T10n0294_001:0852b15": "空，無依無所著，隨眾生所樂，如意現色身，淨",
    "T10n0294_001:0852b16": "眼無垢障，如日處空中，於一切法界，光明悉",
    "T10n0294_001:0852b17": "充滿。復有五百聲聞，久已通達四諦，明了本",
    "T10n0294_001:0852b18": "際，深入法性離生死海，隨順如來聖弟子眾，",
    "T10n0294_001:0852b19": "於諸有結心得解脫，於佛法海無有疑惑。復",
    "T10n0294_001:0852b20": "與無數諸天王俱，又於先佛植眾德本，普為",
    "T10n0294_001:0852b21": "眾生作不請之友，又受心戒具諸功德，普勝",
    "T10n0294_001:0852b22": "天人而無高心，不捨煩惱皆已盡，心智解脫",
    "T10n0294_001:0852b23": "如虛空，於佛法中無有疑，深入諸佛智慧海，",
    "T10n0294_001:0852b24": "隨順如來諸聖威儀，承佛教誡成就眾生，護",
    "T10n0294_001:0852b25": "佛法種使不斷絕，緣此善根常生佛家，深樂",
    "T10n0294_001:0852b26": "種智真實法門。",
    "T10n0294_001:0852b27": "[0852b27] 爾時諸菩薩、聲聞大眾、諸天魔梵及諸神仙，",
    "T10n0294_001:0852b28": "各與眷屬，恭敬圍遶，咸作是念：「念如來行、念",
    "T10n0294_001:0852b29": "佛境界、念佛自在神通變化、念如來持、念如",
    "T10n0294_001:0852c01": "來力、念如來無畏、念如來住、念如來三昧、",
    "T10n0294_001:0852c02": "念於如來勝妙功德、念如來身、念如來智無",
    "T10n0294_001:0852c03": "有崖底，一切天人不能測量，無能分別、無能",
    "T10n0294_001:0852c04": "開現、無能知見、無能宣明，亦無有能如實解",
    "T10n0294_001:0852c05": "說；除佛持力、佛自在力、佛智慧力、佛辯才力、",
    "T10n0294_001:0852c06": "佛威神力、佛三昧力、佛神通力、佛本願力、",
    "T10n0294_001:0852c07": "過去善根力、親近善知識力、清淨信心力、住",
    "T10n0294_001:0852c08": "方便力、樂求清淨勝妙善根力、正直菩提深",
    "T10n0294_001:0852c09": "心力、一切智願力。是故世尊！知識眾生種種",
    "T10n0294_001:0852c10": "欲、種種信、種種解，而心無二，以無著聲，覺",
    "T10n0294_001:0852c11": "寤一切知道者、說道者，善說諸地種種行、種",
    "T10n0294_001:0852c12": "種根、種種人、種種信、種種解、種種思，及知一",
    "T10n0294_001:0852c13": "切智人境界，各各思惟如來功德，咸願宣說，",
    "T10n0294_001:0852c14": "如來昔為菩薩時，行願善業、先所修習、一切",
    "T10n0294_001:0852c15": "智願勝波羅蜜，示現菩薩諸地神通、莊嚴方",
    "T10n0294_001:0852c16": "便眾妙音響、莊嚴菩薩行、出生滿足海莊嚴",
    "T10n0294_001:0852c17": "菩薩菩提門，示現菩薩自在道、出生菩薩莊",
    "T10n0294_001:0852c18": "嚴海、莊嚴如來遊戲神通、莊嚴如來自在法",
    "T10n0294_001:0852c19": "輪、莊嚴如來剎海、莊嚴如來普現十方調",
    "T10n0294_001:0852c20": "伏眾生，而不現身心，住諸如來正法之城，超",
    "T10n0294_001:0852c21": "勝功德，普廣示現一切諸道如來法王，為一",
    "T10n0294_001:0852c22": "切眾生示現諸趣，明淨普照神通自在力，如",
    "T10n0294_001:0852c23": "來為一切眾生最上福田，如來為一切眾生，",
    "T10n0294_001:0852c24": "說功德噠嚫三輪，化度一切群生，唯願如",
    "T10n0294_001:0852c25": "來，悲愍一切，具足顯現。」",
    "T10n0294_001:0852c26": "[0852c26] 爾時世尊，知諸菩薩心之所念，以大悲身、大",
    "T10n0294_001:0852c27": "悲門、大悲心、大悲本願力，隨順大悲，廣大如",
    "T10n0294_001:0852c28": "法性、究竟如虛空，入師子王奮迅三昧，為令",
    "T10n0294_001:0852c29": "一切眾生，樂清淨法。入三昧已，時祇陀林重",
    "T10n0294_001:0853a01": "閣講堂，忽然光麗廣博嚴淨，梵天金剛，莊嚴",
    "T10n0294_001:0853a02": "其地，珍奇間錯，眾寶嚴飾，雨如意珠及諸名",
    "T10n0294_001:0853a03": "華。時彼林中，表裏映徹，有琉璃樹，枝條華果",
    "T10n0294_001:0853a04": "皆眾寶成，雜色光明迴旋其間，樂見珠王以",
    "T10n0294_001:0853a05": "為羅網，閻浮檀金及眾挍飾間無空缺，彌覆",
    "T10n0294_001:0853a06": "其上。又以名珍莊嚴樓閣，普光摩尼為明珠",
    "T10n0294_001:0853a07": "柱，脩直光色照徹園林，金戶珠簾，寶鈿欄",
    "T10n0294_001:0853a08": "楯，四出&#x96A5;道，眾寶所成，摩尼寶王化珍妙華，",
    "T10n0294_001:0853a09": "於其鬘端放真珠光，列植階簷，羅廕軒陛，",
    "T10n0294_001:0853a10": "幢幡繒蓋滿虛空界。於&#x7A93;牖前寶樹化生，猶",
    "T10n0294_001:0853a11": "娑羅林自然行列，果如寶鈴發眾妙音；於樹",
    "T10n0294_001:0853a12": "根下出琉璃水，香淨柔軟流遍祇洹。佛神力",
    "T10n0294_001:0853a13": "故、本願力故，十方世界，微塵數不可思議阿",
    "T10n0294_001:0853a14": "僧祇清淨佛剎，無量無數諸供養具，皆悉普",
    "T10n0294_001:0853a15": "現於祇陀林。復有功德香河，迴沿淨國，無量",
    "T10n0294_001:0853a16": "寶華隨流化生，不可窮盡，華水有聲，皆說菩",
    "T10n0294_001:0853a17": "薩報應之行。華樹敷榮，出香雲蓋，諸香蓋中，",
    "T10n0294_001:0853a18": "有不可思議諸樓閣雲，有阿僧祇不可思議",
    "T10n0294_001:0853a19": "華鬘瓔珞，皆悉垂下阿僧祇寶摩尼珠王，自",
    "T10n0294_001:0853a20": "然涌出柔軟衣服及諸寶幢，香&#x70DF;幡蓋皆悉",
    "T10n0294_001:0853a21": "充滿。復有無數諸寶華雲旋轉空中，一切幢",
    "T10n0294_001:0853a22": "幡及諸華蓋、眾寶鈴幢，出妙音聲，演說一切",
    "T10n0294_001:0853a23": "諸佛名號，顯現清淨法輪之相。復有師子如",
    "T10n0294_001:0853a24": "意珠王，以音聲海，普演諸佛本願海門，一",
    "T10n0294_001:0853a25": "切法界寶王摩尼法相光明，以為莊嚴。時祇",
    "T10n0294_001:0853a26": "陀林上虛空之中，有不可思議阿僧祇等諸",
    "T10n0294_001:0853a27": "香樹雲，如是種種諸供養具，及諸佛剎諸莊",
    "T10n0294_001:0853a28": "嚴事，無量無邊不可具說。",
    "T10n0294_001:0853a29": "[0853a29] 爾時善財童子，從東方界求善知識，漸漸遊",
    "T10n0294_001:0853b01": "行至南方界，轉至西方，遙見善勝長者在",
    "T10n0294_001:0853b02": "窟頭摩城，發意欲向漸涉道路，思惟正受",
    "T10n0294_001:0853b03": "係念在前，無分散意住正定聚，雖在道路愛",
    "T10n0294_001:0853b04": "樂正法，無悔恨心不退境界，勇猛精進不畏",
    "T10n0294_001:0853b05": "嶮路，念善知識修正覺道，為得安隱道故身",
    "T10n0294_001:0853b06": "心無盡，在於中道作如是念：「我當云何得勝",
    "T10n0294_001:0853b07": "境界？我今云何當速詣善知識，問菩薩道修",
    "T10n0294_001:0853b08": "菩薩行，於善知識作佛道因緣，得諸波羅蜜，",
    "T10n0294_001:0853b09": "普攝一切，離諸障礙，入無著法界，普為一切",
    "T10n0294_001:0853b10": "眾生，斷眾惡道業，為除我人眾生壽命之心，",
    "T10n0294_001:0853b11": "滅除一切煩惱諸塵，破滅一切諸見羅網，成",
    "T10n0294_001:0853b12": "就善箭，以慈悲弓，射護法處，成就因果。何以",
    "T10n0294_001:0853b13": "故？若得值見善知識者，必得成就諸善功",
    "T10n0294_001:0853b14": "德。善知識者，能為一切智作大根本，身心正",
    "T10n0294_001:0853b15": "受，顏色不變，求善知識，威儀庠序，無卒暴",
    "T10n0294_001:0853b16": "相。」漸漸往至窟頭摩城，見善勝長者在於彼",
    "T10n0294_001:0853b17": "城重閣講堂，即前詣已，如人遊海水中不見",
    "T10n0294_001:0853b18": "邊際，百千萬億諸大長者，以為圍遶，皆悉歡",
    "T10n0294_001:0853b19": "喜，在於善勝長者左右，各欲樂聞種種諸法，",
    "T10n0294_001:0853b20": "如海導師，為諸商人說海寶處，善勝長者，善",
    "T10n0294_001:0853b21": "能分別佛法海寶，為一切眾，說無所著無所",
    "T10n0294_001:0853b22": "分別。",
    "T10n0294_001:0853b23": "[0853b23] 爾時善財童子，頭面敬禮，白言大聖：「我已久",
    "T10n0294_001:0853b24": "發阿耨多羅三藐三菩提心，但不知云何行",
    "T10n0294_001:0853b25": "菩薩道、修菩薩行？」善勝長者告善財言：「善哉，",
    "T10n0294_001:0853b26": "善哉！善男子！汝已能發菩提之心，善能問於",
    "T10n0294_001:0853b27": "大智慧寶，為得如是甚深法義，為斷一切疑",
    "T10n0294_001:0853b28": "惑、苦惱種子。汝今問我，為到一切智岸，以不",
    "T10n0294_001:0853b29": "破壞心正向大乘，令離一切聲聞、辟支佛地",
    "T10n0294_001:0853c01": "怖畏，正趣佛道，修諸三昧寂靜法門，善修一",
    "T10n0294_001:0853c02": "切諸菩薩行，願遊戲神通轉不退輪，淨諸業",
    "T10n0294_001:0853c03": "道，速疾迴向一切智心，於菩薩行如實修行，",
    "T10n0294_001:0853c04": "為菩薩道故來問我。行此行者，普見十方，無",
    "T10n0294_001:0853c05": "有障礙，善知一切智海對治門，莊嚴一切菩",
    "T10n0294_001:0853c06": "薩行故來問我。善男子！我在此海岸屈頭摩",
    "T10n0294_001:0853c07": "城重閣講堂，晝夜常說大慈大悲菩薩淨行",
    "T10n0294_001:0853c08": "法門。善男子！我於此閻浮提，見諸貧苦眾生，",
    "T10n0294_001:0853c09": "必欲饒益，然後為說甚深空義。隨彼所願，令",
    "T10n0294_001:0853c10": "得滿足，或以飲食而攝取之、或以法財而攝",
    "T10n0294_001:0853c11": "取之、或以功德業而攝取之、或以智慧而攝",
    "T10n0294_001:0853c12": "取之、或以善根正直業而攝取之。應以菩薩",
    "T10n0294_001:0853c13": "根而攝取者，即以菩薩根而攝取之；應發菩",
    "T10n0294_001:0853c14": "薩心攝取者，即以菩薩心而攝取之；若應",
    "T10n0294_001:0853c15": "以除去疑惑發菩提心者，即以除疑惑法而",
    "T10n0294_001:0853c16": "攝取之；若應以喜悅發菩薩心者，即以",
    "T10n0294_001:0853c17": "喜悅法而攝取之；若應以大悲發菩薩心者，即以",
    "T10n0294_001:0853c18": "大悲而攝取之；若有應以除生、老、病、死憂悲",
    "T10n0294_001:0853c19": "苦惱，無常定法發菩薩心者，即以苦、空、無常",
    "T10n0294_001:0853c20": "法而攝取之；若有眾生，應以住生死海心無",
    "T10n0294_001:0853c21": "疲惓，即同住生死海而攝取之；若有應以四",
    "T10n0294_001:0853c22": "攝法發菩薩心者，即以四攝法而攝取之；若",
    "T10n0294_001:0853c23": "應以一切智慧功德海發菩薩心者，即以功",
    "T10n0294_001:0853c24": "德智慧海隨順法而攝取之；若有應以一切",
    "T10n0294_001:0853c25": "三世諸佛正法海對治門發菩薩心者，即以",
    "T10n0294_001:0853c26": "三世諸佛正法海而攝取之。善男子！我以如",
    "T10n0294_001:0853c27": "是等諸攝取法，為饒益眾生故，令一切眾生",
    "T10n0294_001:0853c28": "得法利樂故，在海此岸。[0853c28] 「善男子！我住於此岸，",
    "T10n0294_001:0853c29": "普知一切海中珍寶及所出處，根原種性及",
    "T10n0294_001:0854a01": "價貴賤清明之相，識寶光明。善能分別，善知",
    "T10n0294_001:0854a02": "一切工巧伎術，善知一切諸龍、龍王、龍子宮",
    "T10n0294_001:0854a03": "殿差別，亦能善除諸龍&#x9B2A;諍怖畏惡相。又復",
    "T10n0294_001:0854a04": "善知一切諸羅剎王宮殿村落，亦能善除羅",
    "T10n0294_001:0854a05": "剎&#x9B2A;訟，及與怖畏。又復善知一切魑魅魍魎",
    "T10n0294_001:0854a06": "諸惡鬼神所住之處，亦能除滅一切海水洄",
    "T10n0294_001:0854a07": "波諸難，并知水色泉源眾流。善能瞻知日月",
    "T10n0294_001:0854a08": "星辰一切災異變怪之事，晝夜瞻相，無一念",
    "T10n0294_001:0854a09": "頃失於常度，了了分明無分毫差。善知一切",
    "T10n0294_001:0854a10": "書疏算數射馭，隨時能用。善知一切眾相，",
    "T10n0294_001:0854a11": "於剎那頃變怪不停，或合或離。善知籌量世",
    "T10n0294_001:0854a12": "間眾事。善男子！汝今當知，我以知此一切眾",
    "T10n0294_001:0854a13": "生十明法門，安止清淨住無畏岸，令彼彼眾",
    "T10n0294_001:0854a14": "生皆得安隱，恒以正法而撫慰之。若閻浮提，",
    "T10n0294_001:0854a15": "有諸商估賈客，欲往大海求珍寶者，稱我名",
    "T10n0294_001:0854a16": "故大獲珍寶，安隱吉還。若有眾生得聞我名",
    "T10n0294_001:0854a17": "者，身心諸垢及以衣垢，永得消除，何況煩惱。",
    "T10n0294_001:0854a18": "若有眾生眼視我者，常得清淨無上法喜，聞",
    "T10n0294_001:0854a19": "法無厭，身心悅樂，以此法樂，普為一切閻浮",
    "T10n0294_001:0854a20": "提內諸苦眾生，雨大法雨令得悅樂。若有眾",
    "T10n0294_001:0854a21": "生聞我說法，必得安隱度生死海，免諸怖畏，",
    "T10n0294_001:0854a22": "必得安立一切智海，永離渴愛無復憂患，恒",
    "T10n0294_001:0854a23": "住三世明解脫海。[0854a23] 「善男子！汝今當知，我能當",
    "T10n0294_001:0854a24": "入一切眾生心心數行海中，令彼眾生修淨",
    "T10n0294_001:0854a25": "土業，普知一切十方淨國海，隨意往生得無",
    "T10n0294_001:0854a26": "礙業，復能莊嚴一切淨業根海，普能清淨一",
    "T10n0294_001:0854a27": "切諸眾生行海，令住安樂寂靜大安眠海。善",
    "T10n0294_001:0854a28": "男子！我以知此大慈悲喜捨對治滅相擊音",
    "T10n0294_001:0854a29": "聲菩薩喜幢法門，諸大菩薩成就無量諸功",
    "T10n0294_001:0854b01": "德智慧海，善能分別一切世界行海，斷除一",
    "T10n0294_001:0854b02": "切煩惱業海，成就一切諸法界海，普攝一切",
    "T10n0294_001:0854b03": "諸眾生及世界海，普入一切勝智慧海，終不",
    "T10n0294_001:0854b04": "捨一切眾生海，其心如地，善能隨順一切眾",
    "T10n0294_001:0854b05": "生海，普能教化一切眾生海，善隨一切眾生",
    "T10n0294_001:0854b06": "威儀海，諸大菩薩深行如是，我當云何能知、",
    "T10n0294_001:0854b07": "能說彼功德行？」",
    "T10n0294_001:0854b08": "[0854b08] 時善財童子，頭面作禮，遶百千匝，辭退西",
    "T10n0294_001:0854b09": "行。善勝讚言：「善哉，善哉！善男子！汝今應當正",
    "T10n0294_001:0854b10": "念思惟三昧正受。汝從此去，漸漸西行，向名",
    "T10n0294_001:0854b11": "聞城，去彼城已，有國名難忍，城名迦陵提，",
    "T10n0294_001:0854b12": "去此不遠，有功德林，於其林中，有比丘尼，名",
    "T10n0294_001:0854b13": "師子奮迅，身紫金色，端嚴第一。汝可詣彼",
    "T10n0294_001:0854b14": "問菩薩行、問菩薩戒、問諸法門。」爾時，善財童",
    "T10n0294_001:0854b15": "子逡巡辭退，漸漸遊行，至功德林日光泉側，",
    "T10n0294_001:0854b16": "見彼比丘尼端坐正受，有五百童女，形貌端",
    "T10n0294_001:0854b17": "正，以為侍者，復有五百童子衛護眾女，百千",
    "T10n0294_001:0854b18": "天女衛立左右。",
    "T10n0294_001:0854b19": "[0854b19] 爾時，日光泉側有一園林，名曰王園，入彼園",
    "T10n0294_001:0854b20": "中，見一大樹，名日月光，普放光明，照百由",
    "T10n0294_001:0854b21": "旬，莊嚴園林，化成重閣，七寶嚴飾，上有光明。",
    "T10n0294_001:0854b22": "復見大樹，名普光明，枝葉扶&#x8E08;，遍覆三千大",
    "T10n0294_001:0854b23": "千世界，其形如蓋，流出眾水，有清淨光。復見",
    "T10n0294_001:0854b24": "寶林，名曰花藏，高顯無極，其華開敷，如天",
    "T10n0294_001:0854b25": "樹王，有妙光明，如天宮殿，其色鮮白，猶如雪",
    "T10n0294_001:0854b26": "山。復見大樹，名曰美味，金花金果，柔軟香",
    "T10n0294_001:0854b27": "美，甚適眾心。復見一樹，名世淨光，其色光",
    "T10n0294_001:0854b28": "明，無量無邊，栴檀摩尼，以為樹果，有阿僧",
    "T10n0294_001:0854b29": "祇諸雜珠網，羅覆樹上，像天宮殿。復見一樹，",
    "T10n0294_001:0854c01": "名曰天衣，常出無量阿僧祇數眾寶色衣。復",
    "T10n0294_001:0854c02": "見諸樹，名曰音樂，互相掁觸，聲踰梵音。復見",
    "T10n0294_001:0854c03": "眾林，名普香莊嚴，其香普熏，無有障礙。於園",
    "T10n0294_001:0854c04": "林中，復見泉池，七寶光網，彌覆其上。其池四",
    "T10n0294_001:0854c05": "方，有四渠流，分為八支，更相灌注，八功德",
    "T10n0294_001:0854c06": "水，湛然盈滿，牛頭栴檀，末為底泥，眾寶莊",
    "T10n0294_001:0854c07": "嚴，黃金為沙，激此香水，聲如天樂，悅可眾",
    "T10n0294_001:0854c08": "心，又以眾寶而為欄楯，於池岸上，布以金沙，",
    "T10n0294_001:0854c09": "常放種種雜色光明，優&#x9262;羅花、&#x9262;曇摩花、拘",
    "T10n0294_001:0854c10": "勿頭花、分陀利花，敷榮水上。有眾寶樹，行列",
    "T10n0294_001:0854c11": "嚴飾，圍遶池側，一一樹下，各敷無量寶師子",
    "T10n0294_001:0854c12": "座，無量天衣，眾妙珍奇，以為嚴飾；燒無價",
    "T10n0294_001:0854c13": "香，熏師子座，眾香繒帳，白淨鮮明，寶網覆",
    "T10n0294_001:0854c14": "上，垂眾金鈴，出和妙音。復有無量眾寶床帳，",
    "T10n0294_001:0854c15": "圍遶高座，一一樹下，亦復如是。於諸樹間，復",
    "T10n0294_001:0854c16": "有無量蓮花寶藏師子座；又於樹間，有眾香",
    "T10n0294_001:0854c17": "藏座；又於樹間，有種種香雲藏座；又於樹間，",
    "T10n0294_001:0854c18": "有師子寶聚藏座；又於樹間，有一切世間普",
    "T10n0294_001:0854c19": "光摩尼清淨藏座；又於樹間，有樂見師子寶",
    "T10n0294_001:0854c20": "藏之座，無量妙香，以為敷具。此諸寶座，一一",
    "T10n0294_001:0854c21": "皆有無量百千諸小床座，以為圍遶，一一小",
    "T10n0294_001:0854c22": "座，以無量寶而為莊嚴，一一座上，有無量",
    "T10n0294_001:0854c23": "寶珠，充滿一切，如大寶洲，一一座上，有",
    "T10n0294_001:0854c24": "勝光明，普照王園及日光林，於光明中，雨",
    "T10n0294_001:0854c25": "天寶衣及雜寶珠，柔軟可愛，以布其地。譬",
    "T10n0294_001:0854c26": "如大海悉具眾寶，此日光泉，栴檀香水，躡",
    "T10n0294_001:0854c27": "則沒踝，隨足旋轉，舉足還復本相如故。於其",
    "T10n0294_001:0854c28": "池中，有眾色鳥，鳧鴈鴛鴦，[非/鳥]翠孔雀，各自",
    "T10n0294_001:0854c29": "顧影，雅音相和，飛翔空中，集栴檀林。此王園",
    "T10n0294_001:0855a01": "林，日光泉水，出生無盡清淨雜花，有無價",
    "T10n0294_001:0855a02": "香，散眾花間，超過帝釋喜見林池，寶樹寶鈴，",
    "T10n0294_001:0855a03": "枝葉花果，不鼓自鳴，出妙音聲，有諸天女，端",
    "T10n0294_001:0855a04": "正殊妙，如自在天后。此王園林，倍更明顯，勝",
    "T10n0294_001:0855a05": "諸天宮，此諸天女，鼓樂弦歌，聲遍王園，充悅",
    "T10n0294_001:0855a06": "一切，天劫波毓衣被樹枝間。於林四邊，有四",
    "T10n0294_001:0855a07": "天王，一切皆是，大權菩薩，領四種兵，以為備",
    "T10n0294_001:0855a08": "衛，種種樓閣，天繒華蓋，及諸殿堂，亦有兵",
    "T10n0294_001:0855a09": "眾，而衛護之。此園莊嚴，猶如帝釋照明寶",
    "T10n0294_001:0855a10": "林歡喜之園，普皆嚴淨，視之無厭，出過三界",
    "T10n0294_001:0855a11": "人天果報，大梵善淨莊嚴講堂不得為比，無",
    "T10n0294_001:0855a12": "量梵王清淨報明眼所不能見。此功德林及",
    "T10n0294_001:0855a13": "日光泉，假使和合百千梵宮，所不能及，珍妙",
    "T10n0294_001:0855a14": "莊嚴，不可具說。",
    "T10n0294_001:0855a15": "[0855a15] 爾時善財童子，見此園林種種光明微妙嚴",
    "T10n0294_001:0855a16": "飾，悉是菩薩本業淨行，如實功德善根願力",
    "T10n0294_001:0855a17": "之所成就，超絕世間三界果報，於不可思議",
    "T10n0294_001:0855a18": "阿僧祇劫諸如來所植眾德本，不著世間，遠",
    "T10n0294_001:0855a19": "離揣食，猶如幻師，見眾色像，廣修淨業，無著",
    "T10n0294_001:0855a20": "勝行，不可破壞。所謂師子奮迅比丘尼，曉了",
    "T10n0294_001:0855a21": "諸法性相如幻，本修功德，長養善根，成熟五",
    "T10n0294_001:0855a22": "力，而無所著。此王園林廣博嚴淨，普容一切",
    "T10n0294_001:0855a23": "三千大千世界，天、龍、夜叉、乾闥婆、阿修羅、緊",
    "T10n0294_001:0855a24": "那羅、迦樓羅、摩&#x777A;羅伽、人非人等，一切悉集，",
    "T10n0294_001:0855a25": "入此王園，而不迫迮。何以故？皆是師子奮迅",
    "T10n0294_001:0855a26": "比丘尼威神力故，不可思議神通變化，皆從",
    "T10n0294_001:0855a27": "菩薩本願海生。",
    "T10n0294_001:0855a28": "[0855a28] 爾時善財童子，普見一切諸寶樹下師子之",
    "T10n0294_001:0855a29": "座，一一座上有比丘尼，名師子奮迅，端嚴勝",
    "T10n0294_001:0855b01": "妙威儀庠序，其心善寂，調伏諸根如大龍象，",
    "T10n0294_001:0855b02": "如如意珠普適眾願，心無所著猶如蓮花，如",
    "T10n0294_001:0855b03": "師子王威伏眾獸，安住不動，無相戒故，其心",
    "T10n0294_001:0855b04": "清淨消除煩惱，猶如香王滅除臭穢，如大藥",
    "T10n0294_001:0855b05": "王諸藥莊嚴，滅除眾病如良藥王，善心見者",
    "T10n0294_001:0855b06": "能除眾病，不善見者反成毒害。菩薩摩訶薩，",
    "T10n0294_001:0855b07": "亦復如是，為有緣無緣者，說微妙法，有緣者",
    "T10n0294_001:0855b08": "見我形、聞我聲，即得無礙陀羅尼；無緣眾生",
    "T10n0294_001:0855b09": "更增惡行；無記眾生即得善心。如波樓那天",
    "T10n0294_001:0855b10": "莊嚴微妙，普施世間，一切清淨，長養善根如",
    "T10n0294_001:0855b11": "良福田。又見此座種種大眾，或見淨居天眷",
    "T10n0294_001:0855b12": "屬圍遶，又見摩醯首羅天眷屬圍遶，是諸天",
    "T10n0294_001:0855b13": "眾，一心諦觀彼比丘尼，目不暫捨；時比丘尼，",
    "T10n0294_001:0855b14": "即為淨居天眾及摩醯首羅天等，說無盡法",
    "T10n0294_001:0855b15": "門無受法行。又見此座欲樂天子眷屬圍遶，",
    "T10n0294_001:0855b16": "一心瞻仰觀比丘尼，目不暫捨；時比丘尼，",
    "T10n0294_001:0855b17": "為欲天眾，說普明音聲名問清淨法門。又",
    "T10n0294_001:0855b18": "見此座自在天王、天子、天女眷屬圍遶，一心",
    "T10n0294_001:0855b19": "諦觀彼比丘尼，目不暫捨；時比丘尼，為自在",
    "T10n0294_001:0855b20": "天眾，說菩薩名字自在清淨法門。又見此座",
    "T10n0294_001:0855b21": "化樂天王、天子、天女眷屬圍遶，一心諦觀彼",
    "T10n0294_001:0855b22": "比丘尼，目不暫捨；時比丘尼，為夜摩天眾，",
    "T10n0294_001:0855b23": "說一切法清淨莊嚴法門。又見此座兜率天",
    "T10n0294_001:0855b24": "王、天子、天女眷屬圍遶，一心諦觀彼比丘尼，",
    "T10n0294_001:0855b25": "目不暫捨；時比丘尼，為兜率天眾，說安樂心",
    "T10n0294_001:0855b26": "藏旋復自在無礙陀羅尼法門。又見此座夜",
    "T10n0294_001:0855b27": "摩天王，眷屬圍遶，一心諦觀彼比丘尼，目不",
    "T10n0294_001:0855b28": "暫捨；時比丘尼，為夜摩天眾，說出生無量清",
    "T10n0294_001:0855b29": "淨勝妙莊嚴法門。又見此座釋提桓因眷屬",
    "T10n0294_001:0855c01": "圍遶，一心諦觀彼比丘尼，目不暫捨；時比丘",
    "T10n0294_001:0855c02": "尼，為釋天眾，說不淨忍厭離無常、苦、空、無我",
    "T10n0294_001:0855c03": "法門。又見此座解空娑伽羅龍王與十光明",
    "T10n0294_001:0855c04": "龍王等眷屬圍遶，難陀龍王、跋難陀龍王等",
    "T10n0294_001:0855c05": "眷屬圍遶，摩那斯龍王、伊那槃那龍王、阿[少/兔]",
    "T10n0294_001:0855c06": "婆達多龍王等，各與龍子、龍女眷屬圍遶，一",
    "T10n0294_001:0855c07": "心諦觀彼比丘尼，目不暫捨；時比丘尼，為諸",
    "T10n0294_001:0855c08": "龍王，說一切救護善巧方便法門。又見此座",
    "T10n0294_001:0855c09": "提頭賴吒天王，領乾闥婆等男女大小眷屬",
    "T10n0294_001:0855c10": "圍遶，一心諦觀彼比丘尼，目不暫捨；時比丘",
    "T10n0294_001:0855c11": "尼，為說歡喜無盡法門。又見此座摩&#x777A;羅伽、",
    "T10n0294_001:0855c12": "阿修羅王眷屬圍遶，一心諦觀彼比丘尼，目",
    "T10n0294_001:0855c13": "不暫捨；時比丘尼，為說法界莊嚴明慧速疾",
    "T10n0294_001:0855c14": "法門。又見此座大天勢力迦樓羅王男女大",
    "T10n0294_001:0855c15": "小眷屬圍遶，一心諦觀彼比丘尼，目不暫捨；",
    "T10n0294_001:0855c16": "時比丘尼，為說度生死海無所畏法門。又見",
    "T10n0294_001:0855c17": "此座善音緊那羅王男女大小眷屬圍遶，一",
    "T10n0294_001:0855c18": "心諦觀彼比丘尼，目不暫捨；時比丘尼，為說",
    "T10n0294_001:0855c19": "佛本行清淨無著法門。又見此座金角雲結",
    "T10n0294_001:0855c20": "摩&#x777A;羅伽王男女大小眷屬圍遶，一心諦觀",
    "T10n0294_001:0855c21": "彼比丘尼，目不暫捨；時比丘尼，為說諸佛歡",
    "T10n0294_001:0855c22": "喜普集法門。又見此座無量男女，童男、童女",
    "T10n0294_001:0855c23": "眷屬圍遶，一心諦觀彼比丘尼，目不暫捨；時",
    "T10n0294_001:0855c24": "比丘尼，為說無勝法門。又見此座，常食眾生",
    "T10n0294_001:0855c25": "精氣羅剎王等眷屬圍遶，一心諦觀彼比丘",
    "T10n0294_001:0855c26": "尼，目不暫捨；時比丘尼，為說普慈悲觀法門。",
    "T10n0294_001:0855c27": "又見此座出家聲聞一切皆集，俱來會坐；時",
    "T10n0294_001:0855c28": "比丘尼，為說智慧光明勝法門。又見此座出",
    "T10n0294_001:0855c29": "家樂緣覺者，俱來會坐；時比丘尼，為說淨明",
    "T10n0294_001:0856a01": "佛功德法門。[0856a01] 又見出家樂大乘者眷屬圍遶，",
    "T10n0294_001:0856a02": "俱來會坐；時比丘尼，為說普門智慧光明",
    "T10n0294_001:0856a03": "三昧法門。又見此座初發心菩薩眷屬圍遶，",
    "T10n0294_001:0856a04": "一心諦觀彼比丘尼，目不暫捨；時比丘尼，為",
    "T10n0294_001:0856a05": "說一切諸佛大願聚法門。又見此座二地菩",
    "T10n0294_001:0856a06": "薩眷屬圍遶，一心諦觀彼比丘尼，目不暫捨；",
    "T10n0294_001:0856a07": "時比丘尼，為說虛空明淨羅摩伽三昧法門。",
    "T10n0294_001:0856a08": "又見此座三地菩薩眷屬圍遶，一心諦觀彼",
    "T10n0294_001:0856a09": "比丘尼，目不暫捨；時比丘尼，為說莊嚴寂靜",
    "T10n0294_001:0856a10": "法門。又見此座四地菩薩眷屬圍遶，一心諦",
    "T10n0294_001:0856a11": "觀彼比丘尼，目不暫捨；時比丘尼，為說一切",
    "T10n0294_001:0856a12": "種智勢力境界法門。又見此座五地菩薩眷",
    "T10n0294_001:0856a13": "屬圍遶，一心諦觀彼比丘尼，目不暫捨；時比",
    "T10n0294_001:0856a14": "丘尼，為說普集淨花藏法門。又見此座六地",
    "T10n0294_001:0856a15": "菩薩眷屬圍遶，一心諦觀彼比丘尼，目不暫",
    "T10n0294_001:0856a16": "捨；時比丘尼，為說出世清淨藏法門。又見此",
    "T10n0294_001:0856a17": "座七地菩薩眷屬圍遶，一心諦觀彼比丘尼，",
    "T10n0294_001:0856a18": "目不暫捨；時比丘尼，為說普依止清淨地藏",
    "T10n0294_001:0856a19": "法門。又見此座八地菩薩眷屬圍遶，一心諦",
    "T10n0294_001:0856a20": "觀彼比丘尼，目不暫捨；時比丘尼，為說法界",
    "T10n0294_001:0856a21": "毘羅摩伽普遍法身化現一切虛空境界法",
    "T10n0294_001:0856a22": "門。又見此座九地菩薩眷屬圍遶，一心諦觀",
    "T10n0294_001:0856a23": "彼比丘尼，目不暫捨；時比丘尼，為說無礙無",
    "T10n0294_001:0856a24": "著清淨力莊嚴法門。又見此座十地菩薩眷",
    "T10n0294_001:0856a25": "屬圍遶，一心諦觀彼比丘尼，目不暫捨；時比",
    "T10n0294_001:0856a26": "丘尼，為說圓滿無障礙淨名三昧法門。又見",
    "T10n0294_001:0856a27": "此座金剛力士眷屬圍遶，一心諦觀彼比丘",
    "T10n0294_001:0856a28": "尼，目不暫捨；時比丘尼，為說智慧莊嚴那羅",
    "T10n0294_001:0856a29": "延金剛相三昧法門。[0856a29] 如是等一切大眾、一切",
    "T10n0294_001:0856b01": "眾生、一切諸趣，所應受化者，一切眷屬，種善",
    "T10n0294_001:0856b02": "根者，隨諸眾生種種欲、種種行、種種道，樂聞",
    "T10n0294_001:0856b03": "多法者，為長養善根故、為增長善根故、莊嚴",
    "T10n0294_001:0856b04": "善根故，隨其所應，開示顯說阿耨多羅三藐",
    "T10n0294_001:0856b05": "三菩提，轉不退轉法輪，令諸眾生，得不退",
    "T10n0294_001:0856b06": "輪。何以故？此皆是師子奮迅比丘尼，成就",
    "T10n0294_001:0856b07": "普眼智慧光明捨離法門、成就一切諸佛法",
    "T10n0294_001:0856b08": "界無相清淨法界通達無礙法門。此比丘尼，",
    "T10n0294_001:0856b09": "成就無著無礙清淨祕藏法門、成就圓滿不",
    "T10n0294_001:0856b10": "可思議淨藏法門、成就清淨普喜見藏法門、",
    "T10n0294_001:0856b11": "成就十萬億不可數般若波羅蜜、成就普眼",
    "T10n0294_001:0856b12": "般若波羅蜜、成就一切佛法法界不可壞般",
    "T10n0294_001:0856b13": "若波羅蜜。此王園林日光泉側，一切大眾菩",
    "T10n0294_001:0856b14": "薩摩訶薩等，一切皆悉久植善根，緣此比丘",
    "T10n0294_001:0856b15": "尼說法教化，乃至阿耨多羅三藐三菩提，其",
    "T10n0294_001:0856b16": "心善寂，得不退轉。",
    "T10n0294_001:0856b17": "[0856b17] 爾時善財童子，見師子奮迅比丘尼久已成",
    "T10n0294_001:0856b18": "就如是等普門法門普現色身，而自莊嚴，令",
    "T10n0294_001:0856b19": "王園林日光泉水，及諸寶樹眾師子座，皆現",
    "T10n0294_001:0856b20": "希有奇特之事，所有園林，經行禪窟，及諸所",
    "T10n0294_001:0856b21": "須寶物床帳，見諸大眾一切眷屬，悉坐其中，",
    "T10n0294_001:0856b22": "功德神力，皆悉具足，八種音聲，說眾妙法。",
    "T10n0294_001:0856b23": "[0856b23] 爾時善財童子，見此不可思議諸奇特事，及",
    "T10n0294_001:0856b24": "聞微妙八種音聲，復聞不可思議清淨妙音，",
    "T10n0294_001:0856b25": "宣揚讚歎無量法空法門，以此法門，潤澤身",
    "T10n0294_001:0856b26": "心，皆令柔軟，此名正法對治無比法門，得此",
    "T10n0294_001:0856b27": "法門已，身心歡喜，豁然大悟，成就一切諸",
    "T10n0294_001:0856b28": "大法門，恭敬合掌，遶百千匝，即前作禮。未舉",
    "T10n0294_001:0856b29": "頭頃，見比丘尼，遍處一切師子寶座，放大光",
    "T10n0294_001:0856c01": "明，金色赫奕，照王園林及諸樹木，猶如光雲，",
    "T10n0294_001:0856c02": "此光明力，令諸樹木，皆悉右旋遶無數匝，此",
    "T10n0294_001:0856c03": "諸樹木，行行相次，皆放光明，照比丘尼。",
    "T10n0294_001:0856c04": "[0856c04] 爾時善財童子，&#x89A9;此相已，合掌而立，恭敬&#x5374;",
    "T10n0294_001:0856c05": "行，住於一面，白言大聖：「我已先發阿耨多羅",
    "T10n0294_001:0856c06": "三藐三菩提心，唯願大聖，慈悲憐愍，為我",
    "T10n0294_001:0856c07": "宣說。我今不知，云何學菩薩行、修菩薩道？",
    "T10n0294_001:0856c08": "唯願大聖，為我解說。」時比丘尼，答善財言：",
    "T10n0294_001:0856c09": "「善哉，善哉！善男子！我今知此一切種智，普能開",
    "T10n0294_001:0856c10": "現無底法門。」[0856c10] 善財童子白言：「大聖！一切種智",
    "T10n0294_001:0856c11": "無底法門體性云何？」[0856c11] 時比丘尼答善財言：「善",
    "T10n0294_001:0856c12": "男子！此是三世大聖智慧光明莊嚴法門。」[0856c12] 善",
    "T10n0294_001:0856c13": "財童子白言：「大聖！三世諸佛智慧光明莊嚴",
    "T10n0294_001:0856c14": "法門，境界云何？」[0856c14] 答言：「善男子！入此法門者，得",
    "T10n0294_001:0856c15": "深入現前分別正受，一切諸法不生不滅平等",
    "T10n0294_001:0856c16": "法林莊嚴三昧，住此三昧者，即得如意自在",
    "T10n0294_001:0856c17": "神通，此閻浮提示現處兜率天，十方無量微",
    "T10n0294_001:0856c18": "塵世界處兜率天，亦復如是，於彼彼處一一",
    "T10n0294_001:0856c19": "佛所，示現無量無數之身，從於自身出無量",
    "T10n0294_001:0856c20": "無數微塵等佛剎海摩[少/兔]摩身，恭敬禮拜，修",
    "T10n0294_001:0856c21": "諸福業；又齎無量無數不可說不可說微塵",
    "T10n0294_001:0856c22": "數雜色花雲、不可說不可說雜色瓔珞雲、不",
    "T10n0294_001:0856c23": "可說不可說雜色寶鬘雲、不可說不可說雜",
    "T10n0294_001:0856c24": "色塗香末香雲、不可說不可說雜色繒蓋幢",
    "T10n0294_001:0856c25": "幡雲、不可說不可說雜色寶網寶帳雲、不可",
    "T10n0294_001:0856c26": "說不可說雜色寶座雲，一一座前有不可說",
    "T10n0294_001:0856c27": "不可說燈光炎莊嚴雲，一一燈光有眾寶珠",
    "T10n0294_001:0856c28": "而莊嚴之；乃至不可說不可說一切雜色莊",
    "T10n0294_001:0856c29": "嚴具雲，供養如來；又齎不可說不可說雜色",
    "T10n0294_001:0857a01": "香水雲，從香水雲中，出不可說不可說雜寶",
    "T10n0294_001:0857a02": "蓮花雲，從雜寶蓮花雲，出不可說不可說天",
    "T10n0294_001:0857a03": "瓔珞莊嚴雲，諸寶光明莊嚴具，乃至阿迦膩",
    "T10n0294_001:0857a04": "吒一切諸天供養具雲；又從香水出不可說",
    "T10n0294_001:0857a05": "不可說轉輪聖王，及諸小王一切世間諸供養",
    "T10n0294_001:0857a06": "具雲；又從香水出不可說不可說龍神八部，",
    "T10n0294_001:0857a07": "乃至一切不可說不可說供養具雲，供養如",
    "T10n0294_001:0857a08": "來。遍一切處一切諸菩薩，處兜率天、化乘白",
    "T10n0294_001:0857a09": "象降神母胎、初生王宮、捨家學道、詣菩提",
    "T10n0294_001:0857a10": "樹成等正覺、轉淨法輪、昇忉利天為母說",
    "T10n0294_001:0857a11": "法，天上人中變現自在，乃至涅槃，於諸佛",
    "T10n0294_001:0857a12": "所植眾德本，以此本願因緣力故，示現摩",
    "T10n0294_001:0857a13": "[少/兔]摩色身，遍一切處供養諸佛，諸供養具亦",
    "T10n0294_001:0857a14": "復如是。如是種種諸供養具，皆緣久修大願",
    "T10n0294_001:0857a15": "莊嚴法界力生。若有眾生知我所修如是供",
    "T10n0294_001:0857a16": "養者，皆於阿耨多羅三藐三菩提，得不退轉。",
    "T10n0294_001:0857a17": "若有眾生來至我所，我即為說摩訶般若波",
    "T10n0294_001:0857a18": "羅蜜，示教利喜。[0857a18] 「善男子！汝今當知，我常不",
    "T10n0294_001:0857a19": "起眾生相，不著眾生相，眾生無相故；知一",
    "T10n0294_001:0857a20": "切語言音聲，而不著音聲，音聲無性相故。見",
    "T10n0294_001:0857a21": "一切佛光明相好，而不著相好。何以故？深知",
    "T10n0294_001:0857a22": "法身無色相故。受持一切諸佛法輪，而亦不",
    "T10n0294_001:0857a23": "著法輪之相，深心解了諸法真如實際法性",
    "T10n0294_001:0857a24": "相故。於念念中，充滿普遍虛空法界，而亦不",
    "T10n0294_001:0857a25": "著法界相，善能了知一切諸法如幻化相故。",
    "T10n0294_001:0857a26": "善男子！我唯知此一切種智，普能開現無底",
    "T10n0294_001:0857a27": "菩薩法門。[0857a27] 「善男子！汝今當知，諸大菩薩究竟",
    "T10n0294_001:0857a28": "法界，一切菩薩境界無著，能以一身，結加趺",
    "T10n0294_001:0857a29": "坐，充滿十方一切世界，於自身內，悉能示現",
    "T10n0294_001:0857b01": "一切十方諸佛剎土妙莊嚴事，於剎那剎那",
    "T10n0294_001:0857b02": "頃，周遍十方禮事諸佛。於自身內，普能示現",
    "T10n0294_001:0857b03": "一切諸佛神通變化願力，能以一毛遍縛十",
    "T10n0294_001:0857b04": "方諸須彌山，舉置他方無量世界，於一一毛",
    "T10n0294_001:0857b05": "孔，普現十方一切世界劫成壞相，於一剎那",
    "T10n0294_001:0857b06": "頃，普於十方不可說不可說劫攝受眾生，終",
    "T10n0294_001:0857b07": "不捨離。諸大菩薩摩訶薩，具足一切深智海",
    "T10n0294_001:0857b08": "行，我當云何能知能說彼功德願？[0857b08] 「善男子！汝",
    "T10n0294_001:0857b09": "從此南行，有國名嶮難，城名寶莊嚴，於彼城",
    "T10n0294_001:0857b10": "中，有一女人名婆須蜜多，汝詣彼問，云何菩",
    "T10n0294_001:0857b11": "薩學菩薩行、修菩薩道？」◎",
    "T10n0294_001:0857b12": "[0857b12] ◎爾時善財童子，頭面敬禮師子奮迅比丘",
    "T10n0294_001:0857b13": "尼足，瞻仰諦觀，辭退南行。善財童子得大慧",
    "T10n0294_001:0857b14": "光以照其心，具足長養一切善根，欲以教化",
    "T10n0294_001:0857b15": "諸眾生故，一心思惟諸法實相，建立一切清",
    "T10n0294_001:0857b16": "淨法水語言陀羅尼藏，廣修受持一切法輪",
    "T10n0294_001:0857b17": "陀羅尼，成就思惟力，為眾生歸依大悲一切",
    "T10n0294_001:0857b18": "世間之力，方便觀察一切種智充滿法界，速",
    "T10n0294_001:0857b19": "疾思惟一切淨法願普觀察光明法門，莊嚴",
    "T10n0294_001:0857b20": "十方諸通明力，皆悉充滿一切法界，究竟成",
    "T10n0294_001:0857b21": "滿諸菩薩行諸菩薩業，滿足願力具諸神通，",
    "T10n0294_001:0857b22": "漸漸遊行，至嶮難國寶莊嚴城，推問尊者婆",
    "T10n0294_001:0857b23": "須蜜多女，今在何所？其城中人，作如是念：「我",
    "T10n0294_001:0857b24": "不聞此女有深智慧，善攝諸根身心寂靜。今",
    "T10n0294_001:0857b25": "此童子威儀庠序，其心恬泊調伏諸根，遠離",
    "T10n0294_001:0857b26": "放逸顛倒惑亂，念慧現前，視瞻詳審，言音和",
    "T10n0294_001:0857b27": "雅不著形色，正念思惟甚深法相，遠離懈惓",
    "T10n0294_001:0857b28": "心如大海，此非染欲顛倒之人，無情欲想不",
    "T10n0294_001:0857b29": "沒欲泥，不隨諸根超出魔界，不為一切諸魔",
    "T10n0294_001:0857c01": "所縛。如此童子具諸功德，何故為色問此女",
    "T10n0294_001:0857c02": "為？今此城中多有諸人，乃至不聞此女人名，",
    "T10n0294_001:0857c03": "何況識者？」有一人言：「善哉，善哉！善男子！汝於",
    "T10n0294_001:0857c04": "今者必獲大利，乃能問此尊者婆須蜜多。如",
    "T10n0294_001:0857c05": "汝問意，必已先發阿耨多羅三藐三菩提心，",
    "T10n0294_001:0857c06": "決定為於一切眾生，必能永離婬怒癡箭，不",
    "T10n0294_001:0857c07": "壞淨想，不著不淨，普解一切諸縛著者。善",
    "T10n0294_001:0857c08": "男子！今此尊者婆須蜜多，在此城北歡喜園",
    "T10n0294_001:0857c09": "中莊嚴樓閣，止於其中。」",
    "T10n0294_001:0857c10": "[0857c10] 爾時善財童子，聞此語已，歡喜踊躍，往詣其",
    "T10n0294_001:0857c11": "所，住於門側，叉手合掌，瞻察園內，見彼宮",
    "T10n0294_001:0857c12": "宅廣博嚴淨，十種寶牆周匝圍遶，列殖十行",
    "T10n0294_001:0857c13": "寶多羅樹，十重寶塹其水清深，具八功德盈",
    "T10n0294_001:0857c14": "滿其中，優&#x9262;羅花、&#x9262;頭摩花、拘勿頭花、分陀",
    "T10n0294_001:0857c15": "利花，開敷鮮榮彌覆水上，底布金沙，寶岸嚴",
    "T10n0294_001:0857c16": "麗，雜色光明充遍園林。寶殿樓閣清淨莊嚴，",
    "T10n0294_001:0857c17": "綺&#x7A93;香風怡悅眾心，連錢半月校飾羅網，金",
    "T10n0294_001:0857c18": "剛力士瞋目奮杵，眾寶師子震尾哮吼，壯士",
    "T10n0294_001:0857c19": "獸王列侍門側，宮城四角有明珠柱，眾寶觀",
    "T10n0294_001:0857c20": "闕放種種光，雨寶珠花積至于膝，淨琉璃地",
    "T10n0294_001:0857c21": "如懸虛空，有如意珠王映於地下，紫磨金渠",
    "T10n0294_001:0857c22": "流香色水，黃金蓮花敷榮其上，從蓮花臺涌",
    "T10n0294_001:0857c23": "妙聲水，演散法音流聞十方，金色芭蕉放大",
    "T10n0294_001:0857c24": "光明，處處積寶猶如山崗，沈水香雲迴旋宛",
    "T10n0294_001:0857c25": "轉，塗香末香遍熏宮城，異類眾鳥出和雅音。",
    "T10n0294_001:0857c26": "張大寶帳垂眾金花，摩尼寶鈴眾寶廁填，閻",
    "T10n0294_001:0857c27": "浮檀金以為羅網，彌覆宮牆，燒百千萬億無",
    "T10n0294_001:0857c28": "價寶香，香煙芬馥充滿虛空，無量諸天列侍",
    "T10n0294_001:0857c29": "供養，諸天妓樂不鼓自鳴，眾吉祥瓶盛如意",
    "T10n0294_001:0858a01": "珠從地踊出，又雨無量天寶花雲、無量天寶",
    "T10n0294_001:0858a02": "香雲、無量幢幡寶蓋雲、無量天衣瓔珞雲、",
    "T10n0294_001:0858a03": "無量妓樂天音聲雲。如是種種供養具雲，一",
    "T10n0294_001:0858a04": "一皆放無量色光彌覆虛空，照十方界。無量",
    "T10n0294_001:0858a05": "萬億金剛寶藏盈滿宮中，一一寶園雕文刻",
    "T10n0294_001:0858a06": "鏤，光光相照映徹無礙。復有無量十種寶園",
    "T10n0294_001:0858a07": "以為圍遶，珍妙莊嚴清淨無極。[0858a07] 尊者婆須蜜",
    "T10n0294_001:0858a08": "多，端正微妙色如花敷，相好具足身真金",
    "T10n0294_001:0858a09": "色，不長不短不肥不瘦，目睫紺色如青蓮",
    "T10n0294_001:0858a10": "花，鬢髮柔潤其色紺艷，威儀齊整進止庠",
    "T10n0294_001:0858a11": "序，手足鮮澤千輻輪相，六欲天后不得為",
    "T10n0294_001:0858a12": "比，聲踰梵音悉解眾語，善知世間工巧伎藝，",
    "T10n0294_001:0858a13": "深達一切諸論根本，及論議相皆悉究盡，善",
    "T10n0294_001:0858a14": "知字義善辯正智，善巧方便如幻境界。善知",
    "T10n0294_001:0858a15": "菩薩方便法門，善知菩薩方便法界，具諸相",
    "T10n0294_001:0858a16": "好瓔珞嚴身，摩尼寶冠放大光明，心王明珠",
    "T10n0294_001:0858a17": "以為花鬘，本願眷屬皆悉圍遶，功德成滿不",
    "T10n0294_001:0858a18": "可沮壞，具足無盡功德寶藏，身出光明普照",
    "T10n0294_001:0858a19": "一切，饒益光、柔軟光、悅樂光、開心光、莊嚴",
    "T10n0294_001:0858a20": "菩薩心道之光，以此光明嚴飾一切眾生之",
    "T10n0294_001:0858a21": "心，遇斯光者得離五欲，拔眾苦根。",
    "T10n0294_001:0858a22": "[0858a22] 爾時善財童子，詣尊者婆須蜜多所，叉手合",
    "T10n0294_001:0858a23": "掌白言：「大聖！我已先發阿耨多羅三藐三菩",
    "T10n0294_001:0858a24": "提心，而未知云何學菩薩行、修菩薩道？」答言：",
    "T10n0294_001:0858a25": "「善男子！我唯知此，一億離欲無垢具足莊嚴",
    "T10n0294_001:0858a26": "菩薩法門。善男子！若天見我，遍一切處天光",
    "T10n0294_001:0858a27": "瓔珞以自嚴飾，為天女形；若人見我，我以上",
    "T10n0294_001:0858a28": "妙色清淨慈心而自莊嚴，為童女形；非人見",
    "T10n0294_001:0858a29": "我，我現非人女形，端正殊妙，遍非人處。若有",
    "T10n0294_001:0858b01": "眾生來至我所，起婬怒癡，無有是處，唯得",
    "T10n0294_001:0858b02": "菩薩無受正法，恒為眾生說清淨解脫，離苦",
    "T10n0294_001:0858b03": "法門。聞我名者得厭離觀，速得成就功德三",
    "T10n0294_001:0858b04": "昧，身心寂靜無有障礙；見我形者，即得歡",
    "T10n0294_001:0858b05": "喜三昧；聞我聲者，即得無量聲藏三昧；聞我",
    "T10n0294_001:0858b06": "名者，即得歸依佛法僧寶，即得諸佛剎普現",
    "T10n0294_001:0858b07": "色三昧；若有眾生與我同止者，即得解脫光",
    "T10n0294_001:0858b08": "三昧；若有眾生諦觀我者，即得寂靜莊嚴三",
    "T10n0294_001:0858b09": "昧；若有見我頻申欠呿者，得壞散外道三",
    "T10n0294_001:0858b10": "昧；若有眾生觀察我者，得一切諸佛境界光",
    "T10n0294_001:0858b11": "明三昧；若有眾生與我言者，即得守護攝受",
    "T10n0294_001:0858b12": "一切眾生藏三昧；若有眾生為我搔痒者，",
    "T10n0294_001:0858b13": "即得一切德集花藏三昧；若有眾生親近我",
    "T10n0294_001:0858b14": "者，即得一億無染離欲莊嚴菩薩無著無極",
    "T10n0294_001:0858b15": "明淨一切智境界法門。」[0858b15] 善財童子白言：「大聖！",
    "T10n0294_001:0858b16": "昔於何所修何功德、種何善根、有何等業、得",
    "T10n0294_001:0858b17": "此法門？」[0858b17] 答言：「善男子！過去有佛號無染著",
    "T10n0294_001:0858b18": "行如來、應供、正遍知、明行足、善逝、世間解、無上",
    "T10n0294_001:0858b19": "士、調御丈夫、天人師、佛、世尊。爾時，無染著行",
    "T10n0294_001:0858b20": "如來出興于世，為哀愍饒益一切眾生故，向",
    "T10n0294_001:0858b21": "普賢城始至界上。當舉足時，國土城邑六種",
    "T10n0294_001:0858b22": "震動，下足之時，丘墟坑坎皆自夷平，空中",
    "T10n0294_001:0858b23": "清明自然嚴淨。爾時世尊，足蹈門閫，即時大",
    "T10n0294_001:0858b24": "地復更震動，瓦礫牆壁化成七寶，散雜寶花",
    "T10n0294_001:0858b25": "列住空中，羅覆宮城百千萬億，諸天樂器，眾",
    "T10n0294_001:0858b26": "寶校飾，懸在虛空不鼓自鳴，無量諸天各與",
    "T10n0294_001:0858b27": "宮殿，列侍空中，頂禮佛足，雨諸天花以供養",
    "T10n0294_001:0858b28": "佛。佛入城時，放金色光猶如金山。我於爾",
    "T10n0294_001:0858b29": "時，生彼城中為長者妻，亦名婆須蜜多，見",
    "T10n0294_001:0858c01": "佛色身，相好光明神通具足，即開發我宿世",
    "T10n0294_001:0858c02": "善根。我於爾時，與夫長者，疾詣佛所，即脫所",
    "T10n0294_001:0858c03": "著無價寶珠以散佛上，所散寶珠悉住虛空，",
    "T10n0294_001:0858c04": "接足作禮。",
    "T10n0294_001:0858c05": "[0858c05] 「爾時文殊師利童子為佛侍者，時文殊師利",
    "T10n0294_001:0858c06": "即告我言：『善女人！汝可速發無上道心。』我於",
    "T10n0294_001:0858c07": "爾時，始發菩薩無上道心。」[0858c07] 婆須蜜多告善財",
    "T10n0294_001:0858c08": "言：「我唯得此，一億無染離欲莊嚴無著法門，",
    "T10n0294_001:0858c09": "諸大菩薩智慧方便化度眾生大海深廣三昧",
    "T10n0294_001:0858c10": "法門，大智慧力不可壞伏境界，我當云何能",
    "T10n0294_001:0858c11": "知能說彼功德行？善男子！汝從此南行，彼有",
    "T10n0294_001:0858c12": "大城名曰善寂，城中長者名曰不憍高貴德",
    "T10n0294_001:0858c13": "王，彼大長者晝夜六時，恒常供養栴檀寶塔，",
    "T10n0294_001:0858c14": "汝詣彼問，云何菩薩學菩薩行修菩薩道？」[0858c14] 時",
    "T10n0294_001:0858c15": "善財童子，頭面敬禮彼女人足，辭退南行，漸",
    "T10n0294_001:0858c16": "漸遊步，至彼大城，到長者所白言：「大聖！我已",
    "T10n0294_001:0858c17": "先發阿耨多羅三藐三菩提心，而未知云何學",
    "T10n0294_001:0858c18": "菩薩行修菩薩道？」[0858c18] 長者答言：「我唯成就不滅",
    "T10n0294_001:0858c19": "度實際菩薩法門，住此法門，我今審知諸佛",
    "T10n0294_001:0858c20": "如來不般涅槃，不入滅度，三世如來永不涅",
    "T10n0294_001:0858c21": "槃，無涅槃相，除佛方便，為度虛偽眾生故，示",
    "T10n0294_001:0858c22": "現涅槃，欲令舍利廣流布故，普令一切得入",
    "T10n0294_001:0858c23": "律行。善男子！若人能知如來畢竟不般涅槃",
    "T10n0294_001:0858c24": "者，是人能開栴檀寶塔。善男子！汝今可往禮",
    "T10n0294_001:0858c25": "拜供養。」[0858c25] 善財童子即至塔所，頭面敬禮開栴",
    "T10n0294_001:0858c26": "檀塔，開塔戶時念念相續，得無盡佛性圓光",
    "T10n0294_001:0858c27": "明淨無盡三昧法門。[0858c27] 「善男子！我心於剎那剎",
    "T10n0294_001:0858c28": "那頃，常入正受，於正受中得無量無數圓光",
    "T10n0294_001:0858c29": "明淨三昧，於念念頃入勝進地。」[0858c29] 善財童子白",
    "T10n0294_001:0859a01": "言：「大聖！此法門者境界云何？」[0859a01] 答言：「善男子！",
    "T10n0294_001:0859a02": "我入此三昧時，普入一切三昧道門，三昧力",
    "T10n0294_001:0859a03": "故得見十方無量諸佛，迦葉如來、應供、正遍",
    "T10n0294_001:0859a04": "知，十方無量各恒河沙微塵數世界海，同名",
    "T10n0294_001:0859a05": "迦葉如來等；拘那含牟尼佛，及十方無量恒",
    "T10n0294_001:0859a06": "河沙微塵數世界海，同名拘那含牟尼佛等；",
    "T10n0294_001:0859a07": "尸棄如來，及十方無量恒河沙微塵數世界",
    "T10n0294_001:0859a08": "海，同名尸棄如來等；毘婆尸如來，及十方無",
    "T10n0294_001:0859a09": "量恒河沙微塵數世界海，同名毘婆尸如來",
    "T10n0294_001:0859a10": "等；提舍如來，及十方無量恒河沙微塵數世",
    "T10n0294_001:0859a11": "界海，同名提舍如來等；弗沙如來，及十方無",
    "T10n0294_001:0859a12": "量恒河沙微塵數世界海，同名弗沙如來等；",
    "T10n0294_001:0859a13": "無上勝佛，及十方無量恒河沙微塵數世界",
    "T10n0294_001:0859a14": "海，同名無上勝佛等；無上蓮花佛，及十方無",
    "T10n0294_001:0859a15": "量恒河沙微塵數世界海，同名無上蓮花佛",
    "T10n0294_001:0859a16": "等。如是無量諸佛，行行相次不相障礙。一如",
    "T10n0294_001:0859a17": "來面白毫相中，映現一切十方無量一切諸",
    "T10n0294_001:0859a18": "佛，十方一切無量諸佛，白毫相中，映現一佛，",
    "T10n0294_001:0859a19": "一切諸佛毛孔光明，更相映現，亦復如是坐",
    "T10n0294_001:0859a20": "栴檀塔。我於剎那頃，皆悉&#x89A9;見諸佛世尊，心",
    "T10n0294_001:0859a21": "心相續間無空缺，亦於剎那頃，得見閻浮提",
    "T10n0294_001:0859a22": "微塵數，復見百千萬億閻浮提微塵數，乃至",
    "T10n0294_001:0859a23": "十方恒河沙不可說不可說世界微塵數諸",
    "T10n0294_001:0859a24": "佛，復過是數，得見無量無邊微塵數諸佛，",
    "T10n0294_001:0859a25": "乃至得見不可說微塵數世界海諸佛。又見",
    "T10n0294_001:0859a26": "諸佛從初發心，遊戲神通無礙自在，亦見一",
    "T10n0294_001:0859a27": "切大願清淨妙行成就分別功德不二法門，",
    "T10n0294_001:0859a28": "亦見滿願波羅蜜清淨波羅蜜成就次第一切",
    "T10n0294_001:0859a29": "菩薩諸地，得普忍清淨遊戲神通，長養善根，",
    "T10n0294_001:0859b01": "降伏四魔，成就眾生，嚴淨佛土，成菩提道，轉",
    "T10n0294_001:0859b02": "妙法輪，放大光明。是諸大眾悉&#x89A9;此相，心心",
    "T10n0294_001:0859b03": "相續間無空缺。」[0859b03] 時高貴德王菩薩告善財",
    "T10n0294_001:0859b04": "童子：「善男子！汝今見此栴檀塔中，無量淨明",
    "T10n0294_001:0859b05": "圓光明淨神通莊嚴諸如來不？悉皆同入毘",
    "T10n0294_001:0859b06": "羅摩伽三昧神通法輪不二法門不？諸佛如",
    "T10n0294_001:0859b07": "來，以此明淨不二法門神通力故，遍一切處，",
    "T10n0294_001:0859b08": "轉妙法輪，以明淨鏡身充滿法界。」[0859b08] 爾時善財童",
    "T10n0294_001:0859b09": "子白言大聖：「我今已見一切諸佛神通遊戲",
    "T10n0294_001:0859b10": "清淨境界，亦聞諸佛說法音聲，了了分明，不",
    "T10n0294_001:0859b11": "壞耳根，受持不忘，正念思惟，不失句義，次第",
    "T10n0294_001:0859b12": "分別，為人演說示教利喜，以智慧力分別諸",
    "T10n0294_001:0859b13": "佛法教，教授眾生，見彌勒等未來百佛、千佛、",
    "T10n0294_001:0859b14": "百千佛、億萬佛、阿&#x95A6;婆頻婆羅阿僧祇佛，於",
    "T10n0294_001:0859b15": "念念中，剎那頃，心念明淨。亦見未來恒河沙",
    "T10n0294_001:0859b16": "不可說不可說世界微塵數等眾生，發菩薩",
    "T10n0294_001:0859b17": "心，修菩薩道，行三十七品，具六波羅蜜，遊戲",
    "T10n0294_001:0859b18": "神通，教化眾生，淨佛國土，取吉祥草，坐菩提",
    "T10n0294_001:0859b19": "樹，降伏四魔，成等正覺，轉妙法輪放大光明，",
    "T10n0294_001:0859b20": "示現涅槃。乃至正法像法，劫數成壞，心心相",
    "T10n0294_001:0859b21": "續，皆悉明了。如見此境，未來國土十方世界",
    "T10n0294_001:0859b22": "亦復如是。亦見現在毘盧遮那多陀阿伽度、",
    "T10n0294_001:0859b23": "阿羅訶、三藐三佛陀等，無量無數一切諸佛，",
    "T10n0294_001:0859b24": "從初發心，坐於道場，轉妙法輪，示現涅槃，正",
    "T10n0294_001:0859b25": "法像法，劫數成壞，住世久近。如此世界，十方",
    "T10n0294_001:0859b26": "亦然。十方三世一切佛剎，火劫起時，於栴檀",
    "T10n0294_001:0859b27": "塔，倍更明顯。亦聞十方三世諸佛已說今說",
    "T10n0294_001:0859b28": "當說，以智慧力，悉能受持，一切世間，聲聞緣",
    "T10n0294_001:0859b29": "覺，及小菩薩所不能及。」[0859b29] 「善男子！我唯知此不",
    "T10n0294_001:0859c01": "生不滅實際莊嚴平等菩薩法門，諸大菩薩",
    "T10n0294_001:0859c02": "於一念頃，悉知三世佛法本際平等，於剎那",
    "T10n0294_001:0859c03": "頃，莊嚴無量三昧境界海門，住如實際，無彼",
    "T10n0294_001:0859c04": "我相，亦無二意，住佛所住，於一切而無怯",
    "T10n0294_001:0859c05": "想，住歡喜法界，清淨莊嚴，三乘賢聖，如實智",
    "T10n0294_001:0859c06": "慧，平等無二，不著世間及世間果，一切三世",
    "T10n0294_001:0859c07": "如來印綬及受決法，悉充法界，常住不滅，一",
    "T10n0294_001:0859c08": "切如來，音聲充滿，法界不可思議，無量無邊，",
    "T10n0294_001:0859c09": "不可具說，我當云何能知能說彼功德行？善",
    "T10n0294_001:0859c10": "男子！於此南方，有孤絕山，名金剛輪莊嚴高",
    "T10n0294_001:0859c11": "顯，彼有菩薩名觀世音，住其山頂，汝詣彼問，",
    "T10n0294_001:0859c12": "云何菩薩學菩薩行，修菩薩道？」[0859c12] 時善財童子，",
    "T10n0294_001:0859c13": "頭面敬禮高貴德王菩薩足已，遶百千匝，眷",
    "T10n0294_001:0859c14": "仰瞻察，辭退南行。",
    "T10n0294_001:0859c15": "[0859c15] 爾時善財童子，正念思惟彼長者教，隨順菩",
    "T10n0294_001:0859c16": "薩解脫之藏，正念菩薩諸憶念力，承佛威神",
    "T10n0294_001:0859c17": "佛本願力，以三昧正受，於念念中，間無空缺，",
    "T10n0294_001:0859c18": "常念栴檀寶塔無量諸佛，悲泣雨淚，尋路而",
    "T10n0294_001:0859c19": "行，次第分別一切諸佛及諸佛法，於一心中",
    "T10n0294_001:0859c20": "莊嚴諸佛神通念定慧力，為欲長養菩提善",
    "T10n0294_001:0859c21": "根，思惟正念一切諸佛不思議業，漸漸遊行，",
    "T10n0294_001:0859c22": "到彼孤山，步步登陟，念觀世音，正念不捨。遙",
    "T10n0294_001:0859c23": "見經行在巖西阿，處處皆有流泉花樹，林池",
    "T10n0294_001:0859c24": "清淥，金花香草，柔軟鮮潔，皆從菩薩功德",
    "T10n0294_001:0859c25": "所生。至其山頂，見觀世音坐於金剛八楞之",
    "T10n0294_001:0859c26": "座，座出光明，嚴飾無比，與無量菩薩，眷屬圍",
    "T10n0294_001:0859c27": "遶，而為說法。時觀世音，身真金色，手執大悲",
    "T10n0294_001:0859c28": "白寶蓮華，說大慈悲經，勸發攝取一切眾",
    "T10n0294_001:0859c29": "生，入於普門示現法門。",
    "T10n0294_001:0860a01": "[0860a01] 爾時善財童子，既得見已，歡喜踊躍，不自勝",
    "T10n0294_001:0860a02": "持，生希有心，合掌諦觀，目不暫捨，作如是",
    "T10n0294_001:0860a03": "念：「善知識者即是如來，善知識者是佛道正",
    "T10n0294_001:0860a04": "因，善知識者是法寶雲，善知識者是功德行",
    "T10n0294_001:0860a05": "藏，善知識者十力妙寶，善知識者難見難值",
    "T10n0294_001:0860a06": "最勝無比難可測量，善知識者是十二頭陀",
    "T10n0294_001:0860a07": "正因之行，善知識者是無盡智藏，善知識者",
    "T10n0294_001:0860a08": "生功德牙莖，善知識者能開發示道一切",
    "T10n0294_001:0860a09": "智門，善知識者能令一切眾生得入薩婆若",
    "T10n0294_001:0860a10": "海，究竟清淨無上佛性菩提境界。」如是讚歎",
    "T10n0294_001:0860a11": "善知識已，漸漸親近。[0860a11] 時觀世音，遙見善財，讚",
    "T10n0294_001:0860a12": "言：「善哉，善哉！善來童子！專求大乘，攝取眾",
    "T10n0294_001:0860a13": "生，救護一切眾生，生柔軟心、正直心、深心、",
    "T10n0294_001:0860a14": "求佛法心，起大悲心，向普賢行，發一切大",
    "T10n0294_001:0860a15": "願清淨之行，成就一切大願莊嚴，常樂受持",
    "T10n0294_001:0860a16": "一切佛法寶雲，心不虧減，增長善根，修諸功",
    "T10n0294_001:0860a17": "德，無有厭足，順善知識，不違其教，從文殊師",
    "T10n0294_001:0860a18": "利智慧大海，成熟心行，得佛勢力光明三昧，",
    "T10n0294_001:0860a19": "身心嚴淨，無有垢穢，永離懈怠，終不退轉，常",
    "T10n0294_001:0860a20": "見諸佛心生歡喜，遠絕眾惡，修諸善行，成就",
    "T10n0294_001:0860a21": "智慧，心無障礙，淨如虛空，速得對治離苦法",
    "T10n0294_001:0860a22": "門，住諸如來境界光明守護法城，廣宣法教。」",
    "T10n0294_001:0860a23": "[0860a23] 爾時善財童子，至觀世音菩薩所，頭面禮足，",
    "T10n0294_001:0860a24": "遶百千匝，合掌恭敬，&#x5374;住一面，白言：「大聖！我",
    "T10n0294_001:0860a25": "已先發阿耨多羅三藐三菩提心，而未能知",
    "T10n0294_001:0860a26": "云何菩薩學菩薩行，修菩薩道？」[0860a26] 答言：「善哉，善",
    "T10n0294_001:0860a27": "哉！善男子！汝今已能發阿耨多羅三藐三菩",
    "T10n0294_001:0860a28": "提心。善男子！我已成就毘羅摩伽三昧大悲",
    "T10n0294_001:0860a29": "法門。善男子！此毘羅摩伽三昧大悲法門是",
    "T10n0294_001:0860b01": "菩薩行，一切菩薩功德智慧悉入其中，三昧",
    "T10n0294_001:0860b02": "力故不移此座，普現一切清淨色身，以普",
    "T10n0294_001:0860b03": "現法門清淨光明之行，於十方世界教化成",
    "T10n0294_001:0860b04": "就六趣眾生，常於一切諸佛所，隨所應化普",
    "T10n0294_001:0860b05": "現其前，或以布施攝諸慳貪，或以持戒攝諸",
    "T10n0294_001:0860b06": "毀禁，或以忍辱攝諸恚惱，或以精進攝諸懈",
    "T10n0294_001:0860b07": "怠，或以禪定攝諸亂心，或以智慧攝諸愚癡，",
    "T10n0294_001:0860b08": "以六和敬善順眾生，以四攝法攝取眾生，放",
    "T10n0294_001:0860b09": "大光明網除滅眾生煩惱熱痛，以方便波羅",
    "T10n0294_001:0860b10": "蜜行布施愛語利益同事攝取眾生，以一切",
    "T10n0294_001:0860b11": "光明網微妙音聲，普為十方一切眾生，演說",
    "T10n0294_001:0860b12": "一切聖解脫法，成就一切諸波羅蜜。隨諸眾",
    "T10n0294_001:0860b13": "生，應以諸佛、菩薩、聲聞、緣覺形色威儀而得",
    "T10n0294_001:0860b14": "度者，皆為現身，坐金剛座，手執白花，為說",
    "T10n0294_001:0860b15": "毘羅摩伽菩薩本行大悲法門聖解脫法。若",
    "T10n0294_001:0860b16": "有眾生，應以六趣形色威儀而得度者，現六",
    "T10n0294_001:0860b17": "趣身，坐金剛座，手執白花，為說毘羅摩伽大",
    "T10n0294_001:0860b18": "悲法門聖解脫法，令彼眾生皆得悅樂，以妙",
    "T10n0294_001:0860b19": "色身，變現自在，示同類身，普度一切，隨其威",
    "T10n0294_001:0860b20": "儀，乃至同心，攝取眾生。善男子！我常行此大",
    "T10n0294_001:0860b21": "悲法門毘羅摩伽菩薩圓滿智慧光明三昧，",
    "T10n0294_001:0860b22": "我於往昔，發清淨誓，滿足願故，以此淨願果",
    "T10n0294_001:0860b23": "力，住此法門，是故此三昧門，名為大悲具菩",
    "T10n0294_001:0860b24": "薩行毘羅摩伽三昧法門，教化一切眾生，為",
    "T10n0294_001:0860b25": "諸眾生而作屋宅歸依覆護依止之處，為諸",
    "T10n0294_001:0860b26": "眾生作大橋梁、作大洲渚，為諸眾生，作大炬",
    "T10n0294_001:0860b27": "燭、作大導師，乃至究竟處。為化眾生故，發弘",
    "T10n0294_001:0860b28": "誓願，見聞我者，皆得歡喜，欲令一切五道眾",
    "T10n0294_001:0860b29": "生，遠離嶮難惡道恐怖、熱惱恐怖、愚癡恐怖、",
    "T10n0294_001:0860c01": "繫縛恐怖、殺害恐怖、貧窮恐怖、不活恐怖、諍",
    "T10n0294_001:0860c02": "訟恐怖、大眾恐怖、死恐怖、墮四惡道恐怖、諸",
    "T10n0294_001:0860c03": "趣恐怖、不同意恐怖、愛不愛恐怖、一切惡恐",
    "T10n0294_001:0860c04": "怖、逼迫身恐怖、逼迫心恐怖、愁憂恐怖、懈怠",
    "T10n0294_001:0860c05": "恐怖、邪婬貪色恐怖，生老病死憂悲苦惱、所",
    "T10n0294_001:0860c06": "求不得、愛別離苦、怨憎會苦，為脫一切眾生",
    "T10n0294_001:0860c07": "苦畏海故，發大誓願，住此淨慧光明法門。[0860c07] 「復",
    "T10n0294_001:0860c08": "次善男子！出生現在正念救護三世一切眾",
    "T10n0294_001:0860c09": "生怖畏正念法名字法輪法門，為脫輪轉三",
    "T10n0294_001:0860c10": "界眾生故，入論議法門，住此法門故，示現",
    "T10n0294_001:0860c11": "一切眾生等身種種方便，隨其所應，以是方",
    "T10n0294_001:0860c12": "便除其恐怖，皆令發阿耨多羅三藐三菩提",
    "T10n0294_001:0860c13": "心，得不退轉，供養諸佛，受持正法。[0860c13] 「善男子！我",
    "T10n0294_001:0860c14": "唯知此大悲清淨毘羅摩伽菩薩光明法門，",
    "T10n0294_001:0860c15": "諸大菩薩，一切皆具普賢菩薩清淨大願，成",
    "T10n0294_001:0860c16": "滿究竟普賢之行，不斷一切諸善根流，不滅",
    "T10n0294_001:0860c17": "一切諸三昧流，常修阿毘跋致行，未曾斷絕，",
    "T10n0294_001:0860c18": "善知世界成壞之相，滅諸眾生不善根牙，",
    "T10n0294_001:0860c19": "生出一切諸善根流，滅諸眾生生死心流，出",
    "T10n0294_001:0860c20": "生眾生善根心流，我當云何能知能說彼功",
    "T10n0294_001:0860c21": "德行？」◎"
}