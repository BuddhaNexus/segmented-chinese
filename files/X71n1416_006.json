{
    "X71n1416_006:0439a01": "恕中和尚語錄卷第六",
    "X71n1416_006:0439a02": "參學比丘 清歲等 編",
    "X71n1416_006:0439a03": "五言律",
    "X71n1416_006:0439a04": "寄宗聖西堂",
    "X71n1416_006:0439a05": "[0439a05] 宿有扶宗志。辛勤四十年。句清堪供佛。業白可箋天。",
    "X71n1416_006:0439a06": "燕坐畦衣薄。經行雪頂圓。長庚光欲滅。內院一燈傳。",
    "X71n1416_006:0439a07": "暇日讀真淨和尚寄荊南高司戶五偈。愛其",
    "X71n1416_006:0439a08": "直示心法。如雲廓天布。絲毫無隱。真弄大旗",
    "X71n1416_006:0439a09": "鼓手段也。輒追次其韻。以示黼侍者",
    "X71n1416_006:0439a10": "[0439a10] 本心無自性。休論主和賓。妄想巡蹤狗。&#x8066;明捕獵人。",
    "X71n1416_006:0439a11": "追隨同契分。呼應最相親。得&#x5101;歸家後。洋洋總任真。",
    "X71n1416_006:0439a12": "知見還知見。何須認作心。四生同受用。七處謾推尋。",
    "X71n1416_006:0439a13": "賢明終磊落。愚昧轉飄沉。忽憶西來事。令人感慨深。",
    "X71n1416_006:0439a14": "惺[怡-台+(公/心)]行異路。默照墮邪禪。螻蟻逢腥聚。猴獼得樹緣。",
    "X71n1416_006:0439a15": "遺屍眠夜塚。腐種布秋田。如此明心要。知君恐未然。",
    "X71n1416_006:0439a16": "只箇娘生面。時中莫外尋。卓然千聖眼。赫矣萬靈心。",
    "X71n1416_006:0439a17": "圓淨非因古。優悠豈自今。劫波徒浩蕩。惟是謝飄沉。",
    "X71n1416_006:0439a18": "仰山親種粟。百丈勸開田。做出千般樣。都歸一味禪。",
    "X71n1416_006:0439a19": "口頭何斥愬。手面更團圓。水底無明月。當知月在天。",
    "X71n1416_006:0439a20": "十念示法姪淨覺源",
    "X71n1416_006:0439a21": "[0439a21] 定起懷安養。添膏助佛燈。剎那圓十念。迢遞出三乘。",
    "X71n1416_006:0439a22": "天樂時時奏。蓮臺步步登。遠公雖已矣。斯道要人弘。",
    "X71n1416_006:0439a23": "坐禪箴示歲侍者",
    "X71n1416_006:0439a24": "[0439a24] 執坐非真坐。觀心是妄心。眾流俱截斷。三際自消沉。",
    "X71n1416_006:0439b01": "爾燄無今古。其源絕淺深。黃金須百煉。珍重好光陰。",
    "X71n1416_006:0439b02": "讀高僧詩示心印",
    "X71n1416_006:0439b03": "[0439b03] 道合千年運。身游萬行林。玄言空俗語。幽思發清吟。",
    "X71n1416_006:0439b04": "玉潤難方德。金堅謾比心。雖然無諷刺。正氣&#x9B31;森森。",
    "X71n1416_006:0439b05": "聞蟬",
    "X71n1416_006:0439b06": "[0439b06] 侵曉堆桅坐。蟬聲出樹林。分明宣祖意。何處有凡心。",
    "X71n1416_006:0439b07": "歷歷消清夢。悠悠助獨吟。時人皆共聽。誰謂少知音。",
    "X71n1416_006:0439b08": "熱",
    "X71n1416_006:0439b09": "[0439b09] 大地爍金石。禪心只晏如。幽閑無濁慮。&#x9B31;[土*孛]自清&#x8657;。",
    "X71n1416_006:0439b10": "坐石頻揮麈。臨流看躍魚。優悠三界內。寒暑不關渠。",
    "X71n1416_006:0439b11": "贈山庵半雲",
    "X71n1416_006:0439b12": "[0439b12] 茅屋住來久。惟勤聚法財。&#x7151;茶先濾水。啜粥旋烘苔。",
    "X71n1416_006:0439b13": "石蘚成團吐。巖華逐朵開。老年無別事。一念待金臺。",
    "X71n1416_006:0439b14": "悼深居&#x5EF8;元師兄",
    "X71n1416_006:0439b15": "[0439b15] 憐君雖早喪。宗響有餘音。細行嚴持密。宗門悟入深。",
    "X71n1416_006:0439b16": "煉磨金出&#x945B;。徵詰芥投針。歲晚游從少。憑誰話此心。",
    "X71n1416_006:0439b17": "人世風波險。高齋獨晏然。資身無長物。輔教有遺編。",
    "X71n1416_006:0439b18": "坐久藜&#x7240;穴。書多鐵硯穿。只知弘祖道。豈謂損天年。",
    "X71n1416_006:0439b19": "憶昔同參請。先師彊&#x5FA4;時。一言未脫口。密意已先知。",
    "X71n1416_006:0439b20": "更不從人覓。終能厚自持。陰涼天下樹。先折最繁枝。",
    "X71n1416_006:0439b21": "題珪上人山舍",
    "X71n1416_006:0439b22": "[0439b22] 紅葉填松徑。清溪繞竹林。西風雙鬢老。落日半&#x7ABB;陰。",
    "X71n1416_006:0439b23": "壞衲偏宜厚。幽居不厭深。竺仙遺偈在。展卷且高吟。",
    "X71n1416_006:0439b24": "讀東山語",
    "X71n1416_006:0439c01": "[0439c01] 咬破鐵酸餡。風流有許多。城中看傀儡。屋裏唱巴歌。",
    "X71n1416_006:0439c02": "棒落青天雨。華開臘月荷。兒孫遵舊轍。爭見化龍梭。",
    "X71n1416_006:0439c03": "示操侍者",
    "X71n1416_006:0439c04": "[0439c04] 一片無瑕玉。多年混碔砆。琢磨逢敏手。好惡會分途。",
    "X71n1416_006:0439c05": "密似行軍令。精於定廟謨。纖毫如失準。霄壤便差殊。",
    "X71n1416_006:0439c06": "謝靜中過訪",
    "X71n1416_006:0439c07": "[0439c07] 掃跡千巖裏。柴門久不開。正逢新雨足。忽見故人來。",
    "X71n1416_006:0439c08": "燒&#x7B0B;供茶碗。烹薇薦粥盃。欲留君共住。分石坐堆堆。",
    "X71n1416_006:0439c09": "秋海號",
    "X71n1416_006:0439c10": "[0439c10] 玉露洗空碧。滄溟湛不搖。一漚曾未發。何處覓全潮",
    "X71n1416_006:0439c11": "忽地西風急。粘天白浪高。漁翁談笑裏。隨手掣金鰲。",
    "X71n1416_006:0439c12": "贈南湖謙西堂",
    "X71n1416_006:0439c13": "[0439c13] 台衡宗觀旨。嵩少只傳心。江漢皆歸海。瓶盂共一金。",
    "X71n1416_006:0439c14": "未能親證入。寧免競推尋。三獸同河渡。隨機自淺深。",
    "X71n1416_006:0439c15": "題王山人草齋",
    "X71n1416_006:0439c16": "[0439c16] 築室鳧溪上。松門日夜開。家貧無盜入。山好有僧來。",
    "X71n1416_006:0439c17": "雨漏重苫草。年深旋積苔。繞檐梨與栗。祇為子孫栽。",
    "X71n1416_006:0439c18": "寄楊建文先生",
    "X71n1416_006:0439c19": "[0439c19] 五載不相見。況兼行路難。身安知少病。髮白想無斑。",
    "X71n1416_006:0439c20": "桉上玄經就。罏中&#x59F9;女還。無弦有真趣。應對馬師彈。",
    "X71n1416_006:0439c21": "示會上人",
    "X71n1416_006:0439c22": "[0439c22] 此道人人具。其如會者稀。說時皆有悟。拶著不無疑。",
    "X71n1416_006:0439c23": "要識單傳旨。須明向上機。獨行無伴侶。真是出家兒。",
    "X71n1416_006:0439c24": "贈初復庵",
    "X71n1416_006:0440a01": "[0440a01] 可師心地法。不在少林傳。密意頭頭顯。真燈處處然。",
    "X71n1416_006:0440a02": "須知三毒火。正是上乘禪。未解知端的。時中自勉旃。",
    "X71n1416_006:0440a03": "贈澄上人",
    "X71n1416_006:0440a04": "[0440a04] 西來消息別。不憚共君論。脫體誰無分。隨方自獨尊。",
    "X71n1416_006:0440a05": "後天為祖父。古佛是兒孫。年少勤參訪。流年似電奔。",
    "X71n1416_006:0440a06": "示師孫曇微",
    "X71n1416_006:0440a07": "[0440a07] 向上無玄路。當休便合休。慧燈常寂照。智水鎮長流。",
    "X71n1416_006:0440a08": "大地終歸盡。&#x8657;空絕去留。時中宜勉力。歲月謾悠悠。",
    "X71n1416_006:0440a09": "次韻答烏草齋先輩",
    "X71n1416_006:0440a10": "[0440a10] 藉甚烏夫子。廛居傍柳林。焦桐高掛壁。春草滿墻陰。",
    "X71n1416_006:0440a11": "道譽丘山重。詞源江海深。巖僧亦何幸。許得共論心。",
    "X71n1416_006:0440a12": "七言律",
    "X71n1416_006:0440a13": "送恩侍者歸蜀",
    "X71n1416_006:0440a14": "[0440a14] 西蜀禪宗百世師。龍飛鳳躍見當時。盈車火燎金剛",
    "X71n1416_006:0440a15": "疏。越格風流小&#x8276;詩。豆子山前打瓦鼓。草鞋庵外蓋",
    "X71n1416_006:0440a16": "烏龜。此行莫墮他途轍。別立新條唱祖機。",
    "X71n1416_006:0440a17": "次韻答南堂法兄見寄",
    "X71n1416_006:0440a18": "[0440a18] 禪詮壓倒老圭&#x5CEF;。舌底長吹少室風。千聖那邊開正",
    "X71n1416_006:0440a19": "眼。一毛頭上現神通。烹金不用陰陽炭。羅鳳何須天",
    "X71n1416_006:0440a20": "地籠。截斷古今閑露布。西天此土有誰同。",
    "X71n1416_006:0440a21": "復用韻寄西白和尚",
    "X71n1416_006:0440a22": "[0440a22] 崒屼凌霄出眾&#x5CEF;。是誰還可繼孤風。嘉聲虩虩雷霆",
    "X71n1416_006:0440a23": "震。峻辯滔滔河漢通。應笑鏡清拈火箸。豈容甘贄拜",
    "X71n1416_006:0440a24": "蒸籠。妙明心印傳來久。不與尋常篆刻同。",
    "X71n1416_006:0440b01": "正月十五日。撾退鼓于靈巖。瑞龍夢堂和尚",
    "X71n1416_006:0440b02": "以偈勉留。次韻奉謝",
    "X71n1416_006:0440b03": "[0440b03] 堂前退鼓合三撾。自媿非才荷見遮。道喪時危心轉",
    "X71n1416_006:0440b04": "弱。途長任重力何加。青松秀挺千年操。紅槿榮開一",
    "X71n1416_006:0440b05": "日華。珍重龍&#x5CEF;善知識。片言端可鎮&#x7FA3;譁。",
    "X71n1416_006:0440b06": "次芥室韻。悼南堂和尚二首",
    "X71n1416_006:0440b07": "[0440b07] 知向誰家作馬驢。南堂終以此為期。莫言去日非來",
    "X71n1416_006:0440b08": "日。須信生時即死時。弟子但教傳&#x9262;袋。梵王何用獻",
    "X71n1416_006:0440b09": "華枝。驪珠撒出三千顆。亦是重安眼上眉。",
    "X71n1416_006:0440b10": "[0440b10] 咸淳提唱太支離。父子鏗鏘與古期。再續統燈光照",
    "X71n1416_006:0440b11": "世。重拈公桉語驚時。絕無氣息撩人鼻。那有心肝掛",
    "X71n1416_006:0440b12": "樹枝。筋斗背翻三界外。丙丁童子笑掀眉。",
    "X71n1416_006:0440b13": "送楚藏主參方",
    "X71n1416_006:0440b14": "[0440b14] 我宗無法可傳持。妙用神通豈用師。快似亨衢騎駿",
    "X71n1416_006:0440b15": "馬。險如絕壑控蒼螭。試看大海波騰處。正是&#x8657;空粉",
    "X71n1416_006:0440b16": "碎時。待汝&#x5FA7;參知識了。不妨來喫頂門槌。",
    "X71n1416_006:0440b17": "扶桑登侍者以偈請益。有三萬里程來問道",
    "X71n1416_006:0440b18": "之句。次韻答之",
    "X71n1416_006:0440b19": "[0440b19] 三萬里程來問道。艱難喫盡許誰知。可憐打失其中",
    "X71n1416_006:0440b20": "事。只為貪多向外馳。蜜水甜糖非善友。瞋拳熱喝是",
    "X71n1416_006:0440b21": "良師。翻身踏著來時路。早已重安眼上眉。",
    "X71n1416_006:0440b22": "賀天界全室和尚浴室成",
    "X71n1416_006:0440b23": "[0440b23] 驗人開室宗師事。要使勞生心地明。既識涼時炎似",
    "X71n1416_006:0440b24": "火。更知熱處冷如冰。無功可立功難紀。有垢堪除垢",
    "X71n1416_006:0440c01": "轉生。任爾古靈揩背手。到來焉敢亂施呈。",
    "X71n1416_006:0440c02": "次韻。寄法姪滅宗石田二西堂",
    "X71n1416_006:0440c03": "[0440c03] 衰顏彼彼已成翁。眼既昏迷耳又聾。忽接來書承厚",
    "X71n1416_006:0440c04": "意。何當握手話先宗。山林風月長如舊。江海人材自",
    "X71n1416_006:0440c05": "不同。昔日交游今日少。始知秋後見山容。",
    "X71n1416_006:0440c06": "悼前普慈大林和尚",
    "X71n1416_006:0440c07": "[0440c07] 列祖功齊自少年。老來無復更加鞭。法輪三轉雖稱",
    "X71n1416_006:0440c08": "妙。宗要單傳不落玄。海國風高無夢到。雲&#x5CEF;歲晚有",
    "X71n1416_006:0440c09": "書傳。末稍漏泄歸源旨。火後莖茅翠拂天。",
    "X71n1416_006:0440c10": "次&#x4E98;原極韻",
    "X71n1416_006:0440c11": "[0440c11] 少室宗風豈易論。全生全殺始驚&#x7FA3;。試看臨濟參黃",
    "X71n1416_006:0440c12": "檗。猶羨楊岐接白雲。贈掌腮邊終自肯。藏刀笑裏更",
    "X71n1416_006:0440c13": "誰聞。閑居正好談禪病玉石須憑巧匠分。",
    "X71n1416_006:0440c14": "次鴈山能仁密心見寄韻",
    "X71n1416_006:0440c15": "[0440c15] 格外提持再是誰。是誰於我合應知。龍&#x5CEF;去後無尊",
    "X71n1416_006:0440c16": "宿。鴈宕今來有碩師。養子不施拈葉術。為人須拔釘",
    "X71n1416_006:0440c17": "根疑。短笻亦欲相尋去。山萬重兮水萬枝。",
    "X71n1416_006:0440c18": "悼天鏡和尚",
    "X71n1416_006:0440c19": "[0440c19] 孑身逮繫別錢唐。伍百朝&#x662C;共客&#x7ABB;。寒水莫留鴻鴈",
    "X71n1416_006:0440c20": "影。旋嵐俄偃葛藤樁。金棺示眾雙趺露。宗鼎憑誰獨",
    "X71n1416_006:0440c21": "力扛。西望鷲&#x5CEF;生感慨。如公音吼已無雙。",
    "X71n1416_006:0440c22": "送一上人試蓮經請度牒",
    "X71n1416_006:0440c23": "[0440c23] 七軸靈文一句通。不妨隨處顯真宗。化城固是堪投",
    "X71n1416_006:0440c24": "宿。寶所那堪久滯蹤。香象渡河須徹底。不輕遭箠浪",
    "X71n1416_006:0441a01": "施功。此行必定成希遇。恩露瀼瀼降 九重。",
    "X71n1416_006:0441a02": "送瞿上人試金剛經請度牒",
    "X71n1416_006:0441a03": "[0441a03] 頂門拾得金剛眼。日用行藏便不同。四相本來無住",
    "X71n1416_006:0441a04": "著。三心那得有流通。語言外覓扶邪說。聲色中求昧",
    "X71n1416_006:0441a05": "正宗。拈&#x5374;然燈閑授記。當空寶印錦紋重。",
    "X71n1416_006:0441a06": "送會上人試心經請度牒",
    "X71n1416_006:0441a07": "[0441a07] 般若無修智力充。本來生佛體皆同。光明豈受根塵",
    "X71n1416_006:0441a08": "障。透脫從教識陰籠。童壽譯時追閃電。觀音行處捕",
    "X71n1416_006:0441a09": "清風。好參 上國諸尊宿。乞取微言為解矇。",
    "X71n1416_006:0441a10": "送纘上人試圓覺經請度牒",
    "X71n1416_006:0441a11": "[0441a11] 大光明藏絕周遮。覿面相違數似麻。四病頓除金出",
    "X71n1416_006:0441a12": "&#x945B;。三期纔立玉添瑕。幻生幻滅漚歸水。全放全收客",
    "X71n1416_006:0441a13": "到家。接得靈符懸肘後。安心不必更求他。",
    "X71n1416_006:0441a14": "示悟維那",
    "X71n1416_006:0441a15": "[0441a15] 衲衣高擁觜盧都。誰識今吾非故吾。興化果能行正",
    "X71n1416_006:0441a16": "令。克賓端不墮邪途。堂前饡飯香雲合。袖裏金槌膽",
    "X71n1416_006:0441a17": "氣觕。一擊&#x8657;空成粉碎。等閑扶起老臊胡。",
    "X71n1416_006:0441a18": "示林侍者",
    "X71n1416_006:0441a19": "[0441a19] 香林逸軌尚堪追。好語潛將紙襖書。溫栗有常含石",
    "X71n1416_006:0441a20": "玉光明不定走盤珠。撥來焰焰波中火。驚出雙雙樹",
    "X71n1416_006:0441a21": "杪魚。&#x9B2C;勝有時還&#x9B2C;劣。趙州元是一頭驢。",
    "X71n1416_006:0441a22": "追悼宗寄",
    "X71n1416_006:0441a23": "[0441a23] 寄子生身五五年。志專探教亦窮禪。觀心每恨多癡",
    "X71n1416_006:0441a24": "鈍。數息深期減睡眠。力疾口常宣玉偈。臨終眼獨&#x89A9;",
    "X71n1416_006:0441b01": "金僊。因思白髮栽松事。不覺孤懷為悵然。",
    "X71n1416_006:0441b02": "示智圓",
    "X71n1416_006:0441b03": "[0441b03] 學道無師枉用功。動為多是辱宗風。未能了念惟專",
    "X71n1416_006:0441b04": "靜。先且懷疑怕落空。提語話頭須切切。對人&#x95A7;口莫",
    "X71n1416_006:0441b05": "&#x5307;&#x5307;。老僧豈是閑饒舌。要逼生蛇化活龍。",
    "X71n1416_006:0441b06": "七言絕句",
    "X71n1416_006:0441b07": "示雲禪人",
    "X71n1416_006:0441b08": "[0441b08] 雲門三句無指示。洞山五位絕安排。衲僧踏著踏不",
    "X71n1416_006:0441b09": "著。十二街頭破草鞋。",
    "X71n1416_006:0441b10": "悼一庵和尚",
    "X71n1416_006:0441b11": "[0441b11] 大梅已入輪回去。落日空悲一聚&#x7070;。知向誰家作驢",
    "X71n1416_006:0441b12": "馬。皮毛脫&#x5374;又重來。",
    "X71n1416_006:0441b13": "次韻題高齋",
    "X71n1416_006:0441b14": "[0441b14] 高齋寂寂俯清池。瓦鼎香浮十二時。天曉定回松下",
    "X71n1416_006:0441b15": "石。蘚痕青上布伽黎。",
    "X71n1416_006:0441b16": "贈帽工",
    "X71n1416_006:0441b17": "[0441b17] 諸人頂[寧*頁]一著子。結角羅紋總自由。是聖是凡都蓋",
    "X71n1416_006:0441b18": "&#x5374;。當陽提起價誰酬。",
    "X71n1416_006:0441b19": "遠庵",
    "X71n1416_006:0441b20": "[0441b20] 杳杳柴門盡日開。遊人多是半途回。趙州&#x811A;踏四天",
    "X71n1416_006:0441b21": "下。千古輸他落賺來。",
    "X71n1416_006:0441b22": "病中答紹滅宗",
    "X71n1416_006:0441b23": "[0441b23] 討得入頭身始穩。賣無寸土立家風。溪邊石女初懷",
    "X71n1416_006:0441b24": "孕。兩鬢垂絲草木中。",
    "X71n1416_006:0441c01": "次韻。答淨慈蒙堂安西堂",
    "X71n1416_006:0441c02": "[0441c02] 萬緣脫去湯鎔雪。三界空來風卷煙。門外輪蹄如鼎",
    "X71n1416_006:0441c03": "沸。短衣勃窣自深禪。",
    "X71n1416_006:0441c04": "悼實庵和尚(臨終握拳枕額憑几而逝)",
    "X71n1416_006:0441c05": "[0441c05] 口有雌黃眼有筋。輕輕觸著便生瞋。拳頭作枕且高",
    "X71n1416_006:0441c06": "臥。無復攔&#x80F7;去築人。",
    "X71n1416_006:0441c07": "寄仲邠和尚",
    "X71n1416_006:0441c08": "[0441c08] 屋角松聲吼怒濤。夢魂幾度泛漁舠。金&#x920E;不在纖鱗",
    "X71n1416_006:0441c09": "上。直入滄溟釣六鰲。",
    "X71n1416_006:0441c10": "寄定水見心和尚",
    "X71n1416_006:0441c11": "[0441c11] 定水無波浪拍天。源頭來自普通年。龍睛鶻眼河沙",
    "X71n1416_006:0441c12": "數。浸得渠儂鼻孔穿。",
    "X71n1416_006:0441c13": "寄清涼靈谷和尚",
    "X71n1416_006:0441c14": "[0441c14] 倒跨金毛師子子。五臺山頂逞全威。文殊作&#x9599;喧天",
    "X71n1416_006:0441c15": "地。不向機先展大悲。",
    "X71n1416_006:0441c16": "寄妙庵首座",
    "X71n1416_006:0441c17": "[0441c17] 黃獨煨來可療飢。心如墻壁眼如眉。趙州去後參尋",
    "X71n1416_006:0441c18": "少。有箇拳頭豎向誰。",
    "X71n1416_006:0441c19": "禮秋江和尚塔",
    "X71n1416_006:0441c20": "[0441c20] 活葬松巖二十年。眼睛鼻孔尚依然。我來欲起那伽",
    "X71n1416_006:0441c21": "定。石火光中話別傳。",
    "X71n1416_006:0441c22": "示綿工蔣生",
    "X71n1416_006:0441c23": "[0441c23] 當陽華擘從君看。長短臨時任放收。翻轉面皮輕打",
    "X71n1416_006:0441c24": "疊。灼然不露一絲頭。",
    "X71n1416_006:0442a01": "松巖雜言十首",
    "X71n1416_006:0442a02": "[0442a02] 卜得巖居絕四&#x96A3;。得安貧處且安貧。一條壞衲重重",
    "X71n1416_006:0442a03": "補。提起知他重幾斤。",
    "X71n1416_006:0442a04": "[0442a04] 石門關外天梯險。[拚-ㄙ+ㄊ]得身心到不難。為報五湖雲水",
    "X71n1416_006:0442a05": "客。好來於此共躋攀。",
    "X71n1416_006:0442a06": "[0442a06] 自古深山虎豹多。擬心降伏便成魔。大慈悲種知人",
    "X71n1416_006:0442a07": "意。白日庵前引子過。",
    "X71n1416_006:0442a08": "[0442a08] 念念無生自入微。瓶中米盡腹中饑。夜深月下敲門",
    "X71n1416_006:0442a09": "急。道者蕉溪托&#x9262;歸。",
    "X71n1416_006:0442a10": "[0442a10] 草木煙霞提正令。貧僧何用苦丁寧。闌干獨倚無言",
    "X71n1416_006:0442a11": "說。池面儵魚聚首聽。",
    "X71n1416_006:0442a12": "[0442a12] 跏趺默數鼻中息。始促須知久自長。日晚下&#x7240;行一",
    "X71n1416_006:0442a13": "轉。石罏燒過幾行香。",
    "X71n1416_006:0442a14": "[0442a14] 心無可了何須了。道本無成作麼成。野性好為泉石",
    "X71n1416_006:0442a15": "伴。隱居不是為逃名。",
    "X71n1416_006:0442a16": "[0442a16] 閑到心閑始是閑。心閑方可話居山。山中賸有閑生",
    "X71n1416_006:0442a17": "活。心不閑時居更難。",
    "X71n1416_006:0442a18": "[0442a18] 山中十日九日雨。樹頭青子落不住。白犬尋蹤入草",
    "X71n1416_006:0442a19": "間。驚起竹&#x9DC4;飛上樹。",
    "X71n1416_006:0442a20": "[0442a20] 秋旦陰陰電光閃。起洗沙鍋&#x7151;藜糝。細撥罏中火種",
    "X71n1416_006:0442a21": "無。&#x96A3;寺&#x758E;鐘隔重崦。",
    "X71n1416_006:0442a22": "簡藏主冒軍旅訪余於安巖避地贈以二偈",
    "X71n1416_006:0442a23": "[0442a23] 慈明易服見汾陽。不憚區區道路長。顧我老年無伎",
    "X71n1416_006:0442a24": "倆。遠來莫是欠商量。",
    "X71n1416_006:0442b01": "[0442b01] 相別相逢眼似眉。臨岐不必更針錐。手中拄杖須牢",
    "X71n1416_006:0442b02": "把。箇是扶桑第一枝。",
    "X71n1416_006:0442b03": "寄法姪衍斯道除建元",
    "X71n1416_006:0442b04": "[0442b04] 二妙林間五色鸞。赤霄終見散飛翰。藤州事業非難",
    "X71n1416_006:0442b05": "繼。況是&#x80F7;中宇宙寬。",
    "X71n1416_006:0442b06": "示忠藏主",
    "X71n1416_006:0442b07": "[0442b07] 從空放下無一物。不見從空放下人。若道有人能放",
    "X71n1416_006:0442b08": "下。保君猶未透金塵。",
    "X71n1416_006:0442b09": "示法姪選大用",
    "X71n1416_006:0442b10": "[0442b10] 以法說法無別法。以心傳心無異心。妙德空生元不",
    "X71n1416_006:0442b11": "會。狸奴白牯是知音。",
    "X71n1416_006:0442b12": "贈鍠侍者",
    "X71n1416_006:0442b13": "[0442b13] 每憶金鸞善侍者。手頭機用妙難窮。等閑拈出一塊",
    "X71n1416_006:0442b14": "石。疑殺翠巖真點胸。",
    "X71n1416_006:0442b15": "次韻寄左庵大梅山閱藏經",
    "X71n1416_006:0442b16": "[0442b16] 日讀經兮夜讀經。眼光直與月爭明。有時不受諸天",
    "X71n1416_006:0442b17": "供。饑食松華骨也清。",
    "X71n1416_006:0442b18": "紙帳次忍庵和尚韻",
    "X71n1416_006:0442b19": "[0442b19] 從今不怕惡風吹。一片寒雲四面垂。幸自明明還白",
    "X71n1416_006:0442b20": "白。休來裏許撒真珠。",
    "X71n1416_006:0442b21": "朽庵為道場竺芳和尚作",
    "X71n1416_006:0442b22": "[0442b22] 風鎪雨&#x8827;&#x8657;朴朴。梁棟曾無半寸堅。不是捨身[拚-ㄙ+ㄊ]命",
    "X71n1416_006:0442b23": "者。敢來屋裏放頭眠。",
    "X71n1416_006:0442b24": "送珠上人游江西",
    "X71n1416_006:0442c01": "[0442c01] 清水白米淛間有。拈來粒粒是真珠。不知何處有糠",
    "X71n1416_006:0442c02": "&#x7C83;。又覓江西馬簸箕。",
    "X71n1416_006:0442c03": "贈翠巖一侍者",
    "X71n1416_006:0442c04": "[0442c04] 一夏東語與西話。紙衣抄得甚分明。入泥入水翠巖",
    "X71n1416_006:0442c05": "老。落盡眉毛不再生。",
    "X71n1416_006:0442c06": "寄佛隴本初和尚",
    "X71n1416_006:0442c07": "[0442c07] 石罄晨敲雨後天。箇中音響最清圓。十方世界無行",
    "X71n1416_006:0442c08": "路。方有人來續正傳。",
    "X71n1416_006:0442c09": "贈朗性天",
    "X71n1416_006:0442c10": "[0442c10] 自驗不疑含石玉。求人指證躍罏金。&#x8657;頭伎倆消磨",
    "X71n1416_006:0442c11": "盡。真實無過一片心。",
    "X71n1416_006:0442c12": "題華亭船子接夾山圖",
    "X71n1416_006:0442c13": "[0442c13] 踏翻船子去。早是兩塗糊。今日師資別。無言看畫圖。",
    "X71n1416_006:0442c14": "送心上人禮大梅塔",
    "X71n1416_006:0442c15": "[0442c15] 即心即佛投崖虎。非佛非心落網禽。莫把炊中容易",
    "X71n1416_006:0442c16": "展。丈夫膝下有黃金。",
    "X71n1416_006:0442c17": "寄無相居士(宋學士)",
    "X71n1416_006:0442c18": "[0442c18] 語言渾不涉離微。抹過雲門顧鑑咦。伸出玉堂揮翰",
    "X71n1416_006:0442c19": "手。倒拈禿帚畫蛾眉。",
    "X71n1416_006:0442c20": "送彥上人游金陵",
    "X71n1416_006:0442c21": "[0442c21] 參禪只怕路頭差。不是成家便破家。若見金華宋學",
    "X71n1416_006:0442c22": "士。為言鐵樹也開華。",
    "X71n1416_006:0442c23": "寄翠山頂長老",
    "X71n1416_006:0442c24": "[0442c24] 行處要教機路絕。說時莫遣意根生。如來大寶華王",
    "X71n1416_006:0443a01": "座。不比尋常黑木棚。",
    "X71n1416_006:0443a02": "示禮寶陀僧",
    "X71n1416_006:0443a03": "[0443a03] 屋裏有觀音。便被觀音惱。咄哉大丈夫。爭似無事好。",
    "X71n1416_006:0443a04": "示器維那",
    "X71n1416_006:0443a05": "[0443a05] 叢林法戰尋常事。棒了如何又罰錢。興化雖能行正",
    "X71n1416_006:0443a06": "令。便宜落在克賓邊。",
    "X71n1416_006:0443a07": "送序維那遊方",
    "X71n1416_006:0443a08": "[0443a08] 當年臨濟參黃檗。背後攙人有睦州。今日幸然無此",
    "X71n1416_006:0443a09": "作。不妨隨處賣風流。",
    "X71n1416_006:0443a10": "示慧惺",
    "X71n1416_006:0443a11": "[0443a11] 行&#x811A;見人須帶眼。著衣喫飯要知時。百年壽命一彈",
    "X71n1416_006:0443a12": "指。急下工夫也是遲。",
    "X71n1416_006:0443a13": "示師孫遠謨",
    "X71n1416_006:0443a14": "[0443a14] 真實語汝須信取。出家大事非小緣。莫學瞎驢&#x8D82;大",
    "X71n1416_006:0443a15": "隊。祖師衣&#x9262;要人傳。",
    "X71n1416_006:0443a16": "題跋",
    "X71n1416_006:0443a17": "題竺先頌後",
    "X71n1416_006:0443a18": "[0443a18] 余初作竺先號頌。或謂是贈偈。非號頌也。余生平好",
    "X71n1416_006:0443a19": "聞過而改之不吝。故重作竺先頌。夫吾宗所謂頌者。",
    "X71n1416_006:0443a20": "宜借事顯理。曉人心地。使理事混融。純一無雜。有如",
    "X71n1416_006:0443a21": "醒醐之味。薝蔔之香。使人鼻舌。略經觸受。落不通乎",
    "X71n1416_006:0443a22": "心。暢乎四體。灑然清爽。豈若世書。所謂美盛德之形",
    "X71n1416_006:0443a23": "容而已哉。宋季咸淳間。諸尊宿凡寓興贈別。及申&#x548F;",
    "X71n1416_006:0443a24": "字號之類。皆有頌。以四句為準。其作至精。假使滅去",
    "X71n1416_006:0443b01": "名目。而其義自昭顯。猶省題詩。自非契證深密。傍通",
    "X71n1416_006:0443b02": "墳典。取之左右逢原。用之頭頭合轍。而託此以吟暢",
    "X71n1416_006:0443b03": "玄旨者。不能也後之為者。既不知所宗。又&#x5C20;才學惟",
    "X71n1416_006:0443b04": "務雄快。直致以矯咸淳之習。或得理而遺事。或得事",
    "X71n1416_006:0443b05": "而遺理。甚至事理胥失者有之。不察己病。反輕議先",
    "X71n1416_006:0443b06": "輩盛作。如見之即揚眉哆口。為侮慢態。若將&#x51C2;焉。間",
    "X71n1416_006:0443b07": "遇當世有超越格量。稱性而說者。視之茫然莫測。必",
    "X71n1416_006:0443b08": "指以為非。而欲牽引證據。誑誘新學。則又曰咸淳所",
    "X71n1416_006:0443b09": "製如彼。而今所為反是。吁甚矣其矯亂也。余每不愜",
    "X71n1416_006:0443b10": "于中。茲因再作竺先頌。故故發余之緒言。而備書之",
    "X71n1416_006:0443b11": "于後。識者毋誚焉。",
    "X71n1416_006:0443b12": "跋高&#x5CEF;上雪巖書",
    "X71n1416_006:0443b13": "[0443b13] 吾宗從上以來。授受之際。如疾雷破山。霜弓劈箭。豈",
    "X71n1416_006:0443b14": "容擬議耶。高&#x5CEF;初見雪巖于北澗塔。纔問訊便打。不",
    "X71n1416_006:0443b15": "妨露出向上爪牙。又於天寧一問一答。至於無理可",
    "X71n1416_006:0443b16": "伸處。正好與勦絕命根。使其作箇灑灑落落漢。當時",
    "X71n1416_006:0443b17": "不合放過。反為露布葛藤。致使坐在死關中。無出身",
    "X71n1416_006:0443b18": "之年也。今觀此書。歷敘得失。告之於師。自有不可得",
    "X71n1416_006:0443b19": "而已者。豈得以常情淺識。而測之。&#x751E;聞雪巖住仰山",
    "X71n1416_006:0443b20": "時。因事到杭。寓於靈隱。得得遣僧登天目。招之相見。",
    "X71n1416_006:0443b21": "恐因此書而發耶。而高&#x5CEF;已立死關。不復出山。僧反",
    "X71n1416_006:0443b22": "命。故雪巖有檐板漢之語。余謂設使高&#x5CEF;聞命。翻然",
    "X71n1416_006:0443b23": "出山相見。必有三日耳聾之禍。既被他把定雪巖計",
    "X71n1416_006:0443b24": "無所施。惟道箇檐板漢。亦喪車後藥囊爾。雖然且道",
    "X71n1416_006:0443c01": "雪巖此語。是肯低不肯伊。有授受無授受。試甄別看。",
    "X71n1416_006:0443c02": "題大慧和尚真墨",
    "X71n1416_006:0443c03": "[0443c03] 妙喜老祖在宋南渡時。其門庭峭峻。如德山臨濟。慧",
    "X71n1416_006:0443c04": "辯汪洋如南陽大諸。一時賢士大夫。有志於此道者。",
    "X71n1416_006:0443c05": "莫不願登其門。而受策勵也。況衲子乎。居常與學者",
    "X71n1416_006:0443c06": "曰。我者裏說蚌蛤禪。開口便見差珍異寶。蓋其得處",
    "X71n1416_006:0443c07": "穩實。說處諦當。如風行水上。自然成紋。豈涉情識計",
    "X71n1416_006:0443c08": "較。以文字語言。尖新縝密。為誇詡哉。謂余言為未信。",
    "X71n1416_006:0443c09": "請以此帖觀焉。",
    "X71n1416_006:0443c10": "題重刊十規論後",
    "X71n1416_006:0443c11": "[0443c11] 十規論者。乃曹溪下第十世。法眼禪師所著也。禪師",
    "X71n1416_006:0443c12": "自見地藏。得指訣後。開口動舌。無非與人解粘去縳。",
    "X71n1416_006:0443c13": "且如僧問如何是曹源一滴水。答云。是曹源一滴水。",
    "X71n1416_006:0443c14": "又僧慧超問。如何是佛。答云。汝是慧超。與麼設施。恰",
    "X71n1416_006:0443c15": "似炊鐵釘飯。&#x7151;木札&#x7FAE;。要飽天下之饑人。直是教他",
    "X71n1416_006:0443c16": "無下牙處。豈肯以文身句義。係綴於人耶。斯論之作。",
    "X71n1416_006:0443c17": "蓋欲藥當時宗唱瘖&#x9B31;之病。亦不得已而為之爾。或",
    "X71n1416_006:0443c18": "謂師契證穩密。知見宏博。故託此以拋擲其文章辯",
    "X71n1416_006:0443c19": "論者誤矣。元丙戌歲。南屏悅藏主出此文。&#x751E;命余書",
    "X71n1416_006:0443c20": "之。鏤版于徑山寂照塔院。逮徑山遭兵火。版亦隨燼。",
    "X71n1416_006:0443c21": "今台之委羽旻上人捐己資用。舊所搨本。重為刊行。",
    "X71n1416_006:0443c22": "而屬余題其後。余諦觀嚮日弊畫。正如昔人見夏口",
    "X71n1416_006:0443c23": "甕中之像。瑯琊梁上之書。真隔世事也。吁而今而後。",
    "X71n1416_006:0443c24": "讀斯論者。果能察己病體。禪師之心。而肯服其良藥。",
    "X71n1416_006:0444a01": "不亦善乎。",
    "X71n1416_006:0444a02": "題高上人書小字金剛經",
    "X71n1416_006:0444a03": "[0444a03] 天台鏡禪人。示余高上人。手書小字金剛經一卷。縱",
    "X71n1416_006:0444a04": "不過三寸有奇。橫足四寸而已。驟觀之。如蚍蜉聚腥。",
    "X71n1416_006:0444a05": "熠熠浮動。不知端倪及靜慮諦觀。尋其行布。究其文",
    "X71n1416_006:0444a06": "句。凡一字字。明明歷歷。無半畫之訛。想其運指行筆",
    "X71n1416_006:0444a07": "之時。得大自在。不啻擘窠大書也。蓋嘗論人心之精",
    "X71n1416_006:0444a08": "妙。超越限量。固不可以大小議。苟非存養純一。圓融",
    "X71n1416_006:0444a09": "無間。又安能以大為小。以小為大哉。上人平日存養",
    "X71n1416_006:0444a10": "圓融之力。於此見之矣。或謂莊生言。棘端之刻猴。堂",
    "X71n1416_006:0444a11": "下之斸輪。宜與此經並按。是則固是。但恐管城子。未",
    "X71n1416_006:0444a12": "肯點首爾。",
    "X71n1416_006:0444a13": "題無準書浮山遠錄公語後",
    "X71n1416_006:0444a14": "[0444a14] 昔玉山癡翁凡有學者求警訓。往往伸紙綵墨作斗。",
    "X71n1416_006:0444a15": "方書般若心經及古德語以酬之。於紙尾。惟記年月。",
    "X71n1416_006:0444a16": "署己名而已。更不別加一字。蓋其與佛祖同一舌頭。",
    "X71n1416_006:0444a17": "同一宣說。貴在控人入處。實不在馳騁翰墨。且與古",
    "X71n1416_006:0444a18": "人述而不作之意合。今觀正續老人手書。遠錄公語",
    "X71n1416_006:0444a19": "一通。既無名[銜-金+缶]可考。竟不知為何人作。恐因讀其語。",
    "X71n1416_006:0444a20": "適然有磯激于中。不覺形諸毫楮。以示學者。此亦玉",
    "X71n1416_006:0444a21": "山述而不作之意也。玉山見曹源正續見破庵。二人",
    "X71n1416_006:0444a22": "乃法中昆季。其所施為。必有講習而然。豈徒然哉。",
    "X71n1416_006:0444a24": "恕中和尚語錄卷第六(終)",
    "X71n1416_006:0444b02": "[0444b02] 鎮江府普照禪寺住持法姪比丘文暐拜書。",
    "X71n1416_006:0444b04": "No. 1416-B",
    "X71n1416_006:0444b05": " 天台空室慍禪師行業記",
    "X71n1416_006:0444b07": "[0444b07] 大矣哉佛祖之道也。以心傳心。至唐之大鑑禪師。支",
    "X71n1416_006:0444b08": "分派別。衍於五季。盛於宋。微於元。元崇禮剌麻為帝",
    "X71n1416_006:0444b09": "者師。禪剎相望。鐘鼓之聲不絕。豈微也哉。蓋學者惟",
    "X71n1416_006:0444b10": "見夫位高譽隆。而傾動遐邇者。則嚮風而至。願受法",
    "X71n1416_006:0444b11": "不暇。而不知得曹溪之正味者殆寡。是不免為有識",
    "X71n1416_006:0444b12": "者之長太息也。天台慍禪師居叢林中。必慎擇所從。",
    "X71n1416_006:0444b13": "果以正法眼藏。躐諸祖之埒。輯諸祖之緒於千載之",
    "X71n1416_006:0444b14": "上。以啟&#x5EF8;盲瞶。豈非橫絕於天下者耶。師諱無慍字",
    "X71n1416_006:0444b15": "恕中。別號空室。台之臨海人也。族姓陳氏。父壽母林",
    "X71n1416_006:0444b16": "氏。師生七歲。入鄉校。所讀書不煩再授。年未冠。白父",
    "X71n1416_006:0444b17": "母自願歸沙門。往徑山依寂照端公薙落。受具足戒",
    "X71n1416_006:0444b18": "於昭慶律寺。明年謁淨慈靈石芝公。又明年造鳳山",
    "X71n1416_006:0444b19": "楊墳。見一元靈公。靈公得方山寶公之傳。造詣深遠。",
    "X71n1416_006:0444b20": "師扣問法門細大事至詳切。既而歸徑山覲寂照公。",
    "X71n1416_006:0444b21": "公命居擇木寮。時徑山為四方衲子淵藪。師每出所",
    "X71n1416_006:0444b22": "長聲譽日著。後東游四明。見太白砥公。典藏鑰居十",
    "X71n1416_006:0444b23": "載。偕木庵聰公。大宗興公。往台州紫籜山。謁竺元道",
    "X71n1416_006:0444b24": "公。以看狗子無佛性話未破。問公纔開口被一喝。師",
    "X71n1416_006:0444c01": "大悟。直得通身汗下。因進呈一頌云。狗子佛性無。春",
    "X71n1416_006:0444c02": "色滿皇都。趙州東院裏。壁上掛葫蘆。公乃發笑曰。恁",
    "X71n1416_006:0444c03": "麼會又爭得。師拂袖便出。間與同參聰公興公等語",
    "X71n1416_006:0444c04": "及向上事。師曰。此事如魚飲水。冷暖自知。決不在語",
    "X71n1416_006:0444c05": "言文字上。我輩若不遇者箇老和尚。幾被知解埋沒",
    "X71n1416_006:0444c06": "一世。公等設有把茅蓋頭。當不忘所自逮。三人出世",
    "X71n1416_006:0444c07": "拈香。果如所言。踰一歲。復還天童。古鼎銘公主徑山。",
    "X71n1416_006:0444c08": "遣弟子招師歸蒙堂。商確玄旨。且以為學者矜式。故",
    "X71n1416_006:0444c09": "參請者眾。閱五六歲。以兵難航海。還四明。性不喜出",
    "X71n1416_006:0444c10": "世。僅兩住山。皆甫及三載而退。先主明之靈巖。時夢",
    "X71n1416_006:0444c11": "堂噩公住瑞龍。覬師為寂照嗣。師曰。素志有在。不可",
    "X71n1416_006:0444c12": "奪也。一香遂為紫籜道公拈出。重得法也。後主台之",
    "X71n1416_006:0444c13": "瑞巖。既至室中示眾曰。穩坐家堂。因甚主人翁不識。",
    "X71n1416_006:0444c14": "掀翻大海摑碎須彌。平地上因甚&#x64E1;&#x811A;不起。眼光爍",
    "X71n1416_006:0444c15": "破四天下。自家眉毛落盡。因甚不見。前後下語者多",
    "X71n1416_006:0444c16": "不契。其機鋒峻拔。蓋若此。學者方景從。竟謝事入松",
    "X71n1416_006:0444c17": "巖孤坐。松巖乃秋江湛公隱處也。在萬山之巔。人跡",
    "X71n1416_006:0444c18": "罕至。師至悉謝遣徒御緘一書。寄寺眾。眾發緘。乃退",
    "X71n1416_006:0444c19": "院上堂語也。皆涕泣。抵松巖固請還寺。師堅拒不允。",
    "X71n1416_006:0444c20": "今",
    "X71n1416_006:0444c21": "天朝之洪武七年夏。日本國主。遣使入貢。就奏請師",
    "X71n1416_006:0444c22": "化其國。以水晶數珠。峨山石研。以為請師贄禮",
    "X71n1416_006:0444c23": "上召師至 闕下。師以老病辭",
    "X71n1416_006:0444c24": "上閔而不遣。留處天界。天界全室泐公延致丈室。時",
    "X71n1416_006:0445a01": "金華宋公景濂方在翰林。遇休沐日。必訪師。劇談道",
    "X71n1416_006:0445a02": "妙一時朝中賢士。靡不敬慕。是年冬。奉",
    "X71n1416_006:0445a03": "詔東還。宋公既為序其語錄。別後復寄詩見意。十七",
    "X71n1416_006:0445a04": "年。其弟子居頂住鄞之翠山。迎師就養。四方之扣謁",
    "X71n1416_006:0445a05": "者無&#x8657;日。金齒大理僧在京師中。聞師名。特入翠山。",
    "X71n1416_006:0445a06": "踰五十人拜&#x7240;下。各求偈語而去。一日忽遘微疾。僧",
    "X71n1416_006:0445a07": "問疾者至。師惟力談禪。病勉以祖道自重。無一語及",
    "X71n1416_006:0445a08": "世間相。索筆書偈云。七十八年。無法可說。末後一句。",
    "X71n1416_006:0445a09": "露柱饒舌。咄。端坐而逝。實洪武十九年丙寅。七月十",
    "X71n1416_006:0445a10": "日也。壽七十有八。臘五十有九。遺命我死世俗之禮。",
    "X71n1416_006:0445a11": "宜一以屏去勿行。惟闍維後。煆骨散水竹間。以表無",
    "X71n1416_006:0445a12": "常。居頂念師逮老。弗寧厥居。及住山迎養。又以事殷",
    "X71n1416_006:0445a13": "早暮闕侍養禮。煆骨之命。其敢守乎。乃購翠山常住",
    "X71n1416_006:0445a14": "山地若干。&#x756E;於唐嶴之原。以是歲十二月十有五日。",
    "X71n1416_006:0445a15": "奉骨窆焉。建石塔其上。師天性純粹端&#x6164;。恒以謙抑",
    "X71n1416_006:0445a16": "自持。進道若不逮。修德若不足。處心尤仁恕。見學者",
    "X71n1416_006:0445a17": "有尺善寸長。輒喜見言面若己出。誘掖獎譽。殊篤。冀",
    "X71n1416_006:0445a18": "其有所成就。裨益法門。苟有過事。無大害者。未嘗怒",
    "X71n1416_006:0445a19": "責。見英氣者。恐直言之難受也。乃歷舉前言往行告",
    "X71n1416_006:0445a20": "之。俾其潛消默警。故四方衲子。愛敬如慈母。然遇法",
    "X71n1416_006:0445a21": "門有叛教背義事。必面折之不少貸。師自少至老。手",
    "X71n1416_006:0445a22": "不釋卷。凡內外典。靡不該博。發為文章詩偈。必追及",
    "X71n1416_006:0445a23": "古作。輒為人傳誦不已。暇則端坐寡言。衲子請求法",
    "X71n1416_006:0445a24": "語禪偈。掇筆揮灑若神。各副其意。不欲久留滯也。自",
    "X71n1416_006:0445b01": "奉至清約。其進也。分所得者悉無所取。其退也。凡素",
    "X71n1416_006:0445b02": "所給者。罄無所&#x643A;。其敬師待友之意殊汲汲。若寂照",
    "X71n1416_006:0445b03": "公在日。師奉之惟謹。每侍立至二三鼓。不命之退不",
    "X71n1416_006:0445b04": "敢退。洎公沒。冒大寒。書語錄。手成疾弗顧也。又求黃",
    "X71n1416_006:0445b05": "文獻公銘其塔。若同門法屬一庵如公住保福時。有",
    "X71n1416_006:0445b06": "院僧素[銜-金+缶]公。適有童子野死。僧賂其父誣如公。公被",
    "X71n1416_006:0445b07": "逮獄中。師將代訴於部使者。又請法門之有力者援",
    "X71n1416_006:0445b08": "之。乃得釋。一庵示寂後。又掇集其可書者。求名公記",
    "X71n1416_006:0445b09": "其事。餘則類如此也。閑居雖以道自娛。見大法陵替。",
    "X71n1416_006:0445b10": "人材淪落。每切切焉憂之。形於言色。平日著述。有二",
    "X71n1416_006:0445b11": "會語若干卷。偈頌若干卷。重拈雪竇拈古一百則。續",
    "X71n1416_006:0445b12": "頌大慧竹山頌古一百一十則。山庵雜錄若干卷。淨",
    "X71n1416_006:0445b13": "土詩一卷。凡外學著述。皆不存&#x85C1;。斯道聞師之令名",
    "X71n1416_006:0445b14": "為最稔。嘗兩造翠山。請見觀其氣象。聽其言論。讀其",
    "X71n1416_006:0445b15": "著述。與居頂所求行業記事實無少異。不揣蕪陋。為",
    "X71n1416_006:0445b16": "銘之曰。",
    "X71n1416_006:0445b17": "[0445b17] 河之盈也。有時而澌。道之隆也。有時而微。佛者之盛。",
    "X71n1416_006:0445b18": "莫盛於元。道則微矣。師日&#x5605;焉。尋隱訪幽。心證紫籜。",
    "X71n1416_006:0445b19": "脫略天地。震動河嶽。嶽不為高。河不為深。高深者師。",
    "X71n1416_006:0445b20": "橫絕古今。曹溪之水。復引其流。流之弗替。維師之休。",
    "X71n1416_006:0445b21": "洪武戊辰歲。九月既望。四明山人烏斯道撰。",
    "X71n1416_006:0445b22": "送心泉毖上人謁",
    "X71n1416_006:0445b23": "空室和尚",
    "X71n1416_006:0445b24": "[0445b24] 參禪第一要知宗。四海惟聞老恕中。白日青天轟霹",
    "X71n1416_006:0445c01": "靂。孽狐妖魅盡潛蹤。",
    "X71n1416_006:0445c02": "[0445c02] 金華 宋濂 再拜"
}