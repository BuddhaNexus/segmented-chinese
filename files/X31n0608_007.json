{
    "X31n0608_007:0460c01": "妙法蓮華經知音卷第七",
    "X31n0608_007:0460c02": "姚秦三藏法師 鳩摩羅什 譯",
    "X31n0608_007:0460c03": "明護國金剛寺住持 如愚 著",
    "X31n0608_007:0460c04": "[0460c04] 妙法蓮華經妙音菩薩品第二十四",
    "X31n0608_007:0460c05": "[0460c05] 妙音者。准經。是因中供雷音王佛十萬種伎樂。并",
    "X31n0608_007:0460c06": "八萬四千七寶&#x9262;。果上感得能周旋往返十方世",
    "X31n0608_007:0460c07": "界。以妙法而隨類普現一切色身三昧。以持經者",
    "X31n0608_007:0460c08": "得名也。故曰妙音菩薩品。",
    "X31n0608_007:0460c09": "[0460c09] 爾時釋迦牟尼佛放大人相(至)白毫光明&#x5FA7;照其國。",
    "X31n0608_007:0460c10": "[0460c10] 爾時下。將敘妙音本所事之佛。先敘釋尊能照之",
    "X31n0608_007:0460c11": "光。從肉髮眉間二處出也。光表法身。在諸佛報化",
    "X31n0608_007:0460c12": "身。先為無見頂相。不可以彼國佛乃菩薩之大身。",
    "X31n0608_007:0460c13": "而輕此土佛及菩薩之小身。生下劣想。何則。若以",
    "X31n0608_007:0460c14": "諸佛報身有相。而觀彼國菩薩之身長四萬二千",
    "X31n0608_007:0460c15": "由旬。固已大過我土丈六佛身。況彼國之佛身長",
    "X31n0608_007:0460c16": "六百八十萬由旬乎。是亦難彼此相見矣。若以諸",
    "X31n0608_007:0460c17": "佛法身無相。而觀彼土佛及菩薩。雖長且大。都照",
    "X31n0608_007:0460c18": "在我土之佛光中。故放光必曰大人相等。有以也。",
    "X31n0608_007:0460c19": "肉髻相者。觀佛三昧海經云。如來頂骨團圓。如合",
    "X31n0608_007:0460c20": "&#x8462;拳。其色正白。有五大梵相。生時摩耶及姨母。皆",
    "X31n0608_007:0460c21": "悉不見。其五梵相開現光照梵世。復過上方無量",
    "X31n0608_007:0460c22": "世界。化成雲臺。諸佛境界。十地菩薩之所不見。髮",
    "X31n0608_007:0460c23": "長一丈二尺五寸。如紺&#x7460;璃。宛轉於頂。皆成螺文。",
    "X31n0608_007:0460c24": "故又謂之螺髻。華嚴經云。荷載眾生首。成就頂上",
    "X31n0608_007:0461a01": "肉髻故。及放下。觀佛三昧海經謂。佛眉間白毛。有",
    "X31n0608_007:0461a02": "諸輪郭。足滿五尺。如&#x7460;璃筒玻&#x74C8;珠。顯現無量百",
    "X31n0608_007:0461a03": "千萬色。初生納妃。出家成道。各現長短不同。&#x5FA7;照",
    "X31n0608_007:0461a04": "下。經初光照東方。但曰萬八千世界。今曰&#x5FA7;照百",
    "X31n0608_007:0461a05": "八萬億那由他恒沙等世界。則法會始終。遠近有",
    "X31n0608_007:0461a06": "異。總不離生佛等有一常寂心光。隨事顯理。實無",
    "X31n0608_007:0461a07": "小大也。過是數下。謂淨光莊嚴佛國。猶在百八萬",
    "X31n0608_007:0461a08": "等世界外。見我佛之光遠大不可思議也。國與佛",
    "X31n0608_007:0461a09": "皆以淨名者。約依正皆為淨法身也。華嚴十身相",
    "X31n0608_007:0461a10": "海品云。次有大人相。名安住一切世界海普照雲。",
    "X31n0608_007:0461a11": "放寶光明。充滿一切&#x8657;空法界。於中普現淨妙道",
    "X31n0608_007:0461a12": "場。及佛菩薩莊嚴身相。令其見者得無所見。此之",
    "X31n0608_007:0461a13": "謂也。釋迦下。謂彼佛之國。雖大且多。我佛之光。皆",
    "X31n0608_007:0461a14": "照&#x5FA7;也。",
    "X31n0608_007:0461a15": "[0461a15] 爾時一切淨光莊嚴國中(至)如來功德智慧莊嚴。",
    "X31n0608_007:0461a16": "[0461a16] 爾時下。敘淨光莊嚴之佛國無數。故曰一切。有一",
    "X31n0608_007:0461a17": "下。謂彼一切國中。皆有一妙音身。為當機也。久已",
    "X31n0608_007:0461a18": "下。福足。而悉下。慧足。得妙幢下。福慧兩足所致三",
    "X31n0608_007:0461a19": "昧。計一十六種。下經文自有一十六節而解。俾見",
    "X31n0608_007:0461a20": "三昧之實。不然。此中徒訓字面。於義無涉也。如是",
    "X31n0608_007:0461a21": "下。謂此十六三昧為首。其餘三昧尚多。故以等字",
    "X31n0608_007:0461a22": "言。以法身大士。凡所動息云為。無非三昧。無非名",
    "X31n0608_007:0461a23": "持法華經故。釋迦牟尼佛光照下。謂妙音知我佛",
    "X31n0608_007:0461a24": "放光初意。即白彼佛。欲來此土供佛。及見文殊等",
    "X31n0608_007:0461b01": "眾為請也。爾時淨華下。彼佛總誠妙音莫輕此土",
    "X31n0608_007:0461b02": "依正。生下劣想。以順此土之形。妙音須改現小身。",
    "X31n0608_007:0461b03": "先作下劣觀想故。善男子下。別釋莫輕此土依報。",
    "X31n0608_007:0461b04": "佛身下。別釋莫輕此土正報。而汝身下。用彼顯此。",
    "X31n0608_007:0461b05": "俾見十方國土佛及菩薩之身正大。福德光明。皆",
    "X31n0608_007:0461b06": "超越此土也。經云。為人短小。輕蔑人故。豈我土依",
    "X31n0608_007:0461b07": "報穢惡。正報卑小。佛及菩薩。皆種輕蔑因耶。無非",
    "X31n0608_007:0461b08": "順機示現。可生下劣想乎。故曰是故汝往等。晉譯",
    "X31n0608_007:0461b09": "云。佛土本空。眾生罪福。現有不同。是也。妙音下。當",
    "X31n0608_007:0461b10": "機謂。已捨淨詣穢。元仗佛力。何彼此小大之不相",
    "X31n0608_007:0461b11": "融攝。肯改形異質。生輕劣想哉。故曰我今詣娑婆",
    "X31n0608_007:0461b12": "世界皆是等。",
    "X31n0608_007:0461b13": "[0461b13] 於是妙音菩薩不起於座(至)甄叔迦寶以為其臺。",
    "X31n0608_007:0461b14": "[0461b14] 此節敘妙音來儀。釋第一妙幢相三昧也。以妙即",
    "X31n0608_007:0461b15": "妙心。幢有摧邪輔正功能。而以蓮華表其相故。於",
    "X31n0608_007:0461b16": "是下。標起入三昧之式。明妙音以法身與我釋迦",
    "X31n0608_007:0461b17": "相見。宗門所謂不許夜行。投明早到。是也。華嚴經",
    "X31n0608_007:0461b18": "云。菩薩在一佛國。聞法受持。其身不動。以三昧力。",
    "X31n0608_007:0461b19": "於不可說佛會中。在在現身。亦不分身。亦不起定。",
    "X31n0608_007:0461b20": "各各出生不可說不可說三昧身。如是次第。一切",
    "X31n0608_007:0461b21": "諸劫。不可窮盡。是也。以三昧下。謂妙幢相三昧之",
    "X31n0608_007:0461b22": "力。能即遠而近故。隔彼百八萬億那由他恒沙等",
    "X31n0608_007:0461b23": "世界外。去其靈鷲法座不遠。現寶蓮華也。蓮華以",
    "X31n0608_007:0461b24": "八萬四千言者。一則擴一心之量。合法門及煩惱",
    "X31n0608_007:0461c01": "之數。一則預示妙音同來法眾。有如許之多。閻浮",
    "X31n0608_007:0461c02": "下。敘其華相。閻浮檀樹。其大蔭蓋南閻浮提。滴水",
    "X31n0608_007:0461c03": "人地。土成赤金。他金無以為比。甄叔迦云鸚鵡嘴。",
    "X31n0608_007:0461c04": "其寶紅色似之。此經名妙法蓮華故。妙音將來。先",
    "X31n0608_007:0461c05": "現此相。見經題蓮華。非目世間常所有紅白蓮華。",
    "X31n0608_007:0461c06": "乃其瑞應寶蓮華也。故下節文殊以是何因緣而",
    "X31n0608_007:0461c07": "現此瑞為問。佛以為聽法華經為答。有以也。",
    "X31n0608_007:0461c08": "[0461c08] 爾時文殊師利法王子(至)亦欲供養聽法華經。",
    "X31n0608_007:0461c09": "[0461c09] 此節雖問答上節義。其實是即妙幢相三昧。示第",
    "X31n0608_007:0461c10": "二法華三昧也。文殊諸佛之師。示不知而問者。明",
    "X31n0608_007:0461c11": "法華三昧。要其根本智者。始能究竟。",
    "X31n0608_007:0461c12": "[0461c12] 文殊師利白佛言(至)彼菩薩來令我得見。",
    "X31n0608_007:0461c13": "[0461c13] 此節即法華三昧。致申問答。示第三淨德三昧也。",
    "X31n0608_007:0461c14": "以淨即清淨法身德。即淨法身中。具報化身色相",
    "X31n0608_007:0461c15": "大小威儀進止之功德故。文殊下。問種善本者。欲",
    "X31n0608_007:0461c16": "顯淨法身。為諸善根本也。問修功德者。欲顯由淨",
    "X31n0608_007:0461c17": "法身起行。始成功德也。而能下。欲顯由淨法身。為",
    "X31n0608_007:0461c18": "諸善本德。始能即遠而近。即無而有。現若干千萬",
    "X31n0608_007:0461c19": "蓮華。為大神通力也。行何三昧下。文殊問三昧名",
    "X31n0608_007:0461c20": "字。示己欲從淨德之名。入淨德之實。而修行之。庶",
    "X31n0608_007:0461c21": "同聲相應。同氣相求。乃能見妙音之報化身也。以",
    "X31n0608_007:0461c22": "色相大小威儀進止。屬報化身故。惟願下。謂妙音",
    "X31n0608_007:0461c23": "報化法身。自非佛力加被。己不能見也。古德頌云。",
    "X31n0608_007:0461c24": "彩雲影裡僊人現。手把紅羅扇遮面。丞須著眼看",
    "X31n0608_007:0462a01": "僊人。莫看僊人手中扇。今文殊求見妙音色相。大",
    "X31n0608_007:0462a02": "似要看僊人手中之扇者也。",
    "X31n0608_007:0462a03": "[0462a03] 爾時釋迦牟尼佛(至)文殊師利法王子欲見汝身。",
    "X31n0608_007:0462a04": "[0462a04] 爾時下。文殊求佛示相。佛不親命。而推重多寶佛",
    "X31n0608_007:0462a05": "者。示第四宿王戲三昧也。以多寶為過去古尊宿",
    "X31n0608_007:0462a06": "之法王。來遊戲此土故。時多寶下。一切淨光莊嚴",
    "X31n0608_007:0462a07": "佛國。去此娑婆世界。有百八萬億那由他恒河沙",
    "X31n0608_007:0462a08": "數世界之遙。妙音既入定於彼。此以一音相召而",
    "X31n0608_007:0462a09": "來。何其易且近哉。非宿王戲三昧之神力。豈能如",
    "X31n0608_007:0462a10": "是。其義奇哉。",
    "X31n0608_007:0462a11": "[0462a11] 于時妙音菩薩於彼國沒。",
    "X31n0608_007:0462a12": "[0462a12] 于時下。示第五無緣三昧也。謂於彼國沒。是彼國",
    "X31n0608_007:0462a13": "佛法之緣暫無。而至此土。建無緣之慈力故。",
    "X31n0608_007:0462a14": "[0462a14] 與八萬四千菩薩俱共發來(至)頭面禮足奉上瓔珞。",
    "X31n0608_007:0462a15": "[0462a15] 此節示第六智印三昧。以智即妙音成所作智。及",
    "X31n0608_007:0462a16": "佛妙觀察智。印謂佛菩薩智兩相印證。而不可改",
    "X31n0608_007:0462a17": "易也。與八萬下。印定所來人數。與前所現華數不",
    "X31n0608_007:0462a18": "易。所經下。敘來儀三瑞。一地六震。二天雨寶華。三",
    "X31n0608_007:0462a19": "天樂自鳴。是菩薩下。印定色相大小。有八種。一目",
    "X31n0608_007:0462a20": "青如蓮。二面圓逾多月。三身金色。四具莊嚴。五威",
    "X31n0608_007:0462a21": "德盛。六光明。七相具足。八身堅固。入七下。印定威",
    "X31n0608_007:0462a22": "儀進也。詣此下。印定威儀止也。以價下。印定供養",
    "X31n0608_007:0462a23": "親近禮拜於我之言。凡此智印。類同世法。皆不期",
    "X31n0608_007:0462a24": "然而然。故曰三昧。",
    "X31n0608_007:0462b01": "[0462b01] 而白佛言世尊(至)安隱少惱堪忍久住不。",
    "X31n0608_007:0462b02": "[0462b02] 而白下。雖妙音傳彼土之佛問訊我佛。其實示第",
    "X31n0608_007:0462b03": "七解一切眾生語言三昧也。以問訊之辭。皆此土",
    "X31n0608_007:0462b04": "一切眾生之語言。而妙音能解故。少病約身問。少",
    "X31n0608_007:0462b05": "惱約心問。起居下。申問身之少病。世事下。申問心",
    "X31n0608_007:0462b06": "之少惱。以上問能教化主。無多下。問所化機宜。能",
    "X31n0608_007:0462b07": "不具大小隨眠煩惑。不無不孝下。問眾生俗諦事。",
    "X31n0608_007:0462b08": "不敬下。問眾生出俗事。能降伏下。問眾生真俗修",
    "X31n0608_007:0462b09": "行魔障有無事。皆問現在生佛也。久滅度下。問過",
    "X31n0608_007:0462b10": "去佛往來事。又問訊下。亦問過去佛身心事。彼土",
    "X31n0608_007:0462b11": "之佛。豈不知此土佛。與多寶身心等事。莫過主賓",
    "X31n0608_007:0462b12": "之分。世界之儀。妙法不異世間法也。問妙音前辭",
    "X31n0608_007:0462b13": "彼土之佛。彼佛會無此問。今奚曰彼佛問訊。答以",
    "X31n0608_007:0462b14": "文理求。前合有此。譯者恐繁。故前影略。今獨彰顯",
    "X31n0608_007:0462b15": "也。問妙音問訊。佛奚不詶。答理合有之。亦譯師欠",
    "X31n0608_007:0462b16": "詳潤也。",
    "X31n0608_007:0462b17": "[0462b17] 世尊我今欲見多寶佛身(至)故來至此。",
    "X31n0608_007:0462b18": "[0462b18] 世尊下。妙音初意。到此土元為供養現在三寶。禮",
    "X31n0608_007:0462b19": "佛後。見寶塔已閉。故託佛請見示己所得第八集",
    "X31n0608_007:0462b20": "一切功德三昧也。及示周旋往返持經義也。以求",
    "X31n0608_007:0462b21": "見多佛。是集一切功德。合人情之周旋故。時多寶",
    "X31n0608_007:0462b22": "佛不啟塔。但讚善者。謂但完初意。則一切功德已",
    "X31n0608_007:0462b23": "集。不必更欲見我身也。故曰汝能為供養等。",
    "X31n0608_007:0462b24": "[0462b24] 爾時華德菩薩白佛言(至)百千萬億那由他佛。",
    "X31n0608_007:0462c01": "[0462c01] 爾時下。前文殊見蓮華。興起三問。一問種何德本。",
    "X31n0608_007:0462c02": "有大神通。二問行何三昧。己欲效修。三求佛加神",
    "X31n0608_007:0462c03": "力。得見色相大小威儀進止。逮妙音來。直完第三",
    "X31n0608_007:0462c04": "請。而初二兩請。尚未結案。故華德復請示妙音所",
    "X31n0608_007:0462c05": "得第九清淨三昧也。以昔供雲雷音王佛。伎樂寶",
    "X31n0608_007:0462c06": "&#x9262;。為清淨之因緣。今生淨華宿王智佛國。得現華",
    "X31n0608_007:0462c07": "等神通。為清淨之果報故。",
    "X31n0608_007:0462c08": "[0462c08] 華德汝但見妙音菩薩(至)變為女身而說是經。",
    "X31n0608_007:0462c09": "[0462c09] 此節示第十神通遊戲三昧也。以種種現身。皆神",
    "X31n0608_007:0462c10": "通遊戲故。華德汝但下。謂華德唯見妙音能現菩",
    "X31n0608_007:0462c11": "薩身。而不知彼於種種類中。皆能現身說法也。或",
    "X31n0608_007:0462c12": "現下。釋成現種種身。梵王色界。不敘空界者。無色",
    "X31n0608_007:0462c13": "質故。說現色。亦攝空故。帝釋欲界。自在欲界第五",
    "X31n0608_007:0462c14": "天。大自在欲界第六天。中攝夜摩兜率兩天。天大",
    "X31n0608_007:0462c15": "將軍者。名義云。天台釋散脂修摩。為天將大軍。其",
    "X31n0608_007:0462c16": "形八臂。騎孔雀。擎&#x9DC4;。持鐸。捉赤幡。統轄三十八部。",
    "X31n0608_007:0462c17": "巡遊世間。賞善罰惡。故稱天大將軍。毗沙門。智論",
    "X31n0608_007:0462c18": "謂。福德之名。多聞四方。乃北方天王也。攝東方等",
    "X31n0608_007:0462c19": "三天。轉輪王。有金銀銅鐵之分。諸小王者。謂除四",
    "X31n0608_007:0462c20": "輪王。餘皆為小國王。菩薩皆能現身也。長者。風俗",
    "X31n0608_007:0462c21": "通云。年耆德艾。事長於人。居士。楞嚴經云。愛談名",
    "X31n0608_007:0462c22": "言。清淨自居。宰官。大則宰相。小則縣官。婆羅門云",
    "X31n0608_007:0462c23": "淨行。亦云毛道凡夫。以上皆約現男子身。或現比",
    "X31n0608_007:0462c24": "丘下。約男女並現說。以比丘尼優婆夷。是四眾中",
    "X31n0608_007:0463a01": "之女身故。或現長者婦女下。梵語婆利邪。此云婦。",
    "X31n0608_007:0463a02": "婦對夫言。女對男言。童男童女。未有夫婦道者。或",
    "X31n0608_007:0463a03": "現天龍下。八部也。問前敘諸天。此奚復贅。答前三",
    "X31n0608_007:0463a04": "界天主故。各各列名。此八部。無天則無統屬。故不",
    "X31n0608_007:0463a05": "言某天。以上現樂地身。諸有下。三途苦地故。不言",
    "X31n0608_007:0463a06": "現身。但云皆能救濟。乃至於王下。應譯著現長者",
    "X31n0608_007:0463a07": "婦女身。前置之末者。以王宮後妃等。名位雖貴。夫",
    "X31n0608_007:0463a08": "婦之樂或乏。其苦亞於三途故。不敘妙音說何法。",
    "X31n0608_007:0463a09": "而兩敘說是經典。是經即指此經也。以法身大士。",
    "X31n0608_007:0463a10": "於十法界。一動一靜。皆妙法故。",
    "X31n0608_007:0463a11": "[0463a11] 華德是妙音菩薩(至)大神通智慧之力其事如是。",
    "X31n0608_007:0463a12": "[0463a12] 此節示第十一慧炬三昧也。以若干智慧。明照娑",
    "X31n0608_007:0463a13": "婆世界等。是慧炬義故。華德是妙音下。承上節言。",
    "X31n0608_007:0463a14": "謂華嚴等。止知妙音能救護娑婆世界梵王等諸",
    "X31n0608_007:0463a15": "眾生。現種種身。說其妙法。而未知彼於一切淨光",
    "X31n0608_007:0463a16": "莊嚴國中。其神智變化。亦如此土同時各在。而無",
    "X31n0608_007:0463a17": "所損滅也。是菩薩以若干下。若干有數多少已知",
    "X31n0608_007:0463a18": "之義。謂華德縱知妙音以現梵王等若干智慧。明",
    "X31n0608_007:0463a19": "照此彼兩土。令梵王等各得所知。而尚不知彼神",
    "X31n0608_007:0463a20": "智變化。同時遍應於十方恒沙世界亦然也。良由",
    "X31n0608_007:0463a21": "妙音菩薩得法華經力。證得法身。而法身遍在一",
    "X31n0608_007:0463a22": "切處。故能同時各應。而人難測也。華嚴經十無礙",
    "X31n0608_007:0463a23": "品云。菩薩於一身。示現一切世界身。以一音。現一",
    "X31n0608_007:0463a24": "切世界差別言音。令諸眾生各得解了。此也。若應",
    "X31n0608_007:0463b01": "以下。前敘現六凡身。重所應機。說世間人天乘。五",
    "X31n0608_007:0463b02": "戒十善之妙法。此敘現四聖身重能應教。說出世",
    "X31n0608_007:0463b03": "間小中大頓圓之妙法也。以為欲得小乘者。即法",
    "X31n0608_007:0463b04": "身應機。現作聲聞形。說四諦法。欲得中乘者。即法",
    "X31n0608_007:0463b05": "身應機。現作辟支佛形。說十二因緣法。欲得大乘",
    "X31n0608_007:0463b06": "者。即法身應機。現作三賢十地菩薩形。說六波羅",
    "X31n0608_007:0463b07": "蜜法。欲得最上一乘。不涉階漸。頓作佛者。即法身",
    "X31n0608_007:0463b08": "應機。現作報化佛形。說十力四無所畏等法也。此",
    "X31n0608_007:0463b09": "土彼土。十方恒河沙土。同時遍應。無不皆然。故曰",
    "X31n0608_007:0463b10": "如是種種等。以上明妙音證獲法身般若德。乃至",
    "X31n0608_007:0463b11": "下。明證獲解脫德。謂不唯現身在世。即應以涅槃",
    "X31n0608_007:0463b12": "得度者。菩薩亦於不生不滅法身中。而示現有生",
    "X31n0608_007:0463b13": "必有滅也。華德妙音下。總結前文。",
    "X31n0608_007:0463b14": "[0463b14] 爾時華德菩薩白佛言(至)能如是饒益無量眾生。",
    "X31n0608_007:0463b15": "[0463b15] 此節示第十二莊嚴王三昧。一切色身為所現。上",
    "X31n0608_007:0463b16": "六凡四聖身。是也。法身為能現前。不起於座。身不",
    "X31n0608_007:0463b17": "動搖處。是也。法身為一切色身之王。一切色身為",
    "X31n0608_007:0463b18": "法身之莊嚴。故此問答名莊嚴王三昧。雖酬華德。",
    "X31n0608_007:0463b19": "亦答文殊行何三昧。願為我等說其三昧名字。",
    "X31n0608_007:0463b20": "[0463b20] 說是妙音菩薩品時(至)亦得是三昧及陀羅尼。",
    "X31n0608_007:0463b21": "[0463b21] 此雖敘兩土大眾聞法得益。其實示第十三淨光",
    "X31n0608_007:0463b22": "明三昧。自住法身曰淨。普照於人曰光明。今一說",
    "X31n0608_007:0463b23": "妙音神智。即令人同得。豈非三昧及總持乎。並結",
    "X31n0608_007:0463b24": "訖文殊我等亦欲勤修行之之案。",
    "X31n0608_007:0463c01": "[0463c01] 爾時妙音菩薩摩訶薩(至)作百千萬億種種伎樂。",
    "X31n0608_007:0463c02": "[0463c02] 此示第十四淨藏三昧也。以還歸本土。表一切色",
    "X31n0608_007:0463c03": "身神智變現。皆藏於淨法界身之藏海故。問妙音",
    "X31n0608_007:0463c04": "既此彼土。及十方恒河數世界。皆同時遍在。又奚",
    "X31n0608_007:0463c05": "重煩來往。答凡大菩薩。必具三身。應化身則隨十",
    "X31n0608_007:0463c06": "法界應現。有大有小。報應身則見有往來。法身則",
    "X31n0608_007:0463c07": "遍在一切處。而無往無不往。無來無不來也。妙音",
    "X31n0608_007:0463c08": "此土他土十方恒沙土。隨類現者。應化身也。彼此",
    "X31n0608_007:0463c09": "往來者。報身也。",
    "X31n0608_007:0463c10": "[0463c10] 既到本國與八萬四千菩薩(至)得現一切色身三昧。",
    "X31n0608_007:0463c11": "[0463c11] 此雖敘復命之辭。其實示第十五不共三昧。以復",
    "X31n0608_007:0463c12": "命之辭。不敘共二乘人得益故。所以然者。一則二",
    "X31n0608_007:0463c13": "乘人。皆已受大乘記。無非菩薩也。一則明妙音來",
    "X31n0608_007:0463c14": "往。智慧神通。皆是教菩薩法。不與一切二乘人共",
    "X31n0608_007:0463c15": "也。經文其深玄哉。",
    "X31n0608_007:0463c16": "[0463c16] 說是妙音菩薩來往品時(至)華德菩薩得法華三昧。",
    "X31n0608_007:0463c17": "[0463c17] 此雖通結一品之文。其實示第十六日旋三昧也。",
    "X31n0608_007:0463c18": "以娑婆去一切淨光莊嚴佛國。有百八萬億那由",
    "X31n0608_007:0463c19": "他恒河沙等諸佛世界之遙遠。而妙音周旋往返。",
    "X31n0608_007:0463c20": "直一日故。吾人能得此品妙義。則亦如日一日一",
    "X31n0608_007:0463c21": "周天。有目有趾者。待是而後成功也。故敘得益。以",
    "X31n0608_007:0463c22": "四萬二千天子得無生法忍言。明菩薩報應身之",
    "X31n0608_007:0463c23": "日。雖有往來。而法身之天。曾無生滅也。法華三昧。",
    "X31n0608_007:0463c24": "其體相如是。故華德問此。而亦證此(問前已敘得益。此奚復敘。",
    "X31n0608_007:0464a01": "答前敘兩土菩薩。此敘天子及當機。欲顯三昧名異)。",
    "X31n0608_007:0464a02": "[0464a02] 妙法蓮華經觀世音菩薩普門品第二十五",
    "X31n0608_007:0464a03": "[0464a03] 觀世音菩薩。亦名觀自在菩薩。慈恩傳云。梵語阿",
    "X31n0608_007:0464a04": "&#x56A9;盧植。此云觀。伊濕伐囉。此云自在。其實觀即能",
    "X31n0608_007:0464a05": "緣見分。真觀清淨觀。廣大智慧觀。悲觀及慈觀。是",
    "X31n0608_007:0464a06": "也。世音即所緣相分。七難二求等。世間苦惱之音",
    "X31n0608_007:0464a07": "聲。是也。此以人名品。普門者。以法名品。即一身心",
    "X31n0608_007:0464a08": "普應三十二法門也。人名品。明菩薩得此經。悲能",
    "X31n0608_007:0464a09": "拔苦。法名品。明菩薩得此經。慈能與樂。總不出首",
    "X31n0608_007:0464a10": "嚴經二種殊勝功德。彼自陳圓通。此佛述圓通常",
    "X31n0608_007:0464a11": "三種真實。以答當機慈悲先後。經各為義。",
    "X31n0608_007:0464a12": "[0464a12] 爾時無盡意菩薩(至)即時觀其音聲皆得解脫。",
    "X31n0608_007:0464a13": "[0464a13] 爾時下。問觀音必無盡意當機者。表妙音菩薩周",
    "X31n0608_007:0464a14": "旋往返身根持經。意尚有盡故。以來此彼土意盡。",
    "X31n0608_007:0464a15": "旋彼此土意盡。故上品佛讚妙音。但云神通智慧",
    "X31n0608_007:0464a16": "無所損減。不云色身無損也。若夫觀音耳根持經。",
    "X31n0608_007:0464a17": "不費周旋往返。而耳門圓照三昧。上合下應。則彼",
    "X31n0608_007:0464a18": "此之意。皆無盡也。故淨華宿王智佛。誡妙音莫輕",
    "X31n0608_007:0464a19": "此土生下劣想者。以佛及菩薩。順世現身。雖曰卑",
    "X31n0608_007:0464a20": "小。而神通智慧。變化自在。有逾於十方世界。故以",
    "X31n0608_007:0464a21": "無盡意當機。准楞嚴經。六根功德優劣。唯意根圓",
    "X31n0608_007:0464a22": "通。與耳根彷彿。但意待前五塵。而有生滅。不及耳",
    "X31n0608_007:0464a23": "根生滅二圓離之常真實。所以無盡意。猶請問於",
    "X31n0608_007:0464a24": "觀世音也。而作下。承上品為問。謂妙音菩薩。既以",
    "X31n0608_007:0464b01": "供樂及&#x9262;之因緣得名。則觀世音菩薩。是以何因",
    "X31n0608_007:0464b02": "緣。而得名也。良以世間根塵。各有所對。觀屬眼根。",
    "X31n0608_007:0464b03": "宜對色塵。音是聲塵。宜對耳根。今觀世音菩薩。以",
    "X31n0608_007:0464b04": "耳根云觀。則與世間根境。似相違矣。故曰以何因",
    "X31n0608_007:0464b05": "緣等。佛告下。謂菩薩所以名觀世音者。非同世間",
    "X31n0608_007:0464b06": "根塵。黏妄發光。根各對境得名。乃以脫出根塵。生",
    "X31n0608_007:0464b07": "佛本具之菩提心為觀。故令若有無量地獄等三",
    "X31n0608_007:0464b08": "途受苦眾生。一時聞名。一齊稱號。菩薩得圓觀稱",
    "X31n0608_007:0464b09": "名者之音聲。不遺時而齊得其解脫也。楞嚴經云。",
    "X31n0608_007:0464b10": "一者由我不自觀音(謂由菩薩不以自己能觀之觀智。觀彼無量受苦眾生所",
    "X31n0608_007:0464b11": "稱名號之音聲也。以一觀其音塵。菩薩自己。且黏妄發光。焉能度脫人哉。況以觀觀音。但觀其一。難觀於",
    "X31n0608_007:0464b12": "二。惡能圓脫其苦惱耶)。以觀觀者(謂能觀之智。既不觀彼所稱名之音聲。則觀何物。以",
    "X31n0608_007:0464b13": "迴能觀之觀智。返觀己之不自觀音之觀。則能所皆空矣)。令彼十方苦惱眾生。",
    "X31n0608_007:0464b14": "觀其音聲。悉得解脫(謂由菩薩能所觀智皆空故。令受苦者。觀其聖名之音聲。",
    "X31n0608_007:0464b15": "皆得解脫三途之苦惱也。此如王之有德。為民所恃。母之有慈。為子所怗。王母雖無偏私於子民。而子民",
    "X31n0608_007:0464b16": "有苦。能稱念王母。則一切患難。自然解矣)。楞嚴觀字。在機上說。此經觀",
    "X31n0608_007:0464b17": "字。在應上說。彼如說方藥。此如說效驗。苟不並解。",
    "X31n0608_007:0464b18": "義難消會。此以能脫地獄等三途之苦。顯圓真實",
    "X31n0608_007:0464b19": "而答也。",
    "X31n0608_007:0464b20": "[0464b20] 若有持是觀世音名者(至)以是因緣名觀世音。",
    "X31n0608_007:0464b21": "[0464b21] 此節以脫三災苦。顯圓真實也。以一人稱名。諸人",
    "X31n0608_007:0464b22": "脫難。為圓義故。若有下。謂若或有人。一向持聖名。",
    "X31n0608_007:0464b23": "似必無火災也。設偶遇之。火亦不能燒也。凡物與",
    "X31n0608_007:0464b24": "人。值火必焚。今曰不燒。則見菩薩之威力也。故曰",
    "X31n0608_007:0464c01": "由是菩薩等。楞嚴經云。二者知見旋復云云(溫陵解曰。",
    "X31n0608_007:0464c02": "內外四大常相交感。見覺屬火。故見業交。則見猛火。准彼釋此。謂由菩薩具德故。令念者持者脫苦。非無",
    "X31n0608_007:0464c03": "故也。下諸節引釋。俱可例知。但上節是證一根既返源義。故但以本根之聞言。此節是證六根成解脫義。",
    "X31n0608_007:0464c04": "故以知見言。以知屬身等四根。見屬眼根故也)。若為大水下。承上文言。謂",
    "X31n0608_007:0464c05": "由菩薩威力。不獨能免火難。若遇水難。一稱聖名。",
    "X31n0608_007:0464c06": "即漂入淺處。易救也。楞嚴經云。三者觀聽旋復云",
    "X31n0608_007:0464c07": "云(溫陵解曰。聞聽屬水。故聞業交。則見波濤)。若有百千下。謂人多也。為",
    "X31n0608_007:0464c08": "求下。謂因求七寶而入海也。然求寶者眾。未必盡",
    "X31n0608_007:0464c09": "遇風難。故曰假使。水本黑色。故海水深大。其風為",
    "X31n0608_007:0464c10": "黑。兩船并行曰舫。羅剎乃食人之女鬼。鬼多故成",
    "X31n0608_007:0464c11": "其國。其中若有下。謂多人中。但一人稱聖名。俱見",
    "X31n0608_007:0464c12": "免害。益見菩薩之威力大也。以是下。兼上節。以答",
    "X31n0608_007:0464c13": "當機之問。楞嚴經云。四者。斷滅妄想。心無殺害。令",
    "X31n0608_007:0464c14": "諸眾生。入諸鬼國。不敢為害。彼經但云入諸鬼國。",
    "X31n0608_007:0464c15": "未知因甚事而入。此明因求寶被黑風吹入。其義",
    "X31n0608_007:0464c16": "重在風成三災也。不然。下節言羅剎。言眾商人&#x8CF7;",
    "X31n0608_007:0464c17": "持眾寶。於此為贅矣。",
    "X31n0608_007:0464c18": "[0464c18] 若復有人臨當被害(至)威神之力巍巍如是。",
    "X31n0608_007:0464c19": "[0464c19] 若復下。楞嚴經云。五者。熏聞成聞。六根銷復。同於",
    "X31n0608_007:0464c20": "聲聽。能令眾生云云。熏聞。謂初以言教熏習聞根",
    "X31n0608_007:0464c21": "也。即經彼佛教我從聞思修入三摩地之言。是也。",
    "X31n0608_007:0464c22": "成聞。謂究竟果海。實成於聞根也。即經初於聞中",
    "X31n0608_007:0464c23": "入流亡所。至寂滅現前等文。是也。此所謂隨拔一",
    "X31n0608_007:0464c24": "根脫黏內伏者也。六根銷復等者。謂餘眼等五根",
    "X31n0608_007:0465a01": "銷落。餘色等五塵復歸元真。亦同於聲塵之於耳",
    "X31n0608_007:0465a02": "聽也。此所謂諸餘五黏應拔圓脫等者也。准彼。令",
    "X31n0608_007:0465a03": "當形者刀壞得脫。由菩薩六根銷復。同於聲聽所",
    "X31n0608_007:0465a04": "致也。准偈。此遇王難得脫者。若三千下。楞嚴經云。",
    "X31n0608_007:0465a05": "六者。聞熏精明。明&#x5FA7;法界。則諸幽暗性不能全云",
    "X31n0608_007:0465a06": "云。上節熏聞六根。但約一身言。此云明&#x5FA7;法界。則",
    "X31n0608_007:0465a07": "該乎十法界也。准彼。是由菩薩聞熏明&#x5FA7;故。令廣",
    "X31n0608_007:0465a08": "大三千諸托幽暗為性之惡鬼。不能以惡眼視稱",
    "X31n0608_007:0465a09": "名者。況敢害乎。准偈。惡獸玩蛇等。是頌此者。以肇",
    "X31n0608_007:0465a10": "師云。夜叉有三種。一在地。即虎狼&#x732B;貍等。二在空。",
    "X31n0608_007:0465a11": "即諸鷙鳥鷹鷂等也。三在天。即諸殺鬼等。羅剎云",
    "X31n0608_007:0465a12": "可畏鬼。設復下。楞嚴經云。七者。音性圓銷。謂六塵",
    "X31n0608_007:0465a13": "同脫也。觀聽返入。六根逆流也。離諸塵妄。能令眾",
    "X31n0608_007:0465a14": "生云云。准彼。是由菩薩離塵故。令有罪者。應受杻",
    "X31n0608_007:0465a15": "械等。無罪者。橫彼檢繫等。一稱名皆脫苦也。若三",
    "X31n0608_007:0465a16": "千大千國土滿中冤賊下。冤謂冤家。賊謂盜賊。滿",
    "X31n0608_007:0465a17": "中言無處避也。商主謂能引導眾商者。故曰一曰",
    "X31n0608_007:0465a18": "將。寶與命連。故曰重。路多冤賊。故曰險。其中下。眾",
    "X31n0608_007:0465a19": "商中一人。勸稱聖名也。眾商下。眾商人遵教。同脫",
    "X31n0608_007:0465a20": "苦也。上風難。一稱眾脫。此眾稱同脫。楞嚴經云。八",
    "X31n0608_007:0465a21": "者。滅音圓聞。&#x5FA7;生慈力云云。滅音。謂寂滅其音塵。",
    "X31n0608_007:0465a22": "非斷滅也。圓聞。謂音聲一塵。既得寂滅。則色香等",
    "X31n0608_007:0465a23": "六塵。俱得如聞而圓。故能&#x5FA7;生慈力也。准彼。是由",
    "X31n0608_007:0465a24": "菩薩慈&#x5FA7;故。令眾商冤賊圓脫也。無盡意下。以通",
    "X31n0608_007:0465b01": "真實得名為答。以王刑鬼害禁械冤賊。皆世間所",
    "X31n0608_007:0465b02": "通有。而菩薩通能度脫故。讚其威力高大。巍巍高",
    "X31n0608_007:0465b03": "大貌。語云。巍巍乎。唯天為大。",
    "X31n0608_007:0465b04": "[0465b04] 若有眾生多於淫欲(至)無量無邊福德之利。",
    "X31n0608_007:0465b05": "[0465b05] 若有眾生。晉譯作若有學人。其譯是也。以出家者。",
    "X31n0608_007:0465b06": "研真斷惑。謂之學人。其人始厭欲多。若夫在家。方",
    "X31n0608_007:0465b07": "恨淫少。豈厭多乎。楞嚴經云。九者。熏聞離塵。色所",
    "X31n0608_007:0465b08": "不劫(云云。謂以戒香熏其聞根。雖見好色。不被色劫)。准彼。則是菩薩自能",
    "X31n0608_007:0465b09": "離淫故。令念敬者得離其色欲也。若多瞋恚下。楞",
    "X31n0608_007:0465b10": "嚴經云。十者。純音無塵(根圓故純。音境空故無塵)。根境圓融(由無",
    "X31n0608_007:0465b11": "塵故根圓。由純音故境融)。無對所對(云云。由根圓故無能對。境融故無所對也)。蓋瞋",
    "X31n0608_007:0465b12": "恚起於能所抗對。菩薩自既能所無對故。令念敬",
    "X31n0608_007:0465b13": "者便離瞋恚也。若多愚癡下。楞嚴經云。十一者。銷",
    "X31n0608_007:0465b14": "塵旋明(旋倒聞機故銷塵。返聞自性故旋明)。法界身心。猶如琉璃。朗",
    "X31n0608_007:0465b15": "徹無礙(云云。謂由銷塵旋明故。十法界身心。皆現在菩薩所證法身中。如琉璃寶。內外明徹。",
    "X31n0608_007:0465b16": "而無礙也)。良由愚癡。起於根塵固結之曖昧。菩薩自既",
    "X31n0608_007:0465b17": "朗徹無礙故。令念敬者便離愚癡性障也。以上謂",
    "X31n0608_007:0465b18": "之三毒。名相具載唯識論。乃根本惑之三。無盡意",
    "X31n0608_007:0465b19": "下。以常真實功德得名而答故。四以常言。若有女",
    "X31n0608_007:0465b20": "人下。凡女身以夫貴而貴。然色難常好。夫愛莫恒。",
    "X31n0608_007:0465b21": "唯生有男。乃可永賴。故女人必欲求男也。若生男",
    "X31n0608_007:0465b22": "無福。家不足興。無德。名不足盛。無智。則身不足貴。",
    "X31n0608_007:0465b23": "無慧。則道不能行。故求菩薩。即生福德智慧之男",
    "X31n0608_007:0465b24": "也。楞嚴經云。十二者。融形復聞(融謂六根融通。無開見觸臭之形礙。",
    "X31n0608_007:0465c01": "復謂眼根等。皆如耳根。復還元覺也)。不動道場(由復聞也)。涉入世間(由融形也)。",
    "X31n0608_007:0465c02": "不壞世界(由不動道場之所致)。能&#x5FA7;十方。供養微塵諸佛如",
    "X31n0608_007:0465c03": "來(由涉入世間之所致)。各各佛邊。為法王子云云(十方微塵數諸佛。於",
    "X31n0608_007:0465c04": "為菩薩者。有父道焉。菩薩各與供養。具子道焉)。菩薩於佛。既具子道。故令",
    "X31n0608_007:0465c05": "求者便生男子也。設欲求女下。世俗雖皆好女色。",
    "X31n0608_007:0465c06": "然求生女者或少。故以設言。女不端正。色雖美。而",
    "X31n0608_007:0465c07": "內政莫立。不有相貌。心雖端。而外見罔貴。不宿植",
    "X31n0608_007:0465c08": "德本。則不知敬重三寶。多會作孽。令公始等眾。不",
    "X31n0608_007:0465c09": "生愛敬。故須求菩薩。便生端正有相福德可愛敬",
    "X31n0608_007:0465c10": "之女子也。楞嚴經云。十三者。六根圓通(謂一根能作諸根事",
    "X31n0608_007:0465c11": "業也)。明照無二(雖六根互用。直一體性也)。含十方界(由六根圓通故)。立大",
    "X31n0608_007:0465c12": "圓鏡(由明照無二得名故以立云也)。空如來藏(由含十方界得名。准勝鬘經。如來藏",
    "X31n0608_007:0465c13": "有二。一者空。二者不空。今云空者。惟空能含故)。承順十方微塵如來秘密",
    "X31n0608_007:0465c14": "法門。受領無失。云云(夫如來藏不空。不唯不能承順及受領。即勉強承受。亦不",
    "X31n0608_007:0465c15": "能無失也)易云。至哉坤元。乃順承天。今菩薩以圓通妙",
    "X31n0608_007:0465c16": "體。既能明照。又能承受。有坤道焉。坤厚載物。故令",
    "X31n0608_007:0465c17": "求者。便生含弘光大端正有相之女也。淫恚癡三",
    "X31n0608_007:0465c18": "毒。眾生所常有之正性。多則為害也深。男女二求。",
    "X31n0608_007:0465c19": "眾生所常有之正情。少則為嗣也絕。故或惡其多。",
    "X31n0608_007:0465c20": "或慮其絕。一念敬聖名。供禮聖像。皆響應者。常真",
    "X31n0608_007:0465c21": "實功德之力。所加庇也。故曰無盡意觀音菩薩有",
    "X31n0608_007:0465c22": "如是力等。唐&#x8657;也。捐棄也。福不&#x8657;棄。則常真實見",
    "X31n0608_007:0465c23": "矣。是故眾生下。結起下文。無盡意若有人受持下。",
    "X31n0608_007:0465c24": "所持菩薩之名多也。復盡形下。時及供養尤多也。",
    "X31n0608_007:0466a01": "於汝意下。使知持者得福之多。以校勝也。佛言若",
    "X31n0608_007:0466a02": "復下。別有一人。但持觀音一名數。不敵於前也。乃",
    "X31n0608_007:0466a03": "至下。時及供養尤不敵於前也。是二人下。謂以持",
    "X31n0608_007:0466a04": "一名。與持多名者相校。獲福雅相等也。於百千下。",
    "X31n0608_007:0466a05": "謂不唯相等。且勝也。晉譯云。計此二福。億百千劫。",
    "X31n0608_007:0466a06": "不可盡極。終不相此。是也。楞嚴經云。十四者。由我",
    "X31n0608_007:0466a07": "所得圓通本根。發妙耳門。然後身心微妙含容。周",
    "X31n0608_007:0466a08": "&#x5FA7;法界。能令眾生持我名號。與彼共持六十二恒",
    "X31n0608_007:0466a09": "河沙諸法王子。二人福德。正等無異。准彼。觀音由",
    "X31n0608_007:0466a10": "得耳根常真實功德。所以勝也。必以六十二恒河",
    "X31n0608_007:0466a11": "沙數菩薩。為校量者。擴六根而言也。以上下四無",
    "X31n0608_007:0466a12": "畏。屬楞嚴同一悲仰。人名品止此。下三十二應。屬",
    "X31n0608_007:0466a13": "楞嚴同一慈力。乃以法名品。但彼先者。此經後之。",
    "X31n0608_007:0466a14": "[0466a14] 無盡意菩薩白佛言(至)皆號之為施無畏者。",
    "X31n0608_007:0466a15": "[0466a15] 無盡意下。承上節問。謂一盡形盡供持多名。一但",
    "X31n0608_007:0466a16": "一時供持一名。而兩人福等且勝者。則觀世音菩",
    "X31n0608_007:0466a17": "薩。得何勝法。遊此忍界。遊問身業。說問語業。意業",
    "X31n0608_007:0466a18": "在其中矣。方便下。謂據法身實智。無乎不&#x5FA7;。似不",
    "X31n0608_007:0466a19": "用問。但三業應機。屬於方便權智。則方便權力事",
    "X31n0608_007:0466a20": "相。果云何也。佛告下。約圓真實成方便而答。以十",
    "X31n0608_007:0466a21": "九說法隨地而在。一時圓應故。若有下。答身業之",
    "X31n0608_007:0466a22": "方便。即現下。答語業之方便。意業答在應以即現",
    "X31n0608_007:0466a23": "中矣(國土眾生。約三千大千依正報。總言機也。應當也。謂大千土中。有一圓教頓機眾生。欲〔又〕",
    "X31n0608_007:0466a24": "涉階漸。直下成佛者。此人應當以佛身得度者。觀音即時現其佛身。為說圓滿果法也。楞嚴經云。若諸菩",
    "X31n0608_007:0466b01": "薩。入三摩地。進修無漏勝解現圓故)。應以辟支下。梵語辟支迦羅。孤",
    "X31n0608_007:0466b02": "山云。此翻緣覺。觀十二緣(謂無明緣行等)。而悟道故。亦翻",
    "X31n0608_007:0466b03": "獨覺。出無佛世。無師自悟故(楞嚴經云。若諸有學寂靜妙明。勝妙現圓",
    "X31n0608_007:0466b04": "等。准彼則觀音現緣獨身說法。乃寂靜妙明等法也)。應以聲聞下。准名義集。",
    "X31n0608_007:0466b05": "有四種聲聞。一決定聲聞。定入無餘故。無餘應作",
    "X31n0608_007:0466b06": "有餘。二增上慢聲聞。未證謂證故。三退菩提聲聞。",
    "X31n0608_007:0466b07": "退大取小故。四應化聲聞。內秘外現故。經云。以佛",
    "X31n0608_007:0466b08": "道聲。令一切聞(楞嚴經云。若諸有學。得四諦空。修道入滅等。准彼則觀音現聲聞身",
    "X31n0608_007:0466b09": "說法。乃四諦之法也)。以上答即法身應機而現四聖身之方",
    "X31n0608_007:0466b10": "便。楞嚴及本經。於四身中。俱不云現菩薩身者。以",
    "X31n0608_007:0466b11": "觀音即菩薩故。既能現佛身。則現菩薩易矣。應以",
    "X31n0608_007:0466b12": "梵王下。即法身應機現六凡身也。梵王為色界主。",
    "X31n0608_007:0466b13": "或云離欲。或云淨行。序品云。娑婆世界主梵天王。",
    "X31n0608_007:0466b14": "尸棄大梵(此云火。或又名頂髻)。光明大梵等(楞嚴經云。若諸眾生。欲心明悟。",
    "X31n0608_007:0466b15": "不犯欲塵等。准彼現身說法。是說不犯欲塵之法也)。應以帝釋下。帝釋云能",
    "X31n0608_007:0466b16": "作。謂能作三十三天之主故(楞嚴經云。若諸眾生欲為天主。統領諸天",
    "X31n0608_007:0466b17": "等。准彼現身。是說統天五戒十善等法也)。應以自在下。梵語婆舍跋提。",
    "X31n0608_007:0466b18": "秦言自在。謂假他化樂。而取自在故。別行疏云。是",
    "X31n0608_007:0466b19": "欲界頂魔王天也(楞嚴經云。若諸眾生。欲身自在等。准彼是說遊行十方之法也)。",
    "X31n0608_007:0466b20": "應以大自在下。梵語摩醯首羅。此云大自在。八臂",
    "X31n0608_007:0466b21": "三目。騎白牛。疏云。樓炭稱阿迦尼吒。華嚴名色究",
    "X31n0608_007:0466b22": "竟。是色界頂天。釋論云。過淨居天。有十住菩薩(十住",
    "X31n0608_007:0466b23": "即十地也)。號大自在。為大千界主。灌頂云。字威靈帝(楞嚴",
    "X31n0608_007:0466b24": "經云。若諸眾生。欲身自在。飛行&#x8657;空等。准彼是說飛行&#x8657;空之法也)。應以天大下。訓",
    "X31n0608_007:0466c01": "見妙音品(楞嚴經云。若諸眾生。愛統鬼神。救護國土等。准彼是說統鬼神救國土之法也)。",
    "X31n0608_007:0466c02": "應以毗沙門下(楞嚴經云。若諸眾生。愛統世界。保護眾生等。准彼是現說統世救生",
    "X31n0608_007:0466c03": "法也。然楞嚴云。現四天王。及現四天太子。驅使鬼神身。此唯說現毗沙門該之)。以上敘現",
    "X31n0608_007:0466c04": "六凡中天上君臣。應以小王下。敘現人間王臣等",
    "X31n0608_007:0466c05": "身也。小王對四輪王言(楞嚴經云。若諸眾生。樂為人王等。溫陵曰。自金輪至",
    "X31n0608_007:0466c06": "粟散。皆人王也〔那〕國小王。散于天下。如粟之多故)。應以長者下。具德位之",
    "X31n0608_007:0466c07": "人也(准楞嚴說。主族姓。世間推讓之法也)。應以居士下。修德位之人",
    "X31n0608_007:0466c08": "也(准楞嚴說。名言清淨。自居法也)。應以宰官下。當路之顯達也(准楞",
    "X31n0608_007:0466c09": "嚴說。愛治國家。剖斷〔那〕邑治也)。應以婆羅下。同此方儒生。及處士",
    "X31n0608_007:0466c10": "也(准楞嚴說。術數攝位。自居法也。溫陵曰。長者具十德。謂姓貴位高。大富威猛。智深年耆。行淨禮備。上",
    "X31n0608_007:0466c11": "嘆下歸。為族姓主。隱居求志。行義達道。名居士。三台輔相。州牧縣長。悉號宰官。婆羅門此云淨行。四姓之",
    "X31n0608_007:0466c12": "一。數術。即和合占相。推步盈&#x8657;。五明術也)。應以比丘下。楞嚴為四。准彼。",
    "X31n0608_007:0466c13": "是說出家持二百五十戒。及在家五戒之法也。應",
    "X31n0608_007:0466c14": "以長者等婦女下。與楞嚴少異。彼一現女主(君也)。二",
    "X31n0608_007:0466c15": "現國夫人(次婦女身)。三現命婦(臣也。謂以夫職。而受語命者也)。四現大",
    "X31n0608_007:0466c16": "家(為女主。夫人命婦之師者也。孤山曰。女主。即天子后。國夫人。如論語邦君之妻。曰君夫人。命婦。謂妻",
    "X31n0608_007:0466c17": "因夫榮。大家。如後漢扶風曹世叔妻。同郡班彪之女名昭。字慧姬。和帝召〔人官〕。令皇后貴人師事焉。號曰",
    "X31n0608_007:0466c18": "大家。是也。此中長者宰官婦女。合彼命婦。不云現女主國夫人身者。以妙音品。于王後宮。變為女身。而說",
    "X31n0608_007:0466c19": "是經。已敘之矣。既能現顯達婦女。其居士婆羅門。通隱顯之婦女。能現可知矣。然則說法是說內政立身。",
    "X31n0608_007:0466c20": "以修國家之法也)。應以童男童女下(准楞嚴。不壞男根。名為童男。處女不求侵",
    "X31n0608_007:0466c21": "暴。名為童女。諺云不破身者。是也。彼開為二。此合為一。說法可知)。應以天龍下。此",
    "X31n0608_007:0466c22": "現八部身隨類說八部法也。楞嚴開敘為九科。說",
    "X31n0608_007:0466c23": "法。是說樂脫出其倫之法也(長水曰。有形如休咎精明。無形如空散銷",
    "X31n0608_007:0466c24": "沈。有想如鬼神精靈。無想如精神化為土木金石等。皆非人也。餘詳於他處)。應以執金",
    "X31n0608_007:0467a01": "剛下。楞嚴少此一科。名義云。梵語跋闍羅。此云金",
    "X31n0608_007:0467a02": "剛。執者。梵語波膩。此云手。手有執義。無盡意是觀",
    "X31n0608_007:0467a03": "世音下。結答其方便之力。楞嚴經云。是名妙淨三",
    "X31n0608_007:0467a04": "十二應入國土身。皆以三昧聞熏聞修無作妙力。",
    "X31n0608_007:0467a05": "自在成就。准彼。無作自在妙淨之言。則此中十九",
    "X31n0608_007:0467a06": "說法。皆在機感上。於菩薩法身。如鏡應像。月現水",
    "X31n0608_007:0467a07": "也。是故汝等下。勸興供養。以啟下節。是觀世音下。",
    "X31n0608_007:0467a08": "楞嚴云。十方微塵國土。皆名我為施無畏者。准彼。",
    "X31n0608_007:0467a09": "則十九應身。攝盡四不思議。以彼施無畏之名。在",
    "X31n0608_007:0467a10": "四不思議之文中故。凡吾人怖畏。皆生意地。故勸",
    "X31n0608_007:0467a11": "無盡意菩薩。興供養。以除怖畏。得自在。有以也夫。",
    "X31n0608_007:0467a12": "[0467a12] 無盡意菩薩白佛言(至)自在神力遊於娑婆世界。",
    "X31n0608_007:0467a13": "[0467a13] 無盡意下。當機聞觀音能施無畏。即解所服瓔珞。",
    "X31n0608_007:0467a14": "興供養者。明欲無怖畏。先須無罣礙也。以瓔珞雖",
    "X31n0608_007:0467a15": "眾寶所成。價直十萬金。然掛于項。而礙於胸臆故。",
    "X31n0608_007:0467a16": "而以下。瓔珞本常之有財施。云法施者。意明常有",
    "X31n0608_007:0467a17": "即真實也。時觀音不受者。謂瓔珞固常真實。但一",
    "X31n0608_007:0467a18": "入意分別。則為不常不真實也。況供養出乎佛命。",
    "X31n0608_007:0467a19": "意興由乎耳聞。既無誠求愍內之辭。又不迴施上",
    "X31n0608_007:0467a20": "下。是乃財施非法施。故不肯受。有以也。無盡意復",
    "X31n0608_007:0467a21": "白下。既去愍我等故。我無盡意自我。等謂等於眾",
    "X31n0608_007:0467a22": "部。則意有迴向。言有誠求。於禮為通。於福為圓。瓔",
    "X31n0608_007:0467a23": "珞常有之物。可成圓通常三種真實功德矣。故佛",
    "X31n0608_007:0467a24": "代當機而申勸。表果能成因。財施始成法施也。故",
    "X31n0608_007:0467b01": "云爾時佛告等。即時觀世音下。遵佛命愍四眾八",
    "X31n0608_007:0467b02": "部者。表受法施。下合十方六道眾生同一悲仰也。",
    "X31n0608_007:0467b03": "分瓔珞作二分。供佛及寶塔者。表上合十方三世",
    "X31n0608_007:0467b04": "同一慈力也。不曰愍無盡意者。明當機與己皆同",
    "X31n0608_007:0467b05": "等菩薩。修法垂範。耳根意根圓通功德相類。不用",
    "X31n0608_007:0467b06": "愍也。畢竟得佛命而受瓔珞者。明因常在果。法施",
    "X31n0608_007:0467b07": "不外財施。即已愍無盡意不用言也。二大士持妙",
    "X31n0608_007:0467b08": "法蓮華經。為普門自在之神力如此。故總結云。無",
    "X31n0608_007:0467b09": "盡意觀世音菩薩有如是等。會楞嚴。缺四不思議",
    "X31n0608_007:0467b10": "然具於四番結答文中。初云威神之力巍巍如是。",
    "X31n0608_007:0467b11": "次云有如是等大威神力多所饒益。三云是故娑",
    "X31n0608_007:0467b12": "婆世界皆名施無畏者。四云有如是自在神力。所",
    "X31n0608_007:0467b13": "以然者。以八萬四千爍迦羅首。八萬四千清淨寶",
    "X31n0608_007:0467b14": "目。八萬四千母陀羅臂。慈威定慧之妙容。現一一",
    "X31n0608_007:0467b15": "形。誦一一&#x546A;。皆自在大威神力攝盡故。",
    "X31n0608_007:0467b16": "[0467b16] 爾時無盡意菩薩以偈問曰。",
    "X31n0608_007:0467b17": "[0467b17] 世尊妙相具我今重問彼(至)能滅諸有苦。",
    "X31n0608_007:0467b18": "[0467b18] 爾時下。晉譯元無偈文。本譯有者。梵本增損。譯人",
    "X31n0608_007:0467b19": "傳持不同故。世尊下。當機既蒙觀音愍受瓔珞。感",
    "X31n0608_007:0467b20": "其聖德神力。將申問其十四無畏功德。以人名品",
    "X31n0608_007:0467b21": "之義。故先讚佛具相好。以引啟也。具足下。為經家",
    "X31n0608_007:0467b22": "敘置。汝聽下。總頌下合六道之願。深謂聖行能應",
    "X31n0608_007:0467b23": "諸方。雖是神道。亦由深大之願所使。然深大之願。",
    "X31n0608_007:0467b24": "即經多劫。亦難心思口議。侍多下。總頌上合諸佛",
    "X31n0608_007:0467c01": "之願。淨謂多劫願大。難思議者。由菩薩侍佛多。曾",
    "X31n0608_007:0467c02": "無染著也。我為下。謂佛於觀音深淨難思議願中。",
    "X31n0608_007:0467c03": "許說少分。俾聞聖名。見聖身。念聖號者。皆不空過",
    "X31n0608_007:0467c04": "歲月。而獲消滅三有中諸苦惱也。應知偈文是補",
    "X31n0608_007:0467c05": "長文所未盡。文句藻麗莊重。",
    "X31n0608_007:0467c06": "[0467c06] 假使興害意推落大火坑(至)以漸悉令滅。",
    "X31n0608_007:0467c07": "[0467c07] 假使下。申頌略說。火坑瞋所變起。人以瞋害。聖以",
    "X31n0608_007:0467c08": "慈忍。故念聖力。火坑化而為池也。或漂下。巨海貪",
    "X31n0608_007:0467c09": "所成就。貪財似龍。貪淫似魚。貪殺似鬼。一念聖力",
    "X31n0608_007:0467c10": "五欲頓息。則貪波不能沒也。或在下。自高大之我",
    "X31n0608_007:0467c11": "慢。踰千須彌。我慢人人尤慢。我是我為人所推墮",
    "X31n0608_007:0467c12": "也。菩薩謙光照物故念得力。如杲日之住於&#x8657;空",
    "X31n0608_007:0467c13": "也。或被下。癡惡逐人。如墮金剛山。無有不損傷全",
    "X31n0608_007:0467c14": "軀者。菩薩聞思修三慧。除絕癡惡。故令念者得力。",
    "X31n0608_007:0467c15": "雖或墮落。不能損一毛也。或值冤賊等者。冤賊纏",
    "X31n0608_007:0467c16": "於疑暗。是各執刀加害也。菩薩視冤同親。毫無疑",
    "X31n0608_007:0467c17": "害。故念得力。咸起慈心也。或遭王難等者。王難生",
    "X31n0608_007:0467c18": "於身見。有此身生。必有彼身死。是為臨刑欲壽終",
    "X31n0608_007:0467c19": "也。菩薩身見既空。故念得力。彼身見之刀。即段段",
    "X31n0608_007:0467c20": "壞也。或囚禁等者。譬邊見為桎梏也。生此有無斷",
    "X31n0608_007:0467c21": "常等邊見。為財產所囚禁。妻子所枷鎖。六親伎倆",
    "X31n0608_007:0467c22": "所杻械也。菩薩邊見頓空。故令念者。得釋脫也。咒",
    "X31n0608_007:0467c23": "詛毒藥。邪見所發也。害人而反自害。聖無邪見。故",
    "X31n0608_007:0467c24": "令念者得力。不遭其毒橫也。或遇惡羅剎等者。諸",
    "X31n0608_007:0468a01": "見取所興也。菩薩無見取故令念者得力。不取諸",
    "X31n0608_007:0468a02": "無想外道天為涅槃。故無想斷見諸龍鬼。不敢害",
    "X31n0608_007:0468a03": "也。若惡獸等者。譬戒禁取為惡獸。具利牙爪可怖",
    "X31n0608_007:0468a04": "也。菩薩無戒禁之取著。故令念者得力。而持牛狗",
    "X31n0608_007:0468a05": "等之惡獸。疾走無邊方也。蚖蛇等者。具忿恨惱覆",
    "X31n0608_007:0468a06": "慳之氣毒。如&#x70DF;火之燒然。觸&#x609E;即痛殺也。菩薩無",
    "X31n0608_007:0468a07": "忿恨等毒。故令念者得力。諸惡蟲自迴避也。雲雷",
    "X31n0608_007:0468a08": "等者。雲況諂也。諂媚如雲之覆日也。雷況憍也。憍",
    "X31n0608_007:0468a09": "&#x6160;如雷之震驚也。掣電況嫉&#x59AC;也。嫉&#x59AC;人之所長。",
    "X31n0608_007:0468a10": "求索人之所短。如掣電之快駛。毫不容隱蔽也。降",
    "X31n0608_007:0468a11": "雹況害也。好害人之善。如雹之摧害物也。澍大雨",
    "X31n0608_007:0468a12": "譬誑譖也。狂大言讚毀於人。如澍雨之傾覆物而",
    "X31n0608_007:0468a13": "浸潤也。菩薩無諂憍等雲電。故念者。得力。凡遇嫉",
    "X31n0608_007:0468a14": "害。應時得消散也。眾生被困下。謂六道眾生。被上",
    "X31n0608_007:0468a15": "大小中隨眠煩惱所困厄為因。為惑為業。受其無",
    "X31n0608_007:0468a16": "量苦果苦報。逼迫身心。不獲自在。菩薩以妙妙聞",
    "X31n0608_007:0468a17": "心智力。而能救護者。以具足神通力。廣修實智與",
    "X31n0608_007:0468a18": "方便權智故。於十方國土。無剎不圓現其法身也。",
    "X31n0608_007:0468a19": "由是種種惡趣如地獄道鬼道畜生道三途中之",
    "X31n0608_007:0468a20": "生苦老苦病苦死苦。凡有念聖名者。無不以漸次",
    "X31n0608_007:0468a21": "消滅。得涅槃樂也。此所以為聞名及現身。心念不",
    "X31n0608_007:0468a22": "空過。為汝略說者也。",
    "X31n0608_007:0468a23": "[0468a23] 真觀清淨觀廣大智慧觀(至)是故應頂禮。",
    "X31n0608_007:0468a24": "[0468a24] 此頌三十二應以法明品一節。釋總頌上合十方",
    "X31n0608_007:0468b01": "之願淨義。菩薩所以能上合十方三世諸佛本妙",
    "X31n0608_007:0468b02": "覺心者。具此真觀等五觀妙音等五音之觀音法",
    "X31n0608_007:0468b03": "也。真觀下。從俗入真之空觀。合佛法身直一空觀",
    "X31n0608_007:0468b04": "曰真曰清淨。明法身之真淨也。廣大下。從真涉俗",
    "X31n0608_007:0468b05": "之假觀。合佛般若俗諦不出色等三科七大。然而",
    "X31n0608_007:0468b06": "色大般若大。故曰廣大智慧也。悲觀下。真俗不二",
    "X31n0608_007:0468b07": "之中觀。合佛解脫。以至中觀。始能慈能與眾生樂",
    "X31n0608_007:0468b08": "悲能拔眾生苦。得至涅槃解脫。故合佛法身。成圓",
    "X31n0608_007:0468b09": "真實。合佛般若。成通真實。合佛解脫。成常真實。元",
    "X31n0608_007:0468b10": "止三觀。衍成五觀名也。常願下。謂菩薩既合佛三",
    "X31n0608_007:0468b11": "德。成三真實。九法界眾生。所以常願瞻仰。不敢頃",
    "X31n0608_007:0468b12": "久怠離也。以上但明合三德之體也。無垢下。合法",
    "X31n0608_007:0468b13": "身之相。法身清淨。故曰無垢。無垢故光生。故曰清",
    "X31n0608_007:0468b14": "淨光。慧日下。合般若之相。般若證理曰智。照物曰",
    "X31n0608_007:0468b15": "慧。慧相如空中之日。能破諸闇也。能伏下。合解脫",
    "X31n0608_007:0468b16": "之相也。以解脫之為解脫者。不過解脫三災中之",
    "X31n0608_007:0468b17": "風火相故。普明下。謂菩薩由合佛三德之相。故能",
    "X31n0608_007:0468b18": "以普光明門。照九法界眾生。成自在之業。得自在",
    "X31n0608_007:0468b19": "之名也。悲體下。合佛三德之用。謂菩薩法身。雖以",
    "X31n0608_007:0468b20": "慈悲為體。非混濫不律。故從體起用。其戒律。如雷",
    "X31n0608_007:0468b21": "之震驚蠢動。得生。其慈意。如雲之妙大普含滋潤",
    "X31n0608_007:0468b22": "也。此合法身用也。澍甘露下。合般若之用。梵語甘",
    "X31n0608_007:0468b23": "露。此云不死藥。般若為相。故喻以日月能照燭。般",
    "X31n0608_007:0468b24": "若為用。喻以甘露法雨。雨能滋潤。世間雲雨。滅除",
    "X31n0608_007:0468c01": "[火*莫]魃之燄。出世甘露法雨。滅除煩惱。十四無畏中。",
    "X31n0608_007:0468c02": "若雷若雨。皆喻隨眠業苦。此中雷雨。仍喻法身般",
    "X31n0608_007:0468c03": "若。同事異譬。故云慈云妙。諍訟下。合解脫之用。諍",
    "X31n0608_007:0468c04": "訟小者。經於官處。諍訟大者。經於軍陣。皆多怖畏",
    "X31n0608_007:0468c05": "一念聖名。得其力庇。無論訟陣。眾怨悉退且散。豈",
    "X31n0608_007:0468c06": "非解脫之用乎。此一行似是十四無畏中文。而譯",
    "X31n0608_007:0468c07": "置此者。實為顯解脫用也。問解脫之用實大。而以",
    "X31n0608_007:0468c08": "訟陣言。何也。答地獄等冤對。亦名諍訟。忉利天與",
    "X31n0608_007:0468c09": "修羅共戰。亦名軍陣。以言似小。而義則該廣也。以",
    "X31n0608_007:0468c10": "上皆有德之實。發揮觀字義竟。妙音下。有實之名。",
    "X31n0608_007:0468c11": "發揮音字義。此句以法身圓真實得名。問觀音品",
    "X31n0608_007:0468c12": "何為帶妙音頌。答一則妙音品無偈。一則妙音觀",
    "X31n0608_007:0468c13": "音。名異音同。故於此品。兼頌妙音。俾見二大士俱",
    "X31n0608_007:0468c14": "是法身菩薩。以法身無乎不在。不礙圓應。不染於",
    "X31n0608_007:0468c15": "塵。故曰妙音。觀世救苦自在成就。曰觀世音。梵音",
    "X31n0608_007:0468c16": "下。以般若通真實得名。清淨曰梵音。應不失時。曰",
    "X31n0608_007:0468c17": "海潮音也。勝彼下。以解脫常真實得名。謂妙謂觀",
    "X31n0608_007:0468c18": "謂梵謂潮。皆世間之音聲也。或約實道。或取譬言。",
    "X31n0608_007:0468c19": "皆使眾生。知一切處一切時一切物。俱是法身三",
    "X31n0608_007:0468c20": "德境界。難以相取音得。故曰勝彼世間音也。是故",
    "X31n0608_007:0468c21": "下。謂菩薩既名實稱德。故九法界眾生。常應心念。",
    "X31n0608_007:0468c22": "而勿生疑慮也。觀世音下。申明。謂所以教眾生勿",
    "X31n0608_007:0468c23": "生疑者。以菩薩雖曰超越世出世間。名清淨聖性。",
    "X31n0608_007:0468c24": "然悲深願重。偏於一切眾生苦惱死厄。能作依憑",
    "X31n0608_007:0469a01": "怙恃。令念敬者。得出苦獲樂也。具一下。謂菩薩約",
    "X31n0608_007:0469a02": "如來藏之法身。則具一切功德。所以用慈眼視一",
    "X31n0608_007:0469a03": "切眾生也。約報身。則所修之福聚。如海之無涯量。",
    "X31n0608_007:0469a04": "是故一切眾生。應當頂禮也。應知於苦惱下。結十",
    "X31n0608_007:0469a05": "四無畏下合之文。具一切下。結三十二應上合之",
    "X31n0608_007:0469a06": "文。并結頌中弘誓深如海等文也。",
    "X31n0608_007:0469a07": "[0469a07] 爾時持地菩薩即從座起(至)三藐三菩提心。",
    "X31n0608_007:0469a08": "[0469a08] 爾時下。品首以無盡意當機。明耳普圓通持經。其",
    "X31n0608_007:0469a09": "意無盡也。品末以持地為結證。明圓通無盡之意。",
    "X31n0608_007:0469a10": "不離一切眾生常住之心地也。故曰若有眾生等。",
    "X31n0608_007:0469a11": "楞嚴經持地。自陳圓通云。我於法性。悟無生忍。戒",
    "X31n0608_007:0469a12": "阿羅漢。迴心今入菩薩位中。聞諸如來宣妙蓮華",
    "X31n0608_007:0469a13": "佛知見地。我先證盟。此經授阿羅漢成佛顯記。故",
    "X31n0608_007:0469a14": "說訖普門品。而持地以阿羅漢為菩薩者作證。良",
    "X31n0608_007:0469a15": "非無故也。佛說下。經家敘置。印證持地功德不少",
    "X31n0608_007:0469a16": "之文。阿耨多羅云無上。即無等(宗門云不是目前法)。三藐三",
    "X31n0608_007:0469a17": "菩提云正等覺。即等(宗門云。亦不離目前)。初諸聲聞人。聞發",
    "X31n0608_007:0469a18": "菩提心。皆云非我傭力得物之處。以發心者。必欲",
    "X31n0608_007:0469a19": "度脫十二類生故。故四大弟子說喻。我本無罪(喻己",
    "X31n0608_007:0469a20": "無見思惑罪矣)。而被囚執(喻無惑。而復入三界。為四生囚執也)。此必定死。轉",
    "X31n0608_007:0469a21": "更惶怖(喻復入三界。不得滅盡定無生之生。反受分段生之死也)。今聞菩薩耳",
    "X31n0608_007:0469a22": "門圓照三昧緣心自在之業。皆知發菩提心者。如",
    "X31n0608_007:0469a23": "月隨水現。鏡逐像明。終日度生。皆神通示現。毫無",
    "X31n0608_007:0469a24": "留滯。故先云自在之業普門示現神通之力。末云",
    "X31n0608_007:0469b01": "皆發無等等阿耨菩提之心。是知六品流通。為教",
    "X31n0608_007:0469b02": "聲聞。學菩薩法。佛子所應得者。萬二千受記阿羅",
    "X31n0608_007:0469b03": "漢。皆已得之矣。",
    "X31n0608_007:0469b04": "[0469b04] 妙法蓮華經陀羅尼品第二十六",
    "X31n0608_007:0469b05": "[0469b05] 陀羅尼。晉譯云總持。大論云。能持集種種善法。令",
    "X31n0608_007:0469b06": "不失故。此前三品。明顯持此經。至普門自在。為因",
    "X31n0608_007:0469b07": "該果海。此後三品。明顯密持此經。顯謂妙莊嚴王。",
    "X31n0608_007:0469b08": "密謂本品及普賢勸發。為果徹因源也。因果皆一",
    "X31n0608_007:0469b09": "真心。為總持故。",
    "X31n0608_007:0469b10": "[0469b10] 爾時藥王菩薩即從座起(至)如說修行功德其多。",
    "X31n0608_007:0469b11": "[0469b11] 爾時下。前既累校持經者功德。此復問者。為發心",
    "X31n0608_007:0469b12": "說&#x546A;之端也。照隨喜功德品。轉身得與陀羅尼菩",
    "X31n0608_007:0469b13": "薩。共生一處。此品藥王勇施毗沙門護國天王十",
    "X31n0608_007:0469b14": "羅剎女鬼子母。皆是能與持經者。陀羅尼之菩薩也。",
    "X31n0608_007:0469b15": "[0469b15] 爾時藥王菩薩白佛言世尊(至)即說&#x546A;曰。",
    "X31n0608_007:0469b16": "[0469b16] 安爾(一)曼爾(二)(至)阿摩若那多夜(四十六)",
    "X31n0608_007:0469b17": "[0469b17] 晉譯&#x546A;字作祝。梵語譯為華言。錄附於茲。以備會",
    "X31n0608_007:0469b18": "通云。奇異所思意念無意永久所行奉修寂然憺",
    "X31n0608_007:0469b19": "怕志默解脫濟度平等無邪安和普平滅盡無盡",
    "X31n0608_007:0469b20": "莫勝玄默憺然總持觀察光耀有所依倚恃怙於",
    "X31n0608_007:0469b21": "內究竟清淨無有坑坎亦無高下無有迴旋所周",
    "X31n0608_007:0469b22": "旋處其目清淨等無所等覺已越度而察於法令",
    "X31n0608_007:0469b23": "眾無音所說鮮明而懷止足盡除節恨宣暢音響",
    "X31n0608_007:0469b24": "曉了眾聲而了文字無有窮盡永無力勢無所思",
    "X31n0608_007:0469c01": "念。准四例五不翻。此不容錄附。第古德既翻。不嫌",
    "X31n0608_007:0469c02": "令人受持開悟佛之知見。不拘乎華梵也。",
    "X31n0608_007:0469c03": "[0469c03] 世尊是陀羅尼神&#x546A;(至)於諸眾生所饒益。",
    "X31n0608_007:0469c04": "[0469c04] 世尊下。當機初領佛答。受持此經者。得福之多。恐",
    "X31n0608_007:0469c05": "諸&#x59AC;者。面侵背毀。故以己所親近六十二億恒河",
    "X31n0608_007:0469c06": "沙等諸佛所得神&#x546A;。施與持經者。為衛護也。一則",
    "X31n0608_007:0469c07": "愍念末世持經之人。一則見己親近之佛多耳。",
    "X31n0608_007:0469c08": "[0469c08] 爾時勇施菩薩白佛言(至)即於佛前而說&#x546A;曰。",
    "X31n0608_007:0469c09": "[0469c09] 痤&#x96B7;(一)摩訶痤&#x96B7;(二)(至)涅犁墀婆底(三)",
    "X31n0608_007:0469c10": "[0469c10] 晉譯勇施曰妙勇。&#x546A;作華言云。晃耀大明燄光演",
    "X31n0608_007:0469c11": "暉順來富章悅喜欣然住此玄制永住無合無集。",
    "X31n0608_007:0469c12": "[0469c12] 世尊是陀羅尼神&#x546A;(至)則為侵毀是諸佛已。",
    "X31n0608_007:0469c13": "[0469c13] 爾時毗沙門天王護世者(至)說是陀羅尼即說&#x546A;曰。",
    "X31n0608_007:0469c14": "[0469c14] 阿黎一那黎(二)(至)那履(五)拘那履(六)",
    "X31n0608_007:0469c15": "[0469c15] 晉譯云。富有調戲。無戲無量。無富何富。",
    "X31n0608_007:0469c16": "[0469c16] 世尊以是神&#x546A;擁護法師(至)令百由旬內無諸衰患。",
    "X31n0608_007:0469c17": "[0469c17] 毗沙門云多聞。富有之名。多聞於四方。居須彌山",
    "X31n0608_007:0469c18": "半腰北水精埵。署夜叉羅剎二部。",
    "X31n0608_007:0469c19": "[0469c19] 爾時持國天王在此會中(至)即說&#x546A;曰。",
    "X31n0608_007:0469c20": "[0469c20] 阿伽禰一伽禰(二)(至)浮樓莎柅(八)頞底(九)",
    "X31n0608_007:0469c21": "[0469c21] 持國。晉譯云順怨天王。&#x546A;曰。無數有數曜黑持香",
    "X31n0608_007:0469c22": "凶祝大體於氣順述暴言至有(凶音凶)。",
    "X31n0608_007:0469c23": "[0469c23] 世尊是陀羅尼神&#x546A;(至)則為侵毀是諸佛已。",
    "X31n0608_007:0469c24": "[0469c24] 持國。梵語提頭賴吒。此云安民。以安護國民故。居",
    "X31n0608_007:0470a01": "須彌山東半腰黃金埵。署乾闥婆毗舍闍二部。先",
    "X31n0608_007:0470a02": "北後東。西南二天王。在其中也。皆說&#x546A;護持經者。",
    "X31n0608_007:0470a03": "以法師品嘗蒙授記故。",
    "X31n0608_007:0470a04": "[0470a04] 爾時有羅剎女等一名藍婆(晉譯云有結縛)二名毘藍婆(離結)",
    "X31n0608_007:0470a05": "三名曲齒(施積)四名華齒(施華)五名黑齒(施黑)六名多髮(被髮)",
    "X31n0608_007:0470a06": "七名無厭足(無著)八名持瓔珞(特華)九名&#x81EF;帝(何所)十名奪",
    "X31n0608_007:0470a07": "一切眾生精氣(取一切精)是十羅剎女與鬼子母并其子",
    "X31n0608_007:0470a08": "及眷屬俱詣佛所同聲白佛言世尊等我亦欲擁護",
    "X31n0608_007:0470a09": "讀誦受持法華經者除其衰患若有伺求法師短者",
    "X31n0608_007:0470a10": "令不得便即於佛前而說&#x546A;曰。",
    "X31n0608_007:0470a11": "[0470a11] 伊提履(一)伊提泯(二)(至)兜醯(十八)菟醯(十九)",
    "X31n0608_007:0470a12": "[0470a12] 晉譯云。於是於斯於爾於氏極甚無我無吾無身",
    "X31n0608_007:0470a13": "無所俱同已興已生已成而住而立亦住嗟歎亦",
    "X31n0608_007:0470a14": "非消頭大疾無得加害。",
    "X31n0608_007:0470a15": "[0470a15] 寧上我頭上莫惱於法師。",
    "X31n0608_007:0470a16": "[0470a16] 晉譯云。是等之類。是我眷屬。令無所犯。擁護法師。",
    "X31n0608_007:0470a17": "准彼則&#x546A;語。皆是指名。諸鬼約束不得興害持經",
    "X31n0608_007:0470a18": "者之義。",
    "X31n0608_007:0470a19": "[0470a19] 若夜叉若羅剎(至)即於佛前而說偈言。",
    "X31n0608_007:0470a20": "[0470a20] 若不順我&#x546A;惱亂法師者(至)當獲如是殃。",
    "X31n0608_007:0470a21": "[0470a21] 諸羅剎女說此偈已(至)六萬八千人得無生法忍。",
    "X31n0608_007:0470a22": "[0470a22] 爾時下。標列女鬼之名。一二以婆彰名。如今稱女",
    "X31n0608_007:0470a23": "人。為婆娘也。藍毗藍。謂面如藍靛色也。三四五以",
    "X31n0608_007:0470a24": "齒名。見食人之具凶也。六以多髮名女。美在其髮",
    "X31n0608_007:0470b01": "盛也。七以無厭足名。謂貪淫無厭也。八以持瓔珞",
    "X31n0608_007:0470b02": "名。謂嚴飾具也。九准晉譯何所。是以無所不具為",
    "X31n0608_007:0470b03": "名。故佛於十羅剎女中。獨呼&#x7690;帝。有以也。十以奪",
    "X31n0608_007:0470b04": "一切眾生精氣名。乃女鬼以淫害人。為政事也。或",
    "X31n0608_007:0470b05": "梵或華。名從形出。俾人聞名見像。知其惡不善之",
    "X31n0608_007:0470b06": "狀者也。鬼子母。為大千世界諸鬼魅之母。專取世",
    "X31n0608_007:0470b07": "間嬰兒。養其子。名愛奴者。故曰并其子等。俱詣下。",
    "X31n0608_007:0470b08": "前東北二方天王。是此輩之主。見部王發心說&#x546A;。",
    "X31n0608_007:0470b09": "護持經人。故部落亦發護持之善心也。故曰我等",
    "X31n0608_007:0470b10": "亦欲等。&#x546A;語五不翻中。為秘密不翻。四不翻中。為",
    "X31n0608_007:0470b11": "翻字不翻音。今法護譯本。音字既俱翻。引附其間。",
    "X31n0608_007:0470b12": "俾知&#x546A;語。亦不外長文所敘也。寧上等者。凡女人",
    "X31n0608_007:0470b13": "鍾愛。最在頭面。無敢略犯。今曰寧犯己頭面。莫惱",
    "X31n0608_007:0470b14": "於法師。則是愛持經者。有甚愛己頭面也。夜叉云",
    "X31n0608_007:0470b15": "暴惡。羅剎云可畏。皆食人鬼也。餓鬼。謂不得食者",
    "X31n0608_007:0470b16": "也。富單那云臭餓鬼。此鬼能主人間熱病。吉蔗云",
    "X31n0608_007:0470b17": "起屍鬼。毗陀羅云赤色鬼。名義集作韋陀羅。云妙",
    "X31n0608_007:0470b18": "善主厭禱鬼。晉譯云。蠱道符祝者。是也。犍馱云黃",
    "X31n0608_007:0470b19": "色鬼。烏摩勒伽云黑色鬼。阿跋摩羅云青臉鬼。若",
    "X31n0608_007:0470b20": "夜叉吉蔗等者。謂鬼與人。皆能為起屍鬼。以上皆",
    "X31n0608_007:0470b21": "鬼之名。及鬼之本像也。若熱下。謂鬼之害。一日至",
    "X31n0608_007:0470b22": "七日。有間之害。若常熱病無間之害。若男下。又鬼",
    "X31n0608_007:0470b23": "之變像也。乃至下。謂持經者得其&#x546A;力。不唯晝安。",
    "X31n0608_007:0470b24": "夜亦安也。即於下。向佛述犯&#x546A;不順命之鬼。得五",
    "X31n0608_007:0470c01": "逆之罪狀也。故曰若不順我等。阿梨樹云蘭香蕱。",
    "X31n0608_007:0470c02": "晉譯云。猶如華菜。剖其樹枝墮地。必剖為七段。敢",
    "X31n0608_007:0470c03": "犯法師者。頭破如之。如殺下。&#x5F11;父害母。二逆也。亦",
    "X31n0608_007:0470c04": "如下。晉譯云。如合眾麻油。火然盡無餘。謂搗麻生",
    "X31n0608_007:0470c05": "蟲。蟲肥壓油。殺命之甚。三逆也。晉譯殊未盡。斗秤",
    "X31n0608_007:0470c06": "欺誑。謂小出大入也。晉譯云。猶如稱戴峻。羅垢之",
    "X31n0608_007:0470c07": "所聚。此方率常。西域甚戒嚴故。成第四逆也。調達",
    "X31n0608_007:0470c08": "妄自羯磨。分佛五百新眾而行。是為破僧。第五逆",
    "X31n0608_007:0470c09": "也。諸羅剎下。謂不但說&#x546A;護。亦當以身護持也。觀",
    "X31n0608_007:0470c10": "此持經者。晝夜鬼神隨從。不可畏乎。佛告下。善其",
    "X31n0608_007:0470c11": "但護持經題之名。具功德。且無量也。何況下。教其",
    "X31n0608_007:0470c12": "如護持全經之文。及六種法師也。說是下。敘置得",
    "X31n0608_007:0470c13": "益。可知。",
    "X31n0608_007:0470c14": "[0470c14] 妙法蓮華經妙莊嚴王本事品第二十七",
    "X31n0608_007:0470c15": "[0470c15] 妙莊嚴王。晉譯名淨復淨王。乃華德菩薩前身。不",
    "X31n0608_007:0470c16": "曰華德菩薩本事者。以因名成果德。彰持此經者。",
    "X31n0608_007:0470c17": "因該果海也。由華德曾問妙音因地。故說其本事。",
    "X31n0608_007:0470c18": "[0470c18] 爾時佛告諸大眾(至)國名光明莊嚴劫名喜見。",
    "X31n0608_007:0470c19": "[0470c19] 爾時下。將敘華德因行。先敘本所事佛劫國見過",
    "X31n0608_007:0470c20": "去諸佛。皆說此經。現在諸菩薩。皆由過去持此經",
    "X31n0608_007:0470c21": "種善根也。多陀阿伽度。名義云。亦云怛闥阿竭。翻",
    "X31n0608_007:0470c22": "如來。法身名也。阿羅訶。翻應供。解脫名也。三藐三",
    "X31n0608_007:0470c23": "佛陀亦云三耶三菩。翻正&#x5FA7;知。般若名也。妙音因",
    "X31n0608_007:0470c24": "中事佛。名雲雷音。果上事佛。名宿王華智。此佛之",
    "X31n0608_007:0471a01": "兼兩也。",
    "X31n0608_007:0471a02": "[0471a02] 彼佛法中有王名妙莊嚴(至)於此三昧亦悉通達。",
    "X31n0608_007:0471a03": "[0471a03] 彼佛下。具大事因之人(前之王。即今之華德菩薩)。其王下。成大",
    "X31n0608_007:0471a04": "事緣之人(前之夫人二子。即今之光照莊嚴相。及藥王藥上三菩薩也。作大事因緣訓者。",
    "X31n0608_007:0471a05": "准後文善知識者。是大因緣故)。是二子下。敘所以能成大事緣者。",
    "X31n0608_007:0471a06": "以具神力及福智故。所謂下。釋福智(十波羅蜜。此中具七。前五",
    "X31n0608_007:0471a07": "度福德。後二度權實二智。慈悲喜捨為四無量心三十七品助道。謂四念處。四正勤。四如意足。五根",
    "X31n0608_007:0471a08": "五力。七覺支。八正道。皆是助成無上菩提之道)。又得下。釋成神力。以凡神",
    "X31n0608_007:0471a09": "力。皆由三昧而成(神力即下身上出水等一十八變也)。三昧七種。下",
    "X31n0608_007:0471a10": "文次第自訓於此三昧者。此指佛知見法華三昧",
    "X31n0608_007:0471a11": "也。當下指示。故曰於此。",
    "X31n0608_007:0471a12": "[0471a12] 爾時彼佛欲引導妙莊嚴王(至)說法華經宜應聽受。",
    "X31n0608_007:0471a13": "[0471a13] 爾時下。謂雲雷音佛。以宿命通。知妙莊王久困邪",
    "X31n0608_007:0471a14": "見。然正因當熟。故說正法。而度脫之也。時淨藏下",
    "X31n0608_007:0471a15": "淨藏。謂淨如來藏之三性。淨眼。謂淨如來之五眼。",
    "X31n0608_007:0471a16": "經以二淨。釋成二王子。得菩薩淨三昧之名也。不",
    "X31n0608_007:0471a17": "先白父而白母者。維摩經云。智度菩薩母。方便以",
    "X31n0608_007:0471a18": "為父。善根誠實男。今妙莊王。既以方便。為二菩薩",
    "X31n0608_007:0471a19": "父。示墮邪見。然非先智度。則邪見莫能除。淨德夫",
    "X31n0608_007:0471a20": "人。雖為二菩薩母。然非先善根誠實。則智慧不能",
    "X31n0608_007:0471a21": "興故。經上節敘六度訖。復敘方便波羅蜜。此節敘",
    "X31n0608_007:0471a22": "二王子得菩薩淨三昧。先白其母。意有在也。勸母",
    "X31n0608_007:0471a23": "往聽。照隨喜品勸人往聽。得與陀羅尼菩薩共生",
    "X31n0608_007:0471a24": "一處等功德也。",
    "X31n0608_007:0471b01": "[0471b01] 母告子言汝父信受外道(至)而生此邪見家。",
    "X31n0608_007:0471b02": "[0471b02] 母告下。西域九十六種。除佛一種為正道。餘皆名",
    "X31n0608_007:0471b03": "邪見。婆羅門云淨行。有治世出世之別。出世者。或",
    "X31n0608_007:0471b04": "修遷修佛。治世者即同此方之儒。其法無故。男女",
    "X31n0608_007:0471b05": "不得溷雜。況國母為世儀。刑不先奏准。詎敢檀便。",
    "X31n0608_007:0471b06": "故云汝父信受等。此可見末世持經者。雖有善根",
    "X31n0608_007:0471b07": "智慧。苟無方便。亦不能改邪歸正也。淨藏下。雖為",
    "X31n0608_007:0471b08": "白母嘆傷之辭。其實明二菩薩得日星宿三昧也。",
    "X31n0608_007:0471b09": "以佛喻日。外道喻星宿。今以法王佛子。必准婆羅",
    "X31n0608_007:0471b10": "門法而行。是如日光而限乎星宿。此二菩薩嘆出",
    "X31n0608_007:0471b11": "世人。為世法所拘礙之如此。",
    "X31n0608_007:0471b12": "[0471b12] 母告子言汝等當憂念汝父(至)令其父王心淨信解。",
    "X31n0608_007:0471b13": "[0471b13] 母告下。謂徒自憂念。於事無益。當憂念父。現其神",
    "X31n0608_007:0471b14": "變。使得見而心淨。有補於行也。於是下。雖敘二子",
    "X31n0608_007:0471b15": "奉慈旨。以現神變。照前文有大神力。其實明二菩",
    "X31n0608_007:0471b16": "薩得淨光淨色二種三昧也。以所現神變。總不出",
    "X31n0608_007:0471b17": "地水火風空見識。七大所變之光色故。高七多羅",
    "X31n0608_007:0471b18": "者。名義集云。舊名貝多羅。翻云岸形。如此方&#x6936;櫚",
    "X31n0608_007:0471b19": "樹。高直。極高者。八九十尺。華如黃米。有云。一多羅",
    "X31n0608_007:0471b20": "樹。高七仞。字學云。八尺曰仞。西域記云。南印土建",
    "X31n0608_007:0471b21": "那國北。有多羅樹林。三十餘里。其葉長廣光潤。諸",
    "X31n0608_007:0471b22": "國書寫莫不采用。一多羅樹。高七仞。七多羅樹。高",
    "X31n0608_007:0471b23": "四十九仞。一仞八尺。十仞八丈。四十九仞。則總計",
    "X31n0608_007:0471b24": "去地高三十九丈二尺也。現種種下。舊訓一十八",
    "X31n0608_007:0471c01": "變。今考經文。止得一十四變。以&#x8657;空中行住坐臥",
    "X31n0608_007:0471c02": "為四。身上出水下為四。或現大身下為六。共計一",
    "X31n0608_007:0471c03": "十四種故。或者就現如等之等字。等其地上行住",
    "X31n0608_007:0471c04": "坐臥。則為一十八種耶。令其下。結其果如母言也。",
    "X31n0608_007:0471c05": "[0471c05] 時父見子神力如是(至)亦欲見汝等師可共俱往。",
    "X31n0608_007:0471c06": "[0471c06] 時父下。謂方便為父者。不出智度之母之所料。則",
    "X31n0608_007:0471c07": "權符其實也。故問師弟子之為誰。二子白下。雖是",
    "X31n0608_007:0471c08": "敘答父王之辭。其實明二菩薩得淨照明三昧也。",
    "X31n0608_007:0471c09": "以佛名法名淨。照明其父王之信心故。寶積第三",
    "X31n0608_007:0471c10": "經云。菩薩成就三法。得不退轉。於阿耨多羅三藐",
    "X31n0608_007:0471c11": "三菩提。父母不信。令其信心(一也)。父母毀戒。令其住",
    "X31n0608_007:0471c12": "戒(二也)。父母慳貪。勸令住捨。讚嘆菩提(三也)。今二菩薩。",
    "X31n0608_007:0471c13": "是其人也。問品中曾未敘二子先以佛為師。今奚",
    "X31n0608_007:0471c14": "云是我等師。答經雖未敘。其義闇含。以前文云二",
    "X31n0608_007:0471c15": "子久修菩薩之道故。既云久修。焉知不為彼佛弟",
    "X31n0608_007:0471c16": "子。問二子既有如上神道。奚不即以神力度王。必",
    "X31n0608_007:0471c17": "為子耶。答二菩薩。於王有為子之緣故也。",
    "X31n0608_007:0471c18": "[0471c18] 於是二子從空中下(至)諸佛難值時亦難遇。",
    "X31n0608_007:0471c19": "[0471c19] 於是下。謂前現神力。涌在&#x8657;空。今現神力訖。而從",
    "X31n0608_007:0471c20": "空下地也。到其下。復母之命。謂父王既因神通生",
    "X31n0608_007:0471c21": "信。堪發大心。己之化父能事已訖。但求母之放己",
    "X31n0608_007:0471c22": "出家也。爾時下。述義成偈以申白。謂己不圖紹寶",
    "X31n0608_007:0471c23": "位。願母於出家作僧者。以諸佛難值。冀常隨佛學",
    "X31n0608_007:0471c24": "道。出生死難也。如優曇下。喻其佛之難值。校值優",
    "X31n0608_007:0472a01": "曇。為尤難也。脫諸下。謂縱值優曇。得遇金輪王。不",
    "X31n0608_007:0472a02": "能免二死之難。值佛則免二死之苦難也。母即下。",
    "X31n0608_007:0472a03": "智度之母。願遂善根誠實之男也。故聽許出家。於",
    "X31n0608_007:0472a04": "是二子白父下。先獨求母者。母慈愛重也。此因母",
    "X31n0608_007:0472a05": "聽許故。雙求父母踐前言。更向父母求出家也。所",
    "X31n0608_007:0472a06": "以下。申偈諸佛甚難值一句。又如下。申脫諸難亦",
    "X31n0608_007:0472a07": "難一句。阿含經云。須彌山下。有一眼之龜。大海之",
    "X31n0608_007:0472a08": "中。有一孔之木。以一眼之龜。求值一孔之木。渡彼",
    "X31n0608_007:0472a09": "岸。免沉溺。然一投有失。必待浮木繞山三千年。而",
    "X31n0608_007:0472a10": "復值木。一孔喻佛法一乘。龜一眼喻眾生偏見。以",
    "X31n0608_007:0472a11": "偏見值一乘。一投有失。萬劫難逢。此雖請父母踐",
    "X31n0608_007:0472a12": "前言。申求出家。其實明二菩薩得第六長莊嚴三",
    "X31n0608_007:0472a13": "昧也。以王及夫人二子。先世為僧。莊嚴佛法。今生",
    "X31n0608_007:0472a14": "復求出家。長莊嚴義故(此節結文。先云如優曇&#x9262;訓瑞應者。後長文云。",
    "X31n0608_007:0472a15": "如優曇&#x9262;羅。既多一羅字。應訓為青蓮。也瑞應即青蓮足證矣)。",
    "X31n0608_007:0472a16": "[0472a16] 彼時妙莊嚴王後宮(至)令心信解好樂佛法。",
    "X31n0608_007:0472a17": "[0472a17] 此節為下節。先容敘次先小後大。有四科。彼時下。",
    "X31n0608_007:0472a18": "謂王合宮無小大。皆願詣佛者。元各有所資也。一",
    "X31n0608_007:0472a19": "後宮皆堪受持妙法。二淨眼久已通達法華三昧。",
    "X31n0608_007:0472a20": "法華三昧。即於一切法。開悟佛知見之謂。三淨藏",
    "X31n0608_007:0472a21": "於多劫。通達離惡趣三昧。惡趣謂地獄等三途已",
    "X31n0608_007:0472a22": "離。人亦離。故云欲令一切等。四王夫人。得諸佛集",
    "X31n0608_007:0472a23": "三昧。集謂文集。故云能知諸佛等。後宮但任受持",
    "X31n0608_007:0472a24": "經之文言。淨眼則於經文得定。皆自覺也。淨藏又",
    "X31n0608_007:0472b01": "以定力。離一切眾生惡趣。是自覺覺他也。皆下化",
    "X31n0608_007:0472b02": "也。王夫人則於自覺覺他中。能知諸佛祕藏。是上",
    "X31n0608_007:0472b03": "合也。覺行圓滿也。故為二菩薩母。經文四層次第。",
    "X31n0608_007:0472b04": "先小而後大也。二子如是下。雖結上文。其實明二",
    "X31n0608_007:0472b05": "菩薩得第七大威德藏三昧也。以廣大威德。皆藏",
    "X31n0608_007:0472b06": "於子道中。如觀世音。應以童男得度而現身。夫人",
    "X31n0608_007:0472b07": "如妙音。於王後宮變為女身。是也。",
    "X31n0608_007:0472b08": "[0472b08] 於是妙莊嚴王(至)成就第一微妙之色。",
    "X31n0608_007:0472b09": "[0472b09] 此節敘王等受二子化導。踐見佛聞法之言。以明",
    "X31n0608_007:0472b10": "二子具足菩薩所行之道。故令父母證得檀波羅",
    "X31n0608_007:0472b11": "蜜也。於是下。君臣夫婦。父子尊卑。一時詣佛致禮",
    "X31n0608_007:0472b12": "也。爾時彼佛下。王以禮進佛。以法酬也。爾時妙莊",
    "X31n0608_007:0472b13": "嚴下。王夫婦因聞法喜。捨身莊嚴。行檀度也。於&#x8657;",
    "X31n0608_007:0472b14": "空等者。瓔珞化成四種寶臺。表王即檀度具四無",
    "X31n0608_007:0472b15": "量心。兆王他日得佛之依報也。以床為坐臥依。衣",
    "X31n0608_007:0472b16": "為行住依故。其上有佛。乃雲雷音之化身。坐於臺",
    "X31n0608_007:0472b17": "上。為後王升空之案。兆王他日得佛之正報也。爾",
    "X31n0608_007:0472b18": "時王作念下。為後贊佛相好之案。為下捨位出家",
    "X31n0608_007:0472b19": "之兆。",
    "X31n0608_007:0472b20": "[0472b20] 時雲雷音宿王華智佛(至)其國平正功德如是。",
    "X31n0608_007:0472b21": "[0472b21] 時雲雷音下。謂王因見化佛相好。有念出家。而四",
    "X31n0608_007:0472b22": "眾不知。故雲雷音佛。告眾使知。而授王成佛之顯",
    "X31n0608_007:0472b23": "記也。此明二子具足菩薩所行之道故。令父王得",
    "X31n0608_007:0472b24": "尸羅波羅蜜之戒度。以作比丘。必受二百五十戒",
    "X31n0608_007:0472c01": "故。當得作佛下。雖授成佛之佛名國名劫名大小",
    "X31n0608_007:0472c02": "乘眾名。皆由精進於戒。而始得至波羅蜜之彼岸",
    "X31n0608_007:0472c03": "故。此照前第三節。爾時彼佛欲引導妙莊嚴王。及",
    "X31n0608_007:0472c04": "愍念眾生故。說是法華經之案。以授王成佛果記。",
    "X31n0608_007:0472c05": "是說妙法蓮華故。",
    "X31n0608_007:0472c06": "[0472c06] 其王即時以國付弟(至)於佛法中出家修道。",
    "X31n0608_007:0472c07": "[0472c07] 此雖敘王得記捨家出家。其實明二子具足菩薩",
    "X31n0608_007:0472c08": "所行之道故。令父母眷屬。證得羼提波羅蜜之忍",
    "X31n0608_007:0472c09": "度也。以非忍不能捨位出家。非出家修道。不能證",
    "X31n0608_007:0472c10": "忍之彼岸故。",
    "X31n0608_007:0472c11": "[0472c11] 王出家已於八萬四千歲常勤精進修行妙法華經。",
    "X31n0608_007:0472c12": "[0472c12] 此敘王為僧修道。明二子具足菩薩所行之道故。",
    "X31n0608_007:0472c13": "令父證得毗利耶之精進波羅蜜也。",
    "X31n0608_007:0472c14": "[0472c14] 過是已後得一切淨功德(至)饒益我故來生我家。",
    "X31n0608_007:0472c15": "[0472c15] 過是下。謂精進修行。此經過八萬四千歲之後。由",
    "X31n0608_007:0472c16": "經而得定。由定而得通。故能升空也。此雖敘王為",
    "X31n0608_007:0472c17": "僧之修經。其實明二子具足菩薩所行之道故。令",
    "X31n0608_007:0472c18": "父證得禪波羅蜜也。以三昧即禪定之異名故。由",
    "X31n0608_007:0472c19": "前文未曾敘空中化臺多少高。故此中敘王升&#x8657;",
    "X31n0608_007:0472c20": "空。有七多羅樹之高也。而白下。雖敘王向臺中化",
    "X31n0608_007:0472c21": "佛。以感二子。其實明二子具足菩薩所行之道故。",
    "X31n0608_007:0472c22": "令父王證得智波羅蜜也。以白佛之言。皆知己知",
    "X31n0608_007:0472c23": "彼之智慧言故。自此我起。至得見世尊止。是敘己",
    "X31n0608_007:0472c24": "始信外邪。終歸正覺。由二子也。自此二起。至節竟。",
    "X31n0608_007:0473a01": "是敘己過去善根。現生聖果。由二子也。故二子非",
    "X31n0608_007:0473a02": "子。是王善知識。為勸王受持妙法華經。示現子道",
    "X31n0608_007:0473a03": "此知恩報恩之言。非證般若波羅蜜者。孰能與此",
    "X31n0608_007:0473a04": "宿世善根。天台科註。謂王及夫人二子。昔&#x751E;為道。",
    "X31n0608_007:0473a05": "結契住山。後因乏食。一人願充莫化。入市朝見王",
    "X31n0608_007:0473a06": "者富貴動心。遂命終。託生為王。名妙莊嚴。專信邪",
    "X31n0608_007:0473a07": "外。不神佛法。三友憫迷。無法可度。謂非先以欲&#x920E;",
    "X31n0608_007:0473a08": "牽不可遂。一人願為端正有像之女。淨德夫人是",
    "X31n0608_007:0473a09": "也。二人願為福德智慧之男。淨藏淨眼二王子是",
    "X31n0608_007:0473a10": "也。故云發起饒益來生我家。准此。則吾人六親相",
    "X31n0608_007:0473a11": "引為佛事者。無非宿世因緣。論云。差別緣有二種。",
    "X31n0608_007:0473a12": "或為冤家。或為親友。是也。",
    "X31n0608_007:0473a13": "[0473a13] 爾時雲雷音宿王華智佛(至)令住正見。",
    "X31n0608_007:0473a14": "[0473a14] 爾時下。述彼佛印可王得智度之言。故曰如是等。",
    "X31n0608_007:0473a15": "若善男子下。由印可於王。而推廣之謂。凡他善男",
    "X31n0608_007:0473a16": "子女人。皆以一世種善根為因。世世得善知識為",
    "X31n0608_007:0473a17": "緣也。其善知識下。申明。謂其善知識。所以能作緣",
    "X31n0608_007:0473a18": "者。以能作成佛之大事。初則示其佛知見。約自己",
    "X31n0608_007:0473a19": "力行。為榜樣。如開張鋪店者。將物事鋪設也。次則",
    "X31n0608_007:0473a20": "教其得佛知見之方。如對上店售物者。言其價值",
    "X31n0608_007:0473a21": "高下也。又次令得佛知見者受利益。末則令得佛",
    "X31n0608_007:0473a22": "知見者生歡喜。有是四端故。能令人入阿耨菩提",
    "X31n0608_007:0473a23": "之佛果也。大王當知下。束成。謂王當知善知識。由",
    "X31n0608_007:0473a24": "上能作佛事。是善男子等之大因緣。故化導人。令",
    "X31n0608_007:0473b01": "得見佛發心也。王既出家為僧。譯人應於王字下。",
    "X31n0608_007:0473b02": "置比丘言始順。大王汝見下。約歸二菩薩以結之。",
    "X31n0608_007:0473b03": "謂王但見二子。是己一生之善知識。而尚未知二",
    "X31n0608_007:0473b04": "子累劫所事之佛多。授持其法妙。乃當證果之人。",
    "X31n0608_007:0473b05": "但因愍邪見。令歸正覺。故示居因地。以子道而化",
    "X31n0608_007:0473b06": "親眷也。知音一往以妙莊嚴王所行之事。俱訓歸",
    "X31n0608_007:0473b07": "二子所行菩薩道者。准上及此兩節經文也。此雖",
    "X31n0608_007:0473b08": "敘彼佛印答王言。其實明二菩薩於此三昧悉亦",
    "X31n0608_007:0473b09": "通達。故結以受持法華經也。",
    "X31n0608_007:0473b10": "[0473b10] 妙莊嚴王即從&#x8657;空中下(至)說是語已禮佛而出。",
    "X31n0608_007:0473b11": "[0473b11] 妙莊嚴下。王比丘先因作念。空中雲雷音佛。化身",
    "X31n0608_007:0473b12": "相好。始得出家。受記獲通。後承通力。以升&#x8657;空。述",
    "X31n0608_007:0473b13": "其因緣。既蒙化佛印可故。今從空下地。而致贊於",
    "X31n0608_007:0473b14": "雲雷佛之報身相好。以發願也。其讚具一體三寶。",
    "X31n0608_007:0473b15": "如來甚希下。讚佛法身。頂上肉髻下。讚佛報身。略",
    "X31n0608_007:0473b16": "明三十二相之五。一頂髻光明。二目長紺。三眉間",
    "X31n0608_007:0473b17": "白毫。四齒齊密。五唇色好。爾時下。總讚八十種好",
    "X31n0608_007:0473b18": "及諸功德也。以上讚佛寶。於如下。讚法寶。明由二",
    "X31n0608_007:0473b19": "子具足菩薩所行之道故。令己證得慈悲喜捨。乃",
    "X31n0608_007:0473b20": "至三十七品道法。皆悉明了通達也。故云如來之",
    "X31n0608_007:0473b21": "法等。我從今日下。歎己由見佛聞法。而成僧寶。發",
    "X31n0608_007:0473b22": "願永斷大小隨眠煩惱也。故曰不復自隨心行等。",
    "X31n0608_007:0473b23": "經文敘事。古今在目。其嚴乎。",
    "X31n0608_007:0473b24": "[0473b24] 佛告大眾於意云何(至)於諸法中得法眼淨。",
    "X31n0608_007:0473c01": "[0473c01] 佛告下。會通今昔。前王今菩薩。見華德之問妙音",
    "X31n0608_007:0473c02": "因果。彼此雖殊。夫婦父子所受持之妙法。則同也。",
    "X31n0608_007:0473c03": "是藥王下。見與持妙法者之陀羅尼。為六十二億",
    "X31n0608_007:0473c04": "恒河沙等諸佛所說之不&#x8657;也。故曰已於無量等。",
    "X31n0608_007:0473c05": "若有人下。識二大士名字者。一切天人。尚應致禮。",
    "X31n0608_007:0473c06": "況學二大士之持經。豈不蒙諸佛與&#x546A;而獲念哉。",
    "X31n0608_007:0473c07": "佛說下。敘置聞當品者之獲益。佛五眼中法眼淨。",
    "X31n0608_007:0473c08": "為十地菩薩所具。",
    "X31n0608_007:0473c09": "[0473c09] 妙法蓮華經普賢菩薩勸發品第二十八",
    "X31n0608_007:0473c10": "[0473c10] 別行疏云。梵語三曼多跋捺囉。此云普賢。准本經",
    "X31n0608_007:0473c11": "自在神通曰普。威德名聞曰賢。乃十方三世一切",
    "X31n0608_007:0473c12": "諸佛之長子也。故經云。一切如來有長子。彼名號",
    "X31n0608_007:0473c13": "曰普賢尊。若准彼疏。有人法五訓。法有二。一體性",
    "X31n0608_007:0473c14": "周&#x5FA7;曰普。隨緣成德曰賢。二一即一切曰普。一切",
    "X31n0608_007:0473c15": "即一曰賢。此二正同此經之妙法也。人有三。一位",
    "X31n0608_007:0473c16": "前信住行向菩薩。曲濟無遺曰普。&#x96A3;極亞聖曰賢。",
    "X31n0608_007:0473c17": "正同此經諸新得記菩薩。二當位。十地等覺菩薩。",
    "X31n0608_007:0473c18": "德周法界曰普。至順調善曰賢。正同此經八十萬",
    "X31n0608_007:0473c19": "億那由他發願持經菩薩。三位後。謂已成佛竟。行",
    "X31n0608_007:0473c20": "德周備。障累永袪。上無所求。唯不捨悲願。務在度",
    "X31n0608_007:0473c21": "生。隱實現權。果無不極曰普。不捨因門曰賢。正同",
    "X31n0608_007:0473c22": "此經八品流通分當機諸大菩薩也。故以普賢為",
    "X31n0608_007:0473c23": "流通之終。彼疏尚有十法訓普。恐繁不錄。勸謂勸",
    "X31n0608_007:0473c24": "佛重宣四法。發謂發心說&#x546A;護持。成就四法。得此",
    "X31n0608_007:0474a01": "經之人。故曰普賢勸發品。此經以彌勒文殊為開",
    "X31n0608_007:0474a02": "章。觀音普賢為奉行。明妙法慈智為始。悲行為終。",
    "X31n0608_007:0474a03": "然真悲無終。真慈無始。以慈勸人。發心持經。何有",
    "X31n0608_007:0474a04": "盡極哉。",
    "X31n0608_007:0474a05": "[0474a05] 爾時普賢菩薩(至)於如來滅後云何能得是法華經。",
    "X31n0608_007:0474a06": "[0474a06] 爾時下。敘當機之德之名。與大下。敘同名同德之",
    "X31n0608_007:0474a07": "盛。從東下。敘其來處。申明自在神通之力。又與下。",
    "X31n0608_007:0474a08": "敘其擁從。申明威德名聞。到娑婆下。准從東方來",
    "X31n0608_007:0474a09": "之言。則娑婆為西方也。頭面下。敘見佛三業恭敬",
    "X31n0608_007:0474a10": "之儀。白佛下。陳所事佛與世界之名。初開法會。白",
    "X31n0608_007:0474a11": "毫相光。自西以照東。今法會畢。普賢菩薩從東以",
    "X31n0608_007:0474a12": "至西。示一大事因緣相首尾也。遙聞下。所謂心聞",
    "X31n0608_007:0474a13": "洞十方。不為形隔。業聞序正二分經已。惟願下。承",
    "X31n0608_007:0474a14": "流通分中五品言。謂現在過去持經者。既如藥王",
    "X31n0608_007:0474a15": "等。或以苦行。或以妙音。或以陀羅尼。或以妙莊嚴。",
    "X31n0608_007:0474a16": "無非普門自在之業。是為極難之事。教如來滅後",
    "X31n0608_007:0474a17": "未來世之人。云何能得極省力易簡之法。以持經。",
    "X31n0608_007:0474a18": "是我普賢與眾菩薩。共來聽受之意也。故云若善",
    "X31n0608_007:0474a19": "男子等。華嚴會終。普賢為善財。說十大願。此經會",
    "X31n0608_007:0474a20": "畢。普賢請佛。說其四行。二經始終一貫哉。",
    "X31n0608_007:0474a21": "[0474a21] 佛告普賢菩薩(至)於如來滅後必得是經。",
    "X31n0608_007:0474a22": "[0474a22] 佛告下。答當機佛滅後末世諸善男子等。須成就",
    "X31n0608_007:0474a23": "四法。始能得此經也。問所謂得經者。是得此七卷",
    "X31n0608_007:0474a24": "文言耶。抑得開悟佛知見耶。答謂得七卷文言。受",
    "X31n0608_007:0474b01": "持讀誦。即得開悟佛知見也。以經云若有聞法者",
    "X31n0608_007:0474b02": "無一不成佛故。又無論佛現前滅後。聞一偈一句",
    "X31n0608_007:0474b03": "者。皆得與記故。一者下。列釋四法。問末世之人。去",
    "X31n0608_007:0474b04": "佛既遠。安能得其護念。答所謂得諸佛護念者。謂",
    "X31n0608_007:0474b05": "行人發阿耨菩提心。則得法身佛護念也。以法身",
    "X31n0608_007:0474b06": "佛。即吾人本有之心性。既見心性。時刻照管。是謂",
    "X31n0608_007:0474b07": "護念。然修此行。須以大慈悲為室。以大慈與眾生",
    "X31n0608_007:0474b08": "樂。大悲拔眾生苦。惟見證法身佛者能故。二者下。",
    "X31n0608_007:0474b09": "問吾人既得法身。自己即是活佛。何須更植眾德",
    "X31n0608_007:0474b10": "之本。又眾德以何法為本。答但得法身。不植眾德。",
    "X31n0608_007:0474b11": "譬如有地而不種&#x7CD3;。地為無用。是以吾人心性雖",
    "X31n0608_007:0474b12": "具。苟不廣修六度。而無莊嚴。亦不得圓滿報化。即",
    "X31n0608_007:0474b13": "度生有限矣。是故見法身後。更須培植萬行也。然",
    "X31n0608_007:0474b14": "涉行既深。魔障滋多。故須以柔和忍辱衣。而為植",
    "X31n0608_007:0474b15": "德之本。則魔孽無能礙矣。三者下。問既培植六度。",
    "X31n0608_007:0474b16": "禪定在中。又奚云入正定聚。答非謂六度外別有",
    "X31n0608_007:0474b17": "正定。但修德本於忍辱。苟不達諸法空為座。則忍",
    "X31n0608_007:0474b18": "難持久。是故見得一切法空。以為正定。則忍而無",
    "X31n0608_007:0474b19": "忍。諸度聚矣。四者下。問既定聚法空。則己與眾生",
    "X31n0608_007:0474b20": "皆空。又奚用發救一切眾生之心。答約性而觀。人",
    "X31n0608_007:0474b21": "己實空。約相而言。眾生界無盡。苟不發救度心。則",
    "X31n0608_007:0474b22": "懈怠為業。願力不充。果海莫圓。由是等覺地菩薩。",
    "X31n0608_007:0474b23": "尚用發心。經云。然後以不懈怠心。為諸菩薩及四",
    "X31n0608_007:0474b24": "眾。廣說是經也。應知具前三法。始能發後一心。發",
    "X31n0608_007:0474c01": "後一心。始能成前三行。是四法具載法師品之末。",
    "X31n0608_007:0474c02": "今為普賢等。改題重說。冥顯其能持經法師。即今",
    "X31n0608_007:0474c03": "之普賢行也。為末世菩薩者。欲得其此經。行是四",
    "X31n0608_007:0474c04": "法。如目足相資。缺一不可。故結云善男子等。",
    "X31n0608_007:0474c05": "[0474c05] 爾時普賢菩薩白佛言(至)與共讀誦還令通利。",
    "X31n0608_007:0474c06": "[0474c06] 爾時下。當機聞得經之人。一者為諸佛護念。故於",
    "X31n0608_007:0474c07": "其人。亦發其心護念也。然護念有四。一護念除衰",
    "X31n0608_007:0474c08": "患。衰約形貌枯悴生計蕭條言。患約身心病苦事",
    "X31n0608_007:0474c09": "端侵害言。惟其無此。所以令得安隱也。二護念使",
    "X31n0608_007:0474c10": "無魔鬼伺求其便。魔云殺者。又云極惡。有父子君",
    "X31n0608_007:0474c11": "臣及魔著者之別。故云若魔若魔子等。鬼有七類。",
    "X31n0608_007:0474c12": "詳見陀羅尼品。俱便於惱害善良。得經者雖開悟",
    "X31n0608_007:0474c13": "佛之知見。既在有形。似多滲漏。一得菩薩護念。諸",
    "X31n0608_007:0474c14": "鬼雖惡。皆不便於行凶。故云皆不得便。是人若行",
    "X31n0608_007:0474c15": "下。三護念得經者。行住得菩薩現身安慰。六牙表",
    "X31n0608_007:0474c16": "六度。白象表無上涅槃純潔。真淨王表自在義。亦",
    "X31n0608_007:0474c17": "為下。謂菩薩現身。不唯但護持經之人。亦為供養",
    "X31n0608_007:0474c18": "其法也。是人若坐下。四護念思惟經者。有所忘失。",
    "X31n0608_007:0474c19": "教其口讀心通也。",
    "X31n0608_007:0474c20": "[0474c20] 爾時受持讀誦法華經者(至)得如是等陀羅尼。",
    "X31n0608_007:0474c21": "[0474c21] 爾時下。承上節。明因菩薩現身。與共受持讀誦此",
    "X31n0608_007:0474c22": "經。生其歡喜。增其精進故得。三者。入正定聚。及得。",
    "X31n0608_007:0474c23": "二者。植眾德本。四者。發救一切眾生之心也。以即",
    "X31n0608_007:0474c24": "得三昧。是正定聚。故及。陀羅尼之總持。有根本義",
    "X31n0608_007:0475a01": "故有本始。能一旋二旋。乃至百千萬億周旋往返",
    "X31n0608_007:0475a02": "十方世界持經。為後發救一切眾生之心。以法音",
    "X31n0608_007:0475a03": "方便。為眾生說陀羅之總持法故。問普賢初問云",
    "X31n0608_007:0475a04": "何能得此經。佛以四法為答。是已得此經矣。如何",
    "X31n0608_007:0475a05": "普賢又重令得四法哉。其訓豈不紐曲作直乎。答",
    "X31n0608_007:0475a06": "佛答普賢。以修四法得經。約其人最初未得此經",
    "X31n0608_007:0475a07": "為言也。普賢現身。復令得經者。重修四法。是約重",
    "X31n0608_007:0475a08": "加精進[癸-天+虫]證果海為言也。故經以轉復精進言。古",
    "X31n0608_007:0475a09": "宿大悟一十八遍。小悟無數。是亦重耶。故訓不錯。",
    "X31n0608_007:0475a10": "[0475a10] 世尊若後世后五百歲(至)即於佛前而說&#x546A;曰。",
    "X31n0608_007:0475a11": "[0475a11] 阿檀地(一)檀陀婆地(二)(至)辛阿毗吉利地帝(二十)",
    "X31n0608_007:0475a12": "[0475a12] 晉本云。願聽總持。其辭祝曰。無我除我。回我方便。",
    "X31n0608_007:0475a13": "賓仁和除。甚柔&#x8F2D;柔。弱句。見諸佛因諸總持。行眾",
    "X31n0608_007:0475a14": "諸說。&#x8462;回轉。盡集會。除眾趣。無央數計。諸句。三世",
    "X31n0608_007:0475a15": "數等。越有為學諸法。曉眾生音。師子娛樂。世尊若",
    "X31n0608_007:0475a16": "後世下。通申前諸節。故前云善男子善女人。此以",
    "X31n0608_007:0475a17": "比丘等四眾申之。前云受持。此於受持前。加求索",
    "X31n0608_007:0475a18": "者申之。謂已得者受持。未得者當求索也。前云讀",
    "X31n0608_007:0475a19": "誦。此於讀誦後。加書寫者申之。前云行住坐中思",
    "X31n0608_007:0475a20": "惟轉復精進。此以欲修習是經。必結三七日制。一",
    "X31n0608_007:0475a21": "心精進申之。前云現身。此以滿三七日制後。始現",
    "X31n0608_007:0475a22": "一切眾生所喜見身申之。一切眾生。謂九法界眾",
    "X31n0608_007:0475a23": "生也。所喜見身。即十身相海妙色身也。論云。身有",
    "X31n0608_007:0475a24": "無量色。色有無量相。相有無量好等。是也。前云魔",
    "X31n0608_007:0475b01": "鬼不便。此以非人無能破壞。女人不能惑亂申之。",
    "X31n0608_007:0475b02": "前云忘失句偈與共讀誦。此以示教利喜。身常擁",
    "X31n0608_007:0475b03": "護申之。前云得陀羅尼。此即於佛前。說其陀羅尼",
    "X31n0608_007:0475b04": "&#x546A;申之。如此申明者。謂已修四法。已得此經者。固",
    "X31n0608_007:0475b05": "如前諸節。其未得四法。未護此經者。又須先准此",
    "X31n0608_007:0475b06": "節。結制修習。使必得其經也。晉譯&#x546A;語難解。此節",
    "X31n0608_007:0475b07": "亦可為別申。三者入正定聚。以三七日一心精進。",
    "X31n0608_007:0475b08": "是修習正定故。",
    "X31n0608_007:0475b09": "[0475b09] 若有受持讀誦正憶念(至)廣令流布使不斷絕。",
    "X31n0608_007:0475b10": "[0475b10] 若有下。通節申敘修習四法。能得此經者之功德。",
    "X31n0608_007:0475b11": "其功德即前六種法師義。一受持。二讀誦。三正憶",
    "X31n0608_007:0475b12": "念。謂因讀誦熟。而正心嘿憶念也。四解其義趣。謂",
    "X31n0608_007:0475b13": "因嘿憶其文。而解得義理旨趣也。五如說而行。謂",
    "X31n0608_007:0475b14": "依義趣之說。而修行也。以上六種之功。當知下顯",
    "X31n0608_007:0475b15": "德。其德有四。一因如說而行。即知其人成普賢之",
    "X31n0608_007:0475b16": "行。於無量下。二因具行。即知其人在無邊佛所。深",
    "X31n0608_007:0475b17": "種善根。為諸下。三由種有善根之大因故。感具大",
    "X31n0608_007:0475b18": "果之諸佛。手摩其頭。以慰其心也。以上約五種法。",
    "X31n0608_007:0475b19": "即感現生功德。若但下。明不能全具五種。但能具",
    "X31n0608_007:0475b20": "書寫一種法師。其人命終。感未來功德。當生欲界",
    "X31n0608_007:0475b21": "第二天以受樂。其樂有三。一天女伎樂相迎。二著",
    "X31n0608_007:0475b22": "七寶冠。三於采女中共相娛樂也。何況下。復以劣",
    "X31n0608_007:0475b23": "校勝。謂但具書寫一種。其功德如此。則全具六種",
    "X31n0608_007:0475b24": "者。其功德復三。一命終千佛授手。勝多天女相迎。",
    "X31n0608_007:0475c01": "二身心無有怖墮。反顯忉利天樂。樂盡尚有怖墮。",
    "X31n0608_007:0475c02": "三由千佛接引。得生欲界第四天彌勒內院。親近",
    "X31n0608_007:0475c03": "當來下生補處慈尊。故曰即往兜率等。彌勒菩薩",
    "X31n0608_007:0475c04": "有下。慈氏如來同行菩薩也。有百千下。慈氏示受",
    "X31n0608_007:0475c05": "天福之侍從。非同忉利淫娛也。有如是下。總結廣",
    "X31n0608_007:0475c06": "略功德。以勸人也。世尊我今下。發心以神力而護",
    "X31n0608_007:0475c07": "法也。云閻浮提內等者。南瞻部洲。是佛發心修因",
    "X31n0608_007:0475c08": "得果之本土。故雖濁惡。利根眾生多故。此節亦別",
    "X31n0608_007:0475c09": "申。四者發救一切眾生之心。以文皆詮發救一切",
    "X31n0608_007:0475c10": "眾生義故。",
    "X31n0608_007:0475c11": "[0475c11] 爾時釋迦牟尼佛讚言(至)為釋迦牟尼佛衣之所覆。",
    "X31n0608_007:0475c12": "[0475c12] 爾時下。經家敘佛敬當機。故特標其姓名也。讚言",
    "X31n0608_007:0475c13": "下。讚當機善護此經也。令多下。讚當機善助持此",
    "X31n0608_007:0475c14": "經之人也。汝已下。謂凡菩薩護法。或為自己未成",
    "X31n0608_007:0475c15": "就佛果不思議功德。汝普賢業成就具深大慈悲",
    "X31n0608_007:0475c16": "矣。助持經之人。或因自己始發阿耨菩提之意。汝",
    "X31n0608_007:0475c17": "普賢已從久遠劫來發心矣。如此亦似不須護經",
    "X31n0608_007:0475c18": "助人也而汝猶能以神通願。守護其人與法。則我",
    "X31n0608_007:0475c19": "釋迦。尤當以神通力。守護能受持汝普賢之名者。",
    "X31n0608_007:0475c20": "以報汝不思議之功德也。普賢若有下。牒起為當",
    "X31n0608_007:0475c21": "機所護助六種法師。當知是人下。申明六種法師。",
    "X31n0608_007:0475c22": "雖居濁惡末法。能得普賢護助。即同佛之現在也。",
    "X31n0608_007:0475c23": "有六科。一親見佛。二親聞法。三親供養佛。四親蒙",
    "X31n0608_007:0475c24": "佛讚歎。五親承佛摩頂。六親受佛衣覆。此印證當",
    "X31n0608_007:0476a01": "機。遵一者為諸佛護念也。",
    "X31n0608_007:0476a02": "[0476a02] 如是之人不復貪著世樂(至)能修普賢之行。",
    "X31n0608_007:0476a03": "[0476a03] 此節承上節。明末世六種法師。得如佛現在護念",
    "X31n0608_007:0476a04": "故。能成二者植眾德本。以結文修普賢之行。是眾",
    "X31n0608_007:0476a05": "德根本故。有六科。一如是下。植不貪世樂德。世樂",
    "X31n0608_007:0476a06": "謂財色名食睡五欲。二不好外道人法德。法即經",
    "X31n0608_007:0476a07": "書手筆。人即外道六師。三不親惡者德。惡有三。一",
    "X31n0608_007:0476a08": "畜豬等。二獵師。三者衒賣女色。四是人下。植正直",
    "X31n0608_007:0476a09": "福力德。五是人不為下。植不為根本大小隨眠所",
    "X31n0608_007:0476a10": "惱德。三毒謂貪瞋癡。根本惑也。鈍使也。嫉&#x59AC;小隨",
    "X31n0608_007:0476a11": "也。我慢等。大隨利使也。六是人少欲下。植知足德。",
    "X31n0608_007:0476a12": "謂因居末世。不免於五欲中少求。但得即止。故曰",
    "X31n0608_007:0476a13": "知足。能修下總結。謂末世六種法師。具上六德。即",
    "X31n0608_007:0476a14": "名能修普賢之行也。",
    "X31n0608_007:0476a15": "[0476a15] 普賢若如來滅後(至)當坐天人大眾中師子法座上。",
    "X31n0608_007:0476a16": "[0476a16] 普賢下通。節印證末世六種法師。得當機護助使",
    "X31n0608_007:0476a17": "人信其不久成佛。冥照三者。入正是聚也。以詣道",
    "X31n0608_007:0476a18": "場等。是正定聚處故。亦結法說一周之文。以轉法",
    "X31n0608_007:0476a19": "輪等。是序品方便品文殊答彌勒之文故。上節修",
    "X31n0608_007:0476a20": "普賢行六種法師。具大因也。此節得阿耨多羅等",
    "X31n0608_007:0476a21": "六種法師。具大果也。",
    "X31n0608_007:0476a22": "[0476a22] 普賢若於後世受持讀誦(至)當起遠迎當如敬佛。",
    "X31n0608_007:0476a23": "[0476a23] 普賢若於下。通節印證末世六種法師得當機護",
    "X31n0608_007:0476a24": "助。直應供敬獲福。不宜輕毀致罪。以成四者發救",
    "X31n0608_007:0476b01": "一切眾生之心也。故其人雖不貪著衣服等四事。",
    "X31n0608_007:0476b02": "然於資生之物。有所求願。亦必不&#x8657;。而現世得其",
    "X31n0608_007:0476b03": "福報也。設若有人。不知其意。而輕毀之言。六種法",
    "X31n0608_007:0476b04": "師。是其狂人。空作持經之行。於衣服等四事。終無",
    "X31n0608_007:0476b05": "所獲。如此之人。既盲蔽佛之知見。故生生世世。當",
    "X31n0608_007:0476b06": "得無眼之報也。若有供養下。謂復一人。見持經者",
    "X31n0608_007:0476b07": "不復貪著四事。愈興其供養讚歎。則其人亦當同",
    "X31n0608_007:0476b08": "持經者。得其現世如意果報也。以上一毀一敬罪",
    "X31n0608_007:0476b09": "福昭然矣。若復見受下。謂復有見持經者。不唯當",
    "X31n0608_007:0476b10": "面輕毀。且背地出其法師實不實過惡。此人當得",
    "X31n0608_007:0476b11": "白癩病也。若輕下。謂不唯出過。尤加其輕笑。則其",
    "X31n0608_007:0476b12": "報世世有十一種也。一牙齒&#x758E;缺。二唇醜。三鼻平",
    "X31n0608_007:0476b13": "四手繚。五&#x811A;戾。六眼目角睞。睞邪視貌。七身體臭",
    "X31n0608_007:0476b14": "穢。八惡瘡膿血。九水腹。所謂鼓脹病也。十短氣。癆",
    "X31n0608_007:0476b15": "瘵病也。十一諸惡重病。應知持經者。意本發救一",
    "X31n0608_007:0476b16": "切眾生。值此輩則亦難救也。是故下。謂直應見而",
    "X31n0608_007:0476b17": "遠迎敬而如佛。冀得罪滅福生可也。此結喻說一",
    "X31n0608_007:0476b18": "周之文。以譬喻品後多說羅報故。",
    "X31n0608_007:0476b19": "[0476b19] 佛說是普賢勸發品時(至)微塵等諸菩薩具普賢道。",
    "X31n0608_007:0476b20": "[0476b20] 此節經家敘置。聞一品得益之眾。結因緣說一周。",
    "X31n0608_007:0476b21": "以恒河沙眾及大千微塵等眾。各具佛知見之周。",
    "X31n0608_007:0476b22": "遇佛說普賢說為緣。故或證旋總持。或具普賢道",
    "X31n0608_007:0476b23": "各隨機也。",
    "X31n0608_007:0476b24": "[0476b24] 佛說是經時普賢等諸菩薩(至)受持佛語作禮而去。",
    "X31n0608_007:0476c01": "[0476c01] 此節結全部之流通分也。身子等尚名聲聞者。約",
    "X31n0608_007:0476c02": "&#x8FF9;言也。"
}