{
    "X86n1600_015:0173c04": "宗統編年卷之十五",
    "X86n1600_015:0173c06": "懿宗(名漼在位十四年)。",
    "X86n1600_015:0173c07": "懿宗庚辰咸通元年。",
    "X86n1600_015:0173c08": "祖應默太尉請。",
    "X86n1600_015:0173c09": "祖因丁兵革。欲離河北。太尉默君和於城中捨宅",
    "X86n1600_015:0173c10": "為寺。亦以臨濟為額延祖。祖受其請居之。",
    "X86n1600_015:0173c11": "從諗禪師住趙州觀音院。",
    "X86n1600_015:0173c12": "諗行脚時參祖。方將洗脚。祖便問。如何是祖師西",
    "X86n1600_015:0173c13": "來意。諗曰。恰值老僧洗脚。祖近前作聽勢。諗曰。會",
    "X86n1600_015:0173c14": "即便會。啗啄作麼。祖便歸方丈。住觀音院。示眾云。",
    "X86n1600_015:0173c15": "老僧行脚時。除二時齋粥是雜用心。餘外更無別",
    "X86n1600_015:0173c16": "用心處。又曰。老僧此間即以本分事接人。若隨伊",
    "X86n1600_015:0173c17": "根機接。自有三乘十二分教。若是不會。誰之過歟。",
    "X86n1600_015:0173c18": "又曰。老僧將一莖草作丈六金身用。把丈六金身",
    "X86n1600_015:0173c19": "作一莖草用。僧問。十二時中。如何用心。諗曰。汝被",
    "X86n1600_015:0173c20": "十二時辰使。老僧使得十二時。僧問。如何是祖師",
    "X86n1600_015:0173c21": "西來意。諗曰。庭前栢樹子。曰和尚莫將境示人。諗",
    "X86n1600_015:0173c22": "曰。我不將境示人。曰如何是祖師西來意。諗曰。庭",
    "X86n1600_015:0173c23": "前栢樹子。問新到。曾到此間麼。僧曰。曾到。曰喫茶",
    "X86n1600_015:0173c24": "去。又問僧。僧曰。不曾到。諗曰。喫茶去。院主問曰。為",
    "X86n1600_015:0174a01": "甚曾到也云喫茶去。不曾到也云吹茶去。諗召院",
    "X86n1600_015:0174a02": "主。主應諾。諗曰。喫茶去。僧問狗子還有佛性也無。",
    "X86n1600_015:0174a03": "諗曰無。曰上至諸佛。下至螻蟻。皆有佛性。狗子為",
    "X86n1600_015:0174a04": "甚却無。諗曰。為伊有業識在。又僧問狗子還有佛",
    "X86n1600_015:0174a05": "性也無。騐曰有。曰既有為甚入這皮袋裏。諗曰。知",
    "X86n1600_015:0174a06": "而故犯。有官人問和尚還入地獄否。諗曰。老僧末",
    "X86n1600_015:0174a07": "上入。曰大善知識為甚麼入地獄。諗曰。我若不入。",
    "X86n1600_015:0174a08": "阿誰教化汝。馬大夫問和尚還修行也無。諗曰。老",
    "X86n1600_015:0174a09": "僧若修行即禍事。曰和尚若不修行。教甚麼人修",
    "X86n1600_015:0174a10": "行。諗曰。大夫是修行底人。曰某甲何名修行。諗曰。",
    "X86n1600_015:0174a11": "若不修行。爭得撲在人王位中。餧得來赤凍紅地。",
    "X86n1600_015:0174a12": "無有解出期。大夫乃下淚拜謝。",
    "X86n1600_015:0174a13": "洞山祖建立五位君臣等宗旨嗣法曹山唱明之。",
    "X86n1600_015:0174a14": "祖初住新豐。次盛化於洞山。示五位君臣頌曰。正",
    "X86n1600_015:0174a15": "中偏。三更初夜月明前。莫怪相逢不相識。隱隱猶",
    "X86n1600_015:0174a16": "懷舊日嫌。偏中正。失曉老婆逢古鏡。分明覿面別",
    "X86n1600_015:0174a17": "無真。休更迷頭猶認影。正中來。無中有路隔塵埃。",
    "X86n1600_015:0174a18": "但能不觸當今諱。也勝前朝斷舌才。兼中至。兩刃",
    "X86n1600_015:0174a19": "交鋒不須避。好手猶如火裏蓮。宛然自有冲天志。",
    "X86n1600_015:0174a20": "兼中到。不落有無誰敢和。人人盡欲出常流。折合",
    "X86n1600_015:0174a21": "還歸炭裏坐。",
    "X86n1600_015:0174a22": "上堂。向時作麼生。奉時作麼生。功時作麼生。共功",
    "X86n1600_015:0174a23": "時作麼生。功功時作麼生。僧問。如何是向。祖曰。喫",
    "X86n1600_015:0174a24": "飯時作麼生。曰如何是奉。祖曰。背時作麼生。曰如",
    "X86n1600_015:0174b01": "何是功。祖曰。放下钁頭時作麼生。曰如何是共功。",
    "X86n1600_015:0174b02": "祖曰。不得色。曰如何是功功。祖曰。不共。乃示頌曰。",
    "X86n1600_015:0174b03": "(向)聖主由來法帝堯。御人以禮曲龍腰。有時閙市",
    "X86n1600_015:0174b04": "頭邊過。到處文明賀聖朝。(奉)淨洗濃粧為阿誰。子",
    "X86n1600_015:0174b05": "規聲裏勸人歸。百花落盡啼無盡。更向亂峯深處",
    "X86n1600_015:0174b06": "啼。(功)枯木花開劫外春。倒騎玉象趂麒麟。而今高",
    "X86n1600_015:0174b07": "隱千峯外。月皎風清好日辰。(共功)眾生諸佛不相",
    "X86n1600_015:0174b08": "侵。山自高兮水自深。萬別千差明底事。鷓鴣啼處",
    "X86n1600_015:0174b09": "百花新。(功功)頭角纔生已不堪。擬心求佛好羞慚。",
    "X86n1600_015:0174b10": "迢迢空刧無人識。肯向南詢五十三。",
    "X86n1600_015:0174b11": "僧問曹山祖五位君臣旨訣。祖曰。正位即空界。本",
    "X86n1600_015:0174b12": "來無物。偏位即色界。有萬象形。正中偏者。背理就",
    "X86n1600_015:0174b13": "事。偏中正者。捨事入理。兼帶者。冥應眾緣。不墮諸",
    "X86n1600_015:0174b14": "有。非染非淨。非正非偏。故曰。虗玄大道。無著真宗。",
    "X86n1600_015:0174b15": "從上先德。推此一位。最妙最玄。當詳審辨明。君為",
    "X86n1600_015:0174b16": "正位。臣為偏位。臣向君是偏中正。君視臣是正中",
    "X86n1600_015:0174b17": "偏。君臣道合是兼帶語。僧問。如何是君。曹山祖曰。",
    "X86n1600_015:0174b18": "妙德尊寰宇。高明朗太虗。曰如何是臣。祖曰。靈機",
    "X86n1600_015:0174b19": "宏聖道。真智利羣生。曰如何是臣向君。祖曰。不墮",
    "X86n1600_015:0174b20": "諸異趣。凝情望聖容。曰如何是君視臣。祖曰。妙容",
    "X86n1600_015:0174b21": "雖不動。光燭本無偏。曰如何是君臣道合。祖曰。渾",
    "X86n1600_015:0174b22": "然無內外。和融上下平。祖又曰。似君臣偏正言者。",
    "X86n1600_015:0174b23": "不欲犯中故。臣稱君不敢斥言是也。此吾法宗要。",
    "X86n1600_015:0174b24": "乃示偈曰。學者先須識自宗。莫將真際雜頑空。妙",
    "X86n1600_015:0174c01": "明體性知傷觸。力在逢緣不借中。出語值教燒不",
    "X86n1600_015:0174c02": "著。潛行須與古人同。無身有事超岐路。無事無身",
    "X86n1600_015:0174c03": "落始終。復作五相[○@(?/─)]偈曰。白衣雖拜相。此事不為",
    "X86n1600_015:0174c04": "奇。積代簪纓者。休言落魄時。(正中偏向)[○@(─/?)]偈曰。子時",
    "X86n1600_015:0174c05": "當正位。明正在君臣。未離兜率界。烏雞雪上行。(偏中",
    "X86n1600_015:0174c06": "正奉)⊙偈曰。燄裏寒氷結。楊花九月飛。泥牛吼水月。",
    "X86n1600_015:0174c07": "木馬逐風嘶。(正中來功)○偈曰。王宮初降日。玉兔豈",
    "X86n1600_015:0174c08": "能離。未得無功旨。人天何太遲。(兼中至共功)●偈曰。渾",
    "X86n1600_015:0174c09": "然藏理事。朕兆卒難明。威音王未曉。彌勒豈惺惺",
    "X86n1600_015:0174c10": "(兼中到功功)。",
    "X86n1600_015:0174c11": "祥符蔭曰。洞山宗旨。得曹山而顯。所以稱曹洞宗。",
    "X86n1600_015:0174c12": "近或依圓鑑圖今詳審參同契旨改正。明暗正偏。",
    "X86n1600_015:0174c13": "瞭然指掌。新豐父子。敲唱分明矣。",
    "X86n1600_015:0174c14": "祖示五位王子。",
    "X86n1600_015:0174c15": "一曰朝生。一曰末生。一曰誕生。一曰化生。一曰內",
    "X86n1600_015:0174c16": "生。",
    "X86n1600_015:0174c17": "僧問石霜諸。如何是朝生王子。霜曰。白衣為上輔。",
    "X86n1600_015:0174c18": "直指禁庭中。如何是末生王子。霜曰。循途方覺貴。",
    "X86n1600_015:0174c19": "漸進不知尊。如何是誕生王子。霜曰。貴裔非常種。",
    "X86n1600_015:0174c20": "天然位至尊。如何是化生王子。霜曰。政威無比況。",
    "X86n1600_015:0174c21": "神用莫能儔。如何是內生王子。霜曰。重幃休勝負。",
    "X86n1600_015:0174c22": "金殿臥清風。",
    "X86n1600_015:0174c23": "祥符蔭曰。洞山功建立功勳王子。葢稟巖臣奉子",
    "X86n1600_015:0174c24": "順之旨。功勳明奉君。王子表順父也。有內紹外紹",
    "X86n1600_015:0175a01": "之分。金提半提之別。與五位功勳互相表裏。人根",
    "X86n1600_015:0175a02": "利鈍。法有頓漸。當時石霜。可謂壎篪叶奏。有謂其",
    "X86n1600_015:0175a03": "建自石霜者。譌也。有以朝生配正中偏。末生配偏",
    "X86n1600_015:0175a04": "中正。誕生配正中來。化生配兼中至。內生配兼中",
    "X86n1600_015:0175a05": "到者。有以誕生列第一位。朝生列第二位。末生列",
    "X86n1600_015:0175a06": "第三位。內生列第四位。化生列第五位者。有以內",
    "X86n1600_015:0175a07": "生為第一位。當正中來。化生為第二位。當正中偏。",
    "X86n1600_015:0175a08": "末生為第三位。當兼中至。朝生為第四位。當偏中",
    "X86n1600_015:0175a09": "正。誕生為第五位。當兼中到者。有以誕生統攝四",
    "X86n1600_015:0175a10": "位。謂誕。大也。生也。朝生。誕於朝而生。末生。誕於末",
    "X86n1600_015:0175a11": "而生。化生。誕於化而生。內生。誕於內而生。亦猶正",
    "X86n1600_015:0175a12": "中來之正偏兼帶。始終圓貫。而謂誕生猶有待者。",
    "X86n1600_015:0175a13": "即待朝末等而生。而誕之所以為誕。實不生。故曰。",
    "X86n1600_015:0175a14": "欲識誕生王子父。鶴冲霄漢脫銀籠者。順逆縱橫。",
    "X86n1600_015:0175a15": "一一合妙。如安公破句讀楞嚴。不妨見道。神而明",
    "X86n1600_015:0175a16": "之。方契立法之旨。若執一定。以方破圓。則是癡人",
    "X86n1600_015:0175a17": "說夢矣。寶鏡三昧。重離六爻。疊三變五之言。紛紛",
    "X86n1600_015:0175a18": "不一。可類推也。",
    "X86n1600_015:0175a19": "祖示三種滲漏。",
    "X86n1600_015:0175a20": "祖因曹山辭。付以寶鏡三昧已。復曰。末法時代。人",
    "X86n1600_015:0175a21": "多乾慧。若要辨驗真偽。有三種滲漏。一曰。見滲漏。",
    "X86n1600_015:0175a22": "機不離位。墮在毒海。二曰。情滲漏滯在向背。見處",
    "X86n1600_015:0175a23": "偏枯。三曰。語滲漏。究妙失宗。機昧終始。濁智流轉。",
    "X86n1600_015:0175a24": "於此三種。子宜知之。",
    "X86n1600_015:0175b01": "寂音洪曰。大般若經曰。應觀欲界色界無色界空。",
    "X86n1600_015:0175b02": "善見。是菩薩作此觀時。不令心亂。若心不亂。則不",
    "X86n1600_015:0175b03": "見法。若不見法。則不作證。又曰。若金翅鳥。飛騰虗",
    "X86n1600_015:0175b04": "空。自在翱翔。久不墮落。雖依於空戲。而不據空。亦",
    "X86n1600_015:0175b05": "不為空之所拘礙。昔洞山大師立五位偏正。以標",
    "X86n1600_015:0175b06": "準大法。約三種滲漏。以辨衲子。非意斷苟為。皆本",
    "X86n1600_015:0175b07": "佛之遺意。今叢林聞滲漏之語。往往鼻笑。雖洞山",
    "X86n1600_015:0175b08": "復出。安能為哉。",
    "X86n1600_015:0175b09": "祖示綱要。",
    "X86n1600_015:0175b10": "一敲唱俱行。偈曰。金針雙鎻備。叶路隱全該。寶印",
    "X86n1600_015:0175b11": "當風妙。重重錦縫開。二金鎖玄路。偈曰。交互明中",
    "X86n1600_015:0175b12": "暗。功齊轉覺難。力窮忘進退。金鎻網鞔鞔。三不墮",
    "X86n1600_015:0175b13": "凡聖。(亦名理事不涉)偈曰。事理俱不涉。回照絕幽微。背風",
    "X86n1600_015:0175b14": "無巧拙。電火爍難追。",
    "X86n1600_015:0175b15": "曹山祖示三墮。",
    "X86n1600_015:0175b16": "示眾曰。凡情聖見。是金鎻玄路。直須回互。夫取正",
    "X86n1600_015:0175b17": "食者。須具三種墮。一者披毛戴角。二者不斷聲色。",
    "X86n1600_015:0175b18": "三者不受食。時有稠布衲問。披毛戴角是甚麼墮。",
    "X86n1600_015:0175b19": "祖曰。是類墮。曰不斷聲色是什麼墮。祖曰。是隨墮。",
    "X86n1600_015:0175b20": "曰不受食是甚麼墮。祖曰。是尊貴墮。乃曰。食者即",
    "X86n1600_015:0175b21": "是本分事。知有不取。故曰尊貴墮。若執初心。知有",
    "X86n1600_015:0175b22": "自己。及聖位。故曰類墮。若初心知有己事。回光之",
    "X86n1600_015:0175b23": "時。擯却色聲香味觸法得甯謐。即成功勳。後却不",
    "X86n1600_015:0175b24": "執六塵等事。隨分而昧。任之則礙。所以外道六師。",
    "X86n1600_015:0175c01": "是汝之師。彼師所墮汝亦隨墮。乃可取食。食者。即",
    "X86n1600_015:0175c02": "是正命食也。亦是就六根門頭。見聞覺知。祇是不",
    "X86n1600_015:0175c03": "被他染污。將為墮。且不是同。向前均他。本分事尚",
    "X86n1600_015:0175c04": "不取。豈況其餘事耶。",
    "X86n1600_015:0175c05": "祖示四禁。",
    "X86n1600_015:0175c06": "示偈曰。莫行心處路。不掛本來衣。何須正恁麼。切",
    "X86n1600_015:0175c07": "忌未生時。",
    "X86n1600_015:0175c08": "安隱忍曰。洞上宗道合君臣。位分貴賤。由正偏而",
    "X86n1600_015:0175c09": "及兼。帶自奉向以至功功。如指與拳。舉一該五。混",
    "X86n1600_015:0175c10": "則知處。類之弗齊。妙無以加矣。但辭多典雅。理亦",
    "X86n1600_015:0175c11": "舂融。若鏡之照花。雖情理俱絕。而娟娟可愛。是故",
    "X86n1600_015:0175c12": "蓄情之士。對之情生。抱理之夫。觀之理著。此情滲",
    "X86n1600_015:0175c13": "漏之所以設也。夫情之所結。因見不忘。情見相私。",
    "X86n1600_015:0175c14": "語成窠臼。片瑕千累。眾病一源。故曹山立三墮以",
    "X86n1600_015:0175c15": "明尊貴。設四禁以辟邪途。捐不賞之功。絕未然之",
    "X86n1600_015:0175c16": "禍。渠無國土。何處逢渠。我本無瘡。勿傷之也。後世",
    "X86n1600_015:0175c17": "不曰洞曹。而曰曹洞。其在此乎。",
    "X86n1600_015:0175c18": "辛巳二年。",
    "X86n1600_015:0175c19": "壬午三年。",
    "X86n1600_015:0175c20": "定上座參祖。",
    "X86n1600_015:0175c21": "定參。問如何是佛法大意。祖下禪牀擒住。定擬議。",
    "X86n1600_015:0175c22": "祖與一掌。定佇思。旁僧曰。定上座何不禮拜。定方",
    "X86n1600_015:0175c23": "作禮。忽大悟。後南遊。路逢巖頭雪峯欽山。舉祖赤",
    "X86n1600_015:0175c24": "肉團上無位真人面門出入話。巖頭不覺吐舌。雪",
    "X86n1600_015:0176a01": "峯曰。臨濟大似白拈賊。欽山曰。何不道赤肉團上",
    "X86n1600_015:0176a02": "非無位真人。定擒住曰。無位真人。與非無位真人。",
    "X86n1600_015:0176a03": "相去多少。速道速道。欽山被擒罔措。巖頭雪峯曰。",
    "X86n1600_015:0176a04": "這新戒不識好惡。觸忤上座。且望慈悲。定曰。若不",
    "X86n1600_015:0176a05": "是這兩個老漢。[祝/土]殺這尿牀鬼子。",
    "X86n1600_015:0176a06": "存獎禪師住大名府興化。",
    "X86n1600_015:0176a07": "禪師百丈支下杭州大慈寰中寂。",
    "X86n1600_015:0176a08": "中蒲坂盧氏子。頂骨圓聳。其聲如鐘。出家於并州",
    "X86n1600_015:0176a09": "童子寺。受心印於百丈。結茅於南嶽。一日南泉至。",
    "X86n1600_015:0176a10": "問。如何是庵中主。中曰。蒼天蒼天。泉曰。蒼天且置。",
    "X86n1600_015:0176a11": "如何是庵中主。中曰。會即便會。莫忉忉。泉拂袖而",
    "X86n1600_015:0176a12": "出。趙州問。般若以何為體。中曰。般若以何為體。趙",
    "X86n1600_015:0176a13": "州大笑而出。中明日見趙州掃地。問般若以何為",
    "X86n1600_015:0176a14": "體。趙州置帚拊掌大笑。中便歸方丈。住大慈示眾",
    "X86n1600_015:0176a15": "曰。山僧不解答話。只能識病。又曰。說得一丈。不如",
    "X86n1600_015:0176a16": "行取一尺。說得一尺。不如行取一寸。問道者眾。山",
    "X86n1600_015:0176a17": "素缺水。中擬飛錫。夜夢神人告之曰。勿它之。詰朝",
    "X86n1600_015:0176a18": "見二虎以爪跑地。泉自湧出。味甘如飴。有僧自岳",
    "X86n1600_015:0176a19": "至。乃曰。童子泉涸矣。移來在此。",
    "X86n1600_015:0176a20": "祖至河府王常侍迎以師禮。",
    "X86n1600_015:0176a21": "祖拂衣南邁至河府。府主王常侍。與諸官請祖陞",
    "X86n1600_015:0176a22": "座。山僧今日事不獲已。曲順人情。方登此座。若約",
    "X86n1600_015:0176a23": "祖宗門下。稱揚大事。直是開口不得。無你措足處。",
    "X86n1600_015:0176a24": "山僧此日以常侍堅請。那隱綱宗。還有作家戰將。",
    "X86n1600_015:0176b01": "直下展陣開旗麼。對眾證據看。僧問。如何是佛法",
    "X86n1600_015:0176b02": "大意。祖便喝。僧禮拜。祖曰。這個師僧却堪持論。",
    "X86n1600_015:0176b03": "癸未四年。",
    "X86n1600_015:0176b04": "詔法師知玄為悟達國師總教門事。",
    "X86n1600_015:0176b05": "甲申五年。",
    "X86n1600_015:0176b06": "全奯禪師住鄂州巖頭。",
    "X86n1600_015:0176b07": "奯住巖頭示眾。但明取綱宗。本無實法。不見道無",
    "X86n1600_015:0176b08": "實無虗。若向事上覷即疾。若向意根下尋。卒摸索",
    "X86n1600_015:0176b09": "不著。又曰。此是向上人活計。只露目前些子。如同",
    "X86n1600_015:0176b10": "電拂。如擊石火。截斷兩頭。靈然自在。若道向上有",
    "X86n1600_015:0176b11": "法有事。真椀鳴聲。塗糊汝。繫罩汝。古人喚作繫驢",
    "X86n1600_015:0176b12": "橛。若將實法與人。土亦消不得。又曰。欲得易會。但",
    "X86n1600_015:0176b13": "知於聲色前。不被萬境惑亂。自然露倮倮地。自然",
    "X86n1600_015:0176b14": "無事。送向聲色前蕩蕩地。恰似一團火燄相似。觸",
    "X86n1600_015:0176b15": "著便燒。更有甚麼事。不見道非是塵不侵。自是我",
    "X86n1600_015:0176b16": "無心。又曰。若是有筋骨底。不用多諸處行脚。也須",
    "X86n1600_015:0176b17": "帶眼始得。莫被人謾。不見道依法生解。猶落魔界。",
    "X86n1600_015:0176b18": "夫唱教。須一一從自己胸襟中吐得出來。與人為",
    "X86n1600_015:0176b19": "榜樣。又曰。是句亦剗。非句亦剗。自然轉轆轆地。露",
    "X86n1600_015:0176b20": "倮倮地。飽齁齁地。不解却。不解齩。不見道却物為",
    "X86n1600_015:0176b21": "上。逐物為下。又曰。纔有所重。便成窠臼。古人喚作",
    "X86n1600_015:0176b22": "貼體衣。病最難治。又曰。無依無欲。便是能仁。古人",
    "X86n1600_015:0176b23": "道置毒藥安乳中。乃至醍醐亦能殺人。這箇不是",
    "X86n1600_015:0176b24": "汝習學得底。莫錯認門頭戶口。賺汝臘月三十日。",
    "X86n1600_015:0176c01": "赤鬨鬨地無益。",
    "X86n1600_015:0176c02": "禪師曹洞支下第四世泉州龜洋慧忠寂。",
    "X86n1600_015:0176c03": "忠住龜洋。遁世不出山。一日謂眾曰。眾生不能解",
    "X86n1600_015:0176c04": "脫者。情累爾。悟道易。明道難。問如何得明道去。忠",
    "X86n1600_015:0176c05": "曰。但脫情見。其道自明矣。夫明之為言信也。如禁",
    "X86n1600_015:0176c06": "蛇人信其呪力藥力。以蛇綰弄。揣懷袖中無難。未",
    "X86n1600_015:0176c07": "知呪藥等力者。怖駭棄去。但諦見自心。情見便破。",
    "X86n1600_015:0176c08": "今千疑萬慮。不得用者。是未見自心者也。忽索香",
    "X86n1600_015:0176c09": "焚罷。安坐而化。",
    "X86n1600_015:0176c10": "乙酉六年。",
    "X86n1600_015:0176c11": "大鑑下第五世鼎州德山見性大師宣鑒寂。",
    "X86n1600_015:0176c12": "鑒居德山。門庭高峻。十二月二日告眾曰。捫空追",
    "X86n1600_015:0176c13": "響。勞汝心神。夢覺覺非。竟有何事。言訖安坐而化。",
    "X86n1600_015:0176c14": "祥符蔭曰。德山出雪峯存。存出雲門偃。為雲門宗。",
    "X86n1600_015:0176c15": "又存出玄沙備。備出羅漢琛。琛出清涼益。為法眼",
    "X86n1600_015:0176c16": "宗。是為二宗之祖。同時與臨濟並稱。以棒唱提挈",
    "X86n1600_015:0176c17": "大綱。訶佛罵祖。真不忝大雄後勁云。",
    "X86n1600_015:0176c18": "丙戌七年。",
    "X86n1600_015:0176c19": "禪師義存開法雪峯。",
    "X86n1600_015:0176c20": "存阻雪鼇山。於巖頭奯言下大徹。嗣德山。咸通中",
    "X86n1600_015:0176c21": "登閩之象骨山雪峯。創立禪院。學徒奔萃。法席之",
    "X86n1600_015:0176c22": "盛。卓冠天下。四十餘年。眾恒一千五百。",
    "X86n1600_015:0176c23": "禪師馬祖支下第三世徑山無上鑒宗寂。",
    "X86n1600_015:0176c24": "宗嗣鹽官安。住徑山為第二世。法席之盛。冠於江",
    "X86n1600_015:0177a01": "浙。三月五日。集眾說法。端坐而化。法嗣洪諲繼其",
    "X86n1600_015:0177a02": "席。",
    "X86n1600_015:0177a03": "祖北至大名府嗣法小師存獎趨侍迎居興化東堂。",
    "X86n1600_015:0177a04": "先是祖因兵革。拂衣南邁。王常侍延以師禮。時蒲",
    "X86n1600_015:0177a05": "相蔣公禮請。祖將應之。獎聞趨省。至中條。太尉中",
    "X86n1600_015:0177a06": "令何公專使迎祖。獎翼行旋至府下。止觀音寺。江",
    "X86n1600_015:0177a07": "西禪院。問道者。簪裾繼踵。道俗連肩。未期年。獎迎",
    "X86n1600_015:0177a08": "居東堂。",
    "X86n1600_015:0177a09": "丁亥八年。",
    "X86n1600_015:0177a10": "首建臨濟宗第一世慧照祖示寂。",
    "X86n1600_015:0177a11": "祖無疾。四月十日示眾偈曰。沿流不止問如何。真",
    "X86n1600_015:0177a12": "照無邊說似他。離相離名人不稟。吹毛用了急須",
    "X86n1600_015:0177a13": "磨。復謂眾曰。吾滅後。不得滅却吾正法眼藏。三聖",
    "X86n1600_015:0177a14": "然出曰。爭敢滅却和尚正法眼藏。祖曰。已後有人",
    "X86n1600_015:0177a15": "問你。向他道甚麼。然便喝。祖曰。誰知吾正法眼藏。",
    "X86n1600_015:0177a16": "向這瞎驢邊滅却。言訖端坐而逝。塔全身於府西",
    "X86n1600_015:0177a17": "北隅。曰澄靈。",
    "X86n1600_015:0177a18": "住鎮州保壽。嗣法小師延沼。臨濟祖塔記曰。師諱",
    "X86n1600_015:0177a19": "義玄。曹州南華人也。俗姓邢氏。幼而頴異。長以孝",
    "X86n1600_015:0177a20": "聞。及落髮受具。居於講肆。精究毗尼。博頤經論。俄",
    "X86n1600_015:0177a21": "而嘆曰。此濟世之醫方也。非教外別傳之旨。即更",
    "X86n1600_015:0177a22": "衣遊方。首參黃檗。次謁大愚。其機緣語句。載於行",
    "X86n1600_015:0177a23": "錄。既受黃檗印可。尋抵河北鎮州城東南隅。滹沱",
    "X86n1600_015:0177a24": "河側小院住持。其臨濟。因地得名。時普化先在彼",
    "X86n1600_015:0177b01": "徉狂混眾。聖凡莫測。師至即佐之。師正旺化。普化",
    "X86n1600_015:0177b02": "全身脫去。乃符仰山小釋迦之懸記也。適丁兵革。",
    "X86n1600_015:0177b03": "師棄去。太尉默君和於城中捨宅為寺。亦以臨濟",
    "X86n1600_015:0177b04": "為額。迎師居焉。後拂衣南邁至河府。府主王常侍",
    "X86n1600_015:0177b05": "延以師禮。住未幾。即來大名府興化寺。居於東堂。",
    "X86n1600_015:0177b06": "師無疾。忽一日攝衣據座。與三聖問答畢。寂然而",
    "X86n1600_015:0177b07": "逝。時咸通八年丁亥孟陬月十日也。門人以師全",
    "X86n1600_015:0177b08": "身建塔於大名府西北隅。勅諡慧照禪師。塔號澄",
    "X86n1600_015:0177b09": "靈。合掌稽首。記師大略。",
    "X86n1600_015:0177b10": "靈巖儲臨濟祖塔重建碑曰。少林氏之言曰。行解",
    "X86n1600_015:0177b11": "相應。超然名之曰祖。六傳至盧氏子。提挈一相一",
    "X86n1600_015:0177b12": "行三昧大其門。應西天般若多羅之記。生南嶽讓。",
    "X86n1600_015:0177b13": "讓生泐潭一。南嶽以一物不中之解。證有修無染",
    "X86n1600_015:0177b14": "之行。泐潭氏超然於即心即佛。非心非佛。渾焉周",
    "X86n1600_015:0177b15": "匝。廓爾懸殊。創大機大用。接百丈海。西來法式。至",
    "X86n1600_015:0177b16": "海廣大悉備。以己所得。得見過於師之黃檗運。東",
    "X86n1600_015:0177b17": "土宗旨。大段三變。臨濟氏挺出。集十代之大成。出",
    "X86n1600_015:0177b18": "古今之獨斷。博也。厚也。高也。明也。以言乎道。發靈",
    "X86n1600_015:0177b19": "山以來未發之妙。以言乎行。開東西歷世未開之",
    "X86n1600_015:0177b20": "門。廣大精微。詳嗣法保壽延沼記中。余小子弘儲。",
    "X86n1600_015:0177b21": "何能增益。澄靈寶塔。建自唐咸通丁亥。歷四百餘",
    "X86n1600_015:0177b22": "年。洪流衝裂。又三百年。三十三世孫超覺。念我祖",
    "X86n1600_015:0177b23": "道滿天下。而無以副脚下子孫執帚瞻依之篤切。",
    "X86n1600_015:0177b24": "走告江南北諸孫。共襄塔事。塔成銘屬弘儲。銘曰。",
    "X86n1600_015:0177c01": "更七百年還舊觀。斯文不泯終古傳。河流嶽立同",
    "X86n1600_015:0177c02": "永綿。",
    "X86n1600_015:0177c03": "靈巖儲臨濟祖塔源流序曰。源流之見。始於昭覺。",
    "X86n1600_015:0177c04": "昭覺臨濟十一世孫。手書臨濟正宗記。付佛日宗",
    "X86n1600_015:0177c05": "杲著見載藉。議者謂昭覺特出手定。抑上有因承。",
    "X86n1600_015:0177c06": "西天諸祖。說偈相傳。從一祖至二祖。至二十七祖",
    "X86n1600_015:0177c07": "般若多羅告香至王子菩提多羅曰。如來以正法",
    "X86n1600_015:0177c08": "眼付大迦葉。如是展轉。乃至於我。我今囑汝。聽吾",
    "X86n1600_015:0177c09": "偈曰。心地生諸種。因事復生理。果滿菩提圓。花開",
    "X86n1600_015:0177c10": "世界起。此西天源流之可據者也。達摩念東震旦",
    "X86n1600_015:0177c11": "國。佛記後五百歲。般若智燈。運光於彼。遂囑弟子",
    "X86n1600_015:0177c12": "不若密多羅。住天竺傳法。而躬至震旦。從震旦初",
    "X86n1600_015:0177c13": "祖。至黃梅五祖。告盧能曰。諸佛出世。為一大事故。",
    "X86n1600_015:0177c14": "隨機大小而引導之。遂有十地三乘頓漸等旨。以",
    "X86n1600_015:0177c15": "為教門。然以無上微妙秘密圓明真實正法眼藏。",
    "X86n1600_015:0177c16": "付於上首大迦葉尊者。展轉傳授二十八世。至達",
    "X86n1600_015:0177c17": "摩屆於此土。得可大師承襲。以至於今。以法寶。及",
    "X86n1600_015:0177c18": "所傳袈裟。用付於汝。善自保護。無令斷絕。聽吾偈",
    "X86n1600_015:0177c19": "曰。有情來下種。因地果還生。無情既無種。無性亦",
    "X86n1600_015:0177c20": "無生。盧跪受訖。問法則既受。衣付何人。祖曰。昔達",
    "X86n1600_015:0177c21": "摩初至。人未之信。故傳衣以明得法。今信心已熟。",
    "X86n1600_015:0177c22": "衣乃爭端。止於汝身。不復傳也。此震旦源流之可",
    "X86n1600_015:0177c23": "據者也。臨濟承曹溪以來四世。傳至禹門為臨濟",
    "X86n1600_015:0177c24": "二十九世。唐宋佛法盛時。家喻戶曉。源流不待問。",
    "X86n1600_015:0178a01": "迨其衰也。至有明嘉隆。山水微茫。僅存一綫。禹門",
    "X86n1600_015:0178a02": "稟圓通法付四人。一曰天童圓悟。一曰報恩圓修。",
    "X86n1600_015:0178a03": "一曰雲門圓信。一曰淨明圓蓮。天童於天啟甲子",
    "X86n1600_015:0178a04": "付淨慈法藏。丁卯付大溈如學。次第付梁山海明。",
    "X86n1600_015:0178a05": "徑山通容。金粟通乘。寶華通忍。龍池通微。天童道",
    "X86n1600_015:0178a06": "忞。雪竇通雲。鶴林通門。善權通賢。天童通奇。報恩",
    "X86n1600_015:0178a07": "付竹林本豫。報恩通琇。南澗通問。石霜通際。雲門",
    "X86n1600_015:0178a08": "付海岸居士黃端伯。弘儲為淨慈藏和尚子。茲因",
    "X86n1600_015:0178a09": "善權法孫斷指超覺。將興復臨濟祖塔。特上靈巖",
    "X86n1600_015:0178a10": "請文記臨濟源流。弘儲不文。祇據本支宗派。依次",
    "X86n1600_015:0178a11": "序述付石。河出崑崙。導積石。不遡其源。而循其流",
    "X86n1600_015:0178a12": "者。無以盡經天帶地之勢也。後世永鑑哉。",
    "X86n1600_015:0178a13": "三峯僧鑒青。臨濟祖師塔頌曰。靈山正法眼。付囑",
    "X86n1600_015:0178a14": "大龜氏。慶喜及商那。次第傳真訣。如是密相承。二",
    "X86n1600_015:0178a15": "十餘八葉。香至最小男。棄榮猶敝屣。親稟般若多。",
    "X86n1600_015:0178a16": "記名為達摩。應讖泛重溟。遠屆支那國。遊歷梁魏",
    "X86n1600_015:0178a17": "間。面壁棲嵩少。號曰婆羅門。訪求大乘器。直指佛",
    "X86n1600_015:0178a18": "即心。講徒且驚擾。置毒不能傷。慈心三昧力。可師",
    "X86n1600_015:0178a19": "鸞鳳姿。根勝無倫匹。五嶽峭頭顱。千頃涵胸臆。妙",
    "X86n1600_015:0178a20": "辨類懸河。異花隨塵落。每一談論時。宿師盡辟易。",
    "X86n1600_015:0178a21": "終疑缺齒胡。別有安心要。變服毀形軀。立雪彌勤",
    "X86n1600_015:0178a22": "懇。一言了此心。三拜得其髓。啟廸甘露門。分燈照",
    "X86n1600_015:0178a23": "無盡。從茲五六傳。衣法雙流衍。信心久成熟。衣止",
    "X86n1600_015:0178a24": "遂不傳。大法遍塵沙。得道如林藪。二桂久傳陰。一",
    "X86n1600_015:0178b01": "粒重銜粟。金雞聲轉高。馬駒足何闊。踏殺天下人。",
    "X86n1600_015:0178b02": "莫能行籌數。一子坐大雄。迎喝聾雙耳。苟非麤行",
    "X86n1600_015:0178b03": "僧。大機誰辨的。吾祖法中王。應用同垂跡。氏族及",
    "X86n1600_015:0178b04": "鄉閭。具如傳所述。三學備研幾。三業還純粹。三年",
    "X86n1600_015:0178b05": "不飛鳴。三度遭鞭策。大法若雲披。大用如雷迅。大",
    "X86n1600_015:0178b06": "宗續大雄。大志恢大業。大樹廕人天。大龍霈雲雨。",
    "X86n1600_015:0178b07": "熱惱頓清涼。枯槁咸霑溉。三句非縱橫。三真非並",
    "X86n1600_015:0178b08": "別。三要絕雕鐫。三玄善闢闔。三世同一儀。三乘同",
    "X86n1600_015:0178b09": "一航。法說種種殊。皆為從上式。字字解脫幢。句句",
    "X86n1600_015:0178b10": "光明藏。如世大慈航。能渡諸漂溺。如世大寶聚。能",
    "X86n1600_015:0178b11": "濟諸貧窮。如世大樓櫓。能却諸冤敵。如世大城塹",
    "X86n1600_015:0178b12": "能拒諸魔軍。是故七百年。燈燄彌增熾。令行吳越",
    "X86n1600_015:0178b13": "區。一人大威力。誰云塔有壞。壞者非其真。離相與",
    "X86n1600_015:0178b14": "離名。全密還全主。然於不壞相。而復示摧頹。蔓草",
    "X86n1600_015:0178b15": "與寒烟。遍覆黃金國。如師所建立。縱奪各隨時。勿",
    "X86n1600_015:0178b16": "以人境乖。而昧全體用。譬如鏡中像。妍醜各不同。",
    "X86n1600_015:0178b17": "隨遇輒了然。初非鏡分別。譬如摩尼光。青黃隨色",
    "X86n1600_015:0178b18": "轉。色相本非珠。珠亦不外是。譬如春與花。不可岐",
    "X86n1600_015:0178b19": "為二。花落知春歸。春實無來往。譬如石中火。擊之",
    "X86n1600_015:0178b20": "乃成燄。破石覓踪由。畢竟無形段。譬如清淨月。散",
    "X86n1600_015:0178b21": "影諸江湖。水月不相知。印見宛然在。譬如水結氷。",
    "X86n1600_015:0178b22": "日照還成水。融結狀雖差。濕性終無改。斷公知此",
    "X86n1600_015:0178b23": "義。堅固最初心。裒金等聚沙。復覩巍巍相。千秋表",
    "X86n1600_015:0178b24": "真仗。萬世成具瞻。却燒無能侵。嵐風莫能撼。是知",
    "X86n1600_015:0178c01": "取相者。終不達無生。棄相亦復然。五十笑百步。欲",
    "X86n1600_015:0178c02": "超權學見。成毀二俱空。空見併銷亡。寶幢赫然湧。",
    "X86n1600_015:0178c03": "無雜無動搖。非常非斷滅。斯為無縫樣。五眼莫能",
    "X86n1600_015:0178c04": "窺。星月掛闌干。烟霞生戶牖。一切諸天人。敬心常",
    "X86n1600_015:0178c05": "守護。我今說是頌。處處見祖師。惟有逸格人。乃能",
    "X86n1600_015:0178c06": "深諦信。或於筆尖上。散作翰墨香。或於紙素中。透",
    "X86n1600_015:0178c07": "出文字障。或於清淨境。解脫無纖塵。或於差別緣。",
    "X86n1600_015:0178c08": "顯見無窮義。或於熱喝內。威猛如象王。或於痛棒",
    "X86n1600_015:0178c09": "頭。翻擲同師子。或主賓言論。或照用施呈。或全或",
    "X86n1600_015:0178c10": "抑揚。或偏或喜怒。何處非全身。何物非生面。苟能",
    "X86n1600_015:0178c11": "如是見。今古常見前。變化絕端倪。眉目日相拄。不",
    "X86n1600_015:0178c12": "離跬步間。展禮真儀訖。",
    "X86n1600_015:0178c13": "堯封潛臨濟慧照祖塔重建碑後記曰。往讀桐江",
    "X86n1600_015:0178c14": "釣叟姚桐壽樂郊私語。載與括蒼劉氏遇於海鹽",
    "X86n1600_015:0178c15": "之橫山。劉氏謂南龍一支。從峨嵋並江而東。竟不",
    "X86n1600_015:0178c16": "知其結局。頃從通州泛海至此。乃知海鹽諸山。是",
    "X86n1600_015:0178c17": "南龍盡處。天目雖為浙右鎮山。然勢猶未止。蜿蜒",
    "X86n1600_015:0178c18": "而來。右束黟浙。左帶苕霅。直至長墻秦駐之間而",
    "X86n1600_015:0178c19": "止。於是以平松諸山為龍。左抱以長江淮泗之水。",
    "X86n1600_015:0178c20": "以慶紹諸山為虎。右繞以浙江曹峨之水。諸水率",
    "X86n1600_015:0178c21": "皆朝拱於此。而後乘潮東出。前復以朝鮮日本為",
    "X86n1600_015:0178c22": "案。此南龍一最大地也。非周孔其人。不足以當之。",
    "X86n1600_015:0178c23": "然而無有乎爾。吾恐山川亦不忍自為寂寂若此",
    "X86n1600_015:0178c24": "也。按樂郊私語序時。則至正癸卯。又歷三百年。辛",
    "X86n1600_015:0179a01": "丑老師補住金粟。南潛隨侍。覽山川形勢之大致。",
    "X86n1600_015:0179a02": "徵桐江釣叟之舊聞。我天童老和尚拔九地之雷",
    "X86n1600_015:0179a03": "於此。我三峯老和尚發天衢之軔於此。所謂非周",
    "X86n1600_015:0179a04": "孔其人。不足當之者。隔三百年。驗如玉符。而臨濟",
    "X86n1600_015:0179a05": "之道。至是炳然。若赫日之中天矣。古記稱震旦國",
    "X86n1600_015:0179a06": "三大幹龍。皆始於崑崙。北條出河海以入於海。為",
    "X86n1600_015:0179a07": "冀燕之分。中條出河南。自秦隴三輔入豐沛汾晉",
    "X86n1600_015:0179a08": "派伊洛。東而淮泗。以入於海。為雍豫青徐之分。南",
    "X86n1600_015:0179a09": "條出江南。自陝右分出西鄙。廻巴蜀。踰荊衡。入黔",
    "X86n1600_015:0179a10": "中。東而匡阜。南極嶺海。東北渡閩粵。跨三吳。自浙",
    "X86n1600_015:0179a11": "右以入於海。為梁荊揚之分。夫冀州。天地之一樞",
    "X86n1600_015:0179a12": "要也。儒者亦言冀州好風水。古帝王之所都。滹沱",
    "X86n1600_015:0179a13": "河在真定府城南。自雁門來經靈壽等縣。至直沽",
    "X86n1600_015:0179a14": "入於海。我臨濟祖之所縱轡而馳也。而大名為禹",
    "X86n1600_015:0179a15": "貢冀兖二州之域。魏州興化則澄靈之塔在焉。故",
    "X86n1600_015:0179a16": "讀保壽沼所作臨濟慧照禪師塔記。及英華所載",
    "X86n1600_015:0179a17": "公乘億魏州獎公塔碑。而益歎山川形勢。源流順",
    "X86n1600_015:0179a18": "逆之故。往往與道法相關攝。葢山水之大機在逆。",
    "X86n1600_015:0179a19": "猶古兵法以正合。以奇勝。其用以逆。而千古禪宗",
    "X86n1600_015:0179a20": "綱領。亦未有不以順為體。以逆為用者也。故從曹",
    "X86n1600_015:0179a21": "溪發源。天南北而為南嶽。一逆也。又北而為臨濟。",
    "X86n1600_015:0179a22": "一逆也。臨濟已上。自順而逆。夫三吳又天地之一",
    "X86n1600_015:0179a23": "樞要也。臨濟南而為揚岐雲葢。有會祖塔焉。又南",
    "X86n1600_015:0179a24": "而為虎邱。虎邱有隆祖塔焉。臨濟以下。自逆而順。",
    "X86n1600_015:0179b01": "而及天童三峯。至於老師。臨濟之道。大行吳越。使",
    "X86n1600_015:0179b02": "小釋迦沒而不食其言。順而逆。逆而復順。冀州為",
    "X86n1600_015:0179b03": "北樞。吳越為南樞。而山川大勢。與道法相終始者。",
    "X86n1600_015:0179b04": "亦可以考而見矣。",
    "X86n1600_015:0179b05": "庵主道膺為洞山室中領袖。",
    "X86n1600_015:0179b06": "膺先遊方至翠微問道。會有僧自豫章來。盛稱洞",
    "X86n1600_015:0179b07": "山法席。遂造洞山。祖問汝名甚麼。曰道膺。祖曰。向",
    "X86n1600_015:0179b08": "上更道。曰向上即不名道膺。後結庵三峯。天人送",
    "X86n1600_015:0179b09": "供。祖問子近日何不赴齋。曰每日自有天神送食。",
    "X86n1600_015:0179b10": "祖曰。我將謂汝是個人。猶作這個見解在。汝晚間",
    "X86n1600_015:0179b11": "來。膺晚至。祖召膺庵主。膺應諾。祖曰。不思善。不思",
    "X86n1600_015:0179b12": "惡。是甚麼。膺回庵寂然宴坐。天神尋覓不見。三日",
    "X86n1600_015:0179b13": "乃絕。祖一日問。作甚麼。曰合醬。祖曰。用多少鹽。曰",
    "X86n1600_015:0179b14": "旋入。祖曰。作何滋味。曰得。祖大問。大闡提人。作五",
    "X86n1600_015:0179b15": "逆罪。孝養何在。曰始成孝養。自爾祖許為室中領",
    "X86n1600_015:0179b16": "袖。",
    "X86n1600_015:0179b17": "寂祖開法曹山。",
    "X86n1600_015:0179b18": "寂辭洞山。遂造曹溪禮塔。還止臨川。有佳山水。因",
    "X86n1600_015:0179b19": "定居焉。以志慕六祖。乃名山為曹。",
    "X86n1600_015:0179b21": "宗統編年卷之十五"
}