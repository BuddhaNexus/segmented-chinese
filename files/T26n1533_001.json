{
    "T26n1533_001:0355c03": "轉法輪經憂波提舍翻譯之記",
    "T26n1533_001:0355c05": "轉法輪經，如來初說；憂波提舍，義門之名，",
    "T26n1533_001:0355c06": "天親菩薩之所開示。佛說為誰？憍陳如等。義",
    "T26n1533_001:0355c07": "行此方，必主其人。魏驃騎大將軍開府儀同",
    "T26n1533_001:0355c08": "三司御史中尉勃海高仲密，善求義方，選真",
    "T26n1533_001:0355c09": "簡偽，故請法師毘目智仙并其弟子瞿曇",
    "T26n1533_001:0355c10": "流支，於鄴城內在金華寺，出此義門憂波提",
    "T26n1533_001:0355c11": "舍。興和三年歲次大梁建酉之月朔次庚子",
    "T26n1533_001:0355c12": "十一日譯，三千九百四十二言。沙門曇林對",
    "T26n1533_001:0355c13": "譯錄記。",
    "T26n1533_001:0355c16": "轉法輪經憂波提舍(有釋論無經本)",
    "T26n1533_001:0355c18": "天親菩薩造",
    "T26n1533_001:0355c19": "元魏天竺三藏毘目智仙譯",
    "T26n1533_001:0355c20": "如是我聞：一時婆伽婆住王舍城耆闍崛山",
    "T26n1533_001:0355c21": "中，與大比丘僧大菩薩眾俱。爾時世尊告智",
    "T26n1533_001:0355c22": "員大海樂說辯才菩薩言：智員大海樂說辯",
    "T26n1533_001:0355c23": "才！有二種住持如來轉法輪。何等為二？一者",
    "T26n1533_001:0355c24": "眾生住持；二者法住持。智員大海樂說辯才！",
    "T26n1533_001:0355c25": "此二種住持，如來轉法輪乃至盡此修多羅",
    "T26n1533_001:0355c26": "說。",
    "T26n1533_001:0355c27": "此正法輪勝修多羅，以何義故？彼牟尼王不",
    "T26n1533_001:0355c28": "可思議、不可稱、不可說、不可量、不可喻如虛空，",
    "T26n1533_001:0355c29": "不斷不常順入因緣，寂靜勝、寂靜最勝、寂靜第",
    "T26n1533_001:0356a01": "一寂靜，如實諦不虛妄，如來轉無上法輪，說",
    "T26n1533_001:0356a02": "此修多羅。如來弟子聲聞之人、聲聞弟子、諸",
    "T26n1533_001:0356a03": "仙人等之所讚歎。此因緣故，我今解釋。云何",
    "T26n1533_001:0356a04": "解釋？無量功德大牟尼王，何故轉此不可思",
    "T26n1533_001:0356a05": "議、不可稱量、第一寂靜善無垢輪？一、以何義",
    "T26n1533_001:0356a06": "故名勝修多羅？二、以何義故名為世尊？(本元",
    "T26n1533_001:0356a07": "少第三法)四、如來何故在王舍城耆闍崛山，二種",
    "T26n1533_001:0356a08": "住持轉此法輪不在餘處？五、以何義故名為",
    "T26n1533_001:0356a09": "如來？六、以何義故名為法輪？七、又復世尊幾",
    "T26n1533_001:0356a10": "轉幾行而轉法輪？八、又復世尊此中說轉，何",
    "T26n1533_001:0356a11": "故如來不生法門說一切法不轉不迴？應如是",
    "T26n1533_001:0356a12": "知畢竟不起。若此轉者，云何得避彼修多羅，",
    "T26n1533_001:0356a13": "彼修多羅則不須避。九、又若此說眾生住持",
    "T26n1533_001:0356a14": "法，住持者云何？般若波羅蜜中，如來告彼",
    "T26n1533_001:0356a15": "須菩提言「如來設復經劫說言眾生眾生，頗",
    "T26n1533_001:0356a16": "有眾生生滅不耶？須菩提言：不也。世尊！一",
    "T26n1533_001:0356a17": "切眾生無始來淨」。如來復於無垢名稱修多",
    "T26n1533_001:0356a18": "羅說「若住法想，此則大病」。若眾生法皆不可",
    "T26n1533_001:0356a19": "得，然則世尊何所住持而轉法輪？此須解釋。",
    "T26n1533_001:0356a20": "十、又復世尊以何義故，捨彼寬博種種勝妙",
    "T26n1533_001:0356a21": "華樹莊嚴、無量勝人多眾集處，於波羅奈少",
    "T26n1533_001:0356a22": "人眾處、在波吒離樹影蔭下鹿苑之中而轉",
    "T26n1533_001:0356a23": "法輪？此之因緣亦須解釋。十一、又復世尊何",
    "T26n1533_001:0356a24": "處初坐而轉法輪？十二、又復世尊轉法輪時，",
    "T26n1533_001:0356a25": "幾許眾生捨惡行善？十三、以要言之，示現云",
    "T26n1533_001:0356a26": "何眾生住持及法住持？十四、此皆是難，",
    "T26n1533_001:0356a27": "自下解釋。彼法今說。以何義故，彼最第一",
    "T26n1533_001:0356a28": "無垢廣博、不可稱量、不可思議、不可破壞、甚",
    "T26n1533_001:0356a29": "深不動正覺世尊已說此經，又復今說勝無",
    "T26n1533_001:0356b01": "垢廣博、不可稱譽？三界眾生所讚世尊，何故",
    "T26n1533_001:0356b02": "說此不可稱量離一切過勝修多羅？此義今",
    "T26n1533_001:0356b03": "釋。世尊恐彼會中有天、阿修羅、人、龍及夜叉、",
    "T26n1533_001:0356b04": "鳩槃茶等，聞轉法輪心生疑惑，不知世尊",
    "T26n1533_001:0356b05": "幾種住持而轉法輪。世尊觀察眾生疑心，為",
    "T26n1533_001:0356b06": "斷彼疑，是故為說二種住持而轉法輪。此義",
    "T26n1533_001:0356b07": "云何？偈言：",
    "T26n1533_001:0356b08": "　世間人及天，　　疑心觀法主；",
    "T26n1533_001:0356b09": "　為斷疑義故，　　說此修多羅。",
    "T26n1533_001:0356b10": "又復世尊有大悲力，饒益眾生故說此經。云",
    "T26n1533_001:0356b11": "何世尊大悲力說此義？今說世尊如是於諸",
    "T26n1533_001:0356b12": "眾生知無眾生、諸法皆如乾闥婆城，如是知",
    "T26n1533_001:0356b13": "已眾生住持及法住持已轉法輪。此義云何？",
    "T26n1533_001:0356b14": "偈言：",
    "T26n1533_001:0356b15": "　知世間無我，　　如幻乾闥婆；",
    "T26n1533_001:0356b16": "　眾生法住持，　　如來大悲說。",
    "T26n1533_001:0356b17": "示現自力，故能說義。世間更無能住持者，唯",
    "T26n1533_001:0356b18": "佛能作二種住持，更無有人能轉法輪如我",
    "T26n1533_001:0356b19": "轉者。又復有義，偈言：",
    "T26n1533_001:0356b20": "　非是天宮殿、　　非阿修羅舍、",
    "T26n1533_001:0356b21": "　非人處龍宮，　　有如是眾生，",
    "T26n1533_001:0356b22": "　第一不可稱，　　離過滅三苦，",
    "T26n1533_001:0356b23": "　天人恭敬禮，　　善轉第一輪。",
    "T26n1533_001:0356b24": "又無量苦無量具足，然後乃得阿耨多羅三",
    "T26n1533_001:0356b25": "藐三菩提故。始行菩薩若聞是已心生怯弱，",
    "T26n1533_001:0356b26": "如來為欲除彼怯弱，示現此義，無垢淨覺，若",
    "T26n1533_001:0356b27": "無量苦無量具足，得阿耨多羅三藐三菩提。",
    "T26n1533_001:0356b28": "無量功德示此法輪。偈言：",
    "T26n1533_001:0356b29": "　金珠真珠等，　　妻子國城施，",
    "T26n1533_001:0356c01": "　頭分眼骨髓，　　手足等施勝。",
    "T26n1533_001:0356c02": "　種種苦持戒，　　希有得佛身，",
    "T26n1533_001:0356c03": "　功德不可稱，　　為疑怯者示。",
    "T26n1533_001:0356c04": "佛增上意觀眾生心，無量功德而轉法輪。又",
    "T26n1533_001:0356c05": "復未發菩提心人聲聞緣覺乘，欲入涅槃、舍",
    "T26n1533_001:0356c06": "大乘住，持此義示現。又復勝意，若有聲聞",
    "T26n1533_001:0356c07": "緣覺等乘入涅槃舍，則不復轉無上法輪。偈",
    "T26n1533_001:0356c08": "言：",
    "T26n1533_001:0356c09": "　小心離悲等，　　欲入二涅槃；",
    "T26n1533_001:0356c10": "　牟尼說此經，　　令住第一乘。",
    "T26n1533_001:0356c11": "又此福人歡喜饒益，此義示現。一切世間最",
    "T26n1533_001:0356c12": "勝無比轉法輪師，無如我師。偈言：",
    "T26n1533_001:0356c13": "　若已歸依佛，　　今歸當復歸；",
    "T26n1533_001:0356c14": "　牟尼喜彼人，　　說此修多羅。",
    "T26n1533_001:0356c15": "若餘依止外道之人將引饒益，此義示現。無",
    "T26n1533_001:0356c16": "垢功德莊嚴妙身而轉法輪，汝師非比，汝師",
    "T26n1533_001:0356c17": "不能令汝獲得無漏善法。偈言：",
    "T26n1533_001:0356c18": "　依止惡智識，　　如來見世間，",
    "T26n1533_001:0356c19": "　為引彼人故，　　為說此經寶。",
    "T26n1533_001:0356c20": "一切智慢寂靜饒益，示現此義。我一切智",
    "T26n1533_001:0356c21": "今者新轉無上法輪，云何汝是一切智人？偈",
    "T26n1533_001:0356c22": "言：",
    "T26n1533_001:0356c23": "　佛初轉法輪，　　能除斷常倒；",
    "T26n1533_001:0356c24": "　不能轉淨輪，　　彼非一切智。",
    "T26n1533_001:0356c25": "求廣勝果無上福田饒益，示現不可思議果",
    "T26n1533_001:0356c26": "報能與。若有能轉無上法輪，布施彼者得大",
    "T26n1533_001:0356c27": "果報。偈言：",
    "T26n1533_001:0356c28": "　若有人能轉，　　無上正法輪；",
    "T26n1533_001:0356c29": "　少施如是人，　　得無比果報。",
    "T26n1533_001:0357a01": "又菩薩行得果饒益，示現此義，世尊說言「我",
    "T26n1533_001:0357a02": "此法輪能大饒益。已行無量億那由他百千",
    "T26n1533_001:0357a03": "苦行，能捨難捨。譬如抒海心不休息」。又言「本",
    "T26n1533_001:0357a04": "生作摩那婆，身及妻子我皆捨施」。又言「本生",
    "T26n1533_001:0357a05": "作梵得王，所愛二子我捨布施，心不生悔」。",
    "T26n1533_001:0357a06": "又言「本生作善牙王，最端正女人中勝妙，名",
    "T26n1533_001:0357a07": "孫陀利，施婆羅門」。又言「本生作德藏王，得陀",
    "T26n1533_001:0357a08": "羅尼，我七千年未一脇臥」。又言「本生作不思",
    "T26n1533_001:0357a09": "議功德寶德王之太子，童子之身，一切論義",
    "T26n1533_001:0357a10": "我皆已得，為眾生說」。又言「本生作身汁仙，割",
    "T26n1533_001:0357a11": "身手足不生瞋恨，為說忍法」。又言「本生作月",
    "T26n1533_001:0357a12": "光王，捨頭布施不生瞋恨」。又言「本作一切",
    "T26n1533_001:0357a13": "眾生所喜見王童子之身，我十二年食香燒",
    "T26n1533_001:0357a14": "身供養佛法，心不生悔」。又言「本作療病王",
    "T26n1533_001:0357a15": "身，已療一切閻浮提人一切病苦。如是種種",
    "T26n1533_001:0357a16": "無量苦惱皆悉已作，有大饒益，我已證得」。如",
    "T26n1533_001:0357a17": "是菩薩種種苦行得果示現，示現饒益。世尊",
    "T26n1533_001:0357a18": "已說此修多羅。偈言：",
    "T26n1533_001:0357a19": "　若如是初因，　　苦行廣捨身，",
    "T26n1533_001:0357a20": "　貧窮乞匃者，　　隨所應施與。",
    "T26n1533_001:0357a21": "　離一切諸過，　　第一寂靜輪，",
    "T26n1533_001:0357a22": "　說不毀第一，　　是故我今轉。",
    "T26n1533_001:0357a23": "以何義故名世尊者，堪受供養故名世尊。更",
    "T26n1533_001:0357a24": "有餘義，如菩提心憂波提舍彼中示現。",
    "T26n1533_001:0357a25": "如來何故在王舍城耆闍崛山，二種住持轉",
    "T26n1533_001:0357a26": "于法輪，不餘處者，難不相應。隨在何處此難",
    "T26n1533_001:0357a27": "無窮，世尊若在餘處遊行亦有此難，是則無",
    "T26n1533_001:0357a28": "窮。更有餘義，如菩提心憂波提舍彼處示",
    "T26n1533_001:0357a29": "現。以何義故名如來者？彼義今說。如實而來",
    "T26n1533_001:0357b01": "故名如來。何法名如？涅槃名如。眾生與法彼",
    "T26n1533_001:0357b02": "二不如。如世尊說「諸比丘！第一聖諦不虛",
    "T26n1533_001:0357b03": "妄法名為涅槃」。知故名來。異聲論界、知字論",
    "T26n1533_001:0357b04": "界，如世人說，此人來生。此明何義？此明智",
    "T26n1533_001:0357b05": "慧具足。來義如是。涅槃名如，知解名來，正",
    "T26n1533_001:0357b06": "覺涅槃故名如來。又空、無相、無願名如，如彼",
    "T26n1533_001:0357b07": "一切行故名如來。又四聖諦此名為如，非餘",
    "T26n1533_001:0357b08": "人見，彼一切行故名如來。又復一切如是佛",
    "T26n1533_001:0357b09": "法此名為如，彼來此人故名如來。又復如名",
    "T26n1533_001:0357b10": "六波羅蜜：布施、持戒、忍辱、精進、禪定、般若，正",
    "T26n1533_001:0357b11": "覺彼來故名如來。實捨寂慧安住是如，如彼",
    "T26n1533_001:0357b12": "無上正遍知來故名如來。一切如是菩薩諸",
    "T26n1533_001:0357b13": "地：歡喜、離垢、明、焰、難勝、現前、遠行、不動、善慧、",
    "T26n1533_001:0357b14": "法雲等十，此名為如。如彼無上正遍知來故",
    "T26n1533_001:0357b15": "名如來。如八道來故名如來。以有般若波羅",
    "T26n1533_001:0357b16": "蜜足方便足來故名如來。或名如去。言如去",
    "T26n1533_001:0357b17": "者，或以如說故名如去。又如去者，去不復",
    "T26n1533_001:0357b18": "來故名如去。以何義故名法輪者，彼義今說。",
    "T26n1533_001:0357b19": "法體是輪，故名法輪。譬如世間銅體是瓶，故",
    "T26n1533_001:0357b20": "名銅瓶；木體為輪，故名木輪。此亦如是，法體",
    "T26n1533_001:0357b21": "為輪，故名法輪，如是示現。何者是法？謂三十",
    "T26n1533_001:0357b22": "七菩提分法。此法是輪，故名法輪。又一切法",
    "T26n1533_001:0357b23": "自體覺義是法輪義。又一切法勝莊嚴義、又",
    "T26n1533_001:0357b24": "取捨義，如是等義名為法輪。捨何等物？謂捨",
    "T26n1533_001:0357b25": "有為。取何者物？謂取涅槃。又能破壞一切煩",
    "T26n1533_001:0357b26": "惱，是故名輪，如時運輪；法王治輪，如輪王輪；",
    "T26n1533_001:0357b27": "一切世間光明照輪，如星宿輪。又說法輪不",
    "T26n1533_001:0357b28": "斷常輪，二邊不定。又不生輪，如因緣生。又",
    "T26n1533_001:0357b29": "不二輪，如眼與色，乃至意法不二應知。不",
    "T26n1533_001:0357c01": "可得輪，以三世法不可得故。又復空輪，離諸",
    "T26n1533_001:0357c02": "見故。又無相輪，觀一切相離諸相故。又無願",
    "T26n1533_001:0357c03": "輪，離三界故。一切分別不別異輪，以一切法",
    "T26n1533_001:0357c04": "不分別故。",
    "T26n1533_001:0357c05": "世尊復於阿那婆達多龍王修多羅中告龍王",
    "T26n1533_001:0357c06": "言「賢面龍王！又法輪者，實不壞行，如是名",
    "T26n1533_001:0357c07": "輪，三世等故。無自體輪，以離有無二種見",
    "T26n1533_001:0357c08": "故。又復離輪，身無染故。又不著輪，以離心",
    "T26n1533_001:0357c09": "意意識等故。無處所輪，以捨一切有行生故。",
    "T26n1533_001:0357c10": "又復實輪，大實見故。又復諦輪，正修不壞",
    "T26n1533_001:0357c11": "故。又不盡輪，示不盡故。又法界輪，以一切法",
    "T26n1533_001:0357c12": "皆悉行故。又實際輪，以前後際非際輪故。又",
    "T26n1533_001:0357c13": "如如輪，諸法自體無自體故。已無為輪，一切",
    "T26n1533_001:0357c14": "疑慮觀察定故。又復常輪，聖性集故。又復空",
    "T26n1533_001:0357c15": "輪，不見內外一切物故。又無相輪，以一切相",
    "T26n1533_001:0357c16": "不分別故。又無願輪，以一切法不攀緣故。又",
    "T26n1533_001:0357c17": "無為輪，一切言語所說皆空，不可說故」。如是",
    "T26n1533_001:0357c18": "世尊所說法輪，此等皆是法論之義。",
    "T26n1533_001:0357c19": "又復世尊幾轉幾行轉法輪者，彼義今說。法",
    "T26n1533_001:0357c20": "輪三轉，有十二行。此苦聖諦、此集聖諦、此滅",
    "T26n1533_001:0357c21": "聖諦、此苦滅道聖諦，此第一轉。此苦聖諦",
    "T26n1533_001:0357c22": "應知、此苦集應斷、此苦滅應證、此苦滅道",
    "T26n1533_001:0357c23": "應修，此第二轉。此苦聖諦已知、此苦集已",
    "T26n1533_001:0357c24": "斷、此苦滅已證、此苦滅道已修，此第三轉。此",
    "T26n1533_001:0357c25": "說三轉。如是苦智、集智、滅智、道智。如是苦諦",
    "T26n1533_001:0357c26": "有三轉智，如是集諦、如是滅諦、如是道諦有",
    "T26n1533_001:0357c27": "三轉智，彼如是說有十二行。何以故？如是異",
    "T26n1533_001:0357c28": "行於苦諦中有三轉智，異行集諦、異行滅諦、",
    "T26n1533_001:0357c29": "異行道諦，皆三轉智，此如是說有十二行。",
    "T26n1533_001:0358a01": "所言苦者，謂之五陰，五陰苦相是名為苦。彼",
    "T26n1533_001:0358a02": "苦相空，通達此空，是名苦智聖諦。彼五陰因",
    "T26n1533_001:0358a03": "愛使見因，是名為集。若不分別不分別不取",
    "T26n1533_001:0358a04": "不觸愛因見因，是名集智聖諦。若彼五陰畢",
    "T26n1533_001:0358a05": "竟盡滅，前際不來、後際不去、中際不得，是名",
    "T26n1533_001:0358a06": "為滅。彼如是知，是名滅智聖諦。若道得已，",
    "T26n1533_001:0358a07": "攀緣苦智、集智、滅智，彼平等相、彼不二智，是",
    "T26n1533_001:0358a08": "名苦滅道智聖諦。又復何故非少非多說彼",
    "T26n1533_001:0358a09": "聖諦？如是分別此則無窮。又復如是知四聖",
    "T26n1533_001:0358a10": "諦則得解脫，所謂知苦、苦因、苦滅後得方便。",
    "T26n1533_001:0358a11": "如是四聖諦，此如是義次第而說。又平等相",
    "T26n1533_001:0358a12": "何者？名聖諦不虛妄法，以不虛妄故名為諦。",
    "T26n1533_001:0358a13": "各各自相皆不虛妄，如是不虛妄法是平等",
    "T26n1533_001:0358a14": "相。又復勝相，何者勝相？苦逼迮相、集能生相、",
    "T26n1533_001:0358a15": "滅寂靜相、道者出相。又十二行若逆若順，有",
    "T26n1533_001:0358a16": "十二分因緣生轉。又復廣普修多羅說正分",
    "T26n1533_001:0358a17": "別、能分別，不善觀察生於無明，非有生法，如",
    "T26n1533_001:0358a18": "是乃至大苦聚集。彼有及滅，如是法輪十二",
    "T26n1533_001:0358a19": "行轉。居隣若知，三寶具足。",
    "T26n1533_001:0358a20": "又復世尊此中說轉，何故如來不生法門說",
    "T26n1533_001:0358a21": "一切法不轉不迴，應如是知，畢竟不起。如是",
    "T26n1533_001:0358a22": "次第，彼義今釋。彼真諦說、此世諦說。又此",
    "T26n1533_001:0358a23": "時說；又此為治信受故說；此義已說是故今",
    "T26n1533_001:0358a24": "說。又復此為初業菩薩故如是說，得大地人",
    "T26n1533_001:0358a25": "如是不諍。",
    "T26n1533_001:0358a26": "若眾生法皆不可得，然則世尊何所住持而",
    "T26n1533_001:0358a27": "轉法輪？彼義今釋。佛以大悲，不取眾生亦不",
    "T26n1533_001:0358a28": "取法，而常住持眾生及法已轉法輪。又復世",
    "T26n1533_001:0358a29": "尊於龍王問修多羅說「如虛空轉，名法輪轉」。",
    "T26n1533_001:0358b01": "又復此是世尊方便，諸法無名以名字說。是",
    "T26n1533_001:0358b02": "故偈言：",
    "T26n1533_001:0358b03": "　一切法無名，　　設名以名法。",
    "T26n1533_001:0358b04": "世尊法爾不取眾生，而治眾生為之說法。雖",
    "T26n1533_001:0358b05": "不取法，而常廣說一切諸法。又復般若波羅",
    "T26n1533_001:0358b06": "蜜經、無垢名稱修多羅說「為知真諦，故說世",
    "T26n1533_001:0358b07": "諦，如是無過」。又復世尊以何義故，捨彼寬博",
    "T26n1533_001:0358b08": "種種勝妙華樹莊嚴、無量勝人多眾集處，於",
    "T26n1533_001:0358b09": "波羅奈少人眾處、在波吒離樹影蔭下鹿苑",
    "T26n1533_001:0358b10": "之中而轉法輪？彼義今釋。世尊往昔已於彼",
    "T26n1533_001:0358b11": "處六十千億那由他會廣行布施，又於彼處",
    "T26n1533_001:0358b12": "已曾供養六十千億那由他佛，又於彼處已",
    "T26n1533_001:0358b13": "有九十一億千佛轉於法輪，彼處常饒寂靜",
    "T26n1533_001:0358b14": "仙人。有如是等諸大功德，是故世尊在於彼",
    "T26n1533_001:0358b15": "處而轉法輪。此義已釋，今復更說。又《廣普經》",
    "T26n1533_001:0358b16": "有偈說言：",
    "T26n1533_001:0358b17": "「我六十千億，　　那由他會施，",
    "T26n1533_001:0358b18": "　供六十千億，　　那由他諸佛。",
    "T26n1533_001:0358b19": "　波羅奈處勝，　　有勝舊仙人，",
    "T26n1533_001:0358b20": "　第一天龍等，　　常讚說法處。",
    "T26n1533_001:0358b21": "　九十一億前，　　我憶無上勝，",
    "T26n1533_001:0358b22": "　於此妙林中，　　轉無上法輪。",
    "T26n1533_001:0358b23": "　此有那由他，　　寂靜勝仙人，",
    "T26n1533_001:0358b24": "　常在鹿苑中，　　故名仙人處。",
    "T26n1533_001:0358b25": "　如是勝林中，　　轉無上法輪。」",
    "T26n1533_001:0358b26": "如是已轉，又為法人如是已轉。",
    "T26n1533_001:0358b27": "又復世尊何處初坐而轉法輪？彼義今釋。世",
    "T26n1533_001:0358b28": "尊坐彼大圓殿處，無量清淨妙色珍寶",
    "T26n1533_001:0358b29": "莊嚴師子座上而轉法輪。此何處說？《廣普經》",
    "T26n1533_001:0358c01": "中如是說言「諸比丘！有諸地天知波羅奈欲",
    "T26n1533_001:0358c02": "轉法輪有大饒益，置大圓殿種種莊嚴廣",
    "T26n1533_001:0358c03": "博嚴麗，其殿縱廣七百由旬。虛空諸天以蓋",
    "T26n1533_001:0358c04": "幢幡而為莊嚴。於上空中欲界天子，八十四",
    "T26n1533_001:0358c05": "千師子之座奉施如來。施如來已，一一請言：",
    "T26n1533_001:0358c06": "唯願如來坐我此座而轉法輪！一一天子各",
    "T26n1533_001:0358c07": "見世尊坐其所施師子座上而轉法輪。世尊",
    "T26n1533_001:0358c08": "如是滿足一切諸天子意」。",
    "T26n1533_001:0358c09": "又復世尊轉法輪時，幾許眾生捨惡行善？彼",
    "T26n1533_001:0358c10": "義今釋。憍陳如等有五比丘，復有諸天六十",
    "T26n1533_001:0358c11": "億數，復色界天八十億數，復有八十四千億",
    "T26n1533_001:0358c12": "人。此何處說？彼《廣普經》有偈說言：",
    "T26n1533_001:0358c13": "「阿若居隣等，　　如是五比丘，",
    "T26n1533_001:0358c14": "　六十億諸天，　　皆得法眼淨；",
    "T26n1533_001:0358c15": "　八十億色天，　　淨無上法眼；",
    "T26n1533_001:0358c16": "　淨勝法眼人，　　八萬四千億。」",
    "T26n1533_001:0358c17": "以要言之，眾生住持示說眾生，法住持者示",
    "T26n1533_001:0358c18": "現說法。又復有義：眾生住持，示現令知眾生",
    "T26n1533_001:0358c19": "心行八萬四千；法住持者，示現令知八萬四",
    "T26n1533_001:0358c20": "千法聚光明多所饒益。又復有義：眾生住持，",
    "T26n1533_001:0358c21": "此為示現眾生平等；法住持者，示法平等。又",
    "T26n1533_001:0358c22": "復此二，世諦示現。",
    "T26n1533_001:0358c23": "轉法輪經優波提舍一卷"
}