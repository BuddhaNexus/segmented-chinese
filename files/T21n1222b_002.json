{
    "T21n1222b_002:0123b04": "聖迦柅忿怒金剛童子菩薩成就",
    "T21n1222b_002:0123b05": "儀軌經卷中",
    "T21n1222b_002:0123b07": "唐三藏沙門大廣智不空譯",
    "T21n1222b_002:0123b08": "我今復說作先行法。於舍利塔前安本尊像。",
    "T21n1222b_002:0123b09": "於三月十五日。塗壇隨力供養。取沈香搵酥",
    "T21n1222b_002:0123b10": "蜜酪。晝夜擲火中護摩。一誦一擲爐中。若道",
    "T21n1222b_002:0123b11": "場中旛華搖動。當知有効驗。即於晨朝供養",
    "T21n1222b_002:0123b12": "三寶。七日獲得財寶榮官皆得稱意。及得珠",
    "T21n1222b_002:0123b13": "玉七寶等。",
    "T21n1222b_002:0123b14": "又欲令空中出火者。視望空誦真言二十一",
    "T21n1222b_002:0123b15": "遍。意念即空中火出。",
    "T21n1222b_002:0123b16": "又欲雨者觀虛空誦二十一遍。即降甘雨。取",
    "T21n1222b_002:0123b17": "雨水獻佛已後所作皆成。",
    "T21n1222b_002:0123b18": "又欲空中雨華者。觀虛空誦二十一遍。即於",
    "T21n1222b_002:0123b19": "空中雨種種華。",
    "T21n1222b_002:0123b20": "又欲令若男若女歡喜者。以安息香作丸誦",
    "T21n1222b_002:0123b21": "二十一遍。一稱彼名投火中即得歡喜。",
    "T21n1222b_002:0123b22": "又加持菖蒲二十一遍。口中含共人論議皆",
    "T21n1222b_002:0123b23": "得勝。",
    "T21n1222b_002:0123b24": "又若毘那夜迦相逼惱作障難者。纔憶念真",
    "T21n1222b_002:0123b25": "言一切皆消散。若常念誦不間注意。於彼障",
    "T21n1222b_002:0123b26": "者并親族皆自滅壞。",
    "T21n1222b_002:0123b27": "又法從黑月一日起首。對像前每日三時念",
    "T21n1222b_002:0123b28": "誦真言時別一千八遍。燒安息香丸護摩。至",
    "T21n1222b_002:0123b29": "月末所求皆得。",
    "T21n1222b_002:0123c01": "又對像前以蓮華搵酥蜜酪。誦真言一千遍",
    "T21n1222b_002:0123c02": "一擲火中護摩即獲伏藏。",
    "T21n1222b_002:0123c03": "又求衣服者。於趣海河入水立至胸。取有蘂",
    "T21n1222b_002:0123c04": "華誦真言一千八遍。一遍一擲水中即得衣",
    "T21n1222b_002:0123c05": "裳十副。",
    "T21n1222b_002:0123c06": "又法迦腩摩華搵酥蜜酪。護摩真言一千八",
    "T21n1222b_002:0123c07": "遍。一遍一投火中。一切有情皆得歡喜順伏。",
    "T21n1222b_002:0123c08": "又法對像前。取蘇摩那華搵酥蜜酪護摩。於",
    "T21n1222b_002:0123c09": "七日中日三時時別誦真言一千八遍。遍遍",
    "T21n1222b_002:0123c10": "一擲火中一切人恭敬得為邑主。",
    "T21n1222b_002:0123c11": "又欲摧伏設咄嚕者。取人骨為橛作彼人形。",
    "T21n1222b_002:0123c12": "或畫或揑加持一百八遍。釘於心上即得摧",
    "T21n1222b_002:0123c13": "伏。",
    "T21n1222b_002:0123c14": "又欲摧彼設咄嚕令麼囉者。取燒屍殘木作",
    "T21n1222b_002:0123c15": "橛。磨紫檀香以塗橛上。取屍林中帛纏橛。釘",
    "T21n1222b_002:0123c16": "彼設咄嚕如前形頭上。彼設咄嚕即母馱。今",
    "T21n1222b_002:0123c17": "復說畫聖金剛童子像。忿形虎皮裾。右手把",
    "T21n1222b_002:0123c18": "金剛杵。左手作施頭。對像於舍利塔前作先",
    "T21n1222b_002:0123c19": "行法已。以香華供養此像。像前作方爐。作增",
    "T21n1222b_002:0123c20": "益法取沈香可長大指節。搵酥合油七日日",
    "T21n1222b_002:0123c21": "三時。時誦真言一百八遍。一擲火中護摩。滿",
    "T21n1222b_002:0123c22": "七日已得持明仙安怛但那。足離於地行疾",
    "T21n1222b_002:0123c23": "如風。所聞永不忘。",
    "T21n1222b_002:0123c24": "又欲成就藥者。取羯抳迦羅華蘂龍華水白",
    "T21n1222b_002:0123c25": "檀香。此等細擣熟研。又取象脂(其象年二十額上自有文裂即",
    "T21n1222b_002:0123c26": "有流脂異種極香)取此脂和上件藥為丸。和藥時取鬼",
    "T21n1222b_002:0123c27": "宿日。令童女沐浴著新淨衣。擣篩香藥。及作",
    "T21n1222b_002:0123c28": "七丸。丸如梧子陰乾。丸藥法(以大指頭指撚藥丸指融塗上。",
    "T21n1222b_002:0123c29": "又取竹膜貼蠟上。意不欲上有指文印藥上。若有指文藥無靈驗也)其藥丸取生沈香",
    "T21n1222b_002:0124a01": "作合子盛。對像前結淨三時念誦。乃至合子",
    "T21n1222b_002:0124a02": "中作佉吒佉吒聲。即取一丸供養本尊。一丸",
    "T21n1222b_002:0124a03": "奉請。一丸供養先成就者。又一丸分與助伴。",
    "T21n1222b_002:0124a04": "餘三丸以熟金銀薄重重裹之。於口中含即",
    "T21n1222b_002:0124a05": "得安怛但那滅影藏形。",
    "T21n1222b_002:0124a06": "又欲破他敵者。取華置死人身上。然後收取",
    "T21n1222b_002:0124a07": "燒屍殘木然火。護摩七日。取月黑分或中夜",
    "T21n1222b_002:0124a08": "或日中每時一百八遍。對三角爐前面向南",
    "T21n1222b_002:0124a09": "坐。稱彼將帥名。用前華加持一遍一擲火中",
    "T21n1222b_002:0124a10": "彼軍即破。",
    "T21n1222b_002:0124a11": "又欲令淨行婆羅門歡喜者。取俱嬾拏迦華。",
    "T21n1222b_002:0124a12": "常稱彼名七日內作護摩。誦真言投華火中",
    "T21n1222b_002:0124a13": "即得歡喜。",
    "T21n1222b_002:0124a14": "又於舍利塔前。取牛黃加持一百八遍。用點",
    "T21n1222b_002:0124a15": "額。所行履處一切見者皆敬愛歡喜。",
    "T21n1222b_002:0124a16": "又取骨屢草嬾苗搵酥。護摩一千八遍。一遍",
    "T21n1222b_002:0124a17": "一擲火中。即得一切災難悉皆殄滅及增壽",
    "T21n1222b_002:0124a18": "命。",
    "T21n1222b_002:0124a19": "又法先已降伏者。欲息彼苦。三時以乳護摩。",
    "T21n1222b_002:0124a20": "彼苦則得消除。",
    "T21n1222b_002:0124a21": "又欲求聞持不忘日誦萬言者。對聖迦柅金",
    "T21n1222b_002:0124a22": "剛像前種種供養。於銀器中盛酥。取酪法如",
    "T21n1222b_002:0124a23": "下當明。念誦乃至相現皆得聞持不忘。",
    "T21n1222b_002:0124a24": "又欲得延壽者。飲乳食大麥。誦真言十萬遍。",
    "T21n1222b_002:0124a25": "對摩醯首羅像前。取雄黃盛熟銅器中。以七",
    "T21n1222b_002:0124a26": "箇菩提樹葉如前上下覆蓋。兼施八方天供",
    "T21n1222b_002:0124a27": "養粥。誠心念誦。或有伴無伴。應護自身結甲",
    "T21n1222b_002:0124a28": "冑印。念誦乃至三相現。若光相壽命萬歲。",
    "T21n1222b_002:0124a29": "又欲得敬重者。以鐵作輪或三戟叉。於舍利",
    "T21n1222b_002:0124b01": "塔前安金剛手菩薩像。廣大供養。置壇中。右",
    "T21n1222b_002:0124b02": "手按上無間斷念誦。乃至質質致致聲。當知",
    "T21n1222b_002:0124b03": "成就。手把叉或輪。一切天人即皆順伏敬重",
    "T21n1222b_002:0124b04": "彼人如佛。又取河兩岸土揑作頭指形安壇",
    "T21n1222b_002:0124b05": "中。以金剛杵按上念誦。乃至金剛杵及指來",
    "T21n1222b_002:0124b06": "近身。當知成。已後手把此指。欲鉤召天龍八",
    "T21n1222b_002:0124b07": "部若男若女及畜生禽獸等。真言句中稱彼",
    "T21n1222b_002:0124b08": "等名。迅疾如風即至。行者所使所作皆得順",
    "T21n1222b_002:0124b09": "伏。",
    "T21n1222b_002:0124b10": "又延壽法。對像塗壇供養。於熟銅器中置牛",
    "T21n1222b_002:0124b11": "黃。念誦乃至光出手把即壽五千年。",
    "T21n1222b_002:0124b12": "又法取七箇蚯蚓糞泥。加持塗圓壇。壇上坐",
    "T21n1222b_002:0124b13": "念誦。乃至空中有天妙藥下來。纔執此藥身",
    "T21n1222b_002:0124b14": "如金剛手菩薩。",
    "T21n1222b_002:0124b15": "又欲成就華法者。取紫檀木雕作開敷蓮華。",
    "T21n1222b_002:0124b16": "於舍利塔像前念誦。乃至光現則變為持明",
    "T21n1222b_002:0124b17": "仙。最為尊貴。若至持明仙住洞之處。一切天",
    "T21n1222b_002:0124b18": "龍八部皆得隨順。",
    "T21n1222b_002:0124b19": "又法被毒蟲所嚙。鬼魅所病。或瘧或被毒藥",
    "T21n1222b_002:0124b20": "所中。取水加持七遍。灑彼或飲即得除愈。",
    "T21n1222b_002:0124b21": "又欲縛撲問字。一日一夜不食念誦。其法即",
    "T21n1222b_002:0124b22": "成。或童子童女令澡浴著新淨衣。塗拭泥圓",
    "T21n1222b_002:0124b23": "壇令坐。縛問過去未來事皆知之。此法設令",
    "T21n1222b_002:0124b24": "犯四重五無間罪。現生無成就分者。由入曼",
    "T21n1222b_002:0124b25": "茶羅受灌頂。已後念誦現生得一切成就。況",
    "T21n1222b_002:0124b26": "具戒行者。",
    "T21n1222b_002:0124b27": "又取牛黃末加持一千八遍。用點額頭一切",
    "T21n1222b_002:0124b28": "人皆見歡喜若在軍陣刀箭不著身。",
    "T21n1222b_002:0124b29": "又法晨朝取水一掬。加持七遍飲之。食飲不",
    "T21n1222b_002:0124c01": "求自至。",
    "T21n1222b_002:0124c02": "又把袈裟角加持二十一遍。共人論議皆得",
    "T21n1222b_002:0124c03": "勝辭無礙。",
    "T21n1222b_002:0124c04": "又法經過賊境。一心念誦即不被劫奪傷害。",
    "T21n1222b_002:0124c05": "又法佉陀羅木灰散彼持誦人。彼即持誦無",
    "T21n1222b_002:0124c06": "効。若欲解時心誦真言一遍即解。",
    "T21n1222b_002:0124c07": "又婦人產生。取酥一兩加持二十一遍令服。",
    "T21n1222b_002:0124c08": "即易產不受諸苦。",
    "T21n1222b_002:0124c09": "又欲令惡人歡喜者。取蠟揑作彼人形。安於",
    "T21n1222b_002:0124c10": "髀上加持一千八遍。暴惡忿怒人皆得敬順",
    "T21n1222b_002:0124c11": "歡喜。",
    "T21n1222b_002:0124c12": "又對本尊像前。獻白華一千八枚。即一切恭",
    "T21n1222b_002:0124c13": "敬順伏。",
    "T21n1222b_002:0124c14": "又持誦者飲乳或食大麥。取蚯蚓揑作和修",
    "T21n1222b_002:0124c15": "吉龍王形。坐彼王上念誦。若動搖當知法成。",
    "T21n1222b_002:0124c16": "龍王每日供十二人食亦說過未來事。",
    "T21n1222b_002:0124c17": "又法從月一日乞食以自存。至白月十四日。",
    "T21n1222b_002:0124c18": "一夜對像前廣設供養念誦。乃至像動即得",
    "T21n1222b_002:0124c19": "安怛但那。安怛但那成就中最為尊上。心念",
    "T21n1222b_002:0124c20": "百味飲食。則得壽五千年。",
    "T21n1222b_002:0124c21": "又法入恒河立水至胸。誦真言十萬遍。然後",
    "T21n1222b_002:0124c22": "於恒河洲中。印沙塔加持。即將本尊像置河",
    "T21n1222b_002:0124c23": "岸側。酥蜜酪相和護摩。一切龍即來降伏。所",
    "T21n1222b_002:0124c24": "處分事皆得成辦。",
    "T21n1222b_002:0124c25": "又法乘船入海。誦真言十萬遍。海龍王即來",
    "T21n1222b_002:0124c26": "現身所求皆得龍獻行者摩尼寶珠。受已便",
    "T21n1222b_002:0124c27": "為持明仙。即飛騰虛空一切持明仙中為最",
    "T21n1222b_002:0124c28": "尊。",
    "T21n1222b_002:0124c29": "又法令金銅匠受八戒。取熟銅作賢瓶。於中",
    "T21n1222b_002:0125a01": "置少分穀麥等一切種子及諸靈藥金銀七寶",
    "T21n1222b_002:0125a02": "等少分。塗拭曼茶羅每日三時供養。置瓶",
    "T21n1222b_002:0125a03": "於壇中。神通月取一日起首。念誦至十五日",
    "T21n1222b_002:0125a04": "無間斷念誦。加持瓶。其瓶有光焰現。則持",
    "T21n1222b_002:0125a05": "閼伽供養聖眾敬謝。即取瓶置於淨處。所",
    "T21n1222b_002:0125a06": "須之物內手入瓶中。所須一切財寶車乘衣",
    "T21n1222b_002:0125a07": "服玩具隨所意求皆悉獲得。瓶中所出物先",
    "T21n1222b_002:0125a08": "供養本尊。其瓶須加持防護。不爾恐諸魔盜",
    "T21n1222b_002:0125a09": "竊瓶將去。",
    "T21n1222b_002:0125a10": "又法於入海河水立至胸。誦真言十萬遍。然",
    "T21n1222b_002:0125a11": "後印塔或泥或沙。則於像前廣設供養。用水",
    "T21n1222b_002:0125a12": "精作如意寶。或用泥作安右掌中。結跏念誦",
    "T21n1222b_002:0125a13": "乃至放光。即成如意寶得為持明仙。",
    "T21n1222b_002:0125a14": "又法於舍利塔前安像。於神通月十五日。像",
    "T21n1222b_002:0125a15": "前依法廣供養然燈。右手持寶幢幢上繫白",
    "T21n1222b_002:0125a16": "繒垂下。念誦乃至放光。即得如意幢為持明",
    "T21n1222b_002:0125a17": "仙。",
    "T21n1222b_002:0125a18": "又法於神通月十五日。對像前廣供養。取般",
    "T21n1222b_002:0125a19": "若波羅蜜經夾。以香泥塗夾。以華鬘纏供養。",
    "T21n1222b_002:0125a20": "置於左手跏趺坐。念誦乃至放光。則通達一",
    "T21n1222b_002:0125a21": "切佛法無礙解辯。為持明仙遍遊六趣。廣利",
    "T21n1222b_002:0125a22": "無邊有情至無上菩提。",
    "T21n1222b_002:0125a23": "又法飲乳食大麥。於大海岸獨樹下。一日三",
    "T21n1222b_002:0125a24": "時時別誦真言一千遍。大海中所有珍寶悉",
    "T21n1222b_002:0125a25": "皆踊出恣意取之。",
    "T21n1222b_002:0125a26": "又法食菉豆。於山上誦真言一千八遍。則見",
    "T21n1222b_002:0125a27": "山中一切金恣意取之。",
    "T21n1222b_002:0125a28": "又法加持酥一千八遍。與無子息女人喫即",
    "T21n1222b_002:0125a29": "有男女。",
    "T21n1222b_002:0125b01": "又法取醍醐加持一百八遍。塗身入火不燒",
    "T21n1222b_002:0125b02": "入水不溺。若當念誦不被一切毒藥所中。",
    "T21n1222b_002:0125b03": "又法作先行法。於黑月八日十四日。廣大供",
    "T21n1222b_002:0125b04": "養本尊。即請僧次供養。以雄黃於道場中地",
    "T21n1222b_002:0125b05": "上。畫百葉蓮華。中坐念誦乃至地裂踊出蓮",
    "T21n1222b_002:0125b06": "華。於蓮華葉上有十六持明仙。圍遶飛騰虛",
    "T21n1222b_002:0125b07": "空。有人若遇見成就者。亦得飛騰虛空。即此",
    "T21n1222b_002:0125b08": "蓮華變成寶莊嚴宮殿。壽命中劫命終得生",
    "T21n1222b_002:0125b09": "淨妙佛國。",
    "T21n1222b_002:0125b10": "又加持水一千八遍。用溉枯樹即生華果。又",
    "T21n1222b_002:0125b11": "於枯涸河中念誦水則盈滿。又被水漂溺設",
    "T21n1222b_002:0125b12": "令解浮。困乏無力念誦真言則得淺處。",
    "T21n1222b_002:0125b13": "又願得僧大眾生歡喜者。對像前獻華一千",
    "T21n1222b_002:0125b14": "八枚一誦真言獻一華。則得又法取安息香",
    "T21n1222b_002:0125b15": "丸用護摩得金千兩。",
    "T21n1222b_002:0125b16": "又法對像前以薰陸香護摩七夜。別誦真言",
    "T21n1222b_002:0125b17": "一千八遍。遍別一擲火中即得伏藏。",
    "T21n1222b_002:0125b18": "又欲怨家歡喜者對像前以白芥子護摩七",
    "T21n1222b_002:0125b19": "日。日三時時別誦一千八遍。遍別一擲火中。",
    "T21n1222b_002:0125b20": "即一切怨家降伏。",
    "T21n1222b_002:0125b21": "又法加持油一千八遍。塗刀箭傷瘡即差。",
    "T21n1222b_002:0125b22": "又取土塊加持七遍擲於水中。水中磨竭黿",
    "T21n1222b_002:0125b23": "鼈等皆口噤不能傷人。",
    "T21n1222b_002:0125b24": "又法以此真言。加持一切疾病皆得除愈。",
    "T21n1222b_002:0125b25": "又法遍身疼痛或寒熱病。一日二日三日。或",
    "T21n1222b_002:0125b26": "常患。加持油麻油一百八遍或二十一遍。用",
    "T21n1222b_002:0125b27": "塗身即愈。",
    "T21n1222b_002:0125b28": "又法毘舍遮瘧。部多諸鬼魅瘧以真言加持",
    "T21n1222b_002:0125b29": "白縷。結索帶之即差。",
    "T21n1222b_002:0125c01": "又法取沈香木對本尊像前。取犢糞和酥蜜",
    "T21n1222b_002:0125c02": "酪護摩七千遍。則有一黃牛來。又取犢子糞",
    "T21n1222b_002:0125c03": "和酥蜜酪二萬遍如前護摩。其牛必來取其",
    "T21n1222b_002:0125c04": "乳供得千人。",
    "T21n1222b_002:0125c05": "又對滿賢大將前。取蘇摩那華日燒八千乃",
    "T21n1222b_002:0125c06": "至六月。即得金錢千貫。",
    "T21n1222b_002:0125c07": "又法供養像。從月一日至十五日。每日漸加",
    "T21n1222b_002:0125c08": "一僧初請七僧日。滿已其像出語告言。汝今",
    "T21n1222b_002:0125c09": "成就。已後對像念誦所求皆得成就。",
    "T21n1222b_002:0125c10": "又法令童女澡浴著新淨衣。右合五色線。加",
    "T21n1222b_002:0125c11": "持一百八遍。繫右臂上即除疾病福德增長。",
    "T21n1222b_002:0125c12": "又於趣海河水中。取黑油麻以三指頭撮。誦",
    "T21n1222b_002:0125c13": "真言一遍一擲一撮於水中。滿八千遍即得",
    "T21n1222b_002:0125c14": "穀麥豐饒。",
    "T21n1222b_002:0125c15": "又每日取有香氣華一百八枚。誦真言加持",
    "T21n1222b_002:0125c16": "一遍。一獻本尊獲大福。",
    "T21n1222b_002:0125c17": "又法取百合莖然火。取菖蒲一千八段。搵酥",
    "T21n1222b_002:0125c18": "護摩一誦真言一擲火中。取灰於額上點。即",
    "T21n1222b_002:0125c19": "得安怛但那。如一遍不成至第二第三必得",
    "T21n1222b_002:0125c20": "成就。",
    "T21n1222b_002:0125c21": "又於菩提樹下(夜合樹亦得)供養聖者像。取牛膝草",
    "T21n1222b_002:0125c22": "搵酥蜜酪護摩一千八遍。即得象驢騾牛水",
    "T21n1222b_002:0125c23": "牛等自來隨順驅使。又春三月黑分受八戒。",
    "T21n1222b_002:0125c24": "於舍利塔前塗檀。香華供養日日請僧次齋。",
    "T21n1222b_002:0125c25": "取瓦瓶底不黑者四枚。滿盛水。持種種香種",
    "T21n1222b_002:0125c26": "種藥少分置於瓶中。一一瓶誦真言加持。黑",
    "T21n1222b_002:0125c27": "分八日早朝烏未鳴時。令男女沐浴。對本尊",
    "T21n1222b_002:0125c28": "像前取屍林燒屍火及殘木。取茴香華護摩。",
    "T21n1222b_002:0125c29": "誦真言十萬遍一擲火中。即得飲食無有窮",
    "T21n1222b_002:0126a01": "盡。廣應惠施供養。",
    "T21n1222b_002:0126a02": "又法若被囚禁枷鎖。纔誦真言即得解脫。",
    "T21n1222b_002:0126a03": "又於神通月對本尊像前。飲乳食大麥。從十",
    "T21n1222b_002:0126a04": "三至十五日不間斷念誦。聖者即來。燈焰增",
    "T21n1222b_002:0126a05": "盛地動。像動出聲告行者言。汝今成就。已後",
    "T21n1222b_002:0126a06": "對像念誦所求皆得。",
    "T21n1222b_002:0126a07": "又法於有舍利塔前。誦真言十萬遍。所作重",
    "T21n1222b_002:0126a08": "罪應墮惡道皆得消滅。",
    "T21n1222b_002:0126a09": "又法每日烏未鳴時。取胡椒七顆加持二十",
    "T21n1222b_002:0126a10": "一遍。自吞之即得聞持。日誦一百五十遍遍",
    "T21n1222b_002:0126a11": "別一擲火中。所求榮官財產聰慧增壽悉皆",
    "T21n1222b_002:0126a12": "獲得。",
    "T21n1222b_002:0126a13": "又法於河兩岸。遠人問擣帛杵聲處。取土作",
    "T21n1222b_002:0126a14": "方七肘壇。於壇上畫千葉蓮華。於蓮華上以",
    "T21n1222b_002:0126a15": "如來一磔手(凡人一肘量)取五種金(金銀銅鐵錫)相和。銷為",
    "T21n1222b_002:0126a16": "一輪置於華上。用種種華供養壇四邊。然酥",
    "T21n1222b_002:0126a17": "燈七盞。四方置四瓶盛香水。瓶中置七寶少",
    "T21n1222b_002:0126a18": "許。瓶上安俱緣果。應燒薰陸香沈香室利吠",
    "T21n1222b_002:0126a19": "瑟吒迦香安息香。應施四方天食。東方施粳",
    "T21n1222b_002:0126a20": "米酪飯。南方施水和粳米飯。西方施粳米砂",
    "T21n1222b_002:0126a21": "糖飯。北方施乳粳米粥。對此壇前。以波羅奢",
    "T21n1222b_002:0126a22": "木然火。取牛膝草一千段。搵酥護摩。先加持",
    "T21n1222b_002:0126a23": "七遍。然後一遍一擲火中牛膝。滿以其輪放",
    "T21n1222b_002:0126a24": "光。手持此輪即得飛騰虛空。一切持明仙皆",
    "T21n1222b_002:0126a25": "悉順伏敬事如佛。",
    "T21n1222b_002:0126a26": "又於白月十五日月蝕時。行者受八戒。對舍",
    "T21n1222b_002:0126a27": "利塔前一日一夜不食。取瞿摩夷未墮地者。",
    "T21n1222b_002:0126a28": "塗一圓壇大小如一牛皮許大。取黃乳牛犢",
    "T21n1222b_002:0126a29": "子母同色者。令童女[(殼一)/牛]乳酪抨酥。取酥七兩",
    "T21n1222b_002:0126b01": "置於金銀器中。以左手持酥。以右手無名指",
    "T21n1222b_002:0126b02": "攪酥。誦真言加持。若煖飲之得聞持不忘日",
    "T21n1222b_002:0126b03": "誦萬言。一誦之後終身不忘。若得烟相一",
    "T21n1222b_002:0126b04": "切人見者愛敬尊重。光相現者安怛但那",
    "T21n1222b_002:0126b05": "(分酥供養及日蝕如前法中)又若城邑聚落有疾病流行。於",
    "T21n1222b_002:0126b06": "中夜塗一小壇。供養白食取乳木柴然火。取",
    "T21n1222b_002:0126b07": "酥護摩一千八遍。遍別一稱國王名。投酥火",
    "T21n1222b_002:0126b08": "中疾病遠離國界。",
    "T21n1222b_002:0126b09": "又欲降伏藥叉者。取尼拘陀樹木長十指截。",
    "T21n1222b_002:0126b10": "搵酥蜜酪護摩一千八遍即伏。",
    "T21n1222b_002:0126b11": "又欲伏癲癎鬼吸人精氣鬼。取黑羊毛護摩",
    "T21n1222b_002:0126b12": "一千八遍。彼鬼服已病者除愈。",
    "T21n1222b_002:0126b13": "又欲降伏摩醯首羅者。取安息香作一千八",
    "T21n1222b_002:0126b14": "丸。搵酥護摩一千八遍。一切摩醯首羅所有",
    "T21n1222b_002:0126b15": "使者。悉皆降伏能成辦一切事。",
    "T21n1222b_002:0126b16": "又法取雄黃一兩。隨索價。用婆羅皂夾木",
    "T21n1222b_002:0126b17": "(亦云蜜相木)柴然火。燒雄黃如火色已。欲收取置熟",
    "T21n1222b_002:0126b18": "銅器中。以酥澆雄黃上。其酥取黃牛母子同",
    "T21n1222b_002:0126b19": "色者。令童女[(殼一)/牛]乳臥酪抨酥。取酪蜜酪。各別",
    "T21n1222b_002:0126b20": "器中盛供養本尊。收取雄黃。盛於熟銅合子",
    "T21n1222b_002:0126b21": "中。候月蝕時。從十三日至十五日三日斷食。",
    "T21n1222b_002:0126b22": "對舍利塔前面向北坐。取菩提葉七枚。四枚",
    "T21n1222b_002:0126b23": "敷合下三枚覆合上。無間斷念誦。若暖相現",
    "T21n1222b_002:0126b24": "取點額。一切人見皆悉歡喜若烟相現。則安",
    "T21n1222b_002:0126b25": "怛但那成就。若光相現。則飛騰虛空。如是依",
    "T21n1222b_002:0126b26": "前法。求成就雌黃牛黃安膳那法皆得。唯牛",
    "T21n1222b_002:0126b27": "黃法少異於此。牛黃法取月十五日。於荷葉",
    "T21n1222b_002:0126b28": "中裹牛黃。安於二手中合掌。無間念誦加持。",
    "T21n1222b_002:0126b29": "乃至三相現。所獲果報如前。",
    "T21n1222b_002:0126c01": "又法以五金作蓮華。取欝金香牛黃龍腦香",
    "T21n1222b_002:0126c02": "研作末。取天雨水和為七丸。於舍利塔前安",
    "T21n1222b_002:0126c03": "像念誦。以右手按藥乃至放光。則飛騰虛空",
    "T21n1222b_002:0126c04": "為持明仙壽命一萬歲。",
    "T21n1222b_002:0126c05": "若以真言加持頭冠臂釧腰絛皆得成就如",
    "T21n1222b_002:0126c06": "前。設令破戒壞行所為所作尚得成就。何況",
    "T21n1222b_002:0126c07": "具戒行者。又取犢子瞿摩夷護摩七日。每夜",
    "T21n1222b_002:0126c08": "一時誦真言一千八遍。一遍取瞿摩夷少許",
    "T21n1222b_002:0126c09": "一擲火中得牛一百頭。",
    "T21n1222b_002:0126c10": "又法入河中立水至胸。取蓮華搵檀香(香摩如泥)",
    "T21n1222b_002:0126c11": "誦一百千遍。遍別一擲水中。所得伏藏積如",
    "T21n1222b_002:0126c12": "蓮華。",
    "T21n1222b_002:0126c13": "又法取吉祥木一千八段。搵酥護摩三日。日",
    "T21n1222b_002:0126c14": "三時一千八遍即得財寶豐饒。",
    "T21n1222b_002:0126c15": "又法取烏油麻稻穀華相和。對像前護摩三",
    "T21n1222b_002:0126c16": "日。日三時時別一千八遍。遍別一擲火中。即",
    "T21n1222b_002:0126c17": "得家中飲食無盡。",
    "T21n1222b_002:0126c18": "又欲得降伏一切龍王者。取種種華護摩三",
    "T21n1222b_002:0126c19": "日。日三時時別一千八遍。即得一切龍降伏。",
    "T21n1222b_002:0126c20": "又欲降伏藥叉者。對像前取安息香丸。護摩",
    "T21n1222b_002:0126c21": "七日日三時。時別一千八遍。即得一切藥叉",
    "T21n1222b_002:0126c22": "降伏。",
    "T21n1222b_002:0126c23": "又法欲召藥叉女者。取無憂木準前藥叉護",
    "T21n1222b_002:0126c24": "摩法。即得藥叉女來恭敬承事。所須一切衣",
    "T21n1222b_002:0126c25": "服飲食。及諸財寶隨意供給。",
    "T21n1222b_002:0126c26": "又法對根本像前。取沈香木搵酥。護摩三七",
    "T21n1222b_002:0126c27": "日日三時。時別一千八遍。即得一切諸天歡",
    "T21n1222b_002:0126c28": "喜助護。災難消滅福德增長。",
    "T21n1222b_002:0126c29": "又法若被囚禁。夜時澡浴著新淨衣服。誦真",
    "T21n1222b_002:0127a01": "言一千八遍即得解脫。",
    "T21n1222b_002:0127a02": "又法若被人瞋怒欲相損害者。取油麻護摩",
    "T21n1222b_002:0127a03": "一千八遍即彼人歡喜。",
    "T21n1222b_002:0127a04": "又法誦真言加持菖蒲一千八遍。繫於臂上。",
    "T21n1222b_002:0127a05": "於他人邊出言所求皆得稱意。又常念誦。於",
    "T21n1222b_002:0127a06": "諸怨敵得勝不被侵陵。",
    "T21n1222b_002:0127a07": "又法取旗旛以真言一百八遍。以香華并酪",
    "T21n1222b_002:0127a08": "七椀供養旗旛。及獻閼伽。即持此旗引軍前。",
    "T21n1222b_002:0127a09": "彼軍見旗自破。",
    "T21n1222b_002:0127a10": "又法若城邑被奪。應對像前取黃色華。七日",
    "T21n1222b_002:0127a11": "護摩日日像前誦真言一千八遍。一遍一擲",
    "T21n1222b_002:0127a12": "火中。先有城邑被他所奪即皆却得。",
    "T21n1222b_002:0127a13": "又法作先行法。取白芥子七日七夜護摩。一",
    "T21n1222b_002:0127a14": "月內其宅中雨寶。",
    "T21n1222b_002:0127a15": "又法對像前香華供養。飲乳食大麥。取蓮華",
    "T21n1222b_002:0127a16": "莖搵酥。護摩一千八遍得金千兩。",
    "T21n1222b_002:0127a17": "又法取赤蓮華十萬莖。護摩十萬遍。心所願",
    "T21n1222b_002:0127a18": "求悉皆得之。",
    "T21n1222b_002:0127a19": "又法取白蓮華一萬枚搵酥。護摩一萬遍。即",
    "T21n1222b_002:0127a20": "得官祿高遷。",
    "T21n1222b_002:0127a21": "又取白檀香搵油。護摩十萬遍。即獲金錢一",
    "T21n1222b_002:0127a22": "千枚。",
    "T21n1222b_002:0127a23": "又法取沈水香護摩十萬遍。遍別一擲火中",
    "T21n1222b_002:0127a24": "日誦萬言。耳所曾聞經典乃至終身不忘。",
    "T21n1222b_002:0127a25": "又法取黃乳牛子母同色者。[(殼一)/牛]乳成酪抨酥。",
    "T21n1222b_002:0127a26": "於金器中盛誦真言加持十萬遍。即喫。得聞",
    "T21n1222b_002:0127a27": "持不忘日誦萬言。",
    "T21n1222b_002:0127a28": "又法取棟子搵香油護摩十萬遍。一切囚閉",
    "T21n1222b_002:0127a29": "被禁縛人皆得解脫。",
    "T21n1222b_002:0127b01": "又法若見怨家心誦真言。彼起慈心不能為",
    "T21n1222b_002:0127b02": "害。",
    "T21n1222b_002:0127b03": "又法一切疾病。誦真言加持楊枝。拂彼即除",
    "T21n1222b_002:0127b04": "愈。",
    "T21n1222b_002:0127b05": "又法取五色線結索加持七遍。繫臂。一切鬼",
    "T21n1222b_002:0127b06": "魅悉皆遠離。",
    "T21n1222b_002:0127b07": "又法加持淨灰七遍。遶壇散之即成結界。",
    "T21n1222b_002:0127b08": "又法婦人不收男女者。月經後取母子同色",
    "T21n1222b_002:0127b09": "牛乳。加持一百八遍。令彼女人禮佛菩薩令",
    "T21n1222b_002:0127b10": "飲。又煮乳粥和酥加持一百八遍。與服即生",
    "T21n1222b_002:0127b11": "福德具相之男。",
    "T21n1222b_002:0127b12": "又法作先行法。像前香華供養。取沈香可如",
    "T21n1222b_002:0127b13": "大拇指節。搵酥合油護摩七日。日三時時別",
    "T21n1222b_002:0127b14": "誦真言一千八遍。遍別一擲火中。即得持明",
    "T21n1222b_002:0127b15": "仙安怛但那成就。足離地疾行及得聞持不",
    "T21n1222b_002:0127b16": "忘。",
    "T21n1222b_002:0127b17": "聖迦柅忿怒金剛童子菩薩成就儀軌經卷中"
}