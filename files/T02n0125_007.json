{
    "T02n0125_007:0576a10": "增壹阿含經卷第七",
    "T02n0125_007:0576a12": "東晉罽賓三藏瞿曇僧伽提婆譯",
    "T02n0125_007:0576a13": "五戒品第十四",
    "T02n0125_007:0576a14": "（一）聞如是：一時，佛在舍衛國祇樹給孤獨",
    "T02n0125_007:0576a15": "園。爾時，世尊告諸比丘：「於是眾中，我不",
    "T02n0125_007:0576a16": "見一法修已、多修已，成地獄行、成畜生",
    "T02n0125_007:0576a17": "行、成餓鬼行。若生人中，受命極短，所謂",
    "T02n0125_007:0576a18": "殺生者也。諸比丘！若有人意好殺生，便",
    "T02n0125_007:0576a19": "墮地獄、餓鬼、畜生。若生人中，受命極短，所",
    "T02n0125_007:0576a20": "以然者，以斷他命故。是故，當學莫殺生。",
    "T02n0125_007:0576a21": "如是，諸比丘！當作是學。」爾時，諸比丘聞佛",
    "T02n0125_007:0576a22": "所說，歡喜奉行。",
    "T02n0125_007:0576a23": "（二）聞如是：一時，佛在舍衛國祇樹給孤獨園。",
    "T02n0125_007:0576a24": "爾時，世尊告諸比丘：「於此眾中，我不見一",
    "T02n0125_007:0576a25": "法修行已、多修行已，受人中福，受天上福，",
    "T02n0125_007:0576a26": "得泥洹證，所謂不殺生也。」佛告諸比丘：「若",
    "T02n0125_007:0576a27": "有人不行殺生，亦不念殺，受命極長。所",
    "T02n0125_007:0576a28": "以然者，以彼不嬈亂故。是故，諸比丘！當",
    "T02n0125_007:0576a29": "學不殺生。如是，諸比丘！當作是學。」爾時，",
    "T02n0125_007:0576b01": "諸比丘聞佛所說，歡喜奉行。",
    "T02n0125_007:0576b02": "（三）聞如是：一時，佛在舍衛國祇樹給孤獨",
    "T02n0125_007:0576b03": "園。爾時，世尊告諸比丘：「於此眾中，我不見",
    "T02n0125_007:0576b04": "一法修行已、多修行已，成地獄行，餓鬼、畜生",
    "T02n0125_007:0576b05": "行。若生人中，極為貧匱，衣不蓋形，食不",
    "T02n0125_007:0576b06": "充口，所謂劫盜也。諸比丘！若有人意好",
    "T02n0125_007:0576b07": "劫盜，取他財物，便墮餓鬼、畜生中。若生人",
    "T02n0125_007:0576b08": "中，極為貧匱。所以然者，以斷他生業故。",
    "T02n0125_007:0576b09": "是故，諸比丘！當學遠離不與取。如是，",
    "T02n0125_007:0576b10": "諸比丘！當作是學。」爾時，諸比丘聞佛所說，",
    "T02n0125_007:0576b11": "歡喜奉行。",
    "T02n0125_007:0576b12": "（四）聞如是：一時，佛在舍衛國祇樹給孤獨",
    "T02n0125_007:0576b13": "園。爾時，世尊告諸比丘：「於此眾中，我不見",
    "T02n0125_007:0576b14": "一法修行已、多修行已，受人中福，受天上",
    "T02n0125_007:0576b15": "福，得泥洹證，所謂廣施也。」佛告諸比丘：「若",
    "T02n0125_007:0576b16": "有人廣行布施，於現世中得色、得力，眾",
    "T02n0125_007:0576b17": "得具足，天上、人中食福無量。是故，諸比丘！",
    "T02n0125_007:0576b18": "當行布施，勿有慳心。如是，諸比丘！當作",
    "T02n0125_007:0576b19": "是學。」爾時，諸比丘聞佛所說，歡喜奉行。",
    "T02n0125_007:0576b20": "（五）聞如是：一時，佛在舍衛國祇樹給孤獨",
    "T02n0125_007:0576b21": "園。爾時，世尊告諸比丘：「於此眾中，不見",
    "T02n0125_007:0576b22": "一法修行已、多修行已，成地獄、餓鬼、畜生",
    "T02n0125_007:0576b23": "行。若生人中，居家姦婬，無有淨行，為人",
    "T02n0125_007:0576b24": "所譏，常被誹謗。云何一法？所謂邪婬也。」佛",
    "T02n0125_007:0576b25": "告諸比丘：「若有人婬泆無度，好犯他妻，便",
    "T02n0125_007:0576b26": "墮地獄、餓鬼、畜生中。若生人中，閨門婬亂。",
    "T02n0125_007:0576b27": "是故，諸比丘！常當正意，莫興婬想，慎莫",
    "T02n0125_007:0576b28": "他婬。如是，諸比丘！當作是學。」爾時，諸比丘",
    "T02n0125_007:0576b29": "聞佛所說，歡喜奉行。",
    "T02n0125_007:0576c01": "（六）聞如是：一時，佛在舍衛國祇樹給孤獨",
    "T02n0125_007:0576c02": "園。爾時，佛告諸比丘：「於此眾中，我不見",
    "T02n0125_007:0576c03": "一法修行已、多修行已，受人中福，受天上",
    "T02n0125_007:0576c04": "福，得泥洹證，所謂不他婬，身體香潔，亦",
    "T02n0125_007:0576c05": "無邪想。」佛告諸比丘：「若有人貞潔不婬，",
    "T02n0125_007:0576c06": "便受天上、人中之福。是故，諸比丘！莫行邪",
    "T02n0125_007:0576c07": "婬以興婬意。如是，諸比丘！當作是學。」爾",
    "T02n0125_007:0576c08": "時，諸比丘聞佛所說，歡喜奉行。",
    "T02n0125_007:0576c09": "（七）聞如是：一時，佛在舍衛國祇樹給孤獨",
    "T02n0125_007:0576c10": "園。爾時，世尊告諸比丘：「於此眾中，我不見",
    "T02n0125_007:0576c11": "一法修行已、多修行已，成地獄行，餓鬼、畜生",
    "T02n0125_007:0576c12": "行。若生人中，口氣臭惡，為人所憎，所謂",
    "T02n0125_007:0576c13": "妄語。諸比丘！若有人妄言、綺語、鬪亂是",
    "T02n0125_007:0576c14": "非，便墮畜生、餓鬼中。所以者何？以其妄語",
    "T02n0125_007:0576c15": "故也。是故，當至誠，莫得妄語。是故，諸比",
    "T02n0125_007:0576c16": "丘！當作是學。」爾時，諸比丘聞佛所說，歡喜",
    "T02n0125_007:0576c17": "奉行。",
    "T02n0125_007:0576c18": "（八）聞如是：一時，佛在舍衛國祇樹給孤獨園。",
    "T02n0125_007:0576c19": "爾時，世尊告諸比丘：「於此眾中，我不見一",
    "T02n0125_007:0576c20": "法修行已、多修行已，受人中福，受天上福，",
    "T02n0125_007:0576c21": "得泥洹證。云何為一法？所謂不妄語也。",
    "T02n0125_007:0576c22": "諸比丘！其不妄語者，口氣香芬，名德遠聞。",
    "T02n0125_007:0576c23": "是故，諸比丘！當行莫妄語。如是，諸比丘！當",
    "T02n0125_007:0576c24": "作是學。」爾時，諸比丘聞佛所說，歡喜奉行。",
    "T02n0125_007:0576c25": "（九）聞如是：一時，佛在舍衛國祇樹給孤獨",
    "T02n0125_007:0576c26": "園。爾時，世尊告諸比丘：「於此眾中，我不",
    "T02n0125_007:0576c27": "見一法修行已、多修行已，受畜生、餓鬼、地獄",
    "T02n0125_007:0576c28": "罪。若生人中，狂愚癡惑，不識真偽，所謂飲",
    "T02n0125_007:0576c29": "酒也。諸比丘！若有人心好飲酒，所生之處，",
    "T02n0125_007:0577a01": "無有智慧，常懷愚癡。如是，諸比丘！慎莫",
    "T02n0125_007:0577a02": "飲酒。如是，諸比丘！當作是學。」爾時，諸比丘",
    "T02n0125_007:0577a03": "聞佛所說，歡喜奉行。",
    "T02n0125_007:0577a04": "（一〇）聞如是：一時，佛在舍衛國祇樹給孤獨",
    "T02n0125_007:0577a05": "園。爾時，世尊告諸比丘：「於此眾中，無有一",
    "T02n0125_007:0577a06": "法勝此法者，若修行已、多修行已，受人中",
    "T02n0125_007:0577a07": "福，受天上福，得泥洹證。云何為一法？所謂",
    "T02n0125_007:0577a08": "不飲酒也。諸比丘！若有人不飲酒，生便聰",
    "T02n0125_007:0577a09": "明，無有愚惑，博知經籍，意不錯亂。如是，諸",
    "T02n0125_007:0577a10": "比丘！當作是學。」爾時，諸比丘聞佛所說，歡",
    "T02n0125_007:0577a11": "喜奉行。",
    "T02n0125_007:0577a12": "　第五地獄經　　此名不善行",
    "T02n0125_007:0577a13": "　五者天及人　　令知次第數",
    "T02n0125_007:0577a14": "增壹阿含經有無品第十五",
    "T02n0125_007:0577a15": "（一）聞如是：一時，佛在舍衛國祇樹給孤獨",
    "T02n0125_007:0577a16": "園。爾時，世尊告諸比丘：「當知有此二見。云",
    "T02n0125_007:0577a17": "何為二？所謂有見、無見。諸有沙門、婆羅門",
    "T02n0125_007:0577a18": "於此二見習已、誦已，終不從其法，如實而",
    "T02n0125_007:0577a19": "不知，此則非沙門、婆羅門。於沙門，則犯沙",
    "T02n0125_007:0577a20": "門法；於婆羅門，則犯婆羅門法，此沙門、",
    "T02n0125_007:0577a21": "終不以身作證而自遊戲。諸有沙門、婆羅",
    "T02n0125_007:0577a22": "門於此二見誦讀、諷念，知捨，如實而知，",
    "T02n0125_007:0577a23": "此則沙門持沙門行，婆羅門知婆羅門行，",
    "T02n0125_007:0577a24": "自身取證而自遊戲：生死已盡，梵行已立，",
    "T02n0125_007:0577a25": "更不復受有，如真知之。是故，諸比丘！",
    "T02n0125_007:0577a26": "於此二見不應習行，不應諷誦，盡當捨",
    "T02n0125_007:0577a27": "離。如是，諸比丘！當作是學。」爾時，諸比丘聞",
    "T02n0125_007:0577a28": "佛所說，歡喜奉行。",
    "T02n0125_007:0577a29": "（二）聞如是：一時，佛在舍衛國祇樹給孤獨",
    "T02n0125_007:0577b01": "園。爾時，世尊告諸比丘：「有此二見。云何為",
    "T02n0125_007:0577b02": "二見？所謂有見、無見。彼云何為有見？所謂欲",
    "T02n0125_007:0577b03": "有見、色有見、無色有見。彼云何為欲有見？",
    "T02n0125_007:0577b04": "所謂五欲是也。云何為五欲？所謂眼見色，甚",
    "T02n0125_007:0577b05": "愛敬念，未曾捨離，世人宗奉。若耳聞聲，鼻",
    "T02n0125_007:0577b06": "嗅香，口知味，身知細滑，意了諸法，是謂",
    "T02n0125_007:0577b07": "有見。彼云何名為無見？所謂有常見、無常",
    "T02n0125_007:0577b08": "見、有斷滅見、無斷滅見、有邊見、無邊見、有身",
    "T02n0125_007:0577b09": "見、無身見、有命見、無命見、異身見、異命見，此",
    "T02n0125_007:0577b10": "六十二見，名曰無見，亦非真見，是謂名",
    "T02n0125_007:0577b11": "為無見。是故，諸比丘！當捨此二見。如是，諸",
    "T02n0125_007:0577b12": "比丘！當作是學。」爾時，諸比丘聞佛所說，歡",
    "T02n0125_007:0577b13": "喜奉行。",
    "T02n0125_007:0577b14": "（三）聞如是：一時，佛在舍衛國祇樹給孤獨",
    "T02n0125_007:0577b15": "園。爾時，世尊告諸比丘：「有此二施。云何為",
    "T02n0125_007:0577b16": "二？所謂法施、財施。諸比丘！施中之上者不",
    "T02n0125_007:0577b17": "過法施。是故，諸比丘！常當學法施。如是，諸",
    "T02n0125_007:0577b18": "比丘！當作是學。」爾時，諸比丘聞佛所說，歡",
    "T02n0125_007:0577b19": "喜奉行。",
    "T02n0125_007:0577b20": "（四）聞如是：一時，佛在舍衛國祇樹給孤獨",
    "T02n0125_007:0577b21": "園。爾時，世尊告諸比丘：「有此二業。云何為",
    "T02n0125_007:0577b22": "二業？有法業、有財業。業中之上者，不過法",
    "T02n0125_007:0577b23": "業。是故，諸比丘！當學法業，不學財業。如是，",
    "T02n0125_007:0577b24": "諸比丘！當作是學。」爾時，諸比丘聞佛所說，",
    "T02n0125_007:0577b25": "歡喜奉行。",
    "T02n0125_007:0577b26": "（五）聞如是：一時，佛在舍衛國祇樹給孤獨",
    "T02n0125_007:0577b27": "園。爾時，世尊告諸比丘：「有此二恩。云何為",
    "T02n0125_007:0577b28": "二？所謂法恩、財恩。恩中之上者，所謂不過",
    "T02n0125_007:0577b29": "法恩也。是故，諸比丘！當修行法恩。如是，諸",
    "T02n0125_007:0577c01": "比丘！當作是學。」爾時，諸比丘聞佛所說，歡",
    "T02n0125_007:0577c02": "喜奉行。",
    "T02n0125_007:0577c03": "（六）聞如是：一時，佛在舍衛國祇樹給孤獨",
    "T02n0125_007:0577c04": "園。爾時，世尊告諸比丘：「愚者有此二相像",
    "T02n0125_007:0577c05": "貌。云何為二？於是，愚者所不能辦者而",
    "T02n0125_007:0577c06": "辦之，垂辦之事厭而捨之。是謂，諸比丘！愚",
    "T02n0125_007:0577c07": "者有此二相像貌。復次，比丘！智者有二相",
    "T02n0125_007:0577c08": "像貌。云何為二？於是，智者所不能辦事亦",
    "T02n0125_007:0577c09": "不成辦，垂辦之事亦不厭捨。是故，諸比丘！",
    "T02n0125_007:0577c10": "愚者二相像貌當捨離之，當念修行智者",
    "T02n0125_007:0577c11": "二相。如是，諸比丘！當作是學。」爾時，諸比丘",
    "T02n0125_007:0577c12": "聞佛所說，歡喜奉行。",
    "T02n0125_007:0577c13": "（七）聞如是：一時，佛在舍衛國祇樹給孤獨",
    "T02n0125_007:0577c14": "園。爾時，世尊告諸比丘：「有此二法，內自思",
    "T02n0125_007:0577c15": "惟，專精一意，當禮如來。云何為二法？一為",
    "T02n0125_007:0577c16": "智慧，二為滅盡。是謂，比丘！內自思惟，專精一",
    "T02n0125_007:0577c17": "意，當禮如來。如是諸比丘！當作是學。」爾時，",
    "T02n0125_007:0577c18": "諸比丘聞佛所說，歡喜奉行。",
    "T02n0125_007:0577c19": "（八）聞如是：一時，佛在舍衛國祇樹給孤獨",
    "T02n0125_007:0577c20": "園。爾時，世尊告諸比丘：「有此二法，內自思",
    "T02n0125_007:0577c21": "惟，專精一意，當禮法寶，亦禮如來神廟。云",
    "T02n0125_007:0577c22": "何二法？有力、有無畏。是謂，比丘！有此二法，",
    "T02n0125_007:0577c23": "內自思惟，專精一意，當禮法寶及如來神廟。",
    "T02n0125_007:0577c24": "如是，諸比丘！當作是學。」爾時，諸比丘聞佛",
    "T02n0125_007:0577c25": "所說，歡喜奉行。",
    "T02n0125_007:0577c26": "（九）聞如是：一時，佛在舍衛國祇樹給孤獨",
    "T02n0125_007:0577c27": "園。爾時，世尊告諸比丘：「有此二法，內自思",
    "T02n0125_007:0577c28": "惟，專精一意，禮如來寺。云何為二法？如來",
    "T02n0125_007:0577c29": "與世間人民無與等者；如來有大慈大悲，",
    "T02n0125_007:0578a01": "矜念十方。是謂，比丘！有此二法，內自思惟，",
    "T02n0125_007:0578a02": "專精一意，禮如來寺。如是，諸比丘！當作是",
    "T02n0125_007:0578a03": "學。」爾時，諸比丘聞佛所說，歡喜奉行。",
    "T02n0125_007:0578a04": "（一〇）聞如是：一時，佛在舍衛國祇樹給孤獨",
    "T02n0125_007:0578a05": "園。爾時，世尊告諸比丘：「有二因二緣起於",
    "T02n0125_007:0578a06": "正見。云何為二？受法教化，內思止觀。是",
    "T02n0125_007:0578a07": "謂，比丘！有此二因二緣起於正見。如是，諸",
    "T02n0125_007:0578a08": "比丘！當作是學。」爾時，諸比丘聞佛所說，歡",
    "T02n0125_007:0578a09": "喜奉行。",
    "T02n0125_007:0578a10": "　二見及二施　　愚者有二相",
    "T02n0125_007:0578a11": "　禮法如來廟　　正見最在後",
    "T02n0125_007:0578a12": "增壹阿含經火滅品第十六",
    "T02n0125_007:0578a13": "（一）聞如是：一時，佛在舍衛國祇樹給孤獨",
    "T02n0125_007:0578a14": "園。爾時，尊者難陀在舍衛城象華園中。是",
    "T02n0125_007:0578a15": "時，尊者難陀在閑靜處，便生是念：「如來出",
    "T02n0125_007:0578a16": "世甚為難遇，億劫乃出，實不可見，如來久",
    "T02n0125_007:0578a17": "遠長夜時乃出耳。猶如優曇鉢花時乃出現，",
    "T02n0125_007:0578a18": "此亦如是。如來出世甚為難遇，億劫乃出，",
    "T02n0125_007:0578a19": "實不可見，此處亦難遇，一切諸行悉休息",
    "T02n0125_007:0578a20": "止，愛盡無餘，亦無染污，滅盡泥洹。」爾時，",
    "T02n0125_007:0578a21": "有一魔行天子，知尊者難陀心中所念，便",
    "T02n0125_007:0578a22": "往至孫陀利釋種女所，飛在虛空，以頌而",
    "T02n0125_007:0578a23": "嗟歎曰：",
    "T02n0125_007:0578a24": "「汝今發歡喜，　　嚴服作五樂；",
    "T02n0125_007:0578a25": "　難陀今捨服，　　當來相娛樂。」",
    "T02n0125_007:0578a26": "爾時，孫陀利釋種女聞天語已，歡喜踊躍，不",
    "T02n0125_007:0578a27": "能自勝，便自莊嚴，修飾房舍，敷好坐具，作",
    "T02n0125_007:0578a28": "倡妓樂，如難陀在家無異。爾時，王波斯",
    "T02n0125_007:0578a29": "匿集在普會講堂，聞難陀比丘還捨法服，",
    "T02n0125_007:0578a30": "習于家業。所以然者，有天在空中告",
    "T02n0125_007:0578b01": "其妻曰。是時，王波斯匿聞是語已，便懷愁",
    "T02n0125_007:0578b02": "憂，即乘駕白象，往至彼園。到已，便入華象",
    "T02n0125_007:0578b03": "池中，遙見尊者難陀，便前至難陀所，頭面",
    "T02n0125_007:0578b04": "禮足，在一面坐。爾時，尊者難陀告波斯匿",
    "T02n0125_007:0578b05": "曰：「大王！何故來至此間，顏色變異？復有何",
    "T02n0125_007:0578b06": "事來至吾所？」波斯匿報曰：「尊者當知，向在",
    "T02n0125_007:0578b07": "普集講堂，聞尊者捨法服，還作白衣。聞",
    "T02n0125_007:0578b08": "此語已，故來至此，不審尊者何所勅告？」",
    "T02n0125_007:0578b09": "是時，難陀含笑徐告王曰：「不見不聞，大王",
    "T02n0125_007:0578b10": "何故作此語耶？大王！豈不從如來邊聞：我",
    "T02n0125_007:0578b11": "諸結已除，生死已盡，梵行已立，所作已辦，更",
    "T02n0125_007:0578b12": "不復受胞胎，如實而知，今成阿羅漢，心",
    "T02n0125_007:0578b13": "得解脫。」波斯匿曰：「我不從如來聞難陀比",
    "T02n0125_007:0578b14": "丘生死已盡，得阿羅漢，心得解脫。所以然",
    "T02n0125_007:0578b15": "者，有天來告孫陀利釋種女曰。是時，孫陀",
    "T02n0125_007:0578b16": "利夫人聞此語已，便作倡妓樂，修治服飾，",
    "T02n0125_007:0578b17": "敷諸坐具。我聞此語已，便來至尊者所。」難",
    "T02n0125_007:0578b18": "陀告曰：「王不知不聞，何故大王而作是語？",
    "T02n0125_007:0578b19": "諸有沙門、婆羅門無不樂此休息樂、善逝",
    "T02n0125_007:0578b20": "樂、沙門樂、涅槃樂，而不自觀此婬火之坑。",
    "T02n0125_007:0578b21": "復當就者此事不然，骨猶如鎖，肉如聚石，",
    "T02n0125_007:0578b22": "猶蜜塗刀，坐貪小利，不慮後患。亦如菓",
    "T02n0125_007:0578b23": "繁折枝，亦如假借不久當還，猶如劍樹之",
    "T02n0125_007:0578b24": "藪，亦如毒害藥，亦如毒藥，如毒華菓，",
    "T02n0125_007:0578b25": "觀此婬欲亦復如是。意染著者此事不然，",
    "T02n0125_007:0578b26": "從火坑之欲乃至毒菓，不觀此事，欲得",
    "T02n0125_007:0578b27": "度欲流、有流、見流、無明流者，此事不然。以",
    "T02n0125_007:0578b28": "不度欲流、有流、見流、無明流，而欲得入無",
    "T02n0125_007:0578b29": "餘泥洹界而般泥洹者，此事不然。大王",
    "T02n0125_007:0578c01": "當知，諸有沙門、婆羅門觀察此休息樂、善逝",
    "T02n0125_007:0578c02": "樂、沙門樂、涅槃樂，此事不然。彼以作是觀",
    "T02n0125_007:0578c03": "察，解了婬坑之火，猶如骨鎖、肉聚、蜜塗利",
    "T02n0125_007:0578c04": "刀、菓繁折枝、假借不久，亦如劍樹、毒樹，如",
    "T02n0125_007:0578c05": "毒害藥，悉觀了知，此則有處。已解了知婬",
    "T02n0125_007:0578c06": "火所興，便能得渡欲流、有流、見流、無明流，",
    "T02n0125_007:0578c07": "此事必然。彼已渡欲流、有流、見流、無明流，",
    "T02n0125_007:0578c08": "此事必然。云何，大王！以何見何知而作是",
    "T02n0125_007:0578c09": "說？今我，大王！已成羅漢，生死已盡，梵行已",
    "T02n0125_007:0578c10": "立，所作已辦，更不復受母胞胎，心得解脫。」",
    "T02n0125_007:0578c11": "爾時，王波斯匿心懷歡喜，善心生焉，白尊",
    "T02n0125_007:0578c12": "者難陀曰：「我今無狐疑如毛髮許，方知尊",
    "T02n0125_007:0578c13": "者成阿羅漢，今請辭還，國事眾多。」難陀對",
    "T02n0125_007:0578c14": "曰：「宜知是時。」爾時，王波斯匿即從坐起，頭",
    "T02n0125_007:0578c15": "面禮足，便退而去。波斯匿王去未幾時，時彼",
    "T02n0125_007:0578c16": "魔天來至尊者難陀所，住虛空中，復以此",
    "T02n0125_007:0578c17": "偈向難陀曰：",
    "T02n0125_007:0578c18": "「夫人面如月，　　金銀瓔珞身，",
    "T02n0125_007:0578c19": "　憶彼姿容顏，　　五樂恒自娛。",
    "T02n0125_007:0578c20": "　彈琴鼓絃歌，　　音響甚柔軟，",
    "T02n0125_007:0578c21": "　能除諸愁憂，　　樂此林間為。」",
    "T02n0125_007:0578c22": "是時，尊者難陀便作是念：「此是魔行天人。」覺",
    "T02n0125_007:0578c23": "知此已，復以偈報曰：",
    "T02n0125_007:0578c24": "「我昔有此心，　　婬泆無厭足；",
    "T02n0125_007:0578c25": "　為欲所纏裹，　　不覺老病死。",
    "T02n0125_007:0578c26": "　我度愛欲淵，　　無污無所染；",
    "T02n0125_007:0578c27": "　榮位悉是苦，　　獨樂真如法。",
    "T02n0125_007:0578c28": "　我今無諸結，　　婬怒癡悉盡；",
    "T02n0125_007:0578c29": "　更不習此法，　　愚者當覺知。」",
    "T02n0125_007:0579a01": "爾時，彼魔行天人聞此語便懷愁憂，即於",
    "T02n0125_007:0579a02": "彼沒不現。爾時，眾多比丘以此因緣，具白",
    "T02n0125_007:0579a03": "世尊。爾時，世尊告諸比丘：「端正比丘者，無",
    "T02n0125_007:0579a04": "有勝難陀比丘；諸根澹泊，亦難陀比丘是；",
    "T02n0125_007:0579a05": "無有欲心，亦是難陀比丘；無有瞋恚，亦是",
    "T02n0125_007:0579a06": "難陀比丘；無有愚癡，亦是難陀比丘；成阿",
    "T02n0125_007:0579a07": "羅漢，亦是難陀比丘。所以然者，難陀比丘",
    "T02n0125_007:0579a08": "端正，諸根寂靜。」爾時，世尊告諸比丘：「我聲",
    "T02n0125_007:0579a09": "聞中弟子端正者，難陀比丘是。諸根寂靜，",
    "T02n0125_007:0579a10": "是亦難陀比丘。」爾時，諸比丘聞佛所說，歡",
    "T02n0125_007:0579a11": "喜奉行。",
    "T02n0125_007:0579a12": "（二）聞如是：一時，佛在舍衛國祇樹給孤獨",
    "T02n0125_007:0579a13": "園。爾時，世尊告諸比丘：「有此二法涅槃界。",
    "T02n0125_007:0579a14": "云何為二？有餘涅槃界、無餘涅槃界。彼云",
    "T02n0125_007:0579a15": "何名為有餘涅槃界？於是，比丘滅五下分",
    "T02n0125_007:0579a16": "結，即彼般涅槃，不還來此世，是謂名為",
    "T02n0125_007:0579a17": "有餘涅槃界。彼云何名為無餘涅槃界？於",
    "T02n0125_007:0579a18": "是，比丘盡有漏成無漏，意解脫、智慧解脫，",
    "T02n0125_007:0579a19": "自身作證而自遊戲：生死已盡，梵行已立，",
    "T02n0125_007:0579a20": "更不受有，如實知之，是謂為無餘涅",
    "T02n0125_007:0579a21": "槃界。此二涅槃界，當求方便，至無餘涅槃",
    "T02n0125_007:0579a22": "界。如是，諸比丘！當作是學。」爾時，諸比丘聞",
    "T02n0125_007:0579a23": "佛所說，歡喜奉行。",
    "T02n0125_007:0579a24": "（三）聞如是：一時，佛在舍衛國祇樹給孤獨",
    "T02n0125_007:0579a25": "園。爾時，世尊告諸比丘：「我今當說烏喻，亦",
    "T02n0125_007:0579a26": "當說猪喻，善思念之，吾當演說。」對曰：「如",
    "T02n0125_007:0579a27": "是。世尊！」是時，諸比丘從佛受教。世尊告曰：",
    "T02n0125_007:0579a28": "「彼云何名為人喻如烏？猶如有人在寂靜",
    "T02n0125_007:0579a29": "處，恒習婬欲，作諸惡行，後便羞恥，便自悔",
    "T02n0125_007:0579b01": "過，向人演說，陳所作事。所以然者，或為諸",
    "T02n0125_007:0579b02": "梵行人，所見譏彈：『此人習欲，作諸惡行。』彼",
    "T02n0125_007:0579b03": "作諸惡行已，向人悔過，自知羞恥，猶如彼",
    "T02n0125_007:0579b04": "烏恒患苦飢，便食不淨，尋即拭[口*雋]，恐有",
    "T02n0125_007:0579b05": "餘鳥見言：『此烏食不淨。』此亦如是。若有",
    "T02n0125_007:0579b06": "一人在閑靜處，習於婬欲，作不善行，後",
    "T02n0125_007:0579b07": "便羞恥而自悔過，向人演說陳所作事。所",
    "T02n0125_007:0579b08": "以然者，或為諸梵行人所見記識，此人習",
    "T02n0125_007:0579b09": "欲，作諸惡行，是謂名為人猶如烏。「彼云何",
    "T02n0125_007:0579b10": "名為人如猪。若有一人在閑靜處，長習",
    "T02n0125_007:0579b11": "婬欲，作諸惡行，亦不羞恥，復非悔過，",
    "T02n0125_007:0579b12": "向人自譽，貢高自用：『我能得五欲自娛，",
    "T02n0125_007:0579b13": "此諸人等不能得五欲。』彼作惡已，不羞",
    "T02n0125_007:0579b14": "恥，此人喻如猪，恒食不淨，臥於不淨，便自",
    "T02n0125_007:0579b15": "跳踉向於餘猪。此亦如是。若有一人習於",
    "T02n0125_007:0579b16": "婬欲，作諸惡行，亦不羞恥，復非悔過，向",
    "T02n0125_007:0579b17": "人自譽，貢高自用：『我能得五欲自娛，此諸",
    "T02n0125_007:0579b18": "人不能得五欲自娛。』是名為人如猪。是",
    "T02n0125_007:0579b19": "故，諸比丘！當捨遠離。如是，諸比丘！當作是",
    "T02n0125_007:0579b20": "學。」爾時，諸比丘聞佛所說，歡喜奉行。",
    "T02n0125_007:0579b21": "（四）聞如是：一時，佛在舍衛國祇樹給孤獨",
    "T02n0125_007:0579b22": "園。爾時，世尊告諸比丘：「我今當說人有似",
    "T02n0125_007:0579b23": "驢者，有似牛者，諦聽！諦聽！善思念之。」諸比",
    "T02n0125_007:0579b24": "丘對曰：「如是。世尊！」是時，諸比丘從佛受教。",
    "T02n0125_007:0579b25": "世尊告曰：「彼云何名人像驢者？若有一人，",
    "T02n0125_007:0579b26": "剃除鬚髮，著三法衣，以信牢固，出家學",
    "T02n0125_007:0579b27": "道。爾時，彼人諸根不定，若眼見色，隨起色",
    "T02n0125_007:0579b28": "想，流馳萬端，爾時眼根則非清淨，生諸亂",
    "T02n0125_007:0579b29": "想，不能制持，眾惡普至，亦復不能護於",
    "T02n0125_007:0579c01": "眼根。耳聞聲，鼻嗅香，舌知味，身知細滑，",
    "T02n0125_007:0579c02": "意知法，隨起識病，流馳萬端，爾時意根則",
    "T02n0125_007:0579c03": "非清淨，生諸亂想，不能制持，眾惡普至，亦",
    "T02n0125_007:0579c04": "復不能護於意根。無有威儀禮節之宜，行",
    "T02n0125_007:0579c05": "步進止，屈伸低仰，執持衣鉢，都違禁戒，便",
    "T02n0125_007:0579c06": "為梵行人所見譏彈：『咄，此愚人像如沙門？』",
    "T02n0125_007:0579c07": "便取彈舉：『設是沙門者，宜不應爾。』彼作是",
    "T02n0125_007:0579c08": "說：『我亦是比丘！我亦是比丘！』猶如驢入牛",
    "T02n0125_007:0579c09": "群之中而自稱曰：『我亦是牛！我亦是牛！』然觀",
    "T02n0125_007:0579c10": "其兩耳復不似牛，角亦不似，尾亦不似，音",
    "T02n0125_007:0579c11": "聲各異。爾時，群牛或以角觝，或以脚蹋，或",
    "T02n0125_007:0579c12": "以口嚙者。今此比丘亦復如是，諸根不定，若",
    "T02n0125_007:0579c13": "眼見色，隨起色想，流馳萬端，爾時眼根則",
    "T02n0125_007:0579c14": "非清淨，生諸亂想，不能制持，眾惡普至，亦",
    "T02n0125_007:0579c15": "復不能護於眼根。耳聞聲，鼻嗅香，舌知",
    "T02n0125_007:0579c16": "味，身了細滑，意知法，隨起識病，流馳萬端，",
    "T02n0125_007:0579c17": "爾時意根則非清淨，生諸亂想，不能制持，",
    "T02n0125_007:0579c18": "眾惡普至，亦復不能護念意根。無有威",
    "T02n0125_007:0579c19": "儀禮節之宜，行步進止，屈伸低仰，執持禁戒，",
    "T02n0125_007:0579c20": "便為梵行人所見譏彈：『咄，此愚人像如沙",
    "T02n0125_007:0579c21": "門？』便見彈舉：『設是沙門者，宜不應爾。』爾",
    "T02n0125_007:0579c22": "時彼作是說：『我是沙門。』猶如驢入於牛群，",
    "T02n0125_007:0579c23": "是謂人像驢者也。「彼人云何像牛者耶？若",
    "T02n0125_007:0579c24": "有一人，剃除鬚髮，著三法衣，以信牢固，出",
    "T02n0125_007:0579c25": "家學道。爾時，彼人諸根寂定，飲食知節，竟日",
    "T02n0125_007:0579c26": "經行，未曾捨離意遊三十七道品之法。若眼",
    "T02n0125_007:0579c27": "見色，不起色想，亦無流馳之念，爾時眼根",
    "T02n0125_007:0579c28": "則應清淨，生諸善想，亦能制持，無復諸惡，",
    "T02n0125_007:0579c29": "常擁護於眼根。耳聲、鼻香、口味、身細滑、意",
    "T02n0125_007:0580a01": "法不起識病，爾時意根則得清淨。彼人便",
    "T02n0125_007:0580a02": "到諸梵行人所，諸梵行人遙以見來，各自",
    "T02n0125_007:0580a03": "揚聲：『善來，同學！』隨時供養，不使有短，猶",
    "T02n0125_007:0580a04": "如良牛入牛眾中，而自稱說：『我今是牛！』然",
    "T02n0125_007:0580a05": "其毛尾、耳角、音聲都悉是牛，諸牛見已，各來",
    "T02n0125_007:0580a06": "舐體。此亦如是，剃除鬚髮，著三法衣，以信",
    "T02n0125_007:0580a07": "牢固，出家學道。爾時，彼人諸根寂定，飲食",
    "T02n0125_007:0580a08": "知節，竟日經行，未曾捨離意遊三十七道",
    "T02n0125_007:0580a09": "品之法。若眼見色，不起色想，亦無流馳之",
    "T02n0125_007:0580a10": "念，爾時眼根則得清淨，生諸善想，亦能制",
    "T02n0125_007:0580a11": "持，無復諸惡，常擁護於眼根。耳聲、鼻香、口",
    "T02n0125_007:0580a12": "味、身細滑、意法不起識病，爾時意根則得",
    "T02n0125_007:0580a13": "具足，是謂此人像牛者也。如是，諸比丘！當",
    "T02n0125_007:0580a14": "學如牛，莫像如驢也。如是，諸比丘！當作是",
    "T02n0125_007:0580a15": "學。」爾時，諸比丘聞佛所說，歡喜奉行。",
    "T02n0125_007:0580a16": "（五）聞如是：一時，佛在舍衛國祇樹給孤獨",
    "T02n0125_007:0580a17": "園。爾時，世尊告諸比丘：「我今當說善、不善",
    "T02n0125_007:0580a18": "行，諦聽！諦聽！善思念之。」諸比丘對曰：「如是。世",
    "T02n0125_007:0580a19": "尊！」世尊告彼：「云何名為不善？云何名為",
    "T02n0125_007:0580a20": "善？所謂殺生為不善，不殺為善。不與取為",
    "T02n0125_007:0580a21": "不善，與取為善。婬泆為不善，不婬為善。妄",
    "T02n0125_007:0580a22": "語為不善，不妄語為善。綺語為不善，不綺",
    "T02n0125_007:0580a23": "語為善。兩舌為不善，不兩舌為善。鬪亂彼",
    "T02n0125_007:0580a24": "此為不善，不鬪亂彼此為善。貪他為不",
    "T02n0125_007:0580a25": "善，不貪他為善。起恚為不善，不起恚",
    "T02n0125_007:0580a26": "為善。邪見為不善，正見為善。如是，比丘！",
    "T02n0125_007:0580a27": "行此惡已，墮畜生、餓鬼、地獄中。設行善者，",
    "T02n0125_007:0580a28": "便生人中、天上，及諸善趣阿須倫中。是故，",
    "T02n0125_007:0580a29": "當遠離惡行，修習善行。如是，諸比丘！當",
    "T02n0125_007:0580b01": "作是學。」爾時，諸比丘聞佛所說，歡喜奉行。",
    "T02n0125_007:0580b02": "（六）聞如是：一時，佛在舍衛國祇樹給孤獨",
    "T02n0125_007:0580b03": "園。爾時，世尊告諸比丘：「我當與汝等說微",
    "T02n0125_007:0580b04": "妙法，初善、中善、至竟亦善，有義、有味，得修",
    "T02n0125_007:0580b05": "具足梵行之法，所謂二法也。諦聽！諦聽！善思",
    "T02n0125_007:0580b06": "念之，吾當與汝具足說之。」諸比丘對曰：「如",
    "T02n0125_007:0580b07": "是。世尊！」是時，諸比丘從佛受教。世尊告曰：",
    "T02n0125_007:0580b08": "「彼云何為二法？所謂邪見、正見，邪治、正治，",
    "T02n0125_007:0580b09": "邪語、正語，邪業、正業，邪命、正命，邪方便、",
    "T02n0125_007:0580b10": "正方便，邪念、正念：邪三昧、正三昧，是謂",
    "T02n0125_007:0580b11": "比丘名為二法。我今已與汝說此二法，",
    "T02n0125_007:0580b12": "如來所應為者，今已周訖。善念、觀誦，勿有",
    "T02n0125_007:0580b13": "懈惓，今不行者，後悔無及。」爾時，諸比丘聞",
    "T02n0125_007:0580b14": "佛所說，歡喜奉行。",
    "T02n0125_007:0580b15": "（七）聞如是：一時，佛在舍衛國祇樹給孤獨",
    "T02n0125_007:0580b16": "園。爾時，世尊告諸比丘：「我今當說燭明之",
    "T02n0125_007:0580b17": "法，亦當說由燭趣道之業。諦聽！諦聽！善思",
    "T02n0125_007:0580b18": "念之。」諸比丘對曰：「如是。世尊！」爾時，世尊告",
    "T02n0125_007:0580b19": "諸比丘：「彼云何名燭明者？所謂貪婬、瞋恚、",
    "T02n0125_007:0580b20": "愚癡盡。彼云何名為由燭趣道之業？所謂",
    "T02n0125_007:0580b21": "正見、正治、正語、正業、正命、正方便、正念、正三",
    "T02n0125_007:0580b22": "昧，是謂由燭趣道之業。我由此已說燭",
    "T02n0125_007:0580b23": "明，亦說由燭趣道之業，如來所應為者，今",
    "T02n0125_007:0580b24": "已周訖。善念、諷誦，勿有懈怠，今不行者，後",
    "T02n0125_007:0580b25": "悔無及。」爾時，諸比丘聞佛所說，歡喜奉行。",
    "T02n0125_007:0580b26": "（八）聞如是：一時，佛在舍衛國祇樹給孤獨",
    "T02n0125_007:0580b27": "園。爾時，世尊告諸比丘：「有此二力。云何為",
    "T02n0125_007:0580b28": "二力？所謂忍力、思惟力，設吾無此二力者，",
    "T02n0125_007:0580b29": "終不成無上正真等正覺。又無此二力者，",
    "T02n0125_007:0580c01": "終不於優留毘處六年苦行，亦復不能降",
    "T02n0125_007:0580c02": "伏魔怨，成無上正真之道，坐於道場。以我",
    "T02n0125_007:0580c03": "有忍力、思惟力故，便能降伏魔眾，成無上",
    "T02n0125_007:0580c04": "正真之道，坐於道場。是故，諸比丘！當求方",
    "T02n0125_007:0580c05": "便，修此二力，忍力、思惟力，便成須陀洹道、斯",
    "T02n0125_007:0580c06": "陀含道、阿那含道、阿羅漢道，於無餘涅槃界",
    "T02n0125_007:0580c07": "而般涅槃。如是。諸比丘！當作是學。」爾時，諸",
    "T02n0125_007:0580c08": "比丘聞佛所說，歡喜奉行。",
    "T02n0125_007:0580c09": "（九）聞如是：一時，佛在舍衛國祇樹給孤獨",
    "T02n0125_007:0580c10": "園。爾時，尊者阿那律在拘尸那竭國本所生",
    "T02n0125_007:0580c11": "處。爾時，釋、梵、四天王及五百天人，并二十八",
    "T02n0125_007:0580c12": "大鬼神王，便往至尊者阿那律所。到已，頭",
    "T02n0125_007:0580c13": "面禮足，在一面住。復以此偈歎阿那律",
    "T02n0125_007:0580c14": "曰：",
    "T02n0125_007:0580c15": "「歸命人中上，　　眾人所敬奉；",
    "T02n0125_007:0580c16": "　我等今不知，　　為依何等禪？」",
    "T02n0125_007:0580c17": "爾時，有梵志名曰闍拔吒，是梵摩喻弟子。",
    "T02n0125_007:0580c18": "復至尊者阿那律所，頭面禮足，在一面坐。",
    "T02n0125_007:0580c19": "爾時，彼梵志問阿那律曰：「我昔在王宮生，",
    "T02n0125_007:0580c20": "未曾聞此自然之香，為有何人來至此間，",
    "T02n0125_007:0580c21": "為是天、龍、鬼神、人、非人乎？」爾時，阿那律報梵",
    "T02n0125_007:0580c22": "志曰：「向者釋、梵、四天王及五百天人，并二十",
    "T02n0125_007:0580c23": "八大鬼神王，來至我所，頭面禮足，在一面",
    "T02n0125_007:0580c24": "住。復以此偈而歎我曰：",
    "T02n0125_007:0580c25": "「『自歸人中上，　　眾人所敬奉；",
    "T02n0125_007:0580c26": "　　我等今不知，　　為依何等禪？』」",
    "T02n0125_007:0580c27": "梵志問曰：「以何等故，我今不見其形？釋、梵、",
    "T02n0125_007:0580c28": "四天王為何所在？」阿那律報曰：「以汝無有",
    "T02n0125_007:0580c29": "天眼故也，是故不見釋、梵、四天王及五",
    "T02n0125_007:0581a01": "百天人，及二十八大鬼神王。」梵志問曰：「設我",
    "T02n0125_007:0581a02": "能得天眼者，見此釋、梵、四天王及二十八",
    "T02n0125_007:0581a03": "大鬼神王耶？」阿那律報曰：「設當得天眼者，",
    "T02n0125_007:0581a04": "便能見釋、梵、四天王及五百天人，并二十八",
    "T02n0125_007:0581a05": "大鬼神王。然復，梵志！此天眼者何足為奇！",
    "T02n0125_007:0581a06": "有梵天名曰千眼，彼見此千世界，如有",
    "T02n0125_007:0581a07": "眼之士，自手掌中觀其寶冠。此梵天亦如",
    "T02n0125_007:0581a08": "是，見此千世界無有罣礙，然此梵天不自",
    "T02n0125_007:0581a09": "見身所著衣服。」梵志問曰：「何以故？千眼",
    "T02n0125_007:0581a10": "梵天不自見形所著服飾？」阿那律曰：「以其",
    "T02n0125_007:0581a11": "彼天無有無上智慧眼故，故不自見己",
    "T02n0125_007:0581a12": "身所著服飾。」梵志問曰：「設我得無上智慧",
    "T02n0125_007:0581a13": "眼者，見此身所著服飾不耶？」阿那律曰：「若",
    "T02n0125_007:0581a14": "能得無上智慧眼者，則能見己形所著服",
    "T02n0125_007:0581a15": "飾。」梵志問曰：「願尊與我說極妙之法，使得",
    "T02n0125_007:0581a16": "無上智慧之眼。」阿那律曰：「汝有戒耶？」梵志問",
    "T02n0125_007:0581a17": "曰：「云何名之為戒？」阿那律曰：「不作眾惡，",
    "T02n0125_007:0581a18": "不犯非法。」梵志報曰：「如此戒者，我堪奉",
    "T02n0125_007:0581a19": "持如此之戒。」阿那律曰：「汝今，梵志！當持禁",
    "T02n0125_007:0581a20": "戒，無失毫釐，亦當除去憍慢之結，莫計",
    "T02n0125_007:0581a21": "吾我染著之想。」時，梵志復問阿那律曰：「何",
    "T02n0125_007:0581a22": "者是吾？何者是我？何者是憍慢結？」阿那律曰：",
    "T02n0125_007:0581a23": "「吾者是神識也，我者是形體之具也。於中起",
    "T02n0125_007:0581a24": "識生吾、我者，是名為憍慢結也。是故，梵",
    "T02n0125_007:0581a25": "志！當求方便，除此諸結。如是，梵志！當作",
    "T02n0125_007:0581a26": "是學。」梵志即從座起，禮阿那律足，遶三匝",
    "T02n0125_007:0581a27": "而去。未至所在，於中道思惟此義，諸塵",
    "T02n0125_007:0581a28": "垢盡，得法眼淨。爾時，有天昔與此梵志親",
    "T02n0125_007:0581a29": "友，知識梵志心中所得諸塵垢盡，得法眼",
    "T02n0125_007:0581b01": "淨。爾時，彼天復往至尊者阿那律所，頭面",
    "T02n0125_007:0581b02": "禮足，在一面住。即以此偈歎阿那律曰：",
    "T02n0125_007:0581b03": "「梵志未至家，　　中道得道跡；",
    "T02n0125_007:0581b04": "　垢盡法眼淨，　　無疑無猶豫。」",
    "T02n0125_007:0581b05": "爾時，尊者阿那律復以偈告天曰：",
    "T02n0125_007:0581b06": "「我先觀彼心，　　中間應道跡；",
    "T02n0125_007:0581b07": "　彼人迦葉佛，　　曾聞此法教。」",
    "T02n0125_007:0581b08": "爾時，尊者阿那律即其時離彼處，在人間",
    "T02n0125_007:0581b09": "遊，漸漸至舍衛國，到世尊所，頭面禮足，在",
    "T02n0125_007:0581b10": "一面住。爾時，世尊具以法語告阿那律，阿",
    "T02n0125_007:0581b11": "那律受佛教已，便從坐起，頭面禮足，便",
    "T02n0125_007:0581b12": "退而去。爾時，世尊告諸比丘：「我聲聞中弟",
    "T02n0125_007:0581b13": "子，得天眼第一者，所謂阿那律比丘是。」爾",
    "T02n0125_007:0581b14": "時，諸比丘聞佛所說，歡喜奉行。",
    "T02n0125_007:0581b15": "（一〇）聞如是：一時，佛在舍衛國祇樹給孤獨",
    "T02n0125_007:0581b16": "園。爾時，尊者羅雲奉修禁戒，無所觸犯，",
    "T02n0125_007:0581b17": "小罪尚避，況復大者，然不得有漏心解脫。",
    "T02n0125_007:0581b18": "爾時，眾多比丘便至世尊所，頭面禮足，在",
    "T02n0125_007:0581b19": "一面坐。爾時，眾多比丘白世尊曰：「羅雲比",
    "T02n0125_007:0581b20": "丘奉修禁戒，無所觸犯，然故有漏心不解",
    "T02n0125_007:0581b21": "脫。」爾時，世尊便說此偈：",
    "T02n0125_007:0581b22": "「具足禁戒法，　　諸根亦成就，",
    "T02n0125_007:0581b23": "　漸漸當逮得，　　一切結使盡。",
    "T02n0125_007:0581b24": "「是故，諸比丘！常當念修治正法，無有漏失。",
    "T02n0125_007:0581b25": "如是，諸比丘！當作是學。」爾時，諸比丘聞佛",
    "T02n0125_007:0581b26": "所說，歡喜奉行。",
    "T02n0125_007:0581b27": "　難陀、涅槃、烏　　驢不善有二",
    "T02n0125_007:0581b28": "　燭及忍思惟　　梵志及羅雲◎",
    "T02n0125_007:0581b29": "◎增壹阿含經安般品第十七之一",
    "T02n0125_007:0581c01": "（一）聞如是：一時，佛在舍衛國祇樹給孤獨",
    "T02n0125_007:0581c02": "園。爾時，世尊到時，著衣持鉢，將羅雲入",
    "T02n0125_007:0581c03": "舍衛城分衛。爾時，世尊右旋顧謂羅雲：「汝",
    "T02n0125_007:0581c04": "今當觀色為無常。」羅雲對曰：「如是，世尊！色",
    "T02n0125_007:0581c05": "為無常。」世尊告曰：「羅雲！痛、想、行、識皆悉無",
    "T02n0125_007:0581c06": "常。」羅雲對曰：「如是，世尊！痛、想、行、識皆為無",
    "T02n0125_007:0581c07": "常。」是時，尊者羅雲復作是念：「此有何因緣，",
    "T02n0125_007:0581c08": "今方向城分衛，又在道路，何故世尊而面",
    "T02n0125_007:0581c09": "告誨我？今宜當還歸所在，不應入城乞食。」",
    "T02n0125_007:0581c10": "爾時，尊者羅雲即中道還到祇桓精舍，",
    "T02n0125_007:0581c11": "持衣鉢，詣一樹下，正身正意，結跏趺坐，",
    "T02n0125_007:0581c12": "專精一心，念色無常，念痛、想、行、識無常。爾時，",
    "T02n0125_007:0581c13": "世尊於舍衛城乞食已，食後在祇桓精舍",
    "T02n0125_007:0581c14": "而自經行，漸漸至羅雲所。到已，告羅雲曰：",
    "T02n0125_007:0581c15": "「汝當修行安般之法，修行此法，所有愁憂",
    "T02n0125_007:0581c16": "之想皆當除盡。汝今復當修行惡露不淨",
    "T02n0125_007:0581c17": "想，所有貪欲盡當除滅。汝今，羅雲！當修行",
    "T02n0125_007:0581c18": "慈心，已行慈心，所有瞋恚皆當除盡。汝今，",
    "T02n0125_007:0581c19": "羅雲！當行悲心，已行悲心，所有害心悉當",
    "T02n0125_007:0581c20": "除盡。汝今，羅雲！當行喜心，已行喜心，所有",
    "T02n0125_007:0581c21": "嫉心皆當除盡。汝今，羅雲！當行護心，已行",
    "T02n0125_007:0581c22": "護心，所有憍慢悉當除盡。」爾時，世尊向羅",
    "T02n0125_007:0581c23": "雲便說此偈：",
    "T02n0125_007:0581c24": "「莫數起著想，　　恒當自順法；",
    "T02n0125_007:0581c25": "　如此智之士，　　名稱則流布。",
    "T02n0125_007:0581c26": "　與人執炬明，　　壞於大闇冥；",
    "T02n0125_007:0581c27": "　天龍戴奉敬，　　敬奉師長尊。」",
    "T02n0125_007:0581c28": "是時，羅雲比丘復以此偈報世尊曰：",
    "T02n0125_007:0581c29": "「我不起著想，　　恒復順於法；",
    "T02n0125_007:0582a01": "　如此智之士，　　則能奉師長。」",
    "T02n0125_007:0582a02": "爾時，世尊作是教勅已，便捨而去，還詣靜",
    "T02n0125_007:0582a03": "室。是時，尊者羅雲復作是念：「今云何修行",
    "T02n0125_007:0582a04": "安般，除去愁憂，無有諸想？」是時，羅雲即從",
    "T02n0125_007:0582a05": "坐起，便往世尊所。到已，頭面禮足，在一面",
    "T02n0125_007:0582a06": "坐。須臾退坐，白世尊曰：「云何修行安般，除",
    "T02n0125_007:0582a07": "去愁憂，無有諸想，獲大果報，得甘露味？」世",
    "T02n0125_007:0582a08": "尊告曰：「善哉！善哉！羅雲！汝乃能於如來前",
    "T02n0125_007:0582a09": "而師子吼，問如此義：『云何修行安般，除去",
    "T02n0125_007:0582a10": "愁憂，無有諸想，獲大果報，得甘露味？』汝今，",
    "T02n0125_007:0582a11": "羅雲！諦聽！諦聽！善思念之。吾當為汝具分",
    "T02n0125_007:0582a12": "別說。」對曰：「如是，世尊！」爾時，尊者羅雲從世",
    "T02n0125_007:0582a13": "尊受教。世尊告曰：「於是，羅雲！若有比丘",
    "T02n0125_007:0582a14": "樂於閑靜無人之處，便正身正意，結跏趺",
    "T02n0125_007:0582a15": "坐，無他異念，繫意鼻頭，出息長知息長，入",
    "T02n0125_007:0582a16": "息長亦知息長；出息短亦知息短，入息短亦",
    "T02n0125_007:0582a17": "知息短；出息冷亦知息冷，入息冷亦知息",
    "T02n0125_007:0582a18": "冷；出息暖亦知息暖，入息暖亦知息暖。盡",
    "T02n0125_007:0582a19": "觀身體入息、出息，皆悉知之。有時有息亦",
    "T02n0125_007:0582a20": "復知有，又時無息亦復知無。若息從心出",
    "T02n0125_007:0582a21": "亦復知從心出。若息從心入亦復知從心",
    "T02n0125_007:0582a22": "入。如是，羅雲，能修行安般者，則無愁憂",
    "T02n0125_007:0582a23": "惱亂之想，獲大果報，得甘露味。」",
    "T02n0125_007:0582a24": "爾時，世尊具足與羅雲說微妙法已，羅雲",
    "T02n0125_007:0582a25": "即從坐起，禮佛足，遶三匝而去。往詣安",
    "T02n0125_007:0582a26": "陀園，在一樹下，正身正意，結跏趺坐，無他",
    "T02n0125_007:0582a27": "餘念，繫心鼻頭，出息長亦知息長，入息長",
    "T02n0125_007:0582a28": "亦知息長；出息短亦知息短，入息短亦知",
    "T02n0125_007:0582a29": "息短；出息冷亦知息冷，入息冷亦知息冷；",
    "T02n0125_007:0582b01": "出息暖亦知息暖，入息暖亦知息暖。盡觀",
    "T02n0125_007:0582b02": "身體入息、出息，皆悉知之。有時有息亦復",
    "T02n0125_007:0582b03": "知有，有時無息亦復知無。若息從心出亦",
    "T02n0125_007:0582b04": "復知從心出。若息從心入亦復知從心入。",
    "T02n0125_007:0582b05": "爾時，羅雲作如是思惟，欲心便得解脫，無",
    "T02n0125_007:0582b06": "復眾惡。有覺、有觀，念持喜安，遊於初禪。有",
    "T02n0125_007:0582b07": "覺、有觀息，內自歡喜，專其一心，無覺、無觀，",
    "T02n0125_007:0582b08": "三昧念喜，遊於二禪。無復喜念，自守覺知",
    "T02n0125_007:0582b09": "身樂，諸賢聖常所求護喜念，遊於三禪。彼",
    "T02n0125_007:0582b10": "苦樂已滅，無復愁憂，無苦無樂，護念清淨，",
    "T02n0125_007:0582b11": "遊於四禪。彼以此三昧，心清淨無塵穢，身",
    "T02n0125_007:0582b12": "體柔軟，知所從來，憶本所作，自識宿命無",
    "T02n0125_007:0582b13": "數劫事。亦知一生、二生、三生、四生、五生、十生、",
    "T02n0125_007:0582b14": "二十生、三十生、四十生、五十生、百生、千生、萬生、",
    "T02n0125_007:0582b15": "數十萬生，成劫、敗劫，無數成劫、無數敗劫，",
    "T02n0125_007:0582b16": "億載不可計，我曾生彼，名某姓某，食如此",
    "T02n0125_007:0582b17": "食，受如此苦樂，壽命長短，彼終生此，此終",
    "T02n0125_007:0582b18": "生彼。彼以此三昧，心清淨無瑕穢，亦無",
    "T02n0125_007:0582b19": "諸結。亦知眾生所起之心，彼復以天眼清",
    "T02n0125_007:0582b20": "淨無瑕穢，觀眾生類：生者、逝者，善色、惡色，",
    "T02n0125_007:0582b21": "善趣、惡趣，若好、若醜，所行、所造，如實知之。",
    "T02n0125_007:0582b22": "或有眾生，身行惡、口行惡、意行惡，誹謗賢",
    "T02n0125_007:0582b23": "聖，行邪見，造邪見行，身壞命終，入地獄",
    "T02n0125_007:0582b24": "中。或復眾生，身行善、口行善、意行善，不",
    "T02n0125_007:0582b25": "誹謗賢聖，恒行正見、造正見行，身壞命",
    "T02n0125_007:0582b26": "終，生善處天上。是謂天眼清淨無瑕穢，觀眾",
    "T02n0125_007:0582b27": "生類：生者、逝者，善色、惡色，善趣、惡趣，若好、若",
    "T02n0125_007:0582b28": "醜，所行、所造，如實知之。復更施意，成盡漏",
    "T02n0125_007:0582b29": "心，彼觀此苦，如實知之。復觀苦習，亦知",
    "T02n0125_007:0582c01": "苦盡，亦知苦出要，如實知之。彼以作是",
    "T02n0125_007:0582c02": "觀，欲漏心得解脫，有漏、無明漏心得解脫，",
    "T02n0125_007:0582c03": "已得解脫，便得解脫智：生死已盡，梵行已",
    "T02n0125_007:0582c04": "立，所作已辦，更不復受有，如實知之。是時，",
    "T02n0125_007:0582c05": "尊者羅雲便成阿羅漢。是時，尊者羅雲已成",
    "T02n0125_007:0582c06": "羅漢，便從坐起，更整衣服，往至世尊所，",
    "T02n0125_007:0582c07": "頭面禮足，在一面住，白世尊曰：「所求已得，",
    "T02n0125_007:0582c08": "諸漏除盡。」爾時，世尊告諸比丘：「諸得阿羅",
    "T02n0125_007:0582c09": "漢者，無有與羅雲等也。論有漏盡，亦是",
    "T02n0125_007:0582c10": "羅雲比丘。論持禁戒者，亦是羅雲比丘。所",
    "T02n0125_007:0582c11": "以然者，諸過去如來、等正覺，亦有此羅雲",
    "T02n0125_007:0582c12": "比丘。欲言佛子，亦是羅雲比丘，親從佛生，",
    "T02n0125_007:0582c13": "法之上者。」爾時，世尊告諸比丘：「我聲聞中第",
    "T02n0125_007:0582c14": "一弟子能持禁戒，所謂羅雲比丘是。」爾時，世",
    "T02n0125_007:0582c15": "尊便說此偈：",
    "T02n0125_007:0582c16": "「具足禁戒法，　　諸根亦成就；",
    "T02n0125_007:0582c17": "　漸漸當逮得，　　一切結使盡。」",
    "T02n0125_007:0582c18": "爾時，諸比丘聞佛所說，歡喜奉行。",
    "T02n0125_007:0582c19": "◎增壹阿含經卷第七"
}