{
    "T29n1563_030:0919c15": "阿毘達磨藏顯宗論卷第三十",
    "T29n1563_030:0919c17": "尊者眾賢造",
    "T29n1563_030:0919c18": "三藏法師玄奘奉 詔譯",
    "T29n1563_030:0919c19": "辯賢聖品第七之二",
    "T29n1563_030:0919c20": "[0919c20] 如是已說入修二門。由此二門心便得定。心",
    "T29n1563_030:0919c21": "得定已復何所脩。頌曰。",
    "T29n1563_030:0919c22": " 依已脩成止  為觀脩念住",
    "T29n1563_030:0919c23": " 以自相共相  觀身受心法",
    "T29n1563_030:0919c24": " 自性聞等慧  餘相雜所緣",
    "T29n1563_030:0919c25": " 說次第隨生  治倒故唯四",
    "T29n1563_030:0919c26": "[0919c26] 論曰。已修成止以為所依。為觀速成脩四念",
    "T29n1563_030:0919c27": "住。非不得定者能如實見故。如何脩習四念",
    "T29n1563_030:0919c28": "住耶。以自相共相。觀身受心法。謂脩觀者專",
    "T29n1563_030:0919c29": "心一趣。以自共相於身等境。一一別觀修四",
    "T29n1563_030:0920a01": "念住。分別此法與所餘法有差別義。名觀自",
    "T29n1563_030:0920a02": "相。分別此法與所餘法無差別義。名觀共相。",
    "T29n1563_030:0920a03": "且身念住觀自相者。謂觀察身諸處別相。觀",
    "T29n1563_030:0920a04": "共相者。謂觀諸處同是身相。成色相同。或",
    "T29n1563_030:0920a05": "觀自相者。謂觀身別相。觀共相者。謂觀察身",
    "T29n1563_030:0920a06": "與餘有為皆非常等。受等念住准此應知。此",
    "T29n1563_030:0920a07": "四各三。謂自性等自性謂慧唯聞等三。相雜",
    "T29n1563_030:0920a08": "謂餘此俱有法。所緣謂此三慧所緣。何故此",
    "T29n1563_030:0920a09": "三皆名念住。由念令慧得住所緣。念慧相資",
    "T29n1563_030:0920a10": "勝定等故。由此於慧立念住名。此相雜所緣。",
    "T29n1563_030:0920a11": "故亦名念住。何緣故說三種念住。為愚行相",
    "T29n1563_030:0920a12": "資糧所緣三種有情。故說三種。或根勝解分",
    "T29n1563_030:0920a13": "位各三機宜不同。故說三種。三中相雜能斷",
    "T29n1563_030:0920a14": "煩惱。非二能斷。太減增故。然相雜言亦攝慧",
    "T29n1563_030:0920a15": "體。慧與俱有互相雜故。若言自性應無所待。",
    "T29n1563_030:0920a16": "顯有所待說相雜言。唯修所成法念住攝。能",
    "T29n1563_030:0920a17": "斷煩惱要在定中。能斷惑故緣四五蘊。或緣",
    "T29n1563_030:0920a18": "涅槃能斷惑故。法念住中共相作意。能斷煩",
    "T29n1563_030:0920a19": "惱自相作意。緣少分境故無此能。四念住內",
    "T29n1563_030:0920a20": "前之三種唯不雜緣。第四通二。然三諦智唯",
    "T29n1563_030:0920a21": "有雜緣能斷煩惱。唯滅諦智雖不雜緣。亦斷",
    "T29n1563_030:0920a22": "煩惱。身等念住各有三種。緣內外俱有差別",
    "T29n1563_030:0920a23": "故。且身念住有三種中。緣自相續說名為",
    "T29n1563_030:0920a24": "內。緣他身等說名為外。雙緣二種說為內外。",
    "T29n1563_030:0920a25": "以有我愛而慢緩者。應觀內身猶如外故。或",
    "T29n1563_030:0920a26": "內如前緣無執受。說名為外。緣他相續說為",
    "T29n1563_030:0920a27": "內外。待無執受及待自身。得二名故。或緣",
    "T29n1563_030:0920a28": "根境及俱名三。或緣有情及非情數。通緣二",
    "T29n1563_030:0920a29": "種差別為三。或緣有情外非情數及毛髮等。",
    "T29n1563_030:0920b01": "差別為三。以彼皆從內身生故。離根住故具",
    "T29n1563_030:0920b02": "得二名。或緣有情現在名內。緣外非情三世",
    "T29n1563_030:0920b03": "名外。緣情去來說為內外。有情類故。墮法",
    "T29n1563_030:0920b04": "數故。又彼未來當墮情數正墮法數。彼過去",
    "T29n1563_030:0920b05": "時曾墮情數正墮法數。彼不生法是生類故。",
    "T29n1563_030:0920b06": "受等三種一一各三。隨其所應准前應釋。此",
    "T29n1563_030:0920b07": "四念住說次隨生。生復何緣次第如是。生次",
    "T29n1563_030:0920b08": "如是相隨順故。有情多分於諸色中。好受用",
    "T29n1563_030:0920b09": "故不逮勝法。好受用色以何為緣。謂於受中",
    "T29n1563_030:0920b10": "情深欣樂。欣樂於受由心不調。心之不調由",
    "T29n1563_030:0920b11": "諸煩惱。心由信等可令調伏。隨觀此理四念",
    "T29n1563_030:0920b12": "住生。或隨所緣&#x9E81;細生故。然非由此心最後",
    "T29n1563_030:0920b13": "觀法中涅槃極微細故。彼想思等循觀受時。",
    "T29n1563_030:0920b14": "准義已能了知其相。同依心起等安危故。有",
    "T29n1563_030:0920b15": "餘師說。色可聚散可取可捨。相似相續不淨",
    "T29n1563_030:0920b16": "苦等。易了知故。多分緣身生貪等故。男女",
    "T29n1563_030:0920b17": "展轉起貪處故。不淨觀持息念及分別界三",
    "T29n1563_030:0920b18": "入修門一切多緣身為境故。修念住位應最",
    "T29n1563_030:0920b19": "初觀。此觀為因生輕安觸。由輕安觸引樂",
    "T29n1563_030:0920b20": "受生。經說身安便受樂故。如是樂受依心而",
    "T29n1563_030:0920b21": "生。淨心為因得解脫果。由是受等隨次而觀。",
    "T29n1563_030:0920b22": "故念住生如是次第。此四念住不增不減。能",
    "T29n1563_030:0920b23": "治淨等四顛倒故。觀身不淨治於不淨謂淨",
    "T29n1563_030:0920b24": "顛倒。雖淨顛倒通緣五蘊。然但觀身自性非",
    "T29n1563_030:0920b25": "淨。便能總伏。如人已觀糞體不淨。亦不欣樂",
    "T29n1563_030:0920b26": "從糞所生。如是已觀身體不淨。亦不欣樂從",
    "T29n1563_030:0920b27": "身所生。由此觀身為不淨者。於五取蘊皆不",
    "T29n1563_030:0920b28": "欣樂。以有為身淨想迷者。彼方欣樂依身所",
    "T29n1563_030:0920b29": "生。是故觀身為不淨者。於身所起亦不欣樂。",
    "T29n1563_030:0920c01": "如有安住不淨觀時。雖不親觀聲等為境。而",
    "T29n1563_030:0920c02": "於歌等棄如糞穢。如是安住身念住時。雖不",
    "T29n1563_030:0920c03": "親觀受等為境。觀身自體為不淨故。終不欣",
    "T29n1563_030:0920c04": "樂受等三境。又雖不觀色無色境以為不淨。",
    "T29n1563_030:0920c05": "而於彼境非不引生不樂行相。是故淨倒雖",
    "T29n1563_030:0920c06": "緣五蘊。身念住成便能總伏。後三念住雖各",
    "T29n1563_030:0920c07": "別觀。例此應思能總伏理。觀受是苦能治於",
    "T29n1563_030:0920c08": "苦。謂樂顛倒。謂若有法真可欣欲。是為樂",
    "T29n1563_030:0920c09": "義。於多過患所雜行中。見有可欣殊勝功德。",
    "T29n1563_030:0920c10": "是名於苦謂樂顛倒。此倒必用耽受為先。以",
    "T29n1563_030:0920c11": "於受中深耽著已。方於一切逼惱所依有漏",
    "T29n1563_030:0920c12": "行中妄生樂想。是故觀受為苦性時。便能",
    "T29n1563_030:0920c13": "總伏計樂顛倒。觀心非常能治非常謂常顛",
    "T29n1563_030:0920c14": "倒。謂觀行者憎厭受故。於所依心見有眾多",
    "T29n1563_030:0920c15": "品類差別。引非常觀令現在前。便於有為不",
    "T29n1563_030:0920c16": "生常想。故能總伏計常顛倒。觀法非我能治",
    "T29n1563_030:0920c17": "非我謂我顛倒。謂有一類。聞我非常心不生",
    "T29n1563_030:0920c18": "喜。遂作是念。誰令此心有多差別。彼即是",
    "T29n1563_030:0920c19": "我。為遮彼計復應諦觀。除三所餘亦唯是法。",
    "T29n1563_030:0920c20": "便於一切不起我想。故能總伏計我顛倒。或",
    "T29n1563_030:0920c21": "為對治段觸識思食。如次建立身等四念住。",
    "T29n1563_030:0920c22": "數唯有四不增不減。如是熟修不淨觀持息",
    "T29n1563_030:0920c23": "念二加行已。能次第引所緣不雜身受心法",
    "T29n1563_030:0920c24": "念住現前。復於不雜緣法念住。無間引所緣",
    "T29n1563_030:0920c25": "雜法念住生。次應修總緣共相法念住。此法",
    "T29n1563_030:0920c26": "念住其相云何。頌曰。",
    "T29n1563_030:0920c27": " 彼居法念住  總觀四所緣",
    "T29n1563_030:0920c28": " 修非常及苦  空非我行相",
    "T29n1563_030:0920c29": "[0920c29] 論曰。雜緣法念住總有四種。二三四五蘊為",
    "T29n1563_030:0921a01": "境別。故唯總緣五名此所修。彼居此中修四",
    "T29n1563_030:0921a02": "行相。總觀一切身受心法。所謂非常苦空非",
    "T29n1563_030:0921a03": "我。然於修習此念住時。有餘善根能為加行。",
    "T29n1563_030:0921a04": "彼應次第修令現前。謂彼已熟修雜緣法念",
    "T29n1563_030:0921a05": "住。將欲修習此念住時。先應總緣修非我行。",
    "T29n1563_030:0921a06": "次觀生滅。次觀緣起。以觀行者先觀諸行從",
    "T29n1563_030:0921a07": "因生滅。便於因果相屬觀門易趣入故。或有",
    "T29n1563_030:0921a08": "欲令先觀緣起。此後引起緣三義觀。此觀無",
    "T29n1563_030:0921a09": "間修七處善。於七處善得善巧故。能於先來",
    "T29n1563_030:0921a10": "諸所見境。立因果諦次第觀察。如是熟修智",
    "T29n1563_030:0921a11": "及定已。便能安立順現觀諦。謂欲上界苦",
    "T29n1563_030:0921a12": "等各別。於如是八隨次第觀。修未曾修十六",
    "T29n1563_030:0921a13": "行相。彼由聞慧於八諦中初起如斯十六行",
    "T29n1563_030:0921a14": "觀。如隔薄絹&#x89A9;見眾色。齊此名為聞慧圓滿。",
    "T29n1563_030:0921a15": "思所成慧准此應說。次於生死深生厭患。欣",
    "T29n1563_030:0921a16": "樂涅槃寂靜功德。此後多引厭觀現前。方便",
    "T29n1563_030:0921a17": "勤修漸增漸勝。引起如是能順決擇。思所成",
    "T29n1563_030:0921a18": "攝最勝善根。即所修總緣共相法念住。從此",
    "T29n1563_030:0921a19": "無間生何善根。頌曰。",
    "T29n1563_030:0921a20": " 從此生煖法  具觀四聖諦",
    "T29n1563_030:0921a21": " 修十六行相  次生頂亦然",
    "T29n1563_030:0921a22": " 如是二善根  皆初法後四",
    "T29n1563_030:0921a23": " 次忍唯法念  下中品同頂",
    "T29n1563_030:0921a24": " 上唯觀欲苦  一行一剎那",
    "T29n1563_030:0921a25": " 世第一亦然  皆慧五除得",
    "T29n1563_030:0921a26": "[0921a26] 論曰。從順決擇勝思所成。總緣共相法念住",
    "T29n1563_030:0921a27": "後。有修所成順決擇分。初善根起名為暖",
    "T29n1563_030:0921a28": "法。是總緣共相法念住差別。如是所起是當",
    "T29n1563_030:0921a29": "所修。能燒煩惱薪。聖道火前相。如鑽火位初",
    "T29n1563_030:0921b01": "暖相生。法與暖同故名暖法。此善根起分位",
    "T29n1563_030:0921b02": "長故。能具觀察四聖諦境。由此具修十六行",
    "T29n1563_030:0921b03": "相。觀苦聖諦修四行相。一非常。二苦。三",
    "T29n1563_030:0921b04": "空。四非我。觀集聖諦修四行相。一因。二集。",
    "T29n1563_030:0921b05": "三生。四緣。觀滅聖諦修四行相。一滅。二靜。",
    "T29n1563_030:0921b06": "三妙。四離。觀道聖諦修四行相。一道。二",
    "T29n1563_030:0921b07": "如。三行。四出。此相差別如後當辯。然諸暖法",
    "T29n1563_030:0921b08": "雖緣四諦。而從多分說厭行俱。以起彼時蘊",
    "T29n1563_030:0921b09": "想多故行者修習此暖善根。下中上品漸次",
    "T29n1563_030:0921b10": "增進。於佛所說苦集滅道生隨順信觀察諸",
    "T29n1563_030:0921b11": "有。恒為猛盛焰所焚燒。於三寶中信為上首。",
    "T29n1563_030:0921b12": "有修所成順決擇分。次善根起名為頂法。是",
    "T29n1563_030:0921b13": "總緣共相法念住差別。頂聲顯此是最勝處。",
    "T29n1563_030:0921b14": "如吉祥事至成辦時。世間說為此人至頂。謂",
    "T29n1563_030:0921b15": "色界攝四善根中。二是可動。二不可動。可動",
    "T29n1563_030:0921b16": "二中。下者名暖。上者名頂。動中上故。不動二",
    "T29n1563_030:0921b17": "中。下者名忍。於四諦境極堪忍故。上者名為",
    "T29n1563_030:0921b18": "世第一法。世中勝故。猶如醍醐。閑居者言。修",
    "T29n1563_030:0921b19": "此善品其相至頂。故名頂法。此境行相與",
    "T29n1563_030:0921b20": "暖法同。謂觀四諦境。修十六行相。如是暖",
    "T29n1563_030:0921b21": "頂二種善根。初安足時唯法念住。後增進位",
    "T29n1563_030:0921b22": "四皆現前。初安足言。顯以行相最初遊踐四",
    "T29n1563_030:0921b23": "聖諦&#x8FF9;。後增進言。顯從此後下中上品次第",
    "T29n1563_030:0921b24": "數習。諸先所得後不現前。於彼不生欽重心",
    "T29n1563_030:0921b25": "故。以勝加行引此善根。故已得中不生欽重。",
    "T29n1563_030:0921b26": "然此頂法雖緣四諦。緣三寶信多分現行。此",
    "T29n1563_030:0921b27": "頂善根下中上品。漸次增長至成滿時。有修",
    "T29n1563_030:0921b28": "所成順決擇分。勝善根起名為忍法。是總緣",
    "T29n1563_030:0921b29": "共相法念住差別。於四諦理能忍可中此最",
    "T29n1563_030:0921c01": "勝故。又此位忍無退墮故。名為忍法。世第一",
    "T29n1563_030:0921c02": "法。雖於聖諦亦能忍可。無間必能入見道故。",
    "T29n1563_030:0921c03": "必無退墮而不具觀四聖諦理。此具觀故偏",
    "T29n1563_030:0921c04": "得忍名。故偏說此名順諦忍。此忍善根安足",
    "T29n1563_030:0921c05": "增進。皆法念住與前有別。此與見道漸相似",
    "T29n1563_030:0921c06": "故。以見道位中唯法念住故。然此忍法有下",
    "T29n1563_030:0921c07": "中上。下中二品與頂法同。謂具觀察四聖諦",
    "T29n1563_030:0921c08": "境。及能具修十六行相。上品有異。唯觀欲苦",
    "T29n1563_030:0921c09": "與世第一相&#x96A3;接故。由此義准暖等善根皆",
    "T29n1563_030:0921c10": "能具緣三界苦等義已成立。無簡別故。忍下",
    "T29n1563_030:0921c11": "中上如何分別。且下品忍具八類心。謂瑜伽",
    "T29n1563_030:0921c12": "師以四行相觀欲界苦名一類心。如是次觀",
    "T29n1563_030:0921c13": "色無色苦。集滅道諦亦如是觀。成八類心。",
    "T29n1563_030:0921c14": "名下品忍。中忍減略行相所緣。謂瑜伽師以",
    "T29n1563_030:0921c15": "四行相觀欲界苦。乃至具足。以四行相觀欲",
    "T29n1563_030:0921c16": "界道。於上界道減一行相。從此名曰中品忍",
    "T29n1563_030:0921c17": "初。如是次第漸減漸略行相所緣。乃至極少。",
    "T29n1563_030:0921c18": "唯以二心觀欲界苦。如苦法忍苦法智位。齊",
    "T29n1563_030:0921c19": "此名為中品忍滿。上忍唯觀欲界苦諦。修一",
    "T29n1563_030:0921c20": "行相。唯一剎那。此善根起不相續故。上忍",
    "T29n1563_030:0921c21": "無間有修所成。初開聖道門。世功德中勝。是",
    "T29n1563_030:0921c22": "總緣共相法念住差別。順決擇分攝最上善",
    "T29n1563_030:0921c23": "根。生此即說名世第一法。此有漏故名為世",
    "T29n1563_030:0921c24": "間。是最勝故名為第一。有士用力離同類因",
    "T29n1563_030:0921c25": "引聖道起故名最勝。是故名為世第一法。此",
    "T29n1563_030:0921c26": "如上忍緣欲苦諦。修一行相唯一剎那。如是",
    "T29n1563_030:0921c27": "減略行相所緣。如是如是漸近見諦。故世",
    "T29n1563_030:0921c28": "第一唯緣欲苦。修一行相唯一剎那。謂無間",
    "T29n1563_030:0921c29": "入離生位故。此位決定無相續理。然色界繫",
    "T29n1563_030:0922a01": "有九善根。下下下中下上名暖。中下中中中",
    "T29n1563_030:0922a02": "上名頂。上下上中名忍。上上名世第一。暖",
    "T29n1563_030:0922a03": "等四法以何為體。暖等自性皆慧為體。若并",
    "T29n1563_030:0922a04": "助伴皆五蘊攝。定俱必有隨轉色故。然除彼",
    "T29n1563_030:0922a05": "得勿諸聖者。暖等善根重現前故。然已見諦",
    "T29n1563_030:0922a06": "不許暖等重現在前。已見諦者。加行現前",
    "T29n1563_030:0922a07": "成無用故。此中暖法初安足時。於三諦中",
    "T29n1563_030:0922a08": "隨緣何諦。法念住現在脩未來四隨。一行相",
    "T29n1563_030:0922a09": "現在修未來四。唯修同分非不同分。緣滅諦",
    "T29n1563_030:0922a10": "法念住現在修未來一。隨一行相現在修未",
    "T29n1563_030:0922a11": "來四。非初觀蘊滅能修緣蘊道後增進位。於",
    "T29n1563_030:0922a12": "三諦中隨緣何諦。隨一念住。現在修未來四",
    "T29n1563_030:0922a13": "隨。一行相現在修未來十六。緣滅諦法念住",
    "T29n1563_030:0922a14": "現在修未來四隨。一行相現在修未來十六。",
    "T29n1563_030:0922a15": "此初安足唯修同分者。先未曾得如是種性",
    "T29n1563_030:0922a16": "故。於諸諦中行未廣故。後增進位與此相違。",
    "T29n1563_030:0922a17": "故彼能修同分異分。頂初安足。於四諦中隨",
    "T29n1563_030:0922a18": "緣何諦。法念住現在修未來四隨。一行相現",
    "T29n1563_030:0922a19": "在修未來十六。後增進位於三諦中隨緣何",
    "T29n1563_030:0922a20": "諦。隨一念住現在修未來四隨。一行相現在",
    "T29n1563_030:0922a21": "修未來十六。緣滅諦法念住現在修未來四",
    "T29n1563_030:0922a22": "隨。一行相現在修未來十六。忍初安足及後",
    "T29n1563_030:0922a23": "增進。於四諦中隨緣何諦。法念住現在修未",
    "T29n1563_030:0922a24": "來四隨。一行相現在修未來十六。此依忍類",
    "T29n1563_030:0922a25": "總相而說。差別說者。略所緣時。隨略彼所",
    "T29n1563_030:0922a26": "緣。不修彼行相。謂具緣四具修十六。若緣三",
    "T29n1563_030:0922a27": "二一。修十二八四。世第一法緣欲苦諦法念",
    "T29n1563_030:0922a28": "住現在修未來四隨。一行相現在修未來四。",
    "T29n1563_030:0922a29": "唯同分修無緣餘諦世第一法。是故唯修爾",
    "T29n1563_030:0922b01": "所行相。有餘師說。近見道故。似見道故。唯修",
    "T29n1563_030:0922b02": "爾所。謂苦法忍。唯緣欲苦諦修四行相。世第",
    "T29n1563_030:0922b03": "一亦然。已辯所生善根相體。今次應辯彼差",
    "T29n1563_030:0922b04": "別義。頌曰。",
    "T29n1563_030:0922b05": " 此順決擇分  四皆修所成",
    "T29n1563_030:0922b06": " 六地二或七  依欲界身九",
    "T29n1563_030:0922b07": " 三女男得二  第四女亦爾",
    "T29n1563_030:0922b08": " 聖由失地捨  異生由命終",
    "T29n1563_030:0922b09": " 初二亦退捨  依本必見諦",
    "T29n1563_030:0922b10": " 捨已得非先  二捨性非得",
    "T29n1563_030:0922b11": "[0922b11] 論曰。此暖頂忍世第一法。四殊勝善根名順",
    "T29n1563_030:0922b12": "決擇分。由下中上及上上品。分為四種。如前",
    "T29n1563_030:0922b13": "已說。決謂決斷。擇謂簡擇。決斷簡擇。謂諸聖",
    "T29n1563_030:0922b14": "道。以諸聖道能斷疑故。及能分別四諦相故。",
    "T29n1563_030:0922b15": "分謂分段。即是見道。是決擇中一分攝故。暖",
    "T29n1563_030:0922b16": "等為緣引決擇分。順益彼故得順彼名。故此",
    "T29n1563_030:0922b17": "名為順決擇分。如是四種皆修所成。非聞思",
    "T29n1563_030:0922b18": "所成。遠決擇分故。此四善根皆依六地。謂四",
    "T29n1563_030:0922b19": "靜慮未至中間。欲界中無。闕等引故。餘上地",
    "T29n1563_030:0922b20": "亦無。見道眷屬故。又無色界心不緣欲界故。",
    "T29n1563_030:0922b21": "欲界先應遍知斷故。於三界中彼最&#x9E81;故。此",
    "T29n1563_030:0922b22": "四善根能感色界五蘊異熟為圓滿因。不能",
    "T29n1563_030:0922b23": "牽引眾同分故。極厭諸有欣圓寂故。或聲為",
    "T29n1563_030:0922b24": "顯二有異說。謂暖頂二。尊者妙音說。依前",
    "T29n1563_030:0922b25": "六及欲七地。對法諸師不許彼說。非聞思所",
    "T29n1563_030:0922b26": "成。順決擇分故。此四善根依欲身起。人天",
    "T29n1563_030:0922b27": "九處除北俱盧。唯依欲九身容入離生故。除",
    "T29n1563_030:0922b28": "增上忍世第一法。餘三善根三洲初起。後生",
    "T29n1563_030:0922b29": "天處亦續現前。所除亦依天處初起。有餘師",
    "T29n1563_030:0922c01": "說。若於先時曾已修治此四加行。彼於天處",
    "T29n1563_030:0922c02": "皆得初起。此四善根唯依男女。前三男女俱",
    "T29n1563_030:0922c03": "通得二。第四女身亦得二種勿後得男身。不",
    "T29n1563_030:0922c04": "成暖等故。依男唯得男身。善根聖轉至餘",
    "T29n1563_030:0922c05": "生。亦不為女故。暖頂忍位容有轉形故。二依",
    "T29n1563_030:0922c06": "善根展轉為因住。世第一法依女身者能為",
    "T29n1563_030:0922c07": "二因。女得聖已容有轉得男身理故。依男身",
    "T29n1563_030:0922c08": "者。但為一因已得女身非擇滅故。聖依此地",
    "T29n1563_030:0922c09": "得此善根。失此地時善根方捨。失地言顯遷",
    "T29n1563_030:0922c10": "生上地。異生於地若失不失。但失眾同分必",
    "T29n1563_030:0922c11": "捨此善根。聖身見道力所資故。此四善根無",
    "T29n1563_030:0922c12": "命終捨。寧知命終捨。唯異生非聖。以本論",
    "T29n1563_030:0922c13": "說卵胎中異生。唯成就身不成身業故。豈不",
    "T29n1563_030:0922c14": "異生先依下地起暖法等。後生上地亦必定",
    "T29n1563_030:0922c15": "捨。暖等善根無如是失。以彼異生爾時捨善",
    "T29n1563_030:0922c16": "根由捨同分故。謂住死有無聖道資。捨諸善",
    "T29n1563_030:0922c17": "根非由上地中有等起。若諸聖者住死有中。",
    "T29n1563_030:0922c18": "由聖道資不捨暖等。但由上地中有等起捨",
    "T29n1563_030:0922c19": "下善根。捨時雖同而所由別。是故異生無失",
    "T29n1563_030:0922c20": "地捨。聖者必無由命終捨。異生命終雖捨忍",
    "T29n1563_030:0922c21": "法。而定無有墮諸惡趣。得惡趣生非擇滅故。",
    "T29n1563_030:0922c22": "身是忍法曾所居故。能感惡趣諸業煩惱。不",
    "T29n1563_030:0922c23": "復能在身中行故。如師子窟雜獸不居。初二",
    "T29n1563_030:0922c24": "善根亦由退捨。如是退捨異生非聖。後二異",
    "T29n1563_030:0922c25": "生亦無退捨。依根本地起暖等善根。彼於此",
    "T29n1563_030:0922c26": "生必定得見諦。以根利故。厭有深故。依未",
    "T29n1563_030:0922c27": "至中間起暖等者。於此生不必得入見諦。有",
    "T29n1563_030:0922c28": "餘師言。依根本定起暖等者。此生必定得至",
    "T29n1563_030:0922c29": "涅槃。厭有深故。若先捨已後重得時。所得",
    "T29n1563_030:0923a01": "必非先之所捨。由先捨已後重得時。亦大劬",
    "T29n1563_030:0923a02": "勞方得起故。於先所捨不欽敬故。如先已捨",
    "T29n1563_030:0923a03": "別解脫戒。後重受時得未曾得。暖等亦爾。",
    "T29n1563_030:0923a04": "後得非先。若先已得暖等善根。經生故捨。遇",
    "T29n1563_030:0923a05": "了分位善說法師便生頂等。若不遇者。還從",
    "T29n1563_030:0923a06": "本修失退二捨非得為性退捨。必因起過而",
    "T29n1563_030:0923a07": "得失捨。或有由德增進。得此善根有何勝利。",
    "T29n1563_030:0923a08": "頌曰。",
    "T29n1563_030:0923a09": " 暖必至涅槃  頂終不斷善",
    "T29n1563_030:0923a10": " 忍不墮惡趣  第一入離生",
    "T29n1563_030:0923a11": "[0923a11] 論曰。四善根中若得暖法。雖有退斷善根造",
    "T29n1563_030:0923a12": "無間業墮惡趣等。而無久流轉必至涅槃故。",
    "T29n1563_030:0923a13": "若爾何殊順解脫分。若無障礙去見諦近。此",
    "T29n1563_030:0923a14": "與見道行相同故。是等引攝勝善根故。若得",
    "T29n1563_030:0923a15": "頂法雖有退等。而增畢竟不斷善根。觀察三",
    "T29n1563_030:0923a16": "寶殊勝功德為門引生淨信心故。若得頂已",
    "T29n1563_030:0923a17": "不斷善根。如何經說。天授退頂。由彼曾起近",
    "T29n1563_030:0923a18": "頂善根。依未得退密作是說。若得忍法雖",
    "T29n1563_030:0923a19": "命終捨住異生位。而增無退不造無間不墮",
    "T29n1563_030:0923a20": "惡趣。然頌但說不墮惡趣。言義准已知。不造",
    "T29n1563_030:0923a21": "無間業。造無間業者。必墮惡趣故。忍位無",
    "T29n1563_030:0923a22": "退如前已辯。得忍不墮諸惡者。已遠趣彼",
    "T29n1563_030:0923a23": "業煩惱故。得惡趣生非擇滅故。由下忍力已",
    "T29n1563_030:0923a24": "得一切惡趣無生。由上忍力復得少分生等",
    "T29n1563_030:0923a25": "無生。少分生者。謂卵濕生。由此二生多愚昧",
    "T29n1563_030:0923a26": "故。等言為顯處身有惑。處謂無想大梵北洲",
    "T29n1563_030:0923a27": "無想大梵僻見處故。北俱盧洲無現觀故。身",
    "T29n1563_030:0923a28": "謂扇搋等。多諸煩惱故。有謂第八等聖必不",
    "T29n1563_030:0923a29": "受故。惑謂見斷惑。必不復起故。得世第一法。",
    "T29n1563_030:0923b01": "雖住異生位。而能趣入正性離生。頌雖不言",
    "T29n1563_030:0923b02": "離命終捨。既無間入正性離生。義准已成。無",
    "T29n1563_030:0923b03": "命終捨。何緣唯此能入離生。已得異生非擇",
    "T29n1563_030:0923b04": "滅故。能如無間道捨異生性故。此四善根各",
    "T29n1563_030:0923b05": "有三品。由聲聞等種性別故。隨何種性善根",
    "T29n1563_030:0923b06": "已生。彼可移轉向餘乘不。頌曰。",
    "T29n1563_030:0923b07": " 轉聲聞種性  二成佛三餘",
    "T29n1563_030:0923b08": " 麟喻佛無轉  一坐成覺故",
    "T29n1563_030:0923b09": "[0923b09] 論曰。未殖佛乘順解脫分。依聲聞種性。",
    "T29n1563_030:0923b10": "起暖頂善根。容可轉生佛乘暖頂。是經長時",
    "T29n1563_030:0923b11": "方能起義。若起彼忍無向佛乘。以聲聞乘加",
    "T29n1563_030:0923b12": "行最久。經六十劫自果必成。菩薩專求利他",
    "T29n1563_030:0923b13": "事故。為欲拔濟無邊有情。弘誓莊嚴經無量",
    "T29n1563_030:0923b14": "劫。故往惡趣如遊園苑。若不爾者。無成佛",
    "T29n1563_030:0923b15": "義。起忍得一切惡趣非擇滅。故起彼忍無向",
    "T29n1563_030:0923b16": "佛乘。斷絕眾多利他事故。若時菩薩已殖佛",
    "T29n1563_030:0923b17": "乘。順解脫分為遮惡趣。展轉堅攝施戒慧三。",
    "T29n1563_030:0923b18": "爾時無勞起餘乘忍。故聲聞暖頂可轉向佛",
    "T29n1563_030:0923b19": "乘。起忍則無轉成佛義。依聲聞種性起暖頂",
    "T29n1563_030:0923b20": "忍。三皆可轉生獨覺乘道。非聲聞種性忍法",
    "T29n1563_030:0923b21": "已生於獨覺菩提有能障義。故起彼忍亦成",
    "T29n1563_030:0923b22": "獨覺。此在佛外。故頌言餘。起獨覺乘種性暖",
    "T29n1563_030:0923b23": "頂。為有轉向餘乘理不然。獨覺乘總有二種",
    "T29n1563_030:0923b24": "一。麟角喻二。先聲聞。若先聲聞如聲聞說。",
    "T29n1563_030:0923b25": "麟喻及佛俱不可轉。以俱一坐成菩提故。第",
    "T29n1563_030:0923b26": "四靜慮是不傾動。最極明利三摩地故。堪為",
    "T29n1563_030:0923b27": "麟喻大覺所依。故彼俱依第四靜慮。從身念",
    "T29n1563_030:0923b28": "住至盡無生。唯於一坐能次第起。故麟角喻",
    "T29n1563_030:0923b29": "及佛種性。暖等善根皆不可轉。頗有初殖順",
    "T29n1563_030:0923c01": "解脫分。此生即能起順決擇分耶。不爾云何。",
    "T29n1563_030:0923c02": "頌曰。",
    "T29n1563_030:0923c03": " 前順解脫分  速三生解脫",
    "T29n1563_030:0923c04": " 聞思成三業  殖在人三洲",
    "T29n1563_030:0923c05": "[0923c05] 論曰。順決擇分今生起者。前生必起順解脫",
    "T29n1563_030:0923c06": "分。諸有創殖順解脫分。極速三生方得解脫。",
    "T29n1563_030:0923c07": "謂初生殖順解脫分。次生成熟。第三生起順",
    "T29n1563_030:0923c08": "決擇分。即入聖道。若謂第二生起順決擇",
    "T29n1563_030:0923c09": "分。第三生入聖乃至得解脫。彼言便與前說",
    "T29n1563_030:0923c10": "相違。謂依根本地起暖等者。彼必於此生得",
    "T29n1563_030:0923c11": "入見諦。或彼應許極速二生。謂第二生依根",
    "T29n1563_030:0923c12": "本地起暖等者。彼於現生必入聖道得解脫",
    "T29n1563_030:0923c13": "故。順解脫分聞思所成。非修所成。諸有未殖",
    "T29n1563_030:0923c14": "順解脫分者。彼不能殖故。順解脫分三業為",
    "T29n1563_030:0923c15": "體。最勝唯是意地意業。此思願力攝起身語。",
    "T29n1563_030:0923c16": "亦得名為順解脫分。有由少分施戒聞等。便",
    "T29n1563_030:0923c17": "能種殖順解脫分。謂勝意樂至誠相續。厭背",
    "T29n1563_030:0923c18": "生死欣樂涅槃。與此相違。雖多修善而不能",
    "T29n1563_030:0923c19": "殖順解脫分。由意業勝殖此善根故。唯人中",
    "T29n1563_030:0923c20": "三方能殖。厭離般若餘處劣故有佛出世。若",
    "T29n1563_030:0923c21": "無佛時。俱能種殖順解脫分。已因便說順解",
    "T29n1563_030:0923c22": "脫分。入觀次第是正所論。於中已明諸加行",
    "T29n1563_030:0923c23": "道。世第一法為其後邊。應說從斯復生何道。",
    "T29n1563_030:0923c24": "頌曰。",
    "T29n1563_030:0923c25": " 世第一無間  即緣欲界苦",
    "T29n1563_030:0923c26": " 生無漏法忍  忍次生法智",
    "T29n1563_030:0923c27": " 次緣餘界苦  生類忍類智",
    "T29n1563_030:0923c28": " 緣集滅道諦  各生四亦然",
    "T29n1563_030:0923c29": " 如是十六心  名聖諦現觀",
    "T29n1563_030:0924a01": " 此總有三種  謂見緣事別",
    "T29n1563_030:0924a02": "[0924a02] 論曰。從世第一善根無間。即緣欲界苦聖諦",
    "T29n1563_030:0924a03": "境。有無漏攝法智忍生。此忍名為苦法智忍。",
    "T29n1563_030:0924a04": "寧知此忍是無漏攝。從世第一無間而生。以",
    "T29n1563_030:0924a05": "契經中言世第一無間入正性決定。或正性",
    "T29n1563_030:0924a06": "離生。爾時名超異生地故。此忍既是決定離",
    "T29n1563_030:0924a07": "生一分所攝。定是無漏。從世第一無間而生。",
    "T29n1563_030:0924a08": "說無漏言。為欲簡別世第一法。所從世忍此",
    "T29n1563_030:0924a09": "無漏忍。以欲苦法為其所緣。名苦法忍。謂",
    "T29n1563_030:0924a10": "於苦法無始時來。身見所迷執我我所。今創",
    "T29n1563_030:0924a11": "見彼唯苦法性。忍可現前名苦法忍。此能引",
    "T29n1563_030:0924a12": "後苦法智生。是彼智生障之對治。故復名曰",
    "T29n1563_030:0924a13": "苦法智忍。即此名入正性決定。亦復名入正",
    "T29n1563_030:0924a14": "性離生。由此是初入正性決定。亦如初入正",
    "T29n1563_030:0924a15": "性離生故。經說正性。所謂涅槃。或正性言",
    "T29n1563_030:0924a16": "目諸聖道能決趣涅槃。或決了諦相。故諸",
    "T29n1563_030:0924a17": "聖道得決定名。至得決定說名為入。若爾何",
    "T29n1563_030:0924a18": "緣於無漏慧。唯初見諦得決定名。以於爾時",
    "T29n1563_030:0924a19": "於諸諦理初得難毀決定見故。或於爾時望",
    "T29n1563_030:0924a20": "餘位道有非一種決定相故。煩惱名生。如契",
    "T29n1563_030:0924a21": "經說。何謂生臭。謂諸煩惱見位初越。故名離",
    "T29n1563_030:0924a22": "生。有說。生言目根未熟。見位初越。故名離",
    "T29n1563_030:0924a23": "生。至得離生。說名為入。捨異生性諸說不同。",
    "T29n1563_030:0924a24": "有言。世第一有言。苦法忍。有言。共捨。由此",
    "T29n1563_030:0924a25": "二種如無間道解脫道故。此忍無間即緣欲",
    "T29n1563_030:0924a26": "苦有法智生名苦法智。於唯是苦法得決斷",
    "T29n1563_030:0924a27": "慧故。應知此智亦無漏攝。前無漏言。遍流後",
    "T29n1563_030:0924a28": "故。如緣欲界苦聖諦境。有苦法忍苦法智生。",
    "T29n1563_030:0924a29": "如是復於法智無間。總緣餘界苦聖諦境。有",
    "T29n1563_030:0924b01": "類智忍生。名苦類智忍。此忍無間。即緣此境",
    "T29n1563_030:0924b02": "有類智生。名苦類智。最初證知諸法真理。故",
    "T29n1563_030:0924b03": "名法智。此後境智與前相似。故得類名。是",
    "T29n1563_030:0924b04": "後隨前而證境義。或從前生故。後得前類名。",
    "T29n1563_030:0924b05": "如世間言子是父類。即是從欲界苦決定覺",
    "T29n1563_030:0924b06": "所生。餘界苦決定覺義。如緣苦諦欲界及餘",
    "T29n1563_030:0924b07": "生法類忍法類智四緣。餘三諦各四亦然。即",
    "T29n1563_030:0924b08": "緣一一有四心義。如是次第有十六心。總說",
    "T29n1563_030:0924b09": "名為聖諦現觀。以於三界四聖諦境次第現",
    "T29n1563_030:0924b10": "前如實觀故。初習業地於諸諦境多返旋環",
    "T29n1563_030:0924b11": "已淳熟故。今於此位能如是觀。餘部有言。唯",
    "T29n1563_030:0924b12": "頓現觀。彼言既總。理或無違。以諦現觀總有",
    "T29n1563_030:0924b13": "三種。其三者何。謂見緣事唯無漏慧於諸諦",
    "T29n1563_030:0924b14": "境如實覺了。名見現觀。是即由見分明現前。",
    "T29n1563_030:0924b15": "如實而觀四諦境義。即無漏慧。并餘相應同",
    "T29n1563_030:0924b16": "一所緣。名緣現觀。是即由見等心心所法",
    "T29n1563_030:0924b17": "同。能取所緣四諦境義。即諸能緣并餘俱有",
    "T29n1563_030:0924b18": "同一事業。名事現觀。是即由見等心心所法",
    "T29n1563_030:0924b19": "并餘俱有戒及生相等。於諸諦中同所作義。",
    "T29n1563_030:0924b20": "戒生相等是現觀因。於現觀中彼有事用。故",
    "T29n1563_030:0924b21": "亦於彼立現觀名。如是應知不相應法唯一",
    "T29n1563_030:0924b22": "現觀。除慧所餘心心所法。有二現觀。唯無",
    "T29n1563_030:0924b23": "漏慧具足有三。諸說名為頓現觀者。謂於一",
    "T29n1563_030:0924b24": "諦得現觀時。於餘諦中亦得現觀。故於前說",
    "T29n1563_030:0924b25": "頓現觀宗。應審推徵依何現觀。若言依事應",
    "T29n1563_030:0924b26": "讚言善。以於苦諦得現觀時。於苦具三。於",
    "T29n1563_030:0924b27": "餘唯事。謂初觀見苦聖諦時。盡煩惱故即名",
    "T29n1563_030:0924b28": "斷集。得擇滅故即名證滅。起對治故即名修",
    "T29n1563_030:0924b29": "道。以見苦位於集等三有斷證修事現觀故。",
    "T29n1563_030:0924c01": "約事現觀名頓無失。若言依見應撥言非。此",
    "T29n1563_030:0924c02": "現觀必漸諸諦相別故。一見理無多行相故。",
    "T29n1563_030:0924c03": "隨彼自相一一諦中。世尊說言。各別見故。",
    "T29n1563_030:0924c04": "已辯現觀具十六心。此十六心為依何地。頌",
    "T29n1563_030:0924c05": "曰。",
    "T29n1563_030:0924c06": " 皆與世第一  同依於一地",
    "T29n1563_030:0924c07": "[0924c07] 論曰。隨世第一所依諸地。應知即此十六心",
    "T29n1563_030:0924c08": "依。彼依六地如前已說。謂四靜慮未至中間。",
    "T29n1563_030:0924c09": "何緣必有如是忍智。前後次第相雜而起。頌",
    "T29n1563_030:0924c10": "曰。",
    "T29n1563_030:0924c11": " 忍智如次第  無間解脫道",
    "T29n1563_030:0924c12": "[0924c12] 論曰。十六心中四法類忍名無間道。四法類",
    "T29n1563_030:0924c13": "智。名解脫道。名如前說。能忍可先來未見欲",
    "T29n1563_030:0924c14": "苦初念無漏慧。名苦法忍。以契經中世尊自",
    "T29n1563_030:0924c15": "說。若於此法以下劣慧或增上慧審察忍可。",
    "T29n1563_030:0924c16": "名隨信行。隨法行故。應知此忍即無間",
    "T29n1563_030:0924c17": "道。何處說此無間道名。經說。一法難可通",
    "T29n1563_030:0924c18": "達。名為無間。心等持故。又世尊說。有苦法智",
    "T29n1563_030:0924c19": "有苦類智乃至廣說。非此二智同緣三界苦",
    "T29n1563_030:0924c20": "等境起。如順理辯。故於苦法忍所見欲苦中",
    "T29n1563_030:0924c21": "決斷解生。名苦法智。前忍能斷十煩惱得。",
    "T29n1563_030:0924c22": "後智能與彼離繫得俱生。經說。智生隨於前",
    "T29n1563_030:0924c23": "忍。故知後智名解脫道。從此無間忍色無色。",
    "T29n1563_030:0924c24": "未曾見苦第三剎那。無漏慧生。名苦類忍。",
    "T29n1563_030:0924c25": "是見欲苦忍種類故。次於苦類忍所觀上苦",
    "T29n1563_030:0924c26": "中決斷解生。名苦類智。忍智如次斷煩惱",
    "T29n1563_030:0924c27": "得。名無間道。離繫得俱。名解脫道。准前",
    "T29n1563_030:0924c28": "應說。於餘三諦准苦應知。故前八忍名無間",
    "T29n1563_030:0924c29": "道。後之八智名解脫道。復以何緣說斷對治。",
    "T29n1563_030:0925a01": "名無間道。說離繫得俱時起智。名解脫道。",
    "T29n1563_030:0925a02": "無間隔故名為無間。無間即道名無間道。是",
    "T29n1563_030:0925a03": "無同類道能為間隔令於解脫道不為緣義。",
    "T29n1563_030:0925a04": "諸無間道唯一剎那。諸解脫道或相續故。於",
    "T29n1563_030:0925a05": "自所治諸煩惱得已得解脫。與彼斷得俱時",
    "T29n1563_030:0925a06": "起道。名解脫道。自所治言欲顯何義。苦類",
    "T29n1563_030:0925a07": "忍等諸無間道。亦與他所治離繫得俱生。勿",
    "T29n1563_030:0925a08": "彼亦名解脫道故。此十六心皆見諦理。一切",
    "T29n1563_030:0925a09": "皆說見道攝耶。不爾云何。頌曰。",
    "T29n1563_030:0925a10": " 前十五見道  見未曾見故",
    "T29n1563_030:0925a11": "[0925a11] 論曰。見未曾見四聖諦理。名為見道。故於現",
    "T29n1563_030:0925a12": "觀十六心中。前十五心是見道攝。道類忍位",
    "T29n1563_030:0925a13": "於諸諦中見圓滿故。至第十六道類智時。雖",
    "T29n1563_030:0925a14": "亦有一先未知諦。而無一諦先未見者。以一",
    "T29n1563_030:0925a15": "切忍皆見性故。由此爾時不名見道。豈不亦",
    "T29n1563_030:0925a16": "見曾未見諦。謂道類智見道類忍。相應俱有",
    "T29n1563_030:0925a17": "一念道故。諸有唯見曾未見者。名為見道。",
    "T29n1563_030:0925a18": "爾時通見曾未曾見。故無此失。或此約諦不",
    "T29n1563_030:0925a19": "約剎那。非爾時觀未曾見諦。非於一諦多剎",
    "T29n1563_030:0925a20": "那中未見一剎那可名未見諦。如刈畦稻唯",
    "T29n1563_030:0925a21": "餘一科。不可名為此畦未刈。故見未見名為",
    "T29n1563_030:0925a22": "見道。是見道相義善成立。故我宗說現觀後",
    "T29n1563_030:0925a23": "邊道類智品是修道攝。兼修異境智行相故。"
}