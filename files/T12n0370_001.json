{
    "T12n0370_001:0352b07": "阿彌陀鼓音聲王陀羅尼經",
    "T12n0370_001:0352b09": "失譯人名今附梁錄",
    "T12n0370_001:0352b10": "如是我聞：一時佛在瞻波大城伽伽靈池，與",
    "T12n0370_001:0352b11": "大比丘眾五百人俱。爾時，世尊告諸比丘：「今",
    "T12n0370_001:0352b12": "當為汝演說，西方安樂世界今現有佛，號阿",
    "T12n0370_001:0352b13": "彌陀，若有四眾，能正受持彼佛名號，以此功",
    "T12n0370_001:0352b14": "德臨欲終時，阿彌陀即與大眾往此人所，",
    "T12n0370_001:0352b15": "令其得見。見已，尋生慶悅，倍增功德。以是因",
    "T12n0370_001:0352b16": "緣，所生之處，永離胞胎穢欲之形，純處鮮妙",
    "T12n0370_001:0352b17": "寶蓮花中，自然化生，具大神通，光明赫弈。「爾",
    "T12n0370_001:0352b18": "時，十方恒沙諸佛，皆共讚彼安樂世界：『所有",
    "T12n0370_001:0352b19": "佛法不可思議；神通現化，種種方便不可思",
    "T12n0370_001:0352b20": "議；若有能信如是之事，當知是人不可思",
    "T12n0370_001:0352b21": "議；所得業報亦不可思議。』「阿彌陀佛與聲聞",
    "T12n0370_001:0352b22": "俱，如來、應、正遍知，其國號曰清泰。聖王所住，",
    "T12n0370_001:0352b23": "其城縱廣十千由旬，於中充滿剎利之種。阿",
    "T12n0370_001:0352b24": "彌陀佛如來、應、正遍知，父名月上，轉輪聖王；",
    "T12n0370_001:0352b25": "其母名曰殊勝妙顏；子名月明。奉事弟子，名",
    "T12n0370_001:0352b26": "無垢稱。智慧弟子，名曰賢光。神足精勤，名曰",
    "T12n0370_001:0352b27": "大化。爾時，魔王名曰無勝。有提婆達多，名曰",
    "T12n0370_001:0352b28": "寂靜。阿彌陀佛與大比丘六萬人俱。「若有",
    "T12n0370_001:0352b29": "受持彼佛名號，堅固其心、憶念不忘，十日十",
    "T12n0370_001:0352c01": "夜除捨散亂，精勤修集念佛三昧，知彼如",
    "T12n0370_001:0352c02": "來常恒住於安樂世界，憶念相續勿令斷絕，",
    "T12n0370_001:0352c03": "受持讀誦此鼓音聲王大陀羅尼，十日十",
    "T12n0370_001:0352c04": "夜，六時專念，五體投地，禮敬彼佛，堅固正念",
    "T12n0370_001:0352c05": "悉除散亂；若能令心念念不絕，十日之中必",
    "T12n0370_001:0352c06": "得見彼阿彌陀佛，并見十方世界如來及所",
    "T12n0370_001:0352c07": "住處。唯除重障鈍根之人，於今少時所不能",
    "T12n0370_001:0352c08": "覩。一切諸善皆悉迴向，願得往生安樂世界，",
    "T12n0370_001:0352c09": "垂終之日，阿彌陀佛與諸大眾，現其人前安",
    "T12n0370_001:0352c10": "慰稱善，是人即時甚生慶悅。以是因緣，如其",
    "T12n0370_001:0352c11": "所願，尋得往生。」佛告諸比丘：「何等名為鼓音",
    "T12n0370_001:0352c12": "聲王大陀羅尼？吾今當說，汝等善聽。」「唯然受",
    "T12n0370_001:0352c13": "教。」於時世尊即說呪曰：",
    "T12n0370_001:0352c14": "「多狄他(一)　婆離(二)　阿婆離(三)　娑摩婆羅(四)　尼",
    "T12n0370_001:0352c15": "地奢(五)　昵闍多禰(六)　昵茂邸(七)　昵茂企(八)",
    "T12n0370_001:0352c16": "　闍羅婆羅車馱禰(九)　宿佉波啼呢地奢(十)　阿",
    "T12n0370_001:0352c17": "彌多由婆離(十一)　阿彌多蛇伽婆昵呵隸(十二)　阿",
    "T12n0370_001:0352c18": "彌多蛇波羅娑陀禰(十三)　涅浮提(十四)　阿迦舍昵",
    "T12n0370_001:0352c19": "浮陀(十五)　阿迦舍昵提奢(十六)　阿迦舍昵闍啼(十七)　阿",
    "T12n0370_001:0352c20": "迦舍久舍離(十八)　阿迦舍達奢尼(十九)　阿迦舍提",
    "T12n0370_001:0352c21": "咃禰(二十)　留波昵提奢(二十一)　嚕跛坦泥勢(二十二)",
    "T12n0370_001:0352c22": "　遮埵唎達摩波羅娑阿禰(二十三)　遮唾唎阿",
    "T12n0370_001:0352c23": "利蛇娑帝蛇波羅娑陀禰(二十四)　遮埵唎末伽婆",
    "T12n0370_001:0352c24": "那波羅娑陀禰(二十五)　婆羅毘梨耶波羅娑陀禰",
    "T12n0370_001:0352c25": "(二十六)　達摩呻他禰(二十七)　久舍離(二十八)　久舍羅",
    "T12n0370_001:0352c26": "昵提奢(二十九)　久奢羅波羅啼咃禰(三十)　佛陀久",
    "T12n0370_001:0352c27": "奢離(三十一)　毘佛陀波羅波斯(三十二)　達摩迦羅",
    "T12n0370_001:0352c28": "禰(三十三)　昵專啼(三十四)　昵浮提(三十五)　毘摩離(三十六)",
    "T12n0370_001:0352c29": "　毘羅闍(三十七)　羅闍(三十八)　羅斯(三十九)　羅娑岐(四十)",
    "T12n0370_001:0353a01": "　羅娑伽羅婆離(四十一)　羅娑伽羅阿地咃禰(四十二)",
    "T12n0370_001:0353a02": "　久舍離(四十三)　波羅啼久舍離(四十四)　毘久舍離(四十五)",
    "T12n0370_001:0353a03": "　咃啼(四十六)　修陀多至啼(四十七)　修波羅舍多至",
    "T12n0370_001:0353a04": "啼(四十八)　修波羅啼癡啼(四十九)　修離(五十)　修目企",
    "T12n0370_001:0353a05": "(五十一)　達咩(五十二)　達達啼(五十三)　離婆(五十四)　遮婆",
    "T12n0370_001:0353a06": "離(五十五)　阿[少/兔]舍婆離(五十六)　佛陀迦舍昵裘禰",
    "T12n0370_001:0353a07": "佛陀迦舍裘禰(五十七)　沙婆呵(五十八)",
    "T12n0370_001:0353a08": "「此是阿彌陀鼓音聲王大陀羅尼。若有比丘、",
    "T12n0370_001:0353a09": "比丘尼、清信士女，常應至誠受持讀誦，如說",
    "T12n0370_001:0353a10": "修行，行此持法。當處閑寂，洗浴其身，著新淨",
    "T12n0370_001:0353a11": "衣，飲食白素，不噉酒肉及以五辛，常修梵行。",
    "T12n0370_001:0353a12": "以好香花，供養阿彌陀如來，及佛道場大",
    "T12n0370_001:0353a13": "菩薩眾。常應如是專心繫念，發願求生安",
    "T12n0370_001:0353a14": "樂世界，精勤不怠如其所願，必得往生於彼",
    "T12n0370_001:0353a15": "佛世界。「時，阿彌陀佛與諸大眾坐寶蓮花，其",
    "T12n0370_001:0353a16": "土叢林花果鮮敷，間錯嚴飾；復有樹王、香",
    "T12n0370_001:0353a17": "風、馥扇出和雅音，純說無上不思議法；復",
    "T12n0370_001:0353a18": "有妙香名曰光明，若干塗香亦是寶香。「阿彌",
    "T12n0370_001:0353a19": "陀佛於大寶花結加趺坐。有二菩薩：一名",
    "T12n0370_001:0353a20": "觀世音，二名大勢至，是二菩薩侍立左右，無",
    "T12n0370_001:0353a21": "數菩薩周匝圍遶。於此眾中，若能深信無狐",
    "T12n0370_001:0353a22": "疑者，必得往生阿彌陀國。其地真金，七寶蓮",
    "T12n0370_001:0353a23": "花自然踊出。「若有四眾，受持讀誦彼佛名",
    "T12n0370_001:0353a24": "號，乃至無有水、火、毒藥、刀杖之怖；亦復無有",
    "T12n0370_001:0353a25": "夜叉等怖，除有過、去重罪、業障，極至七生",
    "T12n0370_001:0353a26": "必果所願。」佛說是阿彌陀鼓音聲王陀羅尼",
    "T12n0370_001:0353a27": "時，無量眾生皆悉發願，志求生彼極樂世界。",
    "T12n0370_001:0353a28": "於時世尊讚言：「善哉，善哉！如汝所願，必得",
    "T12n0370_001:0353a29": "生彼。」聞佛說已，天龍八部，歡喜踊躍，作禮奉",
    "T12n0370_001:0353b01": "行。",
    "T12n0370_001:0353b02": "阿彌陀鼓音聲王陀羅尼經"
}