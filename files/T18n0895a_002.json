{
    "T18n0895a_002:0725a17": "蘇婆呼童子請問經卷中",
    "T18n0895a_002:0725a19": "唐天竺三藏輸波迦羅奉 制譯",
    "T18n0895a_002:0725a20": "分別成就相分品第五",
    "T18n0895a_002:0725a21": "[0725a21] 復次蘇婆呼童子。時彼行者於諸障難。得解",
    "T18n0895a_002:0725a22": "脫已。身心清淨無諸垢穢。譬如明月而埋於",
    "T18n0895a_002:0725a23": "雲。雲除散滅麗乎光天。於虛空中朗然顯現。",
    "T18n0895a_002:0725a24": "念誦人所修種種功德。除斷毘那夜迦所作",
    "T18n0895a_002:0725a25": "障難。悉皆消滅。亦復如是。所持真言悉得成",
    "T18n0895a_002:0725a26": "就。譬如種子因地及時并雨溉灌。潤澤調順。",
    "T18n0895a_002:0725a27": "得好風雨。然後芽生乃至成熟。然其種子若",
    "T18n0895a_002:0725a28": "在倉中。芽尚不生況復枝葉及花果實。持誦",
    "T18n0895a_002:0725a29": "真言不依法則。及不供養。已不清淨故。真",
    "T18n0895a_002:0725b01": "言字句或有加減。聲相不正。不獲廣大諸妙",
    "T18n0895a_002:0725b02": "悉地。亦復如是。譬如興雲下雨。隨眾生福而",
    "T18n0895a_002:0725b03": "下多少。持誦之人所施功勞。獲得成就亦復",
    "T18n0895a_002:0725b04": "如是。若有行者。於清淨處。依時及節所制之",
    "T18n0895a_002:0725b05": "法。所犯罪者漸漸消滅。福聚圓滿。能獲真言",
    "T18n0895a_002:0725b06": "霑及成就。若罪不滅功德不圓。不依法則。真",
    "T18n0895a_002:0725b07": "言不成翻此應知。復次蘇婆呼童子。其念誦",
    "T18n0895a_002:0725b08": "人中間所有闕犯。或有間斷。棄本所誦別持",
    "T18n0895a_002:0725b09": "餘明。自所持者授與他人。念誦遍數雖滿不",
    "T18n0895a_002:0725b10": "成。復更應須每日三時如法供養。念誦數滿",
    "T18n0895a_002:0725b11": "一十萬遍。即應如法呼摩供養。當以大麥。用",
    "T18n0895a_002:0725b12": "稻穀花。或用油麻。或用白芥子。隨取其一與",
    "T18n0895a_002:0725b13": "酥相和。真言數滿四千或七八千。",
    "T18n0895a_002:0725b14": "[0725b14] 或優曇&#x9262;羅木 或阿說他木 或波羅賒木",
    "T18n0895a_002:0725b15": " 或遏迦木 或龍木 或無憂木 或蜜魯",
    "T18n0895a_002:0725b16": "婆木 或尼居陀木 或奄沒羅木 或佉",
    "T18n0895a_002:0725b17": "陀囉木 或賒彌迦木 或&#x9262;落叉木 或阿",
    "T18n0895a_002:0725b18": "波末迦木 或末度迦木 或謀母迦木。",
    "T18n0895a_002:0725b19": "[0725b19] 如上所說諸木之中。隨取一木。&#x9E81;細如指。長",
    "T18n0895a_002:0725b20": "短十指許。酥蜜酪搵柴兩頭。每日呼摩。數",
    "T18n0895a_002:0725b21": "如上所說。有闕犯者還得清淨。然後方誦真",
    "T18n0895a_002:0725b22": "言。悉地無所障礙。",
    "T18n0895a_002:0725b23": "[0725b23] 復次蘇婆呼童子。行者所持真言。餘持誦者",
    "T18n0895a_002:0725b24": "繫縛明王。或斷或破。令不成就者。即須應",
    "T18n0895a_002:0725b25": "作本尊形像。置於當各部王足下。面須相",
    "T18n0895a_002:0725b26": "對。然後以結利吉羅等諸部明王大威真言。",
    "T18n0895a_002:0725b27": "誦持。以酥蜜灌浴本尊。如是十日。作此法",
    "T18n0895a_002:0725b28": "已。彼餘明所縛即得解脫。",
    "T18n0895a_002:0725b29": "[0725b29] 復次蘇婆呼童子。於真言中所制諸法。並皆",
    "T18n0895a_002:0725c01": "修行一無遺闕。仍不成者。即應以猛毒。作彼",
    "T18n0895a_002:0725c02": "尊形。以結唎吉羅等諸部明王真言。截其像",
    "T18n0895a_002:0725c03": "形。段段為片。和白芥子油。每日三時而作呼",
    "T18n0895a_002:0725c04": "摩。如是七日即得悉地。若不成就應入夢中",
    "T18n0895a_002:0725c05": "示見障因。說真言字有加減。或法不具。然諸",
    "T18n0895a_002:0725c06": "明王自說此法。有用行者。示現相好。由如",
    "T18n0895a_002:0725c07": "海潮終不違時。其實真言。終不相破。亦不相",
    "T18n0895a_002:0725c08": "斷及與繫縛。其真言法亦如是。是故行者。不",
    "T18n0895a_002:0725c09": "應相破明&#x546A;及真言。乃至繫縛及以禁斷。",
    "T18n0895a_002:0725c10": "妙曼茶羅不應授與加減真言亦復如是。",
    "T18n0895a_002:0725c11": "不應迴換彼法。不迴換彼法。不應阿吠設",
    "T18n0895a_002:0725c12": "那。不應打縛。為害彼故。不應呼摩。及損肢",
    "T18n0895a_002:0725c13": "節摧滅惡族。不應令他癡鈍迷悶。不應科",
    "T18n0895a_002:0725c14": "罰龍鬼之類。亦勿令人發毒相憎及損厭",
    "T18n0895a_002:0725c15": "縛。不應治療嬰兒之魅。不應捕網諸眾生類。",
    "T18n0895a_002:0725c16": "令所損害。",
    "T18n0895a_002:0725c17": "[0725c17] 復次蘇婆呼童子。餘外宗說。有十種法真言",
    "T18n0895a_002:0725c18": "得成。所謂行人。真言。伴侶。所成就物。精勤。",
    "T18n0895a_002:0725c19": "處所淨地。時節。本尊。財物。具此十法真言",
    "T18n0895a_002:0725c20": "得成。又餘宗說。具三種法。真言得成。謂真言",
    "T18n0895a_002:0725c21": "行人伴侶。",
    "T18n0895a_002:0725c22": "[0725c22] 又餘宗說。具四種法。真言乃成。謂處所精",
    "T18n0895a_002:0725c23": "勤時節依法。",
    "T18n0895a_002:0725c24": "[0725c24] 又餘宗說。具五種法。真言乃成。謂真言所成",
    "T18n0895a_002:0725c25": "就物處所本尊財物。如是諸宗。或說十法。或",
    "T18n0895a_002:0725c26": "說八法。或說六。或四或三或二。各於本法演",
    "T18n0895a_002:0725c27": "說不同。然此釋教具二種法。真言乃就。一",
    "T18n0895a_002:0725c28": "者行人二者真言。行人具行戒律。正勤精",
    "T18n0895a_002:0725c29": "進。於他利養不起貪嫉。於身命財常無戀著。",
    "T18n0895a_002:0726a01": "真言文字勿令脫錯加減。聲相圓滿分明。",
    "T18n0895a_002:0726a02": "所成就法皆悉具足。於佛菩薩所居之處。如",
    "T18n0895a_002:0726a03": "法念誦。即便當獲意樂成就。譬如師子飢餓",
    "T18n0895a_002:0726a04": "所逼。以大勢力殺害大象。若殺野干及諸小",
    "T18n0895a_002:0726a05": "獸。所施勢力與彼殺象。一無所異。行者成就",
    "T18n0895a_002:0726a06": "上中下事。所發精進亦復如是。行者若住闠",
    "T18n0895a_002:0726a07": "鬧之處時。即有蚊虻蠅蚤唼嚙。聞種種音樂",
    "T18n0895a_002:0726a08": "之聲。或聞諸人歌舞吟詠小男小女。婦人等",
    "T18n0895a_002:0726a09": "環釧瓔珞種種音聲。若住人間河澗及以",
    "T18n0895a_002:0726a10": "大海者。即有寒熱不等。因即有病。苦惱逼",
    "T18n0895a_002:0726a11": "身。又值猛獸發大惡聲。或欲相害。令人驚怕。",
    "T18n0895a_002:0726a12": "或住海邊見海潮波。及聞大聲。令行者恐怖。",
    "T18n0895a_002:0726a13": "若住江河池沼。即饒蚖蛇蝮蝎毒蟲之類。",
    "T18n0895a_002:0726a14": "皆是持真言人障礙之處。如是種種障礙緣",
    "T18n0895a_002:0726a15": "等。當須遠離。覓好勝處。勤加勞心固意。勿使",
    "T18n0895a_002:0726a16": "逢境心即散亂不定。一念退心。還從切始善",
    "T18n0895a_002:0726a17": "行方便。覓時觀節勿以執愚。惡人惡魔得其",
    "T18n0895a_002:0726a18": "便耶莫令癡人獲罪苦果。",
    "T18n0895a_002:0726a19": "蘇婆呼童子請問經念誦真言軌則觀像",
    "T18n0895a_002:0726a20": "印等夢證分品第六",
    "T18n0895a_002:0726a21": "[0726a21] 復次蘇婆呼童子。念誦之人不應太緩。不應",
    "T18n0895a_002:0726a22": "太急。聲亦如此。不大不小。不應間斷。勿共人",
    "T18n0895a_002:0726a23": "語。令心緣於異境。名某字體。不應訛錯。譬",
    "T18n0895a_002:0726a24": "如大河日夜流注。恒無休息。持誦之人所修",
    "T18n0895a_002:0726a25": "福報供養。禮拜讚歎一切功德。日夜增流亦",
    "T18n0895a_002:0726a26": "復如是。念誦之人。心若攀緣雜染之境。或",
    "T18n0895a_002:0726a27": "起懈怠或生欲想。應速迴心。觀真言字句。或",
    "T18n0895a_002:0726a28": "觀本尊或觀手印。譬如觀行之人。置心眉間",
    "T18n0895a_002:0726a29": "令不散亂。後時對境心即不動。彼人即名觀",
    "T18n0895a_002:0726b01": "行成就。念誦之人亦復如是。所緣心處若不",
    "T18n0895a_002:0726b02": "搖動。即得持誦真言成就。是故行者欲求",
    "T18n0895a_002:0726b03": "悉地。當須攝心一境。其心調伏即生歡喜。隨",
    "T18n0895a_002:0726b04": "其歡喜即身輕安。隨身輕安即身安樂。隨身",
    "T18n0895a_002:0726b05": "安樂即得心定。隨其心定即於念誦心無",
    "T18n0895a_002:0726b06": "疑慮。隨其念誦即便罪滅。隨其罪滅即心清",
    "T18n0895a_002:0726b07": "淨。心清淨故即得成就。是故如來作如是",
    "T18n0895a_002:0726b08": "說。一切諸法以心為本。由心清淨。獲得人",
    "T18n0895a_002:0726b09": "天殊勝快樂。由心雜染。便墮地獄乃至傍生",
    "T18n0895a_002:0726b10": "貧窮之苦。由心極淨。乃證遠離地水火風生",
    "T18n0895a_002:0726b11": "老病死。不著二邊寂滅解脫。由少淨真言亦",
    "T18n0895a_002:0726b12": "成。當離無常敗壞之樂。是故諸法皆從心生。",
    "T18n0895a_002:0726b13": "非自然現。亦不由時。復非自在天作耶。非",
    "T18n0895a_002:0726b14": "無因緣。亦不從我能生諸法。但由無明流轉",
    "T18n0895a_002:0726b15": "生死。四大和合假名為色。色非是我。我非是",
    "T18n0895a_002:0726b16": "色。色非我所。我非色所。如是四蘊。應知",
    "T18n0895a_002:0726b17": "是空。色是無常由如聚沫。受如浮泡想如",
    "T18n0895a_002:0726b18": "陽焰。行如芭蕉識如幻化。如是之見名為正",
    "T18n0895a_002:0726b19": "見。若異見者名為邪見。",
    "T18n0895a_002:0726b20": "[0726b20] 復次蘇婆呼童子。若持真言者。念誦數足。即",
    "T18n0895a_002:0726b21": "知自身欲近悉地。何以得知。當於眠臥之。時",
    "T18n0895a_002:0726b22": "夢中合有好相。",
    "T18n0895a_002:0726b23": "[0726b23] 或見自身登高樓閣 或昇大樹 或騎師子",
    "T18n0895a_002:0726b24": " 或乘白馬 或騎大白虎 或昇大高山",
    "T18n0895a_002:0726b25": " 或騎犀牛 或乘白象 或於空中聞大雷聲",
    "T18n0895a_002:0726b26": " 或乘白牛 或騎黃牛 或得錢財 或得",
    "T18n0895a_002:0726b27": "花鬘 或得好淨五綵衣 或得酒肉 或得",
    "T18n0895a_002:0726b28": "水類之果 或得白青紅赤色蓮花 或得如",
    "T18n0895a_002:0726b29": "來尊容 或得如來舍利 或得大乘經藏",
    "T18n0895a_002:0726c01": " 或身處於大會共佛菩薩聖僧同座而食 或",
    "T18n0895a_002:0726c02": "得駱駝 或得犢子 或得滿車載物 或得",
    "T18n0895a_002:0726c03": "白拂 或得鞋履 或得橫刀 或孔雀尾扇",
    "T18n0895a_002:0726c04": " 或得金瓔珞 或得寶珠商佉 或得端正",
    "T18n0895a_002:0726c05": "美女 或遇己身父母 或得金寶嚴身之具",
    "T18n0895a_002:0726c06": " 或得臥牙床覆以白衣 或見自身汎過大",
    "T18n0895a_002:0726c07": "海 或度江河龍池陂沼 或得飲酪 或",
    "T18n0895a_002:0726c08": "見以血澡浴自身 或見自身入寺塔僧房",
    "T18n0895a_002:0726c09": " 或見如來處座。為人天八部說法。身亦就會。",
    "T18n0895a_002:0726c10": "聽佛說法 或見緣覺為說十二因緣法 或",
    "T18n0895a_002:0726c11": "見聖僧為說四果證法 或見菩薩為說六波",
    "T18n0895a_002:0726c12": "羅蜜法 或見大力諸天王為說天上快樂法",
    "T18n0895a_002:0726c13": " 或見優婆塞說厭離世俗法 或見優婆夷",
    "T18n0895a_002:0726c14": "說厭離女人法 或見國王 或見大力阿修",
    "T18n0895a_002:0726c15": "羅眾 或見大淨行婆羅門 或見英俊丈夫",
    "T18n0895a_002:0726c16": " 或見端正婦人 或見大富正直善心長者",
    "T18n0895a_002:0726c17": " 或見己親眷屬聚會一處 或見苦行仙人",
    "T18n0895a_002:0726c18": " 或見持明諸仙 或見妙持誦人 或見吞",
    "T18n0895a_002:0726c19": "納日月 或見身臥於大海。海中眾生流入",
    "T18n0895a_002:0726c20": "腹中 或見飲四洲海水 或見乘龍灑水潤",
    "T18n0895a_002:0726c21": "於四洲 或見自身飛空 或見身&#x5374;坐須",
    "T18n0895a_002:0726c22": "彌山。四洲龍王皆來頂禮 或見自身墮於",
    "T18n0895a_002:0726c23": "屎坑 或見自飲人精 或見喫人肉血 或",
    "T18n0895a_002:0726c24": "見入大火聚 或見女人隱入己身。",
    "T18n0895a_002:0726c25": "[0726c25] 復次蘇婆呼童子。凡持真言者。功行欲畢。見",
    "T18n0895a_002:0726c26": "如是等殊特夢已。應知一月及半月。當獲大",
    "T18n0895a_002:0726c27": "悉地。若論持誦真言夢相境界。不可說盡。",
    "T18n0895a_002:0726c28": "略粗知耳。精進不退即獲如是上上境界。",
    "T18n0895a_002:0726c29": "蘇婆呼童子請問經悉地相分品第七",
    "T18n0895a_002:0727a01": "[0727a01] 復次蘇婆呼童子。我今說成就轉近悉地法",
    "T18n0895a_002:0727a02": "者。其念誦人當生發愛樂心。不得攀緣雜染",
    "T18n0895a_002:0727a03": "之境。亦不辭飢渴寒熱等苦。於諸違法外相",
    "T18n0895a_002:0727a04": "之境。心不動搖。逢境不亂。一切蚊虻及蛇等。",
    "T18n0895a_002:0727a05": "諸惡毒蟲皆不敢害。毘舍闍鬼及諸餓鬼富",
    "T18n0895a_002:0727a06": "單那等諸餘鬼類。不敢近過念誦人影中。",
    "T18n0895a_002:0727a07": "何況觸身。所出言教人皆信受。轉如聰明。",
    "T18n0895a_002:0727a08": "善綴文章。於諸書算轉成巧妙。以樂善法。勤",
    "T18n0895a_002:0727a09": "行淨行。復見地中伏藏。身無病苦及污垢膩。",
    "T18n0895a_002:0727a10": "身有香氣。若有人見及已聞名。悉生敬念。",
    "T18n0895a_002:0727a11": "一切諸貴媚女自來呼召。以心淨故。於虛空",
    "T18n0895a_002:0727a12": "中聞諸天語。復見彼形及乾闥婆夜叉之類。",
    "T18n0895a_002:0727a13": "其持誦者。見斯勝妙好相已。即應自知。我",
    "T18n0895a_002:0727a14": "近於真言悉地。即應備成就法事。",
    "T18n0895a_002:0727a15": "[0727a15] 復次蘇婆呼童子。念誦人起首求悉地者。應",
    "T18n0895a_002:0727a16": "具八戒。或二三日亦須斷食。然後作成就法。",
    "T18n0895a_002:0727a17": "[0727a17] 爾時蘇婆呼童子。白執金剛菩薩言。尊者先",
    "T18n0895a_002:0727a18": "說不由食故。獲得清淨。今云何復言應須斷",
    "T18n0895a_002:0727a19": "食。世尊亦說。食如膏車省牛氣力。車即牽。",
    "T18n0895a_002:0727a20": "利眾生亦爾。若不食飲身命難全。何況前",
    "T18n0895a_002:0727a21": "進修道。求望果實。為身力故。我今未知斷食",
    "T18n0895a_002:0727a22": "意義。前後不同。唯尊大悲為我略決少分。時",
    "T18n0895a_002:0727a23": "執金剛菩薩告蘇婆呼童子言。我今為汝及",
    "T18n0895a_002:0727a24": "未來眾生。除去疑惑。諦聽善思念之。勿生疑",
    "T18n0895a_002:0727a25": "慮。汝所問者。先說不由食故獲得清淨。今復",
    "T18n0895a_002:0727a26": "云何而令斷食。汝言如是。深心諦聽。童子言",
    "T18n0895a_002:0727a27": "善哉。唯然受教願樂欲聞。我所出語者。不為",
    "T18n0895a_002:0727a28": "心淨故。教令斷食。但諸眾生。以皮纏縛血肉",
    "T18n0895a_002:0727a29": "髓腦肝膽腸胃心腎脾肺。脂膩痰膜屎尿。種",
    "T18n0895a_002:0727b01": "種穢物常流不停。如是之身地水火風假合",
    "T18n0895a_002:0727b02": "成立。如四毒蛇置之一篋。欲令彼等。屎尿涕",
    "T18n0895a_002:0727b03": "唾臭穢不令出故。為遣斷食。非為妨道而遣",
    "T18n0895a_002:0727b04": "斷已。若持真言者心生婬想。如上所說。不",
    "T18n0895a_002:0727b05": "淨之身以慧觀察。所起欲心即便消滅。於身",
    "T18n0895a_002:0727b06": "命財亦不戀著。有持真言者具斯觀門。此等",
    "T18n0895a_002:0727b07": "人類。念誦之法速疾證驗。即知自身去悉地",
    "T18n0895a_002:0727b08": "不遠。自心知已。應取白月八日或十四日或",
    "T18n0895a_002:0727b09": "十五日。一依如前。得好上地。用細瞿摩。塗",
    "T18n0895a_002:0727b10": "地淨已。次塗香等。安置尊像。及彼尊容。香",
    "T18n0895a_002:0727b11": "花飲食及遏迦水供養訖已。便即讚歎供養",
    "T18n0895a_002:0727b12": "十方佛菩薩。次復供養本部之主。次復供養",
    "T18n0895a_002:0727b13": "自部明王。然後所供養本所持尊。次復重發",
    "T18n0895a_002:0727b14": "妙菩提心。興廣大慈悲願。為一切眾生常溺",
    "T18n0895a_002:0727b15": "四趣。令得出故。又應讀大乘明經或吉祥偈。",
    "T18n0895a_002:0727b16": "或法輪經或如來祕密經或大燈經。於中任",
    "T18n0895a_002:0727b17": "隨讀一部。然後即須結八方界。并結虛空及",
    "T18n0895a_002:0727b18": "地界等。又以真言自身被甲如上所說諸曼",
    "T18n0895a_002:0727b19": "荼羅。以淨彩色。隨意作一。護八方神。要須",
    "T18n0895a_002:0727b20": "安置彼等。能摧諸障難。",
    "T18n0895a_002:0727b21": "[0727b21] 復次蘇婆呼童子。應以師子座明王。真言其",
    "T18n0895a_002:0727b22": "茅座。安曼荼羅內。先護其身。所成就物安於",
    "T18n0895a_002:0727b23": "壇上。持誦人於彼物上。須臾之間復香水灑。",
    "T18n0895a_002:0727b24": "以相應法。呼摩一千遍。先取三箇阿說他葉。",
    "T18n0895a_002:0727b25": "擬所成就物。置於葉上。以白淨[疊*毛]布而覆其",
    "T18n0895a_002:0727b26": "上。即應如法專心念誦。乃至當現三種相已。",
    "T18n0895a_002:0727b27": "即名成就。何等三相。溫&#x70DF;火光。是名瑞相。",
    "T18n0895a_002:0727b28": "即名三種悉地成就其三種相現時。不可一",
    "T18n0895a_002:0727b29": "時頓現。瑞有下中上。何以如是。有一人欲得",
    "T18n0895a_002:0727c01": "世間求覓名利。富貴自在。去處令他人敬念",
    "T18n0895a_002:0727c02": "如上一文。是第一得溫氣悉地者是。有第",
    "T18n0895a_002:0727c03": "二中人。厭離世間八苦所惱。自觀己身。非久",
    "T18n0895a_002:0727c04": "住處法。恐畏造罪彌多。墮落三塗。所以欲得",
    "T18n0895a_002:0727c05": "轉形。滅其身影。得中壽身。世間人不可得。&#x70DF;",
    "T18n0895a_002:0727c06": "悉地者。是有一人。不欲下中生處。直擬出於",
    "T18n0895a_002:0727c07": "三界。欲得永離諸苦。作持明仙王。變四大",
    "T18n0895a_002:0727c08": "軀。求清淨微細之身。龍天八部所不能見。何",
    "T18n0895a_002:0727c09": "況人耶。若欲見身隨意自在。處於天人之座",
    "T18n0895a_002:0727c10": "為眾說法。或一小劫或一大劫或無量劫。諸",
    "T18n0895a_002:0727c11": "法不絕利益眾生。不可盡求如是辯才。欲紹",
    "T18n0895a_002:0727c12": "菩薩位故。譬如人死冷觸遍身。&#x5374;得中陰來",
    "T18n0895a_002:0727c13": "入身中。&#x5374;得穌活壽命百年。又如日光以照",
    "T18n0895a_002:0727c14": "火珠。便出其火。亦如此等於後。有如是等上",
    "T18n0895a_002:0727c15": "上人。能勤苦念誦精進不解。獲真言悉地成",
    "T18n0895a_002:0727c16": "就。以菩提心光照無明闇。慧珠便出四辯俱",
    "T18n0895a_002:0727c17": "發。證得三明三毒永滅。八苦俱無得八聖道。",
    "T18n0895a_002:0727c18": "九惱休息得九次第定。十惡屏除得十一切",
    "T18n0895a_002:0727c19": "入。諸力具足如金剛菩薩。神通自在無有障",
    "T18n0895a_002:0727c20": "礙。當獲金剛不壞之身。是名得火光悉地者",
    "T18n0895a_002:0727c21": "是。是名成就之法。若論心內成就事者其相",
    "T18n0895a_002:0727c22": "若現即便。悉地云何心內。悉地或於佛像頂",
    "T18n0895a_002:0727c23": "上見花鬘動。",
    "T18n0895a_002:0727c24": "[0727c24] 或見尊容眉動 或見嚴身諸瓔珞動 或見",
    "T18n0895a_002:0727c25": "空中雨種種天花 或於空中微有香風動諸",
    "T18n0895a_002:0727c26": "林中 或下細微香氣之雨 或覺地動 或",
    "T18n0895a_002:0727c27": "聞空中有聲作如是言汝所求者今當說之",
    "T18n0895a_002:0727c28": " 或見燈焰明盛其色潤澤曜如金光增長高餘",
    "T18n0895a_002:0727c29": "一丈 或見油盡燈光轉盛 或覺自身毫毛",
    "T18n0895a_002:0728a01": "頻頻悚&#x7AEA;心生歡喜 或聞空中天樂之聲",
    "T18n0895a_002:0728a02": " 或見空中本尊。及其眷層圍遶下來。[0728a02] 若見如",
    "T18n0895a_002:0728a03": "上斯等相貌者。報知自身必獲悉地無疑。即",
    "T18n0895a_002:0728a04": "應速辦香花。於淨器中盛滿香水。復安五寶。",
    "T18n0895a_002:0728a05": "是為遏伽珍重奉獻。即以深心恭敬胡跪叩",
    "T18n0895a_002:0728a06": "頭。量本功夫應求願果。即自陳說彼尊所言。",
    "T18n0895a_002:0728a07": "善哉佛子汝所求願豈不小耳。若有眾生發",
    "T18n0895a_002:0728a08": "心修菩薩行佛身上獲。何處慮此願不隨於",
    "T18n0895a_002:0728a09": "汝。從今以去恣汝所欲。終不違耶。因汝得",
    "T18n0895a_002:0728a10": "願。一切眾生亦復如是。速發菩提早求解脫。",
    "T18n0895a_002:0728a11": "既得願已歡喜。深心頂禮胡跪讚歎。復以遏",
    "T18n0895a_002:0728a12": "伽如法供養。所持真言對彼尊前誦之。然後",
    "T18n0895a_002:0728a13": "即應如法發遣。一切持真言者法皆如是。勿",
    "T18n0895a_002:0728a14": "使錯誤枉棄功夫。",
    "T18n0895a_002:0728a15": "蘇婆呼童子請問經下&#x9262;私那分品第八",
    "T18n0895a_002:0728a16": "[0728a16] 復次蘇婆呼童子。若念誦人問下&#x9262;私那者。",
    "T18n0895a_002:0728a17": "應當如法請召。所謂手指或銅鏡。及清水橫",
    "T18n0895a_002:0728a18": "刀燈焰寶等。虛空尊像童子真珠火聚石等。",
    "T18n0895a_002:0728a19": "於如是處。&#x9262;私那下者。請召來已。當即自",
    "T18n0895a_002:0728a20": "說天上人間。及過去未來現在。超越三世善",
    "T18n0895a_002:0728a21": "惡等事。一一具說。法若有闕。持真言字數或",
    "T18n0895a_002:0728a22": "有加減。或不經誦。不具正信亦不供養。於不",
    "T18n0895a_002:0728a23": "淨地天不睛明。童子身分或賸或少。有斯過",
    "T18n0895a_002:0728a24": "等私那不下。若欲請下初應持誦私那真言。",
    "T18n0895a_002:0728a25": "持誦功畢即於白月八日或十四日或十五",
    "T18n0895a_002:0728a26": "日。是日不食。以瞿摩塗地如牛皮形。即將童",
    "T18n0895a_002:0728a27": "子清淨澡浴。著新白衣坐於其上。以花香等",
    "T18n0895a_002:0728a28": "而為供養。自亦於。內面向其東而坐茅草。",
    "T18n0895a_002:0728a29": "[0728a29] 又若欲令彼鏡中相貌現者。則先取其鏡。以",
    "T18n0895a_002:0728b01": "梵行婆羅門呼摩之灰。揩鏡令淨。或七八遍",
    "T18n0895a_002:0728b02": "乃至十遍。置於曼荼羅上。仰著鏡中。即現",
    "T18n0895a_002:0728b03": "出世間事。",
    "T18n0895a_002:0728b04": "[0728b04] 又於橫刀中看事法者。亦同如鏡。",
    "T18n0895a_002:0728b05": "[0728b05] 若欲於手指面上看吉凶者。先以紫礦水清",
    "T18n0895a_002:0728b06": "淨其指。後以香油塗之。即現諸吉凶事。",
    "T18n0895a_002:0728b07": "[0728b07] 若欲於水中看者。淨漉其水置於瓶中或甕",
    "T18n0895a_002:0728b08": "中。然後遣一童子於中看之。即皆見一切吉",
    "T18n0895a_002:0728b09": "凶。",
    "T18n0895a_002:0728b10": "[0728b10] 又欲令見下。於寶等及真珠中看者。即以淨",
    "T18n0895a_002:0728b11": "水灑於寶等及珠上。端心淨住念誦真言百",
    "T18n0895a_002:0728b12": "八遍。即現一切相貌。",
    "T18n0895a_002:0728b13": "[0728b13] 又若欲令尊像所下者。以花供養即自現之。",
    "T18n0895a_002:0728b14": "燈中亦如前法。乃至夢中為說諸事。如上所",
    "T18n0895a_002:0728b15": "說。下私那法。具悉修行若不下者。即應一",
    "T18n0895a_002:0728b16": "日斷食。具持八戒發大慈悲。或於制底或於",
    "T18n0895a_002:0728b17": "端嚴像前。取部母真言。或取部主真言作如",
    "T18n0895a_002:0728b18": "是。復誦念法。極須專心。不得搖身及眠。坐於",
    "T18n0895a_002:0728b19": "茅草。持前部母部主真言等。任誦一道。數滿",
    "T18n0895a_002:0728b20": "落叉或二落叉。意將足。若此法者呼我[口*菴]",
    "T18n0895a_002:0728b21": "字。枯木尚入其中令遣下語何況人耶。",
    "T18n0895a_002:0728b22": "[0728b22] 又若欲童子所下。即簡取十箇 或八 或",
    "T18n0895a_002:0728b23": "七 或六 或五 或四 或三 或二。",
    "T18n0895a_002:0728b24": "[0728b24] 或年十二或八歲者。身分血脈及諸骨節悉",
    "T18n0895a_002:0728b25": "皆不現。圓滿具足。眼目端正青白分明。手指",
    "T18n0895a_002:0728b26": "纖長&#x811A;掌齊平。八處表裏圓滿身相具足鬚",
    "T18n0895a_002:0728b27": "髮青黑。人所見者心生愛樂。若得如是等童",
    "T18n0895a_002:0728b28": "男。於白月八日或十四日或十五日。澡浴清",
    "T18n0895a_002:0728b29": "淨著新淨衣。以香花然燈塗香燒香。與受八",
    "T18n0895a_002:0728c01": "戒。其日斷食。令坐其前曼荼羅內。次即以香",
    "T18n0895a_002:0728c02": "花然燈塗香燒香種種飲食。供養本尊。及護",
    "T18n0895a_002:0728c03": "八方大神。及阿修羅諸餘鬼類。一一皆須供",
    "T18n0895a_002:0728c04": "養。又以妙花散彼童子身上。及香塗身。然後",
    "T18n0895a_002:0728c05": "念誦之人手執香爐。頂禮本尊念誦真言。先",
    "T18n0895a_002:0728c06": "置[合*牛]字。中間應呼揭唎忻拏之句。又呼阿毘",
    "T18n0895a_002:0728c07": "舍(云遍入字)又呼乞灑&#x9262;羅(二合云速)私那下已。即有此",
    "T18n0895a_002:0728c08": "相現時。為眼目歡悅視物不瞬無出入息。即",
    "T18n0895a_002:0728c09": "當應知私那已下。即取遏伽水及燒香供",
    "T18n0895a_002:0728c10": "養。心念最勝明王真言。即應敬問。尊者是何",
    "T18n0895a_002:0728c11": "類神。自他有所疑惑。即應速問。彼自當說三",
    "T18n0895a_002:0728c12": "世之事求利失利及苦樂等。所聞之教宜速",
    "T18n0895a_002:0728c13": "受持。勿生疑惑所聞事畢即速發遣。若具",
    "T18n0895a_002:0728c14": "此法私那速下。若不依法即不得成就。為人",
    "T18n0895a_002:0728c15": "所笑。復次私那自下者。彼童子等面貌熙",
    "T18n0895a_002:0728c16": "怡容顏滋潤。眼目廣長。遶黑睛外微有赤",
    "T18n0895a_002:0728c17": "色。精神意氣有大人相。無出入息。眼亦不瞬。",
    "T18n0895a_002:0728c18": "即當應知是真私那若魔等下者。即別有",
    "T18n0895a_002:0728c19": "相貌。眼赤復圓如人瞋視。眼睛不轉張口恐",
    "T18n0895a_002:0728c20": "怖。亦無出入息眼亦不瞬。即當應知夜叉等",
    "T18n0895a_002:0728c21": "下。即須發遣。若不肯去者。即應便誦妙吉祥",
    "T18n0895a_002:0728c22": "偈。或誦不淨忿怒金剛真言。或讀大集陀羅",
    "T18n0895a_002:0728c23": "尼經。如上讀誦。若不去者。即應以師子座真",
    "T18n0895a_002:0728c24": "言用遏伽水。或波羅賒木與酥相和。呼摩",
    "T18n0895a_002:0728c25": "百八遍。或以胡麻。或稻穀花酥蜜相和。呼",
    "T18n0895a_002:0728c26": "摩百遍。最後以軍荼利真言呼摩七遍或三",
    "T18n0895a_002:0728c27": "遍。即便捨去。智者善解如是妙法。復能一一",
    "T18n0895a_002:0728c28": "如法修行。不久勞苦而獲成就。",
    "T18n0895a_002:0728c29": "蘇婆呼童子請問經分別遮難分品第九",
    "T18n0895a_002:0729a01": "[0729a01] 復次蘇婆呼童子。有念誦人。過去殺阿羅漢。",
    "T18n0895a_002:0729a02": "今世反逆父母。并破和合僧。以懷瞋心出佛",
    "T18n0895a_002:0729a03": "身血。惡習氣故。今生求人過自心。觸事不",
    "T18n0895a_002:0729a04": "閑詐作解相。如是等人不值善友。善友惡故",
    "T18n0895a_002:0729a05": "反生邪見。又破窣&#x89A9;波。及殺畢定菩薩。自",
    "T18n0895a_002:0729a06": "污羅漢母。教人令殺。或盜僧財物或多或少。",
    "T18n0895a_002:0729a07": "世尊說是五逆無間罪人。若犯者一罪增一",
    "T18n0895a_002:0729a08": "倍。若具犯五逆者。轉增五倍。命終當入無間",
    "T18n0895a_002:0729a09": "地獄。受十大劫苦。復現身造罪不知邊際。癡",
    "T18n0895a_002:0729a10": "心高慢不懺首過。轉生我見而欲誦持真言",
    "T18n0895a_002:0729a11": "祕藏。假使勤苦念誦真言。終亦不獲悉地。以",
    "T18n0895a_002:0729a12": "障重故。未對首懺謝其罪故。未償佛物法物",
    "T18n0895a_002:0729a13": "僧物及一切眾知識等物。凶突頑愚曾未",
    "T18n0895a_002:0729a14": "改悔一毛頭分故。何能持誦真言。求獲悉地",
    "T18n0895a_002:0729a15": "果耶。四趣長遠一墮於中。何時當得出離解",
    "T18n0895a_002:0729a16": "脫。此等苦類一切眾生。不受惡道業者。世尊",
    "T18n0895a_002:0729a17": "不應說有一闡提及地獄等苦。何解須求得",
    "T18n0895a_002:0729a18": "解脫。苦心毀體而求悉地。",
    "T18n0895a_002:0729a19": "[0729a19] 又諸佛所說微妙經典。瞋心損壞。或放火焚",
    "T18n0895a_002:0729a20": "燒。或棄水中。或棄不淨廁中。或謗法身。或殺",
    "T18n0895a_002:0729a21": "持戒比丘比丘尼優婆塞優婆夷。或欲打罵",
    "T18n0895a_002:0729a22": "欺陵。惡言謗毀求其長短持火燒伽藍精舍。",
    "T18n0895a_002:0729a23": "毀壞尊客及僧房等。此等之罪。斯人報盡命",
    "T18n0895a_002:0729a24": "終。當墮十方一切阿鼻地獄等。皆受千劫。然",
    "T18n0895a_002:0729a25": "後墮餓鬼中。鬼身畢已。復墮傍生。傍生畢已。",
    "T18n0895a_002:0729a26": "最後獲得人身。六根不具常生下賤家乞丐",
    "T18n0895a_002:0729a27": "而活。設使身力。恒以客擔死屍求財活命。",
    "T18n0895a_002:0729a28": "食飲不充其口。恒受飢餓不擇食飲。或噉狗",
    "T18n0895a_002:0729a29": "&#x732A;&#x732B;鼠等肉以充其命。若逢善友即發菩提。",
    "T18n0895a_002:0729b01": "若值闡提愚痴等人。還造惡業。復墮地獄還",
    "T18n0895a_002:0729b02": "經數劫。世尊所說。諸佛如來還供養如來。",
    "T18n0895a_002:0729b03": "何以故求福故。何況凡夫。專事頑愚不求福",
    "T18n0895a_002:0729b04": "耶。菩薩怜愍眾生而得佛身。不捨一切眾",
    "T18n0895a_002:0729b05": "生。見者觀視敬念無有厭足。菩薩不害眾生",
    "T18n0895a_002:0729b06": "一生之命。何況多命以不害故。而得無諸病",
    "T18n0895a_002:0729b07": "苦身得具足。得佛之後復增壽命。施食亦爾",
    "T18n0895a_002:0729b08": "得壽命長。眾生遇佛影中。皆得安樂保全身",
    "T18n0895a_002:0729b09": "命。菩薩常謙下眾生。承接供養。若有所須。不",
    "T18n0895a_002:0729b10": "違前意皆悉給之。若前人解法。以身床座令",
    "T18n0895a_002:0729b11": "坐其上。以聽妙法得以奉行。不生退轉求佛",
    "T18n0895a_002:0729b12": "常身。何況凡夫一無所解福無毫分。輕慢一",
    "T18n0895a_002:0729b13": "切而事高心。不遵智者行檀果業。今說罪福",
    "T18n0895a_002:0729b14": "二等粗略言。有罪之人先求讖悔。對首發露",
    "T18n0895a_002:0729b15": "其過。一一具述。覆藏不述罪亦難滅。然後尋",
    "T18n0895a_002:0729b16": "好明師。遵承供養珍重看仰。請求入三昧耶",
    "T18n0895a_002:0729b17": "法。蒙許。得入壇已。於後漸漸諮問真言法",
    "T18n0895a_002:0729b18": "則。得已修行當得悉地。無善心者虛費語功。",
    "T18n0895a_002:0729b19": "唯地獄苦楚能迴此等類。",
    "T18n0895a_002:0729b20": "[0729b20] 復次蘇婆呼童子。若念誦人先於三寶處。起",
    "T18n0895a_002:0729b21": "恭敬心謙下卑順。向前胡跪合掌白尊者言。",
    "T18n0895a_002:0729b22": "我今懺悔一切罪障願悉消滅。於今已後更",
    "T18n0895a_002:0729b23": "不重造。願尊慈悲攝受。我等於佛法中發無",
    "T18n0895a_002:0729b24": "上菩提。至得佛已來。勿值惡魔壞我菩提真",
    "T18n0895a_002:0729b25": "實之見。願尊證知。從今向去更不歸餘邪魔",
    "T18n0895a_002:0729b26": "外道惡人。亦不禮拜雜類諸天神等。唯佛菩",
    "T18n0895a_002:0729b27": "提及三寶所。繫心一念誓不移易。當發如",
    "T18n0895a_002:0729b28": "是等願。其所作念誦事法速得悉地。亦得救",
    "T18n0895a_002:0729b29": "攝眾生。代受苦惱。眾所須之物。我雖薄福隨",
    "T18n0895a_002:0729c01": "其力辦悉令充足。以我發菩提心念誦真言",
    "T18n0895a_002:0729c02": "威力。令我摧伏猛害毒惡人類。不能為害自",
    "T18n0895a_002:0729c03": "然消滅。令一切眾生悉無畏懼。我今以真心",
    "T18n0895a_002:0729c04": "念誦。諸天善神衛護故。真言威力不可思",
    "T18n0895a_002:0729c05": "議。一切眾靈欽敬恐怖。何況凡夫惡人而不",
    "T18n0895a_002:0729c06": "摧滅者耶。行者凡持真言者。無故以手斷草",
    "T18n0895a_002:0729c07": "木。以&#x811A;踐踏蓮花及諸壇地并契印等。亦復",
    "T18n0895a_002:0729c08": "禮拜諸藥等類。亦勿喫供養及祭祀鬼神之",
    "T18n0895a_002:0729c09": "食。或喫所棄著地食。勿共婦人語。及畜生等。",
    "T18n0895a_002:0729c10": "於清淨處行非為法事。以明及藥捉諸蛇類。",
    "T18n0895a_002:0729c11": "或乘象。或及生驢欲令走故。以杖打之致於",
    "T18n0895a_002:0729c12": "病難。及遭苦難人處不發慈悲念。如是之人",
    "T18n0895a_002:0729c13": "念誦真言亦難成就。不名智人。譬如虛空終",
    "T18n0895a_002:0729c14": "不可量。於三寶及眾人處。行益及損。獲善惡",
    "T18n0895a_002:0729c15": "報亦復如是。又勿作網羅&#x7F82;索及諸方便。傷",
    "T18n0895a_002:0729c16": "害眾生。及畜&#x732B;狸羖羊。籠禁鸚鵡及諸鳥類。",
    "T18n0895a_002:0729c17": "如是之人今世後世。念誦真言亦不成就。是",
    "T18n0895a_002:0729c18": "故不應受用供養世尊之物。所供養食亦不",
    "T18n0895a_002:0729c19": "應踐。&#x811A;踏墮地之食不堪供養物。不應頂戴。",
    "T18n0895a_002:0729c20": "亦不應禮拜大自在天。及日月天火天那羅",
    "T18n0895a_002:0729c21": "延天。假令遭苦亦不應禮。彼所設教不應誦",
    "T18n0895a_002:0729c22": "亦不應供養。有人持誦彼天者。持誦之人亦",
    "T18n0895a_002:0729c23": "莫生瞋。但莫隨喜。當加怜愍墮邪見人。亦",
    "T18n0895a_002:0729c24": "勿誦彼真言讚歎彼德。設若有財供養。以慈",
    "T18n0895a_002:0729c25": "悲至願。一切眾生當住正見。發如是願凡所",
    "T18n0895a_002:0729c26": "作業。先當禮拜一切諸佛及所居處。次禮一",
    "T18n0895a_002:0729c27": "切金剛護法善神眾。譬如初月雖未圓滿。然",
    "T18n0895a_002:0729c28": "諸人等致敬禮拜。念誦之人常須尊敬菩薩",
    "T18n0895a_002:0729c29": "緣覺金剛及聲聞眾。雖未覺滿。漸漸當成菩",
    "T18n0895a_002:0730a01": "提滿月。是故當須致敬。禮拜諸菩薩一切聖",
    "T18n0895a_002:0730a02": "眾。彼等菩薩。能荷負一切眾生。以救濟故。發",
    "T18n0895a_002:0730a03": "大慈悲已淳熟故。有愚癡下劣眾。神力不可",
    "T18n0895a_002:0730a04": "思議。具大精進真言祕藏從此而出。若不拜",
    "T18n0895a_002:0730a05": "者。非直真言不成。亦毀謗諸佛。譬如從花",
    "T18n0895a_002:0730a06": "乃成果實。花如菩薩果喻菩提。是故應須頂",
    "T18n0895a_002:0730a07": "禮歸依佛法僧寶。菩薩雖復行於欲者。示現",
    "T18n0895a_002:0730a08": "行欲。於剛強者示現剛強。於柔軟者示現柔",
    "T18n0895a_002:0730a09": "軟慈悲。然彼菩薩無憎愛。云何不禮彼等菩",
    "T18n0895a_002:0730a10": "薩。以行種種真言法則。隨類能滿諸眾生願",
    "T18n0895a_002:0730a11": "故。復能了知一切業果。是故應禮尊師。"
}