{
    "X56n0949_016:0888b09": "閑居編第十六",
    "X56n0949_016:0888b11": "宋孤山沙門 智圓 著",
    "X56n0949_016:0888b12": "三笑圖贊(并序)",
    "X56n0949_016:0888b13": "[0888b13] 昔遠公隱于廬山送客以虎溪為界雖晉帝萬乘之",
    "X56n0949_016:0888b14": "重桓玄震主之威亦不能屈也及送道士陸脩靜儒",
    "X56n0949_016:0888b15": "者陶淵明則過之矣既覺之乃攜手徘徊相顧辴然",
    "X56n0949_016:0888b16": "噫得非道有所至而事有所忘乎人到于今寫其形",
    "X56n0949_016:0888b17": "容謂之三笑圖止為戲翫而已豈知三賢之用心邪",
    "X56n0949_016:0888b18": "於是作贊以明之。",
    "X56n0949_016:0888b19": " 釋道儒宗  其旨本融  守株則塞",
    "X56n0949_016:0888b20": " 忘筌乃通  莫逆之交  其惟三公",
    "X56n0949_016:0888b21": " 厥服雖異  厥心惟同  見大忘小",
    "X56n0949_016:0888b22": " 過溪有蹤  相顧而笑  樂在其中",
    "X56n0949_016:0888b23": "夜講亭述",
    "X56n0949_016:0888b24": "[0888b24] 心率道而明道依處而行則能仁之鷲嶺宣父之洙",
    "X56n0949_016:0888c01": "泗非依其處而行其道與吾於是創小亭於孤山瑪",
    "X56n0949_016:0888c02": "瑙坡之岡背脩竹面平湖而鳥無俗音雲有閑態蕭",
    "X56n0949_016:0888c03": "條人外實為勝游而以夜講為名者且欲伸唯心之",
    "X56n0949_016:0888c04": "說廣吾佛之道以訓乎鬼類也曰鬼類可訓邪曰可",
    "X56n0949_016:0888c05": "訓也夫人者明而形者也鬼者幽而隱者也幽也明",
    "X56n0949_016:0888c06": "也莫不皆有心乎有心則可化可化則佛之理不遠",
    "X56n0949_016:0888c07": "復於戲明而形者聞正道而扞格不受者亦眾矣豈",
    "X56n0949_016:0888c08": "訓之所及乎又安知幽而隱者果不可訓邪且吾佛",
    "X56n0949_016:0888c09": "之訓&#x751E;及乎鬼神矣吾雖無似忝學佛之道是敢仰",
    "X56n0949_016:0888c10": "而則之則夜講亭之設其有旨哉若乃高空月正萬",
    "X56n0949_016:0888c11": "籟都寂怪木殭立群&#x5CEF;若趨當是時也空華乎境谷",
    "X56n0949_016:0888c12": "響乎聲說既無說而說聽亦無聽而聽不知物為我",
    "X56n0949_016:0888c13": "乎我為物乎雖諸相炳然而不得一法噫理實本然",
    "X56n0949_016:0888c14": "亦由亭之助邪非亭之處吾也吾安能如是觀乎彼",
    "X56n0949_016:0888c15": "幽而隱者安能如是聞乎是故亭之設非止為登高",
    "X56n0949_016:0888c16": "引望也所謂道依處而行也故吾以夜講名之而亭",
    "X56n0949_016:0888c17": "利於吾實非一用也則夜講之名包乎眾美矣其或",
    "X56n0949_016:0888c18": "忘機默坐可以養浩然之氣則曰養素亭以文會友",
    "X56n0949_016:0888c19": "則曰文會亭春觀卉木則曰錦繡亭炎夏追涼則曰",
    "X56n0949_016:0888c20": "熏風亭秋蟾靜照則曰望月亭晴山對峙則曰疊翠",
    "X56n0949_016:0888c21": "亭望殘雪則曰玉&#x5CEF;亭曝愛日則曰負喧亭偶思之",
    "X56n0949_016:0888c22": "得其異名七八矣亭如助吾更有善其用者則嘉名",
    "X56n0949_016:0888c23": "殊號當更立之也庶來者知其名之多而同出於一",
    "X56n0949_016:0888c24": "亭也亦猶心性一也觸類而變則種種法生種種法",
    "X56n0949_016:0889a01": "生則種種名立心性豈異乎法亦心也心亦名也胡",
    "X56n0949_016:0889a02": "為乎體哉亡焉照焉生佛同貫自他一揆佛之理於",
    "X56n0949_016:0889a03": "斯可見矣若斯之益非亭之韞邪其有達吾釋氏之",
    "X56n0949_016:0889a04": "者登斯亭辨斯名則知吾志焉亭高一丈廣又增其",
    "X56n0949_016:0889a05": "四尺凡四楹不加赭堊質而且素眇覿於營窟橧巢",
    "X56n0949_016:0889a06": "之世吾亦懼其奢已甚矣有宋天禧二年歲次戊午",
    "X56n0949_016:0889a07": "春正月門學若干人率金四萬為吾建之也曰浩才",
    "X56n0949_016:0889a08": "者實尸其事以土木之工告成於吾再拜稽首請紀",
    "X56n0949_016:0889a09": "厥由故為述云。",
    "X56n0949_016:0889a10": "孤山述",
    "X56n0949_016:0889a11": "[0889a11] 錢唐郡西三數里有孤山者既卑且狹但不與眾山",
    "X56n0949_016:0889a12": "連接孤然處湖中似不阿附於眾山有自得之狀由",
    "X56n0949_016:0889a13": "是&#x7FA3;目流盻眾賢樂遊好奇者往往來居之有終焉",
    "X56n0949_016:0889a14": "之圖故有浮圖居者五焉隱人居者一焉遂古賢達",
    "X56n0949_016:0889a15": "好之亦不下於今至若白樂天元微之張祐許渾輩",
    "X56n0949_016:0889a16": "或文於&#x7891;或詩於寺所以斯山為錢唐勝&#x69E9;而天下",
    "X56n0949_016:0889a17": "知名也雖崇峰疊巘連連繞湖比之斯山如有羞色",
    "X56n0949_016:0889a18": "噫山以卑狹不附於眾&#x5CEF;而皆悅之士有居下位不",
    "X56n0949_016:0889a19": "附媚於權要不託附於形勢者雖包仁抱義聳出倫",
    "X56n0949_016:0889a20": "類眾必睚&#x7726;之凌侮之由是名不能顯道不見用嗚",
    "X56n0949_016:0889a21": "呼山以孤故見好士以孤故見惡山乎士乎人之好",
    "X56n0949_016:0889a22": "惡何相遼乎遷好山之心以好士可也。",
    "X56n0949_016:0889a23": "記夢",
    "X56n0949_016:0889a24": "[0889a24] 曰夢可記耶夢可記也高宗夢得說仲尼夢奠兩楹",
    "X56n0949_016:0889b01": "晉夢二&#x7AEA;秦夢鈞天莊周夢蝴蝶則經籍諸子皆記",
    "X56n0949_016:0889b02": "夢明矣繇是遷史而下歷代史誌亦然也夢何不可",
    "X56n0949_016:0889b03": "記乎曰夢有吉凶耶曰夢無吉凶吉凶由人也君子",
    "X56n0949_016:0889b04": "之有吉夢也不恃之以忘德有凶夢也能改過以自",
    "X56n0949_016:0889b05": "修故君子終受其福小人之有吉夢也憑之以恣情",
    "X56n0949_016:0889b06": "有凶夢也過之而不改故小人終受其禍故曰夢無",
    "X56n0949_016:0889b07": "吉凶吉凶由人也曰儒之記夢則聞命矣敢問釋氏",
    "X56n0949_016:0889b08": "之記夢有憑乎曰信相夢金鼓法華夢國王非記夢",
    "X56n0949_016:0889b09": "如何曰以理明之夢其&#x8657;乎曰苟以理明豈一夕之",
    "X56n0949_016:0889b10": "夢也百年亦大夢也百年善惡可記也一夕善惡胡",
    "X56n0949_016:0889b11": "不可記耶噫記百年之&#x8657;善以誑後世吾寧記一夕",
    "X56n0949_016:0889b12": "之實夢也故吾記其夢焉吾十有三年秋八月臥于",
    "X56n0949_016:0889b13": "俗舍一夕夢吾佛於龍王宮夏安居吾獲侍焉其謂",
    "X56n0949_016:0889b14": "龍宮者堂閣不至高顯如世之民舍但廣闊耳欂櫨",
    "X56n0949_016:0889b15": "簡素無山藻之文軒&#x7255;&#x8657;疏無髹彤之飾佛之狀貌",
    "X56n0949_016:0889b16": "豐滿長姝而紫黑色服青黑袈裟止一老沙門耳別",
    "X56n0949_016:0889b17": "食訖而說法吾但見撼口而竟無所聞夏滿出海王",
    "X56n0949_016:0889b18": "族送之于岸吾從行曠野莫別其方向極目漫漫然",
    "X56n0949_016:0889b19": "行未幾有物狀如世畫神鬼者再拜吾佛累名衣為",
    "X56n0949_016:0889b20": "座請訓以道法佛喻之既而持一象以獻佛乘象行",
    "X56n0949_016:0889b21": "矣吾從焉入松門三數里遙見分岐一里餘有一小",
    "X56n0949_016:0889b22": "佛廟丹其門宇粉其牆壁有二人盛服立于門之左",
    "X56n0949_016:0889b23": "右如迎候之狀佛下象以轡勒授于吾吾受之繫于",
    "X56n0949_016:0889b24": "樹佛點頭哂之如謂我知意也忽然夢覺至且詣先",
    "X56n0949_016:0889c01": "君言之先君喟然歎曰我以爾嬰孩時多病故令爾",
    "X56n0949_016:0889c02": "出家將令爾友儒讀書為本干祿於明朝以光我族",
    "X56n0949_016:0889c03": "爾之夢其久為釋氏子傳道之徵乎無為他人言之",
    "X56n0949_016:0889c04": "此夢吉也吾心竊疑焉苟夢佛蓋為金輝之相而反",
    "X56n0949_016:0889c05": "同僧形耶後八年學天台三觀于奉先法師(諱源濟)其",
    "X56n0949_016:0889c06": "同門人先進者為吾說四教且曰三藏教佛老比丘",
    "X56n0949_016:0889c07": "像也吾心驚喜久之自謂昔所夢者其釋迦乎斷不",
    "X56n0949_016:0889c08": "疑也後十年恨涅槃至典章安微言不傳于世者二",
    "X56n0949_016:0889c09": "百餘齡時抱疾於水心寺討尋經義焉至第十五卷",
    "X56n0949_016:0889c10": "說如來降曠野鬼神乃知昔夢此經之徵也曰吾於",
    "X56n0949_016:0889c11": "涅槃其有緣乎贊述至後七年於崇福寺首事筆削",
    "X56n0949_016:0889c12": "復夢二沙門盤桓于門吾遙望而默識之心自謂此",
    "X56n0949_016:0889c13": "觀音龍樹也驟出迎之觀音入門而右龍樹入門而",
    "X56n0949_016:0889c14": "左吾肩隨之行數步忽自思云迎而拜之是禮也遂",
    "X56n0949_016:0889c15": "趨而進拜訖敘云觀音則慈覆法界龍樹實吾宗祖",
    "X56n0949_016:0889c16": "師唯願智慧增明罪根清淨言訖再拜觀音垂訓久",
    "X56n0949_016:0889c17": "之但不能省記龍樹唯云汝見古人(有名夢覺忘之)鑄&#x5292;乎",
    "X56n0949_016:0889c18": "但欲有益不欲有損於是夢覺撰涅槃三德指歸二",
    "X56n0949_016:0889c19": "十卷發源機要兩卷科十一卷百非鈔一卷分經圖",
    "X56n0949_016:0889c20": "一卷注疏主贊一卷不三年而絕筆復講演傳授之",
    "X56n0949_016:0889c21": "噫非能仁之護念乎二聖之冥加乎不然豈吾之吵",
    "X56n0949_016:0889c22": "劣克荷斯文乎。",
    "X56n0949_016:0889c23": "對友人問",
    "X56n0949_016:0889c24": "[0889c24] 友人問吾曰子於天台之學勞其筋骨苦其思慮孳",
    "X56n0949_016:0890a01": "孳然有扶樹心然於涅槃不聞師授而撰記且講以",
    "X56n0949_016:0890a02": "傳後學眾以是疑傳不習乎不知其可也對曰噫有",
    "X56n0949_016:0890a03": "是疑乎有是疑也吾有說焉古者周公聖人既攝政",
    "X56n0949_016:0890a04": "於是制禮作樂號令天下章章然巍巍然至于周室",
    "X56n0949_016:0890a05": "衰弱王綱解紐禮喪樂崩號令不行孔子有聖德而",
    "X56n0949_016:0890a06": "無聖位乃刪詩書定禮樂贊易道約魯史修春秋以",
    "X56n0949_016:0890a07": "代賞罰使亂臣賊子懼仲尼無他也述周公之道也",
    "X56n0949_016:0890a08": "孔子沒微言絕異端起而孟軻生焉述周孔之道非",
    "X56n0949_016:0890a09": "距楊墨漢興雜&#x8987;王&#x83BE;僭篡楊雄生焉撰太玄法言",
    "X56n0949_016:0890a10": "述周孔孟軻之道以救其弊漢魏以降至晉惠不道",
    "X56n0949_016:0890a11": "中原喪亂賞罰不行隋世王通生焉修六經代賞罰",
    "X56n0949_016:0890a12": "以晉惠始而續經中說行焉蓋述周孔軻雄之道也",
    "X56n0949_016:0890a13": "唐得天下房魏既沒王楊盧駱作淫侈之文悖亂正",
    "X56n0949_016:0890a14": "道後韓柳生焉宗古還淳以述周孔軻雄王通之道",
    "X56n0949_016:0890a15": "也以是觀之異代相師矣代異人異辭異而道同也",
    "X56n0949_016:0890a16": "不聞周公面授於孔子孔子面授於孟軻也在吾釋",
    "X56n0949_016:0890a17": "氏亦然也文殊一性宗不聞面授於龍樹也龍樹三",
    "X56n0949_016:0890a18": "觀義不聞面授於惠文也而天下咸云龍樹師於文",
    "X56n0949_016:0890a19": "殊慧文師於龍樹矣龍樹慧文之道至南岳天台而",
    "X56n0949_016:0890a20": "張大之引而伸之後章安宗其道撰涅槃疏年將二",
    "X56n0949_016:0890a21": "百至荊溪治定之然後得盡善矣吾於涅槃尋疏而",
    "X56n0949_016:0890a22": "自得微旨者吾師荊溪也誰云無師授耶若以面授",
    "X56n0949_016:0890a23": "則可傳道者荀卿面授於李斯而相秦始也焚書坑",
    "X56n0949_016:0890a24": "儒亡名師而面授於元嵩而佞周武也滅釋毀佛豈",
    "X56n0949_016:0890b01": "面授能傳道哉吾以得古人之旨行古人之道為傳",
    "X56n0949_016:0890b02": "授不以目其人耳其聲不知其所以美者為傳授也。"
}