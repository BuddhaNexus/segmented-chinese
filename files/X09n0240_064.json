{
    "X09n0240_064:0162b11": "大方廣佛華嚴經綱要卷第六十四",
    "X09n0240_064:0162b12": "于闐國三藏沙門實叉難陀 譯經",
    "X09n0240_064:0162b13": "清涼山大華嚴寺沙門澄觀 疏義",
    "X09n0240_064:0162b14": "明匡山法雲寺憨山沙門德清提挈",
    "X09n0240_064:0162b15": "入法界品第三十九之五",
    "X09n0240_064:0162b16": "[0162b16] 爾時善財童子蒙善知識力。依善知識教。念善知識",
    "X09n0240_064:0162b17": "語。於善知識深心愛樂。作是念言。因善知識令我見",
    "X09n0240_064:0162b18": "佛。因善知識令我聞法。善知識者是我師傅。示導於",
    "X09n0240_064:0162b19": "我諸佛法故。善知識者是我眼目。令我見佛如&#x8657;空",
    "X09n0240_064:0162b20": "故。善知識者是我津濟。令我得入諸佛如來蓮華池",
    "X09n0240_064:0162b21": "故。漸漸南行至海潮處見普莊嚴園。眾寶垣墻周&#x5E00;",
    "X09n0240_064:0162b22": "圍繞。一切寶樹行列莊嚴。一切寶華樹雨眾妙華布",
    "X09n0240_064:0162b23": "散其地。一切寶香樹香氣氛氳普熏十方。一切寶鬘",
    "X09n0240_064:0162b24": "樹雨大寶鬘處處垂下。一切摩尼寶王樹雨大摩尼",
    "X09n0240_064:0162c01": "寶&#x5FA7;布充滿。一切寶衣樹雨種種色衣隨其所應周",
    "X09n0240_064:0162c02": "&#x5E00;敷布。一切音樂樹風動成音其音美妙過於天樂。",
    "X09n0240_064:0162c03": "一切莊嚴具樹各雨珍玩奇妙之物處處分布以為",
    "X09n0240_064:0162c04": "嚴飾。其地清淨無有高下。於中具有百萬殿堂。大摩",
    "X09n0240_064:0162c05": "尼寶之所合成。百萬樓閣閻浮檀金以覆其上。百萬",
    "X09n0240_064:0162c06": "宮殿毗盧遮那摩尼寶間錯莊嚴。一萬浴池眾寶合",
    "X09n0240_064:0162c07": "成。七寶欄楯周&#x5E00;圍繞。七寶階道四面分布。八功德",
    "X09n0240_064:0162c08": "水湛然盈滿。其水香氣如天栴檀。金沙布底。水清寶",
    "X09n0240_064:0162c09": "珠周&#x5FA7;間錯。鳧鴈孔雀俱枳羅鳥遊戲其中出和雅",
    "X09n0240_064:0162c10": "音。寶多羅樹周&#x5E00;行列。覆以寶網垂諸金鈴。微風徐",
    "X09n0240_064:0162c11": "搖恒出美音。施大寶帳寶樹圍繞。建立無數摩尼寶",
    "X09n0240_064:0162c12": "幢。光明普照百千由旬其中復有百萬陂池。黑栴檀",
    "X09n0240_064:0162c13": "泥凝積其底。一切妙寶以為蓮華敷布水上。大摩尼",
    "X09n0240_064:0162c14": "華光色照耀。園中復有廣大宮殿名莊嚴幢。海藏妙",
    "X09n0240_064:0162c15": "寶以為其地。毗&#x7460;璃寶以為其柱。閻浮檀金以覆其",
    "X09n0240_064:0162c16": "上。光藏摩尼以為莊嚴。無數寶王光燄熾然。重樓挾",
    "X09n0240_064:0162c17": "閣種種莊飾。阿盧那香王。覺悟香王。皆出妙香普熏",
    "X09n0240_064:0162c18": "一切。其宮殿中復有無量寶蓮華座周迴布列。所謂",
    "X09n0240_064:0162c19": "照耀十方摩尼寶蓮華座。毗盧遮那摩尼寶蓮華座。",
    "X09n0240_064:0162c20": "照耀世間摩尼寶蓮華座。妙藏摩尼寶蓮華座。師子",
    "X09n0240_064:0162c21": "藏摩尼寶蓮華座。離垢藏摩尼寶蓮華座。普門摩尼",
    "X09n0240_064:0162c22": "寶蓮華座。光嚴摩尼寶蓮華座。安住大海藏清淨摩",
    "X09n0240_064:0162c23": "尼王寶蓮華座。金剛師子摩尼寶蓮華座。園中復有",
    "X09n0240_064:0162c24": "百萬種帳。所謂衣帳。鬘帳。香帳。華帳。枝帳。摩尼帳。真",
    "X09n0240_064:0163a01": "金帳。莊嚴具帳。音樂帳。象王神變帳。馬王神變帳。帝",
    "X09n0240_064:0163a02": "釋所著摩尼寶帳。如是等其數百萬。有百萬大寶網",
    "X09n0240_064:0163a03": "彌覆其上。所謂寶鈴網。寶蓋網。寶身網。海藏真珠網。",
    "X09n0240_064:0163a04": "紺&#x7460;璃摩尼寶網。師子摩尼網。月光摩尼網。種種形",
    "X09n0240_064:0163a05": "像眾香網。寶冠網。寶瓔珞網。如是等其數百萬。有百",
    "X09n0240_064:0163a06": "萬大光明之所照耀。所謂燄光摩尼寶光明。日藏摩",
    "X09n0240_064:0163a07": "尼寶光明。月幢摩尼寶光明。香燄摩尼寶光明。勝藏",
    "X09n0240_064:0163a08": "摩尼寶光明。蓮華藏摩尼寶光明。燄幢摩尼寶光明。",
    "X09n0240_064:0163a09": "大燈摩尼寶光明。普照十方摩尼寶光明。香光摩尼",
    "X09n0240_064:0163a10": "寶光明。如是等其數百萬。常雨百萬莊嚴具。百萬黑",
    "X09n0240_064:0163a11": "栴檀香出妙音聲。百萬出過諸天曼陀羅華而以散",
    "X09n0240_064:0163a12": "之。百萬出過諸天瓔珞以為莊嚴。百萬出過諸天妙",
    "X09n0240_064:0163a13": "寶鬘帶處處垂下。百萬出過諸天眾色妙衣。百萬雜",
    "X09n0240_064:0163a14": "色摩尼寶妙光普照。百萬天子欣樂瞻仰頭面作禮。",
    "X09n0240_064:0163a15": "百萬采女於&#x8657;空中投身而下。百萬菩薩恭敬親近",
    "X09n0240_064:0163a16": "常樂聞法。時休捨優婆夷坐真金座。戴海藏真珠網",
    "X09n0240_064:0163a17": "冠。挂出過諸天真金寶釧。垂紺青髮。大摩尼網莊嚴",
    "X09n0240_064:0163a18": "其首。師子口摩尼寶以為耳璫。如意摩尼寶王以為",
    "X09n0240_064:0163a19": "瓔珞。一切寶網垂覆其身。百千億那由他眾生曲躬",
    "X09n0240_064:0163a20": "恭敬。東方有無量眾生來詣其所。所謂梵天梵眾天",
    "X09n0240_064:0163a21": "大梵天梵輔天自在天乃至一切人及非人。南西北",
    "X09n0240_064:0163a22": "方四維上下皆亦如是。其有見此優婆夷者一切病",
    "X09n0240_064:0163a23": "苦悉得除滅。離煩惱垢拔諸見刺。摧障礙山。入於無",
    "X09n0240_064:0163a24": "礙清淨境界。增明一切所有善根。長養諸根。入一切",
    "X09n0240_064:0163b01": "智慧門。入一切總持門。一切三昧門。一切大願門。一",
    "X09n0240_064:0163b02": "切妙行門。一切功德門。皆得現前。其心廣大具足神",
    "X09n0240_064:0163b03": "通。身無障礙至一切處。爾時善財童子。入普莊嚴園",
    "X09n0240_064:0163b04": "周&#x5FA7;觀察。見休捨優婆夷坐於妙座。往詣其所頂禮",
    "X09n0240_064:0163b05": "其足。繞無數&#x5E00;白言。聖者。我已先發阿耨多羅三藐",
    "X09n0240_064:0163b06": "三菩提心。而未知菩薩云何學菩薩行云何修菩薩",
    "X09n0240_064:0163b07": "道。我聞聖者善能誘誨。願為我說。休捨告言。善男子。",
    "X09n0240_064:0163b08": "我唯得菩薩一解脫門。若有見聞憶念於我與我同",
    "X09n0240_064:0163b09": "住供給我者。悉不唐捐。善男子。若有眾生不種善根",
    "X09n0240_064:0163b10": "不為善友之所攝受不為諸佛之所護念。是人終不",
    "X09n0240_064:0163b11": "得見於我。善男子。其有眾生得見我者。皆於阿耨多",
    "X09n0240_064:0163b12": "羅三藐三菩提獲不退轉。善男子。東方諸佛常來至",
    "X09n0240_064:0163b13": "此。處於寶座。為我說法。南西北方四維上下一切諸",
    "X09n0240_064:0163b14": "佛悉來至此。處於寶座。為我說法。善男子。我常不離",
    "X09n0240_064:0163b15": "見佛聞法。與諸菩薩而共同住。善男子。我此大眾有",
    "X09n0240_064:0163b16": "八萬四千億那由他。皆在此園與我同行。悉於阿耨",
    "X09n0240_064:0163b17": "多羅三藐三菩提得不退轉。其餘眾生住此園者。亦",
    "X09n0240_064:0163b18": "皆普入不退轉位。",
    "X09n0240_064:0163b19": "[0163b19] 第七休捨優婆夷寄不退住。善財以蒙善知識力故。",
    "X09n0240_064:0163b20": "於所入法門心心不退。隨念證入。依教趣求。至海",
    "X09n0240_064:0163b21": "潮處。覓優婆夷。未見其人。先見所居依報莊嚴園",
    "X09n0240_064:0163b22": "殊勝之境。有十事莊嚴。一寶牆圍繞。二林樹行列。",
    "X09n0240_064:0163b23": "三堂閣崇麗。四浴沼清華。五池流&#x668E;帶。六園敷殿",
    "X09n0240_064:0163b24": "座。七羅以帳網。八光明照耀。九雨散雜嚴。十凡聖",
    "X09n0240_064:0163c01": "欣敬。次見正報端嚴姝妙。有十方那由他人天雲",
    "X09n0240_064:0163c02": "集圍繞。其有見者皆得利益。業用難測。爾時善財",
    "X09n0240_064:0163c03": "入已。乃見優婆夷坐於妙座。善財往詣其所。頂禮",
    "X09n0240_064:0163c04": "繞無數&#x5E00;。既修敬已。乃諮問法要。白已發心。乃請",
    "X09n0240_064:0163c05": "說修菩薩行。優婆夷見善財已。更無稱讚。即示法",
    "X09n0240_064:0163c06": "界。直云我唯得菩薩一解脫門。若有見我憶念於",
    "X09n0240_064:0163c07": "我。興我同住供給我者。悉不唐捐。故諸眾生若無",
    "X09n0240_064:0163c08": "深厚善根者決不得見我。若有得見我者即於無",
    "X09n0240_064:0163c09": "上菩提獲不退轉。前雖未讚善財。即此得見徵之。",
    "X09n0240_064:0163c10": "則善財可謂深種善根。即此見我不必更問法門",
    "X09n0240_064:0163c11": "何如。則早已登不退轉位矣。所以見我有如此大",
    "X09n0240_064:0163c12": "利益者。以十方諸佛時來為我說法。以我常不離",
    "X09n0240_064:0163c13": "佛法與諸菩薩而共同住。以我常不離三寶故。故",
    "X09n0240_064:0163c14": "此園中有八萬四千那由他眾生皆普入不退轉",
    "X09n0240_064:0163c15": "位。此顯由上得般若三昧光明故。表方便入俗。則",
    "X09n0240_064:0163c16": "八萬四千塵勞皆成波羅蜜門。此已為善財直示",
    "X09n0240_064:0163c17": "法界之門矣。已上共有六十七行經。直敘法門之",
    "X09n0240_064:0163c18": "事。",
    "X09n0240_064:0163c19": "[0163c19] 善財白言。聖者。發阿耨多羅三藐三菩提心為久近",
    "X09n0240_064:0163c20": "耶。答言。善男子。我憶過去於然燈佛所修行梵行。恭",
    "X09n0240_064:0163c21": "敬供養。聞法受持。次前於離垢佛所出家學道受持",
    "X09n0240_064:0163c22": "正法。次前於妙幢佛所。次前於勝須彌佛所。次前於",
    "X09n0240_064:0163c23": "蓮華德藏佛所。次前於毗盧遮那佛所。次前於普眼",
    "X09n0240_064:0163c24": "佛所。次前於梵壽佛所。次前於金剛臍佛所。次前於",
    "X09n0240_064:0164a01": "婆樓那天佛所。善男子。我憶過去於無量劫無量生",
    "X09n0240_064:0164a02": "中。如是次第三十六恒河沙佛所皆悉承事恭敬供",
    "X09n0240_064:0164a03": "養。聞法受持淨修梵行。於此已往。佛智所知。非我能",
    "X09n0240_064:0164a04": "測。善男子。菩薩初發心無有量。充滿一切法界故。菩",
    "X09n0240_064:0164a05": "薩大悲門無有量。普入一切世間故。菩薩大願門無",
    "X09n0240_064:0164a06": "有量究竟十方法界故。菩薩大慈門無有量普覆一",
    "X09n0240_064:0164a07": "切眾生故。菩薩所修行無有量於一切剎一切劫中",
    "X09n0240_064:0164a08": "修習故。菩薩三昧力無有量令菩薩道不退故。菩薩",
    "X09n0240_064:0164a09": "總持力無有量能持一切世間故。菩薩智光力無有",
    "X09n0240_064:0164a10": "量普能證入三世故。菩薩神通力無有量普現一切",
    "X09n0240_064:0164a11": "剎網故。菩薩辯才力無有量一音一切悉解故。菩薩",
    "X09n0240_064:0164a12": "清淨身無有量悉&#x5FA7;一切佛剎故。",
    "X09n0240_064:0164a13": "[0164a13] 此下善財見優婆夷如是大益。乃問發菩提心為",
    "X09n0240_064:0164a14": "久近耶。故下優婆夷答。從過去然燈佛所修行梵",
    "X09n0240_064:0164a15": "行時。返推次前已往。次第歷事三十六恒河沙佛。",
    "X09n0240_064:0164a16": "一一佛所精修梵行。於此更推已往所事之佛已",
    "X09n0240_064:0164a17": "非我所測。唯佛智能知耳。即此告以久遠事佛之",
    "X09n0240_064:0164a18": "心。不退至今。則已全示善財不退之法門矣。故教",
    "X09n0240_064:0164a19": "善財云。菩薩初發心。應無限量。當與法界等。則一",
    "X09n0240_064:0164a20": "一所修之行皆與法界等。則前無始。後無終。故所",
    "X09n0240_064:0164a21": "發者法界常住真心耳。此上有十七行經。具顯發",
    "X09n0240_064:0164a22": "心之因深。",
    "X09n0240_064:0164a23": "[0164a23] 善財童子言。聖者。久如當得阿耨多羅三藐三菩提。",
    "X09n0240_064:0164a24": "答言。善男子。菩薩不為教化調伏一眾生故發菩提",
    "X09n0240_064:0164b01": "心。不為教化調伏百眾生故發菩提心。乃至不為教",
    "X09n0240_064:0164b02": "化調伏不可說不可說轉眾生故發菩提心。不為教",
    "X09n0240_064:0164b03": "化一世界眾生故發菩提心。乃至不為教化不可說",
    "X09n0240_064:0164b04": "不可說轉世界眾生故發菩提心。不為教化閻浮提",
    "X09n0240_064:0164b05": "微塵數世界眾生故發菩提心。不為教化三千大千",
    "X09n0240_064:0164b06": "世界微塵數世界眾生故發菩提心。乃至不為教化",
    "X09n0240_064:0164b07": "不可說不可說轉三千大千世界微塵數世界眾生",
    "X09n0240_064:0164b08": "故發菩提心。不為供養一如來故發菩提心。乃至不",
    "X09n0240_064:0164b09": "為供養不可說不可說轉如來故發菩提心。不為供",
    "X09n0240_064:0164b10": "養一世界中次第興世諸如來故發菩提心。乃至不",
    "X09n0240_064:0164b11": "為供養不可說不可說轉世界中次第與世諸如來",
    "X09n0240_064:0164b12": "故發菩提心。不為供養一三千大千世界微塵數世",
    "X09n0240_064:0164b13": "界中次第興世諸如來故發菩提心。乃至不為供養",
    "X09n0240_064:0164b14": "不可說不可說轉佛剎微塵數世界中次第興世諸",
    "X09n0240_064:0164b15": "如來故發菩提心。不為嚴淨一世界故發菩提心。乃",
    "X09n0240_064:0164b16": "至不為嚴淨不可說不可說轉世界故發菩提心。不",
    "X09n0240_064:0164b17": "為嚴淨一三千大千世界微塵數世界故發菩提心。",
    "X09n0240_064:0164b18": "乃至不為嚴淨不可說不可說轉三千大千世界微",
    "X09n0240_064:0164b19": "塵數世界故發菩提心。不為住持一如來遺法故發",
    "X09n0240_064:0164b20": "菩提心。乃至不為住持不可說不可說轉如來遺法",
    "X09n0240_064:0164b21": "故發菩提心。不為住持一世界如來遺法故發菩提",
    "X09n0240_064:0164b22": "心。乃至不為住持不可說不可說轉世界如來遺法",
    "X09n0240_064:0164b23": "故發菩提心。不為住持一閻浮提微塵數世界如來",
    "X09n0240_064:0164b24": "遺法故發菩提心。乃至不為住持不可說不可說轉",
    "X09n0240_064:0164c01": "佛剎微塵數世界如來遺法故發菩提心。如是略說",
    "X09n0240_064:0164c02": "不為滿一佛誓願故。不為往一佛國土故。不為入一",
    "X09n0240_064:0164c03": "佛眾會故。不為持一佛法眼故。不為轉一佛法輪故。",
    "X09n0240_064:0164c04": "不為知一世界中諸劫次第故。不為知一眾生心海",
    "X09n0240_064:0164c05": "故。不為知一眾生根海故。不為知一眾生業海故。不",
    "X09n0240_064:0164c06": "為知一眾生行海故。不為知一眾生煩惱海故。不為",
    "X09n0240_064:0164c07": "知一眾生煩惱習海故。乃至不為知不可說不可說",
    "X09n0240_064:0164c08": "轉佛剎。微塵數眾生煩惱習海故發菩提心。欲教化",
    "X09n0240_064:0164c09": "調伏一切眾生悉無餘故發菩提心。欲承事供養一",
    "X09n0240_064:0164c10": "切諸佛悉無餘故發菩提心。欲嚴淨一切諸佛國土",
    "X09n0240_064:0164c11": "悉無餘故發菩提心。欲護持一切諸佛正教悉無餘",
    "X09n0240_064:0164c12": "故發菩提心。欲成滿一切如來誓願悉無餘故發菩",
    "X09n0240_064:0164c13": "提心。欲往一切諸佛國土悉無餘故發菩提心。欲入",
    "X09n0240_064:0164c14": "一切諸佛眾會悉無餘故發菩提心。欲知一切世界",
    "X09n0240_064:0164c15": "中諸劫次第悉無餘故發菩提心。欲知一切眾生心",
    "X09n0240_064:0164c16": "海悉無餘故發菩提心。欲知一切眾生根海悉無餘",
    "X09n0240_064:0164c17": "故發菩提心。欲知一切眾生業海悉無餘故發菩提",
    "X09n0240_064:0164c18": "心。欲知一切眾生行海悉無餘故發菩提心。欲滅一",
    "X09n0240_064:0164c19": "切眾生諸煩惱海悉無餘故發菩提心。欲拔一切眾",
    "X09n0240_064:0164c20": "生煩惱習海悉無餘故發菩提心。善男子。取要言之。",
    "X09n0240_064:0164c21": "菩薩以如是等百萬阿僧祇方便行故發菩提心。善",
    "X09n0240_064:0164c22": "男子。菩薩行普入一切法皆證得故。普入一切剎悉",
    "X09n0240_064:0164c23": "嚴淨故。是故善男子。嚴淨一切世界盡。我願乃盡。拔",
    "X09n0240_064:0164c24": "一切眾生煩惱習氣盡。我願乃滿。",
    "X09n0240_064:0165a01": "[0165a01] 此下善財已知因心無量。故問將來得果之久近。",
    "X09n0240_064:0165a02": "下優婆夷答言。菩薩發心不可齊限。初不為調伏",
    "X09n0240_064:0165a03": "三千大千世界微塵數世界眾生故而發菩提心。",
    "X09n0240_064:0165a04": "亦不為供爾所佛。淨爾所佛土。住持爾所佛遺法",
    "X09n0240_064:0165a05": "故而發菩提心。乃至知不可說不可說轉佛剎微",
    "X09n0240_064:0165a06": "塵數眾生煩惱習氣故而發菩提心。此上反顯心",
    "X09n0240_064:0165a07": "無齊限。下正釋云。直欲眾生界盡。供養佛盡。護持",
    "X09n0240_064:0165a08": "法盡。乃至眾生煩惱習海盡故發菩提心。要而言",
    "X09n0240_064:0165a09": "之。菩薩嚴淨一切世界盡。我願乃盡。拔一切眾生",
    "X09n0240_064:0165a10": "煩惱習氣盡。我願乃滿。如是發心。豈有求成佛果",
    "X09n0240_064:0165a11": "之念耶。此已極示善財稱法界無盡不退之行矣。",
    "X09n0240_064:0165a12": "此外更有何法耶。此上有四十八行經。",
    "X09n0240_064:0165a13": "[0165a13] 善財童子言。聖者。此解脫名為何等。答言。善男子。此",
    "X09n0240_064:0165a14": "解脫名離憂安穩幢。善男子。我唯知此一解脫門。如",
    "X09n0240_064:0165a15": "諸菩薩摩訶薩其心如海。悉能容受一切佛法。如須",
    "X09n0240_064:0165a16": "彌山。志意堅固不可動搖。如善見藥能除眾生煩惱",
    "X09n0240_064:0165a17": "重病。如明淨日能破眾生無明闇障。猶如大地能作",
    "X09n0240_064:0165a18": "一切眾生依處。猶如好風能作一切眾生義利。猶如",
    "X09n0240_064:0165a19": "明燈能為眾生生智慧光。猶如大雲能為眾生雨寂",
    "X09n0240_064:0165a20": "滅法。猶如淨月能為眾生放福德光。猶如帝釋悉能",
    "X09n0240_064:0165a21": "守護一切眾生。而我云何能知能說彼功德行。善男",
    "X09n0240_064:0165a22": "子。於此南方海潮之處。有一國土名那羅素。中有僊",
    "X09n0240_064:0165a23": "人名毗目瞿沙。汝詣彼問菩薩云何學菩薩行修菩",
    "X09n0240_064:0165a24": "薩道。時善財童子。頂禮其足繞無數&#x5E00;。殷勤瞻仰悲",
    "X09n0240_064:0165b01": "泣流淚作是思惟。得菩提難。近善知識難。遇善知識",
    "X09n0240_064:0165b02": "難。得菩薩諸根難。淨菩薩諸根難。值同行善知識難。",
    "X09n0240_064:0165b03": "如理觀察難。依教修行難。值遇出生善心方便難。值",
    "X09n0240_064:0165b04": "遇增長一切智法光明難。作是念已辭退而行。",
    "X09n0240_064:0165b05": "[0165b05] 此善財童子已領上法門。故問此解脫門名為何",
    "X09n0240_064:0165b06": "等。答言。此解脫名離憂安穩幢。言離憂者。以有如",
    "X09n0240_064:0165b07": "是廣大無量不退之心。又何憂眾生之難度。以不",
    "X09n0240_064:0165b08": "求佛果。及何憂佛道之難成。以不捨眾生界。又何",
    "X09n0240_064:0165b09": "憂生死之苦可撓。而有何不安穩耶。直以此不厭",
    "X09n0240_064:0165b10": "不求之心。則上不見有涅槃。下不見有生死。故此",
    "X09n0240_064:0165b11": "二見悉已摧盡。故以幢名也。故結示云。我唯知此",
    "X09n0240_064:0165b12": "一解脫門而已。如諸菩薩其心如海悉能容受一",
    "X09n0240_064:0165b13": "切佛法。如須彌之志堅固不可動搖等。皆我所不",
    "X09n0240_064:0165b14": "能也。故指授後友。那羅素國有毗目瞿沙僊人。能",
    "X09n0240_064:0165b15": "為汝說。時善財童子。聞上開示不退法門。愈增尊",
    "X09n0240_064:0165b16": "重之念。故思惟得菩提難。近善知識難。遇善知識",
    "X09n0240_064:0165b17": "難。得菩薩根難。淨菩薩根難。值同行善友難。如理",
    "X09n0240_064:0165b18": "觀察難。依教修行難。出生善心方便難。增長一切",
    "X09n0240_064:0165b19": "智光明難。如此十種難遭之想。故此增進勤求不",
    "X09n0240_064:0165b20": "退也。作是念已。辭退而行。",
    "X09n0240_064:0165b21": "[0165b21] 爾時善財童子。隨順思惟菩薩正教。隨順思惟菩薩",
    "X09n0240_064:0165b22": "淨行。生增長菩薩福力心。生明見一切諸佛心。生出",
    "X09n0240_064:0165b23": "生一切諸佛心。生增長一切大願心。生普見十方諸",
    "X09n0240_064:0165b24": "法心。生明照諸法實性心。生普散一切障礙心。生觀",
    "X09n0240_064:0165c01": "察法界無闇心。生清淨意寶莊嚴心。生摧伏一切眾",
    "X09n0240_064:0165c02": "魔心。漸漸遊行至那羅素國。周&#x5FA7;推求毗目瞿沙。見",
    "X09n0240_064:0165c03": "一大林阿僧祇樹以為莊嚴。所謂種種葉樹扶&#x758E;布",
    "X09n0240_064:0165c04": "濩。種種華樹開敷鮮榮。種種果樹相續成熟。種種寶",
    "X09n0240_064:0165c05": "樹雨摩尼果。大栴檀樹處處行列。諸沈水樹常出好",
    "X09n0240_064:0165c06": "香。悅意香樹妙香莊嚴。波&#x54A4;羅樹四面圍繞。尼拘律",
    "X09n0240_064:0165c07": "樹其身聳擢。閻浮檀樹常雨甘果。優&#x9262;羅華波頭摩",
    "X09n0240_064:0165c08": "華以嚴池沼。時善財童子。見彼仙人在栴檀樹下敷",
    "X09n0240_064:0165c09": "草而坐。領徒一萬。或著鹿皮。或著樹皮。或復編草以",
    "X09n0240_064:0165c10": "為衣服。髻環垂鬢前後圍繞。善財見已。往詣其所。五",
    "X09n0240_064:0165c11": "體投地作如是言。我今得遇真善知識。善知識者則",
    "X09n0240_064:0165c12": "是趣向一切智門。令我得入真實道故。善知識者則",
    "X09n0240_064:0165c13": "是趣向一切智乘。令我得至如來地故。善知識者則",
    "X09n0240_064:0165c14": "是趣向一切智船令我得至智寶洲故。善知識者則",
    "X09n0240_064:0165c15": "是趣向一切智炬令我得生十力光故。善知識者則",
    "X09n0240_064:0165c16": "是趣向一切智道令我得入涅槃城故。善知識者則",
    "X09n0240_064:0165c17": "是趣向一切智燈令我得見夷險道故。善知識者則",
    "X09n0240_064:0165c18": "是趣向一切智橋令我得度險惡處故。善知識者則",
    "X09n0240_064:0165c19": "是趣向一切智蓋令我得生大慈涼故。善知識者則",
    "X09n0240_064:0165c20": "是趣向一切智眼令我得見法性門故。善知識者則",
    "X09n0240_064:0165c21": "是趣向一切智潮令我滿足大悲水故。作是語已。從",
    "X09n0240_064:0165c22": "地而起繞無量&#x5E00;。合掌前住白言。聖者。我已先發阿",
    "X09n0240_064:0165c23": "耨多羅三藐三菩提心。而未知菩薩云何學菩薩行",
    "X09n0240_064:0165c24": "云何修菩薩道。我聞聖者善能誘誨。願為我說。時毗",
    "X09n0240_064:0166a01": "目瞿沙顧其徒眾而作是言。善男子。此童子已發阿",
    "X09n0240_064:0166a02": "耨多羅三藐三菩提心。善男子。此童子普施一切眾",
    "X09n0240_064:0166a03": "生無畏。此童子普與一切眾生利益。此童子常觀一",
    "X09n0240_064:0166a04": "切諸佛智海。此童子欲飲一切甘露法雨。此童子欲",
    "X09n0240_064:0166a05": "測一切廣大法海。此童子欲令眾生住智海中。此童",
    "X09n0240_064:0166a06": "子欲普發起廣大悲雲。此童子欲普雨於廣大法雨。",
    "X09n0240_064:0166a07": "此童子欲以智月普照世間。此童子欲滅世間煩惱",
    "X09n0240_064:0166a08": "毒熱。此童子欲長含識一切善根。時諸僊眾聞是語",
    "X09n0240_064:0166a09": "已。各以種種上妙香華散善財上。投身作禮圍繞恭",
    "X09n0240_064:0166a10": "敬。作如是言。今此童子必當救護一切眾生。必當除",
    "X09n0240_064:0166a11": "滅諸地獄苦。必當永斷諸畜生道。必當轉去閻羅王",
    "X09n0240_064:0166a12": "界。必當關閉諸難處門。必當乾竭諸愛欲海。必令眾",
    "X09n0240_064:0166a13": "生永滅苦蘊。必當永破無明黑暗。必當永斷貪愛繫",
    "X09n0240_064:0166a14": "縛。必以福德大輪圍山圍繞世間。必以智慧大寶須",
    "X09n0240_064:0166a15": "彌顯示世間。必當出現清淨智日。必當開示善根法",
    "X09n0240_064:0166a16": "藏。必使世間明識險易。時毗目瞿沙告&#x7FA3;僊言。善男",
    "X09n0240_064:0166a17": "子。若有能發阿耨多羅三藐三菩提心。必當成就一",
    "X09n0240_064:0166a18": "切智道。此善男子已發阿耨多羅三藐三菩提心。當",
    "X09n0240_064:0166a19": "淨一切佛功德地。時毗目瞿沙告善財童子言。善男",
    "X09n0240_064:0166a20": "子。我得菩薩無勝幢解脫。善財白言。聖者。無勝幢解",
    "X09n0240_064:0166a21": "脫境界云何。時毗目僊人即申右手摩善財頂執善",
    "X09n0240_064:0166a22": "財手。即時善財自見其身往十方十佛剎微塵數世",
    "X09n0240_064:0166a23": "界中。到十佛剎微塵數諸佛所。見彼佛剎及其眾會。",
    "X09n0240_064:0166a24": "諸佛相好種種莊嚴。亦聞彼佛隨諸眾生心之所樂",
    "X09n0240_064:0166b01": "而演說法。一文一句皆悉通達。各別受持無有雜亂。",
    "X09n0240_064:0166b02": "亦知彼佛以種種解淨治諸願。亦知彼佛以清淨願",
    "X09n0240_064:0166b03": "成就諸力。亦見彼佛隨眾生心所現色相。亦見彼佛",
    "X09n0240_064:0166b04": "大光明網種種諸色清淨圓滿。亦知彼佛無礙智慧",
    "X09n0240_064:0166b05": "大光明力。又自見身於諸佛所經一日夜或七日夜",
    "X09n0240_064:0166b06": "半月一月一年十年百年千年或經億年。或阿庾多",
    "X09n0240_064:0166b07": "億年。或那由他億年。或經半劫。或經一劫。百劫千劫",
    "X09n0240_064:0166b08": "或百千億乃至不可說不可說佛剎微塵數劫。爾時",
    "X09n0240_064:0166b09": "善財童子。為菩薩無勝幢解脫智光明照故。得毗盧",
    "X09n0240_064:0166b10": "遮那藏三昧光明。為無盡智解脫三昧光明照故。得",
    "X09n0240_064:0166b11": "普攝諸方陀羅尼光明。為金剛輪陀羅尼門光明照",
    "X09n0240_064:0166b12": "故。得極清淨智慧心三昧光明。為普門莊嚴藏般若",
    "X09n0240_064:0166b13": "波羅蜜光明照故。得佛&#x8657;空藏輪三昧光明。為一切",
    "X09n0240_064:0166b14": "佛法輪三昧光明照故。得三世無盡智三昧光明。時",
    "X09n0240_064:0166b15": "彼仙人放善財手。善財童子。即自見身還在本處。時",
    "X09n0240_064:0166b16": "彼仙人告善財言。善男子。汝憶念耶。善財言唯。此是",
    "X09n0240_064:0166b17": "聖者善知識力。仙人言。善男子。我唯知此菩薩無勝",
    "X09n0240_064:0166b18": "幢解脫。如諸菩薩摩訶薩成就一切殊勝三昧。於一",
    "X09n0240_064:0166b19": "切時而得自在。於一念頃出生諸佛無量智慧。以佛",
    "X09n0240_064:0166b20": "智燈而為莊嚴普照世間。一念普入三世境界。分形",
    "X09n0240_064:0166b21": "&#x5FA7;往十方國土。智身普入一切法界。隨眾生心普現",
    "X09n0240_064:0166b22": "其前。觀其根行而為利益。放淨光明甚可愛樂。而我",
    "X09n0240_064:0166b23": "云何能知能說彼功德行。彼殊勝願。彼莊嚴剎。彼智",
    "X09n0240_064:0166b24": "境界。彼三昧所行。彼神通變化。彼解脫遊戲。彼身相",
    "X09n0240_064:0166c01": "差別。彼音聲清淨。彼智慧光明。善男子。於此南方有",
    "X09n0240_064:0166c02": "一聚落名伊沙那。有婆羅門名曰勝熱。汝詣彼問菩",
    "X09n0240_064:0166c03": "薩云何學菩薩行修菩薩道。時善財童子歡喜踊躍",
    "X09n0240_064:0166c04": "頂禮其足。繞無數&#x5E00;殷勤瞻仰。辭退南行。",
    "X09n0240_064:0166c05": "[0166c05] 第八毗目仙人寄童真住。善財隨順思惟前知識",
    "X09n0240_064:0166c06": "教。增長種種不退之心。漸次至那羅素國。推求毗",
    "X09n0240_064:0166c07": "目瞿沙仙人。見一大林。阿僧祇樹以為莊嚴。善財",
    "X09n0240_064:0166c08": "見彼仙人在栴檀樹下敷草而坐。一萬&#x7FA3;仙前後",
    "X09n0240_064:0166c09": "圍繞。善財見已。五體投地。設敬稱讚。然極讚真善",
    "X09n0240_064:0166c10": "知識。如乘如船。如炬如橋梁等。有十二句。所以如",
    "X09n0240_064:0166c11": "此讚者。以上來見善知識之難故也。讚已作禮。諮",
    "X09n0240_064:0166c12": "問法要。時瞿目仙人顧其徒眾而讚善財有十一",
    "X09n0240_064:0166c13": "種功德。眾仙聞已。各致供養。亦讚善財有十三種",
    "X09n0240_064:0166c14": "當得利益。末後仙人總讚善財。當淨一切佛功德。",
    "X09n0240_064:0166c15": "此深見其為法器。故即告言。我得菩薩無勝幢解",
    "X09n0240_064:0166c16": "脫。善財白問此無勝幢解脫境界云何。所以如此",
    "X09n0240_064:0166c17": "問者欲親證故。時毗目仙人執善財手。即時善財",
    "X09n0240_064:0166c18": "自見其身。往十方十佛剎微塵數世界。見爾所佛",
    "X09n0240_064:0166c19": "眾會相好。及隨眾生心說種種法。一文一字皆悉",
    "X09n0240_064:0166c20": "通達。乃至種種境界。又見自身於彼佛所。已經不",
    "X09n0240_064:0166c21": "可說佛剎微塵數劫。此執手之頃。業已身&#x5FA7;十方。",
    "X09n0240_064:0166c22": "親近多佛。歷多法門。經多多劫數。此正廣狹無礙。",
    "X09n0240_064:0166c23": "延促同時。劫念圓融。此正法界圓融無礙大解脫",
    "X09n0240_064:0166c24": "門。所以能如是者。皆毗目仙人之無勝幢解脫智",
    "X09n0240_064:0167a01": "光明之力。亦令善財頓證種種光明三昧。斯蓋一",
    "X09n0240_064:0167a02": "念頓證之力也。故仙人放善財手。而善財即自見",
    "X09n0240_064:0167a03": "其身。還在本處。仙人曰汝憶念耶。此不待言說但",
    "X09n0240_064:0167a04": "一執手而已。於是足見法力加持。故善財言此是",
    "X09n0240_064:0167a05": "善知識力。意此特夢幻法門。非己實證也。下謙己",
    "X09n0240_064:0167a06": "推勝。故仙人言我唯知此解脫門。其如種種殊勝",
    "X09n0240_064:0167a07": "三昧。故略舉二十種所不知者。指示伊沙那聚落",
    "X09n0240_064:0167a08": "勝熱婆羅門當為汝說。善財歡喜辭退南行。",
    "X09n0240_064:0167a09": "[0167a09] 爾時善財童子。為菩薩無勝幢解脫所照故住諸佛",
    "X09n0240_064:0167a10": "不思議神力。證菩薩不思議解脫神通智。得菩薩不",
    "X09n0240_064:0167a11": "思議三昧智光明。得一切時熏修三昧智光明。得了",
    "X09n0240_064:0167a12": "知一切境界皆依想所住三昧智光明。得一切世間",
    "X09n0240_064:0167a13": "殊勝智光明。於一切處悉現其身。以究竟智說無二",
    "X09n0240_064:0167a14": "無分別平等法。以明淨智普照境界。凡所聞法皆能",
    "X09n0240_064:0167a15": "忍受。清淨信解。於法自性決定明了。心恒不捨菩薩",
    "X09n0240_064:0167a16": "妙行。求一切智永無退轉。獲得十力智慧光明。勤求",
    "X09n0240_064:0167a17": "妙法常無厭足。以正修行入佛境界。出生菩薩無量",
    "X09n0240_064:0167a18": "莊嚴。無邊大願悉已清淨。以無窮盡智知無邊世界",
    "X09n0240_064:0167a19": "網。以無怯弱心度無量眾生海。了無邊菩薩諸行境",
    "X09n0240_064:0167a20": "界。見無邊世界種種差別。見無邊世界種種莊嚴。入",
    "X09n0240_064:0167a21": "無邊世界微細境界。知無邊世界種種名號。知無邊",
    "X09n0240_064:0167a22": "世界種種言說。知無邊眾生種種解。見無邊眾生種",
    "X09n0240_064:0167a23": "種行。見無邊眾生成熟行。見無邊眾生差別想。念善",
    "X09n0240_064:0167a24": "知識漸次遊行。至伊沙那聚落。見彼勝熱修諸苦行",
    "X09n0240_064:0167b01": "求一切智。四面火聚猶如大山。中有刀山高峻無極。",
    "X09n0240_064:0167b02": "登彼山上投身入火。時善財童子頂禮其足。合掌而",
    "X09n0240_064:0167b03": "立。作如是言。聖者。我已先發阿耨多羅三藐三菩提",
    "X09n0240_064:0167b04": "心。而未知菩薩云何學菩薩行云何修菩薩道。我聞",
    "X09n0240_064:0167b05": "聖者善能誘誨願為我說。婆羅門言。善男子。汝今若",
    "X09n0240_064:0167b06": "能上此刀山投身火聚。諸菩薩行悉得清淨。時善財",
    "X09n0240_064:0167b07": "童子作如是念。得人身難。離諸難難。得無難難。得淨",
    "X09n0240_064:0167b08": "法難。得值佛難。具諸根難。聞佛法難。遇善人難。逢真",
    "X09n0240_064:0167b09": "善知識難。受如理正教難。得正命難。隨法行難。此將",
    "X09n0240_064:0167b10": "非魔魔所使耶。將非是魔險惡徒黨詐現菩薩善知",
    "X09n0240_064:0167b11": "識相。而欲為我作善根難。作壽命難。障我修行一切",
    "X09n0240_064:0167b12": "智道。牽我令入諸惡道中。欲障我法門。障我佛法。作",
    "X09n0240_064:0167b13": "是念時。十千梵天在&#x8657;空中作如是言。善男子。莫作",
    "X09n0240_064:0167b14": "是念。莫作是念。今此聖者得金剛燄三昧光明。發大",
    "X09n0240_064:0167b15": "精進度諸眾生心無退轉。欲竭一切貪愛海。欲截一",
    "X09n0240_064:0167b16": "切邪見網。欲燒一切煩惱薪。欲照一切惑稠林。欲斷",
    "X09n0240_064:0167b17": "一切老死怖。欲壞一切三世障。欲放一切法光明。善",
    "X09n0240_064:0167b18": "男子。我諸梵天多著邪見。皆悉自謂是自在者。是能",
    "X09n0240_064:0167b19": "作者。於世間中我是最勝。見婆羅門五熱炙身。於自",
    "X09n0240_064:0167b20": "宮殿心不樂著。於諸禪定不得滋味。皆共來詣婆羅",
    "X09n0240_064:0167b21": "門所。時婆羅門以神通力。示大苦行為我說法。能令",
    "X09n0240_064:0167b22": "我等滅一切見除一切慢。住於大慈行於大悲。起廣",
    "X09n0240_064:0167b23": "大心發菩提意。常見諸佛恒聞妙法。於一切處心無",
    "X09n0240_064:0167b24": "所礙。復有十千諸魔在&#x8657;空中。以天摩尼寶散婆羅",
    "X09n0240_064:0167c01": "門上。告善財言。善男子。此婆羅門五熱炙身時其火",
    "X09n0240_064:0167c02": "光明&#x668E;奪於我所有宮殿諸莊嚴具皆如聚墨。令我",
    "X09n0240_064:0167c03": "於中不生樂著。我與眷屬來詣其所。此婆羅門為我",
    "X09n0240_064:0167c04": "說法。令我及餘無量天子諸天女等皆於阿耨多羅",
    "X09n0240_064:0167c05": "三藐三菩提得不退轉。復有十千自在天王。於&#x8657;空",
    "X09n0240_064:0167c06": "中各散天華。作如是言。善男子。此婆羅門五熱炙身",
    "X09n0240_064:0167c07": "時其火光明&#x668E;奪我等所有宮殿諸莊嚴具皆如聚",
    "X09n0240_064:0167c08": "墨。令我於中不生愛著。即與眷屬來詣其所。此婆羅",
    "X09n0240_064:0167c09": "門為我說法。令我於心而得自在。於煩惱中而得自",
    "X09n0240_064:0167c10": "在。於受生中而得自在。於諸業障而得自在。於諸三",
    "X09n0240_064:0167c11": "昧而得自在。於莊嚴具而得自在。於壽命中而得自",
    "X09n0240_064:0167c12": "在。乃至能於一切佛法而得自在。復有十千化樂天",
    "X09n0240_064:0167c13": "王。於&#x8657;空中作天音樂。恭敬供養作如是言。善男子。",
    "X09n0240_064:0167c14": "此婆羅門五熱炙身時其火光明照我宮殿諸莊嚴",
    "X09n0240_064:0167c15": "具及諸采女。能令我等不受欲樂。不求欲樂。身心柔",
    "X09n0240_064:0167c16": "&#x8F2D;。即與眾俱來詣其所。時婆羅門為我說法。能令我",
    "X09n0240_064:0167c17": "等心得清淨。心得明潔。心得純善。心得柔&#x8F2D;。心生歡",
    "X09n0240_064:0167c18": "喜。乃至令得清淨十力清淨之身生無量身。乃至令",
    "X09n0240_064:0167c19": "得佛身佛語佛聲佛心具足成就一切智智。復有十",
    "X09n0240_064:0167c20": "千兜率天王天子天女無量眷屬。於&#x8657;空中雨眾妙",
    "X09n0240_064:0167c21": "香。恭敬頂禮作如是言。善男子。此婆羅門五熱炙身",
    "X09n0240_064:0167c22": "時令我等諸天及其眷屬於自宮殿無有樂著。共詣",
    "X09n0240_064:0167c23": "其所聞其說法。能令我等不貪境界少欲知足。心生",
    "X09n0240_064:0167c24": "歡喜心得充滿。生諸善根發菩提心。乃至圓滿一切",
    "X09n0240_064:0168a01": "佛法。復有十千三十三天并其眷屬天子天女前後",
    "X09n0240_064:0168a02": "圍繞。於&#x8657;空中雨天曼陀羅華。恭敬供養作如是言。",
    "X09n0240_064:0168a03": "善男子。此婆羅門五熱炙身時令我等諸天於天音",
    "X09n0240_064:0168a04": "樂不生樂著。共詣其所。時婆羅門為我等說一切諸",
    "X09n0240_064:0168a05": "法無常敗壞。令我捨離一切欲樂。令我斷除憍慢放",
    "X09n0240_064:0168a06": "逸。令我愛樂無上菩提。又善男子。我當見此婆羅門",
    "X09n0240_064:0168a07": "時須彌山頂六種震動。我等恐怖皆發菩提心堅固",
    "X09n0240_064:0168a08": "不動。復有十千龍王。所謂伊那跋羅龍王。難陀優波",
    "X09n0240_064:0168a09": "難陀龍王等。於&#x8657;空中雨黑栴檀。無量龍女奏天音",
    "X09n0240_064:0168a10": "樂。雨天妙華及天香水。恭敬供養作如是言。善男子。",
    "X09n0240_064:0168a11": "此婆羅門五熱炙身時其火光明普照一切諸龍宮",
    "X09n0240_064:0168a12": "殿。令諸龍眾離熱沙怖。金翅鳥怖。滅除瞋恚。身得清",
    "X09n0240_064:0168a13": "涼。心無垢濁。聞法信解。厭惡龍趣。以至誠心悔除業",
    "X09n0240_064:0168a14": "障。乃至發阿耨多羅三藐三菩提意。住一切智。復有",
    "X09n0240_064:0168a15": "十千夜叉王。於&#x8657;空中以種種供具恭敬供養。此婆",
    "X09n0240_064:0168a16": "羅門及以善財。作如是言。善男子。此婆羅門五熱炙",
    "X09n0240_064:0168a17": "身時我及眷屬悉於眾生發慈愍心。一切羅剎鳩槃",
    "X09n0240_064:0168a18": "茶等亦生慈心。以慈心故於諸眾生無所惱害。而來",
    "X09n0240_064:0168a19": "見我。我及彼等於自宮殿不生樂著。即與共俱來詣",
    "X09n0240_064:0168a20": "其所。時婆羅門即為我等如應說法一切皆得身心",
    "X09n0240_064:0168a21": "安樂。又令無量夜叉羅剎鳩槃茶等。發於無上菩提",
    "X09n0240_064:0168a22": "之心。復有十千乾闥婆王於&#x8657;空中作如是言。善男",
    "X09n0240_064:0168a23": "子。此婆羅門五熱炙身時其火光明照我宮殿。悉令",
    "X09n0240_064:0168a24": "我等受不思議無量快樂。是故我等來詣其所。此婆",
    "X09n0240_064:0168b01": "羅門為我說法。能令我等於阿耨多羅三藐三菩提",
    "X09n0240_064:0168b02": "得不退轉。復有十千阿修羅王。從大海出住在&#x8657;空",
    "X09n0240_064:0168b03": "舒右膝輪合掌前禮作如是言。善男子。此婆羅門五",
    "X09n0240_064:0168b04": "熱炙身時我阿修羅所有宮殿大海大地悉皆震動。",
    "X09n0240_064:0168b05": "令我等捨憍慢放逸。是故我等來詣其所。從其聞法",
    "X09n0240_064:0168b06": "捨離諂誑。安住忍地堅固不動。圓滿十力。復有十千",
    "X09n0240_064:0168b07": "迦樓羅王。勇力持王而為上首。化作外道童子之形。",
    "X09n0240_064:0168b08": "於&#x8657;空中唱如是言。善男子。此婆羅門五熱炙身時",
    "X09n0240_064:0168b09": "其火光明照我宮殿一切震動皆悉恐怖。是故我等",
    "X09n0240_064:0168b10": "來詣其所。時婆羅門即為我等如應說法。令修習大",
    "X09n0240_064:0168b11": "慈稱讚大悲。度生死海。於欲泥中拔濟眾生。歎菩提",
    "X09n0240_064:0168b12": "心起方便智。隨其所宜調伏眾生。復有十千緊那羅",
    "X09n0240_064:0168b13": "王於&#x8657;空中唱如是言。善男子。此婆羅門五熱炙身",
    "X09n0240_064:0168b14": "時我等所住宮殿諸多羅樹諸寶鈴網諸寶繒帶。諸",
    "X09n0240_064:0168b15": "音樂樹諸妙寶樹及諸樂器自然而出佛聲法聲。及",
    "X09n0240_064:0168b16": "不退轉菩薩僧聲。願求無上菩提之聲。云某方某國",
    "X09n0240_064:0168b17": "有某菩薩發菩提心。某方某國有某菩薩修行苦行",
    "X09n0240_064:0168b18": "難捨能捨。乃至清淨一切智行。某方某國有某菩薩",
    "X09n0240_064:0168b19": "往詣道場。乃至某方某國有某如來作佛事已而般",
    "X09n0240_064:0168b20": "涅槃。善男子。假使有人以閻浮提一切草木末為微",
    "X09n0240_064:0168b21": "塵。此微塵數可知邊際。我宮殿中寶多羅樹乃至樂",
    "X09n0240_064:0168b22": "器所說菩薩名。如來名。所發大願所修行等。無有能",
    "X09n0240_064:0168b23": "得知其邊際。善男子。我等以聞佛聲法聲菩薩僧聲。",
    "X09n0240_064:0168b24": "生大歡喜來詣其所。時婆羅門即為我等如應說法。",
    "X09n0240_064:0168c01": "令我及餘無量眾生於阿耨多羅三藐三菩提得不",
    "X09n0240_064:0168c02": "退轉。復有無量欲界諸天。於&#x8657;空中以妙供具恭敬",
    "X09n0240_064:0168c03": "供養唱如是言。善男子。此婆羅門五熱炙身時其火",
    "X09n0240_064:0168c04": "光明照阿鼻等一切地獄。諸所受苦悉令休息。我等",
    "X09n0240_064:0168c05": "見此火光明故心生淨信。以信心故從彼命終生於",
    "X09n0240_064:0168c06": "天中。為知恩故而來其所。恭敬瞻仰無有厭足。時婆",
    "X09n0240_064:0168c07": "羅門為我說法。令無量眾生發菩提心。爾時善財童",
    "X09n0240_064:0168c08": "子聞如是法心大歡喜。於婆羅門所發起真實善知",
    "X09n0240_064:0168c09": "識心。頭頂禮敬。唱如是言。我於大聖善知識所生不",
    "X09n0240_064:0168c10": "善心。唯願聖者容我悔過。時婆羅門即為善財而說",
    "X09n0240_064:0168c11": "頌言。",
    "X09n0240_064:0168c12": " 若有諸菩薩  順善知識教  一切無疑懼",
    "X09n0240_064:0168c13": " 安住心不動  當知如是人  必獲廣大利",
    "X09n0240_064:0168c14": " 坐菩提樹下  成於無上覺",
    "X09n0240_064:0168c15": "[0168c15] 爾時善財童子。即登刀山自投火聚。未至中間即得",
    "X09n0240_064:0168c16": "菩薩善住三昧。纔觸火燄又得菩薩寂靜樂神通三",
    "X09n0240_064:0168c17": "昧。善財白言。甚奇聖者。如是刀山及大火聚。我身觸",
    "X09n0240_064:0168c18": "時安隱快樂。時婆羅門告善財言。善男子。我唯得此",
    "X09n0240_064:0168c19": "菩薩無盡輪解脫。如諸菩薩摩訶薩大功德燄。能燒",
    "X09n0240_064:0168c20": "一切眾生見惑。令無有餘必不退轉。無窮盡心。無懈",
    "X09n0240_064:0168c21": "怠心。無怯弱心。發如金剛藏那羅延心。疾修諸行無",
    "X09n0240_064:0168c22": "遲緩心。願如風輪普持一切精進大誓皆無退轉。而",
    "X09n0240_064:0168c23": "我云何能知能說彼功德行。善男子。於此南方有城",
    "X09n0240_064:0168c24": "名師子奮迅。中有童女名曰慈行。汝詣彼問菩薩云",
    "X09n0240_064:0169a01": "何學菩薩行修菩薩道。時善財童子。頂禮其足繞無",
    "X09n0240_064:0169a02": "數&#x5E00;。辭退而去。",
    "X09n0240_064:0169a03": "[0169a03] 此下第九勝熱婆羅門寄王子住。善財由得無勝",
    "X09n0240_064:0169a04": "解脫光明所照故頓證諸佛不思議神力。故證得",
    "X09n0240_064:0169a05": "菩薩不思議解脫神通智及種種三昧智光明。求",
    "X09n0240_064:0169a06": "一切智永無退轉。乃至見無邊眾生差別想。有十",
    "X09n0240_064:0169a07": "三行半經。皆敘證入法門之益。依教趣求。漸次至",
    "X09n0240_064:0169a08": "伊沙那聚落。見勝熱婆羅門修諸苦行。四面火聚。",
    "X09n0240_064:0169a09": "中有刀山。仙人從刀山上投身入火。善財見已。修",
    "X09n0240_064:0169a10": "敬諮問修菩薩行。願為我說。婆羅門言。汝今若能",
    "X09n0240_064:0169a11": "上此刀山投身火聚。諸菩薩行悉得清淨。刀山火",
    "X09n0240_064:0169a12": "聚。乃婆羅熟遊法門。故以己所證法界指授善財。",
    "X09n0240_064:0169a13": "乃示法勸修。疏言刀山不可執。火聚不可取。故般",
    "X09n0240_064:0169a14": "若如大火聚。四面不可入。四面亦可入。若執之取",
    "X09n0240_064:0169a15": "之則成四謗。若不執不取則成四解脫門。然刀山",
    "X09n0240_064:0169a16": "乃喻執取之見也。善財未能忘見。故疑憚而不敢",
    "X09n0240_064:0169a17": "入。且疑為魔作障道因緣。故自念有十三難。故疑",
    "X09n0240_064:0169a18": "懼而不敢入。正在疑難之時。有十方梵天勸喻。又",
    "X09n0240_064:0169a19": "有魔王乃至六欲諸天共十三類。齊聲同勸善財。",
    "X09n0240_064:0169a20": "令其諦信莫疑。勸令依教真入。由是善財心大歡",
    "X09n0240_064:0169a21": "喜。乃作禮悔過。而婆羅門亦說偈示其實證。爾時",
    "X09n0240_064:0169a22": "善財。乃敢即登刀山。自投火聚。未至中間。正在空",
    "X09n0240_064:0169a23": "中。已即得菩薩善住三昧。纔觸火燄。又得菩薩寂",
    "X09n0240_064:0169a24": "靜樂神通三昧。乃白言甚奇。如是刀山火聚。我身",
    "X09n0240_064:0169b01": "觸時安隱快樂。善財到此。若不全身跳入刀山火",
    "X09n0240_064:0169b02": "聚。親證寂靜樂解脫。則前所參知識所見法門。乃",
    "X09n0240_064:0169b03": "是假他力。非己實證。必至此親證實證之地。乃堪",
    "X09n0240_064:0169b04": "為佛子。紹佛慧命。故入此解脫門為法王子住也。",
    "X09n0240_064:0169b05": "時婆羅門告善財言。我唯得此菩薩無盡輪解脫",
    "X09n0240_064:0169b06": "如是而已。如諸菩薩大功德燄等。種種法門。則非",
    "X09n0240_064:0169b07": "我所知。故謙己推勝。乃指師子城中慈行童女。當",
    "X09n0240_064:0169b08": "為汝說也。善財作禮辭退而去。"
}