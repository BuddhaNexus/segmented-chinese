{
    "T16n0662_001:0330c20": "大乘百福莊嚴相經",
    "T16n0662_001:0330c22": "大唐天竺三藏地婆訶羅再譯",
    "T16n0662_001:0330c23": "如是我聞：一時婆伽婆在舍衛大城普妙宮",
    "T16n0662_001:0330c24": "殿，為欲化導無量眾生，坐寶莊嚴師子之座，",
    "T16n0662_001:0330c25": "與大比丘等千二百五十人俱，菩薩摩訶薩",
    "T16n0662_001:0330c26": "無央數眾，皆共恭敬周匝圍繞，瞻仰世尊身",
    "T16n0662_001:0330c27": "心不動。時彼眾中有大菩薩，名文殊師利，承",
    "T16n0662_001:0330c28": "佛威神從座而起，偏袒右肩右膝著地，合掌",
    "T16n0662_001:0330c29": "向佛而作是言：「世尊！我聞如來有大福聚，大",
    "T16n0662_001:0331a01": "福聚者其量云何？惟願世尊為我解說，利益",
    "T16n0662_001:0331a02": "無量百千眾生，令其意樂咸得滿足。」",
    "T16n0662_001:0331a03": "爾時世尊告文殊師利言：「善男子！汝已超過",
    "T16n0662_001:0331a04": "一切聲聞及辟支佛，能以智慧大悲之心，為",
    "T16n0662_001:0331a05": "諸眾生請問如來如是之義，諦聽諦聽，善思",
    "T16n0662_001:0331a06": "念之，吾當為汝分別解說。",
    "T16n0662_001:0331a07": "「文殊師利！如一閻浮提所有眾生十善福聚，",
    "T16n0662_001:0331a08": "如是福聚挍計籌量數滿百倍，成一轉輪聖",
    "T16n0662_001:0331a09": "王王四天下自在福聚，七寶成就、千子具足。",
    "T16n0662_001:0331a10": "何謂七寶？一者金輪寶、二者白象寶、三者紺",
    "T16n0662_001:0331a11": "馬寶、四者神珠寶、五者玉女寶、六者主藏寶、",
    "T16n0662_001:0331a12": "七者主兵寶。彼之千子，各各威猛端正勇健",
    "T16n0662_001:0331a13": "能破怨敵。文殊師利！如是名為轉輪聖王所",
    "T16n0662_001:0331a14": "有福聚。",
    "T16n0662_001:0331a15": "「文殊師利！如是轉輪聖王，及四天下一切眾",
    "T16n0662_001:0331a16": "生所有福聚，如是福聚挍計籌量復滿百倍，",
    "T16n0662_001:0331a17": "成一忉利天王帝釋福聚。",
    "T16n0662_001:0331a18": "「文殊師利！如是忉利天王，及四天下一切眾",
    "T16n0662_001:0331a19": "生所有福聚，如是福聚挍計籌量復滿百倍，",
    "T16n0662_001:0331a20": "成一欲界最第六天教受護持魔王福聚。",
    "T16n0662_001:0331a21": "「文殊師利！如是第六自在天魔，及四天下一",
    "T16n0662_001:0331a22": "切眾生所有福聚，如是福聚挍計籌量滿百",
    "T16n0662_001:0331a23": "千倍，成一慈心照察小千世界初禪梵王所",
    "T16n0662_001:0331a24": "有福聚。",
    "T16n0662_001:0331a25": "「文殊師利！如是慈心照察小千世界初禪梵",
    "T16n0662_001:0331a26": "王，及彼世界一切眾生所有福聚，如是福聚",
    "T16n0662_001:0331a27": "挍計籌量復百千倍，成一中千世界二禪梵",
    "T16n0662_001:0331a28": "王所有福聚。",
    "T16n0662_001:0331a29": "「文殊師利！如是中千世界二禪梵王，及彼世",
    "T16n0662_001:0331b01": "界一切眾生所有福聚，如是福聚挍計籌量",
    "T16n0662_001:0331b02": "復百千倍，成一大千世界慈心照察第四禪",
    "T16n0662_001:0331b03": "內摩醯首羅所有福聚。",
    "T16n0662_001:0331b04": "「文殊師利！是大千主摩醯首羅，非少善根之",
    "T16n0662_001:0331b05": "所成就。何以故？摩醯首羅有大智慧、大威神",
    "T16n0662_001:0331b06": "故，如器世間災火焚已將更成立，於第四禪",
    "T16n0662_001:0331b07": "天降大雨，經五中劫不斷不絕，其水遍彼大",
    "T16n0662_001:0331b08": "千界上至梵世，無缺無減如是雨渧，彼大",
    "T16n0662_001:0331b09": "千主摩醯首羅悉能得知。",
    "T16n0662_001:0331b10": "「文殊師利！如是摩醯首羅所有福聚，如是福",
    "T16n0662_001:0331b11": "聚名為梵福。",
    "T16n0662_001:0331b12": "「文殊師利！如是三千大千世界主摩醯首羅，",
    "T16n0662_001:0331b13": "及彼世界一切眾生所有福聚，如是福聚挍",
    "T16n0662_001:0331b14": "計籌量，無量無邊億百千倍，成一獨出大辟",
    "T16n0662_001:0331b15": "支佛所有福聚。",
    "T16n0662_001:0331b16": "「文殊師利！且置如是一大千界。假使十方諸",
    "T16n0662_001:0331b17": "佛世界，一切眾生及辟支佛所有福聚，如是",
    "T16n0662_001:0331b18": "福聚挍計籌量，至於無量億百千倍，成一最",
    "T16n0662_001:0331b19": "後生身菩薩福聚。",
    "T16n0662_001:0331b20": "「文殊師利！如是最後生身菩薩福聚，及彼十",
    "T16n0662_001:0331b21": "方盡虛空際所有世界一切眾生，若卵生、若",
    "T16n0662_001:0331b22": "胎生、若濕生、若化生，若有色、若無色，若有想、",
    "T16n0662_001:0331b23": "若無想、若非有想非無想，彼諸眾生所有福",
    "T16n0662_001:0331b24": "聚，如是福聚挍計籌量，至於無量億百千倍，",
    "T16n0662_001:0331b25": "成彼如來身一毛孔所有福聚。文殊師利！如",
    "T16n0662_001:0331b26": "是如來身諸毛孔，其數乃有九萬九千，如是",
    "T16n0662_001:0331b27": "毛孔一一皆具如上所說無量福聚。",
    "T16n0662_001:0331b28": "「文殊師利！如是如來一切毛孔所有福聚，如",
    "T16n0662_001:0331b29": "是福聚挍計籌量，復至無量億百千倍，成如",
    "T16n0662_001:0331c01": "來身隨好之中一好福聚。",
    "T16n0662_001:0331c02": "「文殊師利！如是如來身諸隨好，略說其數有",
    "T16n0662_001:0331c03": "八十種。何謂八十？一者首分圓滿、二者髮際",
    "T16n0662_001:0331c04": "嚴好、三者髮色青紺、四者髮香芬馥、五者髮",
    "T16n0662_001:0331c05": "甚柔軟、六者髮不紛亂、七者髮不稀穊、八者",
    "T16n0662_001:0331c06": "髮常增長、九者髮本波委、十者髮端螺旋、十",
    "T16n0662_001:0331c07": "一者髮狀花輪、十二者髮如德字、十三者面",
    "T16n0662_001:0331c08": "部平正、十四者毫分充足、十五者眉色青紺、",
    "T16n0662_001:0331c09": "十六者眉不雜亂、十七者兩目美好、十八者",
    "T16n0662_001:0331c10": "兩目修廣、十九者兩目清淨、二十者兩目明",
    "T16n0662_001:0331c11": "朗、二十一者目色紺艶如青蓮花、二十二者",
    "T16n0662_001:0331c12": "耳甚長好、二十三者耳無缺減、二十四者耳",
    "T16n0662_001:0331c13": "無過惡、二十五者鼻修高直、二十六者兩頰",
    "T16n0662_001:0331c14": "滿足、二十七者頰無缺減、二十八者頰無過",
    "T16n0662_001:0331c15": "惡、二十九者牙甚圓正、三十者其牙均等、",
    "T16n0662_001:0331c16": "三十一者脣色赤好如頻婆果、三十二者舌",
    "T16n0662_001:0331c17": "赤柔軟、三十三者聲如雷震、三十四者其音",
    "T16n0662_001:0331c18": "朗徹、三十五者身普滿足、三十六者身肉豐",
    "T16n0662_001:0331c19": "好、三十七者身肉平正、三十八者身肉柔軟、",
    "T16n0662_001:0331c20": "三十九者身漸傭直、四十者身分相稱、四十",
    "T16n0662_001:0331c21": "一者身極圓好、四十二者身無缺減、四十三",
    "T16n0662_001:0331c22": "者其身柔軟、四十四者其身清潔、四十五者",
    "T16n0662_001:0331c23": "其身輕妙、四十六者身不動搖、四十七者身",
    "T16n0662_001:0331c24": "極端嚴、四十八者身無疵穢、四十九者身光",
    "T16n0662_001:0331c25": "破闇、五十者其腹美好、五十一者其腹圓滿、",
    "T16n0662_001:0331c26": "五十二者其腹不現、五十三者其臍深密、五",
    "T16n0662_001:0331c27": "十四者其臍不曲、五十五者臍稱其位、五十",
    "T16n0662_001:0331c28": "六者腋下平滿、五十七者臂肘纖長、五十八",
    "T16n0662_001:0331c29": "者手指圓滿、五十九者手指纖美、六十者手",
    "T16n0662_001:0332a01": "文深好、六十一者手文徑徹、六十二者手文",
    "T16n0662_001:0332a02": "不亂、六十三者手文潤澤、六十四者文無麁",
    "T16n0662_001:0332a03": "細、六十五者文端纖銳、六十六者膝輪圓廣、",
    "T16n0662_001:0332a04": "六十七者足跟傭滿、六十八者足善按地、六",
    "T16n0662_001:0332a05": "十九者行順於右、七十者行如象王、七十一",
    "T16n0662_001:0332a06": "者行如牛王、七十二者行如鵝王、七十三者",
    "T16n0662_001:0332a07": "行步威猛如師子王、七十四者手足甲端微",
    "T16n0662_001:0332a08": "悉高起、七十五者手足等甲如赤銅色、七十",
    "T16n0662_001:0332a09": "六者手足等甲並皆潤澤、七十七者筋脈不",
    "T16n0662_001:0332a10": "現、七十八者支節密緻、七十九者諸根無染、",
    "T16n0662_001:0332a11": "八十者見者歡喜。文殊師利！如向所說，此八",
    "T16n0662_001:0332a12": "十種是名如來隨好福聚。",
    "T16n0662_001:0332a13": "「文殊師利！如是如來八十隨好所有福聚，如",
    "T16n0662_001:0332a14": "是福聚挍計籌量，復滿無量億百千倍，成如",
    "T16n0662_001:0332a15": "來身手足等中隨相之文一文福聚。文殊師利！",
    "T16n0662_001:0332a16": "如是如來手足等中隨相之文有八十種。何",
    "T16n0662_001:0332a17": "謂八十？一者梵王像、二者天帝像、三者提頭",
    "T16n0662_001:0332a18": "賴吒像、四者毘樓勒叉像、五者毘樓博叉像、",
    "T16n0662_001:0332a19": "六者毘沙門像、七者功德天女像、八者日天",
    "T16n0662_001:0332a20": "子像、九者月天子像、十者水天像、十一者火",
    "T16n0662_001:0332a21": "天像、十二者風天像、十三者雲天像、十四者",
    "T16n0662_001:0332a22": "大仙像、十五者山王像、十六者童男像、十七",
    "T16n0662_001:0332a23": "者童女像、十八者寶幢像、十九者傘蓋像、二",
    "T16n0662_001:0332a24": "十者寶冠像、二十一者花鬘像、二十二者珠",
    "T16n0662_001:0332a25": "瓔像、二十三者耳璫像、二十四者臂印像、二",
    "T16n0662_001:0332a26": "十五者寶釧像、二十六者指環像、二十七者",
    "T16n0662_001:0332a27": "寶鏡像、二十八者白拂像、二十九者德字像、",
    "T16n0662_001:0332a28": "三十者花瓶像、三十一者摩尼像、三十二者",
    "T16n0662_001:0332a29": "寶劍像、三十三者金剛杵像、三十四者弓弧",
    "T16n0662_001:0332b01": "像、三十五者箭矢像、三十六者戈戟像、三十",
    "T16n0662_001:0332b02": "七者矛矟像、三十八者鉞斧像、三十九者羂",
    "T16n0662_001:0332b03": "索像、四十者長鉤像、四十一者[車*童]刃像、四",
    "T16n0662_001:0332b04": "十二者金鎚像、四十三者天棒像、四十四",
    "T16n0662_001:0332b05": "者天鼓像、四十五者天螺像、四十六者腰鼓",
    "T16n0662_001:0332b06": "像、四十七者花輪像、四十八者宮殿像、四十",
    "T16n0662_001:0332b07": "九者寶座像、五十者浴池像、五十一者蓮花",
    "T16n0662_001:0332b08": "像、五十二者粉米像、五十三者麰麥像、五十",
    "T16n0662_001:0332b09": "四者藥草像、五十五者靈茅像、五十六者花",
    "T16n0662_001:0332b10": "樹像、五十七者果樹像、五十八者金翅鳥像、",
    "T16n0662_001:0332b11": "五十九者迦陵頻伽像、六十者共命鳥像、六",
    "T16n0662_001:0332b12": "十一者孔雀像、六十二者鳩鴿像、六十三者",
    "T16n0662_001:0332b13": "鴈王像、六十四者青雀像、六十五者鸚鵡像、",
    "T16n0662_001:0332b14": "六十六者翠鳥像、六十七者輪中師子像、六",
    "T16n0662_001:0332b15": "十八者雪山白象像、六十九者龍王像、七十",
    "T16n0662_001:0332b16": "者象王像、七十一者馬王像、七十二者鹿王",
    "T16n0662_001:0332b17": "像、七十三者牛王像、七十四者野牛像、七十",
    "T16n0662_001:0332b18": "五者牸牛像、七十六者羖羊像、七十七者大",
    "T16n0662_001:0332b19": "鼇像、七十八者大龜像、七十九者魚王像、八",
    "T16n0662_001:0332b20": "十者螺王像。文殊師利！如是所說此八十種，",
    "T16n0662_001:0332b21": "是名如來隨相福聚。",
    "T16n0662_001:0332b22": "「文殊師利！如是如來八十隨相所有福聚，如",
    "T16n0662_001:0332b23": "是福聚挍計籌量，復滿無量億百千倍，成如",
    "T16n0662_001:0332b24": "來身三十二種大人相中一相福聚。文殊師",
    "T16n0662_001:0332b25": "利！如是如來大人之相，其數乃有三十二種。",
    "T16n0662_001:0332b26": "何謂三十二種大人之相？一者頂有肉髻圓",
    "T16n0662_001:0332b27": "好高勝、二者髮紺青色其毛右旋、三者其額",
    "T16n0662_001:0332b28": "廣大平正嚴好、四者眉間毫相白逾珂雪、五",
    "T16n0662_001:0332b29": "者目睫青緻猶如牛王、六者口四十齒無有",
    "T16n0662_001:0332c01": "增減、七者其齒齊密無有踈缺、八者其齒白",
    "T16n0662_001:0332c02": "淨無有垢黑、九者口有四牙其色鮮潔、十者",
    "T16n0662_001:0332c03": "其頷圓滿如師子王、十一者其舌柔薄廣大",
    "T16n0662_001:0332c04": "紅赤、十二者於諸味中而得上味、十三者其",
    "T16n0662_001:0332c05": "語雷震得梵音聲、十四者缺骨不現其處平",
    "T16n0662_001:0332c06": "滿、十五者兩肩圓正無有缺減、十六者垂申",
    "T16n0662_001:0332c07": "兩臂手摩其膝、十七者其身上分如師子王、",
    "T16n0662_001:0332c08": "十八者身所有毛皆悉上靡、十九者身相圓",
    "T16n0662_001:0332c09": "滿如尼拘陀樹、二十者其身高妙滿足七肘、",
    "T16n0662_001:0332c10": "二十一者身體皮膚皆作金色、二十二者一",
    "T16n0662_001:0332c11": "一毛孔有一毛生、二十三者勢峯藏匿隱密",
    "T16n0662_001:0332c12": "不現、二十四者兩髀圓正其肉滿足、二十五",
    "T16n0662_001:0332c13": "者[蹲酋+(十/田/ㄙ)]相嚴好如伊尼鹿王、二十六者兩足豐",
    "T16n0662_001:0332c14": "滿無諸缺減、二十七者兩足掌下皆悉平滿、",
    "T16n0662_001:0332c15": "二十八者足膚骨肉皆悉隆起、二十九者兩",
    "T16n0662_001:0332c16": "手兩足皆悉柔軟、三十者兩手兩足皆有網",
    "T16n0662_001:0332c17": "鞔、三十一者兩手兩足皆悉纖長、三十二者",
    "T16n0662_001:0332c18": "兩手兩足皆有輪相。文殊師利！如是所說三",
    "T16n0662_001:0332c19": "十二種大人之相，是名如來正相福聚。",
    "T16n0662_001:0332c20": "「文殊師利！如是如來三十二種大人福聚，如",
    "T16n0662_001:0332c21": "是福聚校計籌量，復滿無量阿僧祇倍，不可",
    "T16n0662_001:0332c22": "量倍不思議倍，始成如來大法圓螺，隨類教",
    "T16n0662_001:0332c23": "化一切眾生音聲福聚。",
    "T16n0662_001:0332c24": "「文殊師利！如是如來大法圓螺，能隨彼彼無",
    "T16n0662_001:0332c25": "量無邊阿僧祇等無量世界一切眾生所有意",
    "T16n0662_001:0332c26": "樂，如其意樂能悉遍滿，隨其類音說法教化，",
    "T16n0662_001:0332c27": "利益安樂如是眾生。",
    "T16n0662_001:0332c28": "「文殊師利！如彼如來所有音聲，能有如是無",
    "T16n0662_001:0332c29": "量勢力，如來威光亦復如是，等彼音聲能有",
    "T16n0662_001:0333a01": "如是無量勢力。",
    "T16n0662_001:0333a02": "「文殊師利！如彼如來所有威光，能有如是無",
    "T16n0662_001:0333a03": "量勢力，如來之身亦復如是，等彼威光能有",
    "T16n0662_001:0333a04": "如是無量勢力。",
    "T16n0662_001:0333a05": "「文殊師利！如上所說，如是福聚不可思議、不",
    "T16n0662_001:0333a06": "可算數，非諸聲聞、辟支佛等之所能得。何以",
    "T16n0662_001:0333a07": "故？如是福聚從大智慧及大慈悲普遍一切",
    "T16n0662_001:0333a08": "最上願力所生起故，是故聲聞、辟支佛等",
    "T16n0662_001:0333a09": "所不能得。",
    "T16n0662_001:0333a10": "「文殊師利！如來如是妙色之身，悉是一切最",
    "T16n0662_001:0333a11": "勝清淨施戒修等及二因緣之所成立。何等",
    "T16n0662_001:0333a12": "為二？一者如來最勝願力，二者如來化導善",
    "T16n0662_001:0333a13": "巧。何謂如來化導善巧？謂諸眾生未種善根",
    "T16n0662_001:0333a14": "令種善根，已種善根令彼成熟，已成熟者令",
    "T16n0662_001:0333a15": "得解脫。由是二種因緣力故，是故獲得妙色",
    "T16n0662_001:0333a16": "之身。文殊師利！如是如來妙色之身，由二因",
    "T16n0662_001:0333a17": "緣之所成就；如來音聲亦復如是，以二因緣",
    "T16n0662_001:0333a18": "而得成就。",
    "T16n0662_001:0333a19": "「文殊師利！如是如來所有音聲，以二因緣之",
    "T16n0662_001:0333a20": "所成就；如來威光亦復如是，以二因緣而得",
    "T16n0662_001:0333a21": "成就。",
    "T16n0662_001:0333a22": "「文殊師利！如是如來所有威光，以二因緣之",
    "T16n0662_001:0333a23": "所成就；如來說法亦復如是，以二因緣而得",
    "T16n0662_001:0333a24": "成就。",
    "T16n0662_001:0333a25": "「文殊師利！如是如來所有說法，以二因緣之",
    "T16n0662_001:0333a26": "所成就；如來之行亦復如是，以二因緣而得",
    "T16n0662_001:0333a27": "成就。",
    "T16n0662_001:0333a28": "「文殊師利！如來如是為欲哀愍諸眾生故出",
    "T16n0662_001:0333a29": "現於世，為欲利益諸眾生故出現於世，為欲",
    "T16n0662_001:0333b01": "安樂諸眾生故出現於世，以諸眾生若干種",
    "T16n0662_001:0333b02": "性願樂差別各各不同，是故如來隨其意樂，",
    "T16n0662_001:0333b03": "為現種種相好之身，說法教化令彼調伏，入",
    "T16n0662_001:0333b04": "佛法中使得成就。」",
    "T16n0662_001:0333b05": "爾時文殊師利菩薩摩訶薩聞佛所說如上",
    "T16n0662_001:0333b06": "福聚，利益一切諸天世人，便作是言：「世尊！我",
    "T16n0662_001:0333b07": "於今者得大善利，我於今者得大最勝，我於",
    "T16n0662_001:0333b08": "今者得無等等，我於今者得大吉祥，我思如",
    "T16n0662_001:0333b09": "來於世間中為諸眾生作大依止，清淨不動",
    "T16n0662_001:0333b10": "猶如虛空，難遇難遭我今得見。」佛說是經已，",
    "T16n0662_001:0333b11": "彼諸比丘及諸菩薩摩訶薩等，歡喜合掌，信",
    "T16n0662_001:0333b12": "受奉行。",
    "T16n0662_001:0333b13": "大乘百福莊嚴相經"
}