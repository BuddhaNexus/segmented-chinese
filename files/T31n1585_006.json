{
    "T31n1585_006:0029b13": "成唯識論卷第六",
    "T31n1585_006:0029b15": "護法等菩薩造",
    "T31n1585_006:0029b16": "三藏法師玄奘奉 詔譯",
    "T31n1585_006:0029b17": "[0029b17] 已說遍行別境二位。善位心所其相云何。頌",
    "T31n1585_006:0029b18": "曰。",
    "T31n1585_006:0029b19": " １１   善謂信慚愧  無貪等三根",
    "T31n1585_006:0029b20": "   勤安不放逸  行捨及不害",
    "T31n1585_006:0029b21": "[0029b21] 論曰。唯善心俱名善心所。謂信慚等定有十",
    "T31n1585_006:0029b22": "一。云何為信。於實德能深忍樂欲心淨為",
    "T31n1585_006:0029b23": "性。對治不信樂善為業。然信差別略有三",
    "T31n1585_006:0029b24": "種。一信實有。謂於諸法實事理中深信忍",
    "T31n1585_006:0029b25": "故。二信有德。謂於三寶真淨德中深信樂",
    "T31n1585_006:0029b26": "故。三信有能。謂於一切世出世善深信有",
    "T31n1585_006:0029b27": "力能得能成起希望故。由斯對治彼不",
    "T31n1585_006:0029b28": "信心。愛樂證修世出世善。忍謂勝解。此即",
    "T31n1585_006:0029b29": "信因。樂欲謂欲即是信果。礭陳此信自相",
    "T31n1585_006:0029c01": "是何。豈不適言。心淨為性。此猶未了彼心",
    "T31n1585_006:0029c02": "淨言。若淨即心應非心所。若令心淨慚等",
    "T31n1585_006:0029c03": "何別。心俱淨法為難亦然。此性澄清能淨心",
    "T31n1585_006:0029c04": "等。以心勝故立心淨名。如水清珠能清濁",
    "T31n1585_006:0029c05": "水。慚等雖善非淨為相。此淨為相無濫彼",
    "T31n1585_006:0029c06": "失。又諸染法各別有相。唯有不信自相渾",
    "T31n1585_006:0029c07": "濁。復能渾濁餘心心所。如極穢物自穢穢",
    "T31n1585_006:0029c08": "他。信正翻彼故淨為相。有說信者愛樂為",
    "T31n1585_006:0029c09": "相。應通三性體應即欲。又應苦集非信",
    "T31n1585_006:0029c10": "所緣。有執信者隨順為相。應通三性。即勝",
    "T31n1585_006:0029c11": "解欲。若印順者即勝解故。若樂順者即是欲",
    "T31n1585_006:0029c12": "故。離彼二體無順相故。由此應知心淨",
    "T31n1585_006:0029c13": "是信。云何為慚。依自法力崇重賢善為",
    "T31n1585_006:0029c14": "性。對治無慚止息惡行為業。謂依自法",
    "T31n1585_006:0029c15": "尊貴增上。崇重賢善羞恥過惡。對治無慚",
    "T31n1585_006:0029c16": "息諸惡行。云何為愧。依世間力輕拒暴惡",
    "T31n1585_006:0029c17": "為性。對治無愧止息惡行為業。謂依世",
    "T31n1585_006:0029c18": "間訶厭增上。輕拒暴惡羞恥過罪。對治無",
    "T31n1585_006:0029c19": "愧息諸惡業。羞恥過惡是二通相。故諸聖",
    "T31n1585_006:0029c20": "教假說為體。若執羞恥為二別相。應慚與",
    "T31n1585_006:0029c21": "愧體無差別。則此二法定不相應。非受想",
    "T31n1585_006:0029c22": "等有此義故。若待自他立二別者。應非",
    "T31n1585_006:0029c23": "實有便違聖教。若許慚愧實而別起。復違",
    "T31n1585_006:0029c24": "論說十遍善心。崇重輕拒若二別相。所緣有",
    "T31n1585_006:0029c25": "異應不俱生。二失既同何乃偏責。誰言二",
    "T31n1585_006:0029c26": "法所緣有異。不爾如何。善心起時隨緣何",
    "T31n1585_006:0029c27": "境。皆有崇重善及輕拒惡義。故慚與愧俱",
    "T31n1585_006:0029c28": "遍善心所緣無別。豈不我說亦有此義。汝",
    "T31n1585_006:0029c29": "執慚愧自相既同。何理能遮前所設難。然",
    "T31n1585_006:0030a01": "聖教說顧自他者。自法名自世間名他。",
    "T31n1585_006:0030a02": "或即此中崇拒善惡。於己益損名自他故。",
    "T31n1585_006:0030a03": "無貪等者等無瞋癡。此三名根生善勝故。",
    "T31n1585_006:0030a04": "三不善根近對治故。云何無貪。於有有具無",
    "T31n1585_006:0030a05": "著為性。對治貪著作善為業。云何無瞋。",
    "T31n1585_006:0030a06": "於苦苦具無恚為性。對治瞋恚作善為",
    "T31n1585_006:0030a07": "業。善心起時隨緣何境。皆於有等無著無",
    "T31n1585_006:0030a08": "恚。觀有等立非要緣彼。如前慚愧觀善",
    "T31n1585_006:0030a09": "惡立。故此二種俱遍善心。云何無癡。於諸",
    "T31n1585_006:0030a10": "理事明解為性。對治愚癡作善為業。有義",
    "T31n1585_006:0030a11": "無癡即慧為性。集論說此報教證智決擇為",
    "T31n1585_006:0030a12": "體。生得聞思修所生慧。如次皆是決擇性故。",
    "T31n1585_006:0030a13": "此雖即慧為顯善品有勝功能。如煩惱見",
    "T31n1585_006:0030a14": "故復別說。有義無癡非即是慧。別有自性。正",
    "T31n1585_006:0030a15": "對無明如無貪瞋。善根攝故。論說大悲無",
    "T31n1585_006:0030a16": "瞋癡攝非根攝故。若彼無癡以慧為性。大",
    "T31n1585_006:0030a17": "悲如力等應慧等根攝。又若無癡無別自",
    "T31n1585_006:0030a18": "性。如不害等應非實物。便違論說十一善",
    "T31n1585_006:0030a19": "中三世俗有餘皆是實。然集論說慧為體者。",
    "T31n1585_006:0030a20": "舉彼因果顯此自性。如以忍樂表信自體。",
    "T31n1585_006:0030a21": "理必應爾。以貪瞋癡六識相應。正煩惱攝起",
    "T31n1585_006:0030a22": "惡勝故立不善根。斷彼必由通別對治。通",
    "T31n1585_006:0030a23": "唯善慧。別即三根。由此無癡必應別有。勤",
    "T31n1585_006:0030a24": "謂精進。於善惡品修斷事中勇悍為性。對",
    "T31n1585_006:0030a25": "治懈怠滿善為業。勇表勝進簡諸染法。",
    "T31n1585_006:0030a26": "悍表精純簡淨無記。即顯精進唯善性攝。",
    "T31n1585_006:0030a27": "此相差別略有五種。所謂被甲加行無下無",
    "T31n1585_006:0030a28": "退無足。即經所說有勢有勤有勇堅猛不捨",
    "T31n1585_006:0030a29": "善軛。如次應知。此五別者。謂初發心自分",
    "T31n1585_006:0030b01": "勝進。自分行中三品別故。或初發心長時無",
    "T31n1585_006:0030b02": "間慇重無餘修差別故。或資糧等五道別故。",
    "T31n1585_006:0030b03": "二乘究竟道欣大菩提故。諸佛究竟道樂",
    "T31n1585_006:0030b04": "利樂他故。或二加行無間解脫勝進別故。",
    "T31n1585_006:0030b05": "安謂輕安。遠離&#x9E81;重調暢身心堪任為性。",
    "T31n1585_006:0030b06": "對治惛沈轉依為業。謂此伏除能障定法",
    "T31n1585_006:0030b07": "令所依止轉安適故。不放逸者精進三根。",
    "T31n1585_006:0030b08": "於所斷修防修為性。對治放逸成滿一切",
    "T31n1585_006:0030b09": "世出世間善事為業。謂即四法於斷修事",
    "T31n1585_006:0030b10": "皆能防修名不放逸。非別有體。無異相故。",
    "T31n1585_006:0030b11": "於防惡事修善事中。離四功能無別用",
    "T31n1585_006:0030b12": "故。雖信慚等亦有此能。而方彼四勢用微",
    "T31n1585_006:0030b13": "劣。非根遍策故非此依。豈不防修是此相",
    "T31n1585_006:0030b14": "用。防修何異精進三根。彼要待此方有作",
    "T31n1585_006:0030b15": "用。此應復待餘便有無窮失。勤唯遍策。根",
    "T31n1585_006:0030b16": "但為依。如何說彼有防修用。汝防修用其相",
    "T31n1585_006:0030b17": "云何。若普依持即無貪等。若遍策錄不異精",
    "T31n1585_006:0030b18": "進。止惡進善即總四法。令不散亂應是等",
    "T31n1585_006:0030b19": "持。令同取境與觸何別。令不忘失即應",
    "T31n1585_006:0030b20": "是念。如是推尋不放逸用。離無貪等竟不",
    "T31n1585_006:0030b21": "可得。故不放逸定無別體。云何行捨。精進",
    "T31n1585_006:0030b22": "三根令心平等正直無功用住為性。對治",
    "T31n1585_006:0030b23": "掉舉靜住為業。謂即四法令心遠離掉舉",
    "T31n1585_006:0030b24": "等障靜住名捨。平等正直無功用住。初中",
    "T31n1585_006:0030b25": "後位辯捨差別。由不放逸先除雜染。捨復",
    "T31n1585_006:0030b26": "令心寂靜而住。此無別體如不放逸。離彼",
    "T31n1585_006:0030b27": "四法無相用故。能令寂靜即四法故。所",
    "T31n1585_006:0030b28": "令寂靜即心等故。云何不害。於諸有情不",
    "T31n1585_006:0030b29": "為損惱無瞋為性。能對治害悲愍為業。",
    "T31n1585_006:0030c01": "謂即無瞋於有情所不為損惱假名不害。",
    "T31n1585_006:0030c02": "無瞋翻對斷物命瞋。不害正違損惱物害。",
    "T31n1585_006:0030c03": "無瞋與樂不害拔苦。是謂此二&#x9E81;相差別。",
    "T31n1585_006:0030c04": "理實無瞋實有自體。不害依彼一分假立。",
    "T31n1585_006:0030c05": "為顯慈悲二相別故。利樂有情彼二勝故。",
    "T31n1585_006:0030c06": "有說不害非即無瞋別有自體。謂賢善性。",
    "T31n1585_006:0030c07": "此相云何。謂不損惱。無瞋亦爾。寧別有性。",
    "T31n1585_006:0030c08": "謂於有情不為損惱慈悲賢善是無瞋故。",
    "T31n1585_006:0030c09": "及顯十一義別心所。謂欣厭等善心所法。雖",
    "T31n1585_006:0030c10": "義有別說種種名。而體無異故不別立。欣",
    "T31n1585_006:0030c11": "謂欲俱無瞋一分。於所欣境不憎恚故。不",
    "T31n1585_006:0030c12": "忿恨惱嫉等亦然。隨應正翻瞋一分故。厭",
    "T31n1585_006:0030c13": "謂慧俱無貪一分。於所厭境不染著故。不",
    "T31n1585_006:0030c14": "慳憍等當知亦然。隨應正翻貪一分故。不",
    "T31n1585_006:0030c15": "覆誑諂無貪癡一分。隨應正翻貪癡一分",
    "T31n1585_006:0030c16": "故。有義不覆唯無癡一分。無處說覆亦貪一",
    "T31n1585_006:0030c17": "分故。有義不慢信一分攝。謂若信彼不慢",
    "T31n1585_006:0030c18": "彼故。有義不慢捨一分攝。心平等者不高",
    "T31n1585_006:0030c19": "慢故。有義不慢慚一分攝。若崇重彼不慢",
    "T31n1585_006:0030c20": "彼故。有義不疑即信所攝。謂若信彼無猶",
    "T31n1585_006:0030c21": "豫故。有義不疑即正勝解。以決定者無猶",
    "T31n1585_006:0030c22": "豫故。有義不疑即正慧攝。以正見者無猶",
    "T31n1585_006:0030c23": "豫故。不散亂體即正定攝。正見正知俱善慧",
    "T31n1585_006:0030c24": "攝。不忘念者即是正念。悔眠尋伺通染不染。",
    "T31n1585_006:0030c25": "如觸欲等無別翻對。何緣諸染所翻善中",
    "T31n1585_006:0030c26": "有別建立有不爾者。相用別者便別立之。餘",
    "T31n1585_006:0030c27": "善不然故不應責。又諸染法遍六識者。勝",
    "T31n1585_006:0030c28": "故翻之別立善法。慢等忿等唯意識俱。害",
    "T31n1585_006:0030c29": "雖亦然。而數現起損惱他故。障無上乘勝",
    "T31n1585_006:0031a01": "因悲故。為了知彼增上過失。翻立不害。失",
    "T31n1585_006:0031a02": "念散亂及不正知。翻入別境。善中不說。染",
    "T31n1585_006:0031a03": "淨相翻淨寧少染。淨勝染劣少敵多故。又解",
    "T31n1585_006:0031a04": "理通說多同體。迷情事局隨相分多。故於",
    "T31n1585_006:0031a05": "染淨不應齊責。此十一法。三是假有。謂不",
    "T31n1585_006:0031a06": "放逸捨及不害。義如前說。餘八實有相用別",
    "T31n1585_006:0031a07": "故。有義十一。四遍善心。精進三根遍善品",
    "T31n1585_006:0031a08": "故。餘七不定。推尋事理未決定時不生信",
    "T31n1585_006:0031a09": "故。慚愧同類依處各別。隨起一時第二無故。",
    "T31n1585_006:0031a10": "要世間道斷煩惱時有輕安故。不放逸捨",
    "T31n1585_006:0031a11": "無漏道時方得起故。悲愍有情時乃有不",
    "T31n1585_006:0031a12": "害故。論說十一六位中起。謂決定位有信相",
    "T31n1585_006:0031a13": "應。止息染時有慚愧起。顧自他故。於善",
    "T31n1585_006:0031a14": "品位有精進三根。世間道時有輕安起。於",
    "T31n1585_006:0031a15": "出世道有捨不放逸。攝眾生時有不害故。",
    "T31n1585_006:0031a16": "有義彼說未為應理。推尋事理未決定。心",
    "T31n1585_006:0031a17": "信若不生應非是善。如染心等無淨信",
    "T31n1585_006:0031a18": "故。慚愧類異。依別境同。俱遍善心前已說",
    "T31n1585_006:0031a19": "故。若出世道輕安不生。應此覺支非無漏",
    "T31n1585_006:0031a20": "故。若世間道無捨不放逸。應非寂靜防惡",
    "T31n1585_006:0031a21": "修善故。又應不伏掉放逸故。有漏善心既",
    "T31n1585_006:0031a22": "具四法。如出世道。應有二故。善心起時皆",
    "T31n1585_006:0031a23": "不損物。違能損法有不害故。論說六位",
    "T31n1585_006:0031a24": "起十一者。依彼彼增作此此說故。彼所說定",
    "T31n1585_006:0031a25": "非應理。應說信等十一法中。十遍善心。輕",
    "T31n1585_006:0031a26": "安不遍。要在定位方有輕安。調暢身心餘",
    "T31n1585_006:0031a27": "位無故。決擇分說十善心所定不定地皆遍",
    "T31n1585_006:0031a28": "善心。定地心中增輕安故。有義定加行亦得",
    "T31n1585_006:0031a29": "定地名。彼亦微有調暢義故。由斯欲界",
    "T31n1585_006:0031b01": "亦有輕安。不爾便違本地分說信等十一",
    "T31n1585_006:0031b02": "通一切地。有義輕安唯在定有。由定滋養",
    "T31n1585_006:0031b03": "有調暢故。論說欲界諸心心所。由闕輕",
    "T31n1585_006:0031b04": "安名不定地。說一切地有十一者。通有尋",
    "T31n1585_006:0031b05": "伺等三地皆有故。此十一種前已具說第七",
    "T31n1585_006:0031b06": "八識隨位有無。第六識中定位皆具。若非定",
    "T31n1585_006:0031b07": "位唯闕輕安。有義五識唯有十種。自性散",
    "T31n1585_006:0031b08": "動無輕安故。有義五識亦有輕安。定所引",
    "T31n1585_006:0031b09": "善者亦有調暢故。成所作智俱必有輕安",
    "T31n1585_006:0031b10": "故。此善十一何受相應。十五相應。一除憂",
    "T31n1585_006:0031b11": "苦。有逼迫受無調暢故。此與別境皆得",
    "T31n1585_006:0031b12": "相應。信等欲等不相違故。十一唯善。輕安",
    "T31n1585_006:0031b13": "非欲。餘通三界。皆學等三。非見所斷。瑜伽",
    "T31n1585_006:0031b14": "論說信等六根唯修所斷非見所斷。餘門分",
    "T31n1585_006:0031b15": "別如理應思。如是已說善位心所。煩惱心",
    "T31n1585_006:0031b16": "所其相云何。頌曰。",
    "T31n1585_006:0031b17": " １２ 煩惱謂貪瞋  癡慢疑惡見",
    "T31n1585_006:0031b18": "[0031b18] 論曰。此貪等六性是根本煩惱攝故。得煩惱",
    "T31n1585_006:0031b19": "名。云何為貪。於有有具染著為性。能障",
    "T31n1585_006:0031b20": "無貪生苦為業。謂由愛力取蘊生故。云何",
    "T31n1585_006:0031b21": "為瞋於苦苦具憎恚為性。能障無瞋不安",
    "T31n1585_006:0031b22": "隱性惡行所依為業。謂瞋必令身心熱惱",
    "T31n1585_006:0031b23": "起諸惡業。不善性故。云何為癡。於諸理事",
    "T31n1585_006:0031b24": "迷闇為性。能障無癡一切雜染所依為業。",
    "T31n1585_006:0031b25": "謂由無明起疑邪見貪等煩惱隨煩惱業。",
    "T31n1585_006:0031b26": "能招後生雜染法故。云何為慢。恃己於他",
    "T31n1585_006:0031b27": "高舉為性。能障不慢生苦為業。謂若有慢",
    "T31n1585_006:0031b28": "於德有德心不謙下。由此生死輪轉無窮",
    "T31n1585_006:0031b29": "受諸苦故。此慢差別有七九種。謂於三品",
    "T31n1585_006:0031c01": "我德處生。一切皆通見修所斷。聖位我慢既",
    "T31n1585_006:0031c02": "得現行。慢類由斯起亦無失。云何為疑於",
    "T31n1585_006:0031c03": "諸諦理猶豫為性。能障不疑善品為業。謂",
    "T31n1585_006:0031c04": "猶豫者善不生故。有義此疑以慧為體。猶",
    "T31n1585_006:0031c05": "豫簡擇說為疑故。毘助末底是疑義故。末",
    "T31n1585_006:0031c06": "底般若義無異故。有義此疑別有自體。令",
    "T31n1585_006:0031c07": "慧不決。非即慧故。瑜伽論說六煩惱中見",
    "T31n1585_006:0031c08": "世俗有。即慧分故。餘是實有。別有性故。毘",
    "T31n1585_006:0031c09": "助末底執慧為疑。毘助若南智應為識。",
    "T31n1585_006:0031c10": "界由助力義便轉變。是故此疑非慧為體。",
    "T31n1585_006:0031c11": "云何惡見。於諸諦理顛倒推求度染慧為",
    "T31n1585_006:0031c12": "性。能障善見招苦為業。謂惡見者多受苦",
    "T31n1585_006:0031c13": "故。此見行相差別有五。一薩迦耶見。謂於",
    "T31n1585_006:0031c14": "五取蘊執我我所。一切見趣所依為業。此",
    "T31n1585_006:0031c15": "見差別有二十句六十五等。分別起攝。二邊",
    "T31n1585_006:0031c16": "執見。謂即於彼隨執斷常。障處中行出離",
    "T31n1585_006:0031c17": "為業。此見差別諸見趣中有執前際四遍",
    "T31n1585_006:0031c18": "常論一分常論。及計後際有想十六無想俱",
    "T31n1585_006:0031c19": "非各有八論。七斷滅論等。分別趣攝。三邪",
    "T31n1585_006:0031c20": "見。謂謗因果作用實事。及非四見諸餘邪",
    "T31n1585_006:0031c21": "執。如增上緣名義遍故。此見差別諸見趣中",
    "T31n1585_006:0031c22": "有執前際二無因論四有邊等不死矯亂。及",
    "T31n1585_006:0031c23": "計後際五現涅槃。或計自在世主釋梵及餘",
    "T31n1585_006:0031c24": "物類常恒不易。或計自在等是一切物因。或",
    "T31n1585_006:0031c25": "有橫計諸邪解脫。或有妄執非道為道。諸",
    "T31n1585_006:0031c26": "如是等皆邪見攝。四見取。謂於諸見及所依",
    "T31n1585_006:0031c27": "蘊。執為最勝能得清淨。一切&#x9B2A;諍所依為",
    "T31n1585_006:0031c28": "業。五戒禁取。謂於隨順諸見戒禁及所依",
    "T31n1585_006:0031c29": "蘊。執為最勝能得清淨。無利勤苦所依",
    "T31n1585_006:0032a01": "為業。然有處說執為最勝名為見取。執能",
    "T31n1585_006:0032a02": "得淨名戒取者。是影略說。或隨轉門。不爾",
    "T31n1585_006:0032a03": "如何非滅計滅非道計道說為邪見。非二",
    "T31n1585_006:0032a04": "取攝。",
    "T31n1585_006:0032a05": "[0032a05] 如是總別十煩惱中。六通俱生及分別起。任",
    "T31n1585_006:0032a06": "運思察俱得生故。疑後三見唯分別起。要由",
    "T31n1585_006:0032a07": "惡友或邪教力自審思察方得生故。邊執",
    "T31n1585_006:0032a08": "見中通俱生者。有義唯斷。常見相&#x9E81;惡友等",
    "T31n1585_006:0032a09": "力方引生故。瑜伽等說。何邊執見是俱生",
    "T31n1585_006:0032a10": "耶。謂斷見攝。學現觀者起如是怖。今者",
    "T31n1585_006:0032a11": "我我何所在耶。故禽獸等若遇違緣皆恐",
    "T31n1585_006:0032a12": "我斷而起驚怖。有義彼論依&#x9E81;相說。理實",
    "T31n1585_006:0032a13": "俱生亦通常見。謂禽獸等執我常存。熾然",
    "T31n1585_006:0032a14": "聚集長時資具。故顯揚等諸論。皆說於五",
    "T31n1585_006:0032a15": "取蘊執斷計常。或是俱生或分別起。此十",
    "T31n1585_006:0032a16": "煩惱誰幾相應。貪與瞋癡定不俱起。愛憎",
    "T31n1585_006:0032a17": "二境必不同故。於境不決無染著故。貪與",
    "T31n1585_006:0032a18": "慢見或得相應。所愛所陵境非一故說不",
    "T31n1585_006:0032a19": "俱起。所染所恃境可同故說得相應。於五",
    "T31n1585_006:0032a20": "見境皆可愛故。貪與五見相應無失。瞋與",
    "T31n1585_006:0032a21": "慢疑或得俱起。所瞋所恃境非一故說不",
    "T31n1585_006:0032a22": "相應。所蔑所憎境可同故說得俱起。初猶",
    "T31n1585_006:0032a23": "豫時未憎彼故說不俱起。久思不決便憤",
    "T31n1585_006:0032a24": "發故說得相應。疑順違事隨應亦爾。瞋與",
    "T31n1585_006:0032a25": "二取必不相應。執為勝道不憎彼故。此",
    "T31n1585_006:0032a26": "與三見或得相應。於有樂蘊起身常見。",
    "T31n1585_006:0032a27": "不生憎故說不相應。於有苦蘊起身常",
    "T31n1585_006:0032a28": "見。生憎恚故說得俱起。斷見翻此說瞋有",
    "T31n1585_006:0032a29": "無。邪見誹撥惡事好事。如次說瞋或無或",
    "T31n1585_006:0032b01": "有。慢於境定疑則不然。故慢與疑無相應",
    "T31n1585_006:0032b02": "義。慢與五見皆容俱起。行相展轉不相違",
    "T31n1585_006:0032b03": "故。然與斷見必不俱生。執我斷時無陵",
    "T31n1585_006:0032b04": "恃故。與身邪見一分亦爾。疑不審決與",
    "T31n1585_006:0032b05": "見相違。故疑與見定不俱起。五見展轉必",
    "T31n1585_006:0032b06": "不相應。非一心中有多慧故。癡與九種皆",
    "T31n1585_006:0032b07": "定相應。諸煩惱生必由癡故。此十煩惱何識",
    "T31n1585_006:0032b08": "相應。藏識全無末那有四。意識具十。五識",
    "T31n1585_006:0032b09": "唯三。謂貪瞋癡。無分別故。由稱量等起慢",
    "T31n1585_006:0032b10": "等故。此十煩惱何受相應。貪瞋癡三俱生分",
    "T31n1585_006:0032b11": "別。一切容與五受相應。貪會違緣憂苦俱",
    "T31n1585_006:0032b12": "故。瞋遇順境喜樂俱故。有義俱生分別起",
    "T31n1585_006:0032b13": "慢。容與非苦四受相應。恃苦劣蘊憂相應",
    "T31n1585_006:0032b14": "故。",
    "T31n1585_006:0032b15": "[0032b15] 有義俱生亦苦俱起。意有苦受前已說故。分",
    "T31n1585_006:0032b16": "別慢等純苦趣無。彼無邪師邪教等故。然彼",
    "T31n1585_006:0032b17": "不造引惡趣業。要分別起能發彼故。疑後",
    "T31n1585_006:0032b18": "三見容四受俱。欲疑無苦等亦喜受俱故。",
    "T31n1585_006:0032b19": "二取若緣憂俱見等。爾時得與憂相應故。",
    "T31n1585_006:0032b20": "[0032b20] 有義俱生身邊二見但與喜樂捨受相應。非",
    "T31n1585_006:0032b21": "五識俱。唯無記故。分別二見容四受俱。執",
    "T31n1585_006:0032b22": "苦俱蘊為我我所常。斷見翻此與憂相應",
    "T31n1585_006:0032b23": "故。",
    "T31n1585_006:0032b24": "[0032b24] 有義二見若俱生者。亦苦受俱。純受苦處緣",
    "T31n1585_006:0032b25": "極苦蘊苦相應故。論說俱生一切煩惱皆於",
    "T31n1585_006:0032b26": "三受現行可得。廣說如前。餘如前說。此依",
    "T31n1585_006:0032b27": "實義。隨&#x9E81;相者貪慢四見樂喜捨俱。瞋唯",
    "T31n1585_006:0032b28": "苦憂捨受俱起。癡與五受皆得相應。邪見",
    "T31n1585_006:0032b29": "及疑四俱除苦。貪癡俱樂通下四地。餘七",
    "T31n1585_006:0032c01": "俱樂除欲通三。疑獨行癡欲唯憂捨。餘受",
    "T31n1585_006:0032c02": "俱起如理應知。此與別境幾互相應。貪瞋",
    "T31n1585_006:0032c03": "癡慢容五俱起。專注一境得有定故。疑及",
    "T31n1585_006:0032c04": "五見各容四俱。疑除勝解不決定故。見非",
    "T31n1585_006:0032c05": "慧俱不異慧故。此十煩惱何性所攝。瞋唯",
    "T31n1585_006:0032c06": "不善損自他故。餘九通二。上二界者唯無記",
    "T31n1585_006:0032c07": "攝。定所伏故。若欲界繫分別起者。唯不善",
    "T31n1585_006:0032c08": "攝。發惡行故。若是俱生。發惡行者亦不善",
    "T31n1585_006:0032c09": "攝。損自他故。餘無記攝。細不障善。非極",
    "T31n1585_006:0032c10": "損惱自他處故。當知俱生身邊二見。唯無",
    "T31n1585_006:0032c11": "記攝不發惡業。雖數現起不障善故。此",
    "T31n1585_006:0032c12": "十煩惱何界繫耶。瞋唯在欲。餘通三界。生",
    "T31n1585_006:0032c13": "在下地未離下染。上地煩惱不現在前。要",
    "T31n1585_006:0032c14": "得彼地根本定者。彼地煩惱容現前故。謂",
    "T31n1585_006:0032c15": "有漏道雖不能伏分別起惑及細俱生。而",
    "T31n1585_006:0032c16": "能伏除俱生&#x9E81;惑。漸次證得上根本定。彼但",
    "T31n1585_006:0032c17": "迷事。依外門轉。散亂&#x9E81;動正障定故。得彼",
    "T31n1585_006:0032c18": "定已彼地分別俱生諸惑皆容現前。生在",
    "T31n1585_006:0032c19": "上地下地諸惑分別俱生皆容現起。生第四",
    "T31n1585_006:0032c20": "定中有中者。由謗解脫生地獄故。身在",
    "T31n1585_006:0032c21": "上地將生下時。起下潤生俱生愛故。而言",
    "T31n1585_006:0032c22": "生上不起下者。依多分說。或隨轉門。下地",
    "T31n1585_006:0032c23": "煩惱亦緣上地。瑜伽等說欲界繫貪求上地",
    "T31n1585_006:0032c24": "生味上定故。既說瞋恚憎嫉滅道。亦應",
    "T31n1585_006:0032c25": "憎嫉離欲地故。總緣諸行執我我所斷常",
    "T31n1585_006:0032c26": "慢者得緣上故。餘五緣上其理極成。而有",
    "T31n1585_006:0032c27": "處言貪瞋慢等不緣上者。依&#x9E81;相說。或依",
    "T31n1585_006:0032c28": "別緣。不見世間執他地法為我等故。邊見",
    "T31n1585_006:0032c29": "必依身見起故。上地煩惱亦緣下地。說生",
    "T31n1585_006:0033a01": "上者於下有情恃己勝德而陵彼故總緣",
    "T31n1585_006:0033a02": "諸行執我我所斷常愛者得緣下故。疑後",
    "T31n1585_006:0033a03": "三見如理應思。而說上或不緣下者。彼",
    "T31n1585_006:0033a04": "依多分。或別緣說。此十煩惱學等何攝。非",
    "T31n1585_006:0033a05": "學無學彼唯善故。此十煩惱何所斷耶。非",
    "T31n1585_006:0033a06": "非所斷彼非染故。分別起者唯見所斷&#x9E81;易",
    "T31n1585_006:0033a07": "斷故。若俱生者唯修所斷細難斷故。見所",
    "T31n1585_006:0033a08": "斷十實俱頓斷。以真見道總緣諦故。然迷",
    "T31n1585_006:0033a09": "諦相有總有別。總謂十種皆迷四諦。苦集",
    "T31n1585_006:0033a10": "是彼因依處故。滅道是彼怖畏處故。別謂別",
    "T31n1585_006:0033a11": "迷四諦相起。二唯迷苦八通迷四。身邊二",
    "T31n1585_006:0033a12": "見唯果處起。別空非我屬苦諦故。謂疑三見",
    "T31n1585_006:0033a13": "親迷苦理。二取執彼三見戒禁及所依蘊",
    "T31n1585_006:0033a14": "為勝能淨。於自他見及彼眷屬。如次隨應",
    "T31n1585_006:0033a15": "起貪恚慢。相應無明與九同迷。不共無明",
    "T31n1585_006:0033a16": "親迷苦理。疑及邪見親迷集等。二取貪等",
    "T31n1585_006:0033a17": "准苦應知。然瞋亦能親迷滅道。由怖畏",
    "T31n1585_006:0033a18": "彼生憎嫉故。迷諦親&#x758E;&#x9E81;相如是。委細說",
    "T31n1585_006:0033a19": "者貪瞋慢三見疑俱生隨應如彼。俱生二",
    "T31n1585_006:0033a20": "見及彼相應愛慢無明。雖迷苦諦細難斷",
    "T31n1585_006:0033a21": "故修道方斷。瞋餘愛等迷別事生不違諦",
    "T31n1585_006:0033a22": "觀故修所斷。雖諸煩惱皆有相分。而所仗",
    "T31n1585_006:0033a23": "質或有或無。名緣有事無事煩惱。彼親所",
    "T31n1585_006:0033a24": "緣雖皆有漏。而所仗質亦通無漏。名緣有",
    "T31n1585_006:0033a25": "漏無漏煩惱。緣自地者相分似質。名緣分",
    "T31n1585_006:0033a26": "別所起事境。緣滅道諦及他地者相分與",
    "T31n1585_006:0033a27": "質不相似故。名緣分別所起名境。餘門分",
    "T31n1585_006:0033a28": "別如理應思。已說根本六煩惱相。諸隨煩",
    "T31n1585_006:0033a29": "惱其相云何。頌曰。",
    "T31n1585_006:0033b01": "   隨煩惱謂忿  恨覆惱嫉慳",
    "T31n1585_006:0033b02": " １３   誑諂與害憍  無慚及無愧",
    "T31n1585_006:0033b03": "   掉舉與惛沈  不信并懈怠",
    "T31n1585_006:0033b04": " １４ 放逸及失念  散亂不正知",
    "T31n1585_006:0033b05": "[0033b05] 論曰。唯是煩惱分位差別。等流性故名隨煩",
    "T31n1585_006:0033b06": "惱。此二十種類別有三。謂忿等十各別起故",
    "T31n1585_006:0033b07": "名小隨煩惱。無慚等二遍不善故名中隨",
    "T31n1585_006:0033b08": "煩惱。掉舉等八遍染心故名大隨煩惱。云",
    "T31n1585_006:0033b09": "何為忿。依對現前不饒益境憤發為性。能",
    "T31n1585_006:0033b10": "障不忿執仗為業。謂懷忿者多發暴惡",
    "T31n1585_006:0033b11": "身表業故。此即瞋恚一分為體。離瞋無別",
    "T31n1585_006:0033b12": "忿相用故。云何為恨。由忿為先懷惡不捨",
    "T31n1585_006:0033b13": "結怨為性。能障不恨熱惱為業。謂結恨者",
    "T31n1585_006:0033b14": "不能含忍恒熱惱故。此亦瞋恚一分為體。",
    "T31n1585_006:0033b15": "離瞋無別恨相用故。云何為覆。於自作罪",
    "T31n1585_006:0033b16": "恐失利譽隱藏為性。能障不覆悔惱為",
    "T31n1585_006:0033b17": "業。謂覆罪者後必悔惱不安隱故。有義此",
    "T31n1585_006:0033b18": "覆癡一分攝。論唯說此癡一分故。不懼當",
    "T31n1585_006:0033b19": "苦覆自罪故。有義此覆貪癡一分攝。亦恐",
    "T31n1585_006:0033b20": "失利譽覆自罪故。論據&#x9E81;顯唯說癡分。",
    "T31n1585_006:0033b21": "如說掉舉是貪分故。然說掉舉遍諸染心。",
    "T31n1585_006:0033b22": "不可執為唯是貪分。云何為惱。忿恨為先",
    "T31n1585_006:0033b23": "追觸暴熱佷戾為性。能障不惱蛆螫為",
    "T31n1585_006:0033b24": "業。謂追往惡觸現違緣心便佷戾。多發",
    "T31n1585_006:0033b25": "囂暴凶鄙&#x9E81;言蛆螫他故。此亦瞋恚一分為",
    "T31n1585_006:0033b26": "體。離瞋無別惱相用故。云何為嫉。徇自",
    "T31n1585_006:0033b27": "名利不耐他榮&#x59AC;忌為性。能障不嫉憂",
    "T31n1585_006:0033b28": "慼為業。謂嫉&#x59AC;者聞見他榮深懷憂慼",
    "T31n1585_006:0033b29": "不安隱故。此亦瞋恚一分為體。離瞋無別",
    "T31n1585_006:0033c01": "嫉相用故。云何為慳。耽著財法不能慧",
    "T31n1585_006:0033c02": "捨祕&#x608B;為性。能障不慳鄙畜為業。謂慳&#x608B;",
    "T31n1585_006:0033c03": "者心多鄙&#x6F81;畜積財法不能捨故。此即貪",
    "T31n1585_006:0033c04": "愛一分為體。離貪無別慳相用故。云何為",
    "T31n1585_006:0033c05": "誑。為獲利譽矯現有德詭詐為性。能障",
    "T31n1585_006:0033c06": "不誑邪命為業。謂矯誑者心懷異謀多現",
    "T31n1585_006:0033c07": "不實邪命事故。此即貪癡一分為體。離二",
    "T31n1585_006:0033c08": "無別誑相用故。云何為諂。為網他故矯",
    "T31n1585_006:0033c09": "設異儀險曲為性。能障不諂教誨為業。謂",
    "T31n1585_006:0033c10": "諂曲者為網帽他曲順時宜矯設方便",
    "T31n1585_006:0033c11": "為取他意或藏己失。不任師友正教誨",
    "T31n1585_006:0033c12": "故。此亦貪癡一分為體。離二無別諂相用",
    "T31n1585_006:0033c13": "故。云何為害。於諸有情心無悲愍損惱為",
    "T31n1585_006:0033c14": "性。能障不害逼惱為業。謂有害者逼惱他",
    "T31n1585_006:0033c15": "故。此亦瞋恚一分為體。離瞋無別害相用",
    "T31n1585_006:0033c16": "故。瞋害別相准善應說。云何為憍。於自盛",
    "T31n1585_006:0033c17": "事深生染著醉傲為性。能障不憍染依為",
    "T31n1585_006:0033c18": "業。謂憍醉者生長一切雜染法故。此亦貪",
    "T31n1585_006:0033c19": "愛一分為體。離貪無別憍相用故。云何無",
    "T31n1585_006:0033c20": "慚。不顧自法輕拒賢善為性。能障礙慚",
    "T31n1585_006:0033c21": "生長惡行為業。謂於自法無所顧者輕",
    "T31n1585_006:0033c22": "拒賢善不恥過惡。障慚生長諸惡行故。云",
    "T31n1585_006:0033c23": "何無愧。不顧世間崇重暴惡為性。能障",
    "T31n1585_006:0033c24": "礙愧生長惡行為業。謂於世間無所顧",
    "T31n1585_006:0033c25": "者崇重暴惡不恥過罪。障愧生長諸惡行",
    "T31n1585_006:0033c26": "故。不恥過惡是二通相。故諸聖教假說為",
    "T31n1585_006:0033c27": "體。若執不恥為二別相則應此二體無差",
    "T31n1585_006:0033c28": "別。由斯二法應不俱生。非受想等有此義",
    "T31n1585_006:0033c29": "故。若待自他立二別者應非實有。便違",
    "T31n1585_006:0034a01": "聖教。若許此二實而別起復違論說俱遍",
    "T31n1585_006:0034a02": "惡心。不善心時隨緣何境皆有輕拒善及",
    "T31n1585_006:0034a03": "崇重惡義故。此二法俱遍惡心。所緣不異",
    "T31n1585_006:0034a04": "無別起失。然諸聖教說不顧自他者。自",
    "T31n1585_006:0034a05": "法名自世間名他。或即此中拒善崇惡。於",
    "T31n1585_006:0034a06": "己益損名自他故。而論說為貪等分者。是",
    "T31n1585_006:0034a07": "彼等流非即彼性。云何掉舉。令心於境不",
    "T31n1585_006:0034a08": "寂靜為性。能障行捨奢摩他為業。有義掉",
    "T31n1585_006:0034a09": "舉貪一分攝。論唯說此是貪分故。此由憶",
    "T31n1585_006:0034a10": "昔樂事生故。有義掉舉非唯貪攝。論說掉",
    "T31n1585_006:0034a11": "舉遍染心故。又掉舉相謂不寂靜。說是煩",
    "T31n1585_006:0034a12": "惱共相攝故。掉舉離此無別相故。雖依一",
    "T31n1585_006:0034a13": "切煩惱假立。而貪位增說為貪分。有義掉舉",
    "T31n1585_006:0034a14": "別有自性。遍諸染心如不信等非說他",
    "T31n1585_006:0034a15": "分體便非實。勿不信等亦假有故。而論說",
    "T31n1585_006:0034a16": "為世俗有者。如睡眠等隨他相說。掉舉別",
    "T31n1585_006:0034a17": "相謂即囂動。令俱生法不寂靜故。若離煩",
    "T31n1585_006:0034a18": "惱無別此相不應別說障奢摩他。故不",
    "T31n1585_006:0034a19": "寂靜非此別相。云何惛沈。令心於境無堪",
    "T31n1585_006:0034a20": "任為性。能障輕安毘&#x9262;舍那為業。有義惛",
    "T31n1585_006:0034a21": "沈癡一分攝。論唯說此是癡分故。惛昧沈重",
    "T31n1585_006:0034a22": "是癡相故。有義惛沈非但癡攝。謂無堪任是",
    "T31n1585_006:0034a23": "惛沈相。一切煩惱皆無堪任。離此無別惛沈",
    "T31n1585_006:0034a24": "相故。雖依一切煩惱假立而癡相增但說",
    "T31n1585_006:0034a25": "癡分。",
    "T31n1585_006:0034a26": "[0034a26] 有義惛沈別有自性。雖名癡分而是等流。",
    "T31n1585_006:0034a27": "如不信等非即癡攝。隨他相說名世俗有。",
    "T31n1585_006:0034a28": "如睡眠等是實有性。惛沈別相。謂即瞢重。",
    "T31n1585_006:0034a29": "令俱生法無堪任故。若離煩惱無別惛沈",
    "T31n1585_006:0034b01": "相。不應別說障毘&#x9262;舍那。故無堪任非此",
    "T31n1585_006:0034b02": "別相。此與癡相有差別者。謂癡於境迷闇",
    "T31n1585_006:0034b03": "為相。正障無癡而非瞢重。惛沈於境瞢",
    "T31n1585_006:0034b04": "重為相。正障輕安而非迷闇。云何不信。",
    "T31n1585_006:0034b05": "於實德能不忍樂欲心穢為性。能障淨信",
    "T31n1585_006:0034b06": "惰依為業。謂不信者多懈怠故。不信三相",
    "T31n1585_006:0034b07": "翻信應知。然諸染法各有別相。唯此不信",
    "T31n1585_006:0034b08": "自相渾濁。復能渾濁餘心心所。如極穢物自",
    "T31n1585_006:0034b09": "穢穢他。是故說此心穢為性。由不信故",
    "T31n1585_006:0034b10": "於實德能不忍樂欲。非別有性。若於餘",
    "T31n1585_006:0034b11": "事邪忍樂欲是此因果。非此自性。云何懈",
    "T31n1585_006:0034b12": "怠。於善惡品修斷事中&#x61F6;惰為性。能障精",
    "T31n1585_006:0034b13": "進增染為業。謂懈怠者滋長染故。於諸",
    "T31n1585_006:0034b14": "染事而策勤者亦名懈怠。退善法故。於無",
    "T31n1585_006:0034b15": "記事而策勤者於諸善品無進退故是欲",
    "T31n1585_006:0034b16": "勝解。非別有性。如於無記忍可樂欲非淨",
    "T31n1585_006:0034b17": "非染無信不信。云何放逸。於染淨品不能",
    "T31n1585_006:0034b18": "防修縱蕩為性。障不放逸增惡損善所依",
    "T31n1585_006:0034b19": "為業。謂由懈怠及貪瞋癡不能防修染淨",
    "T31n1585_006:0034b20": "品法。總名放逸。非別有體。雖慢疑等亦有",
    "T31n1585_006:0034b21": "此能。而方彼四勢用微劣障三善根遍策",
    "T31n1585_006:0034b22": "法故。推究此相如不放逸。云何失念。於諸",
    "T31n1585_006:0034b23": "所緣不能明記為性。能障正念散亂所依",
    "T31n1585_006:0034b24": "為業。謂失念者心散亂故。",
    "T31n1585_006:0034b25": "[0034b25] 有義失念念一分攝。說是煩惱相應念故。有",
    "T31n1585_006:0034b26": "義失念癡一分攝。瑜伽說此是癡分故。癡",
    "T31n1585_006:0034b27": "令念失故名失念。有義失念俱一分攝。由",
    "T31n1585_006:0034b28": "前二文影略說故。論復說此遍染心故。云",
    "T31n1585_006:0034b29": "何散亂。於諸所緣令心流蕩為性。能障正",
    "T31n1585_006:0034c01": "定惡慧所依為業。謂散亂者發惡慧故。",
    "T31n1585_006:0034c02": "[0034c02] 有義散亂癡一分攝。瑜伽說此是癡分故。有",
    "T31n1585_006:0034c03": "義散亂貪瞋癡攝。集論等說是三分故。說",
    "T31n1585_006:0034c04": "癡分者遍染心故。謂貪瞋癡令心流蕩勝",
    "T31n1585_006:0034c05": "餘法故說為散亂。",
    "T31n1585_006:0034c06": "[0034c06] 有義散亂別有自體。說三分者是彼等流。",
    "T31n1585_006:0034c07": "如無慚等非即彼攝。隨他相說名世俗有。",
    "T31n1585_006:0034c08": "散亂別相謂即躁擾。令俱生法皆流蕩故。",
    "T31n1585_006:0034c09": "若離彼三無別自體。不應別說障三摩",
    "T31n1585_006:0034c10": "地。掉舉散亂二用何別。彼令易解此令易",
    "T31n1585_006:0034c11": "緣。雖一剎那解緣無易。而於相續有易",
    "T31n1585_006:0034c12": "義故。染污心時由掉亂力常應念念易解",
    "T31n1585_006:0034c13": "易緣。或由念等力所制伏如繫&#x7328;猴。有",
    "T31n1585_006:0034c14": "暫時住故。掉與亂俱遍染心。云何不正知。",
    "T31n1585_006:0034c15": "於所觀境謬解為性。能障正知毀犯為業。",
    "T31n1585_006:0034c16": "謂不正知者多所毀犯故。",
    "T31n1585_006:0034c17": "[0034c17] 有義不正知慧一分攝。說是煩惱相應慧故。",
    "T31n1585_006:0034c18": "有義不正知癡一分攝。瑜伽說此是癡分故。",
    "T31n1585_006:0034c19": "令知不正名不正知。有義不正知俱一分",
    "T31n1585_006:0034c20": "攝。由前二文影略說故。論復說此遍染心",
    "T31n1585_006:0034c21": "故。與并及言顯隨煩惱非唯二十。雜事等",
    "T31n1585_006:0034c22": "說貪等多種隨煩惱故。隨煩惱名亦攝煩",
    "T31n1585_006:0034c23": "惱。是前煩惱等流性故。煩惱同類餘染污法",
    "T31n1585_006:0034c24": "但名隨煩惱。非煩惱攝故。唯說二十隨煩",
    "T31n1585_006:0034c25": "惱者謂非煩惱。唯染&#x9E81;故。此餘染法或此",
    "T31n1585_006:0034c26": "分位或此等流。皆此所攝隨其類別如理",
    "T31n1585_006:0034c27": "應知。如是二十隨煩惱中。小十大三定是",
    "T31n1585_006:0034c28": "假有。無慚無愧不信懈怠定是實有。教理成",
    "T31n1585_006:0034c29": "故。掉舉惛沈散亂三種。",
    "T31n1585_006:0035a01": "[0035a01] 有義是假。有義是實。所引理教如前應知。",
    "T31n1585_006:0035a02": "二十皆通俱生分別。隨二煩惱勢力起故。",
    "T31n1585_006:0035a03": "此二十中小十展轉定不俱起。互相違故。行",
    "T31n1585_006:0035a04": "相&#x9E81;猛各為主故。中二一切不善心俱。隨",
    "T31n1585_006:0035a05": "應皆得小大俱起。論說大八遍諸染心。展",
    "T31n1585_006:0035a06": "轉小中皆容俱起。有處說六遍染心者惛",
    "T31n1585_006:0035a07": "掉增時不俱起故。有處但說五遍染者以",
    "T31n1585_006:0035a08": "惛掉等違唯善故。此唯染故非第八俱。第",
    "T31n1585_006:0035a09": "七識中唯有大八。取捨差別如上應知。第",
    "T31n1585_006:0035a10": "六識俱容有一切。小十&#x9E81;猛五識中無。中大",
    "T31n1585_006:0035a11": "相通五識容有。由斯中大五受相應。有義",
    "T31n1585_006:0035a12": "小十除三。忿等唯喜憂捨三受相應。諂誑",
    "T31n1585_006:0035a13": "憍三四俱除苦。",
    "T31n1585_006:0035a14": "[0035a14] 有義忿等四俱除樂。諂誑憍三五受俱起。意",
    "T31n1585_006:0035a15": "有苦受前已說故。此受俱相如煩惱說。實義",
    "T31n1585_006:0035a16": "如是若隨&#x9E81;相忿恨惱嫉害憂捨俱。覆慳",
    "T31n1585_006:0035a17": "喜捨餘三增樂。中大隨&#x9E81;亦如實義。如是",
    "T31n1585_006:0035a18": "二十與別境五皆容俱起不相違故。染念",
    "T31n1585_006:0035a19": "染慧雖非念慧俱。而癡分者亦得相應故。",
    "T31n1585_006:0035a20": "念亦緣現曾習類境。忿亦得緣剎那過去",
    "T31n1585_006:0035a21": "故。忿與念亦得相應。染定起時心亦躁擾。",
    "T31n1585_006:0035a22": "故亂與定相應無失。中二大八十煩惱俱。小",
    "T31n1585_006:0035a23": "十定非見疑俱起。此相&#x9E81;動彼審細故。忿等",
    "T31n1585_006:0035a24": "五法容慢癡俱。非貪恚並是瞋分故。慳癡",
    "T31n1585_006:0035a25": "慢俱非貪瞋並是貪分故。憍唯癡俱。與慢",
    "T31n1585_006:0035a26": "解別是貪分故。覆誑與諂貪癡慢俱。行相無",
    "T31n1585_006:0035a27": "違貪癡分故。小七中二唯不善攝。小三大八",
    "T31n1585_006:0035a28": "亦通無記。小七中二唯欲界攝。誑諂欲色。餘",
    "T31n1585_006:0035a29": "通三界。生在下地容起上十一。耽定於",
    "T31n1585_006:0035b01": "他起憍誑諂故。若生上地起下後十。邪見",
    "T31n1585_006:0035b02": "愛俱容起彼故。小十生上無由起下。非",
    "T31n1585_006:0035b03": "正潤生及謗滅故。中二大八下亦緣上。上緣",
    "T31n1585_006:0035b04": "貪等相應起故。",
    "T31n1585_006:0035b05": "[0035b05] 有義小十下不緣上。行相&#x9E81;近不遠取故。",
    "T31n1585_006:0035b06": "有義嫉等亦得緣上。於勝地法生嫉等故。",
    "T31n1585_006:0035b07": "大八諂誑上亦緣下。下緣慢等相應起故。梵",
    "T31n1585_006:0035b08": "於釋子起諂誑故。憍不緣下非所恃故。",
    "T31n1585_006:0035b09": "二十皆非學無學攝。此但是染彼唯淨故。後",
    "T31n1585_006:0035b10": "十唯通見修所斷。與二煩惱相應起故。見",
    "T31n1585_006:0035b11": "所斷者隨迷諦相或總或別煩惱俱生。故",
    "T31n1585_006:0035b12": "隨所應皆通四諦。迷諦親&#x758E;等皆如煩惱",
    "T31n1585_006:0035b13": "說。前十有義唯修所斷。緣&#x9E81;事境任運生",
    "T31n1585_006:0035b14": "故。",
    "T31n1585_006:0035b15": "[0035b15] 有義亦通見修所斷。依二煩惱勢力起故。",
    "T31n1585_006:0035b16": "緣他見等生忿等故。見所斷者隨所應",
    "T31n1585_006:0035b17": "緣總別惑力皆通四諦。此中有義忿等但",
    "T31n1585_006:0035b18": "緣迷諦惑生非親迷諦。行相&#x9E81;淺不深取",
    "T31n1585_006:0035b19": "故。",
    "T31n1585_006:0035b20": "[0035b20] 有義嫉等亦親迷諦。於滅道等生嫉等故。",
    "T31n1585_006:0035b21": "然忿等十但緣有事。要記本質方得生故。",
    "T31n1585_006:0035b22": "緣有漏等准上應知。"
}