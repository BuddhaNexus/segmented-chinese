{
    "T13n0410_007:0711a02": "大方廣十輪經卷第七",
    "T13n0410_007:0711a04": "失譯人名今附北涼錄",
    "T13n0410_007:0711a05": "遠離譏嫌品第九",
    "T13n0410_007:0711a06": "爾時，金剛藏菩薩復白佛言：「世尊！云何菩",
    "T13n0410_007:0711a07": "薩摩訶薩於聲聞乘、辟支佛乘不生譏嫌？",
    "T13n0410_007:0711a08": "於諸菩薩亦無譏嫌？云何於如來聲聞眾",
    "T13n0410_007:0711a09": "中，成器不成器得無譏嫌，於大乘道常善",
    "T13n0410_007:0711a10": "修行？云何得利智一切三昧諸陀羅尼及諸",
    "T13n0410_007:0711a11": "地忍？云何得昇進不退轉法？云何常得善",
    "T13n0410_007:0711a12": "知識？云何常得不離佛法，供養眾僧及諸",
    "T13n0410_007:0711a13": "菩薩？云何於善根不生厭足？云何於菩薩",
    "T13n0410_007:0711a14": "行願得無厭足？」",
    "T13n0410_007:0711a15": "爾時，世尊告金剛藏菩薩言：「善男子！菩薩摩",
    "T13n0410_007:0711a16": "訶薩有十種輪，若有成就如是輪者，則",
    "T13n0410_007:0711a17": "於聲聞、辟支佛乘無所譏嫌，乃至於菩薩",
    "T13n0410_007:0711a18": "乘亦無譏嫌。若於如來聲聞眾中，成器不",
    "T13n0410_007:0711a19": "成器者悉無譏嫌，常得昇進不退法輪。而",
    "T13n0410_007:0711a20": "於大乘亦得增長無有闕失，常得禪定",
    "T13n0410_007:0711a21": "諸陀羅尼及諸地忍。不離佛法，供養眾僧",
    "T13n0410_007:0711a22": "及諸菩薩，求於善根悉無厭足。得堅固精",
    "T13n0410_007:0711a23": "進，發無量行願。過去所作一切惡業，皆以",
    "T13n0410_007:0711a24": "賢聖金剛地智，令使永盡悉得究竟。一切",
    "T13n0410_007:0711a25": "現在所有惡業，皆使無餘更不復作。能速",
    "T13n0410_007:0711a26": "成就無上法輪，七覺意寶而無厭足，能除",
    "T13n0410_007:0711a27": "一切眾生結使，人所依止。",
    "T13n0410_007:0711a28": "「善男子！譬如轉輪聖王，若欲行時，寶輪最",
    "T13n0410_007:0711a29": "在其前，其餘諸寶皆悉隨後，能滅一切諸",
    "T13n0410_007:0711b01": "四天下眾生濁惡，亦令四天下一切人民身",
    "T13n0410_007:0711b02": "意受樂。菩薩摩訶薩亦復如是，若成就十",
    "T13n0410_007:0711b03": "輪，於聲聞乘無所譏嫌，乃至一切眾生",
    "T13n0410_007:0711b04": "亦依止而存。善男子！譬如大車具足四輪，",
    "T13n0410_007:0711b05": "多人依止乘於正路，邊有塊石眾草，乃至根、",
    "T13n0410_007:0711b06": "莖、華、果，為輪所輾皆悉消滅。如是菩薩摩",
    "T13n0410_007:0711b07": "訶薩為諸眾生，若有障法一切罪業，輾斷消",
    "T13n0410_007:0711b08": "滅令不受報。善男子！譬如劍輪悉能斬截",
    "T13n0410_007:0711b09": "怨敵等首，既斷支節、手、足更不任用。菩薩",
    "T13n0410_007:0711b10": "摩訶薩若能成就如是十輪，一切六趣欲界",
    "T13n0410_007:0711b11": "諸惡，皆悉斷除令盡無餘不復受報。",
    "T13n0410_007:0711b12": "「善男子！譬如五日出時，一切四天下大地，所",
    "T13n0410_007:0711b13": "有水處無不乾竭。如是菩薩成就十輪，能",
    "T13n0410_007:0711b14": "為眾生除諸業障及障法等罪，眾苦根本一",
    "T13n0410_007:0711b15": "切消滅。",
    "T13n0410_007:0711b16": "「譬如風災起時，四方大風一時俱起，能吹",
    "T13n0410_007:0711b17": "一切大石諸山皆為微塵。如是菩薩摩訶薩",
    "T13n0410_007:0711b18": "能成就十輪，為諸眾生同共依止，令四倒",
    "T13n0410_007:0711b19": "山結使諸業障法重罪，滅苦根本令得無",
    "T13n0410_007:0711b20": "餘。善男子！譬如師子王若欲吼時，一切",
    "T13n0410_007:0711b21": "畜生諸眾生等皆悉怖畏。如是菩薩摩訶薩",
    "T13n0410_007:0711b22": "亦復如是，乃至外道及諸異學惡知識等，皆",
    "T13n0410_007:0711b23": "令驚畏忘失言辯。",
    "T13n0410_007:0711b24": "「善男子！譬如釋提桓因以軍圍繞，手執金",
    "T13n0410_007:0711b25": "剛杵破壞阿修羅。如是菩薩摩訶薩成就",
    "T13n0410_007:0711b26": "十輪者，一切倒見外道之屬，惡知識等皆悉",
    "T13n0410_007:0711b27": "壞滅。",
    "T13n0410_007:0711b28": "「善男子！譬如如意寶珠，著高幢上雨種種",
    "T13n0410_007:0711b29": "寶。如是菩薩摩訶薩成就十種輪者，能持",
    "T13n0410_007:0711c01": "戒幢雨眾法雨，以施一切無量眾生。",
    "T13n0410_007:0711c02": "「善男子！譬如夜闇明月出現滅一切闇，若",
    "T13n0410_007:0711c03": "有一切迷失道者令得正道。如是菩薩摩",
    "T13n0410_007:0711c04": "訶薩成就十輪者，無明黑闇如是眾生失",
    "T13n0410_007:0711c05": "八正道，亦為眾生說種種法，令其照明盡",
    "T13n0410_007:0711c06": "諸苦際示八正道。善男子！譬如日初出時",
    "T13n0410_007:0711c07": "一切穀米皆悉增長，諸華開敷及諸藥穀盡",
    "T13n0410_007:0711c08": "得成熟，雪山消流諸河充溢，以漸次第滿",
    "T13n0410_007:0711c09": "於大海。",
    "T13n0410_007:0711c10": "「如是菩薩摩訶薩成就十輪者，但調伏戒慈",
    "T13n0410_007:0711c11": "悲炙暖故，為諸眾生說無量法，能生善根",
    "T13n0410_007:0711c12": "種種華果，一切結使業報惡行，及邪見山悉",
    "T13n0410_007:0711c13": "得消滅，乃至究竟證於涅槃，一切妙果無",
    "T13n0410_007:0711c14": "不悉得，信、戒、施、聞慧、無量三昧如是次第，",
    "T13n0410_007:0711c15": "猶如大河以漸滿足，以漸滿故能令眾生",
    "T13n0410_007:0711c16": "入於無畏涅槃之城。",
    "T13n0410_007:0711c17": "「善男子！云何名菩薩摩訶薩十種輪者？所謂",
    "T13n0410_007:0711c18": "十善是也。菩薩成就此十輪故，乃能成熟",
    "T13n0410_007:0711c19": "一切眾生。菩薩以離殺生故，能令一切眾",
    "T13n0410_007:0711c20": "生無驚無怖，無有一切憂悲苦惱，善根成熟",
    "T13n0410_007:0711c21": "具足果報。若於前際流轉六趣沒生死河，",
    "T13n0410_007:0711c22": "以如是等不殺生因緣，先世所作身、口、意等",
    "T13n0410_007:0711c23": "惡業諸罪一切煩惱，能令眾生障於正法，自",
    "T13n0410_007:0711c24": "作教他作乃至見作隨喜。受持如是不殺",
    "T13n0410_007:0711c25": "輪故，皆悉輾壞一切惡業障礙罪報令無",
    "T13n0410_007:0711c26": "有餘。亦以不殺因緣，能令一切諸天人等，",
    "T13n0410_007:0711c27": "皆生愛樂無有疑悔壽命得長。臨欲終",
    "T13n0410_007:0711c28": "時，所愛妻子及諸眷屬，悉皆圍繞身不受",
    "T13n0410_007:0711c29": "苦。乃至神逝所往之處，終不見閻羅王",
    "T13n0410_007:0712a01": "及諸獄卒。若臨死時遇善知識，清淨持戒心",
    "T13n0410_007:0712a02": "樂福田。捨此身已得生人中諸根聰利，復",
    "T13n0410_007:0712a03": "值善知識清淨持戒。常樂福田斷除諸惡，",
    "T13n0410_007:0712a04": "而求一切大菩薩行，入深智海遂得菩提。",
    "T13n0410_007:0712a05": "其所生處，常離刀杖諸惡國土，壽命長",
    "T13n0410_007:0712a06": "遠自在淨國離諸驚怖。如彼佛壽無量無",
    "T13n0410_007:0712a07": "邊，亦復能作如是壽命，為諸眾生說法教",
    "T13n0410_007:0712a08": "化，乃至佛涅槃後令法久住。善男子！是",
    "T13n0410_007:0712a09": "名菩薩摩訶薩最初輪也。",
    "T13n0410_007:0712a10": "「菩薩若成就此輪，於聲聞乘、辟支佛乘無",
    "T13n0410_007:0712a11": "所闕失，於一切如來聲聞弟子亦無闕失。",
    "T13n0410_007:0712a12": "不退大乘一切三昧諸陀羅尼及諸忍等，",
    "T13n0410_007:0712a13": "到於一切自在之地，常隨善知識佛及菩薩",
    "T13n0410_007:0712a14": "得聞正法，供養眾僧殖諸善根恒無厭",
    "T13n0410_007:0712a15": "足，修諸菩薩一切行願亦無厭足。何以故？",
    "T13n0410_007:0712a16": "過去諸佛於此十惡皆悉遠離，於一一惡不",
    "T13n0410_007:0712a17": "善業等亦不讚歎。以是之故，善男子！於",
    "T13n0410_007:0712a18": "此十善若能守一善業，以如是相所獲果",
    "T13n0410_007:0712a19": "報亦如前說。",
    "T13n0410_007:0712a20": "「復次，善男子！菩薩摩訶薩修行不盜，能施一",
    "T13n0410_007:0712a21": "切眾生無驚、無怖、無畏亦無愁惱。己所有物，",
    "T13n0410_007:0712a22": "如法飲食資身財業，恒求一切如法利益無",
    "T13n0410_007:0712a23": "非法欲。以此善根行業果報，假使曾於六",
    "T13n0410_007:0712a24": "趣流轉沒生死河，以不盜力故，身、口、意業",
    "T13n0410_007:0712a25": "所作眾罪能障正法，乃至財業等障，自作、教",
    "T13n0410_007:0712a26": "他、見作隨喜，以不盜輪，皆悉輾除令無有",
    "T13n0410_007:0712a27": "餘，亦令人天一切愛樂而無疑悔，乃至臨",
    "T13n0410_007:0712a28": "命終時，妻子眷屬一切圍繞身不受苦。若",
    "T13n0410_007:0712a29": "命終後神逝所往，不見閻羅王及諸獄卒，恒",
    "T13n0410_007:0712b01": "遇所愛諸善知識。持戒清淨心樂福田，乃至",
    "T13n0410_007:0712b02": "能離一切惡法，成就一切無量善法。隨所",
    "T13n0410_007:0712b03": "生處得大財業，有財業已能離怖畏，而悉",
    "T13n0410_007:0712b04": "不與水、火賊共。乃至到於菩提，悉得眾寶",
    "T13n0410_007:0712b05": "嚴飾佛國寶樹具足，無我、我所，無取無著，",
    "T13n0410_007:0712b06": "成就一切眾生行業。無我所、無所受，無",
    "T13n0410_007:0712b07": "壽、無眾生，而悉調伏於彼佛國。善男子！是",
    "T13n0410_007:0712b08": "名菩薩摩訶薩第二輪也。",
    "T13n0410_007:0712b09": "「若菩薩成就此輪，於聲聞、辟支佛乘悉無",
    "T13n0410_007:0712b10": "闕失，乃至如來聲聞弟子亦無譏嫌，而自於",
    "T13n0410_007:0712b11": "彼摩訶衍乘無有厭足，悉得一切諸三昧",
    "T13n0410_007:0712b12": "門及陀羅尼忍地，亦不捨於一切誓願。",
    "T13n0410_007:0712b13": "「復次，善男子！菩薩摩訶薩終身遠離邪婬，一",
    "T13n0410_007:0712b14": "切眾生皆為欲流之所沈沒，而能施於無畏、",
    "T13n0410_007:0712b15": "無嫉、無熱惱害，於己妻色恒生知足無非",
    "T13n0410_007:0712b16": "法欲。以是善根果報力故，若有宿世邪婬",
    "T13n0410_007:0712b17": "果報，六趣生死流轉諸有，自作、教他、見作",
    "T13n0410_007:0712b18": "隨喜，而令悉離諸邪婬輪，輾斷惡業令無",
    "T13n0410_007:0712b19": "有餘。乃至成菩提道生於淨國，無女人處",
    "T13n0410_007:0712b20": "第一清淨，彼諸眾生皆悉化生，不從父母和",
    "T13n0410_007:0712b21": "合受身。善男子！是名菩薩摩訶薩第三輪",
    "T13n0410_007:0712b22": "也。",
    "T13n0410_007:0712b23": "「菩薩摩訶薩成就此輪，乃至不捨一切願",
    "T13n0410_007:0712b24": "行。",
    "T13n0410_007:0712b25": "「復次，善男子！菩薩摩訶薩盡其形壽，離諸妄",
    "T13n0410_007:0712b26": "語常隨順語。以是因緣人天歡喜，乃至逮",
    "T13n0410_007:0712b27": "得菩提，不諂眾生而生其國。所言真實無",
    "T13n0410_007:0712b28": "有虛偽，是名菩薩摩訶薩第四輪也。",
    "T13n0410_007:0712b29": "「若菩薩成就此輪，乃至常求一切菩薩願行，",
    "T13n0410_007:0712c01": "而無厭足終不暫捨。",
    "T13n0410_007:0712c02": "「復次，善男子！菩薩摩訶薩於終身中常離兩",
    "T13n0410_007:0712c03": "舌，乃至以此善根至成菩提，調伏眾生",
    "T13n0410_007:0712c04": "修六和敬來生其國，皆共一心互相恭敬，",
    "T13n0410_007:0712c05": "而無違失修質直法。善男子！是名菩薩摩",
    "T13n0410_007:0712c06": "訶薩第五輪也。",
    "T13n0410_007:0712c07": "「菩薩摩訶薩成就此輪，乃至常求菩薩行願，",
    "T13n0410_007:0712c08": "無有厭足終不暫捨。",
    "T13n0410_007:0712c09": "「復次，善男子！菩薩摩訶薩遠離惡口乃至成",
    "T13n0410_007:0712c10": "就菩提，耳終不聞不適意事，常生佛國恒",
    "T13n0410_007:0712c11": "聞種種柔軟人聲及音樂聲，聞諸法聲周",
    "T13n0410_007:0712c12": "遍佛國。志念成就梵音清徹，如是眾生來",
    "T13n0410_007:0712c13": "生其國。善男子！是名菩薩摩訶薩第六輪",
    "T13n0410_007:0712c14": "也。",
    "T13n0410_007:0712c15": "「若有菩薩成就此輪，從初發心乃至成佛，",
    "T13n0410_007:0712c16": "恒求菩薩一切行願，而無厭足終不捨離。",
    "T13n0410_007:0712c17": "「復次，善男子！菩薩摩訶薩於其終身遠離綺",
    "T13n0410_007:0712c18": "語，乃至菩提。常於佛國聞諸菩薩摩訶薩",
    "T13n0410_007:0712c19": "百千法音周遍佛國，而恒遠離一切綺語。",
    "T13n0410_007:0712c20": "成就善語、法語，如是眾生來生其國。善",
    "T13n0410_007:0712c21": "男子！是名菩薩摩訶薩第七輪也。",
    "T13n0410_007:0712c22": "「若菩薩成就此輪，乃至菩提，常求菩薩一切",
    "T13n0410_007:0712c23": "行願，而無厭足終不暫捨。",
    "T13n0410_007:0712c24": "「復次，善男子！菩薩摩訶薩於其終身遠離貪",
    "T13n0410_007:0712c25": "欲，乃至菩提，常生淨國地平如掌眾寶充",
    "T13n0410_007:0712c26": "滿，亦以寶樹而嚴飾之。復有若干種無",
    "T13n0410_007:0712c27": "價寶衣，瓔珞、幢幡、金繩、珠瓔，而彼世界種種",
    "T13n0410_007:0712c28": "莊嚴羅網寶樹。彼中眾生遠離憍慢我心貢",
    "T13n0410_007:0712c29": "高，顏貌端嚴諸根具足其心平等，如是眾",
    "T13n0410_007:0713a01": "生來生其國。善男子！是名菩薩摩訶薩第八",
    "T13n0410_007:0713a02": "輪也。",
    "T13n0410_007:0713a03": "「若菩薩能成就此輪，乃至菩提，恒求菩薩一",
    "T13n0410_007:0713a04": "切行願，而無厭足終不暫捨。「復次，善男子！",
    "T13n0410_007:0713a05": "菩薩摩訶薩於其終身遠離瞋恚，乃至菩",
    "T13n0410_007:0713a06": "提，悉除一切垢惱穢濁塵雲暴風。於彼淨國",
    "T13n0410_007:0713a07": "無諸濁惡斷除憍慢，生彼國已形色端正，",
    "T13n0410_007:0713a08": "相好第一諸根不缺，禪定慈悲以自嚴飾，如",
    "T13n0410_007:0713a09": "是眾生來生其國。善男子！是名菩薩摩訶",
    "T13n0410_007:0713a10": "薩第九輪也。",
    "T13n0410_007:0713a11": "「若菩薩成就是輪，乃至菩提，恒求菩薩所作",
    "T13n0410_007:0713a12": "願行，而無厭足終不暫捨。",
    "T13n0410_007:0713a13": "「復次，善男子！菩薩摩訶薩於其終身遠離邪",
    "T13n0410_007:0713a14": "見，復能以此離邪見輪，令諸人天一切愛",
    "T13n0410_007:0713a15": "樂。若有眾生流轉六趣沒生死河，如是人",
    "T13n0410_007:0713a16": "等起身、口、意，一切業障及煩惱障而障正",
    "T13n0410_007:0713a17": "法，自作、教他、見作隨喜，以此離邪見輪，",
    "T13n0410_007:0713a18": "碾斷業結令滅無餘。妻子眷屬圍繞左右，",
    "T13n0410_007:0713a19": "臨命終時身不受苦，神逝所往亦終不",
    "T13n0410_007:0713a20": "見閻羅王等及諸獄卒，隨善知識持戒清",
    "T13n0410_007:0713a21": "淨，心樂福田恒生正信。命終之後得生人",
    "T13n0410_007:0713a22": "中，亦與善知識及諸持戒福田之人，而相遭",
    "T13n0410_007:0713a23": "遇，還相依止令得正見。為善知識之所教",
    "T13n0410_007:0713a24": "授，修習善法，恒離一切不善等惡，於諸善",
    "T13n0410_007:0713a25": "根皆悉成就，一切菩薩所行之道無不修",
    "T13n0410_007:0713a26": "習。以是因緣，能度一切眾生入摩訶衍正",
    "T13n0410_007:0713a27": "法大海，乃至得菩提道。一切疑網及諸",
    "T13n0410_007:0713a28": "吉相、常見斷見，離我我所見，如此眾生來",
    "T13n0410_007:0713a29": "生其國壽命無量，悉同法味皆是大乘，棄捨",
    "T13n0410_007:0713b01": "聲聞、辟支佛，及諸天魔一切外道并魔眷屬，",
    "T13n0410_007:0713b02": "皆悉已離如是等惡，來生其國。彼佛壽命",
    "T13n0410_007:0713b03": "無量無邊，恒於其中而作佛事。般涅槃後",
    "T13n0410_007:0713b04": "令法久住，無所損減而更熾然皆悉一味。",
    "T13n0410_007:0713b05": "善男子！是名菩薩第十輪也。",
    "T13n0410_007:0713b06": "「若菩薩摩訶薩成就此輪，於聲聞乘、辟支佛",
    "T13n0410_007:0713b07": "乘不生譏嫌，及二乘人亦無譏嫌，乃至大",
    "T13n0410_007:0713b08": "乘亦復如是。於大乘人能令增廣熾然三",
    "T13n0410_007:0713b09": "寶，於諸如來聲聞弟子，成器及不成器者，亦",
    "T13n0410_007:0713b10": "無譏嫌，而能莊嚴摩訶衍道。一切三昧諸",
    "T13n0410_007:0713b11": "陀羅尼乃至忍地，恒善修學，證勝進法，不",
    "T13n0410_007:0713b12": "離諸佛及大菩薩善知識等，聽法信受。樂",
    "T13n0410_007:0713b13": "供養眾心無厭足，求諸善根終不暫捨，菩",
    "T13n0410_007:0713b14": "薩所行六波羅蜜亦無厭足。「善男子！若能成",
    "T13n0410_007:0713b15": "就如是十輪者，菩薩摩訶薩疾成無上正",
    "T13n0410_007:0713b16": "真道覺。何以故？過去諸佛修行十善離一",
    "T13n0410_007:0713b17": "切惡，能現如是種種果報因緣無量相貌，",
    "T13n0410_007:0713b18": "具菩提道，悉斷一切煩惱結使，盡竭三惡",
    "T13n0410_007:0713b19": "皆使無餘。是故能令紹三寶種，久住於世",
    "T13n0410_007:0713b20": "常得熾然，使不復受三有之身，向於涅槃，",
    "T13n0410_007:0713b21": "為斷陰、入、界等入無畏城。以此遠離十惡",
    "T13n0410_007:0713b22": "因緣，具足果報如上所說，以是義故，善男",
    "T13n0410_007:0713b23": "子！若於此十善不修一者，求於佛道而",
    "T13n0410_007:0713b24": "復自言：『我是大乘，皆應當得無上菩提。』如",
    "T13n0410_007:0713b25": "此之人是大妄語，多行諂曲種種欺誑，於諸",
    "T13n0410_007:0713b26": "佛所能斷一切眾生善根，趣向三惡。是故，",
    "T13n0410_007:0713b27": "善男子！具足十善剎利大姓，婆羅門大家，",
    "T13n0410_007:0713b28": "四天王天，乃至非想非非想天，聲聞、乘辟支",
    "T13n0410_007:0713b29": "佛乘，修行如是十善功德，悉能具足阿耨",
    "T13n0410_007:0713c01": "多羅三藐三菩提故。善男子！以此十善而",
    "T13n0410_007:0713c02": "自莊嚴，求無上果修學大乘疾成佛道者，",
    "T13n0410_007:0713c03": "此則安立一切功德善根處所。若能守護十",
    "T13n0410_007:0713c04": "善，便於善根誓願滿足成無上道。」爾時，世",
    "T13n0410_007:0713c05": "尊欲重宣此義而說偈言：",
    "T13n0410_007:0713c06": "「以十輪覺悟，　　欲離一切苦；",
    "T13n0410_007:0713c07": "　不應譏聲聞，　　惱著袈裟者。",
    "T13n0410_007:0713c08": "　隨順緣覺乘，　　信心勤精進；",
    "T13n0410_007:0713c09": "　安樂諸眾生，　　而受行大乘。",
    "T13n0410_007:0713c10": "　一切諸緣覺，　　覺了最勝法；",
    "T13n0410_007:0713c11": "　淨修於佛道，　　速證得菩提。",
    "T13n0410_007:0713c12": "　遠離於殺生，　　人天皆愛念；",
    "T13n0410_007:0713c13": "　生生得長壽，　　善修無害業。",
    "T13n0410_007:0713c14": "　一切所生處，　　常樂於佛法；",
    "T13n0410_007:0713c15": "　親近世尊者，　　速證得菩提。",
    "T13n0410_007:0713c16": "　若離於偷盜，　　一切智所敬；",
    "T13n0410_007:0713c17": "　悉滅諸慳貪，　　守護不盜戒。",
    "T13n0410_007:0713c18": "　生處常大富，　　為他作施主；",
    "T13n0410_007:0713c19": "　而得嚴淨國，　　以眾寶莊飾。",
    "T13n0410_007:0713c20": "　滅除煩惱穢，　　乾竭於愛欲；",
    "T13n0410_007:0713c21": "　能遠離邪婬，　　速得清淨國。",
    "T13n0410_007:0713c22": "　永離欲淤泥，　　解脫淨眾生；",
    "T13n0410_007:0713c23": "　令入於大乘，　　由離邪婬故。",
    "T13n0410_007:0713c24": "　欲得聖智者，　　讚歎於實語；",
    "T13n0410_007:0713c25": "　棄捨諸妄語，　　悉滅於苦惱。",
    "T13n0410_007:0713c26": "　究竟得實語，　　常值於諸佛；",
    "T13n0410_007:0713c27": "　速疾成菩提。　　遠離妄語故，",
    "T13n0410_007:0713c28": "　堪任為善器。　　而遠離兩舌，",
    "T13n0410_007:0713c29": "　常與諸佛會，　　永捨於斷見，",
    "T13n0410_007:0714a01": "　得聖無染著，　　逮總持辯才，",
    "T13n0410_007:0714a02": "　能知深法海，　　不久得菩提。",
    "T13n0410_007:0714a03": "　常說柔軟語，　　遠離於惡口；",
    "T13n0410_007:0714a04": "　眾生所愛樂，　　能滅先世業。",
    "T13n0410_007:0714a05": "　令眾得歡悅，　　菩薩之法將；",
    "T13n0410_007:0714a06": "　悉知諸佛行，　　得入第十地。",
    "T13n0410_007:0714a07": "　智者所愛敬，　　遠離於綺語；",
    "T13n0410_007:0714a08": "　具足五功德，　　所說皆覺了。",
    "T13n0410_007:0714a09": "　欲聞尊賢教，　　及與求聖道；",
    "T13n0410_007:0714a10": "　供養諸佛海，　　速得一切智。",
    "T13n0410_007:0714a11": "　一心除貪婬，　　不壞於正法；",
    "T13n0410_007:0714a12": "　供養染衣者，　　熾然三乘道。",
    "T13n0410_007:0714a13": "　常生清淨國，　　法將之住處；",
    "T13n0410_007:0714a14": "　於彼獲妙智，　　第一無上乘。",
    "T13n0410_007:0714a15": "　常行於慈心，　　遠離諸瞋恚；",
    "T13n0410_007:0714a16": "　速疾得禪定，　　志樂賢聖行。",
    "T13n0410_007:0714a17": "　生於清淨國，　　遠離一切過；",
    "T13n0410_007:0714a18": "　隨佛所住處，　　永離一切瞋。",
    "T13n0410_007:0714a19": "　專一修純信，　　遠離諸邪見；",
    "T13n0410_007:0714a20": "　顯示三乘道，　　是名法供養。",
    "T13n0410_007:0714a21": "　免離於惡趣，　　解脫值賢聖；",
    "T13n0410_007:0714a22": "　具足菩薩行，　　逮得最上智。",
    "T13n0410_007:0714a23": "　安住而說法，　　能成於菩提；",
    "T13n0410_007:0714a24": "　三昧總持忍，　　皆由十善故。",
    "T13n0410_007:0714a25": "　具足輪威德，　　悉碾除惡趣；",
    "T13n0410_007:0714a26": "　盡滅業結障，　　疾成正法將。",
    "T13n0410_007:0714a27": "大方廣十輪經布施品第十",
    "T13n0410_007:0714a28": "「復次，善男子！若成就十輪菩薩摩訶薩，從",
    "T13n0410_007:0714a29": "初發心一切五欲皆悉捨離，勝於一切聲聞、",
    "T13n0410_007:0714b01": "辟支佛人，亦能為彼二乘而作福田。何等",
    "T13n0410_007:0714b02": "為十？常行布施，所謂飲食、衣服、象、馬、輦輿，",
    "T13n0410_007:0714b03": "乃至己身手足、頭目、髓腦、耳鼻、皮骨、血肉一一",
    "T13n0410_007:0714b04": "皆捨。若行施時不著軀命，亦不為己求世",
    "T13n0410_007:0714b05": "間法、出世間樂，恒念度脫一切眾生，修大",
    "T13n0410_007:0714b06": "慈悲巧方便智。如是心施於諸眾生，為令",
    "T13n0410_007:0714b07": "一切皆得安樂故施，為滅一切眾生結使",
    "T13n0410_007:0714b08": "故施，不受後有故施，不麁心故施，無嫉",
    "T13n0410_007:0714b09": "妬故施，乃至最下乞人亦如是施，不為受",
    "T13n0410_007:0714b10": "報故施，不求聲聞、辟支佛故施，求一切種",
    "T13n0410_007:0714b11": "智故施，乃至一人亦常如是修行於施；是",
    "T13n0410_007:0714b12": "名菩薩摩訶薩心施，成就初輪莊嚴法施。",
    "T13n0410_007:0714b13": "「如是菩薩從初發心，能為一切聲聞、辟支佛",
    "T13n0410_007:0714b14": "作大福田，應當守護恭敬供養。何以故？一",
    "T13n0410_007:0714b15": "切聲聞、辟支佛，為斷己身三惡趣貧，但自饒",
    "T13n0410_007:0714b16": "益而不為他修行布施。菩薩摩訶薩為斷",
    "T13n0410_007:0714b17": "一切眾生苦惱，以大慈悲哀愍心施，是故能",
    "T13n0410_007:0714b18": "為聲聞、辟支佛而作福田。不為於己而求",
    "T13n0410_007:0714b19": "果報，唯為最上第一樂故常行於施，終不",
    "T13n0410_007:0714b20": "染著人、天生死五欲樂故修行於施，而為",
    "T13n0410_007:0714b21": "利益一切眾生不念自身所受善、惡修行",
    "T13n0410_007:0714b22": "於施，為斷一切眾生苦報修行於施。菩薩",
    "T13n0410_007:0714b23": "能如是行檀波羅蜜故，堪任為聲聞、辟支",
    "T13n0410_007:0714b24": "佛福田。若不染著世間五欲，而為具足",
    "T13n0410_007:0714b25": "大慈大悲能如是施，名為菩薩摩訶薩，亦",
    "T13n0410_007:0714b26": "名聲聞、辟支佛福田。假設修行無量布施，若",
    "T13n0410_007:0714b27": "不斷於世間五欲不名為施，亦不名菩",
    "T13n0410_007:0714b28": "薩，不能與聲聞、辟支佛作大福田，不為",
    "T13n0410_007:0714b29": "賢聖所印，是故應斷五欲無染著施。若染",
    "T13n0410_007:0714c01": "五欲則不名菩薩，亦非福田。如斯施者，",
    "T13n0410_007:0714c02": "不能滅於煩惱少分，何況能除一切結",
    "T13n0410_007:0714c03": "習。」",
    "T13n0410_007:0714c04": "爾時，世尊欲重宣此義而說偈曰：",
    "T13n0410_007:0714c05": "「成就於施輪，　　智者清淨心，",
    "T13n0410_007:0714c06": "　盡離於五欲，　　令眾得妙樂。",
    "T13n0410_007:0714c07": "　乃至施少分，　　皆為除眾苦，",
    "T13n0410_007:0714c08": "　不令受少果，　　應獲上福田。",
    "T13n0410_007:0714c09": "　雖復種種施，　　而不離五欲，",
    "T13n0410_007:0714c10": "　此施非聖印，　　不墮決定聚。",
    "T13n0410_007:0714c11": "　捨欲而行施，　　施微而報重，",
    "T13n0410_007:0714c12": "　聲聞、辟支佛，　　俱以為福田。",
    "T13n0410_007:0714c13": "　是故應離欲，　　常為清淨施，",
    "T13n0410_007:0714c14": "　安樂諸眾生，　　是名真福田。",
    "T13n0410_007:0714c15": "「復次，善男子！菩薩摩訶薩有十種法施輪，若",
    "T13n0410_007:0714c16": "能成就十種法施輪者，速疾得日光三昧，",
    "T13n0410_007:0714c17": "能為一切聲聞、辟支佛作大福田。何等為",
    "T13n0410_007:0714c18": "十？所謂依止佛法，依止聲聞法，依止辟支",
    "T13n0410_007:0714c19": "佛法，依止摩訶衍法，依止世間、出世間法，",
    "T13n0410_007:0714c20": "依止有漏、無漏法，尊重恭敬一切聽受，隨順",
    "T13n0410_007:0714c21": "受持為他廣說。",
    "T13n0410_007:0714c22": "「若為聲聞人，說應四諦法究竟涅槃，而無",
    "T13n0410_007:0714c23": "嫉妬憍慢之心，不為利養一切名稱；亦不",
    "T13n0410_007:0714c24": "自舉亦不輕他，恒為一切發大慈悲分",
    "T13n0410_007:0714c25": "別演說，不為說辟支佛法及與大乘。",
    "T13n0410_007:0714c26": "「若為辟支佛人，說應十二因緣法，離老、病、",
    "T13n0410_007:0714c27": "死得盡苦際，都不為說聲聞小乘菩薩等",
    "T13n0410_007:0714c28": "法。",
    "T13n0410_007:0714c29": "「若為大乘人，說應六波羅蜜，具足諸行證",
    "T13n0410_007:0715a01": "無上道，亦不為說聲聞、辟支佛法。但隨諸",
    "T13n0410_007:0715a02": "眾生所應修行而為說之，於諸如來所演",
    "T13n0410_007:0715a03": "言教，乃至一句一偈，恭敬、尊重終不誹謗，",
    "T13n0410_007:0715a04": "亦不隱沒而作障礙。於說法人作世尊想，",
    "T13n0410_007:0715a05": "於聽法者作病人想，於正法中作妙藥想，",
    "T13n0410_007:0715a06": "棄捨五欲，為欲說法心常平等而不取相。",
    "T13n0410_007:0715a07": "善男子！是名菩薩摩訶薩十種法施輪也。",
    "T13n0410_007:0715a08": "若菩薩成就如是十種法施輪者，便速疾",
    "T13n0410_007:0715a09": "得日光三昧，能為一切聲聞、辟支佛作大",
    "T13n0410_007:0715a10": "福田，常為一切守護供養。」爾時，世尊欲重",
    "T13n0410_007:0715a11": "宣此義，而說偈言：",
    "T13n0410_007:0715a12": "「智者修法施，　　演說於三乘；",
    "T13n0410_007:0715a13": "　不堪法器者，　　終不令謗法。",
    "T13n0410_007:0715a14": "　聲聞及緣覺，　　多人而修習；",
    "T13n0410_007:0715a15": "　辟支佛利智，　　教令入大乘。",
    "T13n0410_007:0715a16": "　但為成法器，　　非器不妄說；",
    "T13n0410_007:0715a17": "　隨諸根利鈍，　　漸教令昇進。",
    "T13n0410_007:0715a18": "　於法常恭敬，　　信受不誹謗；",
    "T13n0410_007:0715a19": "　有能說法者，　　供養如世尊。",
    "T13n0410_007:0715a20": "　聽法諸眾生，　　令滅於煩惱；",
    "T13n0410_007:0715a21": "　不貪著名譽，　　利養而說法。",
    "T13n0410_007:0715a22": "大方廣十輪經戒相品第十一",
    "T13n0410_007:0715a23": "「復次，善男子！菩薩摩訶薩發大莊嚴具足戒",
    "T13n0410_007:0715a24": "輪，若成就此輪，從初發心遠離五欲，於",
    "T13n0410_007:0715a25": "聲聞、辟支佛中，第一最勝為大福田，皆應供",
    "T13n0410_007:0715a26": "養而守護之。",
    "T13n0410_007:0715a27": "「何等為菩薩摩訶薩莊嚴戒輪？善男子！菩薩",
    "T13n0410_007:0715a28": "摩訶薩，有能出家受其具足，成就波羅提",
    "T13n0410_007:0715a29": "木叉，而不與聲聞、辟支佛共。若菩薩不以",
    "T13n0410_007:0715b01": "此戒能為眾生除諸煩惱一切邪見，是則",
    "T13n0410_007:0715b02": "不名為摩訶薩，亦不名為聲聞、辟支佛大",
    "T13n0410_007:0715b03": "福田也。善男子！若菩薩摩訶薩，於一切眾",
    "T13n0410_007:0715b04": "生心常平等，護持淨戒志念堅固而不退",
    "T13n0410_007:0715b05": "轉，心恒專一不生異想。若見持戒、破戒、慳",
    "T13n0410_007:0715b06": "貪、布施，上、中、下等，有若干種無量眾生，瞋恚、",
    "T13n0410_007:0715b07": "惱害行、住、坐、臥，於三有中陰、入、諸界而無分",
    "T13n0410_007:0715b08": "別。如是持戒，不著欲界持戒，不著色、",
    "T13n0410_007:0715b09": "無色界持戒，不分別觀察有想持戒，不",
    "T13n0410_007:0715b10": "為到不到故持戒。",
    "T13n0410_007:0715b11": "「善男子！菩薩摩訶薩，以如是相貌，發大莊",
    "T13n0410_007:0715b12": "嚴清淨戒輪，從初發心常離五欲，如是菩",
    "T13n0410_007:0715b13": "薩摩訶薩，則能為一切聲聞、辟支佛作大",
    "T13n0410_007:0715b14": "福田，亦為眾生守護供養。」爾時，世尊欲重",
    "T13n0410_007:0715b15": "宣此義，而說偈言：",
    "T13n0410_007:0715b16": "「優婆塞律儀，　　住於解脫戒；",
    "T13n0410_007:0715b17": "　雖與二乘共，　　不名摩訶薩。",
    "T13n0410_007:0715b18": "　若修於空法，　　不依於世間；",
    "T13n0410_007:0715b19": "　亦不依諸有，　　智者護淨戒。",
    "T13n0410_007:0715b20": "　不取於戒相，　　清淨離諸漏；",
    "T13n0410_007:0715b21": "　如是護戒者，　　最勝之福田。",
    "T13n0410_007:0715b22": "大方廣十輪經忍辱品第十二",
    "T13n0410_007:0715b23": "「復次，善男子！云何名菩薩摩訶薩發大莊嚴",
    "T13n0410_007:0715b24": "具足忍輪？若菩薩成就此輪者，從初發意",
    "T13n0410_007:0715b25": "能除五欲，堪為聲聞、辟支佛作大福田，亦",
    "T13n0410_007:0715b26": "為眾生尊重恭敬供養守護。",
    "T13n0410_007:0715b27": "「善男子！菩薩摩訶薩忍辱有二種：一者、世",
    "T13n0410_007:0715b28": "間，二者、出世間。又菩薩有漏忍者則受諸有，",
    "T13n0410_007:0715b29": "亦不能無眾生之想，依止果報、依止功",
    "T13n0410_007:0715c01": "德，亦名住色、聲、香、味、觸忍，亦名羸劣忍，",
    "T13n0410_007:0715c02": "無所堪忍，悲愍念眾生而修行忍。但是",
    "T13n0410_007:0715c03": "諂曲悅彼故忍，不為安樂眾生故忍。",
    "T13n0410_007:0715c04": "如是忍者，則與聲聞、辟支佛同，非大莊嚴",
    "T13n0410_007:0715c05": "亦非菩薩但有假名。如是菩薩，終不堪",
    "T13n0410_007:0715c06": "任為諸聲聞、辟支佛作大福田；是名菩薩",
    "T13n0410_007:0715c07": "世間忍輪。",
    "T13n0410_007:0715c08": "「云何名菩薩以大莊嚴出世間忍？為諸眾",
    "T13n0410_007:0715c09": "生故，修行於忍而不染著，若於一切所作",
    "T13n0410_007:0715c10": "事務，言語、相貌、音聲、名字、聖所住處，皆悉隨",
    "T13n0410_007:0715c11": "順而不捨於三結、三受、三相、三世、三有、三業，",
    "T13n0410_007:0715c12": "如是等事悉不依止，心恒寂滅而修行忍；",
    "T13n0410_007:0715c13": "是名菩薩出世間忍輪。",
    "T13n0410_007:0715c14": "「善男子！菩薩摩訶薩成就如是大莊嚴忍輪，",
    "T13n0410_007:0715c15": "從初發心常離五欲，是諸菩薩摩訶薩，能",
    "T13n0410_007:0715c16": "為聲聞、辟支佛作大福田，為一切眾生守",
    "T13n0410_007:0715c17": "護供養。」爾時，世尊欲重宣此義，而說偈",
    "T13n0410_007:0715c18": "言：",
    "T13n0410_007:0715c19": "「此忍說二種，　　有相及無相，",
    "T13n0410_007:0715c20": "　有相修行忍，　　智者所不貴。",
    "T13n0410_007:0715c21": "　有相說三業，　　即依於忍聚，",
    "T13n0410_007:0715c22": "　是名有漏忍，　　非是大人相。",
    "T13n0410_007:0715c23": "　於四顛倒中，　　修於無著忍，",
    "T13n0410_007:0715c24": "　寂滅於三業，　　是忍為最勝。",
    "T13n0410_007:0715c25": "　滅於一切行，　　不依相無相，",
    "T13n0410_007:0715c26": "　心猶如虛空，　　是忍為最勝。",
    "T13n0410_007:0715c27": "　眾生皆一相，　　諸法空寂滅，",
    "T13n0410_007:0715c28": "　心無有所著，　　是忍最大利。",
    "T13n0410_007:0715c29": "大方廣十輪經卷第七"
}