{
    "T25n1509_074:0577a23": "大智度論釋轉不轉品第五十六",
    "T25n1509_074:0577a24": "之餘(卷七十四)",
    "T25n1509_074:0577a26": "聖者龍樹造",
    "T25n1509_074:0577a27": "後秦龜茲國三藏鳩摩羅什譯",
    "T25n1509_074:0577a28": "[0577a28] ◎【經】[0577a28] 「復次，須菩提！今當更說阿鞞跋致菩薩",
    "T25n1509_074:0577a29": "摩訶薩行、類、相貌，一心諦聽！」[0577a29] 佛告須菩提：「菩",
    "T25n1509_074:0577b01": "薩摩訶薩行般若波羅蜜，常不離阿耨多羅",
    "T25n1509_074:0577b02": "三藐三菩提心故，不說五眾事，不說十二入",
    "T25n1509_074:0577b03": "事，不說十八界事。何以故？常念觀五眾空相、",
    "T25n1509_074:0577b04": "十二入、十八界空相故。是菩薩摩訶薩不好",
    "T25n1509_074:0577b05": "說官事，何以故？是菩薩諸法空相中住，不",
    "T25n1509_074:0577b06": "見法若貴、若賤。不好說賊事，何以故？諸法",
    "T25n1509_074:0577b07": "自相空故，不見若得、若失。不好說軍事，何以",
    "T25n1509_074:0577b08": "故？諸法自相空故，不見若多、若少。不好說&#x9B2A;",
    "T25n1509_074:0577b09": "事，何以故？是菩薩摩訶薩住諸法如中，不見",
    "T25n1509_074:0577b10": "法若憎、若愛。不好說婦女事，何以故？住諸法",
    "T25n1509_074:0577b11": "空中，不見好醜故。不好說聚落事，何以故？",
    "T25n1509_074:0577b12": "諸法自相空故，不見法若合、若散。不好說城",
    "T25n1509_074:0577b13": "邑事，何以故？住諸法實相中，不見有勝、有",
    "T25n1509_074:0577b14": "負。不好說國事，何以故？住實際中，不見法有",
    "T25n1509_074:0577b15": "所屬、有不屬。不好說我事，何以故？法性中住，",
    "T25n1509_074:0577b16": "不見法是我、是無我，乃至不見知者、見者。如",
    "T25n1509_074:0577b17": "是等，不說種種世間事，但好說般若波羅蜜，",
    "T25n1509_074:0577b18": "不遠離薩婆若心。若行檀波羅蜜時，不為慳",
    "T25n1509_074:0577b19": "貪事；行尸波羅蜜時，不為破戒事；行羼提",
    "T25n1509_074:0577b20": "波羅蜜時，不為瞋諍事；行毘梨耶波羅蜜時，",
    "T25n1509_074:0577b21": "不為懈怠事；行禪波羅蜜時，不為散亂事；行",
    "T25n1509_074:0577b22": "般若波羅蜜時，不為愚癡事。是菩薩雖行一",
    "T25n1509_074:0577b23": "切法空，而樂法、愛法。是菩薩雖行法性，常",
    "T25n1509_074:0577b24": "讚不壞法，而愛樂善知識，所謂諸佛及菩薩、",
    "T25n1509_074:0577b25": "聲聞、辟支佛諸能教化令樂住阿耨多羅三",
    "T25n1509_074:0577b26": "藐三菩提者。是人常願欲見諸佛，聞在所",
    "T25n1509_074:0577b27": "處國土中有現在佛，隨願往生。如是心常晝",
    "T25n1509_074:0577b28": "夜行，所謂念佛心。如是，須菩提！阿鞞跋致",
    "T25n1509_074:0577b29": "菩薩摩訶薩行初禪乃至非有想非無想處，",
    "T25n1509_074:0577c01": "以方便力故起欲界心，若眾生能行十善道",
    "T25n1509_074:0577c02": "者及現在有佛處在中生。如是行、類、相貌，當",
    "T25n1509_074:0577c03": "知是為阿鞞跋致菩薩摩訶薩。",
    "T25n1509_074:0577c04": "[0577c04] 「復次，須菩提！阿鞞跋致菩薩摩訶薩行般若",
    "T25n1509_074:0577c05": "波羅蜜時，住內空、外空乃至無法有法空，住",
    "T25n1509_074:0577c06": "四念處乃至空、無相、無作解脫門；於自地中",
    "T25n1509_074:0577c07": "了了，不疑我是阿鞞跋致、非阿鞞跋致。何",
    "T25n1509_074:0577c08": "以故？乃至不見少許法於阿耨多羅三藐三",
    "T25n1509_074:0577c09": "菩提中，若轉、若不轉。須菩提！譬如人得須",
    "T25n1509_074:0577c10": "陀洹果，住須陀洹地中，自了知，終不疑不",
    "T25n1509_074:0577c11": "悔；阿鞞跋致菩薩摩訶薩亦如是，住阿鞞跋",
    "T25n1509_074:0577c12": "致地中，終不疑。住是地中，淨佛世界、成就眾",
    "T25n1509_074:0577c13": "生。種種魔事起，即時覺知；亦不隨魔事，破",
    "T25n1509_074:0577c14": "壞魔事。須菩提！譬如有人作五逆罪，五逆",
    "T25n1509_074:0577c15": "罪心乃至死時常逐不捨，雖有異心不能障",
    "T25n1509_074:0577c16": "隔。須菩提！阿鞞跋致菩薩摩訶薩亦如是，",
    "T25n1509_074:0577c17": "自住其地，心常不動，一切世間天、人、阿修羅",
    "T25n1509_074:0577c18": "不能動轉。何以故？是菩薩摩訶薩出一切世",
    "T25n1509_074:0577c19": "間天、人、阿修羅上，入正法位中，自證地中住。",
    "T25n1509_074:0577c20": "具足諸菩薩神通，能淨佛世界、成就眾生，",
    "T25n1509_074:0577c21": "從一佛界至一佛界，於十方佛所，殖諸善根，",
    "T25n1509_074:0577c22": "親近、諮問諸佛。是菩薩如是住，種種魔事起，",
    "T25n1509_074:0577c23": "覺而不隨；以方便力處魔事著實際中；自證",
    "T25n1509_074:0577c24": "地中，不疑、不悔。何以故？實際中無疑相故，知",
    "T25n1509_074:0577c25": "是實際非一非二。以是因緣故，是人乃至轉",
    "T25n1509_074:0577c26": "身終不向聲聞、辟支佛地。是菩薩摩訶薩諸",
    "T25n1509_074:0577c27": "法自相空中不見法若生若滅、若垢若淨。須",
    "T25n1509_074:0577c28": "菩提！是菩薩摩訶薩乃至轉身亦不疑我",
    "T25n1509_074:0577c29": "當得阿耨多羅三藐三菩提、若不得。何以故？",
    "T25n1509_074:0578a01": "須菩提！諸法自相空，即是阿耨多羅三藐三",
    "T25n1509_074:0578a02": "菩提。須菩提！是菩薩摩訶薩住自證地中，",
    "T25n1509_074:0578a03": "不隨他語，無能壞者。何以故？是阿鞞跋致菩",
    "T25n1509_074:0578a04": "薩摩訶薩成就不動智慧故。須菩提！以是",
    "T25n1509_074:0578a05": "行、類、相貌，當知是名阿鞞跋致菩薩摩訶",
    "T25n1509_074:0578a06": "薩。[0578a06] 「復次，須菩提！是菩薩摩訶薩若惡魔作",
    "T25n1509_074:0578a07": "佛身來，語菩薩言：『汝今於是間取阿羅漢道。",
    "T25n1509_074:0578a08": "汝亦無阿耨多羅三藐三菩提記，汝亦未得",
    "T25n1509_074:0578a09": "無生法忍，汝亦無是阿鞞跋致行、類、相貌，",
    "T25n1509_074:0578a10": "亦無是相得受阿耨多羅三藐三菩提記。』須",
    "T25n1509_074:0578a11": "菩提！若菩薩摩訶薩聞是語，心不異、不沒、不",
    "T25n1509_074:0578a12": "驚、不畏；是菩薩應自知：『我必從諸佛受阿",
    "T25n1509_074:0578a13": "耨多羅三藐三菩提記。何以故？諸菩薩以是",
    "T25n1509_074:0578a14": "法受記，我亦有是法得受記。』須菩提！若惡",
    "T25n1509_074:0578a15": "魔、若為魔所使作佛形像來，與菩薩受聲",
    "T25n1509_074:0578a16": "聞、辟支佛記。須菩提！是菩薩作是念：『是惡",
    "T25n1509_074:0578a17": "魔、若為魔所使作佛形像來語。佛不應教",
    "T25n1509_074:0578a18": "菩薩遠離阿耨多羅三藐三菩提，教住聲聞、",
    "T25n1509_074:0578a19": "辟支佛道。』須菩提！以是行、類、相貌，當知是名",
    "T25n1509_074:0578a20": "阿鞞跋致相。[0578a20] 「復次，須菩提！惡魔作佛身來",
    "T25n1509_074:0578a21": "到菩薩所，作是言：『汝所學經書非佛所說、亦",
    "T25n1509_074:0578a22": "非聲聞說，是魔所說。』須菩提！是菩薩摩",
    "T25n1509_074:0578a23": "訶薩當作是知：『是惡魔、若魔所使，教我遠離",
    "T25n1509_074:0578a24": "阿耨多羅三藐三菩提。』須菩提！當知是菩薩",
    "T25n1509_074:0578a25": "已為過去佛所受記，住阿鞞跋致地。何以故？",
    "T25n1509_074:0578a26": "諸菩薩所有阿鞞跋致行、類、相貌，是菩薩亦",
    "T25n1509_074:0578a27": "有是行、類、相貌，是名阿鞞跋致菩薩相。[0578a27] 「復",
    "T25n1509_074:0578a28": "次，須菩提！阿鞞跋致菩薩摩訶薩行般若波",
    "T25n1509_074:0578a29": "羅蜜時，為護持諸法故，不惜身命，何況餘",
    "T25n1509_074:0578b01": "物！是菩薩護持法故，作是念：『我不為護持一",
    "T25n1509_074:0578b02": "佛法故，我為護持三世十方諸佛法故。』須",
    "T25n1509_074:0578b03": "菩提！云何菩薩摩訶薩護持佛法故不惜",
    "T25n1509_074:0578b04": "身命？須菩提！如佛說：『一切諸法真空。』是時，",
    "T25n1509_074:0578b05": "有愚癡人破壞、不受，作是言：『是非法，非善，非",
    "T25n1509_074:0578b06": "世尊教！』須菩提！菩薩護持如是法故，不惜",
    "T25n1509_074:0578b07": "身命。菩薩亦應作是念：『未來世諸佛，我亦在",
    "T25n1509_074:0578b08": "是數中，在中受記，是法亦是我法，以是故不",
    "T25n1509_074:0578b09": "惜身命。』須菩提！菩薩見是利益故，護持是",
    "T25n1509_074:0578b10": "法，不惜身命。須菩提！以是行、類、相貌，知是阿",
    "T25n1509_074:0578b11": "鞞跋致相。[0578b11] 「復次，須菩提！阿鞞跋致菩薩摩訶",
    "T25n1509_074:0578b12": "薩聞佛說法，不疑、不悔，聞已受持，終不忘失。",
    "T25n1509_074:0578b13": "何以故？得陀羅尼故。」[0578b13] 須菩提言：「世尊！得何",
    "T25n1509_074:0578b14": "等陀羅尼，聞佛所說諸經而不忘失？」[0578b14] 佛告須",
    "T25n1509_074:0578b15": "菩提：「菩薩得聞持等陀羅尼故，聞佛說諸經，",
    "T25n1509_074:0578b16": "不忘、不失，不疑、不悔。」[0578b16] 須菩提白佛言：「世尊！",
    "T25n1509_074:0578b17": "但聞佛說法不忘、不失，不疑、不悔；聲聞、辟",
    "T25n1509_074:0578b18": "支佛說，天、龍、鬼神、阿修羅、緊那羅、摩&#x777A;羅伽",
    "T25n1509_074:0578b19": "說，亦復不忘、不失，不疑、不悔耶？」[0578b19] 佛告須菩",
    "T25n1509_074:0578b20": "提：「所有言說眾事，得陀羅尼菩薩皆不忘、不",
    "T25n1509_074:0578b21": "失，不疑、不悔。須菩提！如是行、類、相貌成就故，",
    "T25n1509_074:0578b22": "當知是阿鞞跋致菩薩摩訶薩。」[0578b22] 【論】[0578b22] 釋曰：[0578b22] 佛",
    "T25n1509_074:0578b23": "更欲細說阿鞞跋致相故，告須菩提：「一心",
    "T25n1509_074:0578b24": "諦聽！」[0578b24] 是菩薩常不離阿耨多羅三藐三菩提，",
    "T25n1509_074:0578b25": "樂行畢竟空故，不喜說分別五眾、十二入、",
    "T25n1509_074:0578b26": "十八界決定相。[0578b26] 又不喜說國王等事。如餘",
    "T25n1509_074:0578b27": "外道，受他供養，無正道故，虛妄深著，心",
    "T25n1509_074:0578b28": "懈怠故，說諸國事，分別過去世諸王力",
    "T25n1509_074:0578b29": "勢等樂。阿鞞跋致菩薩不說是事。見一切世",
    "T25n1509_074:0578c01": "間常為無常火燒，眾生可愍，我未得佛道，",
    "T25n1509_074:0578c02": "我但應說度眾生法，不應說餘事。一切",
    "T25n1509_074:0578c03": "法畢竟空故，大小相不可得。賊等事亦如",
    "T25n1509_074:0578c04": "是。畢竟空即是如、法性、實際。[0578c04] 行六波羅蜜，",
    "T25n1509_074:0578c05": "不說六弊。[0578c05] 菩薩雖安住一切法空中，而樂",
    "T25n1509_074:0578c06": "法、愛法。何以故？是菩薩不著是一切法空",
    "T25n1509_074:0578c07": "故。又我行次第法，禪定、智慧等，然後得一切",
    "T25n1509_074:0578c08": "法空。此空不可但口說而心著，是故先行",
    "T25n1509_074:0578c09": "次第法。[0578c09] 復次，法性中不分別諸法故，法性",
    "T25n1509_074:0578c10": "非破壞相。是菩薩不著法性，憐愍眾生，為",
    "T25n1509_074:0578c11": "種種分別善、不善法等，令眾生得解；雖",
    "T25n1509_074:0578c12": "為眾生如是說，亦常讚歎不壞法，引導眾",
    "T25n1509_074:0578c13": "生令入法性中故。[0578c13] 復次，阿鞞跋致菩薩更",
    "T25n1509_074:0578c14": "無親善，但以諸佛及大菩薩、諸能讚歎實",
    "T25n1509_074:0578c15": "相法者為親善。[0578c15] 是人功德、智慧大故，隨意",
    "T25n1509_074:0578c16": "所往，若欲至諸佛世界，隨意得生。是菩",
    "T25n1509_074:0578c17": "薩雖離欲得諸禪定，以方便力故，為眾",
    "T25n1509_074:0578c18": "生生欲界有現在佛處。「生欲界」者，故為",
    "T25n1509_074:0578c19": "眾生留愛、慢分，不以此禪定果報生色、無",
    "T25n1509_074:0578c20": "色界；但以禪定柔和其心，不受其報。[0578c20] 復次，",
    "T25n1509_074:0578c21": "是菩薩安住內空等諸空中。安住者，深入通",
    "T25n1509_074:0578c22": "達。心無所著，故不生疑：「我是阿鞞跋致、非",
    "T25n1509_074:0578c23": "阿鞞跋致。」自心中深入智慧故，是名自地",
    "T25n1509_074:0578c24": "證。又是人不見一切法若轉、若不轉，是故",
    "T25n1509_074:0578c25": "不生疑。疑，名取相有所得。如人夜見樹杌，",
    "T25n1509_074:0578c26": "尋復生念，人形亦爾，便生疑心；若取此二",
    "T25n1509_074:0578c27": "相故名疑。菩薩行無相三昧故，於一切法",
    "T25n1509_074:0578c28": "中不取相，則無生疑處。[0578c28] 此中佛說譬喻：",
    "T25n1509_074:0578c29": "「如須陀洹從無始世來，未得是無漏智慧；",
    "T25n1509_074:0579a01": "三結斷故，即自知得無漏法，於四諦中定",
    "T25n1509_074:0579a02": "心不疑，若苦、若樂。阿鞞跋致亦如是，從無",
    "T25n1509_074:0579a03": "始世來，未得諸法實相，所謂阿鞞跋致地；得",
    "T25n1509_074:0579a04": "時，亦不生疑。」諸生疑者，見違失事，不如本",
    "T25n1509_074:0579a05": "所聞故。是菩薩於一切法畢竟空故，不得",
    "T25n1509_074:0579a06": "是不如所聞法，疑無住處故無疑；自知此",
    "T25n1509_074:0579a07": "是究竟道，不可論、不可破。住是地中，教",
    "T25n1509_074:0579a08": "化眾生、淨佛世界，亦能以方便力故破種",
    "T25n1509_074:0579a09": "種魔事。[0579a09] 是阿鞞跋致法常隨逐菩薩，乃至成",
    "T25n1509_074:0579a10": "佛。[0579a10] 此中佛說二譬喻：一者、須陀洹，二者、五逆。",
    "T25n1509_074:0579a11": "是二心厚重故不可&#x5374;：須陀洹心，常不&#x5374;；",
    "T25n1509_074:0579a12": "五逆心，罪畢乃除——如人著衰，鬼常隨逐。阿鞞",
    "T25n1509_074:0579a13": "跋致心，復過於是。[0579a13] 「阿鞞跋致心，一切無能動",
    "T25n1509_074:0579a14": "轉」者，種種苦事逼迫不能動，種種供養利樂",
    "T25n1509_074:0579a15": "因緣不能令捨實相心及慈悲心。[0579a15] 上來種",
    "T25n1509_074:0579a16": "種說阿鞞跋致相貌；今說其行事，所謂教",
    "T25n1509_074:0579a17": "化眾生、淨佛世界，從諸佛所新種善根，",
    "T25n1509_074:0579a18": "從一佛諮問諸佛諸深法要及種種度眾生",
    "T25n1509_074:0579a19": "門。[0579a19] 十方種種魔事起而不隨逐，以方便力，",
    "T25n1509_074:0579a20": "觀是魔事如佛法，觀諸魔身如佛無異。",
    "T25n1509_074:0579a21": "所以者何？一切法及實際同一相，所謂無相",
    "T25n1509_074:0579a22": "故。[0579a22] 是人轉身，亦不向聲聞、辟支佛地。何以",
    "T25n1509_074:0579a23": "故？是菩薩初得阿鞞跋致地時，知一切法實",
    "T25n1509_074:0579a24": "相空；轉身，心亦不向二地。心不自疑若",
    "T25n1509_074:0579a25": "得無上道、若不得。[0579a25] 是菩薩世世無人能降",
    "T25n1509_074:0579a26": "伏破壞者。[0579a26] 佛為驗是菩薩故作譬喻：「若魔",
    "T25n1509_074:0579a27": "作佛身來，欲誑試是菩薩，語言：『汝可今世",
    "T25n1509_074:0579a28": "取阿羅漢，汝無阿鞞跋致相可得佛道；無",
    "T25n1509_074:0579a29": "生忍法即是無一切法，是中云何可得",
    "T25n1509_074:0579b01": "忍？』」若菩薩聞是，心不退沒，是菩薩自知必",
    "T25n1509_074:0579b02": "從諸佛受記。何以故？我有無生法忍，聞",
    "T25n1509_074:0579b03": "是魔事，心不怖畏故。[0579b03] 復次，惡魔知菩薩歡",
    "T25n1509_074:0579b04": "喜，與授聲聞、辟支佛道記——若今世得阿羅",
    "T25n1509_074:0579b05": "漢，後世得辟支佛道。若菩薩不隨此變化",
    "T25n1509_074:0579b06": "佛身語，覺知是魔、若魔所使。何以故？身是而",
    "T25n1509_074:0579b07": "言非。如試金錢，彈之聲出，則知其真偽。若",
    "T25n1509_074:0579b08": "佛與菩薩受聲聞、辟支佛記，終無是處！所",
    "T25n1509_074:0579b09": "以者何？諸佛種種方便欲令一切人盡入",
    "T25n1509_074:0579b10": "佛道，云何引菩薩與聲聞記？[0579b10] 復次，魔作",
    "T25n1509_074:0579b11": "佛身，語菩薩言：「汝所行經書，盡是魔所說。」",
    "T25n1509_074:0579b12": "是菩薩覺知是魔事，當知是菩薩已得受",
    "T25n1509_074:0579b13": "記，安住阿鞞跋致中。[0579b13] 復次，阿鞞跋致菩薩",
    "T25n1509_074:0579b14": "深愛樂法故，聞即心深，衣毛皆&#x7AEA;；念佛大",
    "T25n1509_074:0579b15": "悲，則歡喜悲泣；或於甚深法中生大歡喜，",
    "T25n1509_074:0579b16": "當知是阿鞞跋致。譬如大軍，退敗則怖懅迷",
    "T25n1509_074:0579b17": "悶，臥地似死；親族見之，欲知活不，以杖",
    "T25n1509_074:0579b18": "鞭之，若癮疹起者，則知必活。菩薩亦如",
    "T25n1509_074:0579b19": "是，皆是肉身，何以故知必能成佛？若聞說",
    "T25n1509_074:0579b20": "佛法，身中相現——衣毛為&#x7AEA;，顏色相異；餘人聞",
    "T25n1509_074:0579b21": "不入心，則無異相，如死人無異。[0579b21] 是菩薩",
    "T25n1509_074:0579b22": "深愛法故，能捨身命為法。若佛、若佛弟子",
    "T25n1509_074:0579b23": "於大會種種因緣說諸法畢竟空；有一狂",
    "T25n1509_074:0579b24": "人，取音聲名字相，著是畢竟空，出其過罪：",
    "T25n1509_074:0579b25": "「若諸法盡畢竟空，則無佛、無法，無罪福業因",
    "T25n1509_074:0579b26": "緣，亦無修行精進得道果報！」如是等出無",
    "T25n1509_074:0579b27": "量過罪。阿鞞跋致菩薩觀察、籌量，知說法",
    "T25n1509_074:0579b28": "有無著心、隨佛語憐愍故說；知狂人著語",
    "T25n1509_074:0579b29": "言取相，破是畢竟空。爾時，阿鞞跋致則沒",
    "T25n1509_074:0579c01": "命佐助言：「是狂人言！是邪見人！自沒邪見，",
    "T25n1509_074:0579c02": "亦多化眾人令墮邪見，壞滅佛法。」深懷",
    "T25n1509_074:0579c03": "瞋恨故，或自殺，或使弟子殺。爾時，菩薩若死",
    "T25n1509_074:0579c04": "事至，為佐法故，不以怖畏而壞諸法性。",
    "T25n1509_074:0579c05": "[0579c05] 此中佛說因緣，菩薩作是念：「未來世佛，我亦",
    "T25n1509_074:0579c06": "在是數中，是法亦是我法；是我法故，不惜",
    "T25n1509_074:0579c07": "身命而守護之。」作是思惟：「我無量世中，為",
    "T25n1509_074:0579c08": "煩惱邪見故喪身無數；今為十方三世諸佛",
    "T25n1509_074:0579c09": "法佐助發起，若有益而死，勝無益而生。」如",
    "T25n1509_074:0579c10": "是等為法故，不惜身命。[0579c10] 復次，是菩薩未成",
    "T25n1509_074:0579c11": "佛道，從佛聞甚深法，能盡受、不失。信力",
    "T25n1509_074:0579c12": "故能受，聞持陀羅尼力故不失，斷疑陀羅",
    "T25n1509_074:0579c13": "尼力故不疑。[0579c13] 須菩提問：「但聞佛語能信持",
    "T25n1509_074:0579c14": "不疑，聞餘語亦爾？」[0579c14] 佛言：「一切有所說者皆",
    "T25n1509_074:0579c15": "能持，若二乘、天、龍等。」所說有道理，能信、持、",
    "T25n1509_074:0579c16": "不疑；無道理者，持之無疑而不信。[0579c16] 復次，",
    "T25n1509_074:0579c17": "有人言：信是邪法，不疑不善、是善。[0579c17] 有人言：",
    "T25n1509_074:0579c18": "諸天、龍、二乘所說皆是佛法。[0579c18] 是阿鞞跋致",
    "T25n1509_074:0579c19": "相，聞則能持，無疑、無悔。是菩薩雖未作",
    "T25n1509_074:0579c20": "佛，於諸法實相中都無有疑。[0579c20] 如是等行、類、",
    "T25n1509_074:0579c21": "相貌，是阿鞞跋致菩薩。[0579c21] 問曰：[0579c21] 得何事來名",
    "T25n1509_074:0579c22": "阿鞞跋致？[0579c22] 答曰：[0579c22] 《阿毘曇毘婆沙》中說：「過三阿",
    "T25n1509_074:0579c23": "僧祇劫後，種三十二相因緣。」從是以來名",
    "T25n1509_074:0579c24": "阿鞞跋致。[0579c24] 《毘泥阿波陀那》中說：「從見然燈",
    "T25n1509_074:0579c25": "佛，以五莖花散佛，以髮布地；佛為授阿",
    "T25n1509_074:0579c26": "鞞跋致記；騰身虛空，以偈讚佛。」從是已",
    "T25n1509_074:0579c27": "來，名阿鞞跋致。[0579c27] 此般若波羅蜜中，若菩薩",
    "T25n1509_074:0579c28": "具足行六波羅蜜，得智慧方便力，不著",
    "T25n1509_074:0579c29": "是畢竟空波羅蜜；觀一切法不生不滅、不增",
    "T25n1509_074:0580a01": "不減、不垢不淨、不來不去、不一不異、不常不斷、",
    "T25n1509_074:0580a02": "非有非無；如是等無量相待二法，因是智",
    "T25n1509_074:0580a03": "慧觀，破一切生滅等無常相。先因無常等",
    "T25n1509_074:0580a04": "故破常等倒，今亦捨無生無滅等、捨無常",
    "T25n1509_074:0580a05": "觀等，於不生不滅亦不著，亦不墮空無所",
    "T25n1509_074:0580a06": "有中；亦知是不生不滅相不得不著故，亦",
    "T25n1509_074:0580a07": "信用是不生不滅法。三世十方諸佛真智慧",
    "T25n1509_074:0580a08": "中，信力故通達無礙，是名菩薩得無生忍法，",
    "T25n1509_074:0580a09": "入菩薩位，名阿鞞跋致。[0580a09] 是菩薩雖從初發",
    "T25n1509_074:0580a10": "心以來名阿鞞跋致；阿鞞跋致相未具足",
    "T25n1509_074:0580a11": "故，不與授記。何以故？外道聖人、諸天、小菩薩",
    "T25n1509_074:0580a12": "等作此念：「佛見是人有何等事而與授記？",
    "T25n1509_074:0580a13": "是人於佛道因緣中未住，云何與授記？」是",
    "T25n1509_074:0580a14": "故佛未與授記。[0580a14] 是菩薩有二種：一者、生死",
    "T25n1509_074:0580a15": "肉身，二者、法性生身。得無生忍法，斷諸煩",
    "T25n1509_074:0580a16": "惱；捨是身後，得法性生身。肉身阿鞞跋致",
    "T25n1509_074:0580a17": "亦有二種：有於佛前得授記；有不於佛",
    "T25n1509_074:0580a18": "前授記——若佛不在世時，得無生法忍，是不",
    "T25n1509_074:0580a19": "於佛前授記。[0580a19] 問曰：[0580a19] 若爾者，有人讀、誦、說、正",
    "T25n1509_074:0580a20": "憶念，隨順無生法忍義，是人未得禪定，或",
    "T25n1509_074:0580a21": "生疑心、或為著心所牽，如是人比，是何等",
    "T25n1509_074:0580a22": "菩薩？為是阿鞞跋致不？[0580a22] 答曰：[0580a22] 是人不名為",
    "T25n1509_074:0580a23": "阿鞞跋致。阿鞞跋致菩薩，於甚深佛法中尚",
    "T25n1509_074:0580a24": "無疑，何況無生忍初法門！[0580a24] 是未得阿鞞跋",
    "T25n1509_074:0580a25": "致者，有二種：一者、信少疑多，二者、疑少信",
    "T25n1509_074:0580a26": "多。疑多信少者，於讀誦經人小勝；信多疑",
    "T25n1509_074:0580a27": "少者，若得禪定，即時得柔順忍，未斷法愛",
    "T25n1509_074:0580a28": "故，或生著心，或還退沒。是人若常修習此柔",
    "T25n1509_074:0580a29": "順忍，柔順忍增長故，斷法愛，得無生忍，入",
    "T25n1509_074:0580b01": "菩薩位。[0580b01] 略說阿鞞跋致相義。◎",
    "T25n1509_074:0580b02": "◎大智度論釋燈炷品第五十七",
    "T25n1509_074:0580b03": "[0580b03] 【經】[0580b03] 須菩提白佛言：「世尊！是阿鞞跋致菩薩",
    "T25n1509_074:0580b04": "摩訶薩大功德成就！世尊！是阿鞞跋致菩",
    "T25n1509_074:0580b05": "薩摩訶薩無量功德成就、無邊功德成就！」[0580b05] 佛",
    "T25n1509_074:0580b06": "告須菩提：「如是！如是！是阿鞞跋致菩薩摩訶",
    "T25n1509_074:0580b07": "薩大功德成就！是阿鞞跋致菩薩摩訶薩",
    "T25n1509_074:0580b08": "無量、無邊功德成就！何以故？是菩薩摩訶",
    "T25n1509_074:0580b09": "薩得無量無邊智慧，不與一切聲聞、辟支佛",
    "T25n1509_074:0580b10": "共故。阿鞞跋致菩薩住是智慧中，生四無礙",
    "T25n1509_074:0580b11": "智；得是無礙智故，一切世間天及人無能",
    "T25n1509_074:0580b12": "窮盡。」[0580b12] 須菩提白佛言：「世尊！佛能以如恒河",
    "T25n1509_074:0580b13": "沙等劫歎說阿鞞跋致菩薩摩訶薩行、類、相",
    "T25n1509_074:0580b14": "貌。」[0580b14] 須菩提言：「世尊！何等是深奧處，阿鞞跋",
    "T25n1509_074:0580b15": "致菩薩摩訶薩住是中行六波羅蜜時，具足",
    "T25n1509_074:0580b16": "四念處，乃至具足一切種智？」[0580b16] 佛讚須菩提：",
    "T25n1509_074:0580b17": "「善哉！善哉！須菩提！汝能為阿鞞跋致菩薩",
    "T25n1509_074:0580b18": "摩訶薩問是深奧處。須菩提！深奧處者，空是",
    "T25n1509_074:0580b19": "其義，無相、無作、無起、無生、無染、離、寂滅、如、法",
    "T25n1509_074:0580b20": "性、實際、涅槃。須菩提！如是等法，是為深奧義。」",
    "T25n1509_074:0580b21": "[0580b21] 須菩提白佛言：「世尊！但空乃至涅槃是深奧，",
    "T25n1509_074:0580b22": "非一切法深奧耶？」[0580b22] 佛言：「一切法亦是深奧義。",
    "T25n1509_074:0580b23": "須菩提！色亦深奧，受、想、行、識亦深奧；眼亦",
    "T25n1509_074:0580b24": "深奧乃至意，色乃至法，眼界乃至意識界，檀",
    "T25n1509_074:0580b25": "波羅蜜乃至般若波羅蜜，四念處乃至阿耨",
    "T25n1509_074:0580b26": "多羅三藐三菩提亦深奧。」[0580b26] 「世尊！云何色深奧",
    "T25n1509_074:0580b27": "乃至阿耨多羅三藐三菩提亦深奧？」[0580b27] 佛言：「色",
    "T25n1509_074:0580b28": "如深奧故，色深奧；受、想、行、識如，乃至阿",
    "T25n1509_074:0580b29": "耨多羅三藐三菩提如深奧故，阿耨多羅三",
    "T25n1509_074:0580c01": "藐三菩提深奧。」[0580c01] 「世尊！云何色如深奧乃至",
    "T25n1509_074:0580c02": "阿耨多羅三藐三菩提如深奧？」[0580c02] 「須菩提！是色",
    "T25n1509_074:0580c03": "如，非是色、非離色；乃至識如，非是識、非離識；",
    "T25n1509_074:0580c04": "乃至阿耨多羅三藐三菩提如，非是阿耨多",
    "T25n1509_074:0580c05": "羅三藐三菩提、非離阿耨多羅三藐三菩提。」",
    "T25n1509_074:0580c06": "[0580c06] 須菩提白佛言：「希有！世尊微妙方便力故，",
    "T25n1509_074:0580c07": "令阿鞞跋致菩薩離色處涅槃，亦令離受、想、",
    "T25n1509_074:0580c08": "行、識處涅槃；亦令離一切法——若世間若出世",
    "T25n1509_074:0580c09": "間、若有諍若無諍、若有漏若無漏法處涅槃。」",
    "T25n1509_074:0580c10": "[0580c10] 佛言：「如是！如是！須菩提！佛以微妙方便力",
    "T25n1509_074:0580c11": "故，令阿鞞跋致菩薩離色處涅槃乃至離有",
    "T25n1509_074:0580c12": "漏、無漏法處涅槃。須菩提！若菩薩摩訶薩如",
    "T25n1509_074:0580c13": "是甚深法與般若波羅蜜相應，觀察、籌量、思",
    "T25n1509_074:0580c14": "惟，作是念：『我應如是行，如般若波羅蜜中",
    "T25n1509_074:0580c15": "教；我應如是學，如般若波羅蜜中說。』須菩",
    "T25n1509_074:0580c16": "提！若是菩薩摩訶薩能如說行、如說學、如般",
    "T25n1509_074:0580c17": "若波羅蜜中觀，具足勤精進，一念生時，當得",
    "T25n1509_074:0580c18": "無量無邊阿僧祇福德，是菩薩摩訶薩超越",
    "T25n1509_074:0580c19": "無量劫，近阿耨多羅三藐三菩提；何況常行",
    "T25n1509_074:0580c20": "般若波羅蜜，應阿耨多羅三藐三菩提念！",
    "T25n1509_074:0580c21": "須菩提！譬如多婬欲人與端正淨潔女人共",
    "T25n1509_074:0580c22": "期；此女人限礙，不得時往。於須菩提意云何？",
    "T25n1509_074:0580c23": "是人所念為在何處？」[0580c23] 「世尊！是人念念常在彼",
    "T25n1509_074:0580c24": "女人所，恒作是念，憶想當來與共坐臥歡",
    "T25n1509_074:0580c25": "樂。」[0580c25] 「須菩提！是人一日一夜為有幾念生？」",
    "T25n1509_074:0580c26": "[0580c26] 須菩提言：「世尊！是人一日一夜其念甚多！」[0580c26] 佛",
    "T25n1509_074:0580c27": "告須菩提：「菩薩摩訶薩念般若波羅蜜，如般",
    "T25n1509_074:0580c28": "若波羅蜜中說，行是道，一念頃超越劫數，亦",
    "T25n1509_074:0580c29": "如彼人一日一夜心念之數。是菩薩摩訶薩",
    "T25n1509_074:0581a01": "行般若波羅蜜，遠離眾罪，所謂離阿耨多羅",
    "T25n1509_074:0581a02": "三藐三菩提罪。是菩薩摩訶薩行般若波羅",
    "T25n1509_074:0581a03": "蜜，一日所得善根功德，假令滿如恒河沙等",
    "T25n1509_074:0581a04": "三千大千世界中餘功德，猶亦不減；於餘殘",
    "T25n1509_074:0581a05": "功德，百分不及一分，千分千億萬分，乃至",
    "T25n1509_074:0581a06": "算數譬喻所不能及。」[0581a06] 【論】[0581a06] 釋曰：[0581a06] 須菩提聞阿",
    "T25n1509_074:0581a07": "鞞跋致相時，具聞阿鞞跋致功德，心大歡喜；",
    "T25n1509_074:0581a08": "欲讚歎阿鞞跋致功德故，白佛言：「世尊！阿",
    "T25n1509_074:0581a09": "鞞跋致成就大功德！成就無量、無邊功德！」[0581a09] 佛",
    "T25n1509_074:0581a10": "可其所讚，更自說大功德等因緣，所謂「阿鞞",
    "T25n1509_074:0581a11": "跋致菩薩得無量無邊智慧，不與聲聞、辟",
    "T25n1509_074:0581a12": "支佛共行」者，要先知而後行，行已，受其功",
    "T25n1509_074:0581a13": "德。以是故說功德因緣：由於智慧無量無",
    "T25n1509_074:0581a14": "邊。智慧者，所謂般若波羅蜜。菩薩住是般",
    "T25n1509_074:0581a15": "若波羅蜜中，能生四無礙智：一切法實義中，",
    "T25n1509_074:0581a16": "智慧無礙無障；既知義無礙已，分別種種",
    "T25n1509_074:0581a17": "諸法名字，為說義故，是名法無礙；是名字",
    "T25n1509_074:0581a18": "要由語言，由語言故，出是種種名字，是",
    "T25n1509_074:0581a19": "名辭無礙；得是法無礙及辭無礙故，便樂",
    "T25n1509_074:0581a20": "說諸法實義，是名樂說無礙。是菩薩安住",
    "T25n1509_074:0581a21": "四無礙中，一切眾生問難，無能窮盡；如大",
    "T25n1509_074:0581a22": "海水，不可傾竭。[0581a22] 須菩提聞佛上二品中說",
    "T25n1509_074:0581a23": "阿鞞跋致具足相；入此品，佛方開四無礙",
    "T25n1509_074:0581a24": "門，更欲說阿鞞跋致相。是故須菩提讚佛：",
    "T25n1509_074:0581a25": "「世尊智慧無量無邊，阿鞞跋致功德亦無量",
    "T25n1509_074:0581a26": "無邊。佛若恒河沙等劫樂說，樂說亦不",
    "T25n1509_074:0581a27": "可盡，阿鞞跋致相貌亦不可盡。」[0581a27] 「世尊！何等",
    "T25n1509_074:0581a28": "是阿鞞跋致深奧處？阿鞞跋致菩薩住是深",
    "T25n1509_074:0581a29": "奧處，能具足六波羅蜜、四念處乃至一切種",
    "T25n1509_074:0581b01": "智。」[0581b01] 佛歎須菩提：「善哉！汝能為阿鞞跋致菩",
    "T25n1509_074:0581b02": "薩問深奧義。」[0581b02] 佛語須菩提：「空等乃至涅槃",
    "T25n1509_074:0581b03": "是名深奧。」[0581b03] 問曰：[0581b03] 諸有法種種細分別，人不",
    "T25n1509_074:0581b04": "解故有深；空無所有，以何為深？[0581b04] 答曰：[0581b04] 非直",
    "T25n1509_074:0581b05": "口說名字故空；分別解諸有相，內不見有",
    "T25n1509_074:0581b06": "我，外不見定實法。得是空已，觀一切法相",
    "T25n1509_074:0581b07": "皆是虛誑，有諸過罪。若滅諸相，更不作願",
    "T25n1509_074:0581b08": "生三界。此空是得道空，非但口說，是故言",
    "T25n1509_074:0581b09": "深。[0581b09] 復次，空亦復空；若著是空，則有過失，是",
    "T25n1509_074:0581b10": "不名深。若空從破邪見有故出，是為深；若",
    "T25n1509_074:0581b11": "於空中，亦不著空故亦深。[0581b11] 復次，觀五眾生",
    "T25n1509_074:0581b12": "滅，破常顛倒；觀畢竟空，破生滅。何以故？空",
    "T25n1509_074:0581b13": "中無無常、無生滅故。無生滅有二種：一者、",
    "T25n1509_074:0581b14": "邪見人謂世間常有故無生滅，二者、破生滅",
    "T25n1509_074:0581b15": "故言無生滅。此中破生滅，亦不著是不生",
    "T25n1509_074:0581b16": "不滅，故名為深。諸煩惱難除，故言：「離欲、寂",
    "T25n1509_074:0581b17": "滅故深。」錯誤易、真實難，故如、法性、實際為深。",
    "T25n1509_074:0581b18": "涅槃，諸梵天等九十六種道所不能及，故",
    "T25n1509_074:0581b19": "深。復次，涅槃中一切得道人入者永不復",
    "T25n1509_074:0581b20": "出，故深。[0581b20] 問曰：[0581b20] 此中說空等法深，是何等空？",
    "T25n1509_074:0581b21": "[0581b21] 答曰：[0581b21] 有人言：三三昧——空、無相、無作；心數法名",
    "T25n1509_074:0581b22": "為定，定故能觀諸法空。[0581b22] 有人言：外所緣色",
    "T25n1509_074:0581b23": "等諸法皆空，緣外空故名為空三昧。[0581b23] 此中",
    "T25n1509_074:0581b24": "佛說：「不以空三昧故空，亦不以所緣外色",
    "T25n1509_074:0581b25": "等諸法故空。」何以故？若外法不實空，以三",
    "T25n1509_074:0581b26": "昧力故空者，是虛妄不實。若緣外空故生",
    "T25n1509_074:0581b27": "三昧者，是亦不然！所以者何？若色等法實是",
    "T25n1509_074:0581b28": "空相，則不能生空三昧；若生空三昧，則非",
    "T25n1509_074:0581b29": "是空。此中說：離是二邊說中道，所謂諸法",
    "T25n1509_074:0581c01": "因緣和合生，是和合法無有一定法故空。",
    "T25n1509_074:0581c02": "何以故？因緣生法無自性，無自性故即是",
    "T25n1509_074:0581c03": "畢竟空。是畢竟空，從本以來空，非佛所作，",
    "T25n1509_074:0581c04": "亦非餘人所作；諸佛為可度眾生故說是",
    "T25n1509_074:0581c05": "畢竟空相。是空相是一切諸法實體，不因內",
    "T25n1509_074:0581c06": "外有。[0581c06] 是空有種種名字，所謂無相、無作、寂",
    "T25n1509_074:0581c07": "滅、離、涅槃等。[0581c07] 須菩提知諸菩薩利根，深著涅",
    "T25n1509_074:0581c08": "槃，為是菩薩故問世尊：「但涅槃甚深，諸法",
    "T25n1509_074:0581c09": "不甚深耶？」[0581c09] 佛答：「正觀色等一切法得涅槃，",
    "T25n1509_074:0581c10": "色等諸法因涅槃故甚深。」是故經中說：「色等",
    "T25n1509_074:0581c11": "如故甚深。」色等如即是正觀。[0581c11] 須菩提問：「云",
    "T25n1509_074:0581c12": "何色等如故色等法甚深？」[0581c12] 此中佛自說深因",
    "T25n1509_074:0581c13": "緣，所謂「如，非是色、非離色。」譬如以泥為",
    "T25n1509_074:0581c14": "瓶，泥非即是瓶、不離泥有瓶，亦不得言",
    "T25n1509_074:0581c15": "無瓶。[0581c15] 須菩提知是因緣法甚深，如大海無",
    "T25n1509_074:0581c16": "有底故，讚言：「希有！世尊！佛以微妙方便力",
    "T25n1509_074:0581c17": "故，令菩薩離色等諸法，處於涅槃，亦不著",
    "T25n1509_074:0581c18": "涅槃，亦不住世間，是微妙方便。」[0581c18] 佛可其所",
    "T25n1509_074:0581c19": "說，讚歎菩薩行諸法實相果報福德，告須",
    "T25n1509_074:0581c20": "菩提：「如是甚深法與般若相應，觀察、籌量",
    "T25n1509_074:0581c21": "等一念生時，得無量無邊阿僧祇福德。」[0581c21] 問曰：",
    "T25n1509_074:0581c22": "[0581c22] 二乘無漏法尚無果報福德，何況大乘畢竟",
    "T25n1509_074:0581c23": "空觀法得無量福德！而福德從大慈悲愍眾",
    "T25n1509_074:0581c24": "生故生，如罪亦由惱害眾生故得。[0581c24] 答曰：[0581c24] 二",
    "T25n1509_074:0581c25": "乘無漏心中煩惱盡故，無果報福德；菩薩煩",
    "T25n1509_074:0581c26": "惱未盡故，應有福德果報。[0581c26] 復次，二乘於實",
    "T25n1509_074:0581c27": "際證故，燒盡諸功德；菩薩不證，更有生故，",
    "T25n1509_074:0581c28": "便有福德。[0581c28] 復次，人於實事錯謬故福德少，",
    "T25n1509_074:0581c29": "正行實事故得福多。如施畜生得百倍，",
    "T25n1509_074:0582a01": "施惡人得千倍，施善人得十萬倍，施離欲人",
    "T25n1509_074:0582a02": "得十億萬倍，施須陀洹等諸聖人得無量福。",
    "T25n1509_074:0582a03": "凡夫人雖離欲行慈悲心，不得實法相故，",
    "T25n1509_074:0582a04": "不得作無量福田；須陀洹雖未離欲，分",
    "T25n1509_074:0582a05": "別諸法實相故，福田無量。諸法實相，得有深",
    "T25n1509_074:0582a06": "淺；是故菩薩深入實相故，一念中福德無量",
    "T25n1509_074:0582a07": "無邊。此中念念福德多，故說譬喻：眾生心雖",
    "T25n1509_074:0582a08": "念念生滅，但相續生故，不覺隨滅。淫欲人心",
    "T25n1509_074:0582a09": "深著所欲，不遂情故，心生憶念、取相，種種",
    "T25n1509_074:0582a10": "分別不來因緣事，所謂「彼女為心自悔不",
    "T25n1509_074:0582a11": "來？為人遮不來？」如是等多生覺觀心。是心",
    "T25n1509_074:0582a12": "易覺知故，以為譬喻。如是一念因緣事",
    "T25n1509_074:0582a13": "超一劫。如人服軟藥，一歲乃差病；服大",
    "T25n1509_074:0582a14": "力藥，一日能差。菩薩亦如是，行五波羅蜜，",
    "T25n1509_074:0582a15": "久久乃成佛者；有行般若波羅蜜，疾得成",
    "T25n1509_074:0582a16": "佛者。[0582a16] 復次，一日行般若波羅蜜功德，假令",
    "T25n1509_074:0582a17": "有形，取滿如恒河沙等三千大千世界中，於",
    "T25n1509_074:0582a18": "一日中正功德體，猶故不減，於此福德，百",
    "T25n1509_074:0582a19": "分不及一，乃至算數譬喻所不能及。",
    "T25n1509_074:0582a20": "[0582a20] 【經】[0582a20] 「復次，須菩提！若菩薩摩訶薩遠離般若波",
    "T25n1509_074:0582a21": "羅蜜，如恒河沙等劫布施三寶：佛寶、法寶、比",
    "T25n1509_074:0582a22": "丘僧寶。須菩提！於意云何？是菩薩摩訶薩以",
    "T25n1509_074:0582a23": "是因緣故，得福多不？」[0582a23] 須菩提言：「世尊！甚多！無",
    "T25n1509_074:0582a24": "量無邊阿僧祇。」[0582a24] 佛告須菩提：「不如菩薩摩訶",
    "T25n1509_074:0582a25": "薩深般若波羅蜜中一日如說修行得福多。何",
    "T25n1509_074:0582a26": "以故？般若波羅蜜是諸菩薩摩訶薩道，乘是",
    "T25n1509_074:0582a27": "道，疾得阿耨多羅三藐三菩提。須菩提！若菩",
    "T25n1509_074:0582a28": "薩遠離般若波羅蜜，如恒河沙劫供養須陀洹、",
    "T25n1509_074:0582a29": "斯陀含、阿那含、阿羅漢、辟支佛及諸佛。須菩",
    "T25n1509_074:0582b01": "提！於意云何？是菩薩摩訶薩以是因緣故，得",
    "T25n1509_074:0582b02": "福多不？」[0582b02] 須菩提言：「世尊！甚多！」[0582b02] 佛言：「不如是菩",
    "T25n1509_074:0582b03": "薩摩訶薩深般若波羅蜜如說修行一日得福",
    "T25n1509_074:0582b04": "多。何以故？菩薩摩訶薩行是般若波羅蜜，",
    "T25n1509_074:0582b05": "過一切聲聞、辟支佛地，入菩薩位，漸漸得阿",
    "T25n1509_074:0582b06": "耨多羅三藐三菩提。須菩提！菩薩摩訶薩遠",
    "T25n1509_074:0582b07": "離般若波羅蜜，如恒河沙劫，行布施、持戒、忍",
    "T25n1509_074:0582b08": "辱、精進、禪定、智慧。於意云何？是人以是因緣",
    "T25n1509_074:0582b09": "故，得福多不？」[0582b09] 須菩提言：「世尊！甚多！」[0582b09] 佛言：「不",
    "T25n1509_074:0582b10": "如是菩薩摩訶薩行般若波羅蜜如說修行，一",
    "T25n1509_074:0582b11": "日布施、持戒、忍辱、精進、禪定、智慧得福多。何",
    "T25n1509_074:0582b12": "以故？須菩提！般若波羅蜜是菩薩摩訶薩母",
    "T25n1509_074:0582b13": "故，是般若波羅蜜能生諸菩薩摩訶薩。諸菩",
    "T25n1509_074:0582b14": "薩摩訶薩住般若波羅蜜中，能具足一切佛",
    "T25n1509_074:0582b15": "法。須菩提！若菩薩摩訶薩遠離般若波羅蜜，",
    "T25n1509_074:0582b16": "如恒河沙劫壽行法施。須菩提！於汝意云何？",
    "T25n1509_074:0582b17": "是人得福多不？」[0582b17] 須菩提言：「甚多！世尊！」[0582b17] 佛言：",
    "T25n1509_074:0582b18": "「不如是善男子、善女人深般若波羅蜜如說修",
    "T25n1509_074:0582b19": "行，乃至一日法施得福多。何以故？須菩提！",
    "T25n1509_074:0582b20": "是菩薩摩訶薩不遠離般若波羅蜜，則不遠",
    "T25n1509_074:0582b21": "離一切種智；不遠離一切種智，則不遠離般",
    "T25n1509_074:0582b22": "若波羅蜜。以是故，須菩提！菩薩摩訶薩欲得",
    "T25n1509_074:0582b23": "阿耨多羅三藐三菩提，不當遠離般若波羅",
    "T25n1509_074:0582b24": "蜜。須菩提！若菩薩摩訶薩如恒河沙劫遠離",
    "T25n1509_074:0582b25": "般若波羅蜜，修行四念處乃至八聖道分、內",
    "T25n1509_074:0582b26": "空乃至一切種智。須菩提！於汝意云何？是",
    "T25n1509_074:0582b27": "善男子、善女人得福多不？」[0582b27] 須菩提言：「世尊！甚",
    "T25n1509_074:0582b28": "多！」[0582b28] 佛言：「不如是善男子、善女人深般若波",
    "T25n1509_074:0582b29": "羅蜜如說一日修行四念處乃至一切種智",
    "T25n1509_074:0582c01": "得福多。何以故？須菩提！若菩薩摩訶薩不遠",
    "T25n1509_074:0582c02": "離般若波羅蜜，於薩婆若轉者，無有是處！須",
    "T25n1509_074:0582c03": "菩提！若菩薩摩訶薩遠離般若波羅蜜，於薩",
    "T25n1509_074:0582c04": "婆若轉，則有是處。須菩提！以是故，菩薩摩",
    "T25n1509_074:0582c05": "訶薩常不應遠離般若波羅蜜行。須菩提！若",
    "T25n1509_074:0582c06": "菩薩摩訶薩遠離般若波羅蜜，如恒河沙劫",
    "T25n1509_074:0582c07": "壽財施、法施及禪定福德，迴向阿耨多羅三",
    "T25n1509_074:0582c08": "藐三菩提。於汝意云何？是人得福多不？」[0582c08] 須",
    "T25n1509_074:0582c09": "菩提言：「世尊！甚多！甚多！」[0582c09] 佛言：「不如是善男子、",
    "T25n1509_074:0582c10": "善女人深般若波羅蜜如說修行乃至一日",
    "T25n1509_074:0582c11": "財施、法施、禪定福德，迴向阿耨多羅三藐三",
    "T25n1509_074:0582c12": "菩提得福多。何以故？是第一迴向，所謂般",
    "T25n1509_074:0582c13": "若波羅蜜迴向。若遠離般若波羅蜜迴向，是",
    "T25n1509_074:0582c14": "不名迴向。須菩提！以是故，菩薩摩訶薩欲得",
    "T25n1509_074:0582c15": "阿耨多羅三藐三菩提，應方便學般若波羅",
    "T25n1509_074:0582c16": "蜜迴向。須菩提！若善男子、善女人遠離般若",
    "T25n1509_074:0582c17": "波羅蜜，如恒河沙劫壽過去、未來、現在諸佛",
    "T25n1509_074:0582c18": "及弟子善根和合，隨喜迴向阿耨多羅三藐",
    "T25n1509_074:0582c19": "三菩提。須菩提！於汝意云何？是人得福多不？」",
    "T25n1509_074:0582c20": "[0582c20] 須菩提言：「世尊！甚多！」[0582c20] 佛言：「不如是善男子、",
    "T25n1509_074:0582c21": "善女人深般若波羅蜜如說修行乃至一日隨",
    "T25n1509_074:0582c22": "喜善根迴向阿耨多羅三藐三菩提得福",
    "T25n1509_074:0582c23": "多。須菩提！以是故，菩薩摩訶薩欲得阿耨",
    "T25n1509_074:0582c24": "多羅三藐三菩提，應學般若波羅蜜中方便",
    "T25n1509_074:0582c25": "迴向阿耨多羅三藐三菩提。」[0582c25] 須菩提白佛言：",
    "T25n1509_074:0582c26": "「世尊！如佛所說，因緣起法從妄想生，非實。",
    "T25n1509_074:0582c27": "云何善男子、善女人得大福德？世尊！用是因",
    "T25n1509_074:0582c28": "緣起法，不應得正見、入法位，不應得須陀洹",
    "T25n1509_074:0582c29": "果，乃至不應得阿耨多羅三藐三菩提果。」[0582c29] 佛",
    "T25n1509_074:0583a01": "告須菩提：「如是！如是！須菩提！用是因緣起法，",
    "T25n1509_074:0583a02": "不應得正見、入法位，乃至不應得阿耨多羅",
    "T25n1509_074:0583a03": "三藐三菩提。須菩提！行般若波羅蜜菩薩摩",
    "T25n1509_074:0583a04": "訶薩，知因緣起法亦空、無堅固、虛誑不實。",
    "T25n1509_074:0583a05": "何以故？須菩提！是菩薩摩訶薩善學內空",
    "T25n1509_074:0583a06": "乃至善學無法有法空故。是菩薩摩訶薩住",
    "T25n1509_074:0583a07": "是十八空，種種觀作法空，即不遠離般若波",
    "T25n1509_074:0583a08": "羅蜜。若菩薩摩訶薩如是漸漸不離般若",
    "T25n1509_074:0583a09": "波羅蜜，漸漸得無數、無量、無邊福德。」[0583a09] 須菩提",
    "T25n1509_074:0583a10": "白佛言：「世尊！無數、無量、無邊，有何等異？」[0583a10] 「須",
    "T25n1509_074:0583a11": "菩提！無數者，名不墮數中——若有為性中、若無",
    "T25n1509_074:0583a12": "為性中。無量者，量不可得，若過去、若未來、若",
    "T25n1509_074:0583a13": "現在。無邊者，諸法邊不可得。」[0583a13] 須菩提言：「世",
    "T25n1509_074:0583a14": "尊！頗有色亦無數、無量、無邊？頗有受、想、行、",
    "T25n1509_074:0583a15": "識亦無數、無量、無邊？」[0583a15] 「須菩提！有因緣，色亦",
    "T25n1509_074:0583a16": "無數、無量、無邊，受、想、行、識亦無數、無量、無邊。」",
    "T25n1509_074:0583a17": "[0583a17] 「世尊！何等因緣故，色亦無數、無量、無邊，受、想、",
    "T25n1509_074:0583a18": "行、識亦無數、無量、無邊？」[0583a18] 佛告須菩提：「色空故，",
    "T25n1509_074:0583a19": "無數、無量、無邊；受、想、行、識空故，無數、無量、無",
    "T25n1509_074:0583a20": "邊。」[0583a20] 「世尊！但色空、受想行識空，非一切法空耶？」",
    "T25n1509_074:0583a21": "[0583a21] 「須菩提！我不說一切法空耶？」[0583a21] 須菩提言：「世",
    "T25n1509_074:0583a22": "尊說一切法空。世尊！諸法空，即是不可盡、無",
    "T25n1509_074:0583a23": "有數、無量、無邊。世尊！空中數不可得、量不可",
    "T25n1509_074:0583a24": "得、邊不可得。以是故，世尊！是不可盡、無數、",
    "T25n1509_074:0583a25": "無量、無邊義，無有異。」[0583a25] 佛告須菩提：「如是！如是！",
    "T25n1509_074:0583a26": "是法義無別異。須菩提！是法不可說，佛以方",
    "T25n1509_074:0583a27": "便力故分別說，所謂不可盡、無數、無量、無邊、",
    "T25n1509_074:0583a28": "無著、空、無想、無作、無起、無生、無滅、無染、涅",
    "T25n1509_074:0583a29": "槃。佛種種因緣，以方便力說。」[0583a29] 須菩提白佛言：",
    "T25n1509_074:0583b01": "「希有！世尊！諸法實相不可說，而佛以方便",
    "T25n1509_074:0583b02": "力說。世尊！如我解佛所說義，一切法亦不可",
    "T25n1509_074:0583b03": "說。」[0583b03] 佛言：「如是！如是！須菩提！一切法不可說。",
    "T25n1509_074:0583b04": "一切法不可說相即是空，是空不可說。」[0583b04] 「世尊！",
    "T25n1509_074:0583b05": "不可說義有增有減不？」[0583b05] 佛言：「不也！須菩提！不",
    "T25n1509_074:0583b06": "可說義無增無減。」[0583b06] 「世尊！若不可說義無增無",
    "T25n1509_074:0583b07": "減，檀波羅蜜亦當無增無減，乃至般若波羅",
    "T25n1509_074:0583b08": "蜜亦當無增無減；四念處乃至八聖道分亦",
    "T25n1509_074:0583b09": "當無增無減；四禪、四無量心、四無色定、五神",
    "T25n1509_074:0583b10": "通、八背捨、八勝處、九次第定、佛十力、四無所",
    "T25n1509_074:0583b11": "畏、四無礙智、十八不共法亦當無增無減。世",
    "T25n1509_074:0583b12": "尊！若菩薩摩訶薩六波羅蜜不增乃至十八",
    "T25n1509_074:0583b13": "不共法不增者，云何菩薩摩訶薩得阿耨多",
    "T25n1509_074:0583b14": "羅三藐三菩提？」[0583b14] 佛言：「如是！如是！須菩提！不可",
    "T25n1509_074:0583b15": "說義無增無減。菩薩摩訶薩習行般若波羅",
    "T25n1509_074:0583b16": "蜜，有方便力故，不作是念：『我增般若波羅",
    "T25n1509_074:0583b17": "蜜，乃至增檀波羅蜜。』當作是念：『但名字故，",
    "T25n1509_074:0583b18": "名檀波羅蜜。』是菩薩摩訶薩行檀波羅蜜時，",
    "T25n1509_074:0583b19": "是心及善根，如阿耨多羅三藐三菩提相迴",
    "T25n1509_074:0583b20": "向；乃至行般若波羅蜜時，是心及善根，如",
    "T25n1509_074:0583b21": "阿耨多羅三藐三菩提相迴向。」[0583b21] 須菩提白佛",
    "T25n1509_074:0583b22": "言：「世尊！何等是阿耨多羅三藐三菩提？」[0583b22] 佛",
    "T25n1509_074:0583b23": "言：「一切法如相是名阿耨多羅三藐三菩提。」",
    "T25n1509_074:0583b24": "[0583b24] 須菩提白佛言：「世尊！何等是一切法如相是",
    "T25n1509_074:0583b25": "阿耨多羅三藐三菩提？」[0583b25] 佛告須菩提：「色如相，",
    "T25n1509_074:0583b26": "受、想、行、識如相，乃至涅槃如相，是阿耨多羅",
    "T25n1509_074:0583b27": "三藐三菩提。是如相亦不增不減。須菩提！",
    "T25n1509_074:0583b28": "是菩薩摩訶薩不離般若波羅蜜，常觀是如",
    "T25n1509_074:0583b29": "法，不見有增有減。以是因緣故，須菩提！",
    "T25n1509_074:0583c01": "不可說義無增無減，檀波羅蜜亦不增不減，",
    "T25n1509_074:0583c02": "乃至十八不共法亦不增不減。須菩提！菩薩",
    "T25n1509_074:0583c03": "摩訶薩以是不增不減法故，應般若波羅蜜",
    "T25n1509_074:0583c04": "行。」[0583c04] 【論】[0583c04] 釋曰：[0583c04] 離般若波羅蜜，恒河沙劫供",
    "T25n1509_074:0583c05": "養三寶，不及一日行般若。又復有人住",
    "T25n1509_074:0583c06": "壽如恒河沙等劫供養須陀洹等，亦不及",
    "T25n1509_074:0583c07": "一日行般若。此中佛自說因緣：「菩薩行般",
    "T25n1509_074:0583c08": "若，過二地，入菩薩位，成無上道。」[0583c08] 又復遠離",
    "T25n1509_074:0583c09": "般若，恒河沙等劫行布施等六法，亦不及",
    "T25n1509_074:0583c10": "一日如所說住般若中行布施等六法。是",
    "T25n1509_074:0583c11": "中說勝因緣：「般若是諸佛母，住是般若中，",
    "T25n1509_074:0583c12": "能具足諸佛法。」(財施章)[0583c12] 若遠離般若，如恒河",
    "T25n1509_074:0583c13": "沙等劫行法施，不及一日住般若中行法",
    "T25n1509_074:0583c14": "施。復次，遠離般若，用聲聞、辟支佛法修行",
    "T25n1509_074:0583c15": "四念處如恒河沙等劫，不如一日如所說",
    "T25n1509_074:0583c16": "住般若中修四念處；乃至一切種智。此中自",
    "T25n1509_074:0583c17": "說勝因緣，所謂：「不離般若，於薩婆若轉者，",
    "T25n1509_074:0583c18": "無有是處。」[0583c18] 復次，菩薩離般若，如恒河沙等",
    "T25n1509_074:0583c19": "劫財施、法施、禪定生福德，迴向無上道，不",
    "T25n1509_074:0583c20": "如一日應般若財施、法施、禪定生福德，迴",
    "T25n1509_074:0583c21": "向無上道。何以故？般若波羅蜜無雜毒、正迴",
    "T25n1509_074:0583c22": "向故。[0583c22] 復次，若菩薩離般若，壽如恒河沙劫",
    "T25n1509_074:0583c23": "等，十方三世諸佛功德，隨喜迴向無上道，不",
    "T25n1509_074:0583c24": "如一日應般若隨喜迴向。[0583c24] 爾時，須菩提難",
    "T25n1509_074:0583c25": "佛：「如佛說一切有為法，虛誑不實、如幻，不",
    "T25n1509_074:0583c26": "能生正見、入正位，云何菩薩一日福德勝？」",
    "T25n1509_074:0583c27": "[0583c27] 佛可其言：「如是！如是！有為法皆虛誑，不得",
    "T25n1509_074:0583c28": "以虛誑法入正位、得聖道。菩薩行般若波",
    "T25n1509_074:0583c29": "羅蜜時，所作福德，知皆虛誑、空、無堅固，",
    "T25n1509_074:0584a01": "心不著是福德。是福德清淨故，勝餘福德。」",
    "T25n1509_074:0584a02": "如金剛雖小，能摧破大山。[0584a02] 此中佛說：「菩薩",
    "T25n1509_074:0584a03": "善學十八空。」雖觀空，而能行諸功德；雖",
    "T25n1509_074:0584a04": "知涅槃無上道，而憐愍眾生故修集福德。",
    "T25n1509_074:0584a05": "雖知一切法相不可說，而為眾生種種方便",
    "T25n1509_074:0584a06": "說法；雖知法性中無有分別、一相無相，而",
    "T25n1509_074:0584a07": "為眾生分別是善是不善、是可行是不可行、",
    "T25n1509_074:0584a08": "是取是捨、是利是失等。[0584a08] 若菩薩雖觀畢竟空，",
    "T25n1509_074:0584a09": "而能起諸福德，是名「不離般若波羅蜜行」。[0584a09] 若",
    "T25n1509_074:0584a10": "菩薩常不離般若波羅蜜，漸得無數、無量、無",
    "T25n1509_074:0584a11": "邊功德。何以故？若菩薩初學般若時，煩惱力",
    "T25n1509_074:0584a12": "強，般若力弱；漸漸得般若力，斷諸煩惱、滅",
    "T25n1509_074:0584a13": "諸戲論，是故得福德無數、無量、無邊。無數、無",
    "T25n1509_074:0584a14": "量、無邊義，佛自分別說。所謂無數者，不墮若",
    "T25n1509_074:0584a15": "有為性中、若無為性中。三世量不可得，故名",
    "T25n1509_074:0584a16": "無量。十方邊不可得，故名無邊。[0584a16] 須菩提問",
    "T25n1509_074:0584a17": "佛：「五眾頗有因緣亦無數、無量、無邊耶？」[0584a17] 佛",
    "T25n1509_074:0584a18": "答：「有！以五眾空故，亦無數、無量、無邊。」[0584a18] 須菩提",
    "T25n1509_074:0584a19": "問：「世尊！但五眾空，非一切法空耶？」[0584a19] 佛答：「一切",
    "T25n1509_074:0584a20": "法空。」[0584a20] 須菩提言：「是空法即不可盡，不可盡故",
    "T25n1509_074:0584a21": "即是無數，無數即是無量，無量即是無邊。是",
    "T25n1509_074:0584a22": "故空中，盡不可得故名無盡，數不可得故名",
    "T25n1509_074:0584a23": "無數，量不可得故名無量，邊不可得故名無",
    "T25n1509_074:0584a24": "邊。」四事名雖異，義是一，所謂畢竟空。[0584a24] 佛可",
    "T25n1509_074:0584a25": "其言：「如是！」更自說因緣：「須菩提！是空法相",
    "T25n1509_074:0584a26": "不可說；若不可說，不名為空。佛以大慈悲",
    "T25n1509_074:0584a27": "心憐愍眾生故方便為說，強作名字語言，",
    "T25n1509_074:0584a28": "令眾生得解——所謂空，或說不可盡、無數、無",
    "T25n1509_074:0584a29": "量、無邊等。」[0584a29] 是實相不生、不作故說「不盡」。諸聖",
    "T25n1509_074:0584b01": "人得諸法實相，入無餘涅槃時，不墮六道",
    "T25n1509_074:0584b02": "數；是實相法亦不墮有為、無為等諸法數",
    "T25n1509_074:0584b03": "中，是故說「無數」。「量」名以智慧稱量好醜、多",
    "T25n1509_074:0584b04": "少、大小、是非等；諸法實相中，滅諸相故，是故",
    "T25n1509_074:0584b05": "說「無量」。諸法實相不可量故說「無邊」。是實相",
    "T25n1509_074:0584b06": "法寂滅故說「無著」。是實相法我我所定相",
    "T25n1509_074:0584b07": "不可得故說「空」。空故無相，無相故則「無作」、",
    "T25n1509_074:0584b08": "「無起」。是法常住不壞故「無生」、「無滅」。是法能斷",
    "T25n1509_074:0584b09": "三界染故名「無染」。更不織煩惱業故名「涅",
    "T25n1509_074:0584b10": "槃」。如是等有無量名字，種種因緣說是諸",
    "T25n1509_074:0584b11": "法實相。[0584b11] 爾時，須菩提白佛：「希有！世尊！諸法實",
    "T25n1509_074:0584b12": "相雖不可說，而佛以方便力說！如我解佛",
    "T25n1509_074:0584b13": "義，非但實相不可說，一切諸法亦不可說。」[0584b13] 佛",
    "T25n1509_074:0584b14": "可其言而說因緣：「一切法終歸於空，歸於",
    "T25n1509_074:0584b15": "空故不可說，不可說義即是無增無減。」[0584b15] 「若一",
    "T25n1509_074:0584b16": "切法無增無減，六波羅蜜等諸善法亦無增",
    "T25n1509_074:0584b17": "無減；若六波羅蜜善法不增者，云何得無",
    "T25n1509_074:0584b18": "上道？」[0584b18] 佛可其言，更為說因緣：「法雖無增",
    "T25n1509_074:0584b19": "減，而可得無上道。所謂菩薩習行般若波",
    "T25n1509_074:0584b20": "羅蜜，方便力故，雖行檀波羅蜜諸助道法，",
    "T25n1509_074:0584b21": "我我所、憍慢斷故，不作是念：『我增長是六",
    "T25n1509_074:0584b22": "波羅蜜等法。』不取內外諸法相行，是謂善",
    "T25n1509_074:0584b23": "法，如無上道相迴向。」[0584b23] 須菩提問：「何等是無",
    "T25n1509_074:0584b24": "上道？」[0584b24] 佛答：「諸法如即是無上道。」[0584b24] 須菩提問：「何",
    "T25n1509_074:0584b25": "等是一切法？」[0584b25] 佛答：「色等法乃至涅槃。是諸法",
    "T25n1509_074:0584b26": "如即是寂滅相，是無上道相。」[0584b26] 寂滅者，不增",
    "T25n1509_074:0584b27": "不減、不高不下，滅諸煩惱、戲論，不動不壞、",
    "T25n1509_074:0584b28": "無所障礙。菩薩以般若波羅蜜方便力故，",
    "T25n1509_074:0584b29": "亦能令布施等如寂滅相。如是種種因緣",
    "T25n1509_074:0584c01": "說無上道相。[0584c01] 若菩薩常念無上道寂滅相，",
    "T25n1509_074:0584c02": "令一切法皆同寂滅相，亦觀不可說義，所",
    "T25n1509_074:0584c03": "謂不增不減相；菩薩如是疾得無上道，以",
    "T25n1509_074:0584c04": "不增不減、不可得故。◎"
}