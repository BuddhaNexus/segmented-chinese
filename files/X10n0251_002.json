{
    "X10n0251_002:0159b15": "御註大方廣圓覺修多羅了義經下",
    "X10n0251_002:0159b17": "於是威德自在菩薩。在大眾中。即從座起。頂禮佛足。",
    "X10n0251_002:0159b18": "右繞三匝。長跪叉手。而白佛言。大悲世尊。廣為我等。",
    "X10n0251_002:0159b19": "分別如是隨順覺性。(菩薩讚佛於前章善說凡夫菩薩如來等隨順覺性)。令諸",
    "X10n0251_002:0159b20": "菩薩覺心光明。承佛圓音。不因修習。而得善利。(聞佛宣說",
    "X10n0251_002:0159b21": "心即開悟不待修行。先獲利益。圓音者。佛音一震。四眾普聞也)。世尊。譬如大城。(喻圓覺性)。",
    "X10n0251_002:0159b22": "外有四門。(喻諸行門)。隨方來者非止一路。(東西南北之人。各由一門而入。",
    "X10n0251_002:0159b23": "豈止一路而已。蓋喻悟入圓覺者。非止一法也)。一切菩薩莊嚴佛國。及成菩",
    "X10n0251_002:0159b24": "提非一方便。(莊嚴佛地。及成圓覺方便法門。非一而已)。惟願世尊廣為我",
    "X10n0251_002:0159c01": "等。宣說一切方便漸次。(請佛宣說一切行門)。并修行人總有幾",
    "X10n0251_002:0159c02": "種。(又請佛說諸修行者)。令此會菩薩及末世眾生求大乘者。速",
    "X10n0251_002:0159c03": "得開悟。遊戲如來大寂滅海。(涅槃之道。廣大深妙。故以海喻)。作是語",
    "X10n0251_002:0159c04": "已。五體投地。如是三請。終而復始。",
    "X10n0251_002:0159c05": "爾時世尊告威德自在菩薩言。善哉善哉。善男子。汝",
    "X10n0251_002:0159c06": "等乃能為諸菩薩及末世眾生。問於如來如是方便。",
    "X10n0251_002:0159c07": "汝今諦聽。當為汝說。時威德自在菩薩奉教歡喜。及",
    "X10n0251_002:0159c08": "諸大眾默然而聽。",
    "X10n0251_002:0159c09": "善男子。無上妙覺。徧諸十方。出生如來。(無上妙覺之性。大包太虗。",
    "X10n0251_002:0159c10": "故曰徧諸十方。眾生悟此妙性。方證佛身。故曰出生如來)。與一切法。同體平等。(既證",
    "X10n0251_002:0159c11": "佛身。則無染無淨無凡無聖也)。於諸修行。實無有二。(諸修行者。實無二法)。方便",
    "X10n0251_002:0159c12": "隨順。其數無量。(隨順修習。方便甚多)。圓攝所歸。循性差別。當有",
    "X10n0251_002:0159c13": "三種。(周圓收攝。歸於一性。隨性差別。則有奢摩他三摩鉢提禪那也)。",
    "X10n0251_002:0159c14": "善男子。若諸菩薩悟淨圓覺。以淨覺心取靜為行。(既悟",
    "X10n0251_002:0159c15": "圓覺。本來清淨。則當以此心專取寂靜。以為法行)。由澄諸念。覺識煩動。(因以寂靜。",
    "X10n0251_002:0159c16": "澄諸念慮。故清淨之識顯矣)。靜慧發生。(因靜生慧故云靜慧。昔昧今顯。故云發生)。身心",
    "X10n0251_002:0159c17": "客塵從此永滅。(非性所有。故曰客塵。永無此相。故曰永滅)。便能內發寂靜",
    "X10n0251_002:0159c18": "輕安。(內發者。非自外得也寂靜輕安者。至寂至靜。無累無惱也)。由寂靜故。十方世",
    "X10n0251_002:0159c19": "界諸如來心於中顯現。如鏡中像。(因寂靜故。空性湛然。十方佛心。悉皆",
    "X10n0251_002:0159c20": "如是故假云於中顯現如鏡中像也。蓋謂鏡淨則像現。心淨則佛現故也)。此方便者。名奢",
    "X10n0251_002:0159c21": "摩他。(圓覺疏曰。此飜云止。寂靜義也。又名泯相澄神觀)。",
    "X10n0251_002:0159c22": "善男子。若諸菩薩悟淨圓覺。以淨覺心。知覺心性及",
    "X10n0251_002:0159c23": "與根塵。皆因幻化。(心既開悟。則知能覺之心。所覺之性。及眼耳鼻舌身意六根。色聲香",
    "X10n0251_002:0159c24": "味觸法六塵。皆因妄幻化現而有也)。即起諸幻。以除幻者。(起諸幻智。方便修習。滅彼",
    "X10n0251_002:0160a01": "身心等幻也)。變化諸幻。而開幻眾。(隨機化現種種幻法。開示眾生也。大涅槃經曰。",
    "X10n0251_002:0160a02": "瞿曇譬如幻師幻作王身沙門等身或說無常或說有常者。是也)。由起幻故。便能內",
    "X10n0251_002:0160a03": "發大悲輕安。(因起幻智。開示幻眾。但生悲濟之心。別無煩惱之念)。一切菩薩從",
    "X10n0251_002:0160a04": "此起行。漸次增進。(從此觀門。起諸法行。漸漸增修。至於佛果)。彼觀幻者。非",
    "X10n0251_002:0160a05": "同幻故。(慧目清淨觀見諸幻者非與諸幻同體故也)。非同幻觀。皆是幻故。",
    "X10n0251_002:0160a06": "(所觀之智。不與幻同者。亦皆是幻。不可執著)。幻相永離。是諸菩薩所圓妙",
    "X10n0251_002:0160a07": "行。(於諸幻相。永不染著。是名菩薩所成妙行)。如土長苗。(菩薩圓此妙行。如土之長苗也。苗日",
    "X10n0251_002:0160a08": "增長。必致結實。妙行增進。必致成佛。故偈曰如幻三摩提。如苗漸增長也)。此方便者。名三",
    "X10n0251_002:0160a09": "摩鉢提。(圓覺疏曰。此云等至。蓋謂凡聖一等。至於勝定也。又名起幻銷塵觀)。",
    "X10n0251_002:0160a10": "善男子。若諸菩薩悟淨圓覺。以淨覺心。不取幻化及",
    "X10n0251_002:0160a11": "諸靜相。(不取幻化及諸靜相者。謂不取三摩鉢提之幻觀。及不取奢摩他之靜觀也)。了知",
    "X10n0251_002:0160a12": "身心皆為罣礙。(既離幻靜二觀。了知幻身幻心在覺性中皆是罣礙)。無知覺明。",
    "X10n0251_002:0160a13": "(無知覺者。非頑然如木石也。但圓覺淨性。不起一切知覺心爾。明明不昧。如鏡之淨。故曰無知覺明)。不依",
    "X10n0251_002:0160a14": "諸礙。(不依者。無所染著。諸礙者。身心等幻)。永得超過礙無礙境。(既離諸礙。則有",
    "X10n0251_002:0160a15": "礙無礙之境。一時超過)。受用世界及與身心。相在塵域。如器中",
    "X10n0251_002:0160a16": "鍠聲出于外。煩惱涅槃不相留礙。(世界身心等相。雖在塵域。然覺性圓",
    "X10n0251_002:0160a17": "通。不為煩惱涅槃之所礙。譬如器之中空者。金鐵為實。聲達于外。不為器之所隔也。鍠字說文音皇)。便能",
    "X10n0251_002:0160a18": "內發寂滅輕安。(覺性圓通。一切無礙。則自心寂滅。無累無惱)。妙覺隨順寂",
    "X10n0251_002:0160a19": "滅境界。(妙覺之性。隨順本來寂滅境界。不起一切生滅念也)。自他身心所不能",
    "X10n0251_002:0160a20": "及。(自之身心。即我相也。他之身心。即人相也。蓋妙覺隨順寂滅境界。非我相人相所能至也)。眾生",
    "X10n0251_002:0160a21": "壽命皆為浮想。(我相人相。尚不能及佛境界。如眾生相壽命相。非虗浮妄想而何)。此",
    "X10n0251_002:0160a22": "方便者。名為禪那。(圓覺疏曰。此云靜慮。又名絕待靈心觀)。",
    "X10n0251_002:0160a23": "善男子。此三法門。皆是圓覺親近隨順。(三法門者。奢摩他。三摩鉢",
    "X10n0251_002:0160a24": "提。禪那也。始依圓覺。而起觀行。終因觀行。以證圓覺。始終不離。故云親近隨順)。十方如來因",
    "X10n0251_002:0160b01": "此成佛。(因此者。因修此三法門也)。十方菩薩種種方便。一切同異。",
    "X10n0251_002:0160b02": "皆依如是三種事業。(修習雖有異同。究竟不離三法)。若得圓證。即成",
    "X10n0251_002:0160b03": "圓覺。(三法圓修。即證圓覺)。善男子。假使有人修於聖道。教化成",
    "X10n0251_002:0160b04": "就百千萬億阿羅漢辟支佛果。不如有人聞此圓覺",
    "X10n0251_002:0160b05": "無礙法門。一剎那頃隨順修習。(成就百千萬億小乘之果。不如暫修圓覺",
    "X10n0251_002:0160b06": "無礙法門)。",
    "X10n0251_002:0160b07": "爾時世尊欲重宣此義而說偈言。",
    "X10n0251_002:0160b08": "　威德汝當知　　無上大覺心　　本際無二相",
    "X10n0251_002:0160b09": "　隨順諸方便　　其數即無量　　如來總開示",
    "X10n0251_002:0160b10": "　便有三種類　　寂靜奢摩他　　如鏡照諸像",
    "X10n0251_002:0160b11": "　如幻三摩提　　如苗漸增長　　禪那唯寂滅",
    "X10n0251_002:0160b12": "　如彼器中鍠　　三種妙法門　　皆是覺隨順",
    "X10n0251_002:0160b13": "　十方諸如來　　及諸大菩薩　　因此得成道",
    "X10n0251_002:0160b14": "　三事圓證故　　名究竟涅槃",
    "X10n0251_002:0160b15": "於是辨音菩薩。在大眾中。即從座起。頂禮佛足。右繞",
    "X10n0251_002:0160b16": "三匝。長跪叉手。而白佛言。大悲世尊。如是法門。甚為",
    "X10n0251_002:0160b17": "希有。世尊。此諸方便。(如是法門。及諸方便。皆謂奢摩他三摩鉢提禪那也)。一切",
    "X10n0251_002:0160b18": "菩薩於圓覺門有幾修習。(修證圓覺觀門。共有幾種修習)。願為大眾",
    "X10n0251_002:0160b19": "及末世眾生。方便開示。令悟實相。(圓覺空性。無一切相。故曰實相)。作",
    "X10n0251_002:0160b20": "是語已。五體投地。如是三請。終而復始。",
    "X10n0251_002:0160b21": "爾時世尊告辨音菩薩言。善哉善哉。善男子。汝等乃",
    "X10n0251_002:0160b22": "能為諸大眾及末世眾生。問於如來如是修習。汝今",
    "X10n0251_002:0160b23": "諦聽。當為汝說。時辨音菩薩奉教歡喜。及諸大眾默",
    "X10n0251_002:0160b24": "然而聽。",
    "X10n0251_002:0160c01": "善男子。一切如來圓覺清淨。本無修習及修習者。(諸佛",
    "X10n0251_002:0160c02": "本性。圓覺清淨實無可修之法。亦無能修之人)。一切菩薩及末世眾生。依於",
    "X10n0251_002:0160c03": "未覺。幻力修習。(因未覺悟之故。以諸幻力。修習圓覺)。爾時便有二十五",
    "X10n0251_002:0160c04": "種清淨定輪。(二十五輪者。即奢摩他三摩鉢提禪那之三觀。或單修。或齊修。或先修。或中修。",
    "X10n0251_002:0160c05": "或後修或圓修。共有二十五種名也。曰清淨定輪者。蓋覺性無染。能轉萬法。及摧輾諸幻故也)。",
    "X10n0251_002:0160c06": "若諸菩薩唯取極靜。由靜力故永斷煩惱。究竟成就。",
    "X10n0251_002:0160c07": "(唯取奢摩他至靜一法。永斷無明。終得成就)。不起于座。便入涅槃。(即就坐處。便證",
    "X10n0251_002:0160c08": "寂滅。言其不待別法修習也)。此菩薩者。名單修奢摩他。(此乃專修靜觀)。",
    "X10n0251_002:0160c09": "若諸菩薩唯觀如幻。以佛力故。變化世界。種種作用。",
    "X10n0251_002:0160c10": "備行菩薩清淨妙行。(觀一切法。皆如幻化。故變化作用。起三摩鉢提之妙行)。於",
    "X10n0251_002:0160c11": "陀羅尼不失寂念及諸靜慧。(在圓覺總持法中。不失禪那之寂念。不失奢摩",
    "X10n0251_002:0160c12": "他之靜慧也)。此菩薩者。名單修三摩鉢提。(此乃專修幻觀)。",
    "X10n0251_002:0160c13": "若諸菩薩唯滅諸幻。不取作用。獨斷煩惱。煩惱斷盡",
    "X10n0251_002:0160c14": "便證實相。(唯欲滅除諸幻。不取三摩鉢提之作用。獨以禪那寂觀。斷諸無明。即證圓覺無相之相也)。",
    "X10n0251_002:0160c15": "此菩薩者。名單修禪那。(此乃專修寂觀)。",
    "X10n0251_002:0160c16": "若諸菩薩先取至靜。以靜慧心。照諸幻者。便於是中。",
    "X10n0251_002:0160c17": "起菩薩行。此菩薩者。名先修奢摩他後修三摩鉢提。",
    "X10n0251_002:0160c18": "(先取奢摩他之至靜。故云先修。後起三摩鉢提之妙行。故云後修)。",
    "X10n0251_002:0160c19": "若諸菩薩以靜慧故證至靜性。便斷煩惱。永出生死。",
    "X10n0251_002:0160c20": "此菩薩者。名先修奢摩他後修禪那。(先以奢摩他之靜慧取證。故云",
    "X10n0251_002:0160c21": "先修。後以禪那斷煩惱而出生死。故云後修)。",
    "X10n0251_002:0160c22": "若諸菩薩以寂靜慧。復現幻力。種種變化。度諸眾生。",
    "X10n0251_002:0160c23": "後斷煩惱。而入寂滅。此菩薩者。名先修奢摩他中修",
    "X10n0251_002:0160c24": "三摩鉢提後修禪那。(先有奢摩他之靜慧。故云先修。中現三摩鉢提之幻力。故云中",
    "X10n0251_002:0161a01": "修。後入禪那之寂滅。故云後修)。",
    "X10n0251_002:0161a02": "若諸菩薩以至靜力。斷煩惱已。後起菩薩清淨妙行。",
    "X10n0251_002:0161a03": "度諸眾生。此菩薩者。名先修奢摩他中修禪那後修",
    "X10n0251_002:0161a04": "三摩鉢提。(先有奢摩他之靜力。故云先修。中以禪那斷盡煩惱。故云中修。後起三摩鉢提之妙",
    "X10n0251_002:0161a05": "行。故云後修)。",
    "X10n0251_002:0161a06": "若諸菩薩以至靜力。心斷煩惱。復度眾生。建立世界。",
    "X10n0251_002:0161a07": "此菩薩者。名先修奢摩他齊修三摩鉢提禪那。(先有奢摩",
    "X10n0251_002:0161a08": "他之靜力。故云先修。於禪那斷滅煩惱時。就起三摩鉢提之幻行。建立世界。故云齊修)。",
    "X10n0251_002:0161a09": "若諸菩薩以至靜力。資發變化。後斷煩惱。此菩薩者。",
    "X10n0251_002:0161a10": "名齊修奢摩他三摩鉢提後修禪那。(先以奢摩他之靜力。助發三摩",
    "X10n0251_002:0161a11": "鉢提之變化。故云齊修。後以禪那。斷除煩惱。故云後修)。",
    "X10n0251_002:0161a12": "若諸菩薩以至靜力。用資寂滅。後起作用。變化世界。",
    "X10n0251_002:0161a13": "此菩薩者。名齊修奢摩他禪那後修三摩鉢提。(先以奢摩",
    "X10n0251_002:0161a14": "他之靜力。資助禪那之寂滅。故云齊修。後起三摩鉢提之作用。變化世界。故云後修)。",
    "X10n0251_002:0161a15": "若諸菩薩以變化力。種種隨順。而取至靜。此菩薩者。",
    "X10n0251_002:0161a16": "名先修三摩鉢提後修奢摩他。(先以三摩鉢提之幻力隨順。故云先修。後",
    "X10n0251_002:0161a17": "取奢摩他之至靜。故云後修)。",
    "X10n0251_002:0161a18": "若諸菩薩以變化力。種種境界。而取寂滅。此菩薩者。",
    "X10n0251_002:0161a19": "名先修三摩鉢提後修禪那。(先有三摩鉢提之幻力。故云先修。後取禪那之",
    "X10n0251_002:0161a20": "寂滅。故云後修)。",
    "X10n0251_002:0161a21": "若諸菩薩以變化力。而作佛事。安住寂靜。而斷煩惱。",
    "X10n0251_002:0161a22": "此菩薩者。名先修三摩鉢提中修奢摩他後修禪那。",
    "X10n0251_002:0161a23": "(先以三摩鉢提之幻力。而作佛事。故云先修。中則安住奢摩他之寂靜。故云中修。後以禪那寂滅之道。斷除煩",
    "X10n0251_002:0161a24": "惱。故云後修)。",
    "X10n0251_002:0161b01": "若諸菩薩以變化力。無礙作用。斷煩惱故。安住至靜。",
    "X10n0251_002:0161b02": "此菩薩者。名先修三摩鉢提中修禪那後修奢摩他。",
    "X10n0251_002:0161b03": "(先以三摩鉢提之幻力。無礙作用。故云先修。中以禪那寂滅之道。斷除煩惱。故云中修。後則安住於奢摩他之",
    "X10n0251_002:0161b04": "至靜。故云後修)。",
    "X10n0251_002:0161b05": "若諸菩薩以變化力。方便作用。至靜寂滅二俱隨順。",
    "X10n0251_002:0161b06": "此菩薩者。名先修三摩鉢提齊修奢摩他禪那。(先以三摩",
    "X10n0251_002:0161b07": "鉢提之幻力。方便作用。故云先修。後則奢摩他之至靜。及禪那之寂滅。悉皆隨順修習。故云齊修)。",
    "X10n0251_002:0161b08": "若諸菩薩以變化力。種種起用。資於至靜。後斷煩惱。",
    "X10n0251_002:0161b09": "此菩薩者。名齊修三摩鉢提奢摩他後修禪那。(先以三摩",
    "X10n0251_002:0161b10": "鉢提之幻力。種種起用。資於奢摩他之至靜。故云齊修。後以禪那寂滅之道。斷除煩惱。故云後修)。",
    "X10n0251_002:0161b11": "若諸菩薩以變化力。資於寂滅。後住清淨無作靜慮。",
    "X10n0251_002:0161b12": "此菩薩者。名齊修三摩鉢提禪那後修奢摩他。(先以三摩",
    "X10n0251_002:0161b13": "鉢提之幻力。資於禪那之寂滅。故云齊修。後以奢摩他安住清淨不起靜念。故云後修)。",
    "X10n0251_002:0161b14": "若諸菩薩以寂滅力。而起至靜。住於清淨。此菩薩者。",
    "X10n0251_002:0161b15": "名先修禪那後修奢摩他。(先有禪那寂滅之力。故云先修後起奢摩他之至靜。",
    "X10n0251_002:0161b16": "住於清淨。故云後修)。",
    "X10n0251_002:0161b17": "若諸菩薩以寂滅力。而起作用。於一切境。寂用隨順。",
    "X10n0251_002:0161b18": "此菩薩者。名先修禪那後修三摩鉢提。(先有禪那寂滅之力。故云",
    "X10n0251_002:0161b19": "先修。後起三摩鉢提之作用。隨順一切。故云後修)。",
    "X10n0251_002:0161b20": "若諸菩薩以寂滅力。種種自性。安於靜慮。而起變化。",
    "X10n0251_002:0161b21": "此菩薩者。名先修禪那中修奢摩他後修三摩鉢提。",
    "X10n0251_002:0161b22": "(先有禪那寂滅之力。故云先修。中則種種自性安於奢摩他之靜慮。故云中修。後則起三摩鉢提之變化。故云",
    "X10n0251_002:0161b23": "後修)。",
    "X10n0251_002:0161b24": "若諸菩薩以寂滅力。無作自性。起於作用。清淨境界。",
    "X10n0251_002:0161c01": "歸於靜慮。此菩薩者。名先修禪那中修三摩鉢提後",
    "X10n0251_002:0161c02": "修奢摩他。(先有禪那寂滅之力。故云先修。中則不動自性。起三摩鉢提鉢作用。故云中修。後則",
    "X10n0251_002:0161c03": "清淨境界。歸於奢摩他之靜慮。故云後修)。",
    "X10n0251_002:0161c04": "若諸菩薩以寂滅力。種種清淨。而住靜慮。起於變化。",
    "X10n0251_002:0161c05": "此菩薩者。名先修禪那齊修奢摩他三摩鉢提。(先有禪那",
    "X10n0251_002:0161c06": "寂滅之力。故云先修。後則住於奢摩他之靜慮。而起三摩鉢提之變化。故云齊修)。",
    "X10n0251_002:0161c07": "若諸菩薩以寂滅力。資於至靜。而起變化。此菩薩者。",
    "X10n0251_002:0161c08": "名齊修禪那奢摩他後修三摩鉢提。(先以禪那寂滅之力。資於奢摩",
    "X10n0251_002:0161c09": "他之至靜。故云齊修。後起三摩鉢提之變化。故云後修)。",
    "X10n0251_002:0161c10": "若諸菩薩以寂滅力。資於變化。而起至靜清明境慧。",
    "X10n0251_002:0161c11": "此菩薩者。名齊修禪那三摩鉢提後修奢摩他。(先以禪那",
    "X10n0251_002:0161c12": "寂滅之力。資於三摩鉢提之變化。故云齊修。後起奢摩他之至靜。故云後修。清明境慧者。至靜之中。境智俱淨",
    "X10n0251_002:0161c13": "也)。",
    "X10n0251_002:0161c14": "若諸菩薩以圓覺慧。圓合一切。(以圓覺性中之智慧。圓攝一切法也)。於",
    "X10n0251_002:0161c15": "諸性相。無離覺性。(既是圓合一切。則於種種性相。皆不離圓覺妙性)。此菩薩",
    "X10n0251_002:0161c16": "者。名為圓修三種自性清淨隨順。(三觀齊修是為圓覺)。",
    "X10n0251_002:0161c17": "善男子。是名菩薩二十五輪。一切菩薩修行如是。(菩薩",
    "X10n0251_002:0161c18": "修行。不出此二十五輪。唐僧惟慤。以此二十五輪。為二十五觀。第一名澄渾息用觀二庖丁恣刃觀。三呈音出",
    "X10n0251_002:0161c19": "礙觀。四運舟兼濟觀。五湛海澄空觀。六首羅三目觀。七三點齊修觀。八品字單雙觀。九獨足雙頭觀。十果落華",
    "X10n0251_002:0161c20": "敷觀。十一先武後文觀。十二功成退職觀。十三幻師解術觀。十四神龍隱海觀。十五龍樹通真觀。十六商那示",
    "X10n0251_002:0161c21": "相觀。十七大通宴默觀。十八寶明空海觀。十九虗空妙用觀。二十舜若呈神觀。二十一飲光歸定觀。二十二多",
    "X10n0251_002:0161c22": "寶呈通觀。二十三下方騰化觀。二十四帝青含變觀。二十五如意圓修觀)。",
    "X10n0251_002:0161c23": "若諸菩薩及末世眾生依此輪者。當持梵行。寂靜思",
    "X10n0251_002:0161c24": "惟。(持梵行者。持佛戒行也。寂靜者。自澄其心也。思惟者。審察邪正也)。",
    "X10n0251_002:0162a01": "求哀懺悔。經三七日。(恐為業力障蔽淨心。故求哀懺悔。以二十一日為期也)。於",
    "X10n0251_002:0162a02": "二十五輪。各安標記。至心求哀。隨手結取。(如探籌然不可揀擇)。",
    "X10n0251_002:0162a03": "依結開示。便知頓漸。(結得前單修三輪及圓修一輪。即是頓門。結得餘二十一輪。即",
    "X10n0251_002:0162a04": "是漸門)。一念疑悔。即不成就。(苟有疑悔之心。觀行終不成就)。",
    "X10n0251_002:0162a05": "爾時世尊欲重宣此義而說偈言。",
    "X10n0251_002:0162a06": "　辨音汝當知　　一切諸菩薩　　無礙清淨慧",
    "X10n0251_002:0162a07": "　皆依禪定生　　所謂奢摩他　　三摩提禪那",
    "X10n0251_002:0162a08": "　三法頓漸修　　有二十五種　　十方諸如來",
    "X10n0251_002:0162a09": "　三世修行者　　無不因此法　　而得成菩提",
    "X10n0251_002:0162a10": "　唯除頓覺人　　并法不隨順　　一切諸菩薩",
    "X10n0251_002:0162a11": "　及末世眾生　　常當持此輪　　隨順勤修習",
    "X10n0251_002:0162a12": "　依佛大悲力　　不久證涅槃",
    "X10n0251_002:0162a13": "於是淨諸業障菩薩。在大眾中。即從座起。頂禮佛足。",
    "X10n0251_002:0162a14": "右繞三匝。長跪叉手。而白佛言。大悲世尊。為我等輩。",
    "X10n0251_002:0162a15": "廣說如是不思議事。(謂前所說二十五輪。皆是不可思惟不可擬議之事)。一切",
    "X10n0251_002:0162a16": "如來因地行相。(二十五輪。即諸佛初地觀行之相)。令諸大眾得未曾",
    "X10n0251_002:0162a17": "有。(大眾聞所未聞。故云得未曾有)。覩見調御歷恒沙劫勤苦境界一",
    "X10n0251_002:0162a18": "切功用。猶如一念。我等菩薩深自慶慰。(大眾自見曠劫修行功用",
    "X10n0251_002:0162a19": "如在一念間也)。世尊。若此覺心本性清淨。因何染汙。使諸眾",
    "X10n0251_002:0162a20": "生迷悶不入。唯願如來廣為我等開悟法性。(迷惑之時。總稱",
    "X10n0251_002:0162a21": "本性。開悟之後。方名法性)。令此大眾及末世眾生作將來眼。(現未眾生。",
    "X10n0251_002:0162a22": "聞佛開示。盡未來際。永無迷惑)。說是語已。五體投地。如是三請。終而",
    "X10n0251_002:0162a23": "復始。",
    "X10n0251_002:0162a24": "爾時世尊。告淨諸業障菩薩言。善哉善哉。善男子。汝",
    "X10n0251_002:0162b01": "等乃能為諸大眾及末世眾生。咨問如來如是方便。",
    "X10n0251_002:0162b02": "汝今諦聽。當為汝說。時淨諸業障菩薩奉教歡喜。及",
    "X10n0251_002:0162b03": "諸大眾默然而聽。",
    "X10n0251_002:0162b04": "善男子。一切眾生從無始來。妄想執有我人眾生及",
    "X10n0251_002:0162b05": "與壽命。(眾生從無始劫來。妄想執著。以為有我相人相眾生相壽命相也)。認四顛倒",
    "X10n0251_002:0162b06": "為實我體。(妄認四相。為實我體。不知此四顛倒本來無有)。由此便生憎愛二",
    "X10n0251_002:0162b07": "境。(由執四相為我體故。所以順我則愛。違我則憎)。於虗妄體重執虗妄。(四大幻體",
    "X10n0251_002:0162b08": "已是虗妄。更執四相。妄上增妄也)。二妄相依。生妄業道。(二妄者。即四大并四相也。",
    "X10n0251_002:0162b09": "二者相因。作業受報。故曰生妄業道)。有妄業故。妄見流轉。(既有妄業即受輪迴本無",
    "X10n0251_002:0162b10": "輪迴。故曰妄見)。厭流轉者。妄見涅槃。(厭彼輪迴。欲證涅槃。本無涅槃。故云妄見)。由",
    "X10n0251_002:0162b11": "此不能入清淨覺。非覺違拒諸能入者。(因彼妄見所障。不能悟入",
    "X10n0251_002:0162b12": "淨覺。非是淨覺障拒入者)。有諸能入非覺入故。(眾生能悟入於覺爾。非覺來入眾生",
    "X10n0251_002:0162b13": "性中也。孔子謂。人能弘道。非道弘人者。是也)。是故動念。及與息念。皆歸迷",
    "X10n0251_002:0162b14": "悶。(諸念動時。固不能覺縱使止念。亦無入處)。何以故。由有無始本起無明",
    "X10n0251_002:0162b15": "為己主宰。(動靜皆迷悶者。由無始劫來無明妄想為我之主故也)。一切眾生生",
    "X10n0251_002:0162b16": "無慧目。(有生以來。不見自性。故曰生無慧目)。身心等性皆是無明。(既無慧目。",
    "X10n0251_002:0162b17": "則四大五蘊。一切幻性。皆是無明執著之心)。譬如有人不自斷命。(眾生妄執無明",
    "X10n0251_002:0162b18": "不肯除滅。譬如世人不肯自殺)。是故當知。有愛我者。我與隨順。(彼有愛我",
    "X10n0251_002:0162b19": "者。我亦隨順彼境。而生愛心)。非隨順者。便生憎怨。(非隨順彼境。而生愛心。則徃往",
    "X10n0251_002:0162b20": "怒其違己。起憎怨心)。為憎愛心。養無明故。相續求道。皆不成就。",
    "X10n0251_002:0162b21": "(種種憎愛。增長我見。念念不斷。成道愈難)。",
    "X10n0251_002:0162b22": "善男子。云何我相。謂諸眾生心所證者。(眾生之心。無所取證。則不",
    "X10n0251_002:0162b23": "著我相。纔有所取證。即執此心。以為自己。故曰我相也)。善男子。譬如有人百骸",
    "X10n0251_002:0162b24": "調適忽忘我身。(此論眾生無所取證時不知有我相也)。四肢弦緩。攝養",
    "X10n0251_002:0162c01": "乖方。微加針艾。則知有我。(此喻眾生纔有所取證方知有我相也)。是故",
    "X10n0251_002:0162c02": "證取。方現我體。(證是我證。取是我取。故證取時我體發現)。善男子。其心乃",
    "X10n0251_002:0162c03": "至證於如來畢竟了知清淨涅槃。皆是我相。(我心未斷雖能",
    "X10n0251_002:0162c04": "入佛涅槃。亦皆是我相爾)。",
    "X10n0251_002:0162c05": "善男子。云何人相。謂諸眾生心悟證者。(人相者。悟我是空。能不執",
    "X10n0251_002:0162c06": "著也。心悟證者。悟所證之我相為非故也)。善男子。悟有我者。不復認我。所",
    "X10n0251_002:0162c07": "悟非我。悟亦如是。(雖我相為非不復執著我相。然所悟我既是非我。則其能悟者亦",
    "X10n0251_002:0162c08": "非我矣。非我之相。即人相也)。悟已超過一切證者。悉為人相。(使此悟心",
    "X10n0251_002:0162c09": "勝彼一切證我相者。亦皆是人相爾)。善男子。其心乃至圓悟涅槃俱是",
    "X10n0251_002:0162c10": "我者。心存少悟。備殫證理。皆名人相。(雖能圓悟自性涅槃備極一切",
    "X10n0251_002:0162c11": "取證之理。然尚有一毫悟心。亦是人相爾)。",
    "X10n0251_002:0162c12": "善男子。云何眾生相。謂諸眾生心自證悟所不及者。",
    "X10n0251_002:0162c13": "(眾生別發一心。自謂前所證之我相。所悟之人相。未能及此。不知此心乃眾生相也)。善男子。譬",
    "X10n0251_002:0162c14": "如有人作如是言。我是眾生。則知彼人說眾生者。非",
    "X10n0251_002:0162c15": "我非彼。(此假借人言。以諭己為眾生相。則非我相。非人相也)。云何非我。我是眾",
    "X10n0251_002:0162c16": "生。則非是我。云何非彼。我是眾生。非彼我故。(曰非我者。蓋己",
    "X10n0251_002:0162c17": "是眾生。則非是我也。曰非彼者蓋己是眾生。則非是人也。非彼我者非彼人之我也)。善男子。但",
    "X10n0251_002:0162c18": "諸眾生了證了悟皆為我人。(了知前所證者為我相前所悟者為人相也)。",
    "X10n0251_002:0162c19": "而我人相所不及者。(了知己之所見勝彼我人二相)。存有所了。名眾",
    "X10n0251_002:0162c20": "生相。(了心未忘。故名此相)。",
    "X10n0251_002:0162c21": "善男子。云何壽命相。謂諸眾生心照清淨覺所了者。",
    "X10n0251_002:0162c22": "(覺所了者。覺前執眾生相時了心未泯也。此覺心綿綿相續。欲不斷滅。故曰壽命相)。一切業智",
    "X10n0251_002:0162c23": "所不自見。猶如命根。(一切覺心。皆是清淨業智。然此智幽微不能自見。所以念念不",
    "X10n0251_002:0162c24": "斷。如命根之不可斷也)。善男子。若心照見一切覺者。皆為塵垢。",
    "X10n0251_002:0163a01": "(心光發明。見種種覺。在淨性中。悉為塵垢)。覺所覺者。不離塵故。(照心覺心。皆是塵念",
    "X10n0251_002:0163a02": "故也)。如湯銷冰。無別有冰知冰銷者。存我覺我亦復如",
    "X10n0251_002:0163a03": "是。(存我則如水之為冰。覺我則如湯之銷冰。冰湯雖異。同歸一水。別無能知冰銷者。所以存我覺我同",
    "X10n0251_002:0163a04": "歸一性。別無能知我覺者)。",
    "X10n0251_002:0163a05": "善男子。末世眾生不了四相。雖經多劫勤苦修道。但",
    "X10n0251_002:0163a06": "名有為。終不能成一切聖果。(不能了達我人眾生壽命之相。雖經累劫勤修。",
    "X10n0251_002:0163a07": "亦不能證無為聖果)。是故名為正法末世。(圓覺疏曰。正法之時。修則皆證。末世之時",
    "X10n0251_002:0163a08": "人多取相。今既取相。雖是正法亦同末世也)。何以故。認一切我為涅槃故。",
    "X10n0251_002:0163a09": "有證有悟。名成就故。(何故名為正法末世。蓋由執著諸相為寂滅之道有所證悟及",
    "X10n0251_002:0163a10": "有成就之名故也)。譬如有人認賊為子。其家財寶終不成就。",
    "X10n0251_002:0163a11": "(蓋諭取相修行終不成佛)。何以故。有我愛者。亦愛涅槃。伏我愛根。",
    "X10n0251_002:0163a12": "為涅槃相。(愛我即愛涅槃。究竟未離於愛。但能降伏我之愛心。使之不起爾。不起之相。似涅槃",
    "X10n0251_002:0163a13": "相。其實非真涅槃也)。有憎我者。亦憎生死。(既憎我相。必憎生死。憎心未忘。終不解脫)。",
    "X10n0251_002:0163a14": "不知愛者真生死故。(本愛涅槃。擬除生死。不知愛心真生死根本也)。別憎生",
    "X10n0251_002:0163a15": "死。名不解脫。(既起愛涅槃之心。已為生死所縛別更起憎惡生死之念。是名真不解脫)。云",
    "X10n0251_002:0163a16": "何當知法不解脫。(此等憎愛心。在圓覺法中。非解脫之見故也)。善男子。彼",
    "X10n0251_002:0163a17": "末世眾生習菩提者。以己微證。為自清淨。由未能盡",
    "X10n0251_002:0163a18": "我相根本。(在己小有所證。便為自心清淨。蓋由未能忘我也)。若復有人讚歎",
    "X10n0251_002:0163a19": "彼法。即生歡喜便欲濟度。若復誹謗彼所得者。便生",
    "X10n0251_002:0163a20": "瞋恨。則知我相堅固執持。(聞毀譽而生瞋喜者蓋由堅執我相)。潛伏藏",
    "X10n0251_002:0163a21": "識。游戲諸根。曾不間斷。(執我之心。潛伏於藏識而游戲於六根。念念不斷故也。宗",
    "X10n0251_002:0163a22": "鏡曰。識即是心。不守自性。隨染淨緣。不合而合。能含藏一切真俗境界。故名藏識)。善男子。彼",
    "X10n0251_002:0163a23": "修道者不除我相。是故不能入清淨覺。(不能斷除我相。安能悟入",
    "X10n0251_002:0163a24": "淨覺)。",
    "X10n0251_002:0163b01": "善男子。若知我空。無毀我者。(若知我體本空。則知彼之毀我者亦無立處)。",
    "X10n0251_002:0163b02": "有我說法。我未斷故。(纔作我見。演說諸法。皆是我相未斷滅故)。眾生壽命。",
    "X10n0251_002:0163b03": "亦復如是。(我相未除。有此過患。若執人相眾生相壽命相。其患一同)。善男子。末世",
    "X10n0251_002:0163b04": "眾生。說病為法。是故名為可憐愍者。(我相人相眾生相壽命相。乃是",
    "X10n0251_002:0163b05": "四病。眾生愚癡。說此四病。以為正法。誠可愍也)。雖勤精進。增益諸病。是故不",
    "X10n0251_002:0163b06": "能入清淨覺。(執相修行。愈勤愈病。何由悟入淨覺)。",
    "X10n0251_002:0163b07": "善男子。末世眾生不了四相。以如來解及所行處為",
    "X10n0251_002:0163b08": "自修行。終不成就。(不能了達我相人相眾生相壽命相。雖以佛之見解及佛所行之道",
    "X10n0251_002:0163b09": "為自己修行之法。終亦不能成佛)。或有眾生未得謂得。未證謂證。(未有",
    "X10n0251_002:0163b10": "所得自謂已得。未有所證。自謂已證。如此妄語之人。蓋由未斷我見)。見勝進者。心生嫉",
    "X10n0251_002:0163b11": "妬。由彼眾生未斷我愛。是故不能入清淨覺。(見勝己而進道",
    "X10n0251_002:0163b12": "者。便生忌心。蓋由愛我之心念念不斷故也。如此之人。安能悟淨覺)。",
    "X10n0251_002:0163b13": "善男子。末世眾生。希望成道。無令求悟。惟益多聞。增",
    "X10n0251_002:0163b14": "長我見。(望成佛果者。不使求悟自性。唯令廣學多聞。則彼之我見轉加增長矣)。但當精",
    "X10n0251_002:0163b15": "勤降伏煩惱。(望成佛果者。不必廣學多聞。但須精勤禁制妄念)。起大勇猛。未",
    "X10n0251_002:0163b16": "得令得。未斷令斷。(當發廣大勇決之心。佛果未得。當令必得。妄念未斷。當令必斷)。貪",
    "X10n0251_002:0163b17": "瞋愛慢。諂曲嫉妬。對境不生。彼我恩愛一切寂滅。佛",
    "X10n0251_002:0163b18": "說是人漸次成佛。(若無此等妄心。必可漸成佛果)。求善知識。不墮邪",
    "X10n0251_002:0163b19": "見。(更須親近善人。方得絕諸邪見)。若於所求。別生憎愛。則不能入清",
    "X10n0251_002:0163b20": "淨覺海。(若於所求善知識處。不能信受其法。別生憎愛。則不能成就圓覺廣大之果)。",
    "X10n0251_002:0163b21": "爾時世尊欲重宣此義而說偈言。",
    "X10n0251_002:0163b22": "　淨業汝當知　　一切諸眾生　　皆由執我愛",
    "X10n0251_002:0163b23": "　無始妄流轉　　未除四種相　　不得成菩提",
    "X10n0251_002:0163b24": "　愛憎生於心　　諂曲存諸念　　是故多迷悶",
    "X10n0251_002:0163c01": "　不能入覺城　　若能歸悟剎　　先去貪瞋癡",
    "X10n0251_002:0163c02": "　法愛不存心　　漸次可成就　　我身本不有",
    "X10n0251_002:0163c03": "　憎愛何由生　　此人求善友　　終不墮邪見",
    "X10n0251_002:0163c04": "　所求別生心　　究竟非成就",
    "X10n0251_002:0163c05": "於是普覺菩薩。在大眾中。即從座起。頂禮佛足。右繞",
    "X10n0251_002:0163c06": "三匝。長跪叉手。而白佛言。大悲世尊。快說禪病。(贊佛於前",
    "X10n0251_002:0163c07": "章善說四相也)。令諸大眾得未曾有。心意蕩然。獲大安隱。(使諸",
    "X10n0251_002:0163c08": "法眾。聞所未聞。心意豁然獲大利益)。世尊。末世眾生。去佛漸遠。賢聖隱",
    "X10n0251_002:0163c09": "伏。邪法增熾。使諸眾生求何等人。依何等法。行何等",
    "X10n0251_002:0163c10": "行。除去何病。云何發心。令彼羣盲不墮邪見。(菩薩起此五問。",
    "X10n0251_002:0163c11": "請佛開示羣迷)。作是語已。五體投地。如是三請。終而復始。",
    "X10n0251_002:0163c12": "爾時世尊告普覺菩薩言。善哉善哉。善男子。汝等乃",
    "X10n0251_002:0163c13": "能咨問如來如是修行。能施末世一切眾生無畏道",
    "X10n0251_002:0163c14": "眼。(能使眾生道眼清淨。不畏魔惱)。令彼眾生得成聖道。汝今諦聽。當",
    "X10n0251_002:0163c15": "為汝說。時普覺菩薩奉教歡喜。及諸大眾默然而聽。",
    "X10n0251_002:0163c16": "善男子。末世眾生將發大心。求善知識。欲修行者。當",
    "X10n0251_002:0163c17": "求一切正知見人。(發無量廣大之心。親近大善知識。欲修圓覺者。當擇正知正見之人。",
    "X10n0251_002:0163c18": "一切正知見者。種種知見。悉無染著。者是也)。心不住相。(正知見人。心不著相)。不著聲",
    "X10n0251_002:0163c19": "聞緣覺境界。(正知見人。心不執著二乘境界。傳心法要曰。因聲教而悟者名聲聞。觀因緣而",
    "X10n0251_002:0163c20": "悟者名緣覺)。雖現塵勞。心恒清淨。(正知見人。雖化身於塵勞之中。其心未甞有所",
    "X10n0251_002:0163c21": "染著)。示有諸過。(正知見人。示諸過患者。欲與眾生同事而攝化之也。維摩詰經曰。示行貪欲。離",
    "X10n0251_002:0163c22": "諸染著。示諸煩惱。心常清淨者。是也)。讚歎梵行。不令眾生入不律儀。(雖示",
    "X10n0251_002:0163c23": "現種種過患。亦常讚歎真實梵行。不使眾生入於不依戒律之儀式中也)。求如是人。即得",
    "X10n0251_002:0163c24": "成就阿耨多羅三藐三菩提。(發心修行者。求此正知正見之人。以為師友。方",
    "X10n0251_002:0164a01": "得成就無上正等覺也。藏經曰。阿者無也。耨多羅者上也。三藐者正也。三者等也菩提者覺也)。末世",
    "X10n0251_002:0164a02": "眾生見如是人。應當供養不惜身命。(見此正知正見之人。須當供養",
    "X10n0251_002:0164a03": "參問其法。不可顧惜身命也。古人立雪齊腰斷臂求法者。正是此意)。彼善知識四威儀",
    "X10n0251_002:0164a04": "中常現清淨。乃至示現種種過患。心無憍慢。(善知識行住坐",
    "X10n0251_002:0164a05": "臥四威儀中。常現清淨之行。忽然現出一切過患。則學者之心。不可便生憍慢)。況復摶財妻",
    "X10n0251_002:0164a06": "子眷屬。(求法之人。尚不可順惜身命。況摶聚財寶妻子眷屬身外之物耶)。若善男子。",
    "X10n0251_002:0164a07": "於彼善友不起惡念。即能究竟成就正覺。(一切疑心。皆名惡念。",
    "X10n0251_002:0164a08": "學者於善知識。不起此等惡念。方能成就佛果)。心華發明。照十方剎。(心光發現。照諸",
    "X10n0251_002:0164a09": "剎土)。",
    "X10n0251_002:0164a10": "善男子。彼善知識所證妙法。應離四病。云何四病。(修證",
    "X10n0251_002:0164a11": "圓覺不可起作止任滅之心。有此四心。即為四病)。一者作病。若復有人作如",
    "X10n0251_002:0164a12": "是言。我於本心作種種行。欲求圓覺。彼圓覺性非作",
    "X10n0251_002:0164a13": "得故。說名為病。(作種種行者。修一切有為之行也。圓覺妙性。非因有為而得悟。故曰非作",
    "X10n0251_002:0164a14": "得故。圓覺疏亦曰。既是造作生情。豈合無為寂照)。二者任病。若復有人作如",
    "X10n0251_002:0164a15": "是言。我等今者不斷生死。不求涅槃。涅槃生死無起",
    "X10n0251_002:0164a16": "滅念。任彼一切。隨諸法性。欲求圓覺。彼圓覺性非任",
    "X10n0251_002:0164a17": "有故。說名為病。(謂如不斷輪迴。不求寂滅。不起諸念。亦不滅念隨緣任性。欲證圓覺。不知",
    "X10n0251_002:0164a18": "圓覺妙性非因此任心而能悟。故曰非任有故。圓覺疏亦曰。設令善惡不拘。即名無記之性)。三者",
    "X10n0251_002:0164a19": "止病。若復有人作如是言。我今自心永息諸念。得一",
    "X10n0251_002:0164a20": "切性寂然平等。欲求圓覺。彼圓覺性非止合故。說名",
    "X10n0251_002:0164a21": "為病。(謂如永止諸念得種種性。寂然不動。平等無二。求證圓覺。不知圓覺妙性非止心之所能合。圓",
    "X10n0251_002:0164a22": "覺疏亦曰。性本無止。止亦違性)。四者滅病。若復有人作如是言。我今",
    "X10n0251_002:0164a23": "永斷一切煩惱。身心畢竟空無所有。何況根塵虗妄",
    "X10n0251_002:0164a24": "境界。一切永寂。欲求圓覺。彼圓覺性非寂相故。說名",
    "X10n0251_002:0164b01": "為病。(謂如永斷諸幻身心本空。六根六塵等悉皆寂滅。求證圓覺。不知圓覺妙性非滅相之所能證。圓覺",
    "X10n0251_002:0164b02": "疏亦曰。住寂之心。何能契合)。離四病者。則知清淨。(無作止任滅之心。方知本性清",
    "X10n0251_002:0164b03": "淨)。作是觀者。名為正觀。若他觀者。名為邪觀。(清淨無染。即名",
    "X10n0251_002:0164b04": "正見。別生見解。即墮於邪)。",
    "X10n0251_002:0164b05": "善男子末世眾生欲修行者。應當盡命供養善友事",
    "X10n0251_002:0164b06": "善知識。(欲修圓覺者。若遇真善。友真善知識當須不惜身命承事供養)。彼善知識欲",
    "X10n0251_002:0164b07": "來親近。應斷憍慢。(見善知識。有相親之意。不得生憍傲慢易之心)。若復遠離。",
    "X10n0251_002:0164b08": "應斷瞋恨。(見善知識。有遠我之意。不得生瞋怒怨恨之心)。現逆順境。猶如虗",
    "X10n0251_002:0164b09": "空。(凡善知識。現違我順我之境。而我視之。猶如虗空。了無憎愛)。了知身心畢竟平",
    "X10n0251_002:0164b10": "等。與諸眾生同體無異。如是修行方入圓覺。(了知自己身心。",
    "X10n0251_002:0164b11": "與彼虗空平等無二。與諸眾生同一真體。方能悟入圓覺)。",
    "X10n0251_002:0164b12": "善男子。末世眾生不得成道。由有無始自他憎愛一",
    "X10n0251_002:0164b13": "切種子故未解脫。(無始劫來。於自則愛。於他則憎。此一等心。能發生一切憎愛。故名曰",
    "X10n0251_002:0164b14": "種子。既有此等種子。安得解脫)。若復有人觀彼怨家。如己父母。心無",
    "X10n0251_002:0164b15": "有二。即除諸病。(視冤如親。愛無一切憎即)。於諸法中。自他憎愛。亦",
    "X10n0251_002:0164b16": "復如是。(心既平等。則一切法中。種種愛己憎他之心。亦復無有)。",
    "X10n0251_002:0164b17": "善男子。末世眾生欲求圓覺。應當發心作如是言。盡",
    "X10n0251_002:0164b18": "於虗空一切眾生。我皆令入究竟圓覺。(初修行時。即當發此廣大",
    "X10n0251_002:0164b19": "誓願)。於圓覺中無取覺者。(圓覺光中。明明不昧未甞起心取證圓覺)。除彼我",
    "X10n0251_002:0164b20": "人一切諸相。(不著我相人相眾生相壽命相)。如是發心。不墮邪見。(一無",
    "X10n0251_002:0164b21": "自他憎愛。二願眾生成佛。三不取證圓覺。四不執著諸相。發此四心。方為正見)。",
    "X10n0251_002:0164b22": "爾時世尊欲重宣此義而說偈言。",
    "X10n0251_002:0164b23": "　普覺汝當知　　末世諸眾生　　欲求善知識",
    "X10n0251_002:0164b24": "　應當求正見　　心遠二乘者　　法中除四病",
    "X10n0251_002:0164c01": "　謂作止任滅　　親近無憍慢　　遠離無瞋恨",
    "X10n0251_002:0164c02": "　見種種境界　　心當生希有　　還如佛出世",
    "X10n0251_002:0164c03": "　不犯非律儀　　戒根永清淨　　度一切眾生",
    "X10n0251_002:0164c04": "　究竟入圓覺　　無彼我人相　　常依正智慧",
    "X10n0251_002:0164c05": "　便得超邪見　　證覺般涅槃",
    "X10n0251_002:0164c06": "於是圓覺菩薩。在大眾中。即從座起。頂禮佛足。右繞",
    "X10n0251_002:0164c07": "三匝。長跪叉手。而白佛言。大悲世尊。為我等輩。廣說",
    "X10n0251_002:0164c08": "淨覺種種方便。令末世眾生有大增益。世尊。我等今",
    "X10n0251_002:0164c09": "者已得開悟。(此贊佛善說修證圓覺之法令彼開悟也)。若佛滅後末世眾",
    "X10n0251_002:0164c10": "生未得悟者。云何安居修此圓覺清淨境界。(請說將來眾生",
    "X10n0251_002:0164c11": "如何安住修證此法)。此圓覺中三種淨觀。以何為首。(請說初修奢摩他之",
    "X10n0251_002:0164c12": "靜觀三摩鉢提之幻觀禪那之寂觀云何起行)。惟願大悲。為諸大眾及末世",
    "X10n0251_002:0164c13": "眾生。施大饒益。作是語已。五體投地。如是三請。終而",
    "X10n0251_002:0164c14": "復始。",
    "X10n0251_002:0164c15": "爾時世尊。告圓覺菩薩言。善哉善哉。善男子。汝等乃",
    "X10n0251_002:0164c16": "能問於如來如是方便。以大饒益施諸眾生。汝今諦",
    "X10n0251_002:0164c17": "聽。當為汝說。時圓覺菩薩奉教歡喜。及諸大眾默然",
    "X10n0251_002:0164c18": "而聽。",
    "X10n0251_002:0164c19": "善男子。一切眾生。若佛住世。若佛滅後。若法末時。有",
    "X10n0251_002:0164c20": "諸眾生具大乘性。信佛祕密大圓覺心。欲修行者。若",
    "X10n0251_002:0164c21": "在伽藍。安處徒眾。(具大乘性者。具足佛之根性也。伽藍者藏經曰。此云眾園。蓋今之僧",
    "X10n0251_002:0164c22": "舍也)。有緣事故。隨分思察。如我已說。(既為緣事所拘。當隨己分量修習可",
    "X10n0251_002:0164c23": "也)。若復無有他事因緣。即建道場。當立期限。若立長",
    "X10n0251_002:0164c24": "期。百二十日。中期百日。下期八十日。(佛謂日久則凡心易厭。日促則",
    "X10n0251_002:0165a01": "妙行未圓。故立三期。以為中制)。安置淨居。(安置道場。當於清淨之地)。若佛現在。當",
    "X10n0251_002:0165a02": "正思惟。(若佛住世之時。當正心思惟。絕諸妄想可也。般若經中。亦謂斷除妄想為正思惟)。若",
    "X10n0251_002:0165a03": "佛滅後。施設形像。心存目想。生正憶念。還同如來常",
    "X10n0251_002:0165a04": "住之日。(生正憶念者。無念之謂也。蓋謂雖對佛像。亦當如佛現在。不可起妄念也)。懸諸幡",
    "X10n0251_002:0165a05": "華。經三七日。(幡華供養。經二十一日也)。稽首十方諸佛名字。求哀",
    "X10n0251_002:0165a06": "懺悔。(至心稽首。稱揚佛號。求佛哀憫。懺悔三業)。遇善境界。得心輕安。(念佛懺悔",
    "X10n0251_002:0165a07": "之後。或見佛像。或見光明。及一切善境。即得自心輕安暢適)。過三七日。一向攝念。",
    "X10n0251_002:0165a08": "(越二十一日之後。更不念佛懺悔。一向收攝正念不令放逸也)。若經夏首。三月安居。",
    "X10n0251_002:0165a09": "當為清淨菩薩止住。(若遇夏初。即當結夏。安居觀室。三月不出。是名清淨菩薩止住",
    "X10n0251_002:0165a10": "之觀)。心離聲聞。不假徒眾。(傳心法要曰。因聲教而悟者名聲聞。今既安居淨觀。何待",
    "X10n0251_002:0165a11": "聲教也。故曰心離聲聞既是心離聲聞。何假徒眾之助)。至安居日。即於佛前。作",
    "X10n0251_002:0165a12": "如是言。我比丘比丘尼優婆塞優婆夷。(安居淨觀之日。即對佛作",
    "X10n0251_002:0165a13": "此誓也。比丘者。圓覺疏曰。一名怖魔二名乞士。三名淨戒。比丘尼者。女比丘也。優婆塞者。行者也。優婆夷者。尼",
    "X10n0251_002:0165a14": "童也)。某甲。踞菩薩乘。修寂滅行。(自謂按菩薩大乘之法修習妙行也)。同入",
    "X10n0251_002:0165a15": "清淨實相住持。(悉皆悟入無相之相。住持無失)。以大圓覺為我伽藍。",
    "X10n0251_002:0165a16": "(伽藍者。眾圓也。今曰以圓覺為伽藍者。蓋明我眾不依倚別法也)。身心安居平等性",
    "X10n0251_002:0165a17": "智。(身心安居於大圓覺中。性與智慧。泯於一等)。涅槃自性無繫屬故。(寂滅本性",
    "X10n0251_002:0165a18": "廓然自在。無所繫縛。亦無所統屬故也)。今我敬請。不依聲聞。當與十方",
    "X10n0251_002:0165a19": "如來及大菩薩三月安居。為修菩薩無上妙覺大因",
    "X10n0251_002:0165a20": "緣故。不繫徒眾。(不依倚聲聞小乘之法。至心敬請諸佛菩薩。三月安居。修此廣大圓覺法",
    "X10n0251_002:0165a21": "門。又豈在乎徒眾也)。善男子。此名菩薩示現安居。(前說三月安居者。乃菩薩",
    "X10n0251_002:0165a22": "示現安居之相)。過三期日。隨往無礙。(長期百二十日中期百日。下期八十日。安居修",
    "X10n0251_002:0165a23": "行者。過此三期日數。微往他所。亦無妨礙)。",
    "X10n0251_002:0165a24": "善男子。若彼末世修行眾生。求菩薩道入三期者。非",
    "X10n0251_002:0165b01": "彼所聞一切境界。終不可取。(正在禪定中。忽然別有他念起時。當以智慧觀",
    "X10n0251_002:0165b02": "察。非上所聞三期正行之外。若善若惡一切境界。皆名邪見。並不可取著。後皆倣此)。善男子。若",
    "X10n0251_002:0165b03": "諸眾生修奢摩他。先取至靜。不起思念。靜極便覺。(修奢",
    "X10n0251_002:0165b04": "摩他之靜觀。則先斷思念。靜力既極自然開悟)。如是初靜。從於一身至一世",
    "X10n0251_002:0165b05": "界。(初習靜觀。始則一身內外了無動念。漸覺靜性徧滿於一世界中矣)。覺亦如是。(靜極而覺。",
    "X10n0251_002:0165b06": "則亦先悟身相本空。漸覺法身徧滿於一世界中矣)。善男子。若覺徧滿一世界",
    "X10n0251_002:0165b07": "者。一世界中有一眾生起一念者皆悉能知。百千世",
    "X10n0251_002:0165b08": "界亦復如是。(我覺性與虗空同體。而眾生者皆在我覺性中。故所起念。無不知者)。非彼",
    "X10n0251_002:0165b09": "所聞一切境界。終不可取。(已解在前)。善男子若諸眾生。修",
    "X10n0251_002:0165b10": "三摩鉢提。先當憶想十方如來。十方世界一切菩薩。",
    "X10n0251_002:0165b11": "依種種門。漸次修行勤苦三昧。(修三摩鉢提之幻觀。則先須思想諸佛菩",
    "X10n0251_002:0165b12": "薩。使心不亂。然後依諸法門。漸修正定)。廣發大願。自熏成種。(廣發至大之願。以自",
    "X10n0251_002:0165b13": "熏習成佛之種性也)。非彼所聞一切境界。終不可取。(已解在前)。善男",
    "X10n0251_002:0165b14": "子。若諸眾生修於禪那。先取數門。(修禪那之寂觀。先須自知種種妄念",
    "X10n0251_002:0165b15": "之分劑頭數。故曰數門。圓覺疏亦曰所知生滅心念便是數門)。心中了知生住滅念",
    "X10n0251_002:0165b16": "分齊頭數。(妙明心中。了然自知生住異滅四種念頭也。生者初起之念。住者現在之念。異者差",
    "X10n0251_002:0165b17": "別之念。滅者寂滅之念。經中無異字者。取其成句故略之爾。圓覺疏中。亦如是說)。如是周徧",
    "X10n0251_002:0165b18": "四威儀中。分別念數無不了知。(行住坐臥四威儀中。種種念數無不了知",
    "X10n0251_002:0165b19": "也)。漸次增進。乃至得知百千世界一滴之雨。猶如目",
    "X10n0251_002:0165b20": "覩所受用物。(行住坐臥念念是覺。則覺力漸進體無不周。故諸世界中。有一滿雨。亦如親見",
    "X10n0251_002:0165b21": "也)。非彼所聞一切境界終不可取。(已解在前)。是名三觀初",
    "X10n0251_002:0165b22": "首方便。(奢摩他之取靜。三摩鉢提之憶念。禪那之數門。乃三觀最初起首之法)。",
    "X10n0251_002:0165b23": "若諸眾生徧修三種勤行精進。即名如來出現于世。",
    "X10n0251_002:0165b24": "(圓修三觀。精進無怠。如此眾生無異出世之佛)。",
    "X10n0251_002:0165c01": "若後末世鈍根眾生。心欲求道。不得成就。由昔業障。",
    "X10n0251_002:0165c02": "(根性頑鈍學道不成者皆由宿業所障故也)。當勤懺悔常起希望。(勤懺已往之業。",
    "X10n0251_002:0165c03": "常起成佛之心)。先斷憎愛嫉妬諂曲。求勝上心。(斷諸惡念。發無上心)。三",
    "X10n0251_002:0165c04": "種淨觀。隨學一事。此觀不得。復習彼觀。心不放捨。漸",
    "X10n0251_002:0165c05": "次求證。(三種淨觀者。即奢摩他之靜觀。三摩鉢提之幻觀。禪那之寂觀也。隨學者心。精習一觀不",
    "X10n0251_002:0165c06": "可兼學他觀也。此精習心。若不放逸。漸漸增進。可證。圓覺)。",
    "X10n0251_002:0165c07": "爾時世尊欲重宣此義而說偈言。",
    "X10n0251_002:0165c08": "　圓覺汝當知　　一切諸眾生　　欲求無上道",
    "X10n0251_002:0165c09": "　先當結三期　　懺悔無始業　　經於三七日",
    "X10n0251_002:0165c10": "　然後正思惟　　非彼所聞境　　畢竟不可取",
    "X10n0251_002:0165c11": "　奢摩他至靜　　三摩正憶持　　禪那明數門",
    "X10n0251_002:0165c12": "　是名三淨觀　　若能勤修習　　是名佛出世",
    "X10n0251_002:0165c13": "　鈍根未成者　　常當勤心懺　　無始一切罪",
    "X10n0251_002:0165c14": "　諸障若消滅　　佛境便現前",
    "X10n0251_002:0165c15": "於是賢善首菩薩。在大眾中。即從座起。頂禮佛足。右",
    "X10n0251_002:0165c16": "繞三匝。長跪叉手。而白佛言。大悲世尊。廣為我等及",
    "X10n0251_002:0165c17": "末世眾生開悟如是不思議事。(贊佛於前十一章演說圓覺妙義開悟眾",
    "X10n0251_002:0165c18": "生皆是不可思惟不可擬議之事)。世尊。此大乘教。(謂此圓覺大乘經教)。名字何",
    "X10n0251_002:0165c19": "等。(請問此等教法是何名字)。云何奉持。(請問此等教法如何受持)。眾生修習得",
    "X10n0251_002:0165c20": "何功德。(請問眾生修此教法獲何利益)。云何使我護持經人。(請問如何使我",
    "X10n0251_002:0165c21": "衛護受持此經之人)。流布此教至於何地。(請問此圓覺經教流傳分布至於何處)。",
    "X10n0251_002:0165c22": "作是語已。五體投地。如是三請。終而復始。",
    "X10n0251_002:0165c23": "爾時世尊告賢善首菩薩言。善哉善哉。善男子。汝等",
    "X10n0251_002:0165c24": "乃能為諸菩薩及末世眾生。問於如來如是經教功",
    "X10n0251_002:0166a01": "德名字。汝今諦聽。當為汝說。時賢善首菩薩奉教歡",
    "X10n0251_002:0166a02": "喜。及諸大眾默然而聽。",
    "X10n0251_002:0166a03": "善男子。是經百千萬億恒河沙諸佛所說。(佛謂此圓覺經教。無",
    "X10n0251_002:0166a04": "數諸佛。悉皆如是宣說)。三世如來之所守護。(佛謂過去現在未來三世諸佛。悉皆",
    "X10n0251_002:0166a05": "守護此經)。十方菩薩之所歸依。(佛謂法界諸菩薩等。無不敬信此經)。十二部",
    "X10n0251_002:0166a06": "經清淨眼目。(佛謂此經清淨明了。為十二部經之眼目也。十二部經者。一名修多羅。二名祗夜。三",
    "X10n0251_002:0166a07": "名授記。四名伽陀。五名優陀那。六名尼陀那。七名阿波陀那。八名伊帝目多伽。九名闍陀伽。十名毗佛略。十一",
    "X10n0251_002:0166a08": "名阿浮陀達磨。十二名優波提舍)。是經名大方廣圓覺陀羅尼。亦名",
    "X10n0251_002:0166a09": "修多羅了義。亦名祕密王三昧。亦名如來決定境界。",
    "X10n0251_002:0166a10": "亦名如來藏自性差別。汝當奉持。(佛謂此經有此五名。汝等菩薩。應當",
    "X10n0251_002:0166a11": "受持)。善男子。是經唯顯如來境界。唯佛如來能盡宣說。",
    "X10n0251_002:0166a12": "(此經獨能顯示佛境。唯佛宣說。曲盡其妙)。",
    "X10n0251_002:0166a13": "若諸菩薩及末世眾生。依此修行。漸次增進。至於佛",
    "X10n0251_002:0166a14": "地。(若依此經修行。漸漸增進。必至佛之地位)。",
    "X10n0251_002:0166a15": "善男子。是經名為頓教大乘。(此經名為頓悟之教大乘之法)。頓機眾",
    "X10n0251_002:0166a16": "生從此開悟。(利根眾生。有圓頓之機者。皆因此經。而得開悟)。亦攝漸修一切",
    "X10n0251_002:0166a17": "羣品。(鈍根眾生。須假漸修。而此經教。無不圓攝)。譬如大海不讓小流。(大海者。喻",
    "X10n0251_002:0166a18": "頓教大乘。不讓小流者。喻能攝一切漸修之法)。乃至蚊蝱。(此喻漸修眾生)。及阿修羅。",
    "X10n0251_002:0166a19": "(此喻頓機眾生)。飲其水者。皆得充滿。(此喻頓漸之徒。修此經教。悉得圓滿)。",
    "X10n0251_002:0166a20": "善男子。假使有人純以七寶積滿三千大千世界以",
    "X10n0251_002:0166a21": "用布施。不如有人聞此經名及一句義。(以至多之寶布施者。其福",
    "X10n0251_002:0166a22": "報有盡。聞此經義而修證者。其智慧無窮)。善男子。假使有人教百恒河沙",
    "X10n0251_002:0166a23": "眾生得阿羅漢果。不如有人宣說此經分別半偈。(阿羅",
    "X10n0251_002:0166a24": "漢果。蓋是小乘之法。此經與偈乃是大乘之教)。善男子。若復有人聞此經名",
    "X10n0251_002:0166b01": "信心不惑。當知是人非於一佛二佛種諸福慧。如是",
    "X10n0251_002:0166b02": "乃至盡恒河沙一切佛所。種諸善根。聞此經教。(聞此經名。",
    "X10n0251_002:0166b03": "深信不疑者。蓋曾於無數佛處。種諸福慧及諸善根方得聞爾)。",
    "X10n0251_002:0166b04": "汝善男子。當護末世是修行者。(佛令菩薩衛護將來如是信心修行之人)。",
    "X10n0251_002:0166b05": "無令惡魔及諸外道惱其身心令生退屈。(障礙覺性之事。皆為",
    "X10n0251_002:0166b06": "惡魔。非其同志之人。皆為外道。今菩薩護持此修行者。不可令此二害惱彼身心使之退轉)。",
    "X10n0251_002:0166b07": "爾時會中有火首金剛摧碎金剛尼藍婆金剛等八",
    "X10n0251_002:0166b08": "萬金剛。并其眷屬。即從座起。頂禮佛足。右繞三匝。而",
    "X10n0251_002:0166b09": "白佛言。世尊。若後末世一切眾生。有能持此決定大",
    "X10n0251_002:0166b10": "乘。我當守護如護眼目。(此諸金剛欲守護受持此經之人也。決定大乘者。謂此大",
    "X10n0251_002:0166b11": "乘經教。乃決定成佛之義)。乃至道場所修行處。我等金剛自領徒",
    "X10n0251_002:0166b12": "眾晨夕守護。令不退轉。(金剛又欲守護道場內修行此等大乘法處。令修行者無",
    "X10n0251_002:0166b13": "退轉心)。其家乃至永無災障。疫病銷滅。(金剛又欲守護其家。令無災害)。",
    "X10n0251_002:0166b14": "財寶豐足。常不乏少。(辦道資粮。常令不闕)。",
    "X10n0251_002:0166b15": "爾時大梵王。(圓覺疏曰。即初禪天王也)。二十八天王。(欲界色界無色界。共有二",
    "X10n0251_002:0166b16": "十八天。每天各有一王。其號曰四王天王。忉利天王。夜摩天王。兜率天王。化樂天王。他化自在天王。梵眾天王。",
    "X10n0251_002:0166b17": "梵輔天王大梵天王少光天王。無量光天王。光音天王。少淨天王。無量淨天王徧淨天王。福生天王。福愛天王",
    "X10n0251_002:0166b18": "廣果天王。無想天王。無煩天王。無熱天王。善見天王。善現天王。色究竟天王。無邊空處天王。無邊識處天王。無",
    "X10n0251_002:0166b19": "所有處天王。非非想處天王)。并須彌山王。護國天王等。即從座起",
    "X10n0251_002:0166b20": "頂禮佛足。右繞三匝。而白佛言。世尊。我亦守護是持",
    "X10n0251_002:0166b21": "經者。常令安隱心不退轉。(大梵王等。皆欲守護受持此經之人)。",
    "X10n0251_002:0166b22": "爾時有大力鬼王名吉槃茶。(圓覺疏曰。吉槃茶者。亦云鳩槃茶。食人精血其",
    "X10n0251_002:0166b23": "疾如風。變化稍多。住於林野)。與十萬鬼王。即從座起。頂禮佛足。右",
    "X10n0251_002:0166b24": "繞三匝。而白佛言。世尊。我亦守護是持經人。朝夕侍",
    "X10n0251_002:0166c01": "衛。令不退屈。(諸鬼王等亦欲守護受持此經之人)。其人所居一由旬內。",
    "X10n0251_002:0166c02": "(藏經曰。一由旬者。四十里也)。若有鬼神侵其境界。我當使其碎如",
    "X10n0251_002:0166c03": "微塵。(為護法故盡其威力)。",
    "X10n0251_002:0166c04": "佛說此經已。一切菩薩。天龍鬼神。八部眷屬。(八部者。一天神。",
    "X10n0251_002:0166c05": "二龍神。三夜叉。四乾闥婆。五阿修羅。六迦樓羅。七緊那羅。八摩睺羅伽)。及諸天王梵王",
    "X10n0251_002:0166c06": "等。一切大眾。聞佛所說。皆大歡喜。信受奉行。",
    "X10n0251_002:0166c08": "御註大方廣圓覺修多羅了義經下(終)"
}