{
    "X75n1510_002:0038a16": "釋迦如來行蹟頌卷下",
    "X75n1510_002:0038a18": "浮庵山人　無寄　撰集",
    "X75n1510_002:0038a19": "　此法行彼土　　一千餘許載　　東流至震旦",
    "X75n1510_002:0038a20": "　後漢明帝時　　賷來者是誰　　摩藤竺法蘭",
    "X75n1510_002:0038a21": "　君臣及士庶　　皆信受奉行　　因建白馬寺",
    "X75n1510_002:0038a22": "　安舍利經像　　此土諸塔寺　　由茲始興起",
    "X75n1510_002:0038a23": "破邪論云。後漢明帝永平三年歲在庚申。上夢金",
    "X75n1510_002:0038a24": "人。巨身丈六。項有日光。飛行殿前。忻而悅之。詰朝",
    "X75n1510_002:0038b01": "遍問群臣。此何神耶。通事舍人傅毅曰。臣聞。天竺",
    "X75n1510_002:0038b02": "有得道者。號曰佛也。殆將其神乎。國子愽士王遵",
    "X75n1510_002:0038b03": "曰。周書異起云。昭王時有聖人。出在西方。太史蘇",
    "X75n1510_002:0038b04": "由曰。一千年後。聲教當被於此。陛下所夢。必當是",
    "X75n1510_002:0038b05": "耶。帝信為然。即遣中郎蔡諳博士王遵等十八人。",
    "X75n1510_002:0038b06": "同往西域。求迎佛法。往月支國。遇迦葉摩藤竺法",
    "X75n1510_002:0038b07": "蘭二梵僧。帶白[(畾/(冗几+互))*毛]畫釋迦像及舍利。并四十二章",
    "X75n1510_002:0038b08": "經。白馬馱之。邀至洛陽。乃永平十年也。帝大悅。翻",
    "X75n1510_002:0038b09": "四十二章經。遂立精舍。號曰白馬寺。以安邀之。此",
    "X75n1510_002:0038b10": "土有三寶名。自此為始也。",
    "X75n1510_002:0038b11": "　是時於此方　　道法廣興布　　五岳諸道士",
    "X75n1510_002:0038b12": "　六百九十人　　僉議上疏云　　莫信胡神說",
    "X75n1510_002:0038b13": "　聖上若信此　　華俗盡歸邪　　彼我法真偽",
    "X75n1510_002:0038b14": "　願須火試之　　帝即頷其言　　命集白馬寺",
    "X75n1510_002:0038b15": "　爾時道士眾　　各賷道經來　　分置於兩壇",
    "X75n1510_002:0038b16": "　威儀甚嚴潔　　舍利與經像　　別安於道西",
    "X75n1510_002:0038b17": "　道眾爇名香　　遶壇而泣曰　　我道之興替",
    "X75n1510_002:0038b18": "　但在於今日　　向天陳願志　　便縱火焚之",
    "X75n1510_002:0038b19": "　道經盡為灰　　梵經完不燒　　舍利直上空",
    "X75n1510_002:0038b20": "　放五色光明　　映蔽白日光　　旋環如蓋覆",
    "X75n1510_002:0038b21": "　摩藤涌在空　　廣現諸神變　　出大梵音聲",
    "X75n1510_002:0038b22": "　歎佛功德海　　又說出家德　　諸善中第一",
    "X75n1510_002:0038b23": "　帝聞大忻悅　　群疑亦皆息　　爾時諸大臣",
    "X75n1510_002:0038b24": "　尊卑士女等　　一千三百人　　一時俱出家",
    "X75n1510_002:0038c01": "　彼諸道士眾　　亦順伏出家",
    "X75n1510_002:0038c02": "永平十四年辛未正月一日。五岳諸山道士朝正",
    "X75n1510_002:0038c03": "之次。相命曰。天子弃我道法。遠求胡教。今因朝集。",
    "X75n1510_002:0038c04": "可以抗之。表曰。五岳十八山觀太山三洞弟子褚",
    "X75n1510_002:0038c05": "善信等。死罪上言。臣聞。大上無形無名。無極無上。",
    "X75n1510_002:0038c06": "虗無自然。大道出於造化之前。上古同遵。百王不",
    "X75n1510_002:0038c07": "易。今陛下道邁羲皇。德過堯舜。而棄本逐末。求教",
    "X75n1510_002:0038c08": "西域。所事乃是胡神。所說不參華夏。願恕臣等罪。",
    "X75n1510_002:0038c09": "聽與試驗。臣等諸山道士。多有徹視遠聽。博通經",
    "X75n1510_002:0038c10": "典。從元皇已來。大上群錄。大虗符呪。無不綜煉。達",
    "X75n1510_002:0038c11": "其涯極。或策使鬼神。或入火不燒。或履水不溺。或",
    "X75n1510_002:0038c12": "白日升天。或隱形不測。至於方術藥餌。無所不能。",
    "X75n1510_002:0038c13": "願得與其比校。一則聖上意安。二則得辨真偽。三",
    "X75n1510_002:0038c14": "則大道有歸。四則不亂華俗。臣等若有所負。任聽",
    "X75n1510_002:0038c15": "元責。如其可勝。乞除虗妄。勑書遣尚書令宋庠。引",
    "X75n1510_002:0038c16": "入長樂宮。以今月十五日。可集白馬寺。道士等置",
    "X75n1510_002:0038c17": "三壇。開二十四門。南岳道士褚善信。華岳劉正念。",
    "X75n1510_002:0038c18": "北岳桓文度。東岳焦得心。中岳呂慧通。霍山天目",
    "X75n1510_002:0038c19": "五臺白鹿等。十八山道士祁文信等。都合六百九",
    "X75n1510_002:0038c20": "十人。各賷靈寶真文。大上玉訣。三元符等五百九",
    "X75n1510_002:0038c21": "卷。置於西壇。茅成子許成子老子等二十七子書。",
    "X75n1510_002:0038c22": "三百一十五卷。置於中壇。饌食奠祀百神。置於東",
    "X75n1510_002:0038c23": "壇。以佛舍利經像。置於道西。道士等以沉香為炬。",
    "X75n1510_002:0038c24": "遶于經而泣曰。臣等上啟大極大道元始天尊眾",
    "X75n1510_002:0039a01": "仙百靈。今胡亂中夏。人主信邪。正教失蹤。玄風墜",
    "X75n1510_002:0039a02": "緒。臣等敢置經壇上。以火取驗。欲使開示群心。得",
    "X75n1510_002:0039a03": "辨真偽。縱火焚經。經從火化。佛經儼存。舍利上空。",
    "X75n1510_002:0039a04": "放五色光。旋環如蓋。遍覆大眾。摩藤法師涌在空",
    "X75n1510_002:0039a05": "中。廣現神變。于時天雨寶華。又聞天樂。感動人情。",
    "X75n1510_002:0039a06": "大眾咸悅。皆遶法蘭。請說法要。法師出大梵音。歎",
    "X75n1510_002:0039a07": "佛功德。亦令大眾稱揚三寶。說諸法要。止說出家",
    "X75n1510_002:0039a08": "其福最高。初立佛寺。同梵福量。時有司公楊城候",
    "X75n1510_002:0039a09": "劉峻。與諸宮人士庶等千餘人出家。及五岳諸山",
    "X75n1510_002:0039a10": "道士呂慧通等。六百二十八人出家。諸宮嬪御等",
    "X75n1510_002:0039a11": "二百三十人出家。道士褚善信氣咽而死。其中不",
    "X75n1510_002:0039a12": "順而嚼舌自死者。五十餘人。於是帝大悅。建寺十",
    "X75n1510_002:0039a13": "所。七所城外安僧。三所城內安尼。",
    "X75n1510_002:0039a14": "　自漢至於唐　　貝牒多出來　　譯之成部袠",
    "X75n1510_002:0039a15": "　六千有餘軸",
    "X75n1510_002:0039a16": "西晉時。譯經二百六十部。造寺一百八十所。僧尼",
    "X75n1510_002:0039a17": "三千七百人。東晉時。譯經二百六十部。造寺一千",
    "X75n1510_002:0039a18": "七百六十八所。僧尼二萬四千人。",
    "X75n1510_002:0039a19": "宋時。譯經一百一十部。造寺一千九百一十三所。",
    "X75n1510_002:0039a20": "僧尼三萬六千人。",
    "X75n1510_002:0039a21": "齊時。譯經七十二部。造寺二千一十所。僧尼三萬",
    "X75n1510_002:0039a22": "二千五百人。",
    "X75n1510_002:0039a23": "梁時。譯經二百三十部。造寺二千八百四十六所。",
    "X75n1510_002:0039a24": "僧尼八萬二千七百餘人。後梁時。造寺一百八十",
    "X75n1510_002:0039b01": "所。僧尼三千二百人。",
    "X75n1510_002:0039b02": "陳時。譯經十一部。造寺一千二百三十二所。僧尼",
    "X75n1510_002:0039b03": "三萬二千人。",
    "X75n1510_002:0039b04": "元魏時。譯經四十九部。造寺三萬八百五十所。僧",
    "X75n1510_002:0039b05": "尼二百萬人。",
    "X75n1510_002:0039b06": "高齊時。譯經一十四部。造寺四十三所。僧尼闕數",
    "X75n1510_002:0039b07": "周時。譯經十六部。造寺九百三十一所。",
    "X75n1510_002:0039b08": "隋時。譯經八十二部。造寺三千九百八十五所。僧",
    "X75n1510_002:0039b09": "尼二十三萬六千二百人。",
    "X75n1510_002:0039b10": "自漢永平。至晉永嘉。止有四十二寺。及後魏都洛。",
    "X75n1510_002:0039b11": "造寺一千餘所。後趙都鄴。造寺八百餘區。此等千",
    "X75n1510_002:0039b12": "六國。不無譯經建寺僧尼之數。而僭偽故不錄。又",
    "X75n1510_002:0039b13": "唐及五代。至大宋金闕錄。然盛弘佛教。莫如唐宋",
    "X75n1510_002:0039b14": "金三朝。雖闕其錄。例上可知矣。大藏音義序云。釋",
    "X75n1510_002:0039b15": "佛一代經藏。始唱轉法輪經。洎終談大涅槃經。原",
    "X75n1510_002:0039b16": "始要終。總一百億部。部中卷袟。倍蓰難筭。自金棺",
    "X75n1510_002:0039b17": "匿曜。一千年後。適有羅漢闓士三藏除饉。並世角",
    "X75n1510_002:0039b18": "立。二門徒眾互興謗讟。相殺其師。自是厥後。魔外",
    "X75n1510_002:0039b19": "寔繁。侵損正教。於是沙竭大龍。尋佛遺囑。悉賷經",
    "X75n1510_002:0039b20": "律。入安宮中。是為海藏也。爾後摩滕法蘭等諸德。",
    "X75n1510_002:0039b21": "各將西竺龍藏之餘。來翻東震。歷代弘傳。纔四千",
    "X75n1510_002:0039b22": "四百餘卷。并雜錄傳記。都計六百三十九函。噫。斯",
    "X75n1510_002:0039b23": "乃佛日餘輝。覺海一滴也。如認纖塵為大地。指一",
    "X75n1510_002:0039b24": "草作須彌矣。又釋氏會要云。肇自漢明丁卯之歲。",
    "X75n1510_002:0039c01": "終至于唐開元庚午之年。現流行世大乘三藏。總",
    "X75n1510_002:0039c02": "六百八十六部。合二千七百六十二卷。小乘三藏。",
    "X75n1510_002:0039c03": "總三百三十部。合一千七百六十二卷。已上都計",
    "X75n1510_002:0039c04": "四千五百七卷。",
    "X75n1510_002:0039c05": "　歷代諸帝王　　及與臣僚眾　　同心大弘闡",
    "X75n1510_002:0039c06": "　國泰亦身安　　其有毀謗者　　現世便招殃",
    "X75n1510_002:0039c07": "　後苦亦應大　　悔之何所及",
    "X75n1510_002:0039c08": "噫。如上所列歷代諸國王公大臣。譯經造寺。光揚",
    "X75n1510_002:0039c09": "聖化。普利群生。為若此也。若非受佛教勑弘法大",
    "X75n1510_002:0039c10": "士。惡能如是哉。其有毀而致殃者。哀哉。爭不止其",
    "X75n1510_002:0039c11": "小惑。而嬰大苦於長劫。如是等類。多載傳記。不暇",
    "X75n1510_002:0039c12": "具錄。今當略引一二示之。",
    "X75n1510_002:0039c13": "魏武初敬重佛教。每引高僧。與共談論。廣設佛像。",
    "X75n1510_002:0039c14": "種種供養。有司徒崔浩。不信佛教。每與帝言。數加",
    "X75n1510_002:0039c15": "誹謗。帝以其辯博。故頗信之。向佛稍薄。帝後西征。",
    "X75n1510_002:0039c16": "至長安。入寺中觀焉。沙門聚會飲酒。入其空。見有",
    "X75n1510_002:0039c17": "財產弓裘。及牧守富人所寄藏物。帝乃憎之。便下",
    "X75n1510_002:0039c18": "詔。誅長安沙門。焚破佛像。勑四方。一依長安行事。",
    "X75n1510_002:0039c19": "如有容隱沙門。皆門誅之。又下詔曰。昔漢後荒信",
    "X75n1510_002:0039c20": "惑邪偽。以亂天常。由是政教不行。禮義大壞。鬼道",
    "X75n1510_002:0039c21": "熾盛。視王者之法蔑如也。自此已來。繼代禍亂。天",
    "X75n1510_002:0039c22": "罰極行。民死略盡。五服之內。鞠為丘墟。千里蕭條。",
    "X75n1510_002:0039c23": "不見人迹。皆由於此。朕承天緒。屬當窮運之弊。欲",
    "X75n1510_002:0039c24": "除偽定真。復羲農之政。蕩滌胡神。滅其蹤迹。自今",
    "X75n1510_002:0040a01": "已後。若有事胡神者。及造其形像泥人銅人者門",
    "X75n1510_002:0040a02": "誅。皆由漢代劉元真呂伯強之徒。接乞胡之誕言。",
    "X75n1510_002:0040a03": "用莊老之虗假。附而益之。皆非真實。至使王法廢",
    "X75n1510_002:0040a04": "而不行。世有非常之人。能行非常之事。非朕孰能",
    "X75n1510_002:0040a05": "去此歷代之偽物。諸有佛像及胡經者。皆擊破焚",
    "X75n1510_002:0040a06": "爇。沙門無長幼悉坑之。是歲真君七年三月也。至",
    "X75n1510_002:0040a07": "十三年二月。發癩而殂。",
    "X75n1510_002:0040a08": "周武欲毀佛教。有沙門名靜藹者。年德榮盛。道俗",
    "X75n1510_002:0040a09": "所歸。聞之曰。既為佛之弟子。豈可見此湮沒。坐此",
    "X75n1510_002:0040a10": "形骸。晏然自靜。即上表抗之。帝雖納其言。情決已",
    "X75n1510_002:0040a11": "定。故不用聽。藹遂入南山。石上書偈云。願捨此身",
    "X75n1510_002:0040a12": "已。速令身自在。隨有利益處。護法救眾生(云云)。自",
    "X75n1510_002:0040a13": "割身肉。布於石上。引腸掛樹。捧心而卒。又宜州沙",
    "X75n1510_002:0040a14": "門道積者。次出諫之。不用其言。遂與同志七人。於",
    "X75n1510_002:0040a15": "彌勒像前不食。禮懺終七日。一時同逝。齊承光二",
    "X75n1510_002:0040a16": "年春分。帝集沙門詔曰。朕受天命。寧一區宇。世弘",
    "X75n1510_002:0040a17": "三教。今並廢之。然其儒教文弘政術禮義忠孝。於",
    "X75n1510_002:0040a18": "世有宜。故須存立。且真佛無相。遙敬表心。而佛經",
    "X75n1510_002:0040a19": "廣歎。崇建圖塔。壯麗修造。致福極多。此實無情。何",
    "X75n1510_002:0040a20": "能恩惠。愚人嚮信。傾竭珍財。徒有引費。故須除蕩。",
    "X75n1510_002:0040a21": "凡是經像皆壞滅之。父母恩重。沙門不敬。悖逆之",
    "X75n1510_002:0040a22": "甚。並退還家。用崇孝治。朕意如此。諸德如何。于時",
    "X75n1510_002:0040a23": "沙門上統等五百餘人。並相顧無色。俛首流淚而",
    "X75n1510_002:0040a24": "已。有慧遠法師。遂出對曰。真佛無相。誠如天旨。但",
    "X75n1510_002:0040b01": "耳目生靈。賴經聞佛。藉像表真。今若廢之。無以興",
    "X75n1510_002:0040b02": "敬。帝曰。虗空真佛。咸自知之。未假經像。遠云。漢明",
    "X75n1510_002:0040b03": "已前。經像未至。此土含生。何故不知虗空真佛。若",
    "X75n1510_002:0040b04": "不借經教自知有法者。三皇已前。未有文字。人應",
    "X75n1510_002:0040b05": "自知五常等法。當時之人。何為但識其母。不知其",
    "X75n1510_002:0040b06": "父。同於禽獸。帝無所答。遠又云。若以形像無情辜",
    "X75n1510_002:0040b07": "之無福者。國家七廟之像。豈是有情而妄相尊事",
    "X75n1510_002:0040b08": "乎。帝不答此難。乃云。佛經外國之法。此土不須。故",
    "X75n1510_002:0040b09": "廢之耳。七廟上代所立。朕亦不以為是。將同廢之。",
    "X75n1510_002:0040b10": "遠云。若以外國之法非此土所用者。仲尼所說。出",
    "X75n1510_002:0040b11": "自魯國。秦晉之地。亦應不行。又以七廟為非。將欲",
    "X75n1510_002:0040b12": "廢之。則是不尊祖考。祖考不尊。則昭穆失序。然則",
    "X75n1510_002:0040b13": "五經無用。前存儒教。斯言安在。若爾三教同廢。將",
    "X75n1510_002:0040b14": "何治國。帝曰。魯與秦晉。封疆乃殊。莫非王者一化。",
    "X75n1510_002:0040b15": "故不類佛經之難。遠云。若以秦晉同遵一化經教",
    "X75n1510_002:0040b16": "通行者。震旦之與天竺。國界雖異。莫不同在閻浮",
    "X75n1510_002:0040b17": "四海之內。輪王一化。何不同遵佛經。而今獨廢。帝",
    "X75n1510_002:0040b18": "又無答。遠云。退僧還家崇孝養者。孔經亦云。立身",
    "X75n1510_002:0040b19": "行道。以顯父母。即是孝行。何必還家。帝曰。父母恩",
    "X75n1510_002:0040b20": "重。交資色養。棄親向疎。未成至孝。遠曰。若如來旨。",
    "X75n1510_002:0040b21": "陛下左右皆有二親。何不放之。乃使長役五年不",
    "X75n1510_002:0040b22": "見父母。帝曰。朕亦依番上下。得歸侍養。遠曰。佛亦",
    "X75n1510_002:0040b23": "聽僧冬夏隨緣修道。春秋歸家侍養。故目連乞食",
    "X75n1510_002:0040b24": "餉母。如來擔棺臨葬。此理大通。不可獨廢。帝乃無",
    "X75n1510_002:0040c01": "答。遠因抗聲曰。陛下今恃勢力自在。破滅三寶。是",
    "X75n1510_002:0040c02": "邪見人。阿鼻地獄。不揀貴賤。陛下何得不怖。帝悖",
    "X75n1510_002:0040c03": "然作色。直視遠曰。但令百姓得樂。朕亦不辭地獄",
    "X75n1510_002:0040c04": "諸苦。遠曰。陛下以邪法化人。現種苦業。當共陛下",
    "X75n1510_002:0040c05": "同趣阿鼻。何樂之有。帝亦無答。但云僧等且還。於",
    "X75n1510_002:0040c06": "是毀諸寺廟。並賜王公。充為第宅。退僧三百萬人。",
    "X75n1510_002:0040c07": "皆復軍民。還歸編戶。融刮佛像。焚燒經教。三寶福",
    "X75n1510_002:0040c08": "財。簿錄入宮。帝未盈一月。癘氣內蒸。隱雲陽宮。尋",
    "X75n1510_002:0040c09": "崩　唐冥報記云。死天元皇帝即位。詔集天下為",
    "X75n1510_002:0040c10": "俗僧尼。勑令剪髮。留其須。前賜王公諸寺宇等。皆",
    "X75n1510_002:0040c11": "還取為寺。賜諸沙門住持。又出入宮。三寶財物。命",
    "X75n1510_002:0040c12": "造形像。各安邀之。一皆如舊。由是大教復行于世",
    "X75n1510_002:0040c13": "　唐冥報記云。隋開皇八年。京兆杜祈死。三日而",
    "X75n1510_002:0040c14": "還云。我見閻王。王曰。汝父作何官。答曰。臣父在周",
    "X75n1510_002:0040c15": "朝為司命上士。王曰。若然錯追汝也。可速放還。又",
    "X75n1510_002:0040c16": "問。汝識周帝不。曰。我甚識之。王曰。可往看之。有吏",
    "X75n1510_002:0040c17": "引至一處。門窓椽瓦。並用鐵作。於鐵窓中。見有一",
    "X75n1510_002:0040c18": "人極瘦。身作鐵色。著鐵枷鎻。祈見已泣曰。大家何",
    "X75n1510_002:0040c19": "苦如是。答曰。我信衛元崇言。毀於佛教。故受斯苦。",
    "X75n1510_002:0040c20": "禮曰。大家何不注引衛元崇來。答曰。我尋注之。然",
    "X75n1510_002:0040c21": "曹司搜求。乃遍三界。而云不見。若其朝來。我暮得",
    "X75n1510_002:0040c22": "脫。仍云。大隋天子。昔與我共食。倉庫玉帛亦我儲",
    "X75n1510_002:0040c23": "之。卿今若還。請以此事聞于天子。可為我作大功",
    "X75n1510_002:0040c24": "德救之。亦為元崇作福。早來相救。如其不至。解脫",
    "X75n1510_002:0041a01": "無期。祈還生具說。文帝聞之。出勑天下。人出一錢。",
    "X75n1510_002:0041a02": "用追福焉。",
    "X75n1510_002:0041a03": "唐武宗。名炎。會昌五年。用趙歸真劉元正等言。大",
    "X75n1510_002:0041a04": "毀佛教。詔天下。廢寺院。其上州各留寺一所。上都",
    "X75n1510_002:0041a05": "下都每街留寺兩所。各留僧三十人。天下所廢寺",
    "X75n1510_002:0041a06": "院錮像。委[(臣*占)/皿]鐵使鑄錢。其莫鐵像等。鑄為農器。金",
    "X75n1510_002:0041a07": "銀像等。燒付度支。衣冠士庶所有金銀等像。勑出",
    "X75n1510_002:0041a08": "後限一月日。如違依禁錮法處分。其天下所毀大",
    "X75n1510_002:0041a09": "寺四千六百餘所。蘭若四萬。退僧尼為民二十六",
    "X75n1510_002:0041a10": "萬五百餘人。至六年三月。帝遇一疾。喜怒失常。疾",
    "X75n1510_002:0041a11": "既篤甚。旬日之間。口不能言。宰臣請見不許。中外",
    "X75n1510_002:0041a12": "莫知安不。其月二十三日崩。時年三十三。宣宗即",
    "X75n1510_002:0041a13": "位。改無大中。詔所毀寺宇。如有宿德名僧。復能修",
    "X75n1510_002:0041a14": "剏住持。遂誅道士劉玄正等十二人。於是邪風忽",
    "X75n1510_002:0041a15": "息。佛日重光。群盲有賴。帝德彌高。",
    "X75n1510_002:0041a16": "後周世宗榮。現德元年乙卯。下詔。天下寺院。非勅",
    "X75n1510_002:0041a17": "額者皆毀之。計三萬三百三十六所。毀像鑄錢。廢",
    "X75n1510_002:0041a18": "僧四萬二千四百四十。尼八千七百五十六人。帝",
    "X75n1510_002:0041a19": "不久非常而崩。且彼魏武唐武及周世宗。滅大教",
    "X75n1510_002:0041a20": "已。尋得非常之疾。不待天年而殂。蹟顯傳記。而無",
    "X75n1510_002:0041a21": "後世受罪之文。然例周武可知。又如經云。若人犯",
    "X75n1510_002:0041a22": "五罪者。於此命終。如矛離手。墮阿鼻獄。受無量苦。",
    "X75n1510_002:0041a23": "千萬億劫無有出期。何謂五。一出佛身血。二毀謗",
    "X75n1510_002:0041a24": "正法。三破塔壞寺。四殺阿闍黎。五破和合僧。於此",
    "X75n1510_002:0041b01": "五中。但犯一者亦墮。信斯言也。彼諸暗主。以熾然",
    "X75n1510_002:0041b02": "惡心。壞破塔寺。融刮佛像。焚燒經典。坑諸沙門。退",
    "X75n1510_002:0041b03": "僧為民。如是具造五逆。命終之後。不墮阿鼻受大",
    "X75n1510_002:0041b04": "苦惱。無有是處。嗚呼哀哉。",
    "X75n1510_002:0041b05": "又有臣僚謗毀。現招殃者非一。天台止觀論補註",
    "X75n1510_002:0041b06": "引云。周相衛元崇。欲滅佛教。天和二年。上表云。唐",
    "X75n1510_002:0041b07": "虞之世。無佛圖而國安。齊梁有寺舍而祚滅。但利",
    "X75n1510_002:0041b08": "民益國。即稱佛心。夫佛者。以大慈為本。終不苦役",
    "X75n1510_002:0041b09": "黎民。虔恭泥木。請造平迎大寺。容著四海萬姓。不",
    "X75n1510_002:0041b10": "勸立曲。見伽藍偏安二乘五典。平迎寺者。無間道",
    "X75n1510_002:0041b11": "俗。罔擇冤親。以城隍為塔寺。即周帝是如來。用郭",
    "X75n1510_002:0041b12": "邑作僧坊。私夫妻為聖眾。推令德作三綱。遵耆年",
    "X75n1510_002:0041b13": "為上座。選仁智充執事。求勇略作法師。是則六合",
    "X75n1510_002:0041b14": "無怨紂之聲。八方有歌周之詠。飛沉安其巢穴。水",
    "X75n1510_002:0041b15": "陸任其長生。都上一十五事。上表後。身生惡瘡遂",
    "X75n1510_002:0041b16": "亡。冥報記云。傅奕自武德初。至貞觀十四年。常排",
    "X75n1510_002:0041b17": "毀佛僧。其年秋暴卒。配入越州地獄中。司徒崔浩",
    "X75n1510_002:0041b18": "佐魏武。毀滅大教。竟具五刑而死。墮拔舌地獄。珠",
    "X75n1510_002:0041b19": "琳傳云。東晉大元十九年。道安法師。於襄陽西都。",
    "X75n1510_002:0041b20": "鑄成丈八無量壽佛像一軀。頗有靈感。周武滅法",
    "X75n1510_002:0041b21": "時。襄州鎮將孫哲志不信法。先欲毀此金像。邑中",
    "X75n1510_002:0041b22": "士女哀呼盈路。哲見道俗歎惜。瞋怒彌盛。逼嘖侍",
    "X75n1510_002:0041b23": "從速令摧碎。先令一百人以繩繫頭。挽牽不動。謂",
    "X75n1510_002:0041b24": "不用心。杖監事者。更加一百人。牽之不動。又加三",
    "X75n1510_002:0041c01": "百人。不動如故。復加五百。牽引方倒。聲振地動。人",
    "X75n1510_002:0041c02": "皆悚慄。哲獨喜踊。即令融毀。揚聲唱言快。事畢還",
    "X75n1510_002:0041c03": "歸。纔可百步。忽然落馬失音。直視四支不舉。至夜",
    "X75n1510_002:0041c04": "便卒。眾咸悅。吏部侍郎韓愈諫佛骨疏云。佛如有",
    "X75n1510_002:0041c05": "靈。能成禍福者。凡有殃咎。宜加臣身。以此奏聞。上",
    "X75n1510_002:0041c06": "怒甚。將抵以死。給事中崔植洎諸諫官皆上疏論",
    "X75n1510_002:0041c07": "救。自亦悔責乞罪。乃賜寬容免死。而遠逐潮州。如",
    "X75n1510_002:0041c08": "是等類。罔知其數。",
    "X75n1510_002:0041c09": "　法住於世間　　一萬二千年　　正像各千歲",
    "X75n1510_002:0041c10": "　末法一萬年　　中分五牢固　　各歷五百年",
    "X75n1510_002:0041c11": "　機根漸變移　　法亦隨減滅　　第一解脫牢",
    "X75n1510_002:0041c12": "　此時人根利　　會正取道易　　與佛世無異",
    "X75n1510_002:0041c13": "　二名禪定牢　　人根稍微劣　　久久習禪那",
    "X75n1510_002:0041c14": "　乃得三達智　　三曰多聞牢　　情識漸愚鈍",
    "X75n1510_002:0041c15": "　雖得多聞法　　慧擇未能明　　四稱塔寺牢",
    "X75n1510_002:0041c16": "　人爭起佛廟　　處處設道場　　修證者萬一",
    "X75n1510_002:0041c17": "　五為鬪諍牢　　但諍論諸法　　未了深密義",
    "X75n1510_002:0041c18": "　憍己愌他宗",
    "X75n1510_002:0041c19": "宣律師曰。佛之滅度。初千年為正法者。謂會正成",
    "X75n1510_002:0041c20": "聖。機悟不殊故。第二千年為像法者。依教修學。情",
    "X75n1510_002:0041c21": "識漸鈍。會理□階。攝淨住持。微通聖旨。然於慧擇。",
    "X75n1510_002:0041c22": "未甚修明。相似道□。故名像法。第三千年後為末",
    "X75n1510_002:0041c23": "法者。初基至萬年。定慧道離。但弘世戒。威儀攝護。",
    "X75n1510_002:0041c24": "相等禪蹤。而心用浮動。全乖正受。故並因之為末",
    "X75n1510_002:0042a01": "法也。善見婆娑論云。正法千年。像法亦爾。以度女",
    "X75n1510_002:0042a02": "人故。正法減五百年。若女人能遵八敬。如法行道。",
    "X75n1510_002:0042a03": "則正法住世。還得千年。又云。佛法住世一萬年。初",
    "X75n1510_002:0042a04": "五千年出家修道。得三達靈智。後五千年出家修",
    "X75n1510_002:0042a05": "道。不得三達靈智(云云)。言尼行八敬者。一者比丘",
    "X75n1510_002:0042a06": "持大戒。比丘尼當從受正法。不得輕慢調戲。二者",
    "X75n1510_002:0042a07": "比丘持大戒半月已上。比丘尼當禮事之。無亂新",
    "X75n1510_002:0042a08": "學之意。三者比丘比丘尼不得並居同止。四者自",
    "X75n1510_002:0042a09": "相檢校。若有邪語。受而不報。聞若不聞。見若不見。",
    "X75n1510_002:0042a10": "五者自省過惡。不得高聲大語。現其欲態。六者與",
    "X75n1510_002:0042a11": "比丘但問經律之事。不得共說世間不急之事。七",
    "X75n1510_002:0042a12": "者若犯法律。當於半月詣眾懺悔。八者比丘尼雖",
    "X75n1510_002:0042a13": "百年持大戒。當處新受大戒比丘下坐。謙敬作禮。",
    "X75n1510_002:0042a14": "若比丘尼盡壽能持此八敬法。則正法住世。還得",
    "X75n1510_002:0042a15": "千年矣。",
    "X75n1510_002:0042a16": "　最後五百年　　亦有修證者　　自後至萬年",
    "X75n1510_002:0042a17": "　多修無一得",
    "X75n1510_002:0042a18": "法華經中。普賢菩薩白佛言。世尊。如來滅後。後五",
    "X75n1510_002:0042a19": "百歲。濁惡世中。若有四眾。欲修習是法華經。於三",
    "X75n1510_002:0042a20": "七日中。應一心精進。滿三七日已。我當乘六牙白",
    "X75n1510_002:0042a21": "象。與無量菩薩。現其人前。而為說法。是人以見我",
    "X75n1510_002:0042a22": "故。即得三昧及陀羅尼。名為旋陀羅尼。百千萬億",
    "X75n1510_002:0042a23": "旋陀羅尼(云云)。是知末後五百年中。亦有修證者。",
    "X75n1510_002:0042a24": "此五百年。即末法之初。妙勝定經云。佛去世後。一",
    "X75n1510_002:0042b01": "百年時。十萬人出家。九萬人得道。二百年時。十萬",
    "X75n1510_002:0042b02": "人出家。一萬人得道。乃至五百年時。十萬人出家。",
    "X75n1510_002:0042b03": "一人得道(云云)。又月藏經云。我末法中。億億眾生",
    "X75n1510_002:0042b04": "起行修道。未有一得者(云云)。由此觀之。末法之中。",
    "X75n1510_002:0042b05": "假使多修。而少有現證者。但是種未來之因而已。",
    "X75n1510_002:0042b06": "　此時所生人　　福薄障濃厚　　多行不善事",
    "X75n1510_002:0042b07": "　死當墮惡道　　雖是依教人　　其心貪利養",
    "X75n1510_002:0042b08": "　曾無一念信　　法豈染其神　　譬如師子蟲",
    "X75n1510_002:0042b09": "　乃自食其肉　　法中人亦爾　　依之還自破",
    "X75n1510_002:0042b10": "七夢經云。師子死經多日。眾獸猶生怖畏。皆不敢",
    "X75n1510_002:0042b11": "近。多日之後。身中自生其虫。食盡師子肉也。如來",
    "X75n1510_002:0042b12": "出世。外道歸伏。猶如師子遊行無畏。眾獸潛伏。如",
    "X75n1510_002:0042b13": "來滅後。所遺教法猶如師子死後之身。多日眾獸",
    "X75n1510_002:0042b14": "怖畏。不敢復近。喻佛正法。一千七百年內。外道天",
    "X75n1510_002:0042b15": "魔無能毀壞。多日之後。師子身中生虫。自食師子",
    "X75n1510_002:0042b16": "肉盡者。喻佛滅後一千七百年後。佛之弟子破戒",
    "X75n1510_002:0042b17": "惡行。自破佛教也。",
    "X75n1510_002:0042b18": "　又有天魔王　　作佛弟子形　　現怪而惑眾",
    "X75n1510_002:0042b19": "　毀佛讚魔法　　佛法迸其心　　棄之如脫屣",
    "X75n1510_002:0042b20": "　魔法順於情　　從之如渴飲",
    "X75n1510_002:0042b21": "楞嚴經云。是十種魔。於末世時。在我法中。出家修",
    "X75n1510_002:0042b22": "道。自言已成正遍知覺。讚歎婬欲。破佛律儀。又涅",
    "X75n1510_002:0042b23": "槃經云。末世魔屬。現比丘羅漢等像。混壞正法。非",
    "X75n1510_002:0042b24": "毀戒律。",
    "X75n1510_002:0042c01": "　佛滅七千年　　人壽止三十　　從茲到十歲",
    "X75n1510_002:0042c02": "　三灾次第起　　飢劫諸穀滅　　何處得精味",
    "X75n1510_002:0042c03": "　人唯煎骨飲　　飢羸多滅亡　　病劫非人盛",
    "X75n1510_002:0042c04": "　吐毒如猛燄　　遇者即殞命　　屍通一天下",
    "X75n1510_002:0042c05": "　刀劫人多恚　　隨執皆成刃　　父子互相殘",
    "X75n1510_002:0042c06": "　人氏皆略盡",
    "X75n1510_002:0042c07": "瑜伽論云。人壽三十歲時。有飢儉灾。此時人多行",
    "X75n1510_002:0042c08": "惡。天龍忿責。不降甘雨。精妙飲食不可復得。唯煎",
    "X75n1510_002:0042c09": "朽骨。共為醼會。若得一粒稻麥粟稗。重若末尼。堅",
    "X75n1510_002:0042c10": "藏守護。彼諸有情。多無氣力。蹎僵不起。亡沒欲盡。",
    "X75n1510_002:0042c11": "如是儉灾。經七年七月七日七夜方息。人壽二十",
    "X75n1510_002:0042c12": "歲時。有疾疫灾。是時人民多行不善。具諸過故。非",
    "X75n1510_002:0042c13": "人吐毒。疾疫流行。遇輙命終。難可救療。都不聞有",
    "X75n1510_002:0042c14": "醫藥之名。死立略盡。如是病灾。經七月七日七夜",
    "X75n1510_002:0042c15": "方息。人壽十歲時。有刀兵灾。爾時有情以業力故。",
    "X75n1510_002:0042c16": "父子兄弟互相不知。各起猛利殺害之心。隨執草",
    "X75n1510_002:0042c17": "木瓦石皆成鋒刃。更相殘害。如是刀灾。經七日七",
    "X75n1510_002:0042c18": "夜方息。無灾過後。此閻浮中。存萬餘人(云云)。婆娑",
    "X75n1510_002:0042c19": "論云。有能一日一夜持不殺戒。不逢刀兵劫。若以",
    "X75n1510_002:0042c20": "一阿棃勒果。奉施僧眾。不逢疾疫劫。若以一摶食。",
    "X75n1510_002:0042c21": "施諸有情。不逢飢饉劫(云云)。今釋尊出世。當人壽",
    "X75n1510_002:0042c22": "百歲時。自入滅已來。至今大元天曆戊辰之年。二",
    "X75n1510_002:0042c23": "千二百七十七年矣。更歷四千七百二十三年。人",
    "X75n1510_002:0042c24": "壽止三十也。所以然者。過百年減一歲。過千年滅",
    "X75n1510_002:0043a01": "十歲故。",
    "X75n1510_002:0043a02": "　經像雖存世　　無一崇奉者　　比丘行俗行",
    "X75n1510_002:0043a03": "　聖賢亦不興　　爾時像自頺　　經盡歸龍宮",
    "X75n1510_002:0043a04": "　唯有彌陀法　　百年留世間　　導諸有緣眾",
    "X75n1510_002:0043a05": "　盡生極樂國　　是知彌陀佛　　悲願最深切",
    "X75n1510_002:0043a06": "正像法時。人心純質故。多有聖賢。化作凡形。和光",
    "X75n1510_002:0043a07": "同塵。彌法利生。至於末法之末。人多謟諛。背正向",
    "X75n1510_002:0043a08": "邪。無受化者。是以聖賢隱而不現。婆娑論云。佛滅",
    "X75n1510_002:0043a09": "一萬年後。像自頺落。經歸龍宮。諸比丘眾同於俗",
    "X75n1510_002:0043a10": "流。但袈裟剃髮而已。又無量壽經云末世。法滅流",
    "X75n1510_002:0043a11": "入龍宮。特留此經百年在世。接引眾生往生彼國。",
    "X75n1510_002:0043a12": "已上略示一代起盡大綱。此下粗述勸誡之意。",
    "X75n1510_002:0043a13": "　咄我等眾生　　無始業障濃　　晚生濁惡世",
    "X75n1510_002:0043a14": "　聞法不生信　　雖然亦可快　　幸及未墜時",
    "X75n1510_002:0043a15": "　人身固難得　　作男子亦難　　出家最甚難",
    "X75n1510_002:0043a16": "　聞法難復難　　如今獲四難　　此誠非小緣",
    "X75n1510_002:0043a17": "言人身難得者。如經云。如人乘舟入於大海失針。",
    "X75n1510_002:0043a18": "於中覔之不得。後復行舟。忽得其針。得人身難復",
    "X75n1510_002:0043a19": "甚於此。言丈夫難得者。經云。不可以少善根福德",
    "X75n1510_002:0043a20": "因緣得男子身。故我釋尊行菩薩道時。值七萬五",
    "X75n1510_002:0043a21": "十佛。常修梵行。乃離女身。又如此方善妙尼。欲離",
    "X75n1510_002:0043a22": "女形。二十七生每捨其身布施眾生。乃至供養三",
    "X75n1510_002:0043a23": "寶。逮最後生。猶未捨女身。而證初果。由是觀之。丈",
    "X75n1510_002:0043a24": "夫難得。何所疑哉。言出家難得者。眾生多劫輪迴",
    "X75n1510_002:0043b01": "六趣。備受諸苦。良由無始貪愛所縛。貪愛之本。乃",
    "X75n1510_002:0043b02": "是妻子。若無妻子。煩惱則除。可易出世矣。昔齊高",
    "X75n1510_002:0043b03": "氏見負炭兵。形容憔悴。憫其辛苦。勸令出家。唯有",
    "X75n1510_002:0043b04": "一人樂去。齊王歎曰。人皆有恩愛眷屬。故未能脫",
    "X75n1510_002:0043b05": "去也。且如早出家者。尚退還為俗業者多矣。出家",
    "X75n1510_002:0043b06": "為難。理可知也。言聞法難者。經云。如一眼龜潛於",
    "X75n1510_002:0043b07": "海底。過一百年。涌出水面。意值浮木。欲轉其報。而",
    "X75n1510_002:0043b08": "木西浮。龜或東出。南浮北出。如是相差未適遇。則",
    "X75n1510_002:0043b09": "復沉海底。又過百年。出海亦爾。如是展轉至無數",
    "X75n1510_002:0043b10": "劫。聞佛法難。倍過於彼。噫。如上所引四難。則難中",
    "X75n1510_002:0043b11": "之難。而今我等既獲免之。踵乎釋門。實為萬幸。宜",
    "X75n1510_002:0043b12": "各發勇猛心。護浮囊。越大海。登彼岸。莫作寶山空",
    "X75n1510_002:0043b13": "手之悔爾。",
    "X75n1510_002:0043b14": "　勸諸新學輩　　應生忻慶心　　又念無常身",
    "X75n1510_002:0043b15": "　猶如石火光　　井枯魚少水　　象逼鼠侵藤",
    "X75n1510_002:0043b16": "　念念命隨減　　嚊吸安容保　　時時慎三業",
    "X75n1510_002:0043b17": "　莫與惡相交　　歸依三寶戒　　五戒與八戒",
    "X75n1510_002:0043b18": "　十重六八輕　　乃至八萬戒　　雖未具堅持",
    "X75n1510_002:0043b19": "　但可日誦念",
    "X75n1510_002:0043b20": "出曜經云。是日已過。命則減少。如少水魚。斯有何",
    "X75n1510_002:0043b21": "樂(云云)。井譬人身。水譬日。魚猶人命。枯與少譬無",
    "X75n1510_002:0043b22": "常也。又賓度盧為優陀迎王說法經云。昔日有人。",
    "X75n1510_002:0043b23": "行在曠野。逢大惡象。狂懼無依。見一丘井。即尋樹",
    "X75n1510_002:0043b24": "根。入藏井上。有上白黑二鼠。牙齧樹根。此井四邊",
    "X75n1510_002:0043c01": "有四毒蛇。欲螫其人。而此井下有三毒龍。旁畏四",
    "X75n1510_002:0043c02": "蛇。下畏三龍。所攀之樹。其根搖動。其上有蜜。三兩",
    "X75n1510_002:0043c03": "之滴。墮其口中。于時樹動。敲壞蜂窠。眾蜂飛散。咂",
    "X75n1510_002:0043c04": "螫其人。野火復起。來燒其樹。大王當知。彼人苦惱",
    "X75n1510_002:0043c05": "不可稱計。得味甚少。苦患甚多。野喻生死。人喻凡",
    "X75n1510_002:0043c06": "夫。象喻無常。井喻人身。根喻人命。白黑二鼠喻於",
    "X75n1510_002:0043c07": "晝夜。齧樹根者喻念念減。四蛇喻四大。蜜喻五欲。",
    "X75n1510_002:0043c08": "蜂喻惡覺。火喻老邁。三龍喻三惡道。言三業者。身",
    "X75n1510_002:0043c09": "口意也。一切罪善無非三業所造。謂身殺盜淫。口",
    "X75n1510_002:0043c10": "妄綺兩惡。意貪瞋癡也。縱三業則十惡。慎三業則",
    "X75n1510_002:0043c11": "十善。惡則三塗苦報。善則人天樂報。亦是出世成",
    "X75n1510_002:0043c12": "佛之因。言三歸者。歸依十方三世一切常住佛法",
    "X75n1510_002:0043c13": "僧三寶也。三寶有三種。謂同體別體住持等也。同",
    "X75n1510_002:0043c14": "體者。謂於一真如上。說為三也。一者真如是覺性",
    "X75n1510_002:0043c15": "名佛寶。二者真如有軌持義名法寶。三者真如有",
    "X75n1510_002:0043c16": "和合義名僧寶。別體者。小乘則說丈六金身是佛",
    "X75n1510_002:0043c17": "寶。四諦十二因緣生空是法寶。四果緣覺是僧寶。",
    "X75n1510_002:0043c18": "大乘則說三身如來是佛寶。二空教是法寶。三賢",
    "X75n1510_002:0043c19": "十聖是僧寶。住持者。金木塑畫是佛寶。三藏文句",
    "X75n1510_002:0043c20": "是法寶。剃髮染衣是僧寶。然其本是一。若凡夫發",
    "X75n1510_002:0043c21": "心歸依者。無如別體三寶。何謂。若歸佛時。應念法",
    "X75n1510_002:0043c22": "報應三身。一體無別。是大慈父。能拔眾見一切苦",
    "X75n1510_002:0043c23": "惱。與無量樂。歸法時。應念經律論三藏。大小無差。",
    "X75n1510_002:0043c24": "是好良藥。能療眾生三惑之病。證涅槃樂。歸僧時。",
    "X75n1510_002:0044a01": "應念聖賢凡三類。高下無間。是大福田。能去眾生",
    "X75n1510_002:0044a02": "貧窮困苦。與諸福樂。言聖賢凡者。若大乘。則自等",
    "X75n1510_002:0044a03": "覺降初地名聖。向行住名賢。十信及五品名凡。若",
    "X75n1510_002:0044a04": "小乘。則支佛及四果為聖。七方便為賢。亦名為凡",
    "X75n1510_002:0044a05": "也。大方便經云。三寶為所歸者。以救護為義。譬如",
    "X75n1510_002:0044a06": "有人有罪於王。投向異國。以求救護。異國王言。汝",
    "X75n1510_002:0044a07": "來無畏。莫出我境。莫違我教。必相救護。若誠心三",
    "X75n1510_002:0044a08": "寶。更無異向。不違佛教。魔王邪惡無如之何。又折",
    "X75n1510_002:0044a09": "伏羅漢經云。昔忉利天子壽命垂盡。五衰相現。觀",
    "X75n1510_002:0044a10": "壽終後。墮猪胎中。愁悶不樂。有天告之。佛能脫卿",
    "X75n1510_002:0044a11": "之罪。即到佛所。作禮未問。佛告天子。一切萬物皆",
    "X75n1510_002:0044a12": "歸無常。汝素所知。何得憂愁。天具白佛。佛言。欲離",
    "X75n1510_002:0044a13": "豚身。當誦三歸。即從佛教。晨夜自歸。七日壽盡。下",
    "X75n1510_002:0044a14": "生維耶離國。作長者子。在母胞胎。日三自歸。始生",
    "X75n1510_002:0044a15": "墮地。亦跪自歸。舉家深怪。謂之熒惑。意欲殺之。唯",
    "X75n1510_002:0044a16": "父有識曰。此兒者非凡流也。世人百歲。尚未曉自",
    "X75n1510_002:0044a17": "歸三尊。況初墮地而能稱南無佛耶。好視養之。兒",
    "X75n1510_002:0044a18": "年七歲。告父母曰。我欲供養佛僧。父母異而諾之。",
    "X75n1510_002:0044a19": "營辦供具。佛及眾僧來應兒供。而為說法。兒及父",
    "X75n1510_002:0044a20": "母皆得阿惟越致(云云)。",
    "X75n1510_002:0044a21": "言五戒者。一不殺。二不盜。三不邪婬。四不妄語。五",
    "X75n1510_002:0044a22": "不飲酒也。言八戒者。前五如上。更加三。謂一過中",
    "X75n1510_002:0044a23": "不食。二不著華鬘瓔珞。不坐高廣大牀。三不自作",
    "X75n1510_002:0044a24": "歌舞伎樂。故往觀聽也。言十重者。一殺。二盜。三不",
    "X75n1510_002:0044b01": "淨。四妄語。五酤酒。六說他過。七自讚。八貪。九恚。十",
    "X75n1510_002:0044b02": "謗三寶也。言四十八輕者。一見和尚阿闍棃乃至",
    "X75n1510_002:0044b03": "同行。應起迎禮如法供養。二不得故飲酒。亦教人",
    "X75n1510_002:0044b04": "飲。三不得食一切肉。四不食五辛。五見犯戒者教",
    "X75n1510_002:0044b05": "令懺悔。六見大乘法師自遠方來。迎請供養。三時",
    "X75n1510_002:0044b06": "說法。七有講法處。悉往聽受。八見諸病人。常應供",
    "X75n1510_002:0044b07": "養。如佛無異。九不得心背大乘受持二乘。十不得",
    "X75n1510_002:0044b08": "畜刀杖弓箭等鬪戰殺生之具。如是十戒應當學。",
    "X75n1510_002:0044b09": "復次一不得為利故入軍陣中往來。二不得販賣",
    "X75n1510_002:0044b10": "良人奴婢六畜市易棺材盛屍之器。三不得謗他",
    "X75n1510_002:0044b11": "善人乃至國王大臣言犯逆重。四不得放火焚燒",
    "X75n1510_002:0044b12": "山澤。五佛弟子乃至一切怨親。應教受持大乘經",
    "X75n1510_002:0044b13": "律。令發菩提心。六先學大乘。見新學菩薩來求經",
    "X75n1510_002:0044b14": "律。應如法說。七不得親近國王大臣。恃作威勢。橫",
    "X75n1510_002:0044b15": "取錢物。八日夜六時受菩薩戒。若不能解戒律因",
    "X75n1510_002:0044b16": "緣。不得為人作師授戒。九見持戒比丘。不得欺謗。",
    "X75n1510_002:0044b17": "十常行放生。見殺生人。方便救護。若父母兄弟死",
    "X75n1510_002:0044b18": "亡之日。應請法師講菩薩戒經。福資亡者。如是十",
    "X75n1510_002:0044b19": "戒應當學。復次一若人殺我父母兄弟。不得加報。",
    "X75n1510_002:0044b20": "二不得自恃聰明豪富。而不諮受先學法師經律。",
    "X75n1510_002:0044b21": "三自解經律。有新學菩薩來問。不得以輕慢惡心",
    "X75n1510_002:0044b22": "而不好答。四不得置佛經律。反學邪見外道俗典",
    "X75n1510_002:0044b23": "障道因緣。五為說法主乃至僧坊主。善守三寶物。",
    "X75n1510_002:0044b24": "莫無度用。六先在僧坊中住。乃至大眾中住。有客",
    "X75n1510_002:0044c01": "菩薩比丘來。應起迎來送去種種供養。又若檀越",
    "X75n1510_002:0044c02": "來諸眾僧。僧坊主應先差送客僧。七不得受別請",
    "X75n1510_002:0044c03": "利養入己。八若請僧求願之時。當次第請。不得別",
    "X75n1510_002:0044c04": "請。九不得為利故販賣男女色。自手作食。自磨自",
    "X75n1510_002:0044c05": "舂。占相吉凶。一切呪術工巧等。十不得為白衣通",
    "X75n1510_002:0044c06": "致男女交會之事。如是十戒應當學。復次一若見",
    "X75n1510_002:0044c07": "外道一切惡人。賣佛菩薩形像。及賣經律。當教化",
    "X75n1510_002:0044c08": "取物贖之。二不得以輕秤小斗誑人取物。又不得",
    "X75n1510_002:0044c09": "長養猫狸猪狗。三不得觀男女等鬪及軍陣兵將",
    "X75n1510_002:0044c10": "等鬪。亦不得聽琴瑟箜篌技樂之聲。又不得樗捕",
    "X75n1510_002:0044c11": "圍棊六博等戲。乃至爪鏡楊枝而作卜筮。諸惡技",
    "X75n1510_002:0044c12": "術。四護持禁戒。日夜六時。讀誦是戒。猶如金剛。如",
    "X75n1510_002:0044c13": "護浮囊。自知我是未成之佛。五孝順父母師僧三",
    "X75n1510_002:0044c14": "寶。又願得好師善友。教我大乘。使我開解。如法修",
    "X75n1510_002:0044c15": "行。念念不去心。六持佛禁戒。作是願言。寧以此身。",
    "X75n1510_002:0044c16": "投熾然猛火大坑刀山。終不毀犯諸佛經律。與諸",
    "X75n1510_002:0044c17": "女人。作不淨行。寧以鐵綱。千重周帀纏身。終不以",
    "X75n1510_002:0044c18": "破戒之身。受信心檀越一切衣服。寧吞熱鐵。經百",
    "X75n1510_002:0044c19": "千劫。終不以破戒之口。受信心檀越百味飲食。乃",
    "X75n1510_002:0044c20": "至願一切眾生悉得成佛。七常應春秋頭陀。冬夏",
    "X75n1510_002:0044c21": "坐禪。楊枝。澡豆。三衣。瓶鉢。坐具。錫杖。香爐。漉水囊。",
    "X75n1510_002:0044c22": "手巾。刀子。火鐆。鑷子。繩牀。經。律。佛像。菩薩像。此十",
    "X75n1510_002:0044c23": "八物。常隨其身。若頭陀坐禪時。莫入難處。謂惡王",
    "X75n1510_002:0044c24": "土地。草木深邃。師子虎狼。水火風難。劫賊毒蛇等。",
    "X75n1510_002:0045a01": "八應如法次第坐。不問老少貴賤。先受戒者前坐。",
    "X75n1510_002:0045a02": "後受戒者後坐。九常應教化一切眾生。建立僧坊",
    "X75n1510_002:0045a03": "佛塔。一切行道之處。又若疾病。國難賊難。父母兄",
    "X75n1510_002:0045a04": "弟死亡之日。一切齋會。乃至水火難。羅剎難。杻械",
    "X75n1510_002:0045a05": "枷鎻繫縛其身。多婬多瞋多癡。皆應讀誦說此經",
    "X75n1510_002:0045a06": "律。如是九戒應當學。復次一與人授戒時。不得揀",
    "X75n1510_002:0045a07": "擇一切國王大臣比丘比丘尼信男信女婬男淫",
    "X75n1510_002:0045a08": "女無根二根。乃至一切鬼畜。但解法師語者。盡得",
    "X75n1510_002:0045a09": "受戒。唯除七遮七逆者。又出家者。不得禮拜國王",
    "X75n1510_002:0045a10": "父母六親。二不得為名聞利養故。詐現解一切經",
    "X75n1510_002:0045a11": "律。故與人授戒。三不得於未受菩薩戒者前。外道",
    "X75n1510_002:0045a12": "邪見人前。說此大戒。唯除國王。四若受正戒。故毀",
    "X75n1510_002:0045a13": "犯者。不得受檀越供養。亦不得行國王土地飲國",
    "X75n1510_002:0045a14": "王水。何者。此人法中大賊。畜生無異。木頭無異故。",
    "X75n1510_002:0045a15": "五受持大乘經律。剝皮刺血折骨書寫。乃至木皮",
    "X75n1510_002:0045a16": "紙絹竹帛亦得。常以七寶香華。如法供養。六見一",
    "X75n1510_002:0045a17": "切眾生唱言。汝等盡應受三歸十戒。乃至見牛馬",
    "X75n1510_002:0045a18": "猪羊一切畜生。心念口言。汝是畜生發菩提心。七",
    "X75n1510_002:0045a19": "常行教化。入檀越家。不得立為白衣說法。應置高",
    "X75n1510_002:0045a20": "座上坐說法。諸人下坐聽受。八不得故作破法者。",
    "X75n1510_002:0045a21": "不聽我四部弟子出家行道。亦不聽造建形像佛",
    "X75n1510_002:0045a22": "塔經律。九不得為名聞故。於國王百官前說佛法",
    "X75n1510_002:0045a23": "戒。橫與犯戒者作繫縛事。若聞外道惡人誹謗佛",
    "X75n1510_002:0045a24": "戒。如以三百矛刺心。寧自入地獄百劫。不聞一惡",
    "X75n1510_002:0045b01": "言破佛戒之聲。如是九戒應當學(云云)。已上十重",
    "X75n1510_002:0045b02": "及四十八輕。出梵網經。又有菩薩四百戒。苾蒭二",
    "X75n1510_002:0045b03": "百五十戒。比丘尼五百戒。三千威儀戒。八萬細行",
    "X75n1510_002:0045b04": "戒。如是眾戒。三聚為總。所謂一者攝律儀戒。謂惡",
    "X75n1510_002:0045b05": "無不離。二者攝善法戒。謂善無不積。三者攝眾生",
    "X75n1510_002:0045b06": "戒。謂生無不度也。此等諸戒。初心凡夫難可具持。",
    "X75n1510_002:0045b07": "況今持戒堅固已過七百八十有餘年矣。以故時",
    "X75n1510_002:0045b08": "濁根劣。障濃信薄。持戒勢難。雖未具持。但誦亦可。",
    "X75n1510_002:0045b09": "抑又唯持三歸五戒。盡壽不破則大佳。不然七日",
    "X75n1510_002:0045b10": "乃至一日亦得。何者。如觀無量壽經云。若一日一",
    "X75n1510_002:0045b11": "夜持沙彌戒。命終即往極樂世界中品中生。又如",
    "X75n1510_002:0045b12": "上所引忉利天子。七日誦三自歸。轉劣獲勝故也。",
    "X75n1510_002:0045b13": "所言戒者。禁也勒也。謂禁情欲。如猴帶鎖。勒身口。",
    "X75n1510_002:0045b14": "如馬著轡。智度論云。大惡病中。戒為良藥。大怖畏",
    "X75n1510_002:0045b15": "中。戒為守護。死暗冥中。戒為明燈。三惡道中。戒為",
    "X75n1510_002:0045b16": "橋梁。五怖海中。戒為大船。又華嚴經云。如人欲成",
    "X75n1510_002:0045b17": "家宅。先整其基。菩薩亦爾。欲修萬行。先淨尸羅。薩",
    "X75n1510_002:0045b18": "波多論云。初受戒人。與佛齊等。有經云。受戒之人。",
    "X75n1510_002:0045b19": "於六道中。隨所生處。皆輒為王。又云。坐受立破。猶",
    "X75n1510_002:0045b20": "勝不受。是以戒之功德不可具陳。廣如梵網楞嚴",
    "X75n1510_002:0045b21": "等經。及諸毗奈耶中說。若欲委知。請尋詳之。",
    "X75n1510_002:0045b22": "　布施及安忍　　精進修禪智　　讀誦書經論",
    "X75n1510_002:0045b23": "　禮念佛菩薩　　或修營佛廟　　或造建僧坊",
    "X75n1510_002:0045b24": "　或塑畫聖形　　或修古經像　　或歌詠三寶",
    "X75n1510_002:0045c01": "　或掃塔獻華　　或燒香然燈　　或作樂供養",
    "X75n1510_002:0045c02": "　或奉養師親　　或行世仁義　　或敬老慈幼",
    "X75n1510_002:0045c03": "　或悲諸有情　　或隨喜他善　　或謙心軟語",
    "X75n1510_002:0045c04": "　隨宜但行一　　亦當成佛道",
    "X75n1510_002:0045c05": "言布施者。梵云檀。有三種。謂身命財法也。所言身",
    "X75n1510_002:0045c06": "命施者。頭目手足。除得忍菩薩。餘所不能。故身子",
    "X75n1510_002:0045c07": "至第六心而退也。言財施者。奴婢象馬及諸珍寶",
    "X75n1510_002:0045c08": "等。此則不在多少。但隨分盡情耳。故貪女施兩錢。",
    "X75n1510_002:0045c09": "現作王妃。老母施臭米汁。即生天上。有云。捨身猶",
    "X75n1510_002:0045c10": "屬財施。言法施者。若從諸佛及善知識。聞說世間",
    "X75n1510_002:0045c11": "出世間善法。若從經論中聞。以清淨心。為人演說。",
    "X75n1510_002:0045c12": "皆名法施。若以財施比法施。則千萬億分不及其",
    "X75n1510_002:0045c13": "一。故金剛經云。若人一日三捨恒河沙等身布施。",
    "X75n1510_002:0045c14": "如是經無量劫。以身布施。若人持此經。乃至一句",
    "X75n1510_002:0045c15": "為人演說。其福勝彼。言安忍者。梵云羼提。謂內心",
    "X75n1510_002:0045c16": "能安忍外所辱境也。忍有二種。謂生與法。生謂外",
    "X75n1510_002:0045c17": "人瞋罵打害等。法是寒熱風雨飢渴老病等。於此",
    "X75n1510_002:0045c18": "二境。心安不動。如富樓那修思。若有來罵者。喜不",
    "X75n1510_002:0045c19": "加拳。若遇拳之者。喜不加杖未。若遇杖之者。喜不",
    "X75n1510_002:0045c20": "加刀刃。若遇刀害者。自念我欲早離五陰毒身。賴",
    "X75n1510_002:0045c21": "有善友。斷我苦本。可不珍重。如是操心。則非但斷",
    "X75n1510_002:0045c22": "怨。福智彌高矣。故永嘉云。觀惡言是功德。此則成",
    "X75n1510_002:0045c23": "吾善知識(云云)。",
    "X75n1510_002:0045c24": "言精進者。梵云毗離耶。謂勤行善法。不自放逸也。",
    "X75n1510_002:0046a01": "精進有二種。一身。二心。謂塑畫聖容。書寫經典。禮",
    "X75n1510_002:0046a02": "誦講說。修諸善法。無有休息。是為身精進。勤行善",
    "X75n1510_002:0046a03": "道禪定智慧。心心相續。無有間斷。是為心精進也。",
    "X75n1510_002:0046a04": "由此毗離一度力故。五度方圓矣。如釋尊行因之",
    "X75n1510_002:0046a05": "時。七日翅足。功超彌勒。良由於此。故經云。未有一",
    "X75n1510_002:0046a06": "法從懈怠中生(云云)。",
    "X75n1510_002:0046a07": "言禪者梵語。具云禪那。此云思惟脩。禪有二種。謂",
    "X75n1510_002:0046a08": "世與出世。言世間禪者。謂根本四禪四無量心四",
    "X75n1510_002:0046a09": "無色定。即是凡夫所行禪也。出世間禪者。謂六妙",
    "X75n1510_002:0046a10": "門十六特勝通明。乃至三明六通。此則二乘共禪。",
    "X75n1510_002:0046a11": "如首楞嚴等百八三昧。諸佛不動等百二十三昧。",
    "X75n1510_002:0046a12": "是則諸佛菩薩所修禪也。不與凡夫二乘共也。夫",
    "X75n1510_002:0046a13": "禪之所以為功用者。靜諸雜慮。制心一處。見性成",
    "X75n1510_002:0046a14": "佛爾。三世諸佛一切菩薩。莫不皆從此門而入。故",
    "X75n1510_002:0046a15": "先德云。縱經萬歲修諸散善。不如一食頃安心靜",
    "X75n1510_002:0046a16": "慮(云云)。抑若論其邪正及修觀方便者。似乎文煩。",
    "X75n1510_002:0046a17": "故不錄示。若要詳之。請覽天台摩訶止觀論。於中",
    "X75n1510_002:0046a18": "廣說禪門脩行之相。揀邪正。曉偏圓。坥然明白。如",
    "X75n1510_002:0046a19": "指諸掌。",
    "X75n1510_002:0046a20": "言智慧者。梵云般若。謂照了一切諸法皆不可得。",
    "X75n1510_002:0046a21": "而能通達一切無礙。智慧有三。一者求聲聞智。謂",
    "X75n1510_002:0046a22": "從初四念處。因觀四諦。乃至證無生智。二者求緣",
    "X75n1510_002:0046a23": "覺智。謂觀十二因緣。覺悟無生。三者求佛道智。謂",
    "X75n1510_002:0046a24": "菩薩從初發心已來。勤行六度。破魔斷結。終成正",
    "X75n1510_002:0046b01": "覺。乃至入於無餘涅槃。若菩薩以清淨心。修此三",
    "X75n1510_002:0046b02": "種智慧故。名為般若。金剛經云。一切諸佛及諸佛",
    "X75n1510_002:0046b03": "阿耨菩提法。皆從此經出。故云般若為諸佛之母。",
    "X75n1510_002:0046b04": "又此般若生佛共有。但由迷悟。且分高下。苟知斯",
    "X75n1510_002:0046b05": "理而研心。則即顯本有平等大慧。是則寧有生佛",
    "X75n1510_002:0046b06": "之異乎。故淨名云。平等真法界。佛不度眾生。有云。",
    "X75n1510_002:0046b07": "若菩薩不聞般若。則去佛道遠。雖在凡夫。學般若",
    "X75n1510_002:0046b08": "者。則得名為來成之佛。夫菩薩萬行。不出六度。於",
    "X75n1510_002:0046b09": "此六度。般若為總。苟修般若。已具行於六度萬行。",
    "X75n1510_002:0046b10": "佛言。若說六度功德因緣。窮劫不盡(云云)。",
    "X75n1510_002:0046b11": "言讀誦經論者。一代教中。有經律論三藏。於中亦",
    "X75n1510_002:0046b12": "有大乘小乘顯教密教也。佛境本無二三大小差",
    "X75n1510_002:0046b13": "別。隨順群機。故茲爾耳。且如來出世大意。欲令眾",
    "X75n1510_002:0046b14": "生皆入大乘。而有小機。不能預大。為此自說三乘。",
    "X75n1510_002:0046b15": "使得小益。漸引入大。故法華經云。入大乘為本。以",
    "X75n1510_002:0046b16": "故說是經。惟諸行者當知此義。在經若論。莫揀大",
    "X75n1510_002:0046b17": "小。隨其所堪。皆應受持。嗚呼。今之學大乘者。但見",
    "X75n1510_002:0046b18": "般若方等部內融通之語。及與歎大斥小之文。未",
    "X75n1510_002:0046b19": "深如來逗機設教微密之旨。竪大慢幢。非訶小乘。",
    "X75n1510_002:0046b20": "稍似不通。何者。方等部內歎大斥小者。諸二乘人",
    "X75n1510_002:0046b21": "取小為足。不能迴轉。如來將欲令其耻小。故斥之。",
    "X75n1510_002:0046b22": "令其慕大。故次之。令其入大。故次說般若。融通淘",
    "X75n1510_002:0046b23": "汰。如是節節點檢警策。引入一乘。當知彈斥但被",
    "X75n1510_002:0046b24": "當機。非關後世初心凡夫。若此小法無益於物。佛",
    "X75n1510_002:0046c01": "滅度後。迦葉阿難經集之次。何不遺捨。而收集之。",
    "X75n1510_002:0046c02": "合置一藏耶。抑如佛世當機。尚有利鈍。利者頓入",
    "X75n1510_002:0046c03": "於大。鈍則由小入大。由是之故。教存大小。況今末",
    "X75n1510_002:0046c04": "代稟教行人。寧無優劣。是以優其樂大。劣則從小。",
    "X75n1510_002:0046c05": "各有所宜。理無防礙。何用非之。且小乘之所以為",
    "X75n1510_002:0046c06": "過者。但著小忘大而已。苟迴心而向大。則何過之",
    "X75n1510_002:0046c07": "有。如長者誨兒以半字。必有由也。果如彼之所訶。",
    "X75n1510_002:0046c08": "行不由往。直行大道。莫幸如也。然若普天之民。純",
    "X75n1510_002:0046c09": "是君子。誠可爾也。若雜野人。豈其然乎。何者。若使",
    "X75n1510_002:0046c10": "野人行於大道。猶驅麋鹿遊於城市故也。由是機",
    "X75n1510_002:0046c11": "教相差。益安在乎。或復有人引經云。唯誦不解。則",
    "X75n1510_002:0046c12": "為謗法。如役虗碓。竟無所益。如此局說。何足為信。",
    "X75n1510_002:0046c13": "夫人有愚智。智人取義。愚者守文。雖是智人。苟不",
    "X75n1510_002:0046c14": "用心推求。未能達於深理。謂但誦文亦勝故懶尋",
    "X75n1510_002:0046c15": "其玄義。是以如來別誡此人。故曰云云。非是通誡",
    "X75n1510_002:0046c16": "癡冥之者。如此癡人尚不能知丁一之字。況云曉",
    "X75n1510_002:0046c17": "了玄微之趣。是人難教迴心向道。雖迴向道。讀誦",
    "X75n1510_002:0046c18": "亦難。是以但誦亦自為善。大聖必喜。寧加歎美。奚",
    "X75n1510_002:0046c19": "敢責之令其失意。若通誡者。是人於法永無緣分。",
    "X75n1510_002:0046c20": "長流惡趣。無有出期。然則孰謂如來是正遍知。興",
    "X75n1510_002:0046c21": "平等慈。以大方便。普導群盲者也。此等癡人亦有",
    "X75n1510_002:0046c22": "可責之時。謂雖未了其義。若讀誦熏心。月積年深。",
    "X75n1510_002:0046c23": "則功熟意通。妄謂發真。即生取著。滯而不轉。應當",
    "X75n1510_002:0046c24": "此節方可警之勸令進趣。不可非時責之誡之令",
    "X75n1510_002:0047a01": "生退屈。是人現世功雖未成。善萌已作。必漸滋長。",
    "X75n1510_002:0047a02": "後世應為聰慧之人。今之智者。亦應夙世唯誦愚",
    "X75n1510_002:0047a03": "人。此語非從臆說。布在經論可見。若以不解為罪",
    "X75n1510_002:0047a04": "者。如陀羅尼。義不可識。何但誦而罪滅福生耶。又",
    "X75n1510_002:0047a05": "傳記中。有尋行數字而發慧者。至於雉子。粗聞而",
    "X75n1510_002:0047a06": "轉為法師。蚖蛇蚌蛤蒙熏而脫報。如是之類。亦能",
    "X75n1510_002:0047a07": "曉其旨趣乎。凡修道者。當知此意。莫論教之大小。",
    "X75n1510_002:0047a08": "人之貴賤。若男若女。在家出家。若老若幼。若智若",
    "X75n1510_002:0047a09": "愚。若解不解。若精未精。若多若少。若長若短。但隨",
    "X75n1510_002:0047a10": "分讀誦。則功不唐捐矣。功成早晚。由人勤怠耳。又",
    "X75n1510_002:0047a11": "復為人師者。若不隨懷樂而噵之。則奚以異於將",
    "X75n1510_002:0047a12": "其方本逗圓孔耶。是謂盲跛師徒。二俱墮落也。讀",
    "X75n1510_002:0047a13": "誦自利也。解說書寫利他也。二利兼修。乃名菩薩。",
    "X75n1510_002:0047a14": "又五種行中。解說書寫功德無勝。學者知之。",
    "X75n1510_002:0047a15": "言念佛菩薩者。十方三世諸佛菩薩。其數無量。名",
    "X75n1510_002:0047a16": "亦不同。若總念者。境寬心散。三昧難成。應隨有緣",
    "X75n1510_002:0047a17": "一佛一菩薩。專心禮念。則感應易成。即見真身。聞",
    "X75n1510_002:0047a18": "法悟道。普見十方無量諸佛一切菩薩海會圍遶。",
    "X75n1510_002:0047a19": "若於現世。未得親覩。後世隨意必生其處。親承供",
    "X75n1510_002:0047a20": "養矣。故淨土論云。一佛功德與一切佛功德無異。",
    "X75n1510_002:0047a21": "以同一法性故。是以念一佛時。即是念一切佛也。",
    "X75n1510_002:0047a22": "(云云)云何得知有緣者。謂若從善友聞。若從經中",
    "X75n1510_002:0047a23": "見。隨所見聞。即附信心者。是大抵眾生多障故。修",
    "X75n1510_002:0047a24": "諸道業。而中廢頗多。唯念佛者。萬不漏一。譬如世",
    "X75n1510_002:0047b01": "間薄德之人。借王力。則在在所往。無[夌*欠]犯者。所須",
    "X75n1510_002:0047b02": "無乏。身心無畏。念佛者亦爾。由佛攝故。天魔外道",
    "X75n1510_002:0047b03": "不能惱亂。障滅智增。世世所生。常在佛前。故五停",
    "X75n1510_002:0047b04": "心法云。多障眾生修念佛觀。又經云。靜心念佛。五",
    "X75n1510_002:0047b05": "體投地。則成天業。散心稱念。低頭舉手。則成人業。",
    "X75n1510_002:0047b06": "自是不復墮三惡道。常生人天。受勝妙樂。最後遇",
    "X75n1510_002:0047b07": "佛。證得妙果。言修營佛廟造建僧坊者。安佛舍利",
    "X75n1510_002:0047b08": "及聖形像之所。謂之佛廟。眾僧經行坐臥之處。謂",
    "X75n1510_002:0047b09": "之僧坊。若人敬重三寶。若新造立若修故。所獲功",
    "X75n1510_002:0047b10": "德不可限量。毗波沙論云。比丘經營精舍有五事。",
    "X75n1510_002:0047b11": "一為報佛恩故。二長養佛法故。三為滅凡劣眾自",
    "X75n1510_002:0047b12": "貴高故。四為將來弟子折伏憍豪故。五為發起將",
    "X75n1510_002:0047b13": "來福業故。賢愚經云。須達長者最少女子。端正無",
    "X75n1510_002:0047b14": "比。為國王婦。後乃懷姙。生卵一枚。尋即開敷。生十",
    "X75n1510_002:0047b15": "男子。形貌端正。勇壯非凡。長者異之。將詣佛所。佛",
    "X75n1510_002:0047b16": "為說法。母及十子證阿羅漢。阿難問彼宿因。佛告",
    "X75n1510_002:0047b17": "阿難。過去毗波尸佛滅後。分而舍利起無量塔。中",
    "X75n1510_002:0047b18": "有一塔。將欲崩壞。有一老母。而修治之。有十年少。",
    "X75n1510_002:0047b19": "因行遇見。即共修治。從是已來。不隨惡道。天上人",
    "X75n1510_002:0047b20": "中。恒與俱生。受福快樂。今遭我故。出家得道。又百",
    "X75n1510_002:0047b21": "緣經云。過去維衛佛滅後。末法之中。有一人。行見",
    "X75n1510_002:0047b22": "佛塔小有破落。和泥補之。并買金薄而以塗之。從",
    "X75n1510_002:0047b23": "是已後。不墮惡道。天上人中。身常金色。最後生於",
    "X75n1510_002:0047b24": "迦羅衛城一長者家。身亦金色。世所希有。身光所",
    "X75n1510_002:0047c01": "照。皆作金色。年漸長大。求佛出家。得阿羅漢。又法",
    "X75n1510_002:0047c02": "句喻經云。佛在世時。有一羅漢。持佛髮爪。至罽賓",
    "X75n1510_002:0047c03": "國南山中起塔。常有五百羅漢。晨夕遶禮。于時山",
    "X75n1510_002:0047c04": "中有五百彌猴。見僧遶塔。即共負石學僧作塔。遶",
    "X75n1510_002:0047c05": "之禮拜。時因天雨。山川暴張。眾猿一時沒水而死。",
    "X75n1510_002:0047c06": "生忉利天。尋詣佛所。聞佛說法。五百天子一時皆",
    "X75n1510_002:0047c07": "得須陀洹道(云云)。且此所引一二之緣。乃是少分",
    "X75n1510_002:0047c08": "結緣之者。如此微緣。感報尚爾。奚況始發善心。全",
    "X75n1510_002:0047c09": "辦經營者乎。又彼眾猿學僧戲作。轉報證道。尤可",
    "X75n1510_002:0047c10": "悚然。況復為人誠心施作。所獲功德曷勝言哉。",
    "X75n1510_002:0047c11": "言塑畫聖形者。夫真佛無形。而假立形像。歸依求",
    "X75n1510_002:0047c12": "願。似如顛倒。然取相凡夫不可向空興敬。故須借",
    "X75n1510_002:0047c13": "像表真。如祈雨者作草龍而禱之。則真龍降霔。建",
    "X75n1510_002:0047c14": "假像而敬之。則真佛垂應。安用以真假為分別乎。",
    "X75n1510_002:0047c15": "如優陀迎王經說。世尊升忉利天。優陀迎。王心懷",
    "X75n1510_002:0047c16": "渴仰。雕栴檀造其像而供養之。世尊降來。像起出",
    "X75n1510_002:0047c17": "門。祇迎真身。讓云。我當不久入滅。像自久住於世。",
    "X75n1510_002:0047c18": "福利一切。吾敢及仁像。即果其言而先入門。佛因",
    "X75n1510_002:0047c19": "為說造像功德。乃云。若人造佛形像。功德無量。世",
    "X75n1510_002:0047c20": "世所生。不墮惡道。常生人天。受福快樂。身恒金色。",
    "X75n1510_002:0047c21": "眼目清淨。面貌端正。諸相具足。若生人中。常生帝",
    "X75n1510_002:0047c22": "王大臣長者賢善之家豪尊富貴。若作帝王。王中",
    "X75n1510_002:0047c23": "特尊。若作輪王。王四天下。若生天上。天中最勝。乃",
    "X75n1510_002:0047c24": "至得作六欲天王。於六天中。最為第一。若生梵天。",
    "X75n1510_002:0048a01": "常為諸梵之所尊敬。最後得生無量壽國。於諸菩",
    "X75n1510_002:0048a02": "薩亦為第一。又云。若人臨終語人造像。乃至大如",
    "X75n1510_002:0048a03": "[麩夫+廣]麥。是人能除八十億劫生死之罪。又有經云。修",
    "X75n1510_002:0048a04": "故勝於新成(云云)。是以昔有貧女。補小缺面。世世",
    "X75n1510_002:0048a05": "面為金色。富樂自在。於末後生。遇佛證果。又有長",
    "X75n1510_002:0048a06": "者。治一破指。生生指放燈光。屍寶常隨。無所乏短。",
    "X75n1510_002:0048a07": "終值於佛。出家得道。噫。如是所作甚小。而獲益之",
    "X75n1510_002:0048a08": "大者。盖投種於無上良田之然也。古所云。春種一",
    "X75n1510_002:0048a09": "粒穀。秋收萬顆子。斯之謂歟。",
    "X75n1510_002:0048a10": "言歌詠三寶者。經云。娑婆眾生耳根利故。以音聲",
    "X75n1510_002:0048a11": "為佛事。是以歌詠之時。非但自心益生虔敬。亦令",
    "X75n1510_002:0048a12": "幽顯一切視聽生歡喜心。增發道意。自他兼利。功",
    "X75n1510_002:0048a13": "莫大也。",
    "X75n1510_002:0048a14": "言掃塔功德者。菩薩本行經云。過去定光佛滅後。",
    "X75n1510_002:0048a15": "正法末時。有一貧人。賣薪自濟。向澤採薪。遙見澤",
    "X75n1510_002:0048a16": "中有一塔寺。即至其所。瞻覩作禮。唯見鳥獸止宿",
    "X75n1510_002:0048a17": "之處。草木荊棘不淨滿中。絕無人迹。無供養者。貧",
    "X75n1510_002:0048a18": "人見之。心用愴然。而不曉知如來神德。但以歡喜。",
    "X75n1510_002:0048a19": "誅伐草木。掃除不淨。作禮而去。以是因緣。命終之",
    "X75n1510_002:0048a20": "後。生光音天。受樂無量。盡其天壽。而復百反作轉",
    "X75n1510_002:0048a21": "輪王。王四天下。輪王福盡。常為國王大姓長者。財",
    "X75n1510_002:0048a22": "富無量。容貌端正。見者愛敬。若欲行時。道路自淨。",
    "X75n1510_002:0048a23": "虗空之中。雨散眾華。如是受報。經九十劫。最後身",
    "X75n1510_002:0048a24": "值釋迦如來。出家得道。今婆多竭利尊者是。又阿",
    "X75n1510_002:0048b01": "含經云。若人掃滿閻浮提地。不如掃佛塔一牛臥",
    "X75n1510_002:0048b02": "地。有云。命終直往安樂世界(云云)。",
    "X75n1510_002:0048b03": "言獻華功德者。百緣經云。過去維衛佛遺法之中。",
    "X75n1510_002:0048b04": "有一人。行到塔上。見有萎華塵土污坌。即取拂塵。",
    "X75n1510_002:0048b05": "還用供養。以是因緣。九十一劫不墮惡道。常生人",
    "X75n1510_002:0048b06": "天。身體柔軟。顏色鮮澤。財富無量。有大威德。終值",
    "X75n1510_002:0048b07": "釋尊。出家得道。今威德比丘是。拂塵古華而供養",
    "X75n1510_002:0048b08": "者。所感若斯。何況特造而供者。其福莫論。",
    "X75n1510_002:0048b09": "言燒香功德者。百緣經云。過去毗婆尸佛滅後。遺",
    "X75n1510_002:0048b10": "法之中。有一人。入佛塔中。以栴檀香燒之。供佛舍",
    "X75n1510_002:0048b11": "利。以是因緣。九十一劫生人天中。容貌端正。身諸",
    "X75n1510_002:0048b12": "毛孔。出栴檀香。終乃值佛。得阿羅漢果。今栴檀香",
    "X75n1510_002:0048b13": "比丘是。",
    "X75n1510_002:0048b14": "言然燈功德者。賢愚經云。舍衛國中。有一女人。名",
    "X75n1510_002:0048b15": "曰難陀。貧窮孤獨。乞丐自活。見諸國王大臣爭供",
    "X75n1510_002:0048b16": "養佛。心自念言。我宿何罪。生處貧賤。雖遭福田。無",
    "X75n1510_002:0048b17": "有種子。後報可知。感傷自愽。尋欲設供。竟日乞求。",
    "X75n1510_002:0048b18": "唯得二錢。持詣油家。將用買油。足成一燈。持向祇",
    "X75n1510_002:0048b19": "桓。佛前然之。因發誓願。今我來世得智慧燈。滅一",
    "X75n1510_002:0048b20": "切暗。作是願已。禮佛而去。以重心故。於眾燈中。明",
    "X75n1510_002:0048b21": "好獨朗。至曉天明。目連當欲滅之。盡力不能。佛見",
    "X75n1510_002:0048b22": "語言。此是發大心人所施之燈。非汝聲聞所能傾",
    "X75n1510_002:0048b23": "動。正使汝注四大海水。及以毗嵐猛風。亦不能滅。",
    "X75n1510_002:0048b24": "至曉。難陀來詣佛所。佛與授記。汝於來世。過二阿",
    "X75n1510_002:0048c01": "僧祇劫。當得作佛。號燈光王。十號具足。難陀歡喜。",
    "X75n1510_002:0048c02": "出家為尼。為眾所仰。又譬喻經云。阿那律尊者。過",
    "X75n1510_002:0048c03": "去身為劫賊。入佛塔中。欲盜物時。塔中像前然燈",
    "X75n1510_002:0048c04": "欲滅。以箭正明。見像嚴麗毛竪。自念。他人尚能捨",
    "X75n1510_002:0048c05": "物求福。我云何盜。便捨而去。以此九十一劫恒生",
    "X75n1510_002:0048c06": "善處。漸捨諸惡。福祐日增。終得值佛。出家證果。天",
    "X75n1510_002:0048c07": "眼第一。能見三千大千世界。如觀掌中菴摩勒果。",
    "X75n1510_002:0048c08": "大論云。但施燈燭。生六天中。身常光明。",
    "X75n1510_002:0048c09": "言作樂供養者。百緣經云。迦毗衛城中。有一長者。",
    "X75n1510_002:0048c10": "其家巨富。財寶無量。其婦懷妊。十月滿足。生一肉",
    "X75n1510_002:0048c11": "端。謂為非祥。便往問佛。佛語長者。但好養育。長者",
    "X75n1510_002:0048c12": "聞已。歡喜而退。到七日頭。肉端開敷。有百童子。端",
    "X75n1510_002:0048c13": "正殊妙。年漸長大。兄弟百人。投佛出家。一時俱得",
    "X75n1510_002:0048c14": "阿羅漢果。大眾見已。問佛宿因。佛言。過去毗婆尸",
    "X75n1510_002:0048c15": "佛滅後。有王起塔。安佛舍利而供養之。時有同邑",
    "X75n1510_002:0048c16": "一百餘人。作諸伎樂。供養彼塔。以此因緣。九十一",
    "X75n1510_002:0048c17": "劫得生人天。受福快樂。今值於我。出家證果。",
    "X75n1510_002:0048c18": "言奉養師親者。世間深恩。無過父母。出世大恩。莫",
    "X75n1510_002:0048c19": "先師長。故佛言。無佛世時孝父母。則等供佛福。又",
    "X75n1510_002:0048c20": "墮藍本經略要云。若人為求福。常行於布施。金鉢",
    "X75n1510_002:0048c21": "盛銀粟。銀鉢盛金粟。金鼎具百味。寶牀敷臥具。象",
    "X75n1510_002:0048c22": "馬及車乘。眾寶以莊嚴。如是等物數。各八萬四千。",
    "X75n1510_002:0048c23": "以用布施人。所獲福無量。不如以一食。施一求道",
    "X75n1510_002:0048c24": "人。飯百求道人。不如一初果。飯百初果人。不如一",
    "X75n1510_002:0049a01": "二果。飯百二果人。不如一三果飯。百三果人。不如",
    "X75n1510_002:0049a02": "一四果。飯百四果人。不如孝父母。又彌勒菩薩勸",
    "X75n1510_002:0049a03": "孝偈云。堂上有佛二尊。懊惱世人未識。不用金彩",
    "X75n1510_002:0049a04": "粧成。非是檀香雕刻。祇看現世爺娘。便是釋迦彌",
    "X75n1510_002:0049a05": "勒。若能供養得他。何用別作功德。乃至云。在生甘",
    "X75n1510_002:0049a06": "旨無虧。死後不須追憶。君能如是用心。天地龍神",
    "X75n1510_002:0049a07": "佑翼。又報恩經云。父母者三界最勝福田。又毗奈",
    "X75n1510_002:0049a08": "耶云。佛聽比丘盡心盡壽供養父母。不然則得重",
    "X75n1510_002:0049a09": "罪。又云。佛聽縱極破戒。應供養父母及親教師軌",
    "X75n1510_002:0049a10": "範師病人等。又云。出家人若供養父母者於三衣",
    "X75n1510_002:0049a11": "外自餘物。或從施主乞。或從僧得利或僧所常食",
    "X75n1510_002:0049a12": "之分。減半供給。若常乞食。亦與己所滿腹食肉。聽",
    "X75n1510_002:0049a13": "取其半濟其父母。又不思議光經云。若以種種飲",
    "X75n1510_002:0049a14": "食及諸珍寶。種種供養。非報父母恩。若能引噵。令",
    "X75n1510_002:0049a15": "向正法。乃名報恩。又慈悲懺經云。師長之恩。過於",
    "X75n1510_002:0049a16": "父母。何者。父母雖愛其子。不能令出三界樊籠。師",
    "X75n1510_002:0049a17": "長教之以善。令離三有趣向菩提故爾。傳曰。昔有",
    "X75n1510_002:0049a18": "三州之人早失其父者。以一無子老人共為父。至",
    "X75n1510_002:0049a19": "誠奉孝。現感天神之祐。五郡之人喪其母者。以一",
    "X75n1510_002:0049a20": "無子老婆共為母。盡心終孝。現蒙國君之賞職。噫。",
    "X75n1510_002:0049a21": "以他人假為父母而事之。其驗也若此。奚況於己",
    "X75n1510_002:0049a22": "受生父母。承順孝養。其福可勝言哉。又有抱竹而",
    "X75n1510_002:0049a23": "泣。雪裏笋生。敲氷而哭。水上魚踊。此亦孝誠之至",
    "X75n1510_002:0049a24": "也。由此觀之。師與親不可遺也。",
    "X75n1510_002:0049b01": "言行世仁義者。夫仁義乃諸善之本。三王五帝之",
    "X75n1510_002:0049b02": "道。不踰於此。孔孟之得聖賢名。亦由此而已矣。世",
    "X75n1510_002:0049b03": "道稱五常。出世法名五戒。名異義同。故知人王法",
    "X75n1510_002:0049b04": "王之道。俱不越仁義也。",
    "X75n1510_002:0049b05": "言敬老慈幼者。亦仁義而已。可以意得。謂敬則義。",
    "X75n1510_002:0049b06": "慈是仁也。故仲尼曰。老吾老。以及人之老。幼吾幼。",
    "X75n1510_002:0049b07": "以及人之幼。是則天下可運於掌。至於內教亦然。",
    "X75n1510_002:0049b08": "敬事先德而受教。慈育後生而誨進。如是相傳不",
    "X75n1510_002:0049b09": "已。則普天之民。可以為道矣。大論云。昔有鳥名迦",
    "X75n1510_002:0049b10": "頻闍羅。有二親友。一者大象。二者彌猴。共在畢跋",
    "X75n1510_002:0049b11": "羅樹住。自相問言。我等不知誰應為大。象言。我昔",
    "X75n1510_002:0049b12": "見此樹。在我腹下。以此推之。我應為大。彌猴言。我",
    "X75n1510_002:0049b13": "曾蹲地。手捉樹頭。我應為長。鳥言。我於畢跋羅林",
    "X75n1510_002:0049b14": "中。食此樹果。子隨糞出。此樹得生。我應最大。鳥復",
    "X75n1510_002:0049b15": "說言。先生宿舊。禮應供養。即時大象背負彌猴。鳥",
    "X75n1510_002:0049b16": "在猴上。周遊而行。一切禽獸見而問之。何以如此。",
    "X75n1510_002:0049b17": "答云。恭敬長老故也。禽獸受化。皆行禮敬。不侵民",
    "X75n1510_002:0049b18": "田。不害物命。國人亦效。皆行禮敬。自古及今。化流",
    "X75n1510_002:0049b19": "萬世。國土大平(云云)。於戲。其在鳥獸。敬長遵禮。況",
    "X75n1510_002:0049b20": "居人數。可得心行縱逸乎。外書曰。正己而天下正。",
    "X75n1510_002:0049b21": "斯之謂歟。",
    "X75n1510_002:0049b22": "言悲諸有情者。菩薩萬行。悲心為始。故華嚴經云。",
    "X75n1510_002:0049b23": "因於眾生而起大悲。因於大悲生菩提心。因菩提",
    "X75n1510_002:0049b24": "心成等正覺。又墮藍本經云。若人飯百辟支佛。不",
    "X75n1510_002:0049c01": "如飯一佛。飯百佛不如有人作佛塔。若復有人。但",
    "X75n1510_002:0049c02": "能發心歸命三寶。勝上眾善。又上所列布施等善。",
    "X75n1510_002:0049c03": "不如有人受持五戒。持戒不如慈心憫傷眾生蠕",
    "X75n1510_002:0049c04": "動之類。諸經雜要云。若人捨阿僧祇身。供養十方",
    "X75n1510_002:0049c05": "諸佛菩薩聲聞。不如有人施畜生一口飲食。乃至",
    "X75n1510_002:0049c06": "施與螘等悲田。其福最勝。如舍利弗。以一飯上佛。",
    "X75n1510_002:0049c07": "佛迴施狗。而問舍利弗。汝以飯施我。我以施狗。誰",
    "X75n1510_002:0049c08": "得福多。舍利弗言。佛施狗得福多。又寶積經云。妙",
    "X75n1510_002:0049c09": "莊嚴忍世界眾生。悉皆具足一切安樂。若有眾生。",
    "X75n1510_002:0049c10": "於彼國土。億百千歲。修諸梵行。不如此娑婆世界",
    "X75n1510_002:0049c11": "一彈指頃。於諸眾生起慈悲心。所獲功德。倍過於",
    "X75n1510_002:0049c12": "彼。又優婆塞戒經云。若或田倉多有鼠雀。犯暴穀",
    "X75n1510_002:0049c13": "米。但作是念。如是鼠雀。因我得活。念已歡喜。無觸",
    "X75n1510_002:0049c14": "惱想。當知是人得無量福(云云)。凡求佛道者。應當",
    "X75n1510_002:0049c15": "如是學。",
    "X75n1510_002:0049c16": "言隨喜他善者。一切眾生。無始劫來。繫於六趣輪",
    "X75n1510_002:0049c17": "中。受無量苦。未得解脫者。但由嫉妬心強。破障他",
    "X75n1510_002:0049c18": "善故也。雖或作善。欲勝他故。人我執心熾然不息。",
    "X75n1510_002:0049c19": "遠解脫期。若能隨喜他善。則滅嫉妬障。成柔順忍。",
    "X75n1510_002:0049c20": "易免苦輪矣。大品經云。一毛破為百分。滴取大千",
    "X75n1510_002:0049c21": "海水。可知其數。隨喜之福不可知數。又諸經要集",
    "X75n1510_002:0049c22": "云。若有貧窮薄福人。絕無塵許可施物。見他行施",
    "X75n1510_002:0049c23": "心生喜。其福與施等無異(云云)。智者應急改往脩",
    "X75n1510_002:0049c24": "來耳。",
    "X75n1510_002:0050a01": "言謙心者。除慢病之妙藥也。而此慢心。法中大障。",
    "X75n1510_002:0050a02": "譬如世間之輪。不能到於高山之上。法輪亦爾。不",
    "X75n1510_002:0050a03": "得轉於我慢高山。是故學佛者。應先折慢。上敬三",
    "X75n1510_002:0050a04": "寶。中恭尊長。下順凡庸。是則可為善人歟。是以不",
    "X75n1510_002:0050a05": "輕菩薩。常禮一切。云不輕汝。普賢大士亦云。我於",
    "X75n1510_002:0050a06": "一切眾生。種種承事。種種供養。如敬父母。如奉師",
    "X75n1510_002:0050a07": "長。乃至如來等無有異。又近世法華法師。道行清",
    "X75n1510_002:0050a08": "灑。為眾所敬。若行之時。但視地而行。見有微蟲當",
    "X75n1510_002:0050a09": "路。即自念言。焉知此佛子先我而得道。便避而行。",
    "X75n1510_002:0050a10": "學者可不思齊。",
    "X75n1510_002:0050a11": "言軟語者。悅可眾心之先務者也。夫世間之人。三",
    "X75n1510_002:0050a12": "業造罪。口過為重。口四惡中。惡言最甚。何者。非獨",
    "X75n1510_002:0050a13": "自心起嗔。亦令對者懷恨。因作怨根。漸漸增長。從",
    "X75n1510_002:0050a14": "劫至劫。互相殘害。永無了期。爭似與人語時。當出",
    "X75n1510_002:0050a15": "軟音。或教以善令其歡喜。乃至於一切畜生。不得",
    "X75n1510_002:0050a16": "加其惡言。彼雖未了人之所言。而怒相現前。令彼",
    "X75n1510_002:0050a17": "畜生見而驚怖。是以不無罪業。業若成則報必不",
    "X75n1510_002:0050a18": "虗。而自當之。如護口經說。昔三藏比丘以一惡言",
    "X75n1510_002:0050a19": "故。報為百頭魚。殃及其母。亦作廁虫(云云)。又大方",
    "X75n1510_002:0050a20": "便經云。人生世間。禍從口出。甚於猛火。猛火止燒",
    "X75n1510_002:0050a21": "世間之財。惡口熾然。燒七聖財。口中之舌。鑿身之",
    "X75n1510_002:0050a22": "斧。滅身之火。可不慎哉。",
    "X75n1510_002:0050a23": "如上所示。自布施安忍。至謙心軟語。一一無非成",
    "X75n1510_002:0050a24": "佛之因。若具行之。則莫善如也。不然。隨其宜樂。但",
    "X75n1510_002:0050b01": "修一事亦得。何以故爾。法華經偈云。若有眾生類。",
    "X75n1510_002:0050b02": "值諸過去佛。若聞法布施。或持戒忍辱。精進禪智",
    "X75n1510_002:0050b03": "等。若人善軟心。如是諸人等。皆已成佛道。諸佛滅",
    "X75n1510_002:0050b04": "度已。供養舍利者。起萬億種塔。金銀及玻瓈。玫瑰",
    "X75n1510_002:0050b05": "琉璃珠。清淨廣嚴飾。木樒并餘材。甎瓦泥土等。若",
    "X75n1510_002:0050b06": "於曠野中。積土成佛廟。乃至童子戲。聚沙為佛塔。",
    "X75n1510_002:0050b07": "如是諸人等。皆已成佛道。若人為佛故。建立諸形",
    "X75n1510_002:0050b08": "像。或以七寶成。鍮鉐赤白銅。鐵木及與泥。或以膠",
    "X75n1510_002:0050b09": "漆布。或彩畫佛像。自作若使人。乃童子戲。若草木",
    "X75n1510_002:0050b10": "及茟。或以指爪甲。而畫作佛像。如是諸人等。皆已",
    "X75n1510_002:0050b11": "成佛道。若人於塔廟。寶像及畫像。以華香幡蓋。敬",
    "X75n1510_002:0050b12": "心而供養。若使人作樂。擊皷吹角貝。簫笛琴箜篌。",
    "X75n1510_002:0050b13": "琵琶鐃銅鈸。如是眾妙音。盡持以供養。或以歡喜",
    "X75n1510_002:0050b14": "心。歌唄頌佛德。乃至一小音。皆已成佛道。若人散",
    "X75n1510_002:0050b15": "亂心。乃至以一華。供養於畫像。漸見無量佛。自成",
    "X75n1510_002:0050b16": "無上道。廣度無數眾。或有人禮拜。或復但合掌。乃",
    "X75n1510_002:0050b17": "至舉一手。或復小低頭。若人散亂心。一稱南無佛。",
    "X75n1510_002:0050b18": "如是諸人等。皆已成佛道(云云)。噫。若非一切法無",
    "X75n1510_002:0050b19": "非佛事。焉能以兒戲作事。散心一稱。爾許微功。至",
    "X75n1510_002:0050b20": "於極位哉。由是之故。我釋尊出世。興悲憫物。以巧",
    "X75n1510_002:0050b21": "智方便。隨其根樂。或示坐禪。或讀誦經。或教念佛。",
    "X75n1510_002:0050b22": "乃至施戒等一切諸善。令其修習。入於佛道。靡有",
    "X75n1510_002:0050b23": "孑遺。除一闡提類。如世間毉王隨病與藥。除命盡",
    "X75n1510_002:0050b24": "者。無不痊平。或人未了如來方便教義。又未能達",
    "X75n1510_002:0050c01": "眾生宜樂。各執一端。謂之為勝。亦教他人。以己所",
    "X75n1510_002:0050c02": "觀之法。曰坐禪為最。或曰誦經第一。有曰念佛為",
    "X75n1510_002:0050c03": "勝。乃至施戒等法。皆云為是。非諸他善。此則知一",
    "X75n1510_002:0050c04": "不知其二者歟。且如欲入王城。八門無防。應隨方",
    "X75n1510_002:0050c05": "所。引之直入。何必以東道之人。引入西門。西道之",
    "X75n1510_002:0050c06": "人。引入東門。枉使勞苦。門雖是八。入則唯一。諸法",
    "X75n1510_002:0050c07": "門殊。咸歸一處。何偏執諍。是謂不察病根。純教乳",
    "X75n1510_002:0050c08": "藥之類也。勸諸行者。應知此義。隨力所堪。從其一",
    "X75n1510_002:0050c09": "事。進功無退耳。",
    "X75n1510_002:0050c10": "　若願生安養　　隨功生九蓮　　得見彌陀佛",
    "X75n1510_002:0050c11": "　聞法悟無生",
    "X75n1510_002:0050c12": "安養者。亦云極樂。其國莊嚴及諸樂事。不可譬說。",
    "X75n1510_002:0050c13": "小彌陀經云。從是西方。過十萬億佛土。有此世界。",
    "X75n1510_002:0050c14": "無量壽經云。彌陀佛國。去此不遠。如是二說。但隨",
    "X75n1510_002:0050c15": "機說耳。遠近不可定也。祇在眾生一念心中。是心",
    "X75n1510_002:0050c16": "無礙。豈有東西遠近乎。阿彌陀此云無量光。亦云",
    "X75n1510_002:0050c17": "無量壽。故經云。彼佛光明無量。照十萬國。彼佛壽",
    "X75n1510_002:0050c18": "命無量無邊阿僧祇劫(云云)。",
    "X75n1510_002:0050c19": "言九蓮者。彼佛以四十八願。莊嚴淨土。設九品蓮。",
    "X75n1510_002:0050c20": "接引十方有緣眾生。何以故。由眾生根性多有差",
    "X75n1510_002:0050c21": "別故爾。如世國王與敵共戰。其有功者。多不等故。",
    "X75n1510_002:0050c22": "隨功賞職。或一品二品三四五品。乃至八九品。無",
    "X75n1510_002:0050c23": "一遺者。佛亦如是。隨諸眾生功業多少。故以九蓮。",
    "X75n1510_002:0050c24": "攝盡無餘。彼諸九品眾生。配生九蓮之事。今當略",
    "X75n1510_002:0051a01": "引經文示之。",
    "X75n1510_002:0051a02": "觀無量壽經云。上品上生者。若有眾生。發三種心。",
    "X75n1510_002:0051a03": "即生彼國。一者至誠心。二者深心。三者回向發願",
    "X75n1510_002:0051a04": "心。又有三種眾生。當得往生。一者慈心不殺。具諸",
    "X75n1510_002:0051a05": "戒行。二者讀誦大乘方等經典。三者修行六念(佛法",
    "X75n1510_002:0051a06": "僧戒施天)。具此功德。一日一夜。乃至七日。即得往生。是",
    "X75n1510_002:0051a07": "人終時。阿彌陀佛。與觀音勢至等無量菩薩。現在",
    "X75n1510_002:0051a08": "其前。授手迎接。行者見已。歡喜踊躍。自見其身。乘",
    "X75n1510_002:0051a09": "金剛臺。隨從佛後。如彈指頃。往生彼國。到已。即見",
    "X75n1510_002:0051a10": "佛身相好。及見菩薩色相具足。光明寶林。演說妙",
    "X75n1510_002:0051a11": "法。聞已。即悟無生法忍。",
    "X75n1510_002:0051a12": "上品中生者。不必受持讀誦方等經典。善解義趣。",
    "X75n1510_002:0051a13": "於第一義。心不驚動。深信因果。不謗大乘。是人終",
    "X75n1510_002:0051a14": "時。大聖來迎。事如上說。行者自見坐紫金臺。即生",
    "X75n1510_002:0051a15": "彼國七寶池中。其蓮經宿即開。見佛菩薩放光照",
    "X75n1510_002:0051a16": "身。目即開明。經一小劫。得無生忍。",
    "X75n1510_002:0051a17": "上品下生者。亦信因果。不謗大乘。但發無上道心。",
    "X75n1510_002:0051a18": "是人終時。眾聖來迎。行者自見坐金蓮華。往生寶",
    "X75n1510_002:0051a19": "池。經一日一夜。蓮華乃開。七日之中。乃得見佛。雖",
    "X75n1510_002:0051a20": "見佛身。於眾相好心不明了。三七日後。乃了了見。",
    "X75n1510_002:0051a21": "經三小劫。得百法明門。住歡喜地。",
    "X75n1510_002:0051a22": "中品上生者。若有眾生。受持五戒。持八戒齋。修行",
    "X75n1510_002:0051a23": "諸戒。不造五逆。無眾過惡。是人終時。眾聖來迎。行",
    "X75n1510_002:0051a24": "者自見己身坐蓮華臺。往生彼國。蓮華尋開。聞眾",
    "X75n1510_002:0051b01": "音聲讚歎四諦。應時即得阿羅漢道。三明六通具",
    "X75n1510_002:0051b02": "八解脫。",
    "X75n1510_002:0051b03": "中品中生者。若有眾生。若一日一夜持沙彌戒。若",
    "X75n1510_002:0051b04": "持具足戒。威儀無缺。是人終時。眾聖來迎。行者自",
    "X75n1510_002:0051b05": "見坐蓮華上。蓮華即合。隨從佛後。生寶池中。經於",
    "X75n1510_002:0051b06": "七日。其華乃敷。開目合掌。讚佛聞法。經半劫已。成",
    "X75n1510_002:0051b07": "阿羅漢。",
    "X75n1510_002:0051b08": "中品下生者。若有眾生。孝養父母。奉事師長。行世",
    "X75n1510_002:0051b09": "仁義。是人終時。遇善知識。為其廣說阿彌陀佛國",
    "X75n1510_002:0051b10": "土樂事。聞此事已。尋即命終。即生彼國。經七日已。",
    "X75n1510_002:0051b11": "遇觀世音及大勢至。聞法歡喜。得須陀洹。過一小",
    "X75n1510_002:0051b12": "劫。成阿羅漢。",
    "X75n1510_002:0051b13": "下品上生者。或有眾生。作眾惡業。雖不誹謗方等",
    "X75n1510_002:0051b14": "經典。多造惡法。無有慙愧。是人終時。遇善知識。為",
    "X75n1510_002:0051b15": "讚大乘十二部經首題名字。以聞如是諸經名故。",
    "X75n1510_002:0051b16": "除却千劫極重惡業。善友復教稱於南無阿彌陀",
    "X75n1510_002:0051b17": "佛。稱佛名故。除五十億劫生死之罪。爾時彼佛即",
    "X75n1510_002:0051b18": "遣化佛化觀世音化大勢至。至行者前言。善男子。",
    "X75n1510_002:0051b19": "以汝稱佛名故。諸罪消滅。我來迎汝。行者即見化",
    "X75n1510_002:0051b20": "佛光明。遍滿其室。見已歡喜。即便命終。乘寶蓮華。",
    "X75n1510_002:0051b21": "隨化佛後。生寶池中。經七七日。蓮華乃敷。時觀世",
    "X75n1510_002:0051b22": "音菩薩放光說法。聞已信解。發無上道心。經十小",
    "X75n1510_002:0051b23": "劫。得入初地。",
    "X75n1510_002:0051b24": "下品中生者。或有眾生。毀犯五戒八戒及具足戒。",
    "X75n1510_002:0051c01": "偷僧祇物。盜現前僧物。不淨說法。無有慙愧。是人",
    "X75n1510_002:0051c02": "終時。地獄眾火一時俱至。遇善知識。即為讚說阿",
    "X75n1510_002:0051c03": "彌陀佛光明威德。此人聞已。除八十億劫生死之",
    "X75n1510_002:0051c04": "罪。地獄猛火化為涼風。吹諸天華。華上皆有化佛",
    "X75n1510_002:0051c05": "菩薩。迎接此人。如一念頃。即生寶池蓮華之內。經",
    "X75n1510_002:0051c06": "於大劫。蓮華乃敷。觀音勢至為說大乘甚深經典。",
    "X75n1510_002:0051c07": "聞此法已。即發無上道心。",
    "X75n1510_002:0051c08": "下品下生者。或有眾生。具造五逆十惡。具諸不善。",
    "X75n1510_002:0051c09": "此人應墮惡道。經歷多劫。受苦無窮。臨命終時。遇",
    "X75n1510_002:0051c10": "善知識為說妙法。教令念佛。彼人苦逼。不遑念佛。",
    "X75n1510_002:0051c11": "善友告言。汝若不能念佛者。應稱歸命無量壽佛。",
    "X75n1510_002:0051c12": "如是至心令聲不絕。具足十念。稱南無阿彌陀佛。",
    "X75n1510_002:0051c13": "稱佛名故。於念念中。除八十億劫生死之罪。命終",
    "X75n1510_002:0051c14": "之後。見金蓮華猶如日輪。住其人前。如一念頃。即",
    "X75n1510_002:0051c15": "往彼國。生蓮華中。滿十二大劫。蓮華方開。觀音勢",
    "X75n1510_002:0051c16": "至以大悲音。為說實相。除滅罪法。聞已歡喜。即發",
    "X75n1510_002:0051c17": "無上道心(云云)。是為九品眾生。生九蓮之相也。又",
    "X75n1510_002:0051c18": "有宮殿受生者。無量壽經云。若有眾生。修諸功德。",
    "X75n1510_002:0051c19": "願生彼剎。後有悔心。亦復疑惑。不信有彼佛剎。不",
    "X75n1510_002:0051c20": "信有往生者。亦不信布施作福後世得福。其人雖",
    "X75n1510_002:0051c21": "爾。續有念心。暫信暫不信。志意猶豫。無所專據。臨",
    "X75n1510_002:0051c22": "命終時。佛乃化現其身。令彼目見。其人雖不能言。",
    "X75n1510_002:0051c23": "其心即喜。乃悔不作諸善。以悔過故。亦生彼剎。唯",
    "X75n1510_002:0051c24": "不能前至佛所。方入邊地。見七寶城。即入其中。於",
    "X75n1510_002:0052a01": "蓮華中生。受其快樂。如忉利天人。經五百歲。不聞",
    "X75n1510_002:0052a02": "三寶之名(云云)。若唯諸經論說。凡有眾生。聞彼國",
    "X75n1510_002:0052a03": "名及彼佛號。發願求生者。無一不往。如月藏經云。",
    "X75n1510_002:0052a04": "我末法中。億億眾生。起行修道。未有一得者。唯淨",
    "X75n1510_002:0052a05": "土一門。可通人路(云云)。然則當此末法之時。不求",
    "X75n1510_002:0052a06": "淨土而何也。或人於此法門。多生疑謗。若見求生",
    "X75n1510_002:0052a07": "者。笑而止之。自誤誤人。與佛為怨。悲夫悲夫。",
    "X75n1510_002:0052a08": "　不爾當來世　　必逢慈氏尊　　龍華三會上",
    "X75n1510_002:0052a09": "　自然皆證道",
    "X75n1510_002:0052a10": "彌勒下生經云。此閻浮提有大城。名翅頭末。城中",
    "X75n1510_002:0052a11": "有大婆羅門。名妙梵。彌勒託生其家。出家日即成",
    "X75n1510_002:0052a12": "正覺。坐龍華樹下。國王婆羅門長者。一切人民。俱",
    "X75n1510_002:0052a13": "詣佛所。皆共出家。時彌勒佛見諸大眾。作如是念。",
    "X75n1510_002:0052a14": "是諸人等。釋迦文佛遣來付我。是故今者皆至我",
    "X75n1510_002:0052a15": "所。是諸人等。在於釋迦遺法之中。或讀誦經律論",
    "X75n1510_002:0052a16": "三藏。或以衣食施人。或持戒脩慧。或以幡蓋華香。",
    "X75n1510_002:0052a17": "供養於佛。或為苦惱眾生。令其得樂。或忍辱禪定。",
    "X75n1510_002:0052a18": "或起塔寺供養舍利。以此功德。來至我所。作是念",
    "X75n1510_002:0052a19": "已。為說四諦。諸人聞已。同時得涅槃道。又大論云。",
    "X75n1510_002:0052a20": "龍華初會度九十九億聲聞。第二會度九十六億",
    "X75n1510_002:0052a21": "聲聞。第三會度九十三億聲聞。又報恩經云。華林",
    "X75n1510_002:0052a22": "園第三會九十三億人。釋迦遺法中。一稱南無佛",
    "X75n1510_002:0052a23": "人等。又彌勒經云。釋迦末法中。坐禪誦經。持戒修",
    "X75n1510_002:0052a24": "福等者。生第一會。唯持三歸者生第二會。唯聞佛",
    "X75n1510_002:0052b01": "名者生第三會(云云)。由是觀之。我等雖未得專精",
    "X75n1510_002:0052b02": "禪誦及持戒修福。既聞佛名。又一生來。隨分一稱。",
    "X75n1510_002:0052b03": "豈敢不為。然則縱未早參於初二會中。而晚預於",
    "X75n1510_002:0052b04": "第三會上。聞法悟道。決無疑矣。諸有智者。應當發",
    "X75n1510_002:0052b05": "願。要值此佛。若差過則值佛懸遠故。何者。此賢劫",
    "X75n1510_002:0052b06": "中。有成住壞空四劫。苦佛出世。須當住劫。住劫亦",
    "X75n1510_002:0052b07": "有二十增減。佛與須待。減劫前八增減。空過無佛。",
    "X75n1510_002:0052b08": "至第九減劫。四佛出焉。謂人壽六萬歲時。留孫佛",
    "X75n1510_002:0052b09": "出。四萬歲時。拘那含佛出。二萬歲時。迦葉佛出。一",
    "X75n1510_002:0052b10": "百歲時。釋迦文佛出。釋迦法滅。人壽增至八萬四",
    "X75n1510_002:0052b11": "千歲。還減四千歲時。彌勒佛出。從釋尊入滅已後。",
    "X75n1510_002:0052b12": "至於此時。計六十億歲。是乃第十減也。十一十二",
    "X75n1510_002:0052b13": "十三十四。如是四劫。無佛出世。故須進功不差彌",
    "X75n1510_002:0052b14": "勒爾。至第十五減劫。有九百九十五佛。次第出化。",
    "X75n1510_002:0052b15": "末後樓至佛出化。後五劫矣。",
    "X75n1510_002:0052b16": "　向說諸善因　　俱通大小乘　　凡夫根性異",
    "X75n1510_002:0052b17": "　迴向亦不一　　或望人天樂　　或求四聖果",
    "X75n1510_002:0052b18": "　雖是善果報　　成佛大遲緩　　中間無量劫",
    "X75n1510_002:0052b19": "　徒勞虗受苦　　若欲速離苦　　應迴向大乘",
    "X75n1510_002:0052b20": "　所作大小善　　當迴向三處　　先四恩三有",
    "X75n1510_002:0052b21": "　及法界有情　　次佛果菩提　　後真如實際",
    "X75n1510_002:0052b22": "　若如是迴向　　毫善等虗空　　譬如一滴水",
    "X75n1510_002:0052b23": "　投之於大海　　與海成一體　　深廣無涯底",
    "X75n1510_002:0052b24": "上示眾善。通於大小行人。但眾生根樂不同。修因",
    "X75n1510_002:0052c01": "各異。故所獲果報。成於萬品。謂或有眾生。求世間",
    "X75n1510_002:0052c02": "樂。修諸善業。劣者生於人中。勝者生於天上。隨分",
    "X75n1510_002:0052c03": "受樂。或有眾生。厭三界苦。求涅槃樂。樂獨善寂。修",
    "X75n1510_002:0052c04": "諸禪智。鈍作聲聞。利成支佛。是名孤調解脫。諸佛",
    "X75n1510_002:0052c05": "所訶。或有眾生。自雖未度。欲先度他。勤修精進。求",
    "X75n1510_002:0052c06": "一切智。是名大乘。已成聖胎。又人天則且對三塗",
    "X75n1510_002:0052c07": "論為樂處。非實樂也。何者。人中現為八苦焦煎。後",
    "X75n1510_002:0052c08": "受三途難耐之苦。天上亦有五衰之苦。報畢還墮",
    "X75n1510_002:0052c09": "三惡道中。苦事可知。如是輪迴六趣之中。無有出",
    "X75n1510_002:0052c10": "期。誰云樂也。二乘之人。雖離分段生死之苦。而猶",
    "X75n1510_002:0052c11": "未免變易之苦。流落他鄉。求索衣食。資生艱難。得",
    "X75n1510_002:0052c12": "少為足。未得自在。況復由於迃曲之徑。歸家日曠。",
    "X75n1510_002:0052c13": "苦行於塵劫。焉為樂也。如菩薩大人。從初發心。哀",
    "X75n1510_002:0052c14": "憫一切。雙運悲智。登大直道。行行無滯。不日到家",
    "X75n1510_002:0052c15": "遇見慈父。獲珍寶藏。受用自在。無所乏短。如是方",
    "X75n1510_002:0052c16": "名為真樂也。是以永明壽禪師引經云。若以十善",
    "X75n1510_002:0052c17": "化人。如將毒藥□人。雖一期人天之飽。而不免生",
    "X75n1510_002:0052c18": "死毒發。終不出輪迴。翻增業垢。若以小乘開化。即",
    "X75n1510_002:0052c19": "是大乘冤。□解脫深坑可畏之處。經云。寧起狐狼",
    "X75n1510_002:0052c20": "野干心。不起聲聞辟支佛意。若觀此說。其有智者。",
    "X75n1510_002:0052c21": "胡不棄小而從大乎。",
    "X75n1510_002:0052c22": "言所作諸善者。謂禪誦禮念施戒等也。雖作如是",
    "X75n1510_002:0052c23": "等善。若不迴向。則如坏未火。徒勞無益。凡欲迴向",
    "X75n1510_002:0052c24": "者。不得迴向人天及二乘果。要當誠心迴向三處。",
    "X75n1510_002:0053a01": "何等為三。一者眾生迴向。謂願此所修善。施一切",
    "X75n1510_002:0053a02": "眾生。二者佛果迴向。謂願以此功德。普及於一切。",
    "X75n1510_002:0053a03": "皆共成佛道。三者實際迴向。謂願此所修善。廣大",
    "X75n1510_002:0053a04": "如法性(無邊)。空竟若虗空(無盡)。是為三處迴向。又一處",
    "X75n1510_002:0053a05": "云。迴自向他。迴因向果。迴事向理。此則與前同一",
    "X75n1510_002:0053a06": "義也。言四恩者。一國王恩。謂民之一飲一食無非",
    "X75n1510_002:0053a07": "王恩。而我等既為王民。宜役王事。歲納皇租。奉報",
    "X75n1510_002:0053a08": "王恩。而逃漏剃頭。不戰而安。無憂眠食。王恩莫大。",
    "X75n1510_002:0053a09": "二師長恩。謂開我童蒙。誡惡勸善。令出世網。引入",
    "X75n1510_002:0053a10": "佛家。師恩實重。三父母恩。謂始自懷胎。十月之中。",
    "X75n1510_002:0053a11": "心不放捨。乃至產時。苦痛無極。然而產已忘苦。即",
    "X75n1510_002:0053a12": "生憐愍。抱持乳養。洗灌不淨。及其長大。亡其侍養。",
    "X75n1510_002:0053a13": "割愛放之。投師出家。修出世業。親恩最深。四施主",
    "X75n1510_002:0053a14": "恩。謂我等比丘。縱臥山林。不耕而食。不蠶而衣。皆",
    "X75n1510_002:0053a15": "是十方檀越之恩。如是四恩。若將比校。施主之恩。",
    "X75n1510_002:0053a16": "最為急也。何者。人之恒食。一日兩時。若闕一時。心",
    "X75n1510_002:0053a17": "鋒已折。凡所作事。皆不如意。何況全闕。況復二日",
    "X75n1510_002:0053a18": "三日乃至七日。然則身之與命。尚難可保。況修道",
    "X75n1510_002:0053a19": "業乎。故知施主之恩為急。王及師親次次也。是以",
    "X75n1510_002:0053a20": "諸有苾蒭。應知此意。若一禮一念。燒片香。然一燈。",
    "X75n1510_002:0053a21": "獻一華。掃塔塗地等。一毫之善。應先迴向四恩奉",
    "X75n1510_002:0053a22": "福。然後普被一切耳。",
    "X75n1510_002:0053a23": "　雖未完戒品　　亦未修諸善　　但結大乘緣",
    "X75n1510_002:0053a24": "　功倍餘眾善　　大乘義云何　　諸法實相是",
    "X75n1510_002:0053b01": "　聞此實相理　　其心不驚動　　暫生一念信",
    "X75n1510_002:0053b02": "　福德已無量　　因發菩提心　　已具悲智願",
    "X75n1510_002:0053b03": "　即為世間眼　　當作天人師　　雖在凡夫地",
    "X75n1510_002:0053b04": "　功超二果聖　　是名真佛子　　能報諸佛恩",
    "X75n1510_002:0053b05": "　欲入如來室　　斯門其舍諸",
    "X75n1510_002:0053b06": "言諸法實相者。法華經云。唯佛與佛乃能究盡諸",
    "X75n1510_002:0053b07": "法實相。又云。一切世間治生產業。皆與實相不相",
    "X75n1510_002:0053b08": "違背。祖師釋云。一一生滅。一一殺盜。四倒八邪五",
    "X75n1510_002:0053b09": "逆十惡。皆是實相。此事彰灼。當處真常。誰人不具。",
    "X75n1510_002:0053b10": "何法不然。故經云世間相常住。悟此妙理。名之為",
    "X75n1510_002:0053b11": "佛。迷之曰生。由其迷悟。且分高下。本則不殊。猶氷",
    "X75n1510_002:0053b12": "與水。喻之可知。故淨名云。平等真法界。佛不度眾",
    "X75n1510_002:0053b13": "生(云云)。若有眾生。聞此法已。乃至生於一念信解。",
    "X75n1510_002:0053b14": "功蓋無學。不可為比。故法華經云。此經難持。若暫",
    "X75n1510_002:0053b15": "持者。我則歡喜。諸佛亦然。是名持戒行頭陀者。是",
    "X75n1510_002:0053b16": "諸天人世間之眼(云云)。又諸大乘經所說。大乘之",
    "X75n1510_002:0053b17": "言多種。或云。色不異空。空不異色。或云。諸佛眾生",
    "X75n1510_002:0053b18": "平等無差。或云。煩惱即菩提。生死即涅槃。如是等",
    "X75n1510_002:0053b19": "言。雖則不同。義則是一。俱不出於諸法實相也。",
    "X75n1510_002:0053b20": "夫大乘之為功力者。信則剎那成佛。謗則即墮泥",
    "X75n1510_002:0053b21": "黎。然受罪畢已。還聞此法。即便悟道矣。如文殊經",
    "X75n1510_002:0053b22": "云。有人聞說般若。起謗不信。即墮地獄。勝於供養",
    "X75n1510_002:0053b23": "恒沙佛者。何以故。供養恒沙佛。祇得人天生滅之",
    "X75n1510_002:0053b24": "福。若聞般若。毀謗墮地獄。受謗法罪畢。以聞般若",
    "X75n1510_002:0053c01": "為種。纔聞說般若。便得心開。剎那成佛。又無行經",
    "X75n1510_002:0053c02": "云。昔者有一淨威儀法師。憐愍眾生。教化令發阿",
    "X75n1510_002:0053c03": "耨菩提心。又有威儀比丘。雖能護戒。不能善於菩",
    "X75n1510_002:0053c04": "薩所行之道。於後淨威儀法師。過威儀比丘。知不",
    "X75n1510_002:0053c05": "信大乘戒。誹謗入地獄。地獄罪畢。因聞此法。為悟",
    "X75n1510_002:0053c06": "道之因。強說一偈頌曰。貪欲即是道。瞋癡亦復然。",
    "X75n1510_002:0053c07": "如是三法中。具一切佛法。威儀比丘聞已誹謗。命",
    "X75n1510_002:0053c08": "終墮阿鼻獄。九十百千億劫。受諸苦惱。從地獄出。",
    "X75n1510_002:0053c09": "六十三萬世。常被罪誹謗。其罪漸薄。後作比丘。三",
    "X75n1510_002:0053c10": "十二萬世。出家之後。是業因緣。反道入俗。乃至無",
    "X75n1510_002:0053c11": "量千萬世。諸根暗鈍。爾時威儀比丘。豈異人乎。則",
    "X75n1510_002:0053c12": "我身是。我聞此大乘法。雖不信受。起謗墮獄。受其",
    "X75n1510_002:0053c13": "罪畢。因聞大乘故。乃得成佛(云云)。按諸經論說。持",
    "X75n1510_002:0053c14": "戒堅固。在於像法之始。彼時也。去聖不遠。人性稍",
    "X75n1510_002:0053c15": "純。持戒不難。然而當時人。亦持少犯多。況今末法。",
    "X75n1510_002:0053c16": "去聖逾邈。人根下劣。無有堅實。於戒浮囊。寧無缺",
    "X75n1510_002:0053c17": "漏。囊如未完。可能渡於生死海耶。是以雖不護戒。",
    "X75n1510_002:0053c18": "但結大乘之種。功必倍之。故天台師云。如來出世。",
    "X75n1510_002:0053c19": "說法之時。乘戒俱急者。以人天身。聞法悟道。乘急",
    "X75n1510_002:0053c20": "戒緩者。以三途身。聞法得道。乘緩戒急者。著樂人",
    "X75n1510_002:0053c21": "天。不預法會。乘戒或俱緩。既沉惡趣。復遠大道(云",
    "X75n1510_002:0053c22": "云)。以此觀之。寧可戒緩。不可乘緩矣。",
    "X75n1510_002:0053c23": "言菩提心者。上求佛道。下化群生之心也。是心乃",
    "X75n1510_002:0053c24": "三世諸佛之所讚歎。故涅槃經云。發心畢竟二不",
    "X75n1510_002:0054a01": "別。如是二心先心難。自未得度先度他。是故我禮",
    "X75n1510_002:0054a02": "初發心。又華經云。若以華雲鬘雲天音樂雲。乃至",
    "X75n1510_002:0054a03": "天種種香。然種種燈。一一燈炷如須彌山。一一燈",
    "X75n1510_002:0054a04": "油如大海水。以如是等諸供養具。常為供養不可",
    "X75n1510_002:0054a05": "說不可說佛剎極微塵數一切諸佛。所得功德。不",
    "X75n1510_002:0054a06": "及菩提心。供養一念功德。百分不及一。千分不及",
    "X75n1510_002:0054a07": "一。乃至優婆尼沙陀分亦不及一(云云)。",
    "X75n1510_002:0054a08": "言報佛恩者。慈悲懺經云。諸佛念眾生。過於父母。",
    "X75n1510_002:0054a09": "父母念兒。慈止一世。佛念眾生。慈心無盡。又父母",
    "X75n1510_002:0054a10": "見兒背恩違義。心生恚恨。慈心薄少。諸佛不爾。見",
    "X75n1510_002:0054a11": "諸眾生不信經教。悲心益重。乃至入於無間地獄。",
    "X75n1510_002:0054a12": "代受眾苦。如是大恩。云何能報。若使起立塔廟精",
    "X75n1510_002:0054a13": "舍。燈燭幡蓋。華香茵蓐。種種供養。將來之世。自受",
    "X75n1510_002:0054a14": "其福。非報佛恩。若發菩提心。修淨土行。是名智者。",
    "X75n1510_002:0054a15": "知報佛恩(云云)。是以二乘雖住果地。而未及於初",
    "X75n1510_002:0054a16": "發心凡夫菩薩所有功德。萬分之一。大論問曰。羅",
    "X75n1510_002:0054a17": "漢辟支是離欲人。或有凡夫。但發菩提心者。云何",
    "X75n1510_002:0054a18": "得勝。答曰。菩薩有其二種。一者行諸波羅蜜。二者",
    "X75n1510_002:0054a19": "但密發心。行菩薩道。雖事未成。能勝二乘。何以故。",
    "X75n1510_002:0054a20": "譬如太子雖未即位。勝諸大臣有位富貴者。優婆",
    "X75n1510_002:0054a21": "塞戒經云。出家人發菩提心。此不為難。在家之人",
    "X75n1510_002:0054a22": "固難可發。何以故。多惡因緣所纏遶故。發菩提心",
    "X75n1510_002:0054a23": "者。諸天皆大歡喜。作如是言。我今已得天人之師。",
    "X75n1510_002:0054a24": "毗尼經云。若初修大乘。行菩薩戒。晨朝有犯。應當",
    "X75n1510_002:0054b01": "結罪。至午。菩提心無間斷。戒聚成就。則非所犯。乃",
    "X75n1510_002:0054b02": "至中夜有犯。至後夜菩提心無間斷。戒聚成就。寶",
    "X75n1510_002:0054b03": "積經云。若人打截大千眾生。若有惡心。惱發菩提",
    "X75n1510_002:0054b04": "心人。其罪過是。",
    "X75n1510_002:0054b05": "　常樂住蘭若　　不然隨眾居　　群居須慎口",
    "X75n1510_002:0054b06": "　獨處要防心　　遠離惡知識　　當從善友教",
    "X75n1510_002:0054b07": "　身不離袈裟　　食當須應器　　手不釋黃卷",
    "X75n1510_002:0054b08": "　不樂看外書　　目不視女人　　見之猶毒蛇",
    "X75n1510_002:0054b09": "　非病晝不臥　　臥則須右脇　　非飢不餘食",
    "X75n1510_002:0054b10": "　食則須節量　　寢不敷茵蓐　　眠亦不放恣",
    "X75n1510_002:0054b11": "　坐必不背西　　行時但視地　　語常離戲笑",
    "X75n1510_002:0054b12": "　取要不應多　　受嚫作三分　　不宜全受破",
    "X75n1510_002:0054b13": "　勿得畜物多　　以作障道緣　　亦勿繁眷屬",
    "X75n1510_002:0054b14": "　增長憍瞋慢　　如是若干事　　沙門急先務",
    "X75n1510_002:0054b15": "　苟不能如是　　豈得名浮圖　　雖受四事供",
    "X75n1510_002:0054b16": "　猶如吞餌魚　　當來必償債　　得無慙且懼",
    "X75n1510_002:0054b17": "言阿蘭若者。此云無憒閙處。夫住蘭若。則三業自",
    "X75n1510_002:0054b18": "然清淨。即具無量功德。取道不難矣。故華嚴經云。",
    "X75n1510_002:0054b19": "住蘭若者。成就清淨威儀。成就諸根不亂。成就正",
    "X75n1510_002:0054b20": "法現前(云云)。凡欲疾得一切種智者。胡不樂住阿",
    "X75n1510_002:0054b21": "蘭若哉。若不爾。則應當預於伽藍眾會中居。是則",
    "X75n1510_002:0054b22": "本自懶墯。雖未得自專修道。見他精進。耻而效之。",
    "X75n1510_002:0054b23": "不敢放逸。凡所動作施為。乃至朝中粥飯。一皆從",
    "X75n1510_002:0054b24": "眾。未甞違規。由是道行任運離染。入釋子數。如常",
    "X75n1510_002:0054c01": "所云。蓬生麻中。不扶自直者歟。是故懈怠之者。不",
    "X75n1510_002:0054c02": "如隨眾。慎勿閑遊山野之間。恣情為惡。虗送光陰。",
    "X75n1510_002:0054c03": "以為後日悔歎之緣。又不得為求安求飽。故部落",
    "X75n1510_002:0054c04": "溪湄。漁村岸上。結草為庵。止宿資生。與白衣庸俗。",
    "X75n1510_002:0054c05": "結交同志。稱為兄弟。或稱父母。無惡不造。非獨自",
    "X75n1510_002:0054c06": "身失行。亦浼清淨佛圖。罪應不少。",
    "X75n1510_002:0054c07": "言善友者。毗奈耶中云。阿難白佛言。善知識者。是",
    "X75n1510_002:0054c08": "半梵行。諸修行者。由善友力故。方能成辦故。佛言",
    "X75n1510_002:0054c09": "是全梵行。若得善伴。與其同住。乃至涅槃。無事不",
    "X75n1510_002:0054c10": "辦故。名全梵行。又孛經云。友有四。一如華友。謂好",
    "X75n1510_002:0054c11": "時插頭。萎時棄地。見富貴則附。貧困則捨。二如秤",
    "X75n1510_002:0054c12": "友。謂物重低頭。物輕則昂。有與則敬。無與則謾。三",
    "X75n1510_002:0054c13": "如山友。謂金山鳥獸集之。毛羽蒙光。貴能榮人。富",
    "X75n1510_002:0054c14": "樂同歡。四如地友。謂百穀財物。一切仰之。施給養",
    "X75n1510_002:0054c15": "護。恩厚不德。因果經云。波羅門優陀夷。聰明多智。",
    "X75n1510_002:0054c16": "淨飯王勑為太子友。白太子言。朋友有三要法。一",
    "X75n1510_002:0054c17": "者見有失。輙相曉諫。二見好事。深生隨喜。二在苦",
    "X75n1510_002:0054c18": "厄。不相棄捨。四分律云。具七法。萬成親友。一難作",
    "X75n1510_002:0054c19": "能作。二難與能與。三難忍能忍。四密事相告。五互",
    "X75n1510_002:0054c20": "相覆藏。六遭苦不捨。七貧窮不輕。迦越經云。朋友",
    "X75n1510_002:0054c21": "五事。一見作惡。往屏處曉諫訶止。二所有急事。當",
    "X75n1510_002:0054c22": "奔赴救護。三所有私語。不得說向他人。四常相敬",
    "X75n1510_002:0054c23": "歎。好事當多少分與之。若常懷嫉慢。心不節慎。口",
    "X75n1510_002:0054c24": "無法言。惡人為友。此名庸人。佛本行經云。佛與難",
    "X75n1510_002:0055a01": "陀。至魚肆。佛令難陀取小藉魚草。握少時棄之。令",
    "X75n1510_002:0055a02": "嗅手。問之。難陀曰。唯有腥臭之氣。又至香店。令取",
    "X75n1510_002:0055a03": "裹香紙。掬少時棄之。復問難陀。答曰。唯聞香氣。佛",
    "X75n1510_002:0055a04": "語難陀。善友惡友相染習亦復如是。若近善友。必",
    "X75n1510_002:0055a05": "定當得廣大名聞(云云)。惡知識者。非是向我毀辱",
    "X75n1510_002:0055a06": "打罵者也。見我為惡而不諫之。隨喜讚之。令長不",
    "X75n1510_002:0055a07": "善之業。乃至為我尊敬供養者。皆是惡友。故南岳",
    "X75n1510_002:0055a08": "師云。世間道俗。欽仰供養。殷勤請講。皆是惡魔所",
    "X75n1510_002:0055a09": "使。非善知識。是惡知識。如冤詐親。苦哉苦哉。諸王",
    "X75n1510_002:0055a10": "剎利亦復如是。擇擇擇擇。",
    "X75n1510_002:0055a11": "言袈裟者。從色為名。此云壞色。梵網經云。青黃赤",
    "X75n1510_002:0055a12": "黑紫作。皆名壞色。註云。壞本白色。違愛心故。亦三",
    "X75n1510_002:0055a13": "衣之都稱。三衣者。一安陀會。五條也。二鬱多羅僧。",
    "X75n1510_002:0055a14": "七條也。三僧伽棃。九條也。又有十一條。乃至二十",
    "X75n1510_002:0055a15": "五條。於中長短廣狹裁縫之法。具如章服儀及六",
    "X75n1510_002:0055a16": "物圖中說。悲華經云。釋迦如來於寶藏佛所發願。",
    "X75n1510_002:0055a17": "願我成佛時。我袈裟有五種功德。一者入我法中。",
    "X75n1510_002:0055a18": "犯重邪見等四眾。於一念中。敬心尊重。必於三乘",
    "X75n1510_002:0055a19": "受記。二者天龍人鬼。若能恭敬此袈裟小分。即得",
    "X75n1510_002:0055a20": "三乘不退。三者若有鬼神諸人。得袈裟段乃至四",
    "X75n1510_002:0055a21": "寸。飲食充足。四者若有眾生。共相違反。念袈裟力。",
    "X75n1510_002:0055a22": "則尋生悲心。五者若在兵陣。袈裟小分恭敬尊重。",
    "X75n1510_002:0055a23": "常得勝他。若我袈裟無此五力。則欺誑十萬諸佛。",
    "X75n1510_002:0055a24": "有云。龍得袈裟一[糸*系]。掛其門上。則免金翅鳥難。大",
    "X75n1510_002:0055b01": "悲經云。披著袈裟者。於彌勒佛。乃至樓至佛所。得",
    "X75n1510_002:0055b02": "入涅槃。無有遺餘。永明壽禪師云。夫袈裟者。名解",
    "X75n1510_002:0055b03": "脫幢。十方諸佛依之而得道果。四眾非人持之而",
    "X75n1510_002:0055b04": "獲安隱。顯示清閑。破除熱惱。若匪離塵之上服。安",
    "X75n1510_002:0055b05": "能拯濟於迷途。功不唐捐。歎不可盡(云云)。",
    "X75n1510_002:0055b06": "言應器者。梵云鉢多羅也。佛制瓦鐵為勝。其體量",
    "X75n1510_002:0055b07": "大小及其功德優劣。如六物圖中引示。比丘十八",
    "X75n1510_002:0055b08": "物中。袈裟與鉢為急。如鳥兩翼。如車二輪。闕一不",
    "X75n1510_002:0055b09": "可。四分律云。若比丘闕袈裟與鉢。受他供養者。准",
    "X75n1510_002:0055b10": "於千劫斷牛頭罪。是故比丘袈裟與鉢。常隨其身。",
    "X75n1510_002:0055b11": "不可暫離。",
    "X75n1510_002:0055b12": "言黃卷者。佛經也。如向所示。漢明時。佛經道經同",
    "X75n1510_002:0055b13": "焚試驗。道經為灰。佛經不燒。但烟熏為黃色而已。",
    "X75n1510_002:0055b14": "爾後造經者。表之皆染紙。為黃色焉。夫閑中師友。",
    "X75n1510_002:0055b15": "莫若佛書。於中所說。皆是諸佛菩薩行因得果。無",
    "X75n1510_002:0055b16": "量功德及教眾生。禁惡行善。捨邪歸正。種種因緣",
    "X75n1510_002:0055b17": "真實之語。若能讀文尋義。慕仰聖賢。感己傷他。如",
    "X75n1510_002:0055b18": "是操心。過日則眾緣稍息。身心自淨。玄境可攀。勿",
    "X75n1510_002:0055b19": "得悠悠虗消白日。其有不能自專覽經者。宜當求",
    "X75n1510_002:0055b20": "問於知之者。隨分學之。一日一句亦得。然則二日",
    "X75n1510_002:0055b21": "二句。乃至十日十句。百日百句。如是不闕日課。則",
    "X75n1510_002:0055b22": "識非不愽。如其遲滯一聞而不通者。若再聞三聞。",
    "X75n1510_002:0055b23": "乃至十聞。則何所不通。雖未究達幽深之義。豈不",
    "X75n1510_002:0055b24": "異昔全蒙之日。由是漸漸修學。通達妙理。入甘露",
    "X75n1510_002:0055c01": "門。可不快乎。然則猶勝無知鳥空盲禪。寧不賢於",
    "X75n1510_002:0055c02": "終日虗談戲笑之徒。但懶惰無心而已。苟能用力",
    "X75n1510_002:0055c03": "勤學。而不達者。未之有也。",
    "X75n1510_002:0055c04": "言外書者。韋陀典籍及諸家文書篇集等。誤人之",
    "X75n1510_002:0055c05": "虗談也。故法華經云。及造世俗文筆讚詠外書。如",
    "X75n1510_002:0055c06": "是之人。皆勿親近。又大論云。習外典者。如以刀割",
    "X75n1510_002:0055c07": "泥。泥無所成。而刀日損。又云。讀外典者。如視日光。",
    "X75n1510_002:0055c08": "令人眼暗。止觀輔行記云。讀春秋。誦左傳。終朝心",
    "X75n1510_002:0055c09": "遊戰陣。口演詐謀。助佛法者遠矣(云云)。如莊老孔",
    "X75n1510_002:0055c10": "孟之道。雖非究竟之辭。而文弘仁義。故為新學入",
    "X75n1510_002:0055c11": "道之門。亦可時覽。何以故。毗奈耶中云。佛聽比丘",
    "X75n1510_002:0055c12": "學外論。於一日分三。初中二分。讀誦佛經。晚讀外",
    "X75n1510_002:0055c13": "書。故祇洹中有書院。置大千界內文書。佛聽比丘",
    "X75n1510_002:0055c14": "遍讀。為降外道故。不許依其見解。又不得為好而",
    "X75n1510_002:0055c15": "廢道業。",
    "X75n1510_002:0055c16": "言目不視女人者。女人是世出世間障生之本。世",
    "X75n1510_002:0055c17": "間障者。在天子位。由之而亂其國。公卿大夫。由之",
    "X75n1510_002:0055c18": "而不能治其家。士庶人民。由之而失其身。況欲出",
    "X75n1510_002:0055c19": "世者。可不畏慎。又眾生煩惱貪欲為本。若見女色。",
    "X75n1510_002:0055c20": "婬心忽生。熾不可禁。由茲作諸方便。遂得犯觸。一",
    "X75n1510_002:0055c21": "觸然後。心不厭足。無有退捨。如蛾赴火。不可禁制。",
    "X75n1510_002:0055c22": "亦如鐵鎚。投於淤泥。永無出期。一切患難由之而",
    "X75n1510_002:0055c23": "生。於無量劫。輪迴生死。未有入道之門。是以我佛",
    "X75n1510_002:0055c24": "如來。諸經教中。苦切訶之。歷代諸祖論傳記章亦",
    "X75n1510_002:0056a01": "復如是。華嚴經中。威德主太子。訶論最切。是故欲",
    "X75n1510_002:0056a02": "渡愛河。應須遠離一切女人。若有因緣。不得已而",
    "X75n1510_002:0056a03": "見之。則如見毒蛇。猶避火坑。昔清涼祖師隔帳看",
    "X75n1510_002:0056a04": "母。況諸女人而直見之乎。",
    "X75n1510_002:0056a05": "晝臥者。諸放逸中。甚不可也。如來誡諸比丘。夜亦",
    "X75n1510_002:0056a06": "不臥。何況晝臥。世間之道亦不宜也。故仲尼訶宰",
    "X75n1510_002:0056a07": "予曰。朽木不可雕也(云云)。若有疾病須臥。則當右",
    "X75n1510_002:0056a08": "脇著地。不得屍臥。餘食者。如來初制比丘。一日一",
    "X75n1510_002:0056a09": "食。後羅睺羅幼少出家。飢而啼之。佛為止啼。且許",
    "X75n1510_002:0056a10": "朝粥。後世比丘見此開門。朝粥中食。以為恒式。是",
    "X75n1510_002:0056a11": "以此兩時外。皆為餘食。若失朝中。非時得食。不食",
    "X75n1510_002:0056a12": "則佳。食亦無妨。何者。飢羸無力。則道業難成故。止",
    "X75n1510_002:0056a13": "觀論云。食不節。易成病。又愽物志云。雜食者。百疾",
    "X75n1510_002:0056a14": "妖邪之所鍾。食逾少。心逾明。食逾多。身逾損。故食",
    "X75n1510_002:0056a15": "不過度。",
    "X75n1510_002:0056a16": "寢不茵蓐者。凡脩道人。不能成功者。專由眠魔之",
    "X75n1510_002:0056a17": "所逼惱。雖氷牀雪被。不覺中來。令人無力。何況厚",
    "X75n1510_002:0056a18": "敷茵蓐。申脚大臥。則安得却之。所以眠熟惛沉。猶",
    "X75n1510_002:0056a19": "如死人。不知夜之旦日之暮。奚暇攝心做功乎。是",
    "X75n1510_002:0056a20": "故比丘臥眠之時。但橫衣枕拳。勿得放恣。少時歇",
    "X75n1510_002:0056a21": "已。即起灌漱。隨其所為。禪誦禮念而不失時。終身",
    "X75n1510_002:0056a22": "不已。然則雖未辦道。名善士也。坐不背西者。昔新",
    "X75n1510_002:0056a23": "羅義湘祖師。專求安養。平生坐不背西。其門徒中。",
    "X75n1510_002:0056a24": "有一犯罪比丘。依法擯之。離群出去。遊行他界。仰",
    "X75n1510_002:0056b01": "慕其師。造像負行。師聞之。召來告曰。汝若實憶我",
    "X75n1510_002:0056b02": "者。我一生來。坐不背西。像亦應爾。於是令像背西。",
    "X75n1510_002:0056b03": "而坐像自迴身。向西而坐。師乃善之。赦罪還攝。是",
    "X75n1510_002:0056b04": "故求西應仰效之。",
    "X75n1510_002:0056b05": "又若行時。但視地一心念佛而行。不得左右遊目。",
    "X75n1510_002:0056b06": "令心散亂。如戲人行。況春夏秋三時。踏殺微虫。無",
    "X75n1510_002:0056b07": "端造罪可乎。又復與人語時。無得戲笑高聲妄發。",
    "X75n1510_002:0056b08": "唯取其要。不須煩雜。故外典亦云。君子寡辭。如有",
    "X75n1510_002:0056b09": "所言。三思而後發。言無枝葉。",
    "X75n1510_002:0056b10": "受嚫分三者。毗奈耶中云。若比丘受檀施。則須作",
    "X75n1510_002:0056b11": "三分。一上三寶。一與同行者及貧病人。一自受用。",
    "X75n1510_002:0056b12": "是則已具悲敬二心。能報檀恩。為真釋子。",
    "X75n1510_002:0056b13": "又比丘不得多畜長物。若多有財物。則日夜計筭。",
    "X75n1510_002:0056b14": "或謀與利。或恐人盜。或恐王奪。或水火失。以此經",
    "X75n1510_002:0056b15": "懷少時不忘。奚暇念佛誦經乎。雖或誦念。異緣交",
    "X75n1510_002:0056b16": "雜。心不專一。功業不成可知。是以如來誡諸比丘。",
    "X75n1510_002:0056b17": "三衣之外。不畜餘長。又不得多有眷屬。未得道前。",
    "X75n1510_002:0056b18": "所有眷屬。多損於己。都無小益。何者。憍瞋慢心。由",
    "X75n1510_002:0056b19": "茲而長。如是三心法中大障。是故經云。修心之士",
    "X75n1510_002:0056b20": "常樂遠離。獨處閑靜。若要多畜。則成魔業。",
    "X75n1510_002:0056b21": "言四事者。飲食衣服臥具毉藥也。其有施主。為求",
    "X75n1510_002:0056b22": "福故。減己養妻子之分。用施於僧。而僧若闕戒行",
    "X75n1510_002:0056b23": "威儀。又闕禪誦禮念。則所有信施。尚不能消。況云",
    "X75n1510_002:0056b24": "與福。是則當來必償其債。可不懼哉。又償債報恩",
    "X75n1510_002:0056c01": "事有多途。難可定說。今依經說。略示三等。謂輕重",
    "X75n1510_002:0056c02": "中。何謂為輕。若僧雖知因果而缺威儀。未能如法",
    "X75n1510_002:0056c03": "操心修行。與施主意乖。事不稱理者。後作檀家奴",
    "X75n1510_002:0056c04": "婢僕從。為營家業。心無厭怠。何謂為中。若僧但口",
    "X75n1510_002:0056c05": "說因果。心不相符。於施者受者及所施物。橫計自",
    "X75n1510_002:0056c06": "他。論說是非。不生一念報恩之心者。後作駝驢牛",
    "X75n1510_002:0056c07": "馬。牽車耕田。負載輸運。飢渴鞭箠。不憚勞苦。何謂",
    "X75n1510_002:0056c08": "為重。若僧不知因果。恒起貪心。其有施主。雖給千",
    "X75n1510_002:0056c09": "財。具陳百味種種供養。不以為足。如海納流者。後",
    "X75n1510_002:0056c10": "作猪羊鵝鴨。以身供喰。是為三等報施主恩。如是",
    "X75n1510_002:0056c11": "償債。非止一生。隨其受恩多少次近。歷二生三生",
    "X75n1510_002:0056c12": "乃至十生百千萬生。不可定論。如斯因果。若形影",
    "X75n1510_002:0056c13": "相從。必不毫差。如雲光法師未免牛報。新羅比丘",
    "X75n1510_002:0056c14": "化為樹茸。如是現驗不可殫記。具如珠琳傳及李",
    "X75n1510_002:0056c15": "詭祖傳。是以涅槃梵網等經中。佛誡諸菩薩云。寧",
    "X75n1510_002:0056c16": "以百千刀槍。斬刺其身。終不破戒之身。受信心檀越",
    "X75n1510_002:0056c17": "所施衣服。寧百千劫吞熱鐵丸。終不以破戒之口",
    "X75n1510_002:0056c18": "受信心檀越所施飲食。於戲。若覩是誡。則如我等",
    "X75n1510_002:0056c19": "無戒禿人。可得放慮恣情。任受信施乎。是以須當",
    "X75n1510_002:0056c20": "食時。量彼來處。忖己德行全缺應供。防心離過貪",
    "X75n1510_002:0056c21": "等為宗。正事良藥為療形枯。為成道業應受此食。",
    "X75n1510_002:0056c22": "復作是念。我口如竈。栴檀糞穢。隨得而燒。不得欣",
    "X75n1510_002:0056c23": "厭精麤。故長蘆和尚云。飲食之侈不除。解脫之期",
    "X75n1510_002:0056c24": "安在。又於衣服。作是念言。但要掩其醜形。非是嚴",
    "X75n1510_002:0057a01": "身為美。何必取其細輕。而自捨於麤重。是以上根",
    "X75n1510_002:0057a02": "志道之士。忘其身口之資。唯煑藜以充飢。又細草",
    "X75n1510_002:0057a03": "而蔽質。中者常行乞食。衣唯百衲三衣。下流不得",
    "X75n1510_002:0057a04": "如然。必借檀緣而活。然彼檀恩莫重。應須節量受",
    "X75n1510_002:0057a05": "之。蔬糲之食難消。不得全供玉粒。大布之衣亦好。",
    "X75n1510_002:0057a06": "何須絹帛綾羅。何者。旨味珍羞促其壽。價高華服",
    "X75n1510_002:0057a07": "損其福。壽福若未完。則道業焉能就乎。故我能仁",
    "X75n1510_002:0057a08": "大覺。捨金輪而入山。食止一麥一麻。衣是鹿皮麤",
    "X75n1510_002:0057a09": "布。如是難行苦行。乃成無上菩提。普告新學諸生。",
    "X75n1510_002:0057a10": "仰慕本師高節。勿著身口之養。勤修定慧之功。早",
    "X75n1510_002:0057a11": "登解脫之門。先濟受恩之者。是曰知恩而報。何憂",
    "X75n1510_002:0057a12": "償債之勞。",
    "X75n1510_002:0057a13": "　如上許多事　　散在諸經論　　今集成略頌",
    "X75n1510_002:0057a14": "　一代義鍾茲　　如海一滴水　　具含百川味",
    "X75n1510_002:0057a15": "　一嘗知眾味　　諸生莫輕忽",
    "X75n1510_002:0057a16": "今無寄也。雖霑僧品。推其所行。則戒品也盖闕。禪",
    "X75n1510_002:0057a17": "定也蓋闕。誦念也蓋闕。禮懺也蓋闕。布施也蓋闕。",
    "X75n1510_002:0057a18": "乃至小善。無一修之。凡有諸惡。無一不造。何不愧",
    "X75n1510_002:0057a19": "於佛天乎。淨名云。自疾不能救。而能救諸疾人。若",
    "X75n1510_002:0057a20": "觀斯語。則匿己過。而欲改他過者。亦可愧人歟。然",
    "X75n1510_002:0057a21": "今但取自未得度先度他之義耳。愚遊諸山野。及",
    "X75n1510_002:0057a22": "至都城。而遍閱祝髮被緇者。多於竹葦。除中上者。",
    "X75n1510_002:0057a23": "其餘下愚之輩。所行之業。良可耻之。或有比丘。世",
    "X75n1510_002:0057a24": "俗文書尚不能知。況云解佛經義乎。無宿福故。今",
    "X75n1510_002:0057b01": "則乏短。資生艱難。慮其養身口之費。假憑佛事。雙",
    "X75n1510_002:0057b02": "雙伍伍。遶村隨戶。區區乞丐。但懷多取。豈念福他。",
    "X75n1510_002:0057b03": "既聚集已。互用無度。謂營勝事(成餓鬼業)。或有比丘。粗",
    "X75n1510_002:0057b04": "記文字。但得一經二經。隨文讀誦。昧其義趣。又不",
    "X75n1510_002:0057b05": "聞見釋尊一代起盡之事。自謂法師。不淨說法。誑",
    "X75n1510_002:0057b06": "惑眾人。濫受信施。無有慙愧(成旁生業)。或有假名禪",
    "X75n1510_002:0057b07": "和子。袈裟衲衣藜杖瓢鉢。外似忘機。內無實德。",
    "X75n1510_002:0057b08": "未遂禪功。但執古人公案。非訶大乘經典(成阿鼻業)。或",
    "X75n1510_002:0057b09": "有依禪附教出家學道者。纔預門庭。未窮禪教深",
    "X75n1510_002:0057b10": "奧之旨。各生妄執。更相破毀(成諍論地獄業)。或有比丘。違",
    "X75n1510_002:0057b11": "佛禁法。經紀息利。多有財產。或附王公大臣之勢。",
    "X75n1510_002:0057b12": "自恃富強。[夌*欠]他貧弱。貪婬嗜酒。或讚詠外書。朋伴",
    "X75n1510_002:0057b13": "俗人。更相唱和。或樂雜戲圍棊愽奕琴瑟簫笛諸",
    "X75n1510_002:0057b14": "不善法。如是恣情。無惡不造(成三途業)。嗚呼。是等豈曰",
    "X75n1510_002:0057b15": "不知善惡業報。利養心強。故任為之。外書亦曰刑",
    "X75n1510_002:0057b16": "故無少。胡不懼之。是以處山野。而未免農樵之誚。",
    "X75n1510_002:0057b17": "遊城隍而多為卿士之譏。由是之故。令法危之。不",
    "X75n1510_002:0057b18": "可忍睨也。夫法不自弘。弘之在人。人若不能。法寧",
    "X75n1510_002:0057b19": "久住。昔者魏帝破滅大法者。盖以其時沙門違佛",
    "X75n1510_002:0057b20": "戒律。多行放逸故也。此則自召其殃。然後王乃加",
    "X75n1510_002:0057b21": "之耳。可不鑑焉。觀今之勢。幾乎彼世。危哉危哉。小",
    "X75n1510_002:0057b22": "僧雖不敏也。將恐將懼。發此狂言。請諸仁者。勿謂",
    "X75n1510_002:0057b23": "狂人之語。不足為信。覩彼明鑒。各秉其志。袽窒法",
    "X75n1510_002:0057b24": "般度生死海。度己度他。展轉相承。令法不墜。則其",
    "X75n1510_002:0057c01": "利愽哉。且古之人。重法而不取人。如天帝拜畜為",
    "X75n1510_002:0057c02": "師。雪山從鬼請偈。若一言一句有益於己。師之過",
    "X75n1510_002:0057c03": "惡。何有於我哉。如臭囊中金。不以囊臭而弃其金。",
    "X75n1510_002:0057c04": "況今之所錄。非從臆說。皆佛祖言。來者詳之。外傳",
    "X75n1510_002:0057c05": "云。知鳳一毛足矣。知錦一文備焉。又云。合抱之木。",
    "X75n1510_002:0057c06": "起於毫末。千里之行。始於足下。學佛者亦然。若覽",
    "X75n1510_002:0057c07": "此頌。則已染指於一代之教。亦始足於五位之行。",
    "X75n1510_002:0057c08": "智者在茲念茲。毋輕毋忽。",
    "X75n1510_002:0057c10": "釋迦如來行蹟頌卷下(終)"
}