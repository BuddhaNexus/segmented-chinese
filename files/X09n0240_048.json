{
    "X09n0240_048:0024b17": "大方廣佛華嚴經綱要卷第四十八",
    "X09n0240_048:0024b18": "于闐國三藏沙門實叉難陀　譯經",
    "X09n0240_048:0024b19": "清涼山大華嚴寺沙門澄觀　疏義",
    "X09n0240_048:0024b20": "明匡山法雲寺憨山沙門德清提挈",
    "X09n0240_048:0024b21": "如來十身相海品第三十四",
    "X09n0240_048:0024b22": "初來意者前品總明果法。此品別顯相德。近答前",
    "X09n0240_048:0024b23": "品身問。遠答普光眼等六根。非唯眼等徧於法界。",
    "X09n0240_048:0024b24": "而各具多相。用難思議故。二釋名者如來十身。標",
    "X09n0240_048:0024c01": "人顯德。言相海者依人顯相。並如前釋。福報奇狀",
    "X09n0240_048:0024c02": "炳著名相。相德深廣故稱為海。故文云有十蓮華",
    "X09n0240_048:0024c03": "藏微塵數相。相體廣矣。一一用徧相用廣矣。一一",
    "X09n0240_048:0024c04": "難思互相融入。體用深矣。若此之相。唯屬圓教。標",
    "X09n0240_048:0024c05": "以十身。故觀佛三昧海經。辨相有三類。一略中略",
    "X09n0240_048:0024c06": "說有三十二相。二略說八萬四千相。三廣說有無",
    "X09n0240_048:0024c07": "量相。如雜華經中為普賢賢首等說。雜華即此經",
    "X09n0240_048:0024c08": "異名。三中初通權小。示同於人。端居不亂故。次唯",
    "X09n0240_048:0024c09": "大乘。菩薩修八萬四千波羅蜜故。後唯一乘。一乘",
    "X09n0240_048:0024c10": "修無盡行故。又初化。次報。後屬十身。十身之相海。",
    "X09n0240_048:0024c11": "依主釋也。又初凡聖同見。次唯地上。後唯圓機。然",
    "X09n0240_048:0024c12": "通五位。若語其體。初以形色。次即定慧。後以無盡",
    "X09n0240_048:0024c13": "法界。若語其因。後通純雜。如初會說。故一一相果",
    "X09n0240_048:0024c14": "皆周法界。三宗趣者顯無盡相海為宗。令修無盡",
    "X09n0240_048:0024c15": "之行顯成為趣。",
    "X09n0240_048:0024c16": "爾時普賢菩薩摩訶薩。告諸菩薩言。佛子。今當為汝",
    "X09n0240_048:0024c17": "演說如來所有相海。",
    "X09n0240_048:0024c18": "正釋文中大文三段。一誡聽許說。二正陳相狀。三",
    "X09n0240_048:0024c19": "結略顯廣。今初。所以普賢說者相海普周故。令行",
    "X09n0240_048:0024c20": "普行。獲普相故。普賢本是會主。前說已窮。此便說",
    "X09n0240_048:0024c21": "故。第二如來頂上下正陳相狀。略舉九十七相。文",
    "X09n0240_048:0024c22": "通有五。一依處。二列名。三體嚴。四業用。五結數。或",
    "X09n0240_048:0024c23": "略不具。至文當知。或加成益。業用中攝。然名依體",
    "X09n0240_048:0024c24": "用以立。皆以體用以立。或單從體用。或雙從二。或",
    "X09n0240_048:0025a01": "名與體用義不相似者。則是文略義含耳。細論一",
    "X09n0240_048:0025a02": "相各依一處。則為九十七段。經文自標。今以類例",
    "X09n0240_048:0025a03": "相從。即為十九段。始自於頂。終至於足。斯即順觀",
    "X09n0240_048:0025a04": "相海。",
    "X09n0240_048:0025a05": "佛子。如來頂上有三十二寶莊嚴大人相。",
    "X09n0240_048:0025a06": "今初。依頂中三。初約處總標。次其中下別列名相。",
    "X09n0240_048:0025a07": "後佛子下總結為嚴。今初寶莊嚴者。通顯體嚴事",
    "X09n0240_048:0025a08": "寶。則云皆摩尼等為莊嚴故。亦顯智寶。圓淨嚴故。",
    "X09n0240_048:0025a09": "一一相中皆有事理二嚴。隨宜解釋。大人相者大",
    "X09n0240_048:0025a10": "人之相故。二別列中三十二相。文各為四。以依處",
    "X09n0240_048:0025a11": "一種。已總標故。此處獨有三十二者理實應多。為",
    "X09n0240_048:0025a12": "顯圓融一即一切。故一頂中已具權教三十二處。",
    "X09n0240_048:0025a13": "若爾。餘何不然。顯頂尊勝故。若約人具有好為勝。",
    "X09n0240_048:0025a14": "故相伏於人。好勝諸天。故餘處說好為微細。",
    "X09n0240_048:0025a15": "其中有大人相。名光照一切方。普放無量大光明網。",
    "X09n0240_048:0025a16": "一切妙寶以為莊嚴。寶髮周徧柔輭密緻。一一咸放",
    "X09n0240_048:0025a17": "摩尼寶光。充滿一切無邊世界。悉現佛身色相圓滿。",
    "X09n0240_048:0025a18": "是為一。",
    "X09n0240_048:0025a19": "第一相中四者一別名。名從用立。二一切妙寶下",
    "X09n0240_048:0025a20": "體嚴。三一一下業用。四是為一者結數。他皆倣此。",
    "X09n0240_048:0025a21": "次有大人相。名佛眼光明雲。以摩尼王種種莊嚴。出",
    "X09n0240_048:0025a22": "金色光。如眉間毫相所放光明。其光普照一切世界。",
    "X09n0240_048:0025a23": "是為二。",
    "X09n0240_048:0025a24": "二中以摩尼下體嚴。即釋光明義。其光下業用。釋",
    "X09n0240_048:0025b01": "佛眼義。佛眼無不照故。",
    "X09n0240_048:0025b02": "次有大人相。名充滿法界雲。上妙寶輪以為莊嚴。放",
    "X09n0240_048:0025b03": "於如來福智燈明。普照十方一切法界諸世界海。於",
    "X09n0240_048:0025b04": "中普現一切諸佛及諸菩薩。是為三。次有大人相。名",
    "X09n0240_048:0025b05": "示現普照雲。真金摩尼種種莊嚴。其諸妙寶咸放光",
    "X09n0240_048:0025b06": "明。照不思議諸佛國土。一切諸佛於中出現。是為四。",
    "X09n0240_048:0025b07": "次有大人相。名放寶光明雲。摩尼寶王清淨莊嚴。毗",
    "X09n0240_048:0025b08": "瑠璃寶以為華蘂。光照十方一切法界。於中普現種",
    "X09n0240_048:0025b09": "種神變。讚歎如來往昔所行智慧功德。是為五。次有",
    "X09n0240_048:0025b10": "大人相。名示現如來徧法界大自在雲。菩薩神變寶",
    "X09n0240_048:0025b11": "燄摩尼以為其冠。具如來力覺悟一切。寶燄光輪以",
    "X09n0240_048:0025b12": "為其鬘。其光普照十方世界。於中示現一切如來坐",
    "X09n0240_048:0025b13": "於道場。一切智雲充滿虗空無量法界。是為六。次有",
    "X09n0240_048:0025b14": "大人相。名如來普燈雲。以能震動法界國土。大自在",
    "X09n0240_048:0025b15": "寶海而為莊嚴。放淨光明充滿法界。於中普現十方",
    "X09n0240_048:0025b16": "諸菩薩功德海。過現未來佛智慧幢海。是為七。次有",
    "X09n0240_048:0025b17": "大人相。名普照諸佛廣大雲。因陀羅寶如意王寶摩",
    "X09n0240_048:0025b18": "尼王寶以為莊嚴。常放菩薩燄燈光明。普照十方一",
    "X09n0240_048:0025b19": "切世界。於中顯現一切諸佛眾色相海。大音聲海清",
    "X09n0240_048:0025b20": "淨力海。是為八。",
    "X09n0240_048:0025b21": "八中嚴內摩尼名意。故不同如意。",
    "X09n0240_048:0025b22": "次有大人相。名圓滿光明雲。上妙瑠璃摩尼王種種",
    "X09n0240_048:0025b23": "寶華以為莊嚴。一切眾寶舒大燄網。充滿十方一切",
    "X09n0240_048:0025b24": "世界。一切眾生悉見如來現坐其前。讚歎諸佛。及諸",
    "X09n0240_048:0025c01": "菩薩法身功德。令入如來清淨境界。是為九。次有大",
    "X09n0240_048:0025c02": "人相。名普照一切菩薩行藏光明雲。眾寶妙華以為",
    "X09n0240_048:0025c03": "莊嚴。寶光普照無量世界。寶燄普覆一切國土。十方",
    "X09n0240_048:0025c04": "法界通達無礙。震動佛音宣暢法海。是為十。次有大",
    "X09n0240_048:0025c05": "人相。名普光照耀雲。毗瑠璃因陀羅金剛摩尼寶以",
    "X09n0240_048:0025c06": "為莊嚴。瑠璃寶光色相明徹。普照一切諸世界海。出",
    "X09n0240_048:0025c07": "妙音聲充滿法界。如是皆從諸佛智慧大功德海之",
    "X09n0240_048:0025c08": "所化現。是為十一。",
    "X09n0240_048:0025c09": "十一中如是皆從下辨業用。因亦業用攝。",
    "X09n0240_048:0025c10": "次有大人相。名正覺雲。以雜寶華而為莊嚴。其諸寶",
    "X09n0240_048:0025c11": "華悉放光明皆有如來坐於道場。充滿一切無邊世",
    "X09n0240_048:0025c12": "界。令諸世界普得清淨。永斷一切妄想分別。是為十",
    "X09n0240_048:0025c13": "二。次有大人相。名光明照耀雲。以寶燄藏海心王摩",
    "X09n0240_048:0025c14": "尼而為莊嚴。放大光明。光中顯現無量菩薩及諸菩",
    "X09n0240_048:0025c15": "薩所行之行。一切如來智身法身諸色相海充滿法",
    "X09n0240_048:0025c16": "界。是為十三。次有大人相。名莊嚴普照雲。以金剛華",
    "X09n0240_048:0025c17": "毗瑠璃寶而為莊嚴。放大光明。光中有大寶蓮華座",
    "X09n0240_048:0025c18": "具足莊嚴。彌覆法界。自然演說四菩薩行。其音普徧",
    "X09n0240_048:0025c19": "諸法界海。是為十四。",
    "X09n0240_048:0025c20": "十四用中云四菩薩行者。瑜伽菩薩地云一切菩",
    "X09n0240_048:0025c21": "薩略有四行。一波羅蜜行。二菩提分法行。三神通",
    "X09n0240_048:0025c22": "行。四成熟有情行。",
    "X09n0240_048:0025c23": "次有大人相。名現佛三昧海行雲。於一念中示現如",
    "X09n0240_048:0025c24": "來無量莊嚴。普徧莊嚴一切法界不思議世界海。是",
    "X09n0240_048:0026a01": "為十五。次有大人相。名變化海普照雲。妙寶蓮華如",
    "X09n0240_048:0026a02": "須彌山以為莊嚴。眾寶光明從佛願生。現諸變化無",
    "X09n0240_048:0026a03": "有窮盡。是為十六。次有大人相。名一切如來解脫雲。",
    "X09n0240_048:0026a04": "清淨妙寶以為莊嚴。放大光明。莊嚴一切佛師子座。",
    "X09n0240_048:0026a05": "示現一切諸佛色像。及無量佛法諸佛剎海。是為十",
    "X09n0240_048:0026a06": "七。次有大人相。名自在方便普照雲。毗瑠璃華真金",
    "X09n0240_048:0026a07": "蓮華摩尼王燈妙法燄雲以為莊嚴。放一切諸佛寶",
    "X09n0240_048:0026a08": "燄密雲清淨光明充滿法界。於中普現一切妙好莊",
    "X09n0240_048:0026a09": "嚴之具。是為十八。次有大人相。名覺佛種性雲。無量",
    "X09n0240_048:0026a10": "寶光以為莊嚴。具足千輪內外清淨。從於往昔善根",
    "X09n0240_048:0026a11": "所生。其光徧照十方世界。發明智日宣布法海。是為",
    "X09n0240_048:0026a12": "十九。",
    "X09n0240_048:0026a13": "十九云具足千輪者。梵本云具千輻輪。",
    "X09n0240_048:0026a14": "次有大人相。名現一切如來相自在雲。眾寶瓔珞瑠",
    "X09n0240_048:0026a15": "璃寶華以為莊嚴。舒大寶燄充滿法界。於中普現等",
    "X09n0240_048:0026a16": "一切佛剎微塵數去來現在無量諸佛。如師子王勇",
    "X09n0240_048:0026a17": "猛無畏。色相智慧皆悉具足。是為二十。次有大人相。",
    "X09n0240_048:0026a18": "名徧照一切法界雲。如來寶相清淨莊嚴。放大光明",
    "X09n0240_048:0026a19": "普照法界顯現一切無量無邊諸佛菩薩智慧妙藏。",
    "X09n0240_048:0026a20": "是為二十一。",
    "X09n0240_048:0026a21": "二十示身智二俱顯智慧。",
    "X09n0240_048:0026a22": "次有大人相。名毗盧遮那如來相雲。上妙寶華及毗",
    "X09n0240_048:0026a23": "璃瑠清淨妙月以為莊嚴。悉放無量百千萬億摩尼",
    "X09n0240_048:0026a24": "寶光充滿一切虗空法界。於中示現無量佛剎皆有",
    "X09n0240_048:0026b01": "如來結跏趺坐。是為二十二。次有大人相。名普照一",
    "X09n0240_048:0026b02": "切佛光明雲。眾寶妙燈以為莊嚴。放淨光明徧照十",
    "X09n0240_048:0026b03": "方一切世界。悉現諸佛轉於法輪。是為二十三。次有",
    "X09n0240_048:0026b04": "大人相。名普現一切莊嚴雲。種種寶燄以為莊嚴。放",
    "X09n0240_048:0026b05": "淨光明充滿法界。念念常現不可說不可說一切諸",
    "X09n0240_048:0026b06": "佛與諸菩薩坐於道場。是為二十四。次有大人相。名",
    "X09n0240_048:0026b07": "出一切法界音聲雲。摩尼寶海上妙栴檀以為莊嚴。",
    "X09n0240_048:0026b08": "舒大燄網充滿法界。其中普演微妙音聲。示諸眾生",
    "X09n0240_048:0026b09": "一切業海。是為二十五。次有大人相。名普照諸佛變",
    "X09n0240_048:0026b10": "化輪雲。如來淨眼以為莊嚴。光照十方一切世界。於",
    "X09n0240_048:0026b11": "中普現去來今佛所有一切莊嚴之具。復出妙音演",
    "X09n0240_048:0026b12": "不思議廣大法海。是為二十六。",
    "X09n0240_048:0026b13": "二十六中莊嚴云如來淨眼為莊嚴者。此通十眼。",
    "X09n0240_048:0026b14": "光照下顯業用。亦通身智二光。淨眼及光。釋前普",
    "X09n0240_048:0026b15": "照。現於嚴具是上輪義。即法輪故。",
    "X09n0240_048:0026b16": "次有大人相。名光照佛海雲。其光普照一切世界。盡",
    "X09n0240_048:0026b17": "於法界無所障礙。悉有如來結跏趺坐。是為二十七。",
    "X09n0240_048:0026b18": "次有大人相。名寶燈雲。放於如來廣大光明。普照十",
    "X09n0240_048:0026b19": "方一切法界。於中普現一切諸佛及諸菩薩不可思",
    "X09n0240_048:0026b20": "議諸眾生海。是為二十八。次有大人相。名法界無差",
    "X09n0240_048:0026b21": "別雲。放於如來大智光明。普照十方諸佛國土。一切",
    "X09n0240_048:0026b22": "菩薩道場眾會無量法海。於中普現種種神通。復出",
    "X09n0240_048:0026b23": "妙音。隨諸眾生心之所樂。演說普賢菩薩行願。令其",
    "X09n0240_048:0026b24": "迴向。是為二十九。次有大人相。名安住一切世界海",
    "X09n0240_048:0026c01": "普照雲。放寶光明充滿一切虗空法界。於中普現淨",
    "X09n0240_048:0026c02": "妙道場及佛菩薩莊嚴身相。令其見者得無所見。是",
    "X09n0240_048:0026c03": "為三十。次有大人相。名一切寶清淨光燄雲。放於無",
    "X09n0240_048:0026c04": "量諸佛菩薩摩尼妙寶清淨光明。普照十方一切法",
    "X09n0240_048:0026c05": "界。於中普現諸菩薩海。莫不具足如來神力。常遊十",
    "X09n0240_048:0026c06": "方盡虗空界一切剎網。是為三十一。",
    "X09n0240_048:0026c07": "從二十七至三十一。並略無莊嚴。亦由名中以含",
    "X09n0240_048:0026c08": "有故。",
    "X09n0240_048:0026c09": "次有大人相。名普照一切法界莊嚴雲。最處於中漸",
    "X09n0240_048:0026c10": "次隆起。閻浮檀金因陀羅網以為莊嚴。放淨光雲充",
    "X09n0240_048:0026c11": "滿法界。念念常現一切世界諸佛菩薩道場眾會。是",
    "X09n0240_048:0026c12": "為三十二。",
    "X09n0240_048:0026c13": "三十二先名。次最處下體嚴。此居頂極。特顯別處。",
    "X09n0240_048:0026c14": "故云處中。則知所餘皆遶此相。略不明耳。漸次隆",
    "X09n0240_048:0026c15": "起者正顯其相。智論第五云如來頂有骨髻如拳。",
    "X09n0240_048:0026c16": "觀佛三昧海經云如合拳。即隆起之相也。",
    "X09n0240_048:0026c17": "佛子。如來頂上有如是三十二種大人相以為嚴好。",
    "X09n0240_048:0026c18": "三總結為嚴。",
    "X09n0240_048:0026c19": "佛子。如來眉間有大人相。名徧法界光明雲。摩尼寶",
    "X09n0240_048:0026c20": "華以為莊嚴。放大光明具眾寶色。猶如日月洞徹清",
    "X09n0240_048:0026c21": "淨。其光普照十方國土。於中顯現一切佛身。復出妙",
    "X09n0240_048:0026c22": "音宣暢法海。是為三十三。",
    "X09n0240_048:0026c23": "第二眉間有一相即白毫相。自下並有依處。故文",
    "X09n0240_048:0026c24": "皆有五。初依處。二顯名。三摩尼下體嚴。謂此毫相",
    "X09n0240_048:0027a01": "若收則右旋如瑠璃碗。若展則具十楞。有大光明。",
    "X09n0240_048:0027a02": "嚴唯一寶。光具多色。中表皆空。即是洞徹。四其光",
    "X09n0240_048:0027a03": "下業用。復出已下即是法光。故此光名從用而立。",
    "X09n0240_048:0027a04": "五結數可知。",
    "X09n0240_048:0027a05": "如來眼有大人相。名自在普見雲。以眾妙寶而為莊",
    "X09n0240_048:0027a06": "嚴。摩尼寶光清淨暎徹。普見一切皆無障礙。是為三",
    "X09n0240_048:0027a07": "十四。如來鼻有大人相。名一切神通智慧雲。清淨妙",
    "X09n0240_048:0027a08": "寶以為莊嚴。眾寶色光彌覆其上。於中出現無量化",
    "X09n0240_048:0027a09": "佛。坐寶蓮華往諸世界。為一切菩薩一切眾生演不",
    "X09n0240_048:0027a10": "思議諸佛法海。是為三十五。",
    "X09n0240_048:0027a11": "第三眼。第四鼻。各有一相。",
    "X09n0240_048:0027a12": "如來舌有大人相。名示現音聲影像雲。眾色妙寶以",
    "X09n0240_048:0027a13": "為莊嚴。宿世善根之所成就。其舌廣長徧覆一切諸",
    "X09n0240_048:0027a14": "世界海。如來若或熈怡微笑必放一切摩尼寶光。其",
    "X09n0240_048:0027a15": "光普照十方法界。能令一切心得清涼。去來現在所",
    "X09n0240_048:0027a16": "有諸佛。皆於光中炳然顯現。悉演廣大微妙之音徧",
    "X09n0240_048:0027a17": "一切剎住無量劫。是為三十六。如來舌復有大人相。",
    "X09n0240_048:0027a18": "名法界雲。其掌安平眾寶為嚴。放妙寶光色相圓滿。",
    "X09n0240_048:0027a19": "猶如眉間所放光明。其光普照一切佛剎。唯塵所成",
    "X09n0240_048:0027a20": "無有自性。光中復現無量諸佛。咸發妙音說一切法。",
    "X09n0240_048:0027a21": "是三十七。",
    "X09n0240_048:0027a22": "第五舌有四相。初一即舌根廣長相。於體嚴中。宿",
    "X09n0240_048:0027a23": "善成者。此舉因嚴。偏此說因者。令讚演一乘故。其",
    "X09n0240_048:0027a24": "舌長廣即語其體。福德人至鼻。權佛至髮際。餘大",
    "X09n0240_048:0027b01": "乘中明現神足。方至梵世。或覆三千。金直語體。便",
    "X09n0240_048:0027b02": "覆一切。後如來下辨其業用。演法釋音聲。現佛釋",
    "X09n0240_048:0027b03": "影像。二舌掌之相。掌謂近根。其光下業用光照諸",
    "X09n0240_048:0027b04": "剎。令應度者無俟觀破。摶聚自曉。但合塵成何性",
    "X09n0240_048:0027b05": "之有。",
    "X09n0240_048:0027b06": "如來舌端有大人相。名照法界光明雲。如意寶王以",
    "X09n0240_048:0027b07": "為莊嚴。自然恒出金色寶燄。於中影現一切佛海。復",
    "X09n0240_048:0027b08": "震妙音充滿一切無邊世界。一一音中具一切音。悉",
    "X09n0240_048:0027b09": "演妙法聽者心悅。經無量劫玩味不忘。是為三十八。",
    "X09n0240_048:0027b10": "如來舌端復有大人相。名照耀法界雲。摩尼寶王以",
    "X09n0240_048:0027b11": "為嚴飾。演眾色相微妙光明充滿十方無量國土。盡",
    "X09n0240_048:0027b12": "於法界靡不清淨。於中悉有無量諸佛及諸菩薩。各",
    "X09n0240_048:0027b13": "吐妙音種種開示。一切菩薩現前聽受。是為三十九。",
    "X09n0240_048:0027b14": "後二同在舌端。或居左右。或在上下。觀文業用。但",
    "X09n0240_048:0027b15": "有展卷不同。前則卷佛海於舌端。後則展諸佛於",
    "X09n0240_048:0027b16": "法界。",
    "X09n0240_048:0027b17": "如來口上齶有大人相。名示現不思議法界雲。因陀",
    "X09n0240_048:0027b18": "羅寶毗瑠璃寶以為莊嚴。放香燈燄清淨光雲。充滿",
    "X09n0240_048:0027b19": "十方一切法界。示現種種神通方便。普於一切諸世",
    "X09n0240_048:0027b20": "界海。開演甚深不思議法。是為四十。",
    "X09n0240_048:0027b21": "六上齶一相。上腭既有。下亦宜然。或是梵本脫漏。",
    "X09n0240_048:0027b22": "如來口右輔下牙有大人相。名佛牙雲。眾寶摩尼卍",
    "X09n0240_048:0027b23": "字相輪以為莊嚴。放大光明普照法界。於中普現一",
    "X09n0240_048:0027b24": "切佛身周流十方開悟羣生。是為四十一。",
    "X09n0240_048:0027c01": "第七牙有四相。謂左右上下四大牙故。故佛涅槃",
    "X09n0240_048:0027c02": "茶毗。四牙不碎。輔頰也。亦云頰車骨。",
    "X09n0240_048:0027c03": "如來口右輔上牙有大人相。名寶燄彌盧藏雲。摩尼",
    "X09n0240_048:0027c04": "寶藏以為莊嚴。放金剛香燄清淨光明。一一光明充",
    "X09n0240_048:0027c05": "滿法界。示現一切諸佛神力。復現一切十方世界淨",
    "X09n0240_048:0027c06": "妙道場。是為四十二。",
    "X09n0240_048:0027c07": "二右輔上牙。名須盧者顯妙高故。",
    "X09n0240_048:0027c08": "如來口左輔下牙有大人相。名寶燈普照雲。一切妙",
    "X09n0240_048:0027c09": "寶舒華發香以為莊嚴。放燈燄雲清淨光明。充滿一",
    "X09n0240_048:0027c10": "切諸世界海。於中顯現一切諸佛。坐蓮華藏師子之",
    "X09n0240_048:0027c11": "座。諸菩薩眾所共圍繞。是為四十三。如來口左輔上",
    "X09n0240_048:0027c12": "牙有大人相。名照現如來雲。清淨光明閻浮檀金寶",
    "X09n0240_048:0027c13": "網寶華以為莊嚴。放大燄輪充滿法界。於中普現一",
    "X09n0240_048:0027c14": "切諸佛。以神通力。於虗空中流布法乳法燈法寶。教",
    "X09n0240_048:0027c15": "化一切諸菩薩眾。是為四十四。",
    "X09n0240_048:0027c16": "四中有法乳法燈法寶者。約資法身名乳。照了萬",
    "X09n0240_048:0027c17": "境稱燈。令其圓淨為寶。即演三德涅槃之法。亦成",
    "X09n0240_048:0027c18": "涅槃三德之益。",
    "X09n0240_048:0027c19": "如來齒有大人相。名普現光明雲。一一齒間相海莊",
    "X09n0240_048:0027c20": "嚴。若微笑時悉放光明具眾寶色。摩尼寶燄右旋宛",
    "X09n0240_048:0027c21": "轉。流布法界靡不充滿。演佛言音說普賢行。是為四",
    "X09n0240_048:0027c22": "十五。",
    "X09n0240_048:0027c23": "第八齒有一相。",
    "X09n0240_048:0027c24": "如來脣有大人相。名影現一切寶光雲。放閻浮檀真",
    "X09n0240_048:0028a01": "金色蓮華色一切寶色廣大光明。照於法界悉令清",
    "X09n0240_048:0028a02": "淨。是為四十六。",
    "X09n0240_048:0028a03": "第九脣有一相。上二各應分出上下。放閻浮下體",
    "X09n0240_048:0028a04": "嚴。以脣色赤好如日初出紅蓮葉故。後照于下業",
    "X09n0240_048:0028a05": "用。",
    "X09n0240_048:0028a06": "如來頸有大人相。名普照一切世界雲。摩尼寶王以",
    "X09n0240_048:0028a07": "為莊嚴。紺蒲成就柔輭細滑。放毗盧遮那清淨光明。",
    "X09n0240_048:0028a08": "充滿十方一切世界。於中普現一切諸佛。是為四十",
    "X09n0240_048:0028a09": "七。",
    "X09n0240_048:0028a10": "第十頸有一相。",
    "X09n0240_048:0028a11": "如來右肩有大人相。名佛廣大一切寶雲。放一切寶",
    "X09n0240_048:0028a12": "色真金色蓮華色光明。成寶燄網普照法界。於中普",
    "X09n0240_048:0028a13": "現一切菩薩。是為四十八。如來右肩復有大人相。名",
    "X09n0240_048:0028a14": "最勝寶普照雲。其色清淨如閻浮金。放摩尼光充滿",
    "X09n0240_048:0028a15": "法界。於中普現一切菩薩。是為四十九。如來左肩有",
    "X09n0240_048:0028a16": "大人相。名最勝光照法界雲。猶如頂上及以眉間種",
    "X09n0240_048:0028a17": "種莊嚴。放閻浮檀金及蓮華色眾寶光明成大燄網",
    "X09n0240_048:0028a18": "充滿法界。於中示現一切神力。是為五十。如來左肩",
    "X09n0240_048:0028a19": "復有大人相。名光明徧照雲。其相右旋。閻浮檀金色。",
    "X09n0240_048:0028a20": "摩尼寶王以為莊嚴。放眾寶華香燄光明充徧法界。",
    "X09n0240_048:0028a21": "於中普現一切諸佛及以一切嚴淨國土。是為五十",
    "X09n0240_048:0028a22": "一。如來左肩復有大人相。名普照耀雲。其相右旋微",
    "X09n0240_048:0028a23": "密莊嚴。放佛燈燄雲清淨光明充徧法界。於中顯現",
    "X09n0240_048:0028a24": "一切菩薩種種莊嚴悉皆妙好。是為五十二。",
    "X09n0240_048:0028b01": "第十一肩有五相。右二左三。或亦脫也。",
    "X09n0240_048:0028b02": "如來胸臆有大人相。形如卍字。名吉祥海雲。摩尼寶",
    "X09n0240_048:0028b03": "華以為莊嚴。放一切寶色種種光燄輪充滿法界。普",
    "X09n0240_048:0028b04": "令清淨。復出妙音宣暢法海。是為五十三。吉祥相右",
    "X09n0240_048:0028b05": "邊有大人相。名示現光照雲。因陀羅網以為莊嚴。放",
    "X09n0240_048:0028b06": "大光輪充滿法界。於中普現無量諸佛。是為五十四。",
    "X09n0240_048:0028b07": "吉祥相右邊復有大人相。名普現如來雲。以諸菩薩",
    "X09n0240_048:0028b08": "摩尼寶冠而為莊嚴。放大光明普照十方一切世界。",
    "X09n0240_048:0028b09": "悉令清淨。於中示現去來今佛坐於道場。普現神力",
    "X09n0240_048:0028b10": "廣宣法海。是為五十五。吉祥相右邊復有大人相。名",
    "X09n0240_048:0028b11": "開敷華雲。摩尼寶華以為莊嚴。放寶香燄燈清淨光",
    "X09n0240_048:0028b12": "明。狀如蓮華充滿世界。是為五十六。吉祥相右邊復",
    "X09n0240_048:0028b13": "有大人相。名可悅樂金色雲。以一切寶心王藏摩尼",
    "X09n0240_048:0028b14": "王而為莊嚴。放淨光明照於法界。於中普現猶如佛",
    "X09n0240_048:0028b15": "眼廣大光明摩尼寶藏。是為五十七。吉祥相右邊復",
    "X09n0240_048:0028b16": "有大人相。名佛海雲。毗瑠璃寶香燈華鬘以為莊嚴。",
    "X09n0240_048:0028b17": "放滿虗空摩尼寶王香燈大燄清淨光明。充徧十方",
    "X09n0240_048:0028b18": "一切國土。於中普現道場眾會。是為五十八。吉祥相",
    "X09n0240_048:0028b19": "左邊有大人相。名示現光明雲。無數菩薩坐寶蓮華",
    "X09n0240_048:0028b20": "以為莊嚴。放摩尼王種種間錯寶燄光明普淨一切",
    "X09n0240_048:0028b21": "諸法界海。於中示現無量諸佛及佛妙音演說諸法。",
    "X09n0240_048:0028b22": "是為五十九。吉祥相左邊復有大人相。名示現徧法",
    "X09n0240_048:0028b23": "界光明雲。摩尼寶浯以為莊嚴。放大光明徧一切剎。",
    "X09n0240_048:0028b24": "於中普現諸菩薩眾。是為六十。吉祥相左邊復有大",
    "X09n0240_048:0028c01": "人相。名普勝雲。日光明摩尼王寶輪鬘而為莊嚴。放",
    "X09n0240_048:0028c02": "大光燄充滿法界諸世界海。於中示現一切世界一",
    "X09n0240_048:0028c03": "切如來一切眾生。是為六十一。吉祥相左邊復有大",
    "X09n0240_048:0028c04": "人相。名轉法輪妙音雲。一切法燈清淨香蘂以為莊",
    "X09n0240_048:0028c05": "嚴。放大光明充滿法界。於中普現一切諸佛所有相",
    "X09n0240_048:0028c06": "海及以心海。是為六十三。吉祥相左邊復有大人相。",
    "X09n0240_048:0028c07": "名莊嚴雲。以去來今一切佛海而為莊嚴。放淨光明",
    "X09n0240_048:0028c08": "嚴淨一切諸佛國土。於中普現十方一切諸佛菩薩",
    "X09n0240_048:0028c09": "及佛菩薩所行之行。是為六十三。",
    "X09n0240_048:0028c10": "第十二胷十一相。初一當中。左右各五。今初卍字。",
    "X09n0240_048:0028c11": "正翻為吉祥海雲。以依形立名。故先標形相。應迴",
    "X09n0240_048:0028c12": "安名下以屬體攝無違。",
    "X09n0240_048:0028c13": "如來右手有大人相。名海照雲。眾寶莊嚴。恒放月燄",
    "X09n0240_048:0028c14": "清淨光明充滿虗空一切世界。發大音聲歎美一切",
    "X09n0240_048:0028c15": "諸菩薩行。是為六十四。如來右手復有大人相。名影",
    "X09n0240_048:0028c16": "現照耀雲。以毗瑠璃帝青摩尼寶華而為莊嚴。放大",
    "X09n0240_048:0028c17": "光明普照十方菩薩所住蓮華藏摩尼藏等一切世",
    "X09n0240_048:0028c18": "界。於中悉現無量諸佛。以淨法身坐菩提樹。震動一",
    "X09n0240_048:0028c19": "切十方國土。是為六十五。如來右手復有大人相。名",
    "X09n0240_048:0028c20": "燈燄鬘普嚴淨雲。毗盧遮那寶以為莊嚴。放大光明",
    "X09n0240_048:0028c21": "成變化網。於中普現諸菩薩眾咸戴寶冠演諸行海。",
    "X09n0240_048:0028c22": "是為六十六。如來右手復有大人相。名普現一切摩",
    "X09n0240_048:0028c23": "尼雲。蓮華燄燈而為莊嚴。施海藏光充徧法界。於中",
    "X09n0240_048:0028c24": "普現無量諸佛坐蓮華座。是為六十七。如來右手復",
    "X09n0240_048:0029a01": "有大人相。名光明雲。摩尼燄海以為莊嚴。放眾寶燄",
    "X09n0240_048:0029a02": "香燄華燄清淨光明。充滿一切諸世界網。於中普現",
    "X09n0240_048:0029a03": "諸佛道場。是為六十八。",
    "X09n0240_048:0029a04": "第十三手有十三相。分三。初九直語手相。右五左",
    "X09n0240_048:0029a05": "四者或左脫一。或表右常用故。右中六十六云。成",
    "X09n0240_048:0029a06": "變化網者。光化為網故。",
    "X09n0240_048:0029a07": "如來左手有大人相。名毗瑠璃清淨燈雲。寶地妙色",
    "X09n0240_048:0029a08": "以為莊嚴。放於如來金色光明。念念常現一切上妙",
    "X09n0240_048:0029a09": "莊嚴之具。是為六十九。如來左手復有大人相。名一",
    "X09n0240_048:0029a10": "切剎智慧燈音聲雲。以因陀羅網金剛華而為莊嚴。",
    "X09n0240_048:0029a11": "放閻浮檀金清淨光明普照十方一切世界。是為七",
    "X09n0240_048:0029a12": "十。如來左手復有大人相。名安住寶蓮華光明雲。眾",
    "X09n0240_048:0029a13": "寶妙華以為莊嚴。放大光明如須彌燈。普照十方一",
    "X09n0240_048:0029a14": "切世界。是為七十一。如來左手復有大人相。名徧照",
    "X09n0240_048:0029a15": "法界雲。以妙寶鬘寶輪寶瓶因陀羅網及眾妙相以",
    "X09n0240_048:0029a16": "為莊嚴。放大光明普照十方一切國土。於中示現一",
    "X09n0240_048:0029a17": "切法界。一切世界海一切如來坐蓮華座。是為七十",
    "X09n0240_048:0029a18": "二。",
    "X09n0240_048:0029a19": "左中七十二云。因陀羅網為嚴者。即是網鞔之相",
    "X09n0240_048:0029a20": "互涉入故。",
    "X09n0240_048:0029a21": "如來右手指有大人相。名現諸劫剎海旋雲。水月燄",
    "X09n0240_048:0029a22": "藏摩尼王一切寶華以為莊嚴。放大光明充滿法界。",
    "X09n0240_048:0029a23": "其中恒出微妙音聲滿十方剎。是為七十三。如來左",
    "X09n0240_048:0029a24": "手指有大人相。名安住一切寶雲。以帝青金剛寶而",
    "X09n0240_048:0029b01": "為莊嚴。放摩尼王眾寶光明充滿法界。其中普現一",
    "X09n0240_048:0029b02": "切諸佛及諸菩薩。是為七十四。如來右手掌有大人",
    "X09n0240_048:0029b03": "相。名照耀雲。以摩尼王千輻寶輪而為莊嚴。放寶光",
    "X09n0240_048:0029b04": "明。其光右旋充滿法界。於中普現一切諸佛。一一佛",
    "X09n0240_048:0029b05": "身光燄熾然。說法度人淨諸世界。是為七十五。如來",
    "X09n0240_048:0029b06": "左手掌有大人相。名燄輪普增長化現法界道場雲。",
    "X09n0240_048:0029b07": "以日光摩尼王千輻輪而為莊嚴。放大光明充滿一",
    "X09n0240_048:0029b08": "切諸世界海。於中示現一切菩薩。演說普賢所有行",
    "X09n0240_048:0029b09": "海普入一切諸佛國土。各各開悟無量眾生。是為七",
    "X09n0240_048:0029b10": "十六。",
    "X09n0240_048:0029b11": "後二左右掌皆有千輪者。輪轂輻輞三事具足。自",
    "X09n0240_048:0029b12": "然成就。",
    "X09n0240_048:0029b13": "如來陰藏有大人相。名普流出佛音聲雲。一切妙寶",
    "X09n0240_048:0029b14": "以為莊嚴。放摩尼燈華燄光明。其光熾盛具眾寶色。",
    "X09n0240_048:0029b15": "普照一切虗空法界。其中普現一切諸佛遊行往來",
    "X09n0240_048:0029b16": "處處周徧。是為七十七。",
    "X09n0240_048:0029b17": "第十四陰藏一相猶如馬王。",
    "X09n0240_048:0029b18": "如來右臀有大人相。名寶燈鬘普照雲。諸摩尼寶以",
    "X09n0240_048:0029b19": "為莊嚴。放不思議寶燄光明彌布十方一切法界。與",
    "X09n0240_048:0029b20": "虗空法界同為一相。而能出生一切諸相。一一相中",
    "X09n0240_048:0029b21": "悉現諸佛自在神變。是為七十八。如來左臀有大人",
    "X09n0240_048:0029b22": "相。名示現一切法界海光明彌覆虗空雲。猶如蓮華",
    "X09n0240_048:0029b23": "清淨妙寶以為嚴飾。放光明網徧照十方一切法界。",
    "X09n0240_048:0029b24": "於中普現種種相雲。是為七十九。",
    "X09n0240_048:0029c01": "第十五坐處二相。",
    "X09n0240_048:0029c02": "如來右髀有大人相。名普現雲。以眾色摩尼而為莊",
    "X09n0240_048:0029c03": "嚴。其髀與腨上下相稱。放摩尼燄妙法光明。於一念",
    "X09n0240_048:0029c04": "中能普示現一切寶王。遊步相海。是為八十。如來左",
    "X09n0240_048:0029c05": "髀有大人相。名現一切佛無量相海雲。一切寶海隨",
    "X09n0240_048:0029c06": "順安住以為莊嚴。廣大遊行放淨光明普照眾生。悉",
    "X09n0240_048:0029c07": "使希求無上佛法。是為八十一。",
    "X09n0240_048:0029c08": "第十六髀有二相。左云隨順安住者。髀多行動。故",
    "X09n0240_048:0029c09": "須多寶隨順而嚴。",
    "X09n0240_048:0029c10": "如來右邊伊尼延鹿王腨有大人相。名一切虗空法",
    "X09n0240_048:0029c11": "界雲。光明妙寶以為莊嚴。其相圓直善能遊步。放閻",
    "X09n0240_048:0029c12": "浮金色清淨光明徧照一切諸佛世界。發大音聲普",
    "X09n0240_048:0029c13": "皆震動。復現一切諸佛國土。住於虗空寶燄莊嚴。無",
    "X09n0240_048:0029c14": "量菩薩從中化現。是為八十二。如來左邊伊尼延鹿",
    "X09n0240_048:0029c15": "王腨有大人相。名莊嚴海雲。色如真金。能遍遊行一",
    "X09n0240_048:0029c16": "切佛剎。放一切寶清淨光明充滿法界施作佛事。是",
    "X09n0240_048:0029c17": "為八十三。如來寶腨上毛有大人相。名普現法界影",
    "X09n0240_048:0029c18": "像雲。其毛右旋。一一毛端放寶光明充滿十方一切",
    "X09n0240_048:0029c19": "法界。示現一切諸佛神力。其諸毛孔悉放光明。一切",
    "X09n0240_048:0029c20": "佛剎於中顯現。是為八十四。",
    "X09n0240_048:0029c21": "第十七腨有三相。第三膊毛通於二腨。若準晉經",
    "X09n0240_048:0029c22": "直云毛端。則通身一切毛也。義應如昔。則處成十",
    "X09n0240_048:0029c23": "九。",
    "X09n0240_048:0029c24": "如來足下有大人相。名一切菩薩海安住雲。色如金",
    "X09n0240_048:0030a01": "剛閻浮檀金清淨蓮華。放寶光明普照十方諸世界",
    "X09n0240_048:0030a02": "海。寶香燄雲處處周徧。舉足將步香氣周流。具眾寶",
    "X09n0240_048:0030a03": "色充滿法界。是為八十五。",
    "X09n0240_048:0030a04": "第十八足有十三相。通分為七。初足下一相。略無",
    "X09n0240_048:0030a05": "左右。而晉經足趺之後別有足下千輻輪相。此必",
    "X09n0240_048:0030a06": "合有。故後品明下輪相。名普照王。今經千輪之言。",
    "X09n0240_048:0030a07": "乃在後指間。或以常明易知。指間有異。故舉之耳。",
    "X09n0240_048:0030a08": "名安住者。以足下安平。一切著地不容針故。",
    "X09n0240_048:0030a09": "如來右足上有大人相。名普照一切光明雲。一切眾",
    "X09n0240_048:0030a10": "寶以為莊嚴。放大光明充滿法界。示現一切諸佛菩",
    "X09n0240_048:0030a11": "薩。是為八十六。如來左足上有大人相。名普現一切",
    "X09n0240_048:0030a12": "諸佛雲。寶藏摩尼以為莊嚴。放寶光明。於念念中現",
    "X09n0240_048:0030a13": "一切佛神通變化及其法海所坐道場。盡未來際劫",
    "X09n0240_048:0030a14": "無有間斷。是為八十七。",
    "X09n0240_048:0030a15": "二足上二相。",
    "X09n0240_048:0030a16": "如來右足指間有大人相。名光照一切法界海雲。須",
    "X09n0240_048:0030a17": "彌燈摩尼王千輻燄輪種種莊嚴。放大光明。充滿十",
    "X09n0240_048:0030a18": "方一切法界諸世界海。於中普現一切諸佛所有種",
    "X09n0240_048:0030a19": "種寶莊嚴相。是為八十八。如來左足指間有大人相。",
    "X09n0240_048:0030a20": "名現一切佛海雲。摩尼寶華香燄燈鬘一切寶輪以",
    "X09n0240_048:0030a21": "為莊嚴。恒放寶海清淨光明。充滿虗空。普及十方一",
    "X09n0240_048:0030a22": "切世界。於中示現一切諸佛。及諸菩薩圓滿音聲卍",
    "X09n0240_048:0030a23": "字等相。利益無量一切眾生。是為八十九。",
    "X09n0240_048:0030a24": "三足指間二相。",
    "X09n0240_048:0030b01": "如來右足跟有大人相。名自在照耀雲。帝青寶末以",
    "X09n0240_048:0030b02": "為莊嚴。常放如來妙寶光明。其光妙好。充滿法界。皆",
    "X09n0240_048:0030b03": "同一相無有差別。於中示現一切諸佛坐於道場演",
    "X09n0240_048:0030b04": "說妙法。是為九十。如來左足跟有大人相。名示現妙",
    "X09n0240_048:0030b05": "音演說諸法海雲。以變化海摩尼寶香燄海須彌華",
    "X09n0240_048:0030b06": "摩尼寶及毗琉璃而為莊嚴。放大光明充滿法界。於",
    "X09n0240_048:0030b07": "中普現諸佛神力。是為九十一。",
    "X09n0240_048:0030b08": "四足跟二相。",
    "X09n0240_048:0030b09": "如來右足趺有大人相。名示現一切莊嚴光明雲。眾",
    "X09n0240_048:0030b10": "寶所成。極妙莊嚴。放閻浮檀金色清清光明。普照十",
    "X09n0240_048:0030b11": "方一切法界。其光明相猶如大雲。普覆一切諸佛道",
    "X09n0240_048:0030b12": "場。是為九十二。如來左足趺有大人相。名現眾色相",
    "X09n0240_048:0030b13": "雲。以一切月燄藏毗盧遮那寶因陀羅尼羅寶而為",
    "X09n0240_048:0030b14": "莊嚴。念念遊行諸法界海。放摩尼燈香燄光明。其光",
    "X09n0240_048:0030b15": "徧滿一切法界。是為九十三。",
    "X09n0240_048:0030b16": "五足趺二相。",
    "X09n0240_048:0030b17": "如來右足四周有大人相。名普藏雲。因陀羅尼羅金",
    "X09n0240_048:0030b18": "剛寶以為莊嚴。放寶光明。充滿虗空。於中示現一切",
    "X09n0240_048:0030b19": "諸佛坐於道場摩尼寶王師子之座。是為九十四。如",
    "X09n0240_048:0030b20": "來左足四周有大人相。名光明徧照法界雲。摩尼寶",
    "X09n0240_048:0030b21": "華以為莊嚴。放大光明充滿法界。平等一相。於中示",
    "X09n0240_048:0030b22": "現一切諸佛及諸菩薩自在神力。以大妙音演說法",
    "X09n0240_048:0030b23": "界無盡法門。是為九十五。",
    "X09n0240_048:0030b24": "六足四周。因陀羅尼羅者此云帝青。",
    "X09n0240_048:0030c01": "如來右足指端有大人相。名示現莊嚴雲。甚可愛樂",
    "X09n0240_048:0030c02": "閻浮檀清淨真金以為莊嚴。放大光明充滿十方一",
    "X09n0240_048:0030c03": "切法界。於中示現一切諸佛及諸菩薩無盡法海種",
    "X09n0240_048:0030c04": "種功德神通變化。是為九十六。如來左足指端有大",
    "X09n0240_048:0030c05": "人相。名現一切佛神變雲。不思議佛光明月燄普香",
    "X09n0240_048:0030c06": "摩尼寶燄輪以為莊嚴。放眾寶色清淨光明充滿一",
    "X09n0240_048:0030c07": "切諸世界海。於中示現一切諸佛及諸菩薩演說一",
    "X09n0240_048:0030c08": "切諸佛法海。是為九十七。",
    "X09n0240_048:0030c09": "七足指端左右為二。文顯可知。上來略列九十",
    "X09n0240_048:0030c10": "七相。次第數名譯者安置。既不說盡豈不盈百。足",
    "X09n0240_048:0030c11": "不缺一。脣齶不開。設合此二。六根皆辦。耳何獨無。",
    "X09n0240_048:0030c12": "若加兩耳及足下一。則圓百數。以顯無盡。豈不妙",
    "X09n0240_048:0030c13": "哉。況此中所列於三十二尚有未盡。豈普賢力不",
    "X09n0240_048:0030c14": "及百耶。晉經有遺。但九十四。亦無次第之數。故知",
    "X09n0240_048:0030c15": "九十七數不在生情配屬諸法。",
    "X09n0240_048:0030c16": "佛子。毗盧遮那如來有如是等十蓮華藏世界海微",
    "X09n0240_048:0030c17": "塵數大人相。一一身分眾寶妙相以為莊嚴。",
    "X09n0240_048:0030c18": "第三結略顯廣。別說難周。故須結略。非略可盡。故",
    "X09n0240_048:0030c19": "須顯廣。一華藏塵相已無邊。況十華藏則無盡無",
    "X09n0240_048:0030c20": "盡。非普眼者安能覩歟。既三十二相權實不同。互",
    "X09n0240_048:0030c21": "有互無故不會釋。",
    "X09n0240_048:0030c22": "如來隨好光明功德品第三十五",
    "X09n0240_048:0030c23": "初來意者。前品明相。此品明好。相好雖殊俱用嚴",
    "X09n0240_048:0030c24": "身。以答前身及眼等兼自在問。好依相有。德劣於",
    "X09n0240_048:0031a01": "相。故次明之。劣德之用。用成頓益。翻顯大相德難",
    "X09n0240_048:0031a02": "思矣。二釋名者。如來標人表德。隨好等顯德依人。",
    "X09n0240_048:0031a03": "隨好是體。隨逐大相益姿好故。光明是用。功德者。",
    "X09n0240_048:0031a04": "德謂從好發光。光能益物。顯好之德。故以為名。如",
    "X09n0240_048:0031a05": "來之隨好等。亦如來有隨好等。通二釋也。三宗趣",
    "X09n0240_048:0031a06": "者。明好感德為宗。令物敬修為趣。",
    "X09n0240_048:0031a07": "爾時世尊告寶手菩薩言。佛子。如來應正等覺有隨",
    "X09n0240_048:0031a08": "好。名圓滿王。此隨好中出大光明。名為熾盛。七百萬",
    "X09n0240_048:0031a09": "阿僧祇光明而為眷屬。",
    "X09n0240_048:0031a10": "次釋文中二。先略。後廣。略中二。先標果好。二佛子",
    "X09n0240_048:0031a11": "我為下舉因對顯。今初。佛自說者有二意故。一僧",
    "X09n0240_048:0031a12": "祇因終。此品果極。故二皆佛說。二好用劣相。而用",
    "X09n0240_048:0031a13": "難思。恐物不信。故佛自說。告寶手者亦有二義。一",
    "X09n0240_048:0031a14": "說手隨好。彼主此門。二令當寶重起信手故。有隨",
    "X09n0240_048:0031a15": "好者總相舉也。即足下之好。與後名同故德用周",
    "X09n0240_048:0031a16": "備。故云圓滿。攝益自在最勝名王。光名熾盛者。如",
    "X09n0240_048:0031a17": "日具德。由此復能攝諸眷屬。百萬等顯多。復云七",
    "X09n0240_048:0031a18": "者。淨七支。修七覺。照七地故。言七地者一種性地",
    "X09n0240_048:0031a19": "(當信位)二勝解行地(當三賢)三淨勝意樂地(當初地)四正",
    "X09n0240_048:0031a20": "行地(從二至七地)五決定地(當八地)六決定行地(當九地)七",
    "X09n0240_048:0031a21": "到究竟地(從十地至如來地)。",
    "X09n0240_048:0031a22": "補義曰。此品言隨好之功德。大用難思。意顯佛德",
    "X09n0240_048:0031a23": "不可思議也。以佛德難思無可比況。故舉最劣隨",
    "X09n0240_048:0031a24": "好之德。以顯全體勝德耳。今經云。有隨好名圓滿",
    "X09n0240_048:0031b01": "王者。言隨好乃總舉隨好之通相。名圓滿王則意",
    "X09n0240_048:0031b02": "指足下千輻輪中之好。故後方出其處。此乃最下",
    "X09n0240_048:0031b03": "最劣之一好耳。若是佛之足輪猶勝。今下文佛自",
    "X09n0240_048:0031b04": "說因中之足輪。則又劣矣。然因中最劣之好放一",
    "X09n0240_048:0031b05": "光明。則能令地獄極苦之眾生脫苦生天。且又得",
    "X09n0240_048:0031b06": "三重頓圓十地之利益。因中之光有此大益。則果",
    "X09n0240_048:0031b07": "中之劣光。又可知矣。又足下劣光之益如此。況上",
    "X09n0240_048:0031b08": "諸相中之好乎。好尚如此。況勝相乎。因尚如此。況",
    "X09n0240_048:0031b09": "果德乎。一好如此。況多好多相乎。一好一相如此。",
    "X09n0240_048:0031b10": "況通身多相多好乎。一身之相好之益如此。況十",
    "X09n0240_048:0031b11": "華藏微塵數相及相中之好乎。以此重重增勝。擴",
    "X09n0240_048:0031b12": "而思之。其佛之功德利益。豈可得而思議耶。以經",
    "X09n0240_048:0031b13": "文含義最深。疏中雖舉數重。猶難盡指。具相好如",
    "X09n0240_048:0031b14": "此之廣多。其佛身之大可知矣。以此觀佛。豈劣解",
    "X09n0240_048:0031b15": "可能及耶。",
    "X09n0240_048:0031b16": "佛子。我為菩薩時於兜率天宮放大光明。名光幢王。",
    "X09n0240_048:0031b17": "照十佛剎微塵數世界。",
    "X09n0240_048:0031b18": "第二舉因對顯者。為顯勝故。此有數重。一以相德",
    "X09n0240_048:0031b19": "深廣。言不能備。故置之說好。二好德復多。以三十",
    "X09n0240_048:0031b20": "二相。既有八十隨好。則十蓮華藏塵數之相好彌",
    "X09n0240_048:0031b21": "多矣。始且舉其一好。三一中置勝。但說劣者。故舉",
    "X09n0240_048:0031b22": "足下。四足下一好復有多光。但說一光。五果位一",
    "X09n0240_048:0031b23": "光亦不可說。故寄因顯。因光成益。三重頓圓。況果",
    "X09n0240_048:0031b24": "一光乎。如是展轉況於諸相。況復總說如來之德。",
    "X09n0240_048:0031c01": "果海絕言。正斯義也。文中二。先光照分齊。即前圓",
    "X09n0240_048:0031c02": "滿好中放光。故不別標放處。而非前光。好具多光",
    "X09n0240_048:0031c03": "此特七百萬阿僧祇光中之一耳。",
    "X09n0240_048:0031c04": "彼世界中地獄眾生。遇斯光者眾苦休息。得十種清",
    "X09n0240_048:0031c05": "淨眼。耳鼻舌身意亦復如是。咸生歡喜踊躍稱慶。",
    "X09n0240_048:0031c06": "次光所成益。於中二。先令離苦淨宿善益。",
    "X09n0240_048:0031c07": "從彼命終生兜率天。天中有鼓名甚可愛樂。彼天生",
    "X09n0240_048:0031c08": "已。此鼓發音而告之言。諸天子。汝以心不放逸。於如",
    "X09n0240_048:0031c09": "來所種諸善根。往昔親近眾善知識。毗盧遮那大威",
    "X09n0240_048:0031c10": "神力。於彼命終來生此天。",
    "X09n0240_048:0031c11": "後轉報生天得聞法益。於中初示宿因。謂昔近善",
    "X09n0240_048:0031c12": "友。必聞普法成金剛種。心不放逸。顯曾修行。種諸",
    "X09n0240_048:0031c13": "善根。通見聞等。次毗盧下顯其現緣。後於彼下結",
    "X09n0240_048:0031c14": "因屬果。文從略故。結屬生天。理實息苦得淨眼等。",
    "X09n0240_048:0031c15": "皆由此因緣也。是知佛光等照。不種善因。無斯勝",
    "X09n0240_048:0031c16": "益。何以一光頓成斯益。無盡功德之所顯故。純淨",
    "X09n0240_048:0031c17": "法界之所流故。非如權教八十隨好但嚴於形。生",
    "X09n0240_048:0031c18": "信而已。此中略無墮獄之因。謂雖修乘戒行寬故。",
    "X09n0240_048:0031c19": "補義曰。此光照地獄之人。非是乘急戒緩。謂是昔",
    "X09n0240_048:0031c20": "曾親近知識。聞諸大乘經。發心修行者。但因聞華",
    "X09n0240_048:0031c21": "嚴圓融法門不信誹謗。墮惡趣者。以曾謗者乃聞",
    "X09n0240_048:0031c22": "華嚴之名。為金剛種子。故今遇此因緣。乃出苦得",
    "X09n0240_048:0031c23": "益耳。鈔中亦自申明。疏失經意。",
    "X09n0240_048:0031c24": "佛子。菩薩足下千輻輪名光明普照王。此有隨好名",
    "X09n0240_048:0032a01": "圓滿王。常放四十種光明。中有一光名清淨功德。能",
    "X09n0240_048:0032a02": "照億那由他佛剎微塵數世界。隨諸眾生種種業行",
    "X09n0240_048:0032a03": "種種欲樂。皆令成熟。阿鼻地獄極苦眾生遇斯光者",
    "X09n0240_048:0032a04": "皆悉命終生兜率天。",
    "X09n0240_048:0032a05": "第二廣辨。但廣於因。果難說故。文中亦二。先廣淨",
    "X09n0240_048:0032a06": "宿善益。後既生天下廣聞法益。今初。摧下惡趣之",
    "X09n0240_048:0032a07": "苦。放足下輪光。四十光者表四十位無不照故。中",
    "X09n0240_048:0032a08": "有一者置廣說略。能照已下不齊過前。隨諸已下",
    "X09n0240_048:0032a09": "淨惑成德。故前光受清淨等名。以重況輕。故舉阿",
    "X09n0240_048:0032a10": "鼻。",
    "X09n0240_048:0032a11": "既生天已。聞天鼓音而告之言。善哉善哉。諸天子。毗",
    "X09n0240_048:0032a12": "盧遮那菩薩入離垢三昧。汝當敬禮。",
    "X09n0240_048:0032a13": "次廣聞法益。中長分為六。一略標勸誨。二爾時諸",
    "X09n0240_048:0032a14": "天子下聞已生疑。三是時天鼓下總示所因。四諸",
    "X09n0240_048:0032a15": "天子下正明勸教。五時諸天子聞是音下依勸詣",
    "X09n0240_048:0032a16": "佛。六說是法時見聞益深。",
    "X09n0240_048:0032a17": "爾時諸天子聞天鼓音如是勸誨。咸生是念。奇哉希",
    "X09n0240_048:0032a18": "有。何因發此微妙之音。是時天鼓告諸天子言。我所",
    "X09n0240_048:0032a19": "發聲諸善根力之所成就。",
    "X09n0240_048:0032a20": "前三可知。",
    "X09n0240_048:0032a21": "諸天子。如我說我而不著我不著我所。一切諸佛亦",
    "X09n0240_048:0032a22": "復如是。自說是佛不著於我不著我所。諸天子。如我",
    "X09n0240_048:0032a23": "音聲不從東方來。不從南西北方四維上下來。業報",
    "X09n0240_048:0032a24": "成佛亦復如是。非十方來。",
    "X09n0240_048:0032b01": "四中有四。一以己喻佛。無我無來。",
    "X09n0240_048:0032b02": "諸天子。譬如汝等昔在地獄。地獄及身非十方來。但",
    "X09n0240_048:0032b03": "由於汝顛倒惡業愚癡纏縛生地獄身。此無根本無",
    "X09n0240_048:0032b04": "有來處。諸天子。毗盧遮那菩薩威德力故。放大光明。",
    "X09n0240_048:0032b05": "而此光明非十方來。諸天子。我天鼓音亦復如是。非",
    "X09n0240_048:0032b06": "十方來。但以三昧善根力故。般若波羅蜜威德力故。",
    "X09n0240_048:0032b07": "出生如是清淨音聲。示現如是種種自在。諸天子。譬",
    "X09n0240_048:0032b08": "如須彌山王有三十三天。上妙宮殿種種樂具。而此",
    "X09n0240_048:0032b09": "樂具非十方來。我天鼓音亦復如是。非十方來。",
    "X09n0240_048:0032b10": "二以他喻己。顯來即無來。文有三喻。並顯可知。然",
    "X09n0240_048:0032b11": "惡業善根。是來因緣。因緣無性。故來即無來。非先",
    "X09n0240_048:0032b12": "有法在十方中從彼來也。故因緣者即是智慧。智",
    "X09n0240_048:0032b13": "慧之法本非因緣。云何念言有何因緣。",
    "X09n0240_048:0032b14": "諸天子。譬如億那由他佛剎微塵數世界盡末為塵。",
    "X09n0240_048:0032b15": "我為如是塵數眾生。隨其所樂而演說法。令大歡喜。",
    "X09n0240_048:0032b16": "然我於彼不生疲厭不生退怯不生憍慢不生放逸。",
    "X09n0240_048:0032b17": "諸天子。毗盧遮那菩薩住離垢三昧亦復如是。於右",
    "X09n0240_048:0032b18": "手掌一隨好中放一光明。出現無量自在神力。一切",
    "X09n0240_048:0032b19": "聲聞辟支佛尚不能知。況諸眾生。",
    "X09n0240_048:0032b20": "三以己況佛難思之境。合中舉手隨好者。別舉顯",
    "X09n0240_048:0032b21": "勝。上救下趣故舉足光。今約顯通故舉手耳。",
    "X09n0240_048:0032b22": "諸天子。汝當往詣彼菩薩所親近供養。勿復貪著五",
    "X09n0240_048:0032b23": "欲樂具。",
    "X09n0240_048:0032b24": "四正勸往詣。誡不應留。於中二。先總誡勸。",
    "X09n0240_048:0032c01": "著五欲樂障諸善根。諸天子。譬如劫火燒須彌山。悉",
    "X09n0240_048:0032c02": "令除盡無餘可得。貪欲纏心亦復如是。終不能生念",
    "X09n0240_048:0032c03": "佛之意。",
    "X09n0240_048:0032c04": "次廣釋。於中亦二。先釋前誡。有法喻合。",
    "X09n0240_048:0032c05": "諸天子。汝等應當知恩報恩。諸天子。其有眾生不知",
    "X09n0240_048:0032c06": "報恩。多遭橫死生於地獄。諸天子。汝等昔在地獄之",
    "X09n0240_048:0032c07": "中蒙光照身。捨彼生此。汝等今者宜疾迴向增長善",
    "X09n0240_048:0032c08": "根。諸天子。如我天鼓非男非女而能出生無量無邊",
    "X09n0240_048:0032c09": "不思議事。汝天子天女亦復如是。非男非女而能受",
    "X09n0240_048:0032c10": "用種種上妙宮殿園林。如我天鼓不生不滅。色受想",
    "X09n0240_048:0032c11": "行識亦復如是不生不滅。汝等若能於此悟解。應知",
    "X09n0240_048:0032c12": "則入無依智印三昧。",
    "X09n0240_048:0032c13": "後釋勸。於中有六。一順釋。為報恩故。二諸天子其",
    "X09n0240_048:0032c14": "有下反釋。三諸天子汝等下示其恩相。四汝等今",
    "X09n0240_048:0032c15": "者下勸往增善。五諸天子如我天鼓下示法令修。",
    "X09n0240_048:0032c16": "謂說二空。非男女。喻不生不滅。以顯法空。六汝等",
    "X09n0240_048:0032c17": "若能下勸修成益。言無依印者。既解悟無生。則能",
    "X09n0240_048:0032c18": "所雙寂儻然靡據。故曰無依。以斯智印。印定萬法。",
    "X09n0240_048:0032c19": "不收不攝。任心自安。故稱三昧。",
    "X09n0240_048:0032c20": "時諸天子。聞是音已得未曾有。即皆化作一萬華雲。",
    "X09n0240_048:0032c21": "一萬香雲一萬音樂雲一萬幢雲一萬蓋雲一萬歌",
    "X09n0240_048:0032c22": "讚雲。作是化已。即共往詣毗盧遮那菩薩所住宮殿。",
    "X09n0240_048:0032c23": "合掌恭敬於一面立。欲申瞻覲而不得見。",
    "X09n0240_048:0032c24": "第五依勸詣佛中。分五。一獻供不遇。",
    "X09n0240_048:0033a01": "時有天子作如是言。毗盧遮那菩薩已從此沒。生於",
    "X09n0240_048:0033a02": "人間淨飯王家。乘栴檀樓閣。處摩耶夫人胎。",
    "X09n0240_048:0033a03": "二聞其所在。",
    "X09n0240_048:0033a04": "時諸天子以天眼觀見菩薩身處在人間淨飯王家",
    "X09n0240_048:0033a05": "梵天欲天承事供養。",
    "X09n0240_048:0033a06": "二觀見下生。",
    "X09n0240_048:0033a07": "諸天子眾咸作是念。我等若不往菩薩所問訊起居。",
    "X09n0240_048:0033a08": "乃至一念於此天宮而生愛著。則為不可。時一一天",
    "X09n0240_048:0033a09": "子與十那由他眷屬欲下閻浮提。",
    "X09n0240_048:0033a10": "四發心欲往。",
    "X09n0240_048:0033a11": "時天鼓中出聲告言。諸天子。菩薩摩訶薩非此命終",
    "X09n0240_048:0033a12": "而生彼間。但以神通隨諸眾生心之所宜。令其得見。",
    "X09n0240_048:0033a13": "第五教見佛儀。於中二。先教識受生。令捨曲見。後",
    "X09n0240_048:0033a14": "教發心悔過。令其必見。今初。由前不遇。後覩下生。",
    "X09n0240_048:0033a15": "不離有無。情存彼此。故示體用顯無生受生。文中",
    "X09n0240_048:0033a16": "有法喻合。法中先誡其曲見。後但下示其正見。是",
    "X09n0240_048:0033a17": "知佛化所生。非歿生也。",
    "X09n0240_048:0033a18": "諸天子。如我今者非眼所見而能出聲。菩薩摩訶薩",
    "X09n0240_048:0033a19": "入離垢三昧亦復如是。非眼所見而能處處示現受",
    "X09n0240_048:0033a20": "生。離分別除憍慢無染著。",
    "X09n0240_048:0033a21": "二喻。三菩薩下合。於中先明法身無生。徧而叵見。",
    "X09n0240_048:0033a22": "而能下應無不生。即處處皆有。有感此中亦見。何",
    "X09n0240_048:0033a23": "須更下閻浮。離分別下顯應生之德。拂其諸見。以",
    "X09n0240_048:0033a24": "無分別智而生。非謂有選生處。雖處王宮而無憍",
    "X09n0240_048:0033b01": "慢。諸天圍遶而無染著。後文第二諸天子汝等應",
    "X09n0240_048:0033b02": "發下教發心悔過。中三。初標科意。二依科釋。初中",
    "X09n0240_048:0033b03": "分二。初標章。二釋相。今初標章。夫欲悔過。須識逆",
    "X09n0240_048:0033b04": "順十心。謂先識十種順生死心。以為所治。一妄計",
    "X09n0240_048:0033b05": "人我。起於身見。二內具煩惱。外遇惡緣。我心隆盛。",
    "X09n0240_048:0033b06": "三內外既具。滅善心事。不喜他善。四縱恣三業。無",
    "X09n0240_048:0033b07": "惡不為。五事雖不廣。惡心徧布。六惡心相續晝夜",
    "X09n0240_048:0033b08": "不斷。七覆諱過失。不欲人知。八虜扈抵突不畏惡",
    "X09n0240_048:0033b09": "道。九無慚無愧不畏凡聖。十撥無因果作一闡提。",
    "X09n0240_048:0033b10": "次起十種逆生死心。從後翻破。一明信因果。二自",
    "X09n0240_048:0033b11": "愧剋責。三怖畏惡道。四不覆瑕疵。五斷相續心。六",
    "X09n0240_048:0033b12": "發菩提心。七修功補過。八隨喜他善。九念十方佛。",
    "X09n0240_048:0033b13": "十觀罪性空。今此三段。文皆具有。而為次不同。向",
    "X09n0240_048:0033b14": "以起心之次第。此以勝劣言故。",
    "X09n0240_048:0033b15": "諸天子。汝等應發阿耨多羅三藐三菩提心。",
    "X09n0240_048:0033b16": "今初標教誨中。文有四節。治其六失。一發菩提心。",
    "X09n0240_048:0033b17": "為懺所依。以是行本攝眾德故。首而明之。飜昔惡",
    "X09n0240_048:0033b18": "心徧布。自安危人。今悲覆法界。廣利有情。",
    "X09n0240_048:0033b19": "淨治其意住善威儀。",
    "X09n0240_048:0033b20": "二令淨三業為能懺體。淨治其意是意止行。住善",
    "X09n0240_048:0033b21": "威儀義通止作。謂當發露不覆瑕疵。及斷相續心。",
    "X09n0240_048:0033b22": "飜前六七。",
    "X09n0240_048:0033b23": "悔除一切業障。煩惱障。報障。見障。",
    "X09n0240_048:0033b24": "三令除業障。即惑業苦。業報二障。約因果分異。既",
    "X09n0240_048:0033c01": "懺報障。則怖畏惡道以翻不畏。天子新從彼來故",
    "X09n0240_048:0033c02": "不廣明。於煩惱中。利鈍分二。邪見斷善最可畏故。",
    "X09n0240_048:0033c03": "別明見障。又障所知亦見障故。餘如別說。",
    "X09n0240_048:0033c04": "以盡法界眾生數等身。以盡法界眾生數等頭。以盡",
    "X09n0240_048:0033c05": "法界眾生數等舌。以盡法界眾生數等善身業。善語",
    "X09n0240_048:0033c06": "業。善意業。悔除所有諸障過惡。",
    "X09n0240_048:0033c07": "四運心普徧令無不盡。由昔起過既徧諸境。今悔",
    "X09n0240_048:0033c08": "昔非。故普運三業。等眾生界一一佛前及眾生前。",
    "X09n0240_048:0033c09": "皆發露懺悔。既人天凡聖皆對懺悔。則自剋責。飜",
    "X09n0240_048:0033c10": "無慚愧。由意徧運。令身口徧。頭即頂禮。兼身為總",
    "X09n0240_048:0033c11": "五輪著地。此言徧者。為以何徧。故下次言善三業",
    "X09n0240_048:0033c12": "徧。此即修功補過。翻縱恣三業。",
    "X09n0240_048:0033c13": "時諸天子聞是語已得未曾有。心大歡喜而問之言。",
    "X09n0240_048:0033c14": "菩薩摩訶薩云何悔除一切過惡。",
    "X09n0240_048:0033c15": "第二徵問其方。上言猶略。除義未盡。故次徵之。",
    "X09n0240_048:0033c16": "爾時天鼓以菩薩三昧力故。發聲告言。",
    "X09n0240_048:0033c17": "第三如法正教。正教觀罪性空。兼顯妄計我人。撥",
    "X09n0240_048:0033c18": "無因果。外遇惡緣。",
    "X09n0240_048:0033c19": "諸天子。菩薩知諸業不從東方來。不從南西北方四",
    "X09n0240_048:0033c20": "維上下來而共積集止住於心。但從顛倒生無有住",
    "X09n0240_048:0033c21": "處。菩薩如是決定明見無有疑惑。",
    "X09n0240_048:0033c22": "次正說教誨。於中分五。一別觀業空。二總觀四障。",
    "X09n0240_048:0033c23": "三別觀見惑。四對業觀報。五總結懺益。今初。業為",
    "X09n0240_048:0033c24": "報因。三障首故。非先有體。不從十方來。正顯空義。",
    "X09n0240_048:0034a01": "但從顛倒生。釋空所以。由業障海從妄想生。故無",
    "X09n0240_048:0034a02": "自性。令此空慧與心相應。則決定無疑。能如是知。",
    "X09n0240_048:0034a03": "即名菩薩。",
    "X09n0240_048:0034a04": "諸天子。如我天鼓說業說報。說行說戒。說喜說安。說",
    "X09n0240_048:0034a05": "諸三昧。諸佛菩薩亦復如是。說我說我所。說眾生。說",
    "X09n0240_048:0034a06": "貪恚癡種種諸業。而實無我。無有我所。諸所作業六",
    "X09n0240_048:0034a07": "趣果報。十方推求。悉不可得。",
    "X09n0240_048:0034a08": "二總觀四障。即天鼓說法無說喻。以喻俗有真無。",
    "X09n0240_048:0034a09": "先喻中初舉所治。謂業報二障。後說行等五。即是",
    "X09n0240_048:0034a10": "能治。謂行善。止惡。喜他。安他。住三昧。後諸佛下合。",
    "X09n0240_048:0034a11": "於中先隨俗說有。言我我所者即是見障。說貪恚",
    "X09n0240_048:0034a12": "痴即煩惱。後而實下勝義實無。有無二文三障影",
    "X09n0240_048:0034a13": "略。既無我所翻破第一妄計人我。",
    "X09n0240_048:0034a14": "諸天子。譬如我聲不生不滅造惡諸天不聞餘聲。唯",
    "X09n0240_048:0034a15": "聞以地獄覺悟之聲。一切諸業亦復如是。非生非滅。",
    "X09n0240_048:0034a16": "隨有修集則受其報。",
    "X09n0240_048:0034a17": "第三別破見惑。見惑深險故廣破之。文有三喻。一",
    "X09n0240_048:0034a18": "鼓無生滅隨聞喻。喻業雖無生。隨修感報。謂向觀",
    "X09n0240_048:0034a19": "業空。為遣執有。若謂為空。諸佛所不化。故今顯非",
    "X09n0240_048:0034a20": "斷無。翻破撥無因果。",
    "X09n0240_048:0034a21": "諸天子。如我天鼓所出音聲。於無量劫不可窮盡無",
    "X09n0240_048:0034a22": "有間斷。若來若去皆不可得。諸天子。若有去來則有",
    "X09n0240_048:0034a23": "斷常。一切諸佛皆不演說有斷常法。除為方便成熟",
    "X09n0240_048:0034a24": "眾生。",
    "X09n0240_048:0034b01": "二聲無去來喻。喻歸中道。定有即常。定無則斷。俱",
    "X09n0240_048:0034b02": "亦是二。故雙破二見。顯離斷常。文中先喻。諸天子",
    "X09n0240_048:0034b03": "若有下合。若有可來即常。去而不來則斷。故雖空",
    "X09n0240_048:0034b04": "不斷。雖有不常。",
    "X09n0240_048:0034b05": "諸天子。譬如我聲。於無量世界隨眾生心皆使得聞。",
    "X09n0240_048:0034b06": "一切諸佛亦復如是。隨眾生心悉令得見。",
    "X09n0240_048:0034b07": "三鼓聲隨心喻。喻佛由心見。遣其心外定執懺主。",
    "X09n0240_048:0034b08": "令其真念十方諸佛。翻破外遇惡緣。",
    "X09n0240_048:0034b09": "諸天子。如有頗梨鏡名為能照。清淨鑒徹。與十世界",
    "X09n0240_048:0034b10": "其量正等。無量無邊諸國土中。一切山川一切眾生。",
    "X09n0240_048:0034b11": "乃至地獄畜生餓鬼。所有影像皆於中現。諸天子。於",
    "X09n0240_048:0034b12": "汝意云何。彼諸影像可得說言來入鏡中從鏡去不。",
    "X09n0240_048:0034b13": "答言不也。諸天子。一切諸業亦復如是。雖能出生諸",
    "X09n0240_048:0034b14": "業果報。無來去處。諸天子。譬如幻師幻惑人眼。當知",
    "X09n0240_048:0034b15": "諸業亦復如是。",
    "X09n0240_048:0034b16": "第四對業觀報。文有二喻。一鏡像體虗喻。喻雖有",
    "X09n0240_048:0034b17": "而無。謂鏡像依鏡現。像非去來。報依業生何有去",
    "X09n0240_048:0034b18": "來。二幻師惑眼喻。喻業招報。雖無而有。又業亦如",
    "X09n0240_048:0034b19": "幻。又幻非有無。即中道矣。",
    "X09n0240_048:0034b20": "若如是知。是真實懺悔。一切罪惡悉得清淨。",
    "X09n0240_048:0034b21": "五總結懺益。可知。上明從地獄來生天子聞法",
    "X09n0240_048:0034b22": "懺悔。下明益。",
    "X09n0240_048:0034b23": "說此法時。百千億那由他佛剎微塵數世界中兜率",
    "X09n0240_048:0034b24": "陀諸天子。得無生法忍。無量不思議阿僧祇六欲諸",
    "X09n0240_048:0034c01": "天子。發阿耨多羅三藐三菩提心。六欲天中一切天",
    "X09n0240_048:0034c02": "女。皆捨女身發於無上菩提之意。",
    "X09n0240_048:0034c03": "第六見聞益。前中二。先明餘眾益。以三昧力聲普",
    "X09n0240_048:0034c04": "聞故。",
    "X09n0240_048:0034c05": "爾時諸天子聞說普賢廣大迴向得十地故。獲諸力",
    "X09n0240_048:0034c06": "莊嚴三昧故。",
    "X09n0240_048:0034c07": "次正辨當機益。於中二。先一重益。後其中香雲下",
    "X09n0240_048:0034c08": "展轉益。前中亦二。先得法益。後以眾生下見佛益。",
    "X09n0240_048:0034c09": "今初。皆有故字。義似牒前為因。則見佛為益。而前",
    "X09n0240_048:0034c10": "未有得十方地文。為何所牒。是以晉經皆無故字。",
    "X09n0240_048:0034c11": "應言聞說普賢廣大迴向故。便得十地。獲諸力莊",
    "X09n0240_048:0034c12": "嚴三昧。上句得位。下句成行。分得十力為莊嚴故。",
    "X09n0240_048:0034c13": "以眾生數等清淨三業。悔除一切諸重障故。即見百",
    "X09n0240_048:0034c14": "千億那由他佛剎微塵數七寶蓮華。一一華上皆有",
    "X09n0240_048:0034c15": "菩薩結跏趺坐放大光明。彼諸菩薩一一隨好放眾",
    "X09n0240_048:0034c16": "生數等光明。彼光明中有眾生數等諸佛結跏趺坐。",
    "X09n0240_048:0034c17": "隨眾生心而為說法。而猶未現離垢三昧少分之力。",
    "X09n0240_048:0034c18": "爾時彼諸天子以上眾華。復於身上一一毛孔。化作",
    "X09n0240_048:0034c19": "眾生數等眾妙華雲。供養毗盧遮那如來。持以散佛。",
    "X09n0240_048:0034c20": "一切皆於佛身上住。",
    "X09n0240_048:0034c21": "二明見佛益。中三。一明見因。二即見下正明見佛。",
    "X09n0240_048:0034c22": "三爾時下敬心興供。言以上者。上來持華詣佛猶",
    "X09n0240_048:0034c23": "未散故。毛孔出華者。已得地位故。華在最初故略",
    "X09n0240_048:0034c24": "舉之。上所持中有香蓋等。故下見香見蓋。並皆成",
    "X09n0240_048:0035a01": "益。",
    "X09n0240_048:0035a02": "其諸香雲。普雨無量佛剎微塵數世界。若有眾生身",
    "X09n0240_048:0035a03": "蒙香者其身安樂。譬如比丘入第四禪。一切業障皆",
    "X09n0240_048:0035a04": "得消滅。",
    "X09n0240_048:0035a05": "第二展轉益中二。一聞香益。二見蓋益。並依前供",
    "X09n0240_048:0035a06": "成。今初。有法喻合。法中由脫障故。得解脫樂。故喻",
    "X09n0240_048:0035a07": "四禪無八災患。",
    "X09n0240_048:0035a08": "若有聞者。彼諸眾生於色聲香味觸其內具有五百",
    "X09n0240_048:0035a09": "煩惱。其外亦有五百煩惱。貪行多者二萬一千。瞋行",
    "X09n0240_048:0035a10": "多者二萬一千。癡行多者二萬一千。等分行者二萬",
    "X09n0240_048:0035a11": "一千。",
    "X09n0240_048:0035a12": "次合由滅障。故得淨善根。是為益相。文中先顯所",
    "X09n0240_048:0035a13": "滅。即八萬四千。古有二釋。一云。眾生根本煩惱有",
    "X09n0240_048:0035a14": "十。然一惑力復各有十。即為一百。計應分為九品。",
    "X09n0240_048:0035a15": "但上品重故開為三品。中下輕故各為一品。合為",
    "X09n0240_048:0035a16": "五百。於內外境起。謂自五塵為內。以他五塵為外。",
    "X09n0240_048:0035a17": "一一各五百。即為五千。別迷四諦則成二萬。并本",
    "X09n0240_048:0035a18": "一千。則有二萬一千。依三毒等分成八萬四千。經",
    "X09n0240_048:0035a19": "文自具。餘非經意。故不繁錄。",
    "X09n0240_048:0035a20": "了知如是悉是虗妄。如是知已。成就香幢雲自在光",
    "X09n0240_048:0035a21": "明清淨善根。",
    "X09n0240_048:0035a22": "後顯能滅。謂了惑本虗。居然不生。故晉經云此諸",
    "X09n0240_048:0035a23": "煩惱皆悉除滅。除滅故清淨。惑亡智顯。即自在光",
    "X09n0240_048:0035a24": "明。善根成就。言香幢雲即九地善根。",
    "X09n0240_048:0035b01": "若有眾生見其蓋者。種一清淨金網轉輪王一恒河",
    "X09n0240_048:0035b02": "沙善根。",
    "X09n0240_048:0035b03": "第二見蓋益。於中二。先正明得益。次佛子住此下",
    "X09n0240_048:0035b04": "明攝化轉益。今初。準晉經云。種一恒河沙轉輪聖",
    "X09n0240_048:0035b05": "王所植善根。所謂白淨寶網輪王等。是則多箇輪",
    "X09n0240_048:0035b06": "王。非一輪王之多善也。梵本亦然。言一恒河沙者。",
    "X09n0240_048:0035b07": "謂從九地已前。乃至十住銅輪。以此十地所化分",
    "X09n0240_048:0035b08": "齊比前如恒河沙矣。故晉經云。寶網輪王等。等取",
    "X09n0240_048:0035b09": "前也。",
    "X09n0240_048:0035b10": "佛子。菩薩住此轉輪王位。於百千億那由他佛剎微",
    "X09n0240_048:0035b11": "塵數世界中教化眾生。",
    "X09n0240_048:0035b12": "第二攝化轉益中二。先明得益位。後佛子如得初",
    "X09n0240_048:0035b13": "禪下成得益。今初。有法喻合。法中直明攝化分齊。",
    "X09n0240_048:0035b14": "已如前釋。",
    "X09n0240_048:0035b15": "佛子。譬如明鏡世界月智如來。常有無量諸世界中",
    "X09n0240_048:0035b16": "比丘比丘尼優婆塞優婆夷等。化現其身而來聽法。",
    "X09n0240_048:0035b17": "廣為演說本生之事。未曾一念而有間斷。若有眾生",
    "X09n0240_048:0035b18": "聞其佛名。必得往生彼佛國土。",
    "X09n0240_048:0035b19": "二喻中初化無間斷。喻上法中教化眾生。後若有",
    "X09n0240_048:0035b20": "聞名必生其國。喻下合中遇斯光明獲十地位。",
    "X09n0240_048:0035b21": "菩薩安住清淨金網轉輪王位亦復如是。安住若有",
    "X09n0240_048:0035b22": "暫得遇其光明。必獲菩薩第十地位。以先修行善根",
    "X09n0240_048:0035b23": "力故。",
    "X09n0240_048:0035b24": "後合中初總合。準晉經。亦復如是下有放曼陀羅",
    "X09n0240_048:0035c01": "自在光明之言。今經影在後喻合中。放摩尼髻清",
    "X09n0240_048:0035c02": "淨光明是也。若直云得遇斯光。前文無放光處。為",
    "X09n0240_048:0035c03": "遇向耶。言得十地者。此品總有三重頓圓十地。故",
    "X09n0240_048:0035c04": "名展轉益。一諸天子聞鼓說法得十地。二此天子",
    "X09n0240_048:0035c05": "毛出華蓋雲。見者得輪王位。即是十地。三輪王放",
    "X09n0240_048:0035c06": "光。遇者復得十地。此三位皆齊等。同時頓成各塵",
    "X09n0240_048:0035c07": "數多類。總是一隨好中一光之中所成之益。餘光",
    "X09n0240_048:0035c08": "好等彌更難說。言以先修行善根力者。顯頓益之",
    "X09n0240_048:0035c09": "因。因聞普法修普善故。",
    "X09n0240_048:0035c10": "佛子。如得初禪。雖未命終。見梵天處所有宮殿。而得",
    "X09n0240_048:0035c11": "受於梵世安樂。得諸禪者悉亦如是。",
    "X09n0240_048:0035c12": "第二成德益中先喻。後菩薩下合。喻意云。欲界修",
    "X09n0240_048:0035c13": "得色定。以欲界眼見色界境。喻菩薩頓證。未轉凡",
    "X09n0240_048:0035c14": "身。見十地境。以法力故。是則三祇可一念而屆者。",
    "X09n0240_048:0035c15": "明一攝一切故。塵劫不窮一位者。明一切攝一故。",
    "X09n0240_048:0035c16": "如是遲速自在。是此圓教非餘宗也。",
    "X09n0240_048:0035c17": "菩薩摩訶薩住清淨金網轉輪王位。放摩尼髻清淨",
    "X09n0240_048:0035c18": "光明。若有眾生遇斯光者。皆得菩薩第十地位。成就",
    "X09n0240_048:0035c19": "無量智慧光明。得十種清淨眼乃至十種清淨意。具",
    "X09n0240_048:0035c20": "足無量甚深三昧。成就如是清淨肉眼。",
    "X09n0240_048:0035c21": "二合中。初正明得益。後佛子假使下顯境分齊。今",
    "X09n0240_048:0035c22": "初。言得菩薩第十地者。猶是牒前合中以德依地",
    "X09n0240_048:0035c23": "成。所以重牒。不然則成兩度放光各得十地矣。言",
    "X09n0240_048:0035c24": "成就如是清淨肉眼者。謂上諸德十眼。皆是凡身",
    "X09n0240_048:0036a01": "肉眼而成。故就結之。",
    "X09n0240_048:0036a02": "佛子。假使有人以億那由他佛剎碎為微塵。一塵一",
    "X09n0240_048:0036a03": "剎。復以爾許微塵數佛剎碎為微塵。如是微塵悉置",
    "X09n0240_048:0036a04": "左手持以東行。過爾許微塵數世界乃下一塵。如是",
    "X09n0240_048:0036a05": "東行盡此微塵。南西北方四維上下亦復如是。如是",
    "X09n0240_048:0036a06": "十方所有世界。若著微塵及不著者。悉以集成一佛",
    "X09n0240_048:0036a07": "國土。",
    "X09n0240_048:0036a08": "後顯境分齊者。即顯肉眼境界廣大。肉眼尚爾。餘",
    "X09n0240_048:0036a09": "眼玄妙不可說也。文中二。初假設譬喻以顯境多。",
    "X09n0240_048:0036a10": "次正明能見。後結德有歸。初分三。初明一重廣大。",
    "X09n0240_048:0036a11": "寶手。於汝意云何。如是佛土廣大無量可思議不。答",
    "X09n0240_048:0036a12": "曰不也。如是佛土廣大無量。希有奇特不可思議。若",
    "X09n0240_048:0036a13": "有眾生聞此譬喻能生信解。當知更為希有奇持。佛",
    "X09n0240_048:0036a14": "言。寶手。如是如是。如汝所說。若有善男子善女人聞",
    "X09n0240_048:0036a15": "此譬喻而生信者。我授彼記。決定當成阿耨多羅三",
    "X09n0240_048:0036a16": "藐三菩提。當獲如來無上智慧。",
    "X09n0240_048:0036a17": "次問答顯廣。",
    "X09n0240_048:0036a18": "寶手。設復有人以千億佛剎微塵數如上所說廣大",
    "X09n0240_048:0036a19": "佛土末為微塵。以此微塵依前譬喻一一下盡。乃至",
    "X09n0240_048:0036a20": "集成一佛國土復末為塵。如是次第展轉乃至經八",
    "X09n0240_048:0036a21": "十反。",
    "X09n0240_048:0036a22": "三復積前數。重顯廣大。",
    "X09n0240_048:0036a23": "如是一切廣大佛土所有微塵。菩薩業報清淨肉眼",
    "X09n0240_048:0036a24": "於一念中悉能明見。亦見百億廣大佛剎微塵數佛。",
    "X09n0240_048:0036b01": "如頗梨鏡清淨光明照十佛剎微塵數世界。",
    "X09n0240_048:0036b02": "第二正明能見。先見前廣剎之塵。肉眼能見已是",
    "X09n0240_048:0036b03": "超勝。況一念耶。次亦見下明見多佛。後如頗梨下",
    "X09n0240_048:0036b04": "明見之相。無心無去來故。",
    "X09n0240_048:0036b05": "寶手。如是皆是清淨金網轉輪王甚深三昧福德善",
    "X09n0240_048:0036b06": "根之所成就。",
    "X09n0240_048:0036b07": "第三結德有歸。歸輪王善。此品經來未盡。上差",
    "X09n0240_048:0036b08": "別因果竟。",
    "X09n0240_048:0036b09": "補義曰。此不思議法三品經。明差別因中修生妙",
    "X09n0240_048:0036b10": "覺之果德也。初不思議法。乃顯法身智身之德不",
    "X09n0240_048:0036b11": "可思議相海隨好二品。乃明報身之德不可思議。",
    "X09n0240_048:0036b12": "以因中一一行皆稱普法界而修故。今報相一一",
    "X09n0240_048:0036b13": "皆遍法界身。故云有十華藏世界微塵數大人相。",
    "X09n0240_048:0036b14": "其相如此。其身又可知矣。然一一相中具有多好。",
    "X09n0240_048:0036b15": "統論身相功德不可思議。難以名言。故姑舉足輪",
    "X09n0240_048:0036b16": "最下一相。此相具有多好。今舉一好中常放四十",
    "X09n0240_048:0036b17": "種光明。今只一光。下照地獄極苦眾生。離苦得生",
    "X09n0240_048:0036b18": "兜率陀天。聞天鼓說法。頓證十地。既證十地。即以",
    "X09n0240_048:0036b19": "所持香華蓋等供奉於佛。其有聞香見蓋者亦登",
    "X09n0240_048:0036b20": "十地。此第二轉登十地者放光。令遇光者亦證十",
    "X09n0240_048:0036b21": "地。如是三重頓圓十地之功德。皆依足下一好中",
    "X09n0240_048:0036b22": "所放光明之所成就。今以最下一好功德如此不",
    "X09n0240_048:0036b23": "可思議。況多好多相之功德耶。身光如此。況法身",
    "X09n0240_048:0036b24": "智光又可得而思議耶。此正法華所云。諸佛智慧",
    "X09n0240_048:0036c01": "甚深無量。其智慧門難解難入者此也。學佛法者。",
    "X09n0240_048:0036c02": "不知此三品之功德其說諸佛智慧。如以螢火照",
    "X09n0240_048:0036c03": "四天下也。",
    "X09n0240_048:0036c05": "大方廣佛華嚴經綱要卷第四十八"
}