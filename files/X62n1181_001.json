{
    "X62n1181_001:0307a07": "念佛警策目次",
    "X62n1181_001:0307a09": "卷上",
    "X62n1181_001:0307a10": "無量壽經阿彌陀經",
    "X62n1181_001:0307a11": "觀無量壽佛經首楞嚴經",
    "X62n1181_001:0307a12": "大方等集賢護經文殊所說般若經",
    "X62n1181_001:0307a13": "華嚴經兜率偈讚品賢首品",
    "X62n1181_001:0307a14": "坐禪三昧經目連所問經",
    "X62n1181_001:0307a15": "大智度論(龍樹菩薩)大乘起信論(馬鳴菩薩)",
    "X62n1181_001:0307a16": "十疑論(智者大師)淨業專雜二脩說(善導和尚)",
    "X62n1181_001:0307a17": "臨終正念訣念佛寶王三昧論(飛錫禪師)",
    "X62n1181_001:0307a18": "萬善同歸集(永明大師)淨土十疑論後序(陳瓘)",
    "X62n1181_001:0307a19": "念佛方便文(江公望)勸人發願偈(慈照大師)",
    "X62n1181_001:0307a20": "蓮宗寶鑑(優曇法師)淨土或問(天如禪師)",
    "X62n1181_001:0307a21": "答弟行遠示月庭居士(楚山禪師)",
    "X62n1181_001:0307a22": "念佛警策(古音禪師)答湖州董宗伯(蓮池大師)",
    "X62n1181_001:0307a23": "答張百戶廣湉與蘇州劉居士",
    "X62n1181_001:0307a24": "與江陰馮居士與太倉王孝廉",
    "X62n1181_001:0307b01": "答聞谷廣印示大同",
    "X62n1181_001:0307b02": "警眾",
    "X62n1181_001:0307b03": "卷下",
    "X62n1181_001:0307b04": "紫柏老人集(達觀大師)示念佛切要(憨山大師)",
    "X62n1181_001:0307b05": "示淨心居士淨土法語(幽溪法師)",
    "X62n1181_001:0307b06": "西方合論(袁宏道)紀夢(袁中道)",
    "X62n1181_001:0307b07": "答卓發之文學(無異禪師)追頂念佛法(三&#x5CEF;禪師)",
    "X62n1181_001:0307b08": "淨土偈結壇持往生&#x546A;偈(蕅益大師)",
    "X62n1181_001:0307b09": "結壇念佛回向文示念佛法門",
    "X62n1181_001:0307b10": "示法源示王心葵",
    "X62n1181_001:0307b11": "示郭善友答卓左車茶話",
    "X62n1181_001:0307b12": "示丁耕野居士(截流禪師)西方確指(覺明妙行菩薩)",
    "X62n1181_001:0307b13": "念佛說(張光緯)書淨土約說後(翁叔元)",
    "X62n1181_001:0307b14": "與茅靜遠居士書(思齊法師)示禪者念佛",
    "X62n1181_001:0307b16": "[0307b16] 念佛警策目次(終)",
    "X62n1181_001:0307c02": "No. 1181",
    "X62n1181_001:0307c03": "念佛警策卷上",
    "X62n1181_001:0307c05": "菩薩戒弟子 彭際清 纂",
    "X62n1181_001:0307c06": "無量壽經",
    "X62n1181_001:0307c07": "[0307c07] 佛告阿難。十方世界諸天人民。其有至心願生彼國。",
    "X62n1181_001:0307c08": "凡有三輩。其上輩者。捨家棄欲而作沙門。發菩提心。",
    "X62n1181_001:0307c09": "一向專念無量壽佛。修諸功德。願生彼國。此等眾生。",
    "X62n1181_001:0307c10": "臨壽終時。無量壽佛與諸大眾現其人前。即隨彼佛",
    "X62n1181_001:0307c11": "往生其國。便於七寶華中自然化生。住不退轉。智慧",
    "X62n1181_001:0307c12": "勇猛。神通自在。是故阿難欲於今世見無量壽佛。應",
    "X62n1181_001:0307c13": "發無上菩提之心。修行功德。願生彼國。其中輩者。十",
    "X62n1181_001:0307c14": "方世界諸天人民。其有至心願生彼國。雖不能行作",
    "X62n1181_001:0307c15": "沙門。大修功德。當發無上菩提之心。一向專念無量",
    "X62n1181_001:0307c16": "壽佛。多少修善。奉持齋戒。起立塔像。飯食沙門。懸繒",
    "X62n1181_001:0307c17": "然燈。散華燒香。以此回向。願生彼國。其人臨終。無量",
    "X62n1181_001:0307c18": "壽佛。化現其身。光明相好。具如真佛。與諸大眾現其",
    "X62n1181_001:0307c19": "人前。即隨化佛往生其國。住不退轉。功德智慧次如",
    "X62n1181_001:0307c20": "上輩者也。其下輩者。十方世界諸天人民。其有至心",
    "X62n1181_001:0307c21": "願生彼國。假使不能作諸功德。當發無上菩提之心。",
    "X62n1181_001:0307c22": "一向專意。乃至十念念無量壽佛。願生其國。若聞深",
    "X62n1181_001:0307c23": "法歡喜信樂。不生疑惑。乃至一念念於彼佛。亦得往",
    "X62n1181_001:0307c24": "生。功德智慧次如中輩者也。",
    "X62n1181_001:0308a01": "阿彌陀經",
    "X62n1181_001:0308a02": "[0308a02] 舍利弗。若有善男子善女人。聞說阿彌陀佛執持名",
    "X62n1181_001:0308a03": "號。若一日若二日若三日若四日若五日若六日若",
    "X62n1181_001:0308a04": "七日。一心不亂。其人臨命終時。阿彌陀佛與諸聖眾",
    "X62n1181_001:0308a05": "現在其前。是人終時心不顛倒。即得往生阿彌陀佛",
    "X62n1181_001:0308a06": "極樂國土。舍利弗我見是利。故說此言。若有眾生聞",
    "X62n1181_001:0308a07": "是說者。應當發願。生彼國土。",
    "X62n1181_001:0308a08": "觀無量壽佛經",
    "X62n1181_001:0308a09": "[0308a09] 佛告阿難。及韋提希。諸佛如來是法界身。入一切眾",
    "X62n1181_001:0308a10": "生心想中。是故汝等心想佛時。是心即是三十二相",
    "X62n1181_001:0308a11": "八十隨形好。是心作佛。是心是佛。諸佛正&#x5FA7;知海。從",
    "X62n1181_001:0308a12": "心想生。是故應當一心繫念。諦觀彼佛多陀阿伽度",
    "X62n1181_001:0308a13": "阿羅訶三藐三佛陀。想彼佛者。先當想像。閉目開目。",
    "X62n1181_001:0308a14": "見一寶像。如閻浮檀金色。坐彼華上。見像坐已。心眼",
    "X62n1181_001:0308a15": "得開。了了分明。見極樂國七寶莊嚴。寶地寶池。寶樹",
    "X62n1181_001:0308a16": "行列。諸天寶幔。彌覆其上。眾寶羅網。滿&#x8657;空中。見如",
    "X62n1181_001:0308a17": "此事。極令明了。如觀掌中。見此事已。復當更作一大",
    "X62n1181_001:0308a18": "蓮華在佛左邊。復作一大蓮華在佛右邊。想一觀世",
    "X62n1181_001:0308a19": "音菩薩像坐左華座。亦作金色。如前無異。想一大勢",
    "X62n1181_001:0308a20": "至菩薩像坐右華座。此想成時。佛菩薩皆放光明。其",
    "X62n1181_001:0308a21": "光金色。照諸寶樹。一一樹下。亦有三蓮華。諸蓮華上",
    "X62n1181_001:0308a22": "各有一佛。二菩薩像。&#x5FA7;滿彼國。此想成時。行者當聞",
    "X62n1181_001:0308a23": "水流光明。及諸寶樹。鳧鴈鴛鴦。皆說妙法。出定入定。",
    "X62n1181_001:0308a24": "恒聞妙法。",
    "X62n1181_001:0308b01": "首楞嚴經",
    "X62n1181_001:0308b02": "[0308b02] 大勢至法王子。與其同倫五十二菩薩。即從座起。頂",
    "X62n1181_001:0308b03": "禮佛足而白佛言。我憶往昔恒河沙劫。有佛出世名",
    "X62n1181_001:0308b04": "無量光。十二如來相繼一劫。其最後佛名超日月光。",
    "X62n1181_001:0308b05": "彼佛教我念佛三昧。譬如有人。一專為憶。一人專忘。",
    "X62n1181_001:0308b06": "如是二人。若逢不逢。或見非見。二人相憶。二憶念深。",
    "X62n1181_001:0308b07": "如是乃至從生至生。同於形影。不相乖異。十方如來",
    "X62n1181_001:0308b08": "憐念眾生如母憶子。若子逃逝。雖憶何為。子若憶母。",
    "X62n1181_001:0308b09": "如母憶時。母子歷生不相違遠。若眾生心憶佛念佛。",
    "X62n1181_001:0308b10": "現前當來。必定見佛。去佛不遠。不假方便。自得心開。",
    "X62n1181_001:0308b11": "如染香人身有香氣。此則名曰香光莊嚴。我本因地。",
    "X62n1181_001:0308b12": "以念佛心入無生忍。今於此界攝念佛人。歸於淨土。",
    "X62n1181_001:0308b13": "佛問元通。我無選擇。都攝六根。淨念相繼得三摩地。",
    "X62n1181_001:0308b14": "斯為第一。",
    "X62n1181_001:0308b15": "大方等集賢護經",
    "X62n1181_001:0308b16": "[0308b16] 賢護。彼善男子。善女人。端坐繫念。專心想彼阿彌陀",
    "X62n1181_001:0308b17": "如來應供等正覺。如是相好。如是威儀。如是大眾。如",
    "X62n1181_001:0308b18": "是說法。一心相續。次第不亂。或經一日。或復一夜。如",
    "X62n1181_001:0308b19": "是或至七日七夜。是人必&#x89A9;阿彌陀如來應供等正",
    "X62n1181_001:0308b20": "覺也。若於晝時不能見者。若於夜分或睡夢中。阿彌",
    "X62n1181_001:0308b21": "陀佛。必當現也。復次賢護。譬如世間若男若女。遠行",
    "X62n1181_001:0308b22": "他國。於睡夢中。見本居家。時實不知為晝為夜。而亦",
    "X62n1181_001:0308b23": "不知為內為外。是人爾時所有眼根。牆壁石山終不",
    "X62n1181_001:0308b24": "能障。乃至幽冥黑暗。亦不為礙也。賢護。菩薩摩訶薩",
    "X62n1181_001:0308c01": "心無障礙。亦復如是。當正念時。於彼所有佛剎中間。",
    "X62n1181_001:0308c02": "凡是一切須彌山王。及鐵圍山大鐵圍山。乃至自餘",
    "X62n1181_001:0308c03": "諸黑山等。不能與此眼根為障。而亦不能覆蔽是心。",
    "X62n1181_001:0308c04": "然是人者。其實未得天眼。能見彼佛。亦無天耳。聞彼",
    "X62n1181_001:0308c05": "法音。復非神通往彼法界。而亦不於此世界沒生彼",
    "X62n1181_001:0308c06": "佛前。而實但在此世界中。積念熏修。久觀明利故。終",
    "X62n1181_001:0308c07": "得&#x89A9;彼阿彌陀如來應供等正覺。僧眾圍繞。菩薩會",
    "X62n1181_001:0308c08": "中或見自身。在彼聽法。聞已憶念。受持修行。或時復",
    "X62n1181_001:0308c09": "得恭敬禮拜。尊承供養。彼阿彌陀如來應供等正覺",
    "X62n1181_001:0308c10": "已。是人然後起此三昧。其出觀已。次第思惟。如所見",
    "X62n1181_001:0308c11": "聞。為他廣說。",
    "X62n1181_001:0308c12": "文殊所說般若經",
    "X62n1181_001:0308c13": "[0308c13] 文殊師利言。世尊云何名一行三昧。佛言。法界一相。",
    "X62n1181_001:0308c14": "繫緣法界。是名一行三昧。若善男子善女人。欲入一",
    "X62n1181_001:0308c15": "行三昧。當先聞般若波羅蜜。如說修學。然後能入一",
    "X62n1181_001:0308c16": "行三昧。如法界緣。不退不壞。不思議。無礙無相。善男",
    "X62n1181_001:0308c17": "子。善女人。欲入一行三昧。應處空閒。舍諸亂意。不取",
    "X62n1181_001:0308c18": "相貌。繫心一佛。專稱名字。隨佛方所。端身正向。能於",
    "X62n1181_001:0308c19": "一佛念念相續。即是念中。能見過去未來現在諸佛。",
    "X62n1181_001:0308c20": "何以故。念一佛功德。無量無邊。亦與無量諸佛功德",
    "X62n1181_001:0308c21": "無二。不思議佛法。等無差別。皆乘一如成最正覺。悉",
    "X62n1181_001:0308c22": "具無量功德。無量辯才。",
    "X62n1181_001:0308c23": "華嚴經兜率偈讚品",
    "X62n1181_001:0308c24": "[0308c24] 以佛為境界。專念而不息。此人得見佛。其數與心等。",
    "X62n1181_001:0309a01": "賢首品",
    "X62n1181_001:0309a02": "[0309a02] 若常修習波羅蜜。則能具足摩訶衍。若能具足摩訶",
    "X62n1181_001:0309a03": "衍。則能如法供養佛。若能如法供養佛。則能念佛心",
    "X62n1181_001:0309a04": "不動。若能念佛心不動。則常&#x89A9;見無量佛。若常&#x89A9;見",
    "X62n1181_001:0309a05": "無量佛。則見如來體常住。",
    "X62n1181_001:0309a06": "坐禪三昧經",
    "X62n1181_001:0309a07": "[0309a07] 菩薩坐禪。不念一切。惟念一佛。即得三昧。",
    "X62n1181_001:0309a08": "目連所問經",
    "X62n1181_001:0309a09": "[0309a09] 佛告目連。譬如萬川長流。有浮草木。前不顧後。後不",
    "X62n1181_001:0309a10": "顧前。都會大海。世間亦爾。雖有豪貴富樂自在。悉不",
    "X62n1181_001:0309a11": "得免生老病死。祇由不信佛經。後世為人。更甚困劇。",
    "X62n1181_001:0309a12": "不能得生千佛國土。是故我說無量壽國。易往易取。",
    "X62n1181_001:0309a13": "而人不能修行往生。反事九十六種邪道。我說是人。",
    "X62n1181_001:0309a14": "名無眼人。名無耳人。",
    "X62n1181_001:0309a15": "大智度論龍樹菩薩",
    "X62n1181_001:0309a16": "[0309a16] 念佛三昧。能除種種煩惱。及先世罪。餘諸三昧。有能",
    "X62n1181_001:0309a17": "除婬。不能除瞋。有能除瞋。不能除婬。有能除癡。不能",
    "X62n1181_001:0309a18": "除婬恚。有能除三毒。不能除先世罪。是念佛三昧。能",
    "X62n1181_001:0309a19": "除種種煩惱。種種罪。復次念佛三昧。有大福德。能度",
    "X62n1181_001:0309a20": "眾生。是諸菩薩欲度眾生。諸餘三昧。無如此念佛三",
    "X62n1181_001:0309a21": "昧福德。能速滅諸罪。復次佛為法王。菩薩為法將。所",
    "X62n1181_001:0309a22": "尊所重。惟佛世尊。是故應常念佛。譬如大臣特蒙恩",
    "X62n1181_001:0309a23": "寵。常念其主。菩薩亦如是。知種種功德。無量智慧。皆",
    "X62n1181_001:0309a24": "從佛得。知恩重故。常念佛。",
    "X62n1181_001:0309b01": "[0309b01] 常欲不離諸佛者。菩薩世世所生。常值諸佛。問曰。菩",
    "X62n1181_001:0309b02": "薩當化眾生。何故常欲值佛。答曰。有未入菩薩位。未",
    "X62n1181_001:0309b03": "得阿&#x979E;跋致。受記別故。若遠離諸佛。便壞諸善根。沒",
    "X62n1181_001:0309b04": "在煩惱。不能自度。安能度人。如人乘船。中流壞敗。欲",
    "X62n1181_001:0309b05": "度他人。反自沒水。又如少湯投大冰池。雖消少處。反",
    "X62n1181_001:0309b06": "更成冰。菩薩未入法位。若遠離諸佛。以少功德。無方",
    "X62n1181_001:0309b07": "便力。欲化眾生。雖少利益。反更墜落。聲聞辟支雖有",
    "X62n1181_001:0309b08": "涅槃利益。無一切智故。不能教導菩薩。諸佛一切種",
    "X62n1181_001:0309b09": "智故。能教導菩薩。如象沒泥。非象不能出。菩薩若入",
    "X62n1181_001:0309b10": "非道中。唯佛能救。同大道故。復次菩薩作是念。我未",
    "X62n1181_001:0309b11": "得佛眼。如盲無異。若不為佛所引導。則無所趣。錯入",
    "X62n1181_001:0309b12": "餘道。設聞佛法。異處行者。未知教化時節。行法多少。",
    "X62n1181_001:0309b13": "復次菩薩見佛。或眼見。心清淨。若聞所說。心則樂法。",
    "X62n1181_001:0309b14": "得大智慧。隨法修行。而得解脫。如是等值佛無量益",
    "X62n1181_001:0309b15": "利。豈不一心求欲見佛。如嬰兒不應離母。行道不離",
    "X62n1181_001:0309b16": "糧食。大熱不離涼風冷水。大寒不離火。度深水不離",
    "X62n1181_001:0309b17": "船。病人不離良醫。菩薩不離諸佛。過于上事。父母親",
    "X62n1181_001:0309b18": "屬知識人天王等。皆不能如佛益利。佛益利諸菩薩。",
    "X62n1181_001:0309b19": "離諸苦處。住世尊之地。問。云何得不離諸佛。答。眾生",
    "X62n1181_001:0309b20": "有無量劫罪因緣。雖行福德。智慧薄少。雖行智慧福",
    "X62n1181_001:0309b21": "德薄少。菩薩求佛道。要行生忍。法忍。行生忍故。一切",
    "X62n1181_001:0309b22": "眾生中發慈悲心。滅無量劫罪。得無量福德。行法忍",
    "X62n1181_001:0309b23": "故。破諸法無明。得無量智慧。二行和合。世世不離諸",
    "X62n1181_001:0309b24": "佛。復次菩薩常愛樂念佛故。捨身受身恒得值佛。如",
    "X62n1181_001:0309c01": "眾生習欲心重。受婬鳥身。瞋恚偏多。生毒蟲中。菩薩",
    "X62n1181_001:0309c02": "不貴轉輪聖王人天福樂。但念諸佛。故隨心所重而",
    "X62n1181_001:0309c03": "受身形。復次菩薩。常善修念佛三昧因緣故。所生常",
    "X62n1181_001:0309c04": "值諸佛。如般舟三昧經中說。菩薩入是三昧。即見生",
    "X62n1181_001:0309c05": "阿彌陀國。",
    "X62n1181_001:0309c06": "大乘起信論馬鳴菩薩",
    "X62n1181_001:0309c07": "[0309c07] 復次眾生初學是法。欲求正信。其心怯弱。以住於此",
    "X62n1181_001:0309c08": "娑婆世界。自畏不能常值諸佛。親承供養。懼謂信心。",
    "X62n1181_001:0309c09": "難可成就。意欲退者。當知如來有勝方便攝護信心。",
    "X62n1181_001:0309c10": "謂以專意念佛因緣。隨願得生他方佛土。常見於佛。",
    "X62n1181_001:0309c11": "永離惡道。如修多羅說。若人專念西方極樂世界阿",
    "X62n1181_001:0309c12": "彌陀佛。所修善根。回向願求生彼世界。即得往生。常",
    "X62n1181_001:0309c13": "見佛故。終無有退。若觀彼佛真如法身。常勤修習。畢",
    "X62n1181_001:0309c14": "竟得生。住正定故。",
    "X62n1181_001:0309c15": "十疑論智者大師",
    "X62n1181_001:0309c16": "[0309c16] 問。決定求生西方。未知作何行業。以何為種子。得生",
    "X62n1181_001:0309c17": "彼國。又俗人皆有妻子。不斷婬欲。得生彼否。答。欲決",
    "X62n1181_001:0309c18": "定生西方者。具二種行。定得生彼。一厭離行。二欣願",
    "X62n1181_001:0309c19": "行。厭離行者。凡夫無始以來。為五欲纏縛。輪迴五道",
    "X62n1181_001:0309c20": "備受眾苦。不起心厭離五欲。未有出期。為此常觀此",
    "X62n1181_001:0309c21": "身。膿血屎尿。一切惡露。不淨臭穢。涅槃經云。如是身",
    "X62n1181_001:0309c22": "城。愚癡羅剎止住其中。誰有智者當樂此身。又經云。",
    "X62n1181_001:0309c23": "此身眾苦所集。一切皆不淨。扼縛癰瘡等。根本無義",
    "X62n1181_001:0309c24": "利。至諸天身皆亦如是。行者若行若坐。若睡若覺。常",
    "X62n1181_001:0310a01": "觀此身唯苦無樂。深生厭離。縱妻房不能頓斷。漸漸",
    "X62n1181_001:0310a02": "生厭。作七種不淨觀。一此婬欲身。從貪愛煩惱生。是",
    "X62n1181_001:0310a03": "種子不淨。二父母交會時。赤白和合。是受生不淨。三",
    "X62n1181_001:0310a04": "胎中在生臟下。熟臟上。是住處不淨。四在胎惟食母",
    "X62n1181_001:0310a05": "血。是食噉不淨。五十月滿足。頭向產門。膿血俱出。臭",
    "X62n1181_001:0310a06": "穢狼藉。是初生不淨。六薄皮覆上。其內膿血&#x5FA7;一切",
    "X62n1181_001:0310a07": "處。是舉體不淨。七乃至死後[月*夆]脹爛壞。骨肉縱橫。狐",
    "X62n1181_001:0310a08": "狼食噉。是究竟不淨。自身既爾。他身亦然。所愛境界",
    "X62n1181_001:0310a09": "男女身等深生厭離。常觀不淨。能如此觀者。婬欲煩",
    "X62n1181_001:0310a10": "惱漸漸減少。又發願。願我永離三界雜食臭穢膿血。",
    "X62n1181_001:0310a11": "不淨&#x8EAD;荒五欲男女等身。願得淨土法性生身。此為",
    "X62n1181_001:0310a12": "厭離行。欣願行復二種。一先明求往生之意。二觀彼",
    "X62n1181_001:0310a13": "淨土莊嚴等事。欣心願求。明往生意者。所以求生淨",
    "X62n1181_001:0310a14": "土。為欲救&#x39DE;一切眾生苦。即自思忖。我今無力。若在",
    "X62n1181_001:0310a15": "惡世煩惱境強。自為業縛。淪溺三塗。動經劫數。如此",
    "X62n1181_001:0310a16": "輪轉。無始來未曾休息。何時得救苦眾生。為此求生",
    "X62n1181_001:0310a17": "淨土。親近諸佛。若證無生忍。方能於惡世救苦眾生。",
    "X62n1181_001:0310a18": "故往生論。發菩提心者。正是願作佛心。願佛心。則是",
    "X62n1181_001:0310a19": "度眾生心。度生心。則是攝眾生生佛國心。又願生淨",
    "X62n1181_001:0310a20": "土。須具二行。一須遠離三種障菩提門法。二須得三",
    "X62n1181_001:0310a21": "種順菩提門法。何為遠離三種障菩提門法。一依智",
    "X62n1181_001:0310a22": "慧門。不求自樂。遠離我心貪著自身故。二依慈悲門。",
    "X62n1181_001:0310a23": "&#x39DE;一切眾生苦。遠離無安眾生心故。三依方便門。憐",
    "X62n1181_001:0310a24": "憫一切眾生欲與其樂。遠離恭敬供養自身心故。若",
    "X62n1181_001:0310b01": "能遠三種菩提障。則得三種順菩提法。一無染清淨",
    "X62n1181_001:0310b02": "心。不為自身求諸樂故。菩提是無染清淨處。若為自",
    "X62n1181_001:0310b03": "身求樂。即染身心。障菩提門故。無染清淨心是順菩",
    "X62n1181_001:0310b04": "提門。二安清淨心。為拔眾生苦故。菩提是安隱一切",
    "X62n1181_001:0310b05": "眾生清淨處。若不作心拔一切眾生令離生死苦。即",
    "X62n1181_001:0310b06": "違菩提門故。安清淨心是順菩提門。三樂清淨心。欲",
    "X62n1181_001:0310b07": "令一切眾生得大菩提涅槃故。菩提涅槃是畢竟常",
    "X62n1181_001:0310b08": "樂處。若不作心令一切眾生得畢竟常樂。即遮菩提",
    "X62n1181_001:0310b09": "門故。樂清淨心是順菩提門。此菩提因何而得。要因",
    "X62n1181_001:0310b10": "生淨土。常不離佛。得無生忍已。於生死國中救。苦眾",
    "X62n1181_001:0310b11": "生。悲智內融。定而常用。自在無礙。即菩提心。此是願",
    "X62n1181_001:0310b12": "生之意。二明欣心願求者。希心起想。緣彌陀佛。若法",
    "X62n1181_001:0310b13": "身。若報身等。金色光明八萬四千相。一一相八萬四",
    "X62n1181_001:0310b14": "千好。一一好放八萬四千光明。常照法界。攝取念佛",
    "X62n1181_001:0310b15": "眾生。又觀彼土七寶莊嚴妙樂等。備如無量壽經觀",
    "X62n1181_001:0310b16": "經十六觀等。常行念佛三昧。及施戒修等一切善行。",
    "X62n1181_001:0310b17": "悉以迴施一切眾生。同生彼國決定得生。此欣願門",
    "X62n1181_001:0310b18": "也。",
    "X62n1181_001:0310b19": "淨業專雜二脩說善導和尚",
    "X62n1181_001:0310b20": "[0310b20] 問曰。何故不令作觀。直遣專稱名號者。有何意耶。答。",
    "X62n1181_001:0310b21": "眾生障重。境細心粗。識颺神飛。觀難成就。是以大聖",
    "X62n1181_001:0310b22": "悲憐。直勸專稱名字。正由稱名易故。相續即生。若能",
    "X62n1181_001:0310b23": "念念相續。畢命為期者。十即十生。百即百生。何以故。",
    "X62n1181_001:0310b24": "無外雜緣。得正念故。與佛本願相應故。不違教故。順",
    "X62n1181_001:0310c01": "佛語故。若捨專念修雜業者。百中希得一二。千中希",
    "X62n1181_001:0310c02": "得三四。何以故。乃由雜緣亂動。失正念故。與佛本願",
    "X62n1181_001:0310c03": "不相應故。與教相違故。不順佛語故。繫念不相續故。",
    "X62n1181_001:0310c04": "心不相續念報佛恩故。雖作業行。常與名利相應故。",
    "X62n1181_001:0310c05": "樂近雜緣。自障障他往生正行故。比見諸方道俗。解",
    "X62n1181_001:0310c06": "行不同。專雜有異。但使專意作者。十即十生。修雜不",
    "X62n1181_001:0310c07": "至心者。千中無一。願一切人等。善自思惟。行住坐臥。",
    "X62n1181_001:0310c08": "必須厲心克己。晝夜莫廢。畢命為期。前念命終。後念",
    "X62n1181_001:0310c09": "即生。長時永劫。受無為法樂。乃至成佛。豈不快哉。",
    "X62n1181_001:0310c10": "臨終正念訣",
    "X62n1181_001:0310c11": "[0310c11] 凡人臨命終時。欲得往生淨土者。須先準備。不得怕",
    "X62n1181_001:0310c12": "死貪生。常自思念。我現在之身。多有眾苦。不淨惡業。",
    "X62n1181_001:0310c13": "種種交纏。若得捨此穢身。即得往生淨土。受無量快",
    "X62n1181_001:0310c14": "樂。見佛聞法。離苦解脫。乃是稱意之事。如脫臭敝之",
    "X62n1181_001:0310c15": "衣。得著珍御之服。放下身心。莫生貪著。纔有病患。莫",
    "X62n1181_001:0310c16": "論輕重。便念無常。一心待死。須囑家人看病人往來",
    "X62n1181_001:0310c17": "人。凡來我前。但為我念佛。不得說眼前閒雜之事。家",
    "X62n1181_001:0310c18": "緣長短之事。亦不須&#x8F2D;語安慰。祝願安樂。此皆是&#x8657;",
    "X62n1181_001:0310c19": "華無益之語。及至病重。家人親屬不得來前垂淚哭",
    "X62n1181_001:0310c20": "泣。惑亂心神。失其正念。但教記取阿彌陀佛。守令氣",
    "X62n1181_001:0310c21": "絕。更或有明解淨土之人。頻來策勵。如此者千萬往",
    "X62n1181_001:0310c22": "生。必無疑慮也。",
    "X62n1181_001:0310c23": "念佛寶王三昧論飛錫禪師",
    "X62n1181_001:0310c24": "[0310c24] 問人生石火電光。一經蹉跎。悔無所及。修道之人。尚",
    "X62n1181_001:0311a01": "不親心。況親於身。況身外乎。常恐出息不還。屬于後",
    "X62n1181_001:0311a02": "世。狂風飄逢。茫茫何之。願示一生之計。對悲華經。阿",
    "X62n1181_001:0311a03": "彌陀佛。昔為轉輪王。名無諍念。千子具足。於寶藏佛",
    "X62n1181_001:0311a04": "所發菩提心。取西方極樂淨土。諸經中知名佛菩薩",
    "X62n1181_001:0311a05": "聲聞等皆昔之千子也。太子不瞬。觀音也。次摩尼。勢",
    "X62n1181_001:0311a06": "至也。次王眾。文殊也。次能伽奴。即金剛智慧光明菩",
    "X62n1181_001:0311a07": "薩。次無畏。即蓮華尊如來。次菴婆羅。即&#x8657;空光明菩",
    "X62n1181_001:0311a08": "薩。次善臂。即師子香菩薩。次泯圖。即普賢也。次密蘇",
    "X62n1181_001:0311a09": "阿&#x95A6;佛也。密蘇發心以來。行時步步。心心數法。常念",
    "X62n1181_001:0311a10": "諸佛。今登正覺。生妙樂剎焉。吾謂經行廣陌。徒步幽",
    "X62n1181_001:0311a11": "林。固當如密蘇之見。即鳴珂入仗。動珮朝天。肅肅羽",
    "X62n1181_001:0311a12": "儀。駸駸車馬。又安得不用心於步步間哉。夫含齒戴",
    "X62n1181_001:0311a13": "髮。死生交際。未有無出入息者。世人多以寶玉木&#x69F5;",
    "X62n1181_001:0311a14": "等為數珠。吾以出入息為念珠焉。稱佛名號。隨之於",
    "X62n1181_001:0311a15": "息。有大恃怙。安懼一息不還。即屬後世者哉。余行住",
    "X62n1181_001:0311a16": "坐臥。常用此珠。縱昏昧含佛而寢。覺即續之。必於夢",
    "X62n1181_001:0311a17": "中得見彼佛。如鑽燧煙飛。火之前相。夢之不已。三昧",
    "X62n1181_001:0311a18": "成焉。面&#x89A9;玉毫。親蒙授記。萬無一失也。子宜勉之。",
    "X62n1181_001:0311a19": "[0311a19] 問。方等經修無上深妙禪定。令繼想白毫。兼稱佛號。",
    "X62n1181_001:0311a20": "以祈勝定。然默念泉澄。三昧自至。何必聲喧里巷。響",
    "X62n1181_001:0311a21": "震山林。然後為道哉。對聲亦無爽。夫辟散之要。要存",
    "X62n1181_001:0311a22": "乎聲。聲之不厲。心竊無定。有五義焉。&#x39DE;茅連茹。乘策",
    "X62n1181_001:0311a23": "其後。畢命一對。長謝百憂。一也。聲光所及。萬禍冰消。",
    "X62n1181_001:0311a24": "功德叢林。千山松茂。二也。金容熒煌以散彩。寶華淅",
    "X62n1181_001:0311b01": "瀝而雨空。若指諸掌。皆聲致焉。三也。如牽木石。重而",
    "X62n1181_001:0311b02": "不前。洪音發號。飄然輕舉。四也。與魔軍戰。旗鼓相望。",
    "X62n1181_001:0311b03": "用聲律於戎軒。以定破於強敵。五也。喧靜兩全。止觀",
    "X62n1181_001:0311b04": "雙運。&#x53F6;夫佛意。不亦可乎。念佛三昧序云。功高易進。",
    "X62n1181_001:0311b05": "念佛為先。夫元音之叩。塵累每消。滯情融朗。非天下",
    "X62n1181_001:0311b06": "之至妙。其孰能與於此。華嚴經寧受無量苦。得聞佛",
    "X62n1181_001:0311b07": "音聲。不受一切樂。而不聞佛名。然則佛聲遠震。開善",
    "X62n1181_001:0311b08": "萌芽。猶春雷之動百草。安得輕誣哉。",
    "X62n1181_001:0311b09": "萬善同歸集永明大師",
    "X62n1181_001:0311b10": "[0311b10] 問。觀經明十六觀門。皆是攝心修定。觀佛相好。諦了",
    "X62n1181_001:0311b11": "圓明。方階淨域。如何散心百能化往。答。九品經文。自",
    "X62n1181_001:0311b12": "有升降。上下該攝。不出二心。一定心。如修習定觀。上",
    "X62n1181_001:0311b13": "品往生。二專心。但念名號。眾善資薰。迴向發願。得成",
    "X62n1181_001:0311b14": "末品。仍須一生歸命。盡報精修。坐臥之間。常面西向。",
    "X62n1181_001:0311b15": "當行道禮敬之際。念佛發願之時。懇苦翹誠無諸異",
    "X62n1181_001:0311b16": "念。如就刑獄。若在狴牢。怨賊所追。水火所逼。一心求",
    "X62n1181_001:0311b17": "救。願脫苦輪。速證無生。廣度含識。紹隆三寶。誓報四",
    "X62n1181_001:0311b18": "恩。如斯志誠。必不&#x8657;&#x5F03;。如或言行不稱。信力輕微。無",
    "X62n1181_001:0311b19": "念念相續之心。有數數間斷之意。恃此懈怠。臨終望",
    "X62n1181_001:0311b20": "生。但為業障所牽。恐難值其善友。風火逼迫。正念不",
    "X62n1181_001:0311b21": "成。何以故。如今是因。臨終是果。應須因實。果則不&#x8657;。",
    "X62n1181_001:0311b22": "聲和則響順。形直則影端故也。如要臨終十念成就。",
    "X62n1181_001:0311b23": "但預辦津梁。合集功德。迴向此時。念念不虧。即無慮",
    "X62n1181_001:0311b24": "矣。夫善惡二輪。苦樂二報。皆三業所造。四緣所生。六",
    "X62n1181_001:0311c01": "因所成。五果所攝。若一念心瞋恚邪婬。即地獄業。慳",
    "X62n1181_001:0311c02": "貪不捨。即餓鬼業。愚癡闇蔽。即畜生業。我慢貢高。即",
    "X62n1181_001:0311c03": "修羅業。堅持五戒。即人業。精修十善。即天業。證悟人",
    "X62n1181_001:0311c04": "空。即聲聞業。知緣性離。即緣覺業。六度齊修。即菩薩",
    "X62n1181_001:0311c05": "業。真慈平等。即佛業。若心淨即香臺寶樹。淨剎化生。",
    "X62n1181_001:0311c06": "心垢則邱陵阬坎。穢土稟質。皆是等倫之果。能感增",
    "X62n1181_001:0311c07": "上之緣。是以離自心源。更無別體。欲得淨果。但行淨",
    "X62n1181_001:0311c08": "因。如水性趨下。火性騰上。勢數如是。何足疑焉。",
    "X62n1181_001:0311c09": "淨土十疑論後序陳 瓘",
    "X62n1181_001:0311c10": "[0311c10] 人心無常。法亦無定。心法萬差。其本在此。信此則&#x5FA7;",
    "X62n1181_001:0311c11": "信。華嚴所以說十信。疑此則&#x5FA7;疑。智者所以說十疑。",
    "X62n1181_001:0311c12": "出疑入信。一入永入。不離於此。得究竟處。淨土者究",
    "X62n1181_001:0311c13": "竟處也。此處有說法之主。名無量壽。此佛說法。未嘗",
    "X62n1181_001:0311c14": "間斷。疑障其耳。則聾而不聞。疑障其心。則昧而不覺。",
    "X62n1181_001:0311c15": "不聞不覺。安住惡習。讚歎不念。隨喜麤心。妄指蓮胞",
    "X62n1181_001:0311c16": "以為&#x8657;誕。終不自念此分段身。從何而得。自何而來。",
    "X62n1181_001:0311c17": "胎獄穢濁。真實安在。信憑業識。自隔真際。於一幻境。",
    "X62n1181_001:0311c18": "非彼執此。生生不靈。永絕聖路。以如是故。釋迦如來",
    "X62n1181_001:0311c19": "起大慈憫。於生死中為大船師。載以法船令趨彼岸。",
    "X62n1181_001:0311c20": "晝夜度生。無有休息。然而彌陀之岸。本無彼此。釋迦",
    "X62n1181_001:0311c21": "之船。實非往來。譬如一燈分照八鏡。鏡有東西。光影",
    "X62n1181_001:0311c22": "無二。彌陀說法&#x5FA7;光影中。而釋迦方便獨指西鏡。故",
    "X62n1181_001:0311c23": "已到彼岸者。乃可以忘彼此。未入法界者。何自而泯",
    "X62n1181_001:0311c24": "東西。於此法中若未究竟。勿滯方隅。勿分彼此。但當",
    "X62n1181_001:0312a01": "正念諦信而已。此二聖之意。而智者之所以信也。信",
    "X62n1181_001:0312a02": "者萬善之母。疑者眾惡之根。能順其母。能耡其根。則",
    "X62n1181_001:0312a03": "向之所謂障緣眾生。聾可復聞。昧可復覺。未出生死。",
    "X62n1181_001:0312a04": "得出生死。未生淨土。得生淨土。順釋迦之誨。往面彌",
    "X62n1181_001:0312a05": "陀。隨彌陀之願。來助釋迦。在此而&#x5FA7;歷十方。即西而",
    "X62n1181_001:0312a06": "普入諸鏡。自二聖建立以來。如是之人如河沙數。云",
    "X62n1181_001:0312a07": "何不信。云何而疑。能自信已。又作方便。令諸未信無",
    "X62n1181_001:0312a08": "有不信者。此則智者之所以為悲也。明智大師中立。",
    "X62n1181_001:0312a09": "學智者之道。不順其文而順其悲。所以又印此論。冠",
    "X62n1181_001:0312a10": "以次公之序。而請予申廣其說。以助其傳。",
    "X62n1181_001:0312a11": "念佛方便文江公望",
    "X62n1181_001:0312a12": "[0312a12] 世出世間之法。欲得成辦省力。莫若繫心一緣。祇如",
    "X62n1181_001:0312a13": "稱念阿彌陀佛名號。念若出聲。不唯日久耗乏臟氣。",
    "X62n1181_001:0312a14": "齒舌擊磕。心念隨動。耳根承攬。分別識生。聞性內搖。",
    "X62n1181_001:0312a15": "隨出不返。是三成勞。積久或怠。若祇心念。不作音聲。",
    "X62n1181_001:0312a16": "外機不抽。內對不出。沉濁昏住。易成廢忘。有巧方便。",
    "X62n1181_001:0312a17": "無用動口。不出音聲。微以舌根。敲擊前齒。心念隨應。",
    "X62n1181_001:0312a18": "隨心應量。循業發現。舌意根下。念念之中。便有阿彌",
    "X62n1181_001:0312a19": "陀佛四字。音聲歷歷可陳。聲不越竅。聞性內融。心應",
    "X62n1181_001:0312a20": "舌機。機抽念根。心竅在舌。擊擊竅聞。機機念復。寄竅",
    "X62n1181_001:0312a21": "在耳。從聞入流。聞反精元。寂聞空性。是三融會。念念",
    "X62n1181_001:0312a22": "圓通。久久遂成唯心識觀。若是利根之人。念念不生。",
    "X62n1181_001:0312a23": "心心無所。六根杳寂。諸識消落。法法全真。門門絕待。",
    "X62n1181_001:0312a24": "瞥爾遂成真如實觀。初機後學。唯除賓客寒溫時。大",
    "X62n1181_001:0312b01": "小便利時。中暫停念。乃至營辦家事。稱種作務。自不",
    "X62n1181_001:0312b02": "用捨。亦自不相妨礙。心口念念聲聲稱誦聖號。更有",
    "X62n1181_001:0312b03": "甚邪思惡慮敢萌於心。自然純一無雜。若能都攝六",
    "X62n1181_001:0312b04": "根。淨念相繼。不過旬月。便成三昧。所謂自心作佛。自",
    "X62n1181_001:0312b05": "心是佛。是心見佛。上根大器。一念直超。平展之流。善",
    "X62n1181_001:0312b06": "觀方便。",
    "X62n1181_001:0312b07": "勸人發願偈慈照大師",
    "X62n1181_001:0312b08": "[0312b08] 萬法從心生。萬法從心滅。我佛大沙門。常作如是說。",
    "X62n1181_001:0312b09": "持戒無信願。不得生淨土。唯得人天福。福盡受輪迴。",
    "X62n1181_001:0312b10": "囅轉難脫離。看經無慧眼。不識佛深意。後世得聰明。",
    "X62n1181_001:0312b11": "亂心難出離。不如念佛好。現世無名利。行坐不多羅。",
    "X62n1181_001:0312b12": "則是阿彌陀。發願持戒力。回向生樂國。如是各行持。",
    "X62n1181_001:0312b13": "千中不失一。釋迦金口說。彌陀親攝受。諸佛皆護念。",
    "X62n1181_001:0312b14": "諸天善護持。見此念佛人。與佛不相遠。應當坐道場。",
    "X62n1181_001:0312b15": "轉於大法輪。普度無邊眾。譬如貧家女。腹孕轉輪王。",
    "X62n1181_001:0312b16": "諸天常愛護。貧女自不知。腹中有貴子。今此念佛人。",
    "X62n1181_001:0312b17": "其意亦如是。憶佛常念佛。不久當成佛。諸佛善護持。",
    "X62n1181_001:0312b18": "其人自不知。我當生淨土。卻要來後世。再得生人中。",
    "X62n1181_001:0312b19": "譬如貧人家。地內有伏藏。藏神常守護。不令其有失。",
    "X62n1181_001:0312b20": "貧人自不知。家內有寶藏。逐日趁客作。求衣食自濟。",
    "X62n1181_001:0312b21": "今此念佛人。其意亦如是。不知念佛人。具足如來藏。",
    "X62n1181_001:0312b22": "自說我無分。反要生人中。譬如病人家。自有真妙藥。",
    "X62n1181_001:0312b23": "不知妙藥性。不能自治病。每日&#x7240;枕邊。痛苦受無量。",
    "X62n1181_001:0312b24": "今此念佛人。法意亦如是。不知念佛心。能滅貪嗔癡。",
    "X62n1181_001:0312c01": "能為大醫王。能為大寶藏。利濟一切人。能為大法王。",
    "X62n1181_001:0312c02": "覆護一切眾。將為是凡夫。不得生淨土。且自持齋戒。",
    "X62n1181_001:0312c03": "後世願為人。輾轉更修行。方可生彼國。多見修行人。",
    "X62n1181_001:0312c04": "常作如是說。不稱彌陀願。不合淨土經。邪見障覆心。",
    "X62n1181_001:0312c05": "畢竟難出離。非是他人障。皆是自障心。今世不得生。",
    "X62n1181_001:0312c06": "一蹉成百蹉。勸汝修行人。信我如來說。佛無不實語。",
    "X62n1181_001:0312c07": "豈是&#x8657;誑言。但當自精勤。一心求淨土。因風吹于火。",
    "X62n1181_001:0312c08": "用力不消多。幸有念佛心。回願超三界。逢寶不取寶。",
    "X62n1181_001:0312c09": "遇食苦長飢。咄哉大丈夫。不見真實意。我今略勸讚。",
    "X62n1181_001:0312c10": "輾轉傳與人。代我廣流通。作于如來使。真是諸佛子。",
    "X62n1181_001:0312c11": "真名報佛恩。普願如說行。同生極樂國。",
    "X62n1181_001:0312c12": "蓮宗寶鑑優曇法師",
    "X62n1181_001:0312c13": "[0312c13] 慈照宗主云。離相念佛三昧者。上根智人悟此深理。",
    "X62n1181_001:0312c14": "常運&#x8657;空平等心。無我人眾生壽者相。經云。離一切",
    "X62n1181_001:0312c15": "諸相。即名諸佛。論曰。我以計內。人以計外。眾生以續",
    "X62n1181_001:0312c16": "前為能。壽者以續後為義。既無內外前後執心。則一",
    "X62n1181_001:0312c17": "切諸相悉皆空寂。故經云。知無我人。誰受輪轉。亦無",
    "X62n1181_001:0312c18": "身心受彼生死。是名離相念佛三昧。此則見一切眾",
    "X62n1181_001:0312c19": "生本性皆同彌陀。既不著有相無相二邊。亦無有斷",
    "X62n1181_001:0312c20": "見常見之說。是念念彌陀出世。處處極樂現前。如此",
    "X62n1181_001:0312c21": "念者。無念之念。念則真如。無生之生。生則實相。故知",
    "X62n1181_001:0312c22": "無念即離念。實相乃無相。無相則無住。無住則入佛",
    "X62n1181_001:0312c23": "境界。此乃無上真正大菩提道。若到此地。無修無證。",
    "X62n1181_001:0312c24": "無生死可脫。無涅槃可求。性相俱空。聖凡齊等。無佛",
    "X62n1181_001:0313a01": "道可成。無眾生可度。無己靈可得。一念無為。十方坐",
    "X62n1181_001:0313a02": "斷。無一法本有。無一法始成。自他互收。事理無礙。塵",
    "X62n1181_001:0313a03": "塵具足。剎剎全彰。法本如然。思議莫及。可謂十方薄",
    "X62n1181_001:0313a04": "伽梵。一路涅槃門。",
    "X62n1181_001:0313a05": "[0313a05] 遠祖師禪經序云。禪非智無以窮其寂。智非禪無以",
    "X62n1181_001:0313a06": "深其照。禪智者照寂之謂其相濟也。照不離寂。寂不",
    "X62n1181_001:0313a07": "離照。感則俱遊。應則同趣。慈照云。寂而常照。照而常",
    "X62n1181_001:0313a08": "寂。常寂常照。名常寂光。念佛之人欲參禪見性。但依",
    "X62n1181_001:0313a09": "此法。要於淨室正身端坐。掃除緣累。截斷情塵。瞠開",
    "X62n1181_001:0313a10": "兩睛。外不著境。內不住定。回光一照。內外俱寂。然後",
    "X62n1181_001:0313a11": "密密舉念南無阿彌陀佛三五聲。回光自看云。見性",
    "X62n1181_001:0313a12": "則成佛。畢竟那箇是我本性阿彌陀。卻又照&#x89B0;看。只",
    "X62n1181_001:0313a13": "今舉這一念從何處起。&#x89B0;破這一念。復又&#x89B0;破這&#x89B0;",
    "X62n1181_001:0313a14": "的是誰。參良久。又舉念南無阿彌陀佛。又如是&#x89B0;。如",
    "X62n1181_001:0313a15": "是參。急切做工夫。勿令間斷。惺惺不昧。如雞抱卵。不",
    "X62n1181_001:0313a16": "拘四威儀中。亦如是舉。如是看。如是參。忽於行住坐",
    "X62n1181_001:0313a17": "臥處。聞聲見色時。豁然明悟。親見本性彌陀。內外身",
    "X62n1181_001:0313a18": "心。一時透脫。盡乾坤大地。是箇西方。萬象森羅。無非",
    "X62n1181_001:0313a19": "自己。靜無遺照。動不失寂。然後興慈運悲。接引未悟。",
    "X62n1181_001:0313a20": "悲智圓融。入無功用行。得生上品。名實報莊嚴土。得",
    "X62n1181_001:0313a21": "一切種智。",
    "X62n1181_001:0313a22": "[0313a22] 大般若經云。曼殊室利白佛言。菩薩修行何法。疾證",
    "X62n1181_001:0313a23": "無上菩提。佛言菩薩能正修行一相莊嚴三昧。疾證",
    "X62n1181_001:0313a24": "菩提。修此行者。應離喧雜。不思眾相。專心繫念於一",
    "X62n1181_001:0313b01": "如來。審取名字。善相容儀。即為普觀三世一切諸佛。",
    "X62n1181_001:0313b02": "即得諸佛一切智慧。天台十疑論云。一切諸佛。悉皆",
    "X62n1181_001:0313b03": "平等。但眾生根鈍濁亂者多。若不專心繫念一佛。則",
    "X62n1181_001:0313b04": "心散漫。三昧難成。故專令念阿彌陀佛。即是一相三",
    "X62n1181_001:0313b05": "昧。寶王論云。修持一相念佛三昧者。當於行住坐臥",
    "X62n1181_001:0313b06": "繫念不忘。縱令昏寐。亦繫念而寢。覺即續之。不以餘",
    "X62n1181_001:0313b07": "業間斷。不以貪嗔等間隔。隨犯隨懺悔。不隔念。不異",
    "X62n1181_001:0313b08": "念。不隔日。不隔時。念念常不離佛。念念清淨圓明。即",
    "X62n1181_001:0313b09": "是得一相三昧也。",
    "X62n1181_001:0313b10": "[0313b10] 凡修淨土之人。灼然是要敵他生死。不是說了便休。",
    "X62n1181_001:0313b11": "當念無常迅速。時不待人。須是把做一件事始得。若",
    "X62n1181_001:0313b12": "也半進半退。似信似疑。到了濟得甚麼邊事。如何出",
    "X62n1181_001:0313b13": "離輪迴。若是信得及。便從今日去。發大勇猛。發大精",
    "X62n1181_001:0313b14": "進。莫問會與不會。見性不見性。但只執持一句南無",
    "X62n1181_001:0313b15": "阿彌陀佛。如靠著一座須彌山相似。搖撼不動。專其",
    "X62n1181_001:0313b16": "心。壹其意。或參念觀念憶念十念。或默念專念繫念",
    "X62n1181_001:0313b17": "禮念。念茲在茲。常憶常念。朝也念。暮也念。坐也念。行",
    "X62n1181_001:0313b18": "也念。心念不空過。念佛不離心。日日時時不要放捨。",
    "X62n1181_001:0313b19": "綿綿密密如雞抱卵。常教暖氣相接。即是淨念相繼。",
    "X62n1181_001:0313b20": "更加智照。則知淨土即是自心。此乃上智人修進工",
    "X62n1181_001:0313b21": "夫。如此抱得定。做得主。靠得穩。縱遇苦樂逆順境界",
    "X62n1181_001:0313b22": "現前。只是念阿彌陀佛。無一念變異心。無一念退惰",
    "X62n1181_001:0313b23": "心。無一念雜想心。直至盡生。永無別念。決定要生西",
    "X62n1181_001:0313b24": "方極樂世界。果能如是用功。則歷劫無明。生死業障。",
    "X62n1181_001:0313c01": "自然消殞。塵勞習漏。自然淨盡無餘。親見彌陀。不離",
    "X62n1181_001:0313c02": "本念。功成行滿。願力相資。臨命終時。定生上品。",
    "X62n1181_001:0313c03": "[0313c03] 若念佛之人。塵垢未淨。惡念起時。須自檢點。或有慳",
    "X62n1181_001:0313c04": "貪心。嗔恨心。癡愛心。嫉&#x59AC;心。欺誑心。吾我心。貢高心。",
    "X62n1181_001:0313c05": "&#x8B1F;曲心。邪見心。輕慢心。能所心。及話逆順境界。隨染",
    "X62n1181_001:0313c06": "所生一切不善之心。設或起時。急須高聲念佛。斂念",
    "X62n1181_001:0313c07": "歸正。勿令惡心相續。直下打併淨盡。永不復生。所有",
    "X62n1181_001:0313c08": "深信心。至誠心。發願回向心。慈悲心。謙下心。平等心。",
    "X62n1181_001:0313c09": "方便心。忍辱心。持戒心。喜捨心。禪定心。精進心。菩提",
    "X62n1181_001:0313c10": "心。及一切善心常當守護。更要離非梵行。斷惡律儀。",
    "X62n1181_001:0313c11": "雞狗&#x732A;羊。慎毋畜養。畋獵漁捕。皆不應為。當知極樂",
    "X62n1181_001:0313c12": "國內諸上善人。良由捨&#x5F03;惡緣。循行善業。獲生淨土。",
    "X62n1181_001:0313c13": "不退菩提。念佛之人。當隨佛學。應以去惡取善為鑑",
    "X62n1181_001:0313c14": "戒焉。",
    "X62n1181_001:0313c15": "[0313c15] 凡修念佛之人。欲生淨土。每念世間一切無常。成必",
    "X62n1181_001:0313c16": "有壞。生必有死。若不親聞佛法。則捨身受身。輪轉三",
    "X62n1181_001:0313c17": "界。四生六道。無解脫期。我今有緣。得聞正法。得修淨",
    "X62n1181_001:0313c18": "業。唯佛為念。捨此報身。當生淨土。入彼蓮胎。受諸快",
    "X62n1181_001:0313c19": "樂。永脫生死。不退菩提。此乃大丈夫平生之能事也。",
    "X62n1181_001:0313c20": "纔有疾病。正要向前坦蕩身心。莫生疑慮。直須西向",
    "X62n1181_001:0313c21": "正坐。專想阿彌陀佛。與觀世音大勢至菩薩。及無數",
    "X62n1181_001:0313c22": "化佛。現在其前。一心稱念南無阿彌陀佛。聲聲不絕。",
    "X62n1181_001:0313c23": "於諸世間。一切事務。不得思念。不得貪戀。若或心念",
    "X62n1181_001:0313c24": "起來。但要急稱佛號。於念念中。除滅罪障。若病人昏",
    "X62n1181_001:0314a01": "困。不能自念。則看病人當方便警策。勸而諭之。如此",
    "X62n1181_001:0314a02": "用心。助令命盡。只此一念。決定往生淨土。命若未盡。",
    "X62n1181_001:0314a03": "自得安寧。慎勿妄起留戀世間之心。當存自存。當死",
    "X62n1181_001:0314a04": "須死。但辦往生。何須疑慮。若解此理。如脫敝服。以著",
    "X62n1181_001:0314a05": "上衣。一舍凡身。便登佛地。奇哉偉哉。至矣盡矣。",
    "X62n1181_001:0314a06": "[0314a06] 真信修行之士。端的是要生西方極樂世界。專意一",
    "X62n1181_001:0314a07": "念。持一句阿彌陀佛。只此一念。是我本師。只此一念。",
    "X62n1181_001:0314a08": "即是化佛。只此一念。是破地獄之猛將。只此一念。是",
    "X62n1181_001:0314a09": "斬&#x7FA3;邪之寶劍。只此一念。是開黑暗之明燈。只此一",
    "X62n1181_001:0314a10": "念。是度苦海之大船。只此一念。是脫生死之良方。只",
    "X62n1181_001:0314a11": "此一念。是出三界之徑路。只此一念。是本性彌陀。只",
    "X62n1181_001:0314a12": "此一念。達惟心淨土。但只要記得這一句阿彌陀佛",
    "X62n1181_001:0314a13": "在念。莫教失落。念念常現前。念念不離心。無事也如",
    "X62n1181_001:0314a14": "是念。有事也如是念。安樂也如是念。病苦也如是念。",
    "X62n1181_001:0314a15": "生也如是念。死也如是念。如是一念分明不昧。又何",
    "X62n1181_001:0314a16": "必問人覓歸程乎。",
    "X62n1181_001:0314a17": "淨土或問天如禪師",
    "X62n1181_001:0314a18": "[0314a18] 問曰。一生造惡。臨終念佛。帶業得生。又無退轉。此彌",
    "X62n1181_001:0314a19": "陀願力。誠乎不可思議矣。然則我於生前且做世間",
    "X62n1181_001:0314a20": "事業。直待臨終然後念佛。可乎。[0314a20] 答曰。苦哉苦哉。何等",
    "X62n1181_001:0314a21": "愚謬之言也。砒礵酖酒。毒中之毒。今汝此言。毒於砒",
    "X62n1181_001:0314a22": "礵酖酒者也。非特誤賺自己。又且誤賺天下若僧若",
    "X62n1181_001:0314a23": "俗善男信女。皆此言也。向所謂逆惡凡夫臨終念佛",
    "X62n1181_001:0314a24": "者。乃是夙有善根福德因緣。方遇知識。方得念佛。此",
    "X62n1181_001:0314b01": "等僥倖。萬萬人中無一箇半箇。汝將謂人人臨終有",
    "X62n1181_001:0314b02": "此僥倖哉。豈不見&#x7FA3;疑論云。世間有十種人臨終不",
    "X62n1181_001:0314b03": "得念佛。一者善友未必相遇。故無勸念之理。二者業",
    "X62n1181_001:0314b04": "苦纏身。不遑念佛。三者或偏風失語。不能稱佛。四者",
    "X62n1181_001:0314b05": "狂亂失心。注想難成。五者或遭水火。不暇至誠。六者",
    "X62n1181_001:0314b06": "遭遇豺狼。無復善友。七者臨終惡友。壞彼信心。八者",
    "X62n1181_001:0314b07": "飽食過度。昏迷致死。九者軍陣&#x9B2C;戰。奄忽而亡。十者",
    "X62n1181_001:0314b08": "忽墜高巖。傷壞性命。如此等十種之事。皆是尋常耳",
    "X62n1181_001:0314b09": "聞眼見。不論僧俗男女。人皆有之。或宿業所招。現業",
    "X62n1181_001:0314b10": "所感。忽爾現前。不容迴避。&#x511E;又不是神通聖人。有宿",
    "X62n1181_001:0314b11": "命通。能知臨終有業無業。又不是有他心天眼。能知",
    "X62n1181_001:0314b12": "臨終好死惡死。如上十種惡緣。忽然遭著一種。便休",
    "X62n1181_001:0314b13": "也也。便做手&#x811A;不得了也。便有知識活佛圍繞。救&#x511E;",
    "X62n1181_001:0314b14": "不得了也。便須隨業受報。向三塗八難中受苦受罪。",
    "X62n1181_001:0314b15": "到那時便聞佛名不得了也。直饒&#x511E;無此惡緣。只是",
    "X62n1181_001:0314b16": "好病而死。亦未免風刀解體。四大分離。如生龜脫筒。",
    "X62n1181_001:0314b17": "螃&#x880F;落湯。痛苦逼迫。怕怖慞惶。念佛不得了也。更饒",
    "X62n1181_001:0314b18": "&#x511E;無病而死。又或世緣未了。世念未休。貪生怖死。擾",
    "X62n1181_001:0314b19": "亂胸懷。若是俗人。又兼家私未明。後事未辦。妻啼子",
    "X62n1181_001:0314b20": "哭。百種憂煎。念佛不得了也。更饒&#x511E;未死以前。只有",
    "X62n1181_001:0314b21": "些少病痛在身。忍通忍苦。叫喚呻吟。問藥求醫。祈禱",
    "X62n1181_001:0314b22": "懺悔。雜念紛飛。念佛不得了也。更饒&#x511E;未病以前。只",
    "X62n1181_001:0314b23": "是年紀老大。衰相現前。困頓龍鍾。愁嘆憂惱。只向箇",
    "X62n1181_001:0314b24": "衰老身上左安右排。念佛不得了也。更饒&#x511E;未老以",
    "X62n1181_001:0314c01": "前。政是少壯之日。政好念佛之時。稍或狂心未歇。俗",
    "X62n1181_001:0314c02": "務相關。東攀西緣。胡思亂想。業識茫茫。念佛不得了",
    "X62n1181_001:0314c03": "也。更饒&#x511E;清閒自在。有志修行。稍於世相之中。照不",
    "X62n1181_001:0314c04": "破。放不下。把不定。坐不斷。忽有些子境界現前。一箇",
    "X62n1181_001:0314c05": "主人隨他顛倒。念佛不得了也。&#x511E;看他老病之時。少",
    "X62n1181_001:0314c06": "壯清閒之日。稍有一事挂心。早是念不得。況待臨終",
    "X62n1181_001:0314c07": "時哉。何況&#x511E;更道且做世間事業。&#x511E;真癡人。說此癡",
    "X62n1181_001:0314c08": "話。敢保&#x511E;錯用身心了也。且世間事業。如夢如幻。如",
    "X62n1181_001:0314c09": "影如響。那一件有實效。那一件替得生死。縱饒廣造",
    "X62n1181_001:0314c10": "伽藍。多增常住。攀求名位。交結官豪。&#x511E;將謂多做好",
    "X62n1181_001:0314c11": "事。殊不知犯了如來不體道本。廣造伽藍等戒。豈不",
    "X62n1181_001:0314c12": "見道有為之功。多諸過咎。天堂未就。地獄先成。生死",
    "X62n1181_001:0314c13": "未明。皆成苦本。眼光落地。受苦之時。方知平生所作。",
    "X62n1181_001:0314c14": "盡是枷上添枷。&#x93BB;上添&#x93BB;。鑊湯下增柴炭。劍樹上助",
    "X62n1181_001:0314c15": "刀鎗。袈裟下失卻人身。萬劫難復。鐵漢聞之。也須淚",
    "X62n1181_001:0314c16": "落。祖師如此苦口勸人。曾許&#x511E;且做事業。待臨終方",
    "X62n1181_001:0314c17": "念佛乎。又不見死心禪師道。世間之人財寶如山。妻",
    "X62n1181_001:0314c18": "妾滿前。日夜歡樂。他豈不要長生在世。爭柰前程有",
    "X62n1181_001:0314c19": "限。暗裏相催。符到奉行。不容住滯。閻羅老子不順人",
    "X62n1181_001:0314c20": "情。無常鬼王有何面目。且據諸人眼裏親見。耳裏親",
    "X62n1181_001:0314c21": "聞。前街後巷。親情眷屬。朋友兄弟。強壯後生。死卻多",
    "X62n1181_001:0314c22": "少。世人多云待老來方念佛。好教&#x511E;知黃泉路上無",
    "X62n1181_001:0314c23": "老少能有幾人待得老到。少年夭死者多矣。死心如",
    "X62n1181_001:0314c24": "此苦口勸人。曾許&#x511E;且做事業。待臨終方念佛乎。當",
    "X62n1181_001:0315a01": "思人生在世。能有幾時。石火電光眨眼便過。趁此未",
    "X62n1181_001:0315a02": "老未病之前。抖擻身心。撥棄世事。得一日光景。念一",
    "X62n1181_001:0315a03": "日佛名。得一時工夫。修一時淨業。由他臨命終時。好",
    "X62n1181_001:0315a04": "死惡死。我之盤纏。預辦了也。我之前程。穩穩當當了",
    "X62n1181_001:0315a05": "也。若不如此。後悔難追。思之思之。",
    "X62n1181_001:0315a06": "[0315a06] 問。上文所云抖擻身心。撥棄世事。今世網中人。間有",
    "X62n1181_001:0315a07": "境緣順便。身意安閒者。則可依此而行。其有世事不",
    "X62n1181_001:0315a08": "容撥棄者。又當何以教之。[0315a08] 答曰。世網中人。若是痛念",
    "X62n1181_001:0315a09": "無常。用心真切者。不問苦樂逆順靜&#x9599;閒忙。一任公",
    "X62n1181_001:0315a10": "私幹辦。迎賓待客。萬緣交擾。八面應酬。與他念佛兩",
    "X62n1181_001:0315a11": "不相妨。不見古人道。朝也阿彌陀。暮也阿彌陀。假饒",
    "X62n1181_001:0315a12": "忙似箭。不離阿彌陀。又云。竹密不妨流水過。山高豈",
    "X62n1181_001:0315a13": "礙白雲飛。其有世緣稍重。力量稍輕者。亦須忙裏偷",
    "X62n1181_001:0315a14": "閒。&#x9599;中取靜。每日或念三萬聲。一萬聲。三千聲。一千",
    "X62n1181_001:0315a15": "聲。定為日課。不容一日放過。又有冗忙之極。頃刻無",
    "X62n1181_001:0315a16": "間者。每日晨朝必須十念。積久功成。亦不&#x8657;棄。念佛",
    "X62n1181_001:0315a17": "之外。或念經禮佛。或懺悔發願。種種結緣。種種作福。",
    "X62n1181_001:0315a18": "隨力布施。修諸善功以助之。凡一毫之善。皆須迴向",
    "X62n1181_001:0315a19": "西方。如此用功。非唯決定往生。亦且增高品位矣。",
    "X62n1181_001:0315a20": "[0315a20] 問曰。泛言念佛。未有其方。且十念迴向之法。亦所未",
    "X62n1181_001:0315a21": "喻。幸詳以示之。[0315a21] 答曰。念佛者。或專緣三十二相。繫心",
    "X62n1181_001:0315a22": "得定。開目閉目。常得見佛。或但專稱名號。執持不散。",
    "X62n1181_001:0315a23": "亦於現身而得見佛。此間現見多是稱佛名號為上。",
    "X62n1181_001:0315a24": "稱佛之法。必須制心不令散亂。念念相續。繫緣佛號。",
    "X62n1181_001:0315b01": "口中聲聲喚阿彌陀佛。以心緣歷。字字分明。稱佛名",
    "X62n1181_001:0315b02": "時。無管多少。並須一心一意。心心相續。如此方得一",
    "X62n1181_001:0315b03": "念滅八十億劫生死之罪。若不然者。滅罪良難。十念",
    "X62n1181_001:0315b04": "者。每日清晨面西。正立。合掌。連聲稱阿彌陀佛。盡一",
    "X62n1181_001:0315b05": "氣為一念。如是十氣。名為十念。但隨氣長短。不論佛",
    "X62n1181_001:0315b06": "數多少。唯長唯久。氣極為度。其佛聲不高不低。不緩",
    "X62n1181_001:0315b07": "不急。調停得中。如是十氣連屬不斷。意在令心不散。",
    "X62n1181_001:0315b08": "專精為功。故名此為十念者。顯是藉氣束心也。盡此",
    "X62n1181_001:0315b09": "一生。不得一日暫廢。迴向發願者。念佛既畢。即誦一",
    "X62n1181_001:0315b10": "心皈命文。如上念佛之法。至於迴向。乃先德垂訓切",
    "X62n1181_001:0315b11": "要之方。盛傳於世久矣。當遵而行之。",
    "X62n1181_001:0315b12": "[0315b12] 問曰。圓修之觀。惟心之念。似乎上器之行門。華嚴十",
    "X62n1181_001:0315b13": "願。寶積十心。亦乃大根之功用。倘根器之不對。則功",
    "X62n1181_001:0315b14": "行之難成。今吾自揣其根。觀吾所好。惟在專持名號。",
    "X62n1181_001:0315b15": "暇則或加禮拜懺悔而已。師以為何如。[0315b15] 答曰。善哉善",
    "X62n1181_001:0315b16": "哉。汝知量矣。觀汝之言。正合善導專修無間之說矣。",
    "X62n1181_001:0315b17": "專修者。政由稱名易故。相續即生。無間修者。身須專",
    "X62n1181_001:0315b18": "禮阿彌陀佛。不雜餘禮。口須專稱阿彌陀佛。不稱餘",
    "X62n1181_001:0315b19": "號。不誦餘經。意須專想阿彌陀佛。不雜餘想。又若貪",
    "X62n1181_001:0315b20": "瞋癡來間者。隨犯隨懺。不令隔日隔夜。常使清淨。亦",
    "X62n1181_001:0315b21": "名無間修也。",
    "X62n1181_001:0315b22": "[0315b22] 問曰。念念相續之修。豈非予所願也。柰何定力未成。",
    "X62n1181_001:0315b23": "念頭無主。眨得眼來。千里萬里去了。又或礙著一毫",
    "X62n1181_001:0315b24": "世事。便是五日十日半月一月擺脫不去。又當何策",
    "X62n1181_001:0315c01": "以治之。[0315c01] 答曰。嗚呼。此天下學者之通患也。汝當間斷",
    "X62n1181_001:0315c02": "之時。若不痛加鞭策。則專修無間之念。永無成就之",
    "X62n1181_001:0315c03": "期。余聞古人有三種痛鞭之策。今復為為汝獻之。一",
    "X62n1181_001:0315c04": "曰報恩。二曰決志。三曰求驗。第一報恩者。既修淨土。",
    "X62n1181_001:0315c05": "當念報恩。佛恩國恩。固未暇論。只如父母養育之恩。",
    "X62n1181_001:0315c06": "豈非重恩。師長作成之德。豈非重德。&#x511E;最初出家。便",
    "X62n1181_001:0315c07": "說要報重恩。後來行&#x811A;。又說要報重德。離鄉背井。二",
    "X62n1181_001:0315c08": "三十年。父母師長。艱難困苦。&#x511E;總不顧。父母老病。&#x511E;",
    "X62n1181_001:0315c09": "又不看。及聞其死。&#x511E;也不歸。如今或在三塗受罪受",
    "X62n1181_001:0315c10": "苦。望&#x511E;救他。望&#x511E;度他。&#x511E;卻念念間斷。淨土不成。淨",
    "X62n1181_001:0315c11": "土不成。自救不了。如何救他。既不能相救。&#x511E;是忘恩",
    "X62n1181_001:0315c12": "負義。大不孝人。經云不孝之罪。當墜地獄。然則一念。",
    "X62n1181_001:0315c13": "間斷之心。便是地獄業也。又且不織而衣。不耕而食。",
    "X62n1181_001:0315c14": "僧房臥具。受用現成。&#x511E;當勤修淨業。圖報信施之恩。",
    "X62n1181_001:0315c15": "祖師道。此是施主妻子分上減刻將來。道眼未明。滴",
    "X62n1181_001:0315c16": "水寸絲。也須牽犁曳耙償他始得。&#x511E;卻念念間斷。淨",
    "X62n1181_001:0315c17": "土不成。淨土不成。酬償有分。然則一念間斷之心。便",
    "X62n1181_001:0315c18": "是畜生業也。第二決志者。若學專修。志須決定。&#x511E;一",
    "X62n1181_001:0315c19": "生參禪。禪既不悟。及乎看教。教又不明。弄到如今。念",
    "X62n1181_001:0315c20": "頭未死。又要說幾句禪。又要寫幾箇字。又要做幾首",
    "X62n1181_001:0315c21": "詩。情挂兩頭。念分四路。祖師道。毫釐繫念。三塗業因。",
    "X62n1181_001:0315c22": "瞥爾情生。萬劫羈&#x93BB;。&#x511E;卻志無決定。情念多端。因此",
    "X62n1181_001:0315c23": "多端。間斷正念。然則一念間斷之心。便是三塗羈&#x93BB;",
    "X62n1181_001:0315c24": "業也。又且守護戒根。志不決定。或因身口。念念馳求。",
    "X62n1181_001:0316a01": "教中道寧以洋銅灌口。不可以破戒之口受人飲食。",
    "X62n1181_001:0316a02": "寧以熱鐵纏身。不可以破戒之身受人衣服。況因諸",
    "X62n1181_001:0316a03": "戒不嚴。邪心妄動。因此妄動。間斷真修。然則一念間",
    "X62n1181_001:0316a04": "斷之心。何止熱鐵洋銅業也。又且斷除憎愛。志不決",
    "X62n1181_001:0316a05": "定。每於&#x8657;名浮利。自照不破。名利屬我。便生貪愛。名",
    "X62n1181_001:0316a06": "利屬他。便生憎&#x59AC;。古人云。貪名貪利。同趨鬼類。逐愛",
    "X62n1181_001:0316a07": "逐憎。同入火阬。&#x511E;卻因此愛憎。間斷淨土。然則一念",
    "X62n1181_001:0316a08": "間斷之心。便是餓鬼火阬業也。第三取驗者。既學專",
    "X62n1181_001:0316a09": "修。當求靈驗。&#x511E;如今髮白面皺。死相現前。知道臨終。",
    "X62n1181_001:0316a10": "更有幾日。須在目前。便要見佛。只如廬山遠法師。一",
    "X62n1181_001:0316a11": "生之中。三度見佛。又如懷感法師。稱念佛名。便得見",
    "X62n1181_001:0316a12": "佛。又如少康法師。唱佛一聲。眾便見一佛從口飛出。",
    "X62n1181_001:0316a13": "唱佛十聲。則有十佛從口飛出。此等靈驗。萬萬千千。",
    "X62n1181_001:0316a14": "&#x511E;若心無間斷。見佛不難。間斷心生。決不見佛。既不",
    "X62n1181_001:0316a15": "見佛。與佛無緣。既無佛緣。難生淨土。淨土不生。必墮",
    "X62n1181_001:0316a16": "惡道。然則一念間斷之心。便是三塗惡道業也。如上",
    "X62n1181_001:0316a17": "三策。當自痛鞭。使其念不離佛。佛不離念。感應道交。",
    "X62n1181_001:0316a18": "現前見佛。既見樂邦之佛。即見十方諸佛。既見十方",
    "X62n1181_001:0316a19": "諸佛。即見自性天真之佛。既見自性天真之佛。即得",
    "X62n1181_001:0316a20": "大用現前。然後推其悲願。廣化一切眾生。此名淨土",
    "X62n1181_001:0316a21": "禪。亦名禪淨土也。",
    "X62n1181_001:0316a22": "答弟行遠",
    "X62n1181_001:0316a23": "[0316a23] 吾忝學禪。不能使父母發明生死大事。成就道業。此",
    "X62n1181_001:0316a24": "為可愧。然竊觀二老。恐非禪學機器。猶發藥不對病。",
    "X62n1181_001:0316b01": "則反病於藥矣。故甲子秋之歸。嘗以繫念法門。為當",
    "X62n1181_001:0316b02": "機對證之良方也。爾後日遷月化。其操舍勤怠。及臨",
    "X62n1181_001:0316b03": "終得力與否。皆非吾所能知。今幸老母尚壽。而歲將",
    "X62n1181_001:0316b04": "七十。餘景幾何。此又不容不再告者。繫念之法。不拘",
    "X62n1181_001:0316b05": "行住坐臥。不必出聲損氣。唯務至誠。默想默念。念念",
    "X62n1181_001:0316b06": "相繼。心無間斷。敢許現生肉眼。便能見佛。或見光明。",
    "X62n1181_001:0316b07": "或承摩頂等事。又豈定在臨終時哉。此是一種徑捷",
    "X62n1181_001:0316b08": "法門。至簡至要。極靈極驗。倘使得生淨土。見佛聞法。",
    "X62n1181_001:0316b09": "不患大事之不明。生死之不了。道業之不成矣。其或",
    "X62n1181_001:0316b10": "不然。則&#x8657;生浪死。苦趣其能免耶。煩吾弟以前說詳",
    "X62n1181_001:0316b11": "告慈母。切不可以雜務關其懷抱。須旦夕曲施方便。",
    "X62n1181_001:0316b12": "令得專心致慮。倚靠者一著子。如照夜之炬。如過海",
    "X62n1181_001:0316b13": "之舟。不可須臾離也。誠能如此預備行纏。功無&#x8657;棄。",
    "X62n1181_001:0316b14": "則汝事親之孝莫大於是矣。",
    "X62n1181_001:0316b15": "[0316b15] 吾母于禪門直指之道。既不能湊泊。舊嘗勸其精進",
    "X62n1181_001:0316b16": "念佛。當照破世間。總是一場夢事。苦也是夢。樂也是",
    "X62n1181_001:0316b17": "夢。富也是夢。貧也是夢。莫被夢境所惑。起心造業。誤",
    "X62n1181_001:0316b18": "賺平生。夢向三途苦趣中去。者場生受不可說也。當",
    "X62n1181_001:0316b19": "此之時。親父親母。救&#x511E;不得。的子的孫。替&#x511E;不得。舉",
    "X62n1181_001:0316b20": "眼看來。有誰可靠。唯有樂邦之佛。能救度汝。能攝受",
    "X62n1181_001:0316b21": "汝。能保護法。能成就汝。切須趁此眼明&#x811A;健。全身倚",
    "X62n1181_001:0316b22": "靠。求哀乞憐。夙夕懇禱。不可斯須放捨。&#x511E;若靠他不",
    "X62n1181_001:0316b23": "穩。未免等閒蹉過。後悔難追。當念殘生如草上露。水",
    "X62n1181_001:0316b24": "上漚。風中燭。石中火。變滅無常。匪朝即夕。不可不上",
    "X62n1181_001:0316c01": "緊也。此事非獨吾母可行。凡諸見者聞者。皆當遞相",
    "X62n1181_001:0316c02": "勸諫。同使發心。亦是一種大方便事。倘吾弟深鑑吾",
    "X62n1181_001:0316c03": "心。輔行吾言。信有樂邦之往。則母子弟兄之會可期",
    "X62n1181_001:0316c04": "矣。鄉井之歸。奚足念哉。",
    "X62n1181_001:0316c05": "示月庭居士楚山禪師",
    "X62n1181_001:0316c06": "[0316c06] 夫格外真機。難容湊泊。初參之士。必假筌蹄。所謂梵",
    "X62n1181_001:0316c07": "語阿彌陀佛。此云無量壽佛者覺也。覺即當人之自",
    "X62n1181_001:0316c08": "心。心即本來之佛性。是故念佛者乃念自心之佛。不",
    "X62n1181_001:0316c09": "假外面馳求。馬大師所云即心即佛是也。或謂即心",
    "X62n1181_001:0316c10": "是佛。何勞更念佛乎。只為當人不了自心是佛。是以",
    "X62n1181_001:0316c11": "執相循名。妄生倒惑。橫見生死。枉入迷流。故勞先聖",
    "X62n1181_001:0316c12": "曲垂方便。教令注想觀心。要信自心是佛。則知念佛",
    "X62n1181_001:0316c13": "念心。念心念佛。念念不忘。心心無間。忽爾念到心思",
    "X62n1181_001:0316c14": "路絕處。當下根塵頓脫。當體空寂。始知無念無心。無",
    "X62n1181_001:0316c15": "心無念。心念既無。佛亦不可得矣。故云從有念而至",
    "X62n1181_001:0316c16": "無念。因無念而證無心。無心之心。始是真心。無念之",
    "X62n1181_001:0316c17": "念。方名正念。無佛之佛。可謂無量壽佛者矣。到此覓",
    "X62n1181_001:0316c18": "一毫自他之相了不可得。何聖凡迷悟之有哉。只這",
    "X62n1181_001:0316c19": "不可得處。即識心達本之要門。乃超生脫死之捷徑。",
    "X62n1181_001:0316c20": "居士果能於此洞徹自心源底。始信火宅凡居。即為",
    "X62n1181_001:0316c21": "西方安養。舉足動足。無非古佛道場。溪光山色。頭頭",
    "X62n1181_001:0316c22": "彰紫磨金容。谷韻風聲。歷歷展紅蓮舌相。塵塵契妙。",
    "X62n1181_001:0316c23": "法法該宗不即不離。心心解脫。於斯領旨管取一笑",
    "X62n1181_001:0316c24": "而無疑矣。居士其尚勉乎哉。",
    "X62n1181_001:0317a01": "念佛警策古音禪師",
    "X62n1181_001:0317a02": "[0317a02] 一句阿彌陀佛。宗門頭則公案。譬如騎馬拄杖。把穩",
    "X62n1181_001:0317a03": "生涯一段。不拘四眾人等。持之悉有應驗。行住坐臥",
    "X62n1181_001:0317a04": "之中。一句彌陀莫斷。須修因深果深。直教不念自念。",
    "X62n1181_001:0317a05": "若能念念不空。管取念成一片。當念認得念人。彌陀",
    "X62n1181_001:0317a06": "與我同現。便入念佛三昧。親證極樂內院。蓮胎標的",
    "X62n1181_001:0317a07": "姓名。極功之者自見。親見彌陀授記。便同菩薩作伴。",
    "X62n1181_001:0317a08": "自此出離娑婆。一路了無憂患。直至無上菩提。永劫",
    "X62n1181_001:0317a09": "隨心散誕。依得此道歸來。決定成佛不欠。",
    "X62n1181_001:0317a10": "答湖州董宗伯蓮池大師",
    "X62n1181_001:0317a11": "[0317a11] 心本不生。緣合而生。心本不死。緣散而死。似有生死。",
    "X62n1181_001:0317a12": "原無去來。於斯會得。生順死安。常寂常照。如或未能。",
    "X62n1181_001:0317a13": "便當全身放下。密密持念一句阿彌陀佛。求生淨土。",
    "X62n1181_001:0317a14": "假使諸緣未盡。壽命未終。倍應念佛。有大利益。古云",
    "X62n1181_001:0317a15": "念佛法門。此金仙氏之長生也。",
    "X62n1181_001:0317a16": "答張百戶廣湉",
    "X62n1181_001:0317a17": "[0317a17] 妄念是病。念佛是藥。久病非片劑所能療。積妄非暫",
    "X62n1181_001:0317a18": "念所能除。其理一也。莫管他妄念紛飛。只貴在念佛",
    "X62n1181_001:0317a19": "精切。字字分明。句句接續。極力執持。方有趨向分。所",
    "X62n1181_001:0317a20": "謂真積力久。而一旦豁然。喻如磨杵作針。鍊鐵成鋼",
    "X62n1181_001:0317a21": "者定不誣也。入道多門。惟此一門最為捷徑。不可忽。",
    "X62n1181_001:0317a22": "不可忽。",
    "X62n1181_001:0317a23": "與蘇州劉居士",
    "X62n1181_001:0317a24": "[0317a24] 曩啟專以念佛求生淨土奉勸。然此道至元至妙。亦",
    "X62n1181_001:0317b01": "復至簡至易。以簡易故高明者忽焉。夫生死不離一",
    "X62n1181_001:0317b02": "念。乃至世出世間萬法。皆不離一念。今即以此念念",
    "X62n1181_001:0317b03": "佛。何等切近精實。若&#x89B0;破此念起處。即是自性彌陀。",
    "X62n1181_001:0317b04": "即是祖師西來意。縱令不悟。乘此念力。往生極樂。且",
    "X62n1181_001:0317b05": "橫截生死。不受輪迴。終當大悟耳。願翁放下萬緣。十",
    "X62n1181_001:0317b06": "二時中念。念提撕。是所至望。",
    "X62n1181_001:0317b07": "與江陰馮居士",
    "X62n1181_001:0317b08": "[0317b08] 七十古希。百年能幾。今此暮景。正宜放開懷抱。看破",
    "X62n1181_001:0317b09": "世間。宛如一場戲劇。何有真實。但以一聲阿彌陀佛",
    "X62n1181_001:0317b10": "消遣光陰。但以西方極樂世界為我家舍。我今念佛。",
    "X62n1181_001:0317b11": "日後當生西方。何幸如之。發大歡喜。莫生煩惱。倘遇",
    "X62n1181_001:0317b12": "不如意事。即便撥轉心頭這一聲佛急急提念。卻回",
    "X62n1181_001:0317b13": "光返照。我是阿彌陀佛。世界中人。柰何與世人一般",
    "X62n1181_001:0317b14": "見識。回嗔作喜一心念佛。此是智慧中人。大安樂大",
    "X62n1181_001:0317b15": "解脫法門也。",
    "X62n1181_001:0317b16": "與太倉王孝廉",
    "X62n1181_001:0317b17": "[0317b17] 貴宅世修盛德。何為尊體遘斯劇疾。得無夙業使之",
    "X62n1181_001:0317b18": "然乎。疾病之繇多從殺生中來。故偏重放生也。今更",
    "X62n1181_001:0317b19": "有所陳。良以外僧代懺。與內心自懺。功德懸殊。願空",
    "X62n1181_001:0317b20": "其心。盡罷一切諸緣。於空心中單念一聲阿彌陀佛。",
    "X62n1181_001:0317b21": "所云念者。不必啟口動舌。但默默以心眼返照。一字",
    "X62n1181_001:0317b22": "一字分明。一句一句接續。從朝至暮。從暮至朝。心心",
    "X62n1181_001:0317b23": "靡間。若有痛苦。忍之耐之。一心顧念。經云至心念佛",
    "X62n1181_001:0317b24": "一聲。滅八十億劫生死重罪。故功德懸殊也。",
    "X62n1181_001:0317c01": "答聞谷廣印",
    "X62n1181_001:0317c02": "[0317c02] 問古人已稟單傳直指。後修淨業而欲往生者。為",
    "X62n1181_001:0317c03": "是悟後隨願起行耶。為是未悟二行兼修耶。若兼",
    "X62n1181_001:0317c04": "修者墮偷心岐路心。工夫那得成片耶。若已悟。則",
    "X62n1181_001:0317c05": "塵塵華藏。在在蓮邦。十方無不可者。何獨樂生西",
    "X62n1181_001:0317c06": "方耶。",
    "X62n1181_001:0317c07": "[0317c07] 答真信淨土決志往生者。不論已悟未悟。其從事單",
    "X62n1181_001:0317c08": "傳直指而未悟者。雖日以參禪為務。不妨發願往生。",
    "X62n1181_001:0317c09": "以未能不受後有。畢竟有生處故。不是偷心岐路心",
    "X62n1181_001:0317c10": "也。其已悟者古人云汝將謂一悟便可上齊諸佛乎。",
    "X62n1181_001:0317c11": "故普賢為華嚴長子。雖塵塵華藏。在在蓮邦。而行願",
    "X62n1181_001:0317c12": "品必拳拳以往生安樂為言也。已悟尚然。未悟可知",
    "X62n1181_001:0317c13": "矣。",
    "X62n1181_001:0317c14": "[0317c14] 問參禪貴一念不生。念佛貴淨念相繼。茲參究念",
    "X62n1181_001:0317c15": "佛一門。意在妙悟而得往生也。今念時雖心佛分",
    "X62n1181_001:0317c16": "明。參時即二俱坐斷。斷故參功漸深。念力漸微。則",
    "X62n1181_001:0317c17": "他時焉得亦悟亦生耶。",
    "X62n1181_001:0317c18": "[0317c18] 答一念不生。是禪非參。起念下疑。乃名曰參。楞嚴云",
    "X62n1181_001:0317c19": "又以此心反覆研究等是也。念時參時。俱屬有念。亦",
    "X62n1181_001:0317c20": "不相悖。",
    "X62n1181_001:0317c21": "[0317c21] 問即心即佛。不外馳求之理。信得及。見得徹了。為",
    "X62n1181_001:0317c22": "便隨緣消業。勿造新殃。任運騰騰。以待夫識乾自",
    "X62n1181_001:0317c23": "得耶。為當更起疑情。窮參力究以求妙悟耶。",
    "X62n1181_001:0317c24": "[0317c24] 答即心即佛。若真信得及。真見得徹。千了百當。更無",
    "X62n1181_001:0318a01": "疑滯者方可任運過時如其不然。未可放參。",
    "X62n1181_001:0318a02": "示大同",
    "X62n1181_001:0318a03": "[0318a03] 古人教親近明師。求善知識。而善知識。實無口傳心",
    "X62n1181_001:0318a04": "授祕密法門。只替人解粘去縛。便是祕密。今但執持",
    "X62n1181_001:0318a05": "名號一心不亂。此八箇字。即是解粘去縛祕密法門。",
    "X62n1181_001:0318a06": "即是出生死。堂堂大路。朝念暮念。行念坐念。念念相",
    "X62n1181_001:0318a07": "續。自成三昧。莫更他求也。",
    "X62n1181_001:0318a08": "警眾",
    "X62n1181_001:0318a09": "[0318a09] 入道要門。信為第一。惡事非信。尚不成就。況善事乎。",
    "X62n1181_001:0318a10": "譬如世間盜賊。時乎敗露。官府非不以極刑繩之。迨",
    "X62n1181_001:0318a11": "後釋免。依舊不悔。所以者何。他卻信得者條門路。不",
    "X62n1181_001:0318a12": "齎一文本錢。自獲利無算。所以備受苦痛。決不退悔。",
    "X62n1181_001:0318a13": "今人念佛。再不肯真切加功。只是不曾深思諦信。不",
    "X62n1181_001:0318a14": "要說不信淨土。只如世尊說人命在呼吸間。者一句",
    "X62n1181_001:0318a15": "話。於義理不是難解說。&#x511E;們眼裏親見。耳裏親聞。經",
    "X62n1181_001:0318a16": "過許多榜樣。如今要&#x511E;信得者句話。早是不能勾也。",
    "X62n1181_001:0318a17": "&#x511E;若真實信得者句話。則念佛法門。不必要我費盡",
    "X62n1181_001:0318a18": "刀氣。千叮萬囑。爾自如水赴壑。萬牛不能挽矣。",
    "X62n1181_001:0318a19": "[0318a19] 予見新學後生。才把一句佛頓在心頭。閒思妄想。越",
    "X62n1181_001:0318a20": "覺騰沸。便謂念佛工夫。不能攝心。不知汝無量劫來",
    "X62n1181_001:0318a21": "生死根由。如何能得即斷。且萬念紛飛之際。正是做",
    "X62n1181_001:0318a22": "工夫時節。旋收旋散。旋散旋收。久後工夫純熟。自然",
    "X62n1181_001:0318a23": "妄念不起。且汝之能覺妄念者。虧者句佛耳。如不念",
    "X62n1181_001:0318a24": "佛之時。瀾翻潮湧。剎那不停者。自己豈能覺乎。",
    "X62n1181_001:0318b01": "[0318b01] 念佛有默持。有高聲持。有金剛持。高聲覺太費力。默",
    "X62n1181_001:0318b02": "念又易昏沉。只是綿綿密密。聲在於唇齒之間。乃謂",
    "X62n1181_001:0318b03": "金剛持。然又不可執定。或覺費力。則不妨默持。或覺",
    "X62n1181_001:0318b04": "昏沉。則不妨高聲。如今念佛者。只是手打魚子。隨口",
    "X62n1181_001:0318b05": "叫喊。所以不得利益。必須句句。出口入耳。聲聲喚醒",
    "X62n1181_001:0318b06": "自心。譬如一人濃睡。一人喚云某人。則彼即醒矣。所",
    "X62n1181_001:0318b07": "以念佛能攝心。",
    "X62n1181_001:0318b08": "[0318b08] 今人不肯念佛。只是輕視西方。不知生西方乃是大",
    "X62n1181_001:0318b09": "德大福大智大慧大聖大賢的勾當。轉娑婆成淨土。",
    "X62n1181_001:0318b10": "不同小可因緣。汝但看此城中一日一夜。死卻多少",
    "X62n1181_001:0318b11": "人不要說生西方。即生天。千百人中尚無一箇。其有",
    "X62n1181_001:0318b12": "自負修行者。祇是不失人身而已。故我世尊大慈大",
    "X62n1181_001:0318b13": "悲。示此法門。功過乾坤。恩逾父母。粉骨碎身。不足為",
    "X62n1181_001:0318b14": "報。"
}