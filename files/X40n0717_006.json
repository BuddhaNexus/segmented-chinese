{
    "X40n0717_006:0238a16": "四分戒本如釋卷第六",
    "X40n0717_006:0238a18": "明 廣州沙門釋 弘贊在&#x7299; 繹",
    "X40n0717_006:0238a19": "[0238a19] ○過時畜急施衣戒第二十八",
    "X40n0717_006:0238a20": "[0238a20] 若比丘。十日未竟夏三月。諸比丘得急施衣。比丘知",
    "X40n0717_006:0238a21": "是急施衣當受。受已。乃至衣時應畜。若過畜者。尼薩",
    "X40n0717_006:0238a22": "耆波逸提。",
    "X40n0717_006:0238a23": "[0238a23] 釋曰。佛在毗蘭若國。夏安居竟。聽諸比丘受夏衣。",
    "X40n0717_006:0238a24": "六&#x7FA3;即春夏冬一切時常乞衣。安居未竟亦乞衣。",
    "X40n0717_006:0238b01": "亦受衣。時跋難陀在一處安居竟。聞異處安居大",
    "X40n0717_006:0238b02": "得衣利。即便往彼。處處共分衣。多得衣分持來。諸",
    "X40n0717_006:0238b03": "比丘白佛。佛言。不得一切時常乞衣。及安居未竟",
    "X40n0717_006:0238b04": "乞衣受衣。不得此處安居。異處受衣分。時波斯匿",
    "X40n0717_006:0238b05": "王。遣仙授。宿舊。二大臣。往征反叛。大臣自念往征",
    "X40n0717_006:0238b06": "未知得還不。當預為僧設食施衣。諸比丘以安居",
    "X40n0717_006:0238b07": "未竟不敢受衣。以事白佛。佛言。聽受急施衣。由此",
    "X40n0717_006:0238b08": "為諸比丘結戒。十日未竟夏三月者。謂前三月夏",
    "X40n0717_006:0238b09": "安居未訖。尚有十日在。未至自恣時。即是七月初",
    "X40n0717_006:0238b10": "六日至十五日也。急施衣者。受便得。不受便失謂",
    "X40n0717_006:0238b11": "前人有急難因緣。持衣施僧為求福利。如欲行軍。",
    "X40n0717_006:0238b12": "或遭重病。若臨產婦。如是等時施。若過此時。不復",
    "X40n0717_006:0238b13": "更施。故名急施衣也。知是急施衣者。顯非餘衣也。",
    "X40n0717_006:0238b14": "以餘一切衣。要安居竟受。設有檀越奉施。應白二",
    "X40n0717_006:0238b15": "羯磨差一人為僧作掌衣人。至安居竟分之(薩婆多論",
    "X40n0717_006:0238b16": "云。除急施衣。一切安居衣。必須待自恣時分。若安居中分突吉羅)。當受者。謂合受",
    "X40n0717_006:0238b17": "衣時。如其不受。則前人便失功德利。比丘亦失衣",
    "X40n0717_006:0238b18": "利。是故聽受也。受已者。謂受得衣入手也。乃至衣",
    "X40n0717_006:0238b19": "時應畜者。畜是藏舉也。謂自恣竟。不受迦絺那一",
    "X40n0717_006:0238b20": "月。受迦絺那衣五月。是為衣時。於此二時中。得畜",
    "X40n0717_006:0238b21": "長衣而不犯戒。故云應畜也(婆沙律云。一月所以名衣時者。以安居竟。",
    "X40n0717_006:0238b22": "檀越多致飲食衣服供養眾僧。兼諸比丘種種執作浣染衣服。以是因緣一月內。所有放捨。故名為衣時)。",
    "X40n0717_006:0238b23": "若過畜者。謂過一五月也。若無功德衣。至八月十",
    "X40n0717_006:0238b24": "五日。此衣應捨。或作淨施。或缺三衣將作受持。不",
    "X40n0717_006:0238c01": "爾者。十六日明相出捨墮。若有功德衣。至臘月十",
    "X40n0717_006:0238c02": "五日。此衣如前應作捨等。不爾者。臘月十六日明",
    "X40n0717_006:0238c03": "相出捨墮。是中犯相差別云何。若去自恣前有十",
    "X40n0717_006:0238c04": "日在。得急施衣。應畜至衣時。若有九日在得急施",
    "X40n0717_006:0238c05": "衣。聽畜至衣時。更增一日。如是乃至有一日在。得",
    "X40n0717_006:0238c06": "急施衣。畜至衣時。更增九日。如此前後得共滿十",
    "X40n0717_006:0238c07": "日畜不犯。若過前十日便犯。過後增多畜乃至一",
    "X40n0717_006:0238c08": "日亦犯。捨。悔。還衣同上。尼同犯。下三眾惡作。不犯",
    "X40n0717_006:0238c09": "者。若為奪失燒漂衣。過前不犯。若作奪失等想。若",
    "X40n0717_006:0238c10": "賊惡獸水漲嶮難王難命難梵行難。若彼受寄者",
    "X40n0717_006:0238c11": "死。或出行罷道等。如是過後無犯(根本律。明五種急施衣。為自病",
    "X40n0717_006:0238c12": "施。為他病施。將死時施。為死亡施。將行時施。薩婆多云。若王王子夫人大官&#x9B2C;將。持物施僧。以彼善心難",
    "X40n0717_006:0238c13": "得。若女欲嫁。若病人施。令存亡有益。或有餘急難緣。故名急施衣)。因明夏三月所",
    "X40n0717_006:0238c14": "應作事。謂比丘不應一切時人間遊行。妨廢道業。",
    "X40n0717_006:0238c15": "踐傷物命。無時棲止。以招世譏。應三月夏安居。無",
    "X40n0717_006:0238c16": "事應前安居。住前三月。謂從四月十六日。至七月",
    "X40n0717_006:0238c17": "十五日。有事聽後安居。住後三月。謂從五月十六",
    "X40n0717_006:0238c18": "日。至八月十五日。欲安居時。自應籌量。若僧伽藍。",
    "X40n0717_006:0238c19": "若阿蘭若。若樹下山窟等。無有恐怖。毒蟲。諸難。喧",
    "X40n0717_006:0238c20": "雜之聲。可得樂住。終安居竟不。有可依人不。夏中",
    "X40n0717_006:0238c21": "當依廣誦二部律師。此若無者。有解經藏論藏者",
    "X40n0717_006:0238c22": "不。能慈愍常教授我令不生放逸不。又復勿致有",
    "X40n0717_006:0238c23": "疑無所決處。脫有所犯。欲得除滅。無懺悔處。眾中",
    "X40n0717_006:0238c24": "無有破僧好諍者不。不生破戒因緣。為梵行及命",
    "X40n0717_006:0239a01": "作留難不。如是籌量得相應已。乃白所依人言。大",
    "X40n0717_006:0239a02": "德一心念。我比丘某甲。今依某僧伽藍(若在村內。應云某聚",
    "X40n0717_006:0239a03": "落。若在別房。應云某房)。前三月夏安居。房舍破。修治故。如是",
    "X40n0717_006:0239a04": "三說。若後安居。應改云。後三月。餘詞並同(準餘部。三說已。",
    "X40n0717_006:0239a05": "彼所依人應報言。去。莫放逸。答言受持。按羯磨本。復應問言。汝依誰持律者。答言。依某甲律師。語言。有疑",
    "X40n0717_006:0239a06": "當問。答言。可爾。夏安居應依都誦毗尼律師。不依住者。墮罪。其房舍破修治之語。局在僧住處。若在檀越",
    "X40n0717_006:0239a07": "家。山窟。樹下。可隨事量宜稱之。餘四眾安居法。文悉同上。唯改所稱名為異也)。若無所依",
    "X40n0717_006:0239a08": "人可白。應心念安居。文準如上。唯除初句所對之",
    "X40n0717_006:0239a09": "詞(此言所依人。謂住處無有比丘可依住對彼作法。非謂從彼受學之人。若彼處無可依從受學",
    "X40n0717_006:0239a10": "者。或處所迮&#x9599;。如五分云。應七日得往還處。心念遙依止)。時比丘無所依人白",
    "X40n0717_006:0239a11": "處。自忘不心念。不知成不。佛言。若為安居故來。便",
    "X40n0717_006:0239a12": "成安居。時諸比丘往安居處安居。入界便明相出。",
    "X40n0717_006:0239a13": "不知成不。佛言。若為安居故來。便成安居。次入園",
    "X40n0717_006:0239a14": "亦爾。次一足入界。一足入園。亦如是(此據前後兩十六日夜而",
    "X40n0717_006:0239a15": "言。準律文亦聽中間安居。若是中間。則從前十七日。至後十五日。隨日得結。律攝云。既至十五日。其授事",
    "X40n0717_006:0239a16": "人。掃塗房舍。令清淨已眾集之時。應告白言。明日苾芻。應作安居。夏中之事。咸應思念至十六日。授事人",
    "X40n0717_006:0239a17": "應看人多少。可為辦籌。以香水洗香泥塗。安淨盤中。鮮華布上。以淨物覆之。鳴犍稚。集大眾。籌置上座前。",
    "X40n0717_006:0239a18": "次應宣告夏中眾制。令知眾者巡行告白。諸大德。若同心樂欲者。應此安居。諸苾芻眾。不應夏中更相詰",
    "X40n0717_006:0239a19": "罪。亦不應作非法制。令諸苾芻不安樂住。違者得越法罪。其行籌者。擎籌盤在前。其收籌者。持空盤隨後。",
    "X40n0717_006:0239a20": "大師教主。先置一籌。次諸大眾。皆捨本座。蹲居詳審。受取籌已。兩手擎籌置空盤上。若有求寂。其親教師。",
    "X40n0717_006:0239a21": "或軌範師。應代取籌。次下護寺天神籌。既總行已。應數其籌。白大眾言。今此住處。現受籌者。苾芻有爾許。",
    "X40n0717_006:0239a22": "求寂爾許。施主某甲。營事人某甲。於某村坊是乞食處。時諸苾芻皆應觀察乞食之處。既觀察已。當自念",
    "X40n0717_006:0239a23": "云。我於此處。堪作安居。不令苦生。設生能遣。若有病患。有看侍人。給我醫藥。諸有所須。悉皆充濟。作是念",
    "X40n0717_006:0239a24": "已。應向屏處。對一苾芻。具修威儀。蹲居合掌三說。受安居法)。若安居竟。客比丘",
    "X40n0717_006:0239b01": "來。不應移。亦不應去。若於住處欲安居。應先自往",
    "X40n0717_006:0239b02": "看房舍臥具。然後受房。應安居前白二羯磨差分",
    "X40n0717_006:0239b03": "房分臥具人。差竟。應數比丘。數房。數臥具。數竟。至",
    "X40n0717_006:0239b04": "上座前。如是言。大德。如是房舍臥具。隨意所樂便",
    "X40n0717_006:0239b05": "取。與上座竟。次與第二上座。如是展轉乃至下座。",
    "X40n0717_006:0239b06": "若有餘。更從上座分。乃至三轉有餘。應開客比丘",
    "X40n0717_006:0239b07": "住處。若善比丘來應與。不應分僧集處。溫室。夏堂。",
    "X40n0717_006:0239b08": "及經行堂。設得缺壞房舍應受。隨力當治。若欲在",
    "X40n0717_006:0239b09": "靜窟安居。當先往作相。或書名字云某甲欲此安",
    "X40n0717_006:0239b10": "居。去時應滅相名。若房舍窄狹不相容受。聽齊&#x7240;",
    "X40n0717_006:0239b11": "分。乃至應共分得坐處。不應移此房定&#x7240;褥臥具。",
    "X40n0717_006:0239b12": "置餘房中。若此房多。聽問舊住人。或塔寺主。得移。",
    "X40n0717_006:0239b13": "去時應還本處。不應在露地。及樹上安居。聽在樹",
    "X40n0717_006:0239b14": "下。乃至樹高過人頭。枝葉足蔭一坐處。并小屋內。",
    "X40n0717_006:0239b15": "山窟中。樹空中。起不礙頭。坐得容膝。足障水雨處",
    "X40n0717_006:0239b16": "安居。若依牧牛者。壓油人。斫材人。及船上安居。夏",
    "X40n0717_006:0239b17": "中移徙。聽隨彼所去處應去。若在聚落。夏中聚落",
    "X40n0717_006:0239b18": "分為二分。隨所供給所須具足處住。彼移徙應隨",
    "X40n0717_006:0239b19": "去(明了論中。聽無五過處。得在中安居。一太遠聚落。求須難得。二太近城市。妨修道行。三多蚊蟻。",
    "X40n0717_006:0239b20": "自他兩損。四無可依人。人具五德。一未聞令聞。二已聞令清淨。三能決斷疑網。四通達無礙。五正見。五無",
    "X40n0717_006:0239b21": "施主供給藥食。凡安居人。夏中不應出界一宿)。若有檀越請遠不得即日",
    "X40n0717_006:0239b22": "還。聽受七日去。不應專為飲食故去。除餘因緣。若",
    "X40n0717_006:0239b23": "為六物。乃至藥草去。至第七日應還。若五眾請懺",
    "X40n0717_006:0239b24": "罪。下三眾請受戒。國王。大臣。近事。父母。諸親里知",
    "X40n0717_006:0239c01": "識等請喚。及看病患。自求同誦人。乃至為三寶緣",
    "X40n0717_006:0239c02": "事。盡聽受七日去。應如是受。具威儀對一比丘言。",
    "X40n0717_006:0239c03": "長老一心念。我某甲比丘。今受七日法出界外。為",
    "X40n0717_006:0239c04": "某事故。還來此中安居。白長老令知(三說。若前事不用七日。可",
    "X40n0717_006:0239c05": "隨事稱之。十誦律受七日法。無比丘。聽從四眾受。不得心念受。除五種人。謂阿蘭若。獨住人。遠行人。長病",
    "X40n0717_006:0239c06": "人。饑餓時親里邊住人。無佛所聽因緣。不聽出界宿乃至一夜。聽五眾安居。五眾受日。若往赴在道。事盡",
    "X40n0717_006:0239c07": "即須返界。以無法故)。若處遠。不及七日還。聽受過七日法。若",
    "X40n0717_006:0239c08": "半月。一月。白二羯磨。應如是作。大德僧聽。若僧時",
    "X40n0717_006:0239c09": "到。僧忍聽。某甲比丘受過七日法(十五日一月日)。出界外。",
    "X40n0717_006:0239c10": "為某事故。還此中安居。白如是。大德僧聽。某甲比",
    "X40n0717_006:0239c11": "丘受過七日法(十五日一月日)。出界外。為某事故。還此中",
    "X40n0717_006:0239c12": "安居。誰諸長老。忍僧聽某甲比丘受過七日法(十五",
    "X40n0717_006:0239c13": "日一月日)。出界外。為某事故。還此中安居者默然。誰不",
    "X40n0717_006:0239c14": "忍者說。僧已忍某甲比丘受過七日法(十五日一月日)。出",
    "X40n0717_006:0239c15": "界外。為某事故。還此中安居竟。僧忍默然故。是事",
    "X40n0717_006:0239c16": "如是持(應知如上三種受日。並不通夜。不同餘律)。若受七日出界外。為",
    "X40n0717_006:0239c17": "彼所留。或水陸不通。并諸難事。至意欲還。而不及",
    "X40n0717_006:0239c18": "日還。不名失歲。若安居處有梵行難命難。或為我",
    "X40n0717_006:0239c19": "故破僧。或為止破僧事。或為和合彼僧。或不得隨",
    "X40n0717_006:0239c20": "意飲食。醫藥。淨人。有如此事應去。若在前安居處。",
    "X40n0717_006:0239c21": "聞餘處大得利養。即便往彼。此比丘不得前歲。違",
    "X40n0717_006:0239c22": "本要得罪。或無事便去。或受七日法過七日。彼破",
    "X40n0717_006:0239c23": "前安居。違本要得罪。及七日還。成前安居。不違本",
    "X40n0717_006:0239c24": "要。無罪。末後受七日出界外。來與不來。成前安居。",
    "X40n0717_006:0240a01": "無罪。後安居亦如是。若此處安居。聞異處僧大得",
    "X40n0717_006:0240a02": "安居利物。而往彼住。即失此處。於彼少住已還。復",
    "X40n0717_006:0240a03": "失彼處。若受他安居請。見有命難梵行難。應往白",
    "X40n0717_006:0240a04": "檀越求移去。聽者善。不聽。便應去。時諸比丘結安",
    "X40n0717_006:0240a05": "居自作制。不得共語禮拜。問訊。佛言。汝等共住。如",
    "X40n0717_006:0240a06": "似怨家。猶如白羊。我無數方便教諸比丘。彼此相",
    "X40n0717_006:0240a07": "教。共相受語。展轉覺悟。不應如是共受&#x7602;法。同於",
    "X40n0717_006:0240a08": "外道。若行&#x7602;法者。突吉羅(僧祗律云。若行路未到住處。安居日至。即於路",
    "X40n0717_006:0240a09": "側。若依樹。若車。應受安居。至明相出。趣所住處。到後安居日。對一比丘胡跪合掌三說。受後安居。若行路",
    "X40n0717_006:0240a10": "前安居日不受安居。一越毗尼罪。到住處後安居日不受後安居。二越毗尼罪。是人破安居。不得衣施。若",
    "X40n0717_006:0240a11": "春冬時付房舍。有上座來。隨次第住。安居時付房舍。上座來。不應次第住。若驅他起者得罪。不聽不共語。",
    "X40n0717_006:0240a12": "欲方便少事不語。得半月。至布薩日應共語。共相問訊事。答事。&#x546A;願過布薩日。續復如前)。比丘",
    "X40n0717_006:0240a13": "安居既竟。應作自恣。言自恣者。謂於三月中。或有",
    "X40n0717_006:0240a14": "所犯而不覺知。今任僧於見聞疑罪。恣宣己過。如",
    "X40n0717_006:0240a15": "法懺除也。亦云隨意。即是隨他於三事之中。任意",
    "X40n0717_006:0240a16": "舉發。說罪除愆之義。若住處有五人。若過五人。當",
    "X40n0717_006:0240a17": "差白自恣。上座先應於小食。中食上。唱言大德僧",
    "X40n0717_006:0240a18": "聽。今僧某月某日某時。集某處自恣。聽在說戒堂",
    "X40n0717_006:0240a19": "自恣。應十四。十五。十六日。自恣。白二羯磨差授自",
    "X40n0717_006:0240a20": "恣人。人具五德。謂無愛瞋怖癡。知自恣未自恣。和",
    "X40n0717_006:0240a21": "集僧已。應問言。汝某甲能為眾僧作授自恣人不。",
    "X40n0717_006:0240a22": "答言能者。當作如是差。大德僧聽。若僧時到。僧忍",
    "X40n0717_006:0240a23": "聽。僧差某甲比丘作授自恣人。白如是。大德僧聽。",
    "X40n0717_006:0240a24": "僧差某甲比丘作授自恣人。誰諸長老。忍僧差某",
    "X40n0717_006:0240b01": "甲比丘作授自恣人者默然。誰不忍者說。僧已忍",
    "X40n0717_006:0240b02": "差某甲比丘作授自恣人竟。僧忍默然故。是事如",
    "X40n0717_006:0240b03": "是持(餘部聽差至二三人。不得過)。若上座或五德者。應先白已。",
    "X40n0717_006:0240b04": "然後自恣。作如是白。大德僧聽。今日眾僧自恣。若",
    "X40n0717_006:0240b05": "僧時到。僧忍聽。僧和合自恣。白如是。白已。五德者。",
    "X40n0717_006:0240b06": "至上座前。次第一一自恣。彼應離座。偏袒。脫屣。互",
    "X40n0717_006:0240b07": "跪。合掌。對五德者作如是言。大德。眾僧今日自恣。",
    "X40n0717_006:0240b08": "我比丘某甲亦自恣。若有見聞疑罪。願大德長老",
    "X40n0717_006:0240b09": "哀愍故。語我。我若見罪。當如法懺悔(三說。自恣竟復座。若老病",
    "X40n0717_006:0240b10": "者。隨身所安。在本座自恣。若說時錯忘。應一一授之。百一羯磨。聽不能者。書紙讀之。十誦云。若作自恣人。",
    "X40n0717_006:0240b11": "是上座。應偏袒曲身。語第二上座言。長老。今日自恣來。是時第二上座。偏袒胡跪捉上座足。三說自恣。若",
    "X40n0717_006:0240b12": "下座作自恣人。應偏袒胡跪合掌如是語。上座。今日自恣來。上座亦應偏袒胡跪合掌三說自恣。如是次",
    "X40n0717_006:0240b13": "第一切僧。及已作自恣竟。應至上座前唱言。僧一心自恣竟。便如常禮退出。僧祗律云。作自恣人。到自座",
    "X40n0717_006:0240b14": "處。應受自恣。不得受僧自恣竟。然後自恣。根本。十誦。聽僧自恣竟。為僧作自恣人。互相作自恣。律攝云。眾",
    "X40n0717_006:0240b15": "若少者。應差一人為受隨意者。眾若多者。應差二三人。若差二人者。一人從上座受隨意。一人從半向下。",
    "X40n0717_006:0240b16": "若差三人者。從三處起。隨意苾芻若一人者。應對已作隨意人而為隨意。若二三人者。應自更互為隨意",
    "X40n0717_006:0240b17": "事)。若有八難。及餘緣起。如說戒中事。聽略自恣。若",
    "X40n0717_006:0240b18": "難事尚遠。容得廣說。應廣說。若難事近不得三說。",
    "X40n0717_006:0240b19": "當再說。復不得再說。應一說。若不者。如法治。若難",
    "X40n0717_006:0240b20": "事近。不得一說者。諸比丘即應作白。各共三說自",
    "X40n0717_006:0240b21": "恣。如是白。大德僧聽。若僧時到。僧忍聽。僧今各各",
    "X40n0717_006:0240b22": "共三語自恣。白如是。作是白已。各各共三語自恣",
    "X40n0717_006:0240b23": "(謂兩兩對首而說)。再說。一說亦如是。若難事近不得各三",
    "X40n0717_006:0240b24": "語。亦不得白。即應以此事去。若有四人。不得作白",
    "X40n0717_006:0240c01": "差授自恣人。應各各相向互為自恣。作如是言。三",
    "X40n0717_006:0240c02": "大德憶念。今日眾僧自恣。我某甲比丘自恣清淨",
    "X40n0717_006:0240c03": "(三說。若有三人。二人。亦如上作。唯改初句。對首人數為異。不得別眾。及有犯自恣。以不應此法故。有犯應",
    "X40n0717_006:0240c04": "懺悔已。然後自恣。四人不得受第五人欲。更互自恣。乃至一人不得受第二人欲。心念自恣)。若",
    "X40n0717_006:0240c05": "有一人者。應心念口言。今日眾僧自恣。我某甲比",
    "X40n0717_006:0240c06": "丘自恣清淨(三說。一比丘住。自恣日應往說戒堂。作掃灑等事。如說戒中軌式。待客來",
    "X40n0717_006:0240c07": "共作自恣。無來乃自為三語自恣)。聽後安居人。從前安居者自恣。",
    "X40n0717_006:0240c08": "自恣已。住待日足。至八月十五日。若分夏中所得",
    "X40n0717_006:0240c09": "物。并臥具等。亦聽受之。不應三月未滿便數歲。若",
    "X40n0717_006:0240c10": "前後安居人雜住。應隨上座所在處自恣。上座或",
    "X40n0717_006:0240c11": "前或後發居。應隨舊住者自恣。舊住者亦有先後。",
    "X40n0717_006:0240c12": "隨多者應自恣。若在路行。得和合自恣者善。若不",
    "X40n0717_006:0240c13": "得和合。隨同師友移異處。白二羯磨結小界。作自",
    "X40n0717_006:0240c14": "恣。去時應解界而去。若有犯四棄者。應擯除己自",
    "X40n0717_006:0240c15": "恣。若犯僧殘。應與覆藏羯磨。或與意喜。或與出罪。",
    "X40n0717_006:0240c16": "隨當與竟。然後自恣。若犯餘篇。應懺悔竟。方自恣。",
    "X40n0717_006:0240c17": "若今日自恣。必當有諍事。或能破僧等。不應即日",
    "X40n0717_006:0240c18": "自恣。應小停自恣。聽遮自恣。不應求聽。自恣即是",
    "X40n0717_006:0240c19": "聽。若遮自恣人三業不清淨。無智不分明。不知問。",
    "X40n0717_006:0240c20": "不能答。餘比丘應語言。止不須起此諍事。不用此",
    "X40n0717_006:0240c21": "人語。便應自恣。若其人三業清淨等。應問言。以何",
    "X40n0717_006:0240c22": "事遮。為以破戒。為以破見。為破威儀。為見何事。為",
    "X40n0717_006:0240c23": "聞何事。為疑何事。若不能具答。隨所舉無根。與罪。",
    "X40n0717_006:0240c24": "若能具答。隨彼所犯。治罪。然後僧應自恣。若有病",
    "X40n0717_006:0241a01": "比丘遮病比丘。或與無病者互相遮。應語言佛如",
    "X40n0717_006:0241a02": "是語。須待病瘥。應如法說。彼亦當如法說。如是作",
    "X40n0717_006:0241a03": "已。然後自恣。若有眾多比丘安居精進得增上果",
    "X40n0717_006:0241a04": "證。恐今日自恣。便不得如是樂。應作單白。增益自",
    "X40n0717_006:0241a05": "恣。至四月滿自恣。若有異處。比丘&#x9B2C;諍不和合。欲",
    "X40n0717_006:0241a06": "來此自恣。此眾若十五日自恣。減作十四日。若十",
    "X40n0717_006:0241a07": "四日自恣。減作十三日。若聞今日來。便集僧疾疾",
    "X40n0717_006:0241a08": "自恣。若聞已至界內。便出界外自恣。若聞已入寺",
    "X40n0717_006:0241a09": "內。應具浴器等。令浴。乃密出界外自恣。若客喚自",
    "X40n0717_006:0241a10": "恣。應答言。我曹已自恣竟。若舊比丘自恣竟。客不",
    "X40n0717_006:0241a11": "得遮。客自恣時。舊比丘得遮。能如是方便得作者",
    "X40n0717_006:0241a12": "善。不能者。應作白增上自恣。白言。大德僧聽。若僧",
    "X40n0717_006:0241a13": "時到。僧忍聽。今日僧不自恣。至黑月十五日。當自",
    "X40n0717_006:0241a14": "恣。白如是。若客住至黑月十五日。應作白。第二增",
    "X40n0717_006:0241a15": "上自恣。若客至後白月十五日仍不去。應如法。如",
    "X40n0717_006:0241a16": "律。強和合自恣。若客舊多少等者。與說戒中事同。",
    "X40n0717_006:0241a17": "應知。不應在比丘尼。及未受大戒人前。作羯磨自",
    "X40n0717_006:0241a18": "恣。不應自恣竟。復說戒。自恣即是說戒。若比丘尼",
    "X40n0717_006:0241a19": "安居竟。應白二羯磨差一尼。為尼僧故。往大僧中",
    "X40n0717_006:0241a20": "說自恣。彼至僧中。禮僧已。曲身低頭合掌言。比丘",
    "X40n0717_006:0241a21": "尼僧。夏安居竟。比丘僧夏安居竟。比丘尼僧說三",
    "X40n0717_006:0241a22": "事自恣。見聞疑罪。大德僧慈愍故語我。我若見罪。",
    "X40n0717_006:0241a23": "當如法懺悔。三說已。上座語云。大德僧眾。不見比",
    "X40n0717_006:0241a24": "丘尼眾。有見聞疑罪可舉。語比丘尼眾。如法自恣。",
    "X40n0717_006:0241b01": "謹慎莫放逸(使尼應禮僧而還。若僧尼二眾各不滿五人。至自恣日。尼應至比丘所禮",
    "X40n0717_006:0241b02": "拜問訊而退。沙彌。應對比丘自恣。沙彌尼。學法女。應對比丘尼自恣。僧祗律云。若安居眾中有一人前安",
    "X40n0717_006:0241b03": "居者。至七月十五日。舉眾應同此一人受自恣。自恣竟。坐至八月十五日。若一切後安居。一切應八月十",
    "X40n0717_006:0241b04": "五日自恣。若眾一萬二萬。應集在一處。乃至明相未出。於中自恣。若大眾六萬八萬。畏不竟者。應減出界",
    "X40n0717_006:0241b05": "外作自恣。根本部云。安居欲竟。去隨意日。有七八日在。應於隨近村坊。預為宣告。或書紙上。令遠近咸知。",
    "X40n0717_006:0241b06": "若老若少。出家五眾。及諸施主。於供養事。咸共修營。諸年少苾芻。應掃灑莊校寺宇。并制底處。至十四日",
    "X40n0717_006:0241b07": "夜。令持經者。通宵誦經。明日知時。作隨意事。勿過明相。作白二羯磨差五德者已。五德者應行生茅與僧",
    "X40n0717_006:0241b08": "為座。方為單白。爾時各各用心受得一把茅已。顛倒橫布。移身近前。雙足俱蹈。手取少許。當前舉之。三說",
    "X40n0717_006:0241b09": "而為隨意事。五分律。亦令布草在地為座。隨意既竟。出家五眾。并諸俗旅。各以刀子針線。及巾帛等。共為",
    "X40n0717_006:0241b10": "解夏供現前眾。此日所以奉刀針者。意求聰明利智。時五德者。應持刀子針線。或持諸雜沙門資具等。在",
    "X40n0717_006:0241b11": "上座前立。作如是言。大德。此等諸物。頗得與安居竟人作隨意布施不。若於此處。更得諸餘利物。和合僧",
    "X40n0717_006:0241b12": "伽應合分不。舉眾同時答云。合分。若異此者。受差苾芻及大眾皆得越法罪。內法傳云。必須於十四夜。請",
    "X40n0717_006:0241b13": "一經師昇座誦經。於時緇素雲集。然燈續明。香花供養。明朝總出。旋繞村城。各並虔心。禮諸制底。棚車興",
    "X40n0717_006:0241b14": "像。&#x76B7;樂張天。幡&#x8462;縈羅。飄揚敝日。禹中始還入寺。日午方為大齊。過午咸集。作隨意事。先乃苾芻。後方尼",
    "X40n0717_006:0241b15": "眾。次下三眾。隨意既訖。任各東西。即是坐夏已周。無勞更經一宿。繹曰。此是說一切有部律意。南山釋本",
    "X40n0717_006:0241b16": "部不聽出界。以破夏離衣。由夜分未盡故。要十五日夜分訖。至十六日明相出。名坐夏竟。問曰。何為但結",
    "X40n0717_006:0241b17": "三月。答曰。一生死待形。必假資養。故結前三月。開後一月。為成供身衣服故。二若四月盡結。則四月十六",
    "X40n0717_006:0241b18": "日得成。若有差脫。便不得結。教法太急。用難常準。故如來順物。始從初十六日。至後十六日。開其一月續",
    "X40n0717_006:0241b19": "結令成。摭華鈔云。諸經律中。以七月十六日。是比丘五分法身生來之歲。則七月十五日。是臘除也。比丘",
    "X40n0717_006:0241b20": "出俗。不以俗年為計。乃數夏臘耳)。",
    "X40n0717_006:0241b21": "[0241b21] ○迦提離衣過六夜戒第二十九",
    "X40n0717_006:0241b22": "[0241b22] 若比丘。夏三月竟。後迦提一月。滿。在阿蘭若有疑恐",
    "X40n0717_006:0241b23": "懼處住。比丘在如是處住。三衣中。欲留一一衣置舍",
    "X40n0717_006:0241b24": "內。諸比丘有因緣離衣宿。乃至六夜。若過者。尼薩耆",
    "X40n0717_006:0241c01": "波逸提。",
    "X40n0717_006:0241c02": "[0241c02] 釋曰。佛在給孤獨園。諸比丘安居訖。後迦提一月",
    "X40n0717_006:0241c03": "在蘭若處住。多有劫賊。佛聽在如是處住。留一一",
    "X40n0717_006:0241c04": "衣置舍內。時六&#x7FA3;即留衣舍內。囑親友比丘已。出",
    "X40n0717_006:0241c05": "行。諸比丘白佛。佛為結戒。夏三月竟者。謂七月十",
    "X40n0717_006:0241c06": "五日訖。後迦提一月者。迦提。此翻昴星。謂昴星直",
    "X40n0717_006:0241c07": "此月。即七月十六日至八月十五日。是夏四月之",
    "X40n0717_006:0241c08": "後一月也。滿者。謂坐後安居人要滿迦提一月住。",
    "X40n0717_006:0241c09": "縱隨前安居人自恣竟。亦須滿此一月住。令足九",
    "X40n0717_006:0241c10": "十日故。若有疑恐懼。聽離衣六夜宿。非謂迦提月",
    "X40n0717_006:0241c11": "已滿。而得離衣宿也。若不爾者。則與餘四部律文",
    "X40n0717_006:0241c12": "相違。餘部皆云後月未滿。然此一月。是西國秋賊",
    "X40n0717_006:0241c13": "興發之時。亦非前安居人。以前安居人。不受迦絺",
    "X40n0717_006:0241c14": "那衣亦得一月離宿故。阿蘭若者。謂離村五里寂",
    "X40n0717_006:0241c15": "靜處也。有疑者。謂疑此中有賊。欲來劫盜衣物也。",
    "X40n0717_006:0241c16": "恐懼者。謂此處數有賊來劫奪。而畏失衣物也。處",
    "X40n0717_006:0241c17": "者。即是阿蘭若之菴寺也。住者。謂於中作後安居",
    "X40n0717_006:0241c18": "也。比丘在如是處住者。謂在有疑恐懼處住也。三",
    "X40n0717_006:0241c19": "衣者。謂伽僧梨。&#x9B31;多羅僧。安陀會也。欲留一一衣",
    "X40n0717_006:0241c20": "者。謂三衣中。隨留其一也。置舍內者。謂安寄衣在",
    "X40n0717_006:0241c21": "村中俗家舍內也。有因緣者。謂有三寶等緣事也。",
    "X40n0717_006:0241c22": "離衣宿者。謂離所寄之衣也。乃至六夜者。謂有如",
    "X40n0717_006:0241c23": "上因緣。聽離衣宿。極至得齊六夜也。若過者。謂過",
    "X40n0717_006:0241c24": "六夜齊限即得罪也。是中犯者。離衣六夜竟。至第",
    "X40n0717_006:0242a01": "七夜明相未出前。不捨衣。不手捉衣。不至擲石所",
    "X40n0717_006:0242a02": "及處住。明相出時。犯捨墮。除三衣。離餘衣突吉羅。",
    "X40n0717_006:0242a03": "捨悔還衣等同上。餘四眾突吉羅。以尼無住蘭若",
    "X40n0717_006:0242a04": "法故。不犯者。奪失漂燒等想。若船濟不通。及諸阻",
    "X40n0717_006:0242a05": "難等(毗尼毗婆沙云。從七月十六日。次第六夜。聽阿蘭若安居比丘處離衣宿。所以聽者。外國",
    "X40n0717_006:0242a06": "賊盜有時。此一月中間。是賊發時。是故聽也。善見云若蘭若處眾僧多。房舍堅密。不須寄衣聚落。寄衣已",
    "X40n0717_006:0242a07": "至六夜往看。見衣已。還阿蘭若處。僧祇律。不聽寄大衣。五衣。得寄七衣。五分律云。隨所重。寄一衣。不得寄",
    "X40n0717_006:0242a08": "五衣。以著身故。不得寄二。以禮拜入僧乞食不得單著故)。",
    "X40n0717_006:0242a09": "[0242a09] ○迴僧物入己戒第三十",
    "X40n0717_006:0242a10": "[0242a10] 若比丘。知是僧物。自求入己者。尼薩耆波逸提。",
    "X40n0717_006:0242a11": "[0242a11] 釋曰。佛在給孤獨園。有一居士恒惠施。欲飯佛僧。",
    "X40n0717_006:0242a12": "兼施好衣。時跋難陀語言。施眾僧者多。汝今食可",
    "X40n0717_006:0242a13": "施僧。衣可施我。居士可之。明日請僧至家。見諸比",
    "X40n0717_006:0242a14": "丘威儀具足。發大聲言。我云何為如是嚴整眾僧",
    "X40n0717_006:0242a15": "衣。而作留難。諸比丘問知其故。以事白佛。佛為結",
    "X40n0717_006:0242a16": "戒。知者。或自知。或由他語知。揀非不知也。僧者。謂",
    "X40n0717_006:0242a17": "佛弟子眾。物者。謂比丘資身六物。下至飲水器。僧",
    "X40n0717_006:0242a18": "物者。為僧故作。已與僧。已許僧。自求入己者。謂知",
    "X40n0717_006:0242a19": "物屬僧。而迴以潤己也。是中犯者。若比丘知是僧",
    "X40n0717_006:0242a20": "物。自求入己者捨墮。若以僧物轉與塔。塔物轉與",
    "X40n0717_006:0242a21": "僧。若四方僧物。現前僧物。比丘僧物。比丘尼僧物。",
    "X40n0717_006:0242a22": "此處物。彼處物。如是互相轉與者。盡突吉羅。由不",
    "X40n0717_006:0242a23": "入己。故得輕罪。若已許。作已許想。捨墮。已許疑。惡",
    "X40n0717_006:0242a24": "作。若未許。作許想。及疑。皆惡作。捨悔還物同上。比",
    "X40n0717_006:0242b01": "丘尼同犯。下三眾惡作。不犯者。若不知。若已許。作",
    "X40n0717_006:0242b02": "不許想。若許少。勸令與多。若許少人。勸與多人。欲",
    "X40n0717_006:0242b03": "許麤。勸令與好者。若戲笑語。誤語。獨語。夢語。欲說",
    "X40n0717_006:0242b04": "此。乃錯說彼(僧祇律云。若有人來欲布施。問比丘言。應施何處。答言。隨汝心所敬處便",
    "X40n0717_006:0242b05": "與。復問何處果報多。答言。施僧果報多。復問何等清淨持戒有功德僧。答言。僧無有犯戒不清淨。若人持",
    "X40n0717_006:0242b06": "物來施比丘。應語言。施僧者。得大果報。若言。我已曾施僧。今正欲施尊者。受之無罪。若知物向僧。迴向己",
    "X40n0717_006:0242b07": "者捨墮。是物眾僧不應還。僧應受用。若迴與餘人。波逸提。按一切有部。迴餘人物向己。亦得捨墮。若以餘",
    "X40n0717_006:0242b08": "人物迴與餘人。或與僧。若以僧物迴與餘人。或與餘僧。迴時惡作。得時亦惡作。餘人者。一二三比丘也。薩",
    "X40n0717_006:0242b09": "婆多論云。若迴此塔物向彼塔。不須還取。以福同故。但作突吉羅懺。若迴此僧祇物。向彼僧祇。不須還取。",
    "X40n0717_006:0242b10": "以僧祇同故。作突吉羅懺。若迴此眾僧自恣臘。向餘眾僧。應取還。以自恣物所屬異故。作突吉羅懺。若不",
    "X40n0717_006:0242b11": "還計錢成罪。面門臘。亦如是。若回他物向餘人。應還取與物主。突吉羅懺。不還計錢成罪。根本律云。迴此",
    "X40n0717_006:0242b12": "寺物與彼寺。迴此房物與彼房。迴此廊物與彼廊。迴此柱間與彼柱間。迴柱間物與門處。迴門物與閣上。",
    "X40n0717_006:0242b13": "乃至房。廊。柱。門。閣。更互迴與。皆得惡作。若迴此像物與餘像。迴此塔物與餘塔。若塔下基。立柱。蹋道。層級。",
    "X40n0717_006:0242b14": "覆&#x9262;。方臺。輪相。乃至寶瓶。展轉相迴。皆惡作罪。若王力使迴者無犯。若迴此貧人物。與彼貧人。迴此傍生",
    "X40n0717_006:0242b15": "物與彼傍生。迴傍生物與人。迴人物與傍生。迴出家物與俗人。或復翻此。皆惡作。若覓不得者無犯。如是",
    "X40n0717_006:0242b16": "男。女。黃門。及餘四眾物。互相迴與。準上應知)。因明施屬。及分物法。若有人",
    "X40n0717_006:0242b17": "自樂作房施一人。或施多人。或施與僧已。復轉施",
    "X40n0717_006:0242b18": "餘人。若施與多人。若施與眾僧若施與所同部。若",
    "X40n0717_006:0242b19": "施與異部。盡名非法施非法受。非法住。若有人自",
    "X40n0717_006:0242b20": "樂作房施一人。或施眾多人。或施僧。或施二部僧。",
    "X40n0717_006:0242b21": "是為如法施。如法受。如法住。若在僧地中作私房。",
    "X40n0717_006:0242b22": "有上座來應起避。若不起避。應還僧地。更無有理。",
    "X40n0717_006:0242b23": "以僧地入己。凡四方僧物。不應分。不應自入。不應",
    "X40n0717_006:0242b24": "賣買。亦非僧所賣。非眾多人。乃至一人所賣。若彼",
    "X40n0717_006:0242c01": "自入。若分。若賣買者。皆不成。犯偷蘭遮。何等四方",
    "X40n0717_006:0242c02": "僧物。若僧伽藍。僧伽藍物。房舍。房舍物。瓮。瓨。釜。鑊。",
    "X40n0717_006:0242c03": "斧。鑿。燈臺。諸雜重物。繩&#x7240;。木&#x7240;。大褥。小褥。臥具。雜",
    "X40n0717_006:0242c04": "物。材木。竹。草。皆不聽分。聽分果華。若華上佛。若現",
    "X40n0717_006:0242c05": "前僧得可分衣物。應計人數多少。好惡相參。使不",
    "X40n0717_006:0242c06": "見者。擲籌分之。若有客比丘。未擲籌前來。應與分。",
    "X40n0717_006:0242c07": "擲籌後來。不應與分。分衣時有客數數來。應白二",
    "X40n0717_006:0242c08": "羯磨差一人令分。差已。復白二羯磨付物與彼。令分",
    "X40n0717_006:0242c09": "與僧(差法。并付衣法等。備載大律。及羯磨本中)。若但有四人。不須差付。應",
    "X40n0717_006:0242c10": "直作白二羯磨分。作法已。準人數多少。等分。若僧和",
    "X40n0717_006:0242c11": "合。應與沙彌等分。若不和合。應與半分。若不聽。應",
    "X40n0717_006:0242c12": "三分與一。若不與。不應分。守僧伽藍人。四分與一。若不",
    "X40n0717_006:0242c13": "與。不應分。若三人。應彼此共三語分。作是言。二大",
    "X40n0717_006:0242c14": "德憶念。此住處。若衣。若非時衣。現前僧應分。此處",
    "X40n0717_006:0242c15": "無僧。此是我分。三說。若二人亦如是。若一人。應心念口",
    "X40n0717_006:0242c16": "言。文準如上。但除所對之詞。若住處有比丘。有比",
    "X40n0717_006:0242c17": "丘想。及疑。欲別部分。不成分。得惡作。若有比丘。無",
    "X40n0717_006:0242c18": "比丘想。不成分。無犯。無比丘。有比丘想。及疑。皆成",
    "X40n0717_006:0242c19": "分。得惡作。無比丘。無比丘想。成分無犯。受衣。成不",
    "X40n0717_006:0242c20": "成。犯不犯。亦如是。若僧尼二部。得可分衣物。應分",
    "X40n0717_006:0242c21": "作二分。若無比丘尼。乃至唯有沙彌尼。亦應分作",
    "X40n0717_006:0242c22": "二分。若無沙彌尼。比丘僧應分。若無比丘。唯有沙",
    "X40n0717_006:0242c23": "彌。亦分作二分。若無沙彌。比丘尼僧應分。若比丘",
    "X40n0717_006:0242c24": "亡過。所有僧伽藍。田。園。果樹。別房。屬別房物。銅瓶。",
    "X40n0717_006:0243a01": "銅瓮。釜。鑊。燈臺。諸重物。&#x7240;褥。枕等。并守僧伽藍人。",
    "X40n0717_006:0243a02": "車轝澡鑵。錫杖。扇。諸作器具。皆屬四方僧。不應分。",
    "X40n0717_006:0243a03": "若衣&#x9262;坐具針筒。盛衣貯器。現前僧應分。若瞻病",
    "X40n0717_006:0243a04": "人。持亡者六物至僧中。僧應白二羯磨賞與瞻病",
    "X40n0717_006:0243a05": "者。若有多三衣。應以亡者常所持者與之。僧應看",
    "X40n0717_006:0243a06": "此瞻病人。若能極上瞻病應與上三衣。若中。與中",
    "X40n0717_006:0243a07": "三衣。若下。與下三衣。若亡者負債。聽持長衣償。或",
    "X40n0717_006:0243a08": "無長衣。賣三衣償之。有餘者。與瞻病人。瞻病人。應",
    "X40n0717_006:0243a09": "問病人。何者是三衣。何者是長衣。汝負誰。誰負汝。",
    "X40n0717_006:0243a10": "汝應與誰。若不問。如法治。瞻病人。應具五法。一者",
    "X40n0717_006:0243a11": "知病人可食。不可食。可食能與。二者不惡賤病人",
    "X40n0717_006:0243a12": "大小便唾吐。三者有慈愍心。不為衣食。四者能經",
    "X40n0717_006:0243a13": "理湯藥。乃至瘥。若死。五者能為病人說法。令病者",
    "X40n0717_006:0243a14": "歡喜。己身於善法增益。有如是五法應取病人衣",
    "X40n0717_006:0243a15": "物。隨現前有六物與之。無者不得將餘物替。若病",
    "X40n0717_006:0243a16": "人臨終時言。我此眾物與佛。與法。與僧。若與塔。若",
    "X40n0717_006:0243a17": "與人。若我終與。若不死還我。佛言。不應如是與。應",
    "X40n0717_006:0243a18": "現前僧分。若比丘在無住處村命終。彼處若有信",
    "X40n0717_006:0243a19": "樂優婆塞。若守園人。應掌錄。俟五眾出家人來者",
    "X40n0717_006:0243a20": "與之。若無來者。應送與近處寺(亡物現前僧應分。不應留過安居。分",
    "X40n0717_006:0243a21": "亡物法。如前分衣法。若僧。若三人。乃至屬一人。應知)。若比丘在異處結夏已。",
    "X40n0717_006:0243a22": "復於餘處住。應住日多處。取安居物。若二處俱等。",
    "X40n0717_006:0243a23": "聽各取半。不應此處安居受衣分已。復於餘處受",
    "X40n0717_006:0243a24": "衣分。若比丘夏安居未分衣便去。應囑一人取分。",
    "X40n0717_006:0243b01": "僧應與之。若不囑。若漫囑。若受囑者忘。皆非僧過。",
    "X40n0717_006:0243b02": "若一比丘住處。大得夏安居衣物。彼比丘應作心",
    "X40n0717_006:0243b03": "念言。此是我物。若受。若不受。更有餘比丘來。不應",
    "X40n0717_006:0243b04": "得分。若僧大得衣物。後僧破為二分。應分為二分。",
    "X40n0717_006:0243b05": "若未得時僧破。應問檀越。隨彼所語與之。若彼言",
    "X40n0717_006:0243b06": "不知。或言俱與。應作二分。若僧得可分衣。有比丘",
    "X40n0717_006:0243b07": "從此部。往彼部。不應與分。有比丘往彼部未至便",
    "X40n0717_006:0243b08": "死。衣&#x9262;與所欲往處。若比丘被舉已命過。衣&#x9262;與",
    "X40n0717_006:0243b09": "共同羯磨舉僧。若僧破為二部。檀越請一處飲食。",
    "X40n0717_006:0243b10": "并施衣施縷。應隨檀越所與。若僧得夏安居衣。僧",
    "X40n0717_006:0243b11": "破為二部。應數人多少分。若未得夏衣僧破。亦應",
    "X40n0717_006:0243b12": "數人分。若得夏衣。未得夏衣。往餘部。皆應與。凡有",
    "X40n0717_006:0243b13": "八種施衣。若與比丘僧。若與比丘尼僧。若與二部",
    "X40n0717_006:0243b14": "僧。若與四方僧。若與界內僧。若與同羯磨僧。若稱",
    "X40n0717_006:0243b15": "名字與。若與一人。皆應隨所施分屬。若比丘不愛。",
    "X40n0717_006:0243b16": "不恚不怖。不癡。知已分未分。僧應差分粥。分小食。",
    "X40n0717_006:0243b17": "分五正食。差請會。敷臥具。分臥具。分浴衣。分衣。可",
    "X40n0717_006:0243b18": "取可與。差比丘使。差沙彌使。一切亦如是。有此五",
    "X40n0717_006:0243b19": "法。為僧分物。生天如射箭。反上五法。為僧分物。入",
    "X40n0717_006:0243b20": "地獄如射箭(此中分物。及物所屬。若四方僧。若現前僧。若多人。一人。若時。非時事甚微",
    "X40n0717_006:0243b21": "細。此難具述。不可造次。當詳檢大律。并羯磨本中。方可行事。僧祇律。沙彌死。物屬和尚。五分律。沙彌死。現",
    "X40n0717_006:0243b22": "前僧應分。律攝云。若苾芻身死。有飲食利。下至一片樹葉。其衣物利。下至撚為燈炷。皆可均分。若有上好",
    "X40n0717_006:0243b23": "貴價衣。不應割破。應賣取直。而分之。若苾芻來。及五時者。應與利分。一打揵椎時。二誦三啟無常經時。三",
    "X40n0717_006:0243b24": "禮制底時。四行籌時。五作白時。若眾不和集。或無秉法人。應為初後法。謂取亡人少許財物。或兩錢等。與",
    "X40n0717_006:0243c01": "眾首上座。及最下座。各行與之。用為定記。然後現前僧眾。如常共分。更不須作法。若作初後法竟。有人來",
    "X40n0717_006:0243c02": "者。不應與分。若前四時有。後二時無。亦應與分。若作白已。現於界內。應合得者。皆應受利。若不作白。不作",
    "X40n0717_006:0243c03": "初後法者。但是世尊聲聞弟子。所有現住瞻部洲中。或住餘處。悉皆有分。所有田宅邸店臥具氈褥銅鐵",
    "X40n0717_006:0243c04": "竹木器。及皮臥物剃髮之具。奴婢飲食穀麥豆等。入四方僧。若大小&#x9262;碗。針錐刀杓。火爐諸袋。淨觸瓶。貯",
    "X40n0717_006:0243c05": "油器。一切衣被。無問法衣。浴衣。若染。未染。鞋履之屬。赤白工。及下青色。現前僧應分。諸上彩色。應入佛堂。",
    "X40n0717_006:0243c06": "供&#x7575;像用。雜藥草等。應安僧庫。以供病者。珍寶珠玉。分為二分。一分入法。一分入僧。法物可寫佛經。并料",
    "X40n0717_006:0243c07": "理獅子座。入僧者。現前應分。所有經論。并不應分。當貯經藏四方僧伽共讀。其外道書賣之。現前應分。所",
    "X40n0717_006:0243c08": "有券契之物。若能早索得者。即可分之。如未得者。其券當貯僧庫。後時充四方僧用。若有金銀。及成。未成",
    "X40n0717_006:0243c09": "器。貝齒。諸錢。並分為三分。一佛。二法。三僧。佛物應修理佛堂。及塔。餘二如前應知。若苾芻病。作如是語。我",
    "X40n0717_006:0243c10": "死之後。可持此物與彼人者。是俗人法。不成囑授。此物應分。對面授者。便為善與。其死屍。應焚燒供養。誦",
    "X40n0717_006:0243c11": "經事了。然後分物。若亡人寄物。即於物所在處。眾共分之。若聲聞弟子塔處所獲利物。應還修營此塔。若",
    "X40n0717_006:0243c12": "有餘長。現前應分)。",
    "X40n0717_006:0243c13": "[0243c13] △後結問",
    "X40n0717_006:0243c14": "[0243c14] 諸大德。我已說三十尼薩耆波逸提法。今問諸大德。",
    "X40n0717_006:0243c15": "是中清淨不(三說)。諸大德。是中清淨默然故。是事如是",
    "X40n0717_006:0243c16": "持。",
    "X40n0717_006:0243c17": "[0243c17] 釋曰。是中結文如前處釋。已上一一戒中。略釋其",
    "X40n0717_006:0243c18": "相。今當總明懺法。然此懺法。事通僧別。義該三捨。",
    "X40n0717_006:0243c19": "一者捨財。謂離罪緣。二者捨心。謂離罪因。三者捨",
    "X40n0717_006:0243c20": "罪。謂除生死業。若財不捨。則懺法不成。心不捨。則",
    "X40n0717_006:0243c21": "因流不絕。罪不捨。則污行不捐。於此三中如闕其",
    "X40n0717_006:0243c22": "一。即不清淨。更得財物入手。便獲其罪。由前勢力",
    "X40n0717_006:0243c23": "相染生故。故薩婆多論云。衣已捨。罪已悔過。求衣",
    "X40n0717_006:0243c24": "心不斷。若當日。乃至一月。得本異財。盡犯捨墮。由",
    "X40n0717_006:0244a01": "心次續不斷。即得衣日得罪。不須經日。若即日捨",
    "X40n0717_006:0244a02": "衣。悔過。心斷。後日更生求衣心。不犯。以中間心斷",
    "X40n0717_006:0244a03": "故。若衣已捨。求心已斷。罪未悔過。正使多日得本",
    "X40n0717_006:0244a04": "異財。當捨。作突吉羅懺。凡為捨者。須決心捨之。情",
    "X40n0717_006:0244a05": "無繫戀。若還本財。事同新得。或受持。或如法說淨。",
    "X40n0717_006:0244a06": "得畜。今此三十捨中。除二寶。不對受大戒人捨。其",
    "X40n0717_006:0244a07": "野蠶綿臥具。應須斬壞永棄。餘者隨本住處。若僧",
    "X40n0717_006:0244a08": "若多人。若一人。不得別眾捨。若捨。不成捨。得惡作",
    "X40n0717_006:0244a09": "罪。捨與僧時。應持往僧中。偏袒脫屣。向上座禮。互",
    "X40n0717_006:0244a10": "跪合掌。作是捨言。",
    "X40n0717_006:0244a11": "[0244a11] 大德僧聽。我某甲比丘。故畜(若干。眾多。若知數者。當依數稱之。若衣財",
    "X40n0717_006:0244a12": "不可數者。乃云眾多)長衣過十日(餘故離衣。乃至故迴僧物入己。皆隨種名事別稱之)。",
    "X40n0717_006:0244a13": "犯捨墮。我今捨與僧(一說。捨竟。然後從僧乞懺。作如是乞)。大德僧聽。",
    "X40n0717_006:0244a14": "我某甲比丘。故畜(若干眾多)長衣過十日(餘隨種名事別稱之)。犯",
    "X40n0717_006:0244a15": "捨墮。此衣已捨與僧。是中有(若干眾多)波逸提罪。今從",
    "X40n0717_006:0244a16": "僧乞懺悔。願僧聽我某甲比丘懺悔。慈愍故(三說已。即",
    "X40n0717_006:0244a17": "於僧中請一清淨比丘。為懺悔主律闕請文。按諸羯磨本俱有。應具儀詣彼比丘所請言)。大德",
    "X40n0717_006:0244a18": "一心念。我比丘某甲。故畜(若干眾多)長衣過十日(餘隨事別",
    "X40n0717_006:0244a19": "稱之)。犯捨墮。此衣已捨與僧。是中有(若干眾多)波逸提罪。",
    "X40n0717_006:0244a20": "今請大德作懺悔主。願大德為我作懺悔主。慈愍",
    "X40n0717_006:0244a21": "故(三說。其懺主未得即許。應白僧云)。大德僧聽。某甲比丘。故畜(若干",
    "X40n0717_006:0244a22": "眾多)長衣過十日(餘隨事別稱之)。犯捨墮。此衣已捨與僧。是",
    "X40n0717_006:0244a23": "中有(若干眾多)波逸提罪。今從僧乞懺悔。若僧時到。僧",
    "X40n0717_006:0244a24": "忍聽。我受某甲比丘懺悔。白如是(作是白已。方答彼言可爾彼應",
    "X40n0717_006:0244b01": "具儀。至誠懇惻慚愧。斷相續心。請乞證明。說露其罪。若泛爾輕浮。罪必不滅。應作如是懺言)。大德",
    "X40n0717_006:0244b02": "一心念。我比丘某甲。故畜(若干眾多)長衣過十日(餘隨事別",
    "X40n0717_006:0244b03": "稱之)。犯尼薩耆波逸提。此衣已捨與僧。是中有(若干眾多)",
    "X40n0717_006:0244b04": "波逸提罪。今向大德懺悔。不敢覆藏。懺悔則安樂。",
    "X40n0717_006:0244b05": "不懺悔。不安樂。憶念犯。發露。知而不覆藏。願大德",
    "X40n0717_006:0244b06": "憶我清淨戒身。具足清淨布薩(三說已。受懺主。應語彼言)。自責",
    "X40n0717_006:0244b07": "汝心。應生厭離(彼應答言。爾。若捨墮物。已用壞盡。雖無。而罪須一一如法懺除。既懺",
    "X40n0717_006:0244b08": "悔已。僧應還此比丘物。還法有三。謂即座轉付還。經宿還。即座直還。若長衣。一月衣。急施衣過後畜。長&#x9262;。",
    "X40n0717_006:0244b09": "殘藥。此五長物。有緣者。展轉還。無緣者。要經宿還。餘者即座直還。言有緣者。謂住處僧多難集。此比丘有",
    "X40n0717_006:0244b10": "因緣事欲遠行。即應問言。汝此衣物與誰。隨彼說便與。應作如是轉付與)。大德僧聽。某",
    "X40n0717_006:0244b11": "甲比丘。故畜(爾許眾多)長衣過十日(餘隨事別稱之)。犯捨墮。已",
    "X40n0717_006:0244b12": "捨與僧。若僧時到。僧忍聽。僧今持此衣與彼某甲",
    "X40n0717_006:0244b13": "比丘。彼某甲比丘。當還此某甲比丘。白如是。大德",
    "X40n0717_006:0244b14": "僧聽。某甲比丘故畜(爾許眾多)長衣過十日(餘隨事稱)犯捨",
    "X40n0717_006:0244b15": "墮。已捨與僧僧今持此衣。與彼某甲比丘。彼某甲",
    "X40n0717_006:0244b16": "比丘。當還此某甲比丘。誰諸長老。忍僧持此衣與",
    "X40n0717_006:0244b17": "彼某甲比丘。彼某甲比丘當還此某甲比丘者默",
    "X40n0717_006:0244b18": "然。誰不忍者說。僧已忍與彼某甲比丘衣竟。僧忍",
    "X40n0717_006:0244b19": "默然故。是事如是持(僧祗律云。彼知識比丘。僧中得此衣已。屏處分付。若非五",
    "X40n0717_006:0244b20": "長。即座直還。及是五長曾經宿者。并同如是作)。大德僧聽。某甲比丘。故畜",
    "X40n0717_006:0244b21": "(爾許眾多)長衣過十日(餘隨事稱)。犯捨墮。此衣已捨與僧。若",
    "X40n0717_006:0244b22": "僧時到。僧忍聽。僧今持此衣還某甲比丘。白如是。",
    "X40n0717_006:0244b23": "大德僧聽。某甲比丘故畜(爾許眾多)。長衣過十日(餘隨事稱)。",
    "X40n0717_006:0244b24": "犯捨墮。此衣已捨與僧。僧今持此衣還某甲比丘。",
    "X40n0717_006:0244c01": "誰諸長老。忍僧持此衣還某甲比丘者默然。誰不",
    "X40n0717_006:0244c02": "忍者說。僧已忍還某甲比丘衣竟。僧忍默然故。是",
    "X40n0717_006:0244c03": "事如是持(準餘律。一切物。須隔一宿還主。根本部。至第三日還。要須其中間全隔一日故。",
    "X40n0717_006:0244c04": "若於僧中捨物竟。不還者。乃至數數著壞。盡突吉羅)。若在三比丘前懺悔者。",
    "X40n0717_006:0244c05": "應至三清淨比丘所。具儀。作是捨言。諸大德憶念。",
    "X40n0717_006:0244c06": "我某甲比丘。故畜(爾許)長衣過十日。犯捨墮。我今捨",
    "X40n0717_006:0244c07": "與諸大德(一說。捨已。應懺本罪。先請一懺主。請詞如上。懺主應問餘二比丘言)。若二",
    "X40n0717_006:0244c08": "長老聽我受某甲比丘懺悔者。我當受(二比丘應答言)。可",
    "X40n0717_006:0244c09": "爾(懺主方報彼懺罪者云)爾(既許已。然後懺悔。懺詞同上。并還衣。準上應作)。若對二",
    "X40n0717_006:0244c10": "比丘懺。悉同三人。更無有異。若對一人懺。唯除問",
    "X40n0717_006:0244c11": "邊人。餘悉同上(然此捨墮。犯時不即發露。及著用犯財。便有從生。覆藏。等罪。如刪補",
    "X40n0717_006:0244c12": "羯磨中。具足八品突吉羅。二品根本從生。覆藏合有六品。初二品覆木墮生。中二覆著用不淨衣生。後二",
    "X40n0717_006:0244c13": "覆僧說戒默然生。並經初夜二夜以去為率。若據四分羯磨本所出。總列諸罪始終位別。合有一十二位。",
    "X40n0717_006:0244c14": "三罪。第一三者。謂長波逸提。及根本展轉二種覆藏。第二三者。僧說戒時告清淨波逸提罪。及二覆藏。第",
    "X40n0717_006:0244c15": "三三者。對首說戒。自言清淨波逸提罪。及二覆藏。第四三者。僧自恣時告清淨波逸提罪。及二覆藏。第五",
    "X40n0717_006:0244c16": "三者。對首自恣自言清淨波逸提罪。及二覆藏。第六三者。自身有罪為眾說戒突吉羅罪。及二覆藏。第七",
    "X40n0717_006:0244c17": "三者。自身有犯不合聞戒突吉羅罪。及二覆藏。第八三者。僧說戒時二處三問默妄突吉羅罪。及二覆藏。",
    "X40n0717_006:0244c18": "第九三者。心念說戒自言清淨突吉羅罪。及二覆藏。第十三者。心念自恣自言清淨突吉羅罪。及二覆藏。",
    "X40n0717_006:0244c19": "第十一三者。自身有罪受他懺悔突吉羅罪。及二覆藏。第十二三者。著用捨墮衣突吉羅罪。及二覆藏。此",
    "X40n0717_006:0244c20": "等諸罪。或有。或無。須自思察。隨有所犯多少。準文應作。今懺開三位。第一同懺二十四覆藏罪。謂本提。乃",
    "X40n0717_006:0244c21": "至第十二著用捨墮衣下覆二突吉羅。以此諸罪種類同故。第二同懺不應說戒等七位突吉羅罪。亦以",
    "X40n0717_006:0244c22": "此七種類同故。第三同懺長等五位波逸提罪。夫欲懺者。當首懺覆藏。從生。次懺本罪。今先懺二十四覆",
    "X40n0717_006:0244c23": "藏罪。應至誠懇惻。具儀如是作)。我比丘某甲。故畜(爾許眾多)長衣過十",
    "X40n0717_006:0244c24": "日(餘隨種別稱之)。犯(爾許眾多)尼薩耆波逸提罪。既犯此罪。僧",
    "X40n0717_006:0245a01": "說戒時告清淨。犯(爾許)波逸提罪。對首說戒自言清",
    "X40n0717_006:0245a02": "淨。犯(爾許)波逸提罪。僧自恣時告清淨。犯(爾許)波逸提",
    "X40n0717_006:0245a03": "罪。對首自恣自言清淨。犯(爾許)波逸提罪。自身有罪",
    "X40n0717_006:0245a04": "為眾說戒。犯(爾許)突吉羅罪。自身有罪不合聞戒。犯",
    "X40n0717_006:0245a05": "(爾許)突吉羅罪。僧說戒時二處三問。犯(爾許)默妄突吉",
    "X40n0717_006:0245a06": "羅罪。心念說戒自言清淨。犯(爾許)突吉羅罪。心念自",
    "X40n0717_006:0245a07": "恣自言清淨。犯(爾許)突吉羅罪。自身有罪受他懺悔。",
    "X40n0717_006:0245a08": "犯(爾許)突吉羅罪。著用捨墮衣。犯(爾許)突吉羅罪。此等",
    "X40n0717_006:0245a09": "諸罪並悉識知。故不發露經宿。犯覆藏突吉羅罪。",
    "X40n0717_006:0245a10": "不憶數(知數者。當依數言之)。經第二宿已去。復犯隨展轉覆",
    "X40n0717_006:0245a11": "藏突吉羅罪。不憶數(知數言數)。我今懺悔。不敢覆藏。懺",
    "X40n0717_006:0245a12": "悔。則安樂。不懺悔。不安樂。憶念犯發露。知而不覆",
    "X40n0717_006:0245a13": "藏。我今自責心。生厭離(一說。雖云責心。言陳須具三業彰顯。罪方除滅。雖是",
    "X40n0717_006:0245a14": "自責。然對於他。請乞證明。不同誤作突吉羅自責心悔。若準刪補。及餘律。並須對他求責。下罪同此。次懺",
    "X40n0717_006:0245a15": "不應說戒等。七位突吉羅罪。應具儀。如是作)。我比丘某甲故畜(爾許)長衣",
    "X40n0717_006:0245a16": "過十日(餘隨種別稱之)。犯(爾許)尼薩耆波逸提罪。既犯此罪。",
    "X40n0717_006:0245a17": "為眾說戒。犯(爾許)突吉羅罪。又自身有罪不合聞戒。",
    "X40n0717_006:0245a18": "犯(爾許)突吉羅罪。僧說戒時二處三問。犯(爾許)默妄突",
    "X40n0717_006:0245a19": "吉羅罪。心念說戒自言清淨。犯(爾許)突吉羅罪。心念",
    "X40n0717_006:0245a20": "自恣自言清淨。犯(爾許)突吉羅罪。自身有罪受他懺",
    "X40n0717_006:0245a21": "悔。犯(爾許)突吉羅罪。著用犯捨墮衣。犯(爾許)突吉羅罪。",
    "X40n0717_006:0245a22": "我今懺悔(乃至自責心生厭離。同上。一說。懺已。乃懺長等。五位波逸提罪。應具儀對",
    "X40n0717_006:0245a23": "懺主如是作)。大德一心念。我比丘某甲。故畜(爾許)長衣過",
    "X40n0717_006:0245a24": "十日(餘隨種別稱之)犯捨墮。此衣已捨與僧。是中有(爾許)波",
    "X40n0717_006:0245b01": "逸提罪。既犯此罪。僧說戒時告清淨。犯(爾許)波逸提",
    "X40n0717_006:0245b02": "罪。對首說戒自言清淨。犯(爾許)波逸提罪。僧自恣時",
    "X40n0717_006:0245b03": "告清淨。犯(爾許)波逸提罪。對首自恣自言清淨。犯(爾許)",
    "X40n0717_006:0245b04": "波逸提罪。今向大德懺悔。不敢覆藏。懺悔則安樂。",
    "X40n0717_006:0245b05": "不懺悔不安樂。憶念犯發露。知而不覆藏。願大德",
    "X40n0717_006:0245b06": "憶念我清淨戒身。具足清淨布薩(三說。懺主語言)。自責汝",
    "X40n0717_006:0245b07": "心。應生厭離。(答言)爾(若無從生覆藏等罪。準前文應作。今恐懺者卒難知故。復出此",
    "X40n0717_006:0245b08": "文。然其受懺悔主。須預前委問。所有覆藏。從生。等罪。并為分別罪名種性。然後受懺。言名者。謂六聚差別。",
    "X40n0717_006:0245b09": "種者。謂畜長離衣。三十事異。性者。謂一多不同。故律云一名多種。自性非自性。住別異)。",
    "X40n0717_006:0245b11": "四分戒本如釋卷第六",
    "X40n0717_006:0245b13": "音釋"
}